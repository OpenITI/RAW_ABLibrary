[
  {"content":"\r\n\r\nتاريخ الفى\r\n( تاريخ هزار سالهء اسلام )\r\nجلد ششم\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n\r\nقاضى احمد تتوى و آصف خان قزوينى\r\nتاريخ الفى\r\n( تاريخ هزار سالهء اسلام )\r\nمصحح\r\nغلامرضا طباطبايى مجد\r\nجلد ششم\r\nاز سال 611 رحلت ( 621 هجرت ) تا پايان سال 683 رحلت ( 693 هجرت ) خير البشر\r\nتهران 1382\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nتتوى ، احمد بن نصرالله ، - 996 ق .\r\nتاريخ الفى ( تاريخ هزار سالهء اسلام ) / نويسندگان احمد تتوى ، آصف خان قزوينى ؛ مصحح غلامرضا طباطبايى مجد . - تهران : شركت انتشارات علمى و فرهنگى ، 1382 .\r\n8 ج .\r\n( ج . 6 ) ISBN 964 - 445 - 386 - 7 . - ( دوره ) ISBN 964 - 445 - 275 - 5\r\nفهرستنويسى بر اساس اطلاعات فيپا .\r\nمندرجات : ج . 1 . رحلت پيامبر اكرم ( ص ) تا پايان سال 50 رحلت ( 60 هجرت ) خيرالبشر . - ج . 2 . از سال 51 رحلت ( 61 هجرت ) تا پايان سال 200 رحلت ( 210 هجرت ) خيرالبشر . - ج . 3 . از سال 201 رحلت ( 211 هجرت ) تا پايان سال 424 رحلت ( 434 هجرت ) خيرالبشر . - ج . 4 . از سال 425 رحلت ( 435 هجرت ) تا پايان سال 520 رحلت ( 530 هجرت ) خيرالبشر . - ج . 5 . از سال 521 رحلت ( 531 هجرت ) تا پايان سال 604 رحلت ( 614 هجرت ) خيرالبشر . - ج . 6 . از سال 611 رحلت ( 621 هجرت ) تا پايان سال 683 رحلت ( 693 هجرت ) خيرالبشر . - ج . 7 . از سال 684 رحلت ( 694 هجرت ) تا پايان سال 813 رحلت ( 823 هجرت ) خيرالبشر . - ج . 8 . از سال 814 رحلت ( 824 هجرت ) تا پايان سال 974 رحلت ( 984 هجرت ) خير البشر . -\r\n1 . اسلام - تاريخ . الف . آصف خان قزوينى ، جعفر بن بديع الزمان ، 958 - 1021 ق . ب . طباطبايى مجد ، غلامرضا ، 1328 - ، مصحح . ج . انتشارات علمى و فرهنگى . د . عنوان .\r\n2 ت 23 ت / 14 BP\r\n912 / 297\r\nكتابخانهء ملى ايران 47180 - 81 م\r\nتاريخ الفى ( جلد ششم )\r\nنويسندگان : قاضى احمد تتوى و آصف خان قزوينى\r\nمصحح : غلامرضا طباطبايى مجد\r\nچاپ نخست : 1382 ؛ شمارگان : 3000 نسخه\r\nحروفچينى و آماده سازى : شركت انتشارات علمى و فرهنگى\r\nليتوگرافى ، چاپ و صحافى : شركت افست\r\nحق چاپ محفوظ است .\r\nشركت انتشارات علمى و فرهنگى\r\nادارهء مركزى : خيابان افريقا ، چهار راه حقانى ( جهان كودك ) ، كوچهء كمان ، پلاك 4 ، كد پستى 15178 ؛\r\nصندوق پستى : 366 - 15175 ؛ تلفن : 71 - 8774569 ؛ فاكس : 8774572\r\nمركز پخش : شركت بازرگانى كتاب گستر ، خيابان افريقا ، بين بلوار ناهيد و گلشهر ، كوچهء گلفام ، پلاك 1 ؛\r\nكدپستى : 19156 ؛ تلفن : 2019795 ؛ تلفكس : 2050326\r\nفروشگاه يك : خيابان انقلاب - روبروى در اصلى دانشگاه تهران ؛ تلفن : 6400786\r\nفروشگاه دو : خيابان انقلاب - نبش خيابان 16 آذر ؛ تلفن : 6498467\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n . \r\n","description":"","footnote":"","page_name":" فهرست 5 ","page_number":5},
  {"content":"\r\n . \r\n","description":"","footnote":"","page_name":" فهرست 6 ","page_number":6},
  {"content":"\r\n\r\n\r\n[ جلد ششم 
  ]\r\n\r\nذكر وقايع سال ششصد و يازدهم از رحلت خير البشر « 1 »\r\nدر ماه صفر اين سال جبه‌نويان و سوبداى عنان عزيمت به صوب مراغه منعطف داشت . و در آن زمان حاكم مراغه - چنانچه حافظ ابرو آورده - زنى بود كه در درروئين « 2 » نشستى ، و شهر مراغه [ 233 ب 
  ] از كسى كه جنگ تواند كرد يا تدبيرى تواند انديشيد خالى بود ، مع هذا سه روز اهل مراغه مقاومت نمودند ، آخر الأمر مغولان به شهر درآمده وضيع و شريف را به قتل رسانيدند .\r\nو در تاريخ روضة الصفا مسطور است كه يكى از اسباب بيم و هراس كه از مغولان بر مسلمانان استيلا يافته بود آن بود كه زنى از زنان مغول در سرايى رفت و جمعى كثير از اهل آن سرا را به قتل رسانيده آنچه از اسباب و اموال يافته برداشته به اردوى خود ملحق شد و هيچ كس را مجال آن نبود كه بر وى نگاه كند . و باقى بر اين قياس بايد كرد . « 3 »\r\nالقصّه چون مغولان از مهم مراغه فراغت يافتند روى به اربل « 4 » نهادند . و چون آوازهء شجاعت مظفّر الدّين كوكبرى حاكم آنجا را شنيده بودند ، ترك آن عزيمت نموده بازگشتند .\r\nدر راه خبر به جبه‌نويان رسيد كه جمال الدّين آيبه ، كه يكى از مقرّبان خوارزمشاه بود و در عهد او شحنگى عراق به‌وى تعلّق داشت ، با طايفه‌اى از رنود و اوباش عراق اتّفاق كرده پاى از\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الاكبر .\r\n( 2 ) . نام اين قلعه در متن صفحهء 2950 كتاب به صورت روئين‌دز آمده است .\r\n( 3 ) . حديث رعب و وحشت خوارزميان از مغول به جايى رسيد كه مادر زن قير خان ، يكى از رؤساى خوارزميان در آسياى صغير گفت : « اگر كلاهى مغلى در ميان هزاران سوار خوارزمى اندازيد ، جمله متفرّق گردند ، رعب مغل در دل خوارزمى چنان نشسته است . » - ابن بىبى ، الأوامر العلائية فى الأمور العلائية ، چاپ آنكارا ، ص 433 .\r\n( 4 ) . متن . اردبيل .\r\n","page_name":" 3715 ","page_number":7},
  {"content":"\r\n\r\nدايرهء اطاعت بيرون نهاده شروع در فتنه‌انگيزى نموده . همچنين خبر رسيد كه اهالى همدان شحنه مغولان را به قتل رسانيده و دم از ياغيگرى مىزنند .\r\nجبه‌نويان بعد از استماع اين اخبار عنان عزيمت به صوب عراق منعطف داشت و از روى استعجال تمام خود را به عراق رسانيد . جمال الدّين آيبه هرچند به قوم ايلى و انقياد پيش آمد ، هيچ فايده بر آن مترتّب نگشت ، و امّا جميع آنها كه با وى متفق بودند ، به قتل رسيدند .\r\nجبه‌نويان بعد از قتل جمال الدّين آيبه روى به همدان نهاد . و چون به ظاهر همدان رسيد ، اكابر و اعيان آن بلده خواستند كه پيشكش لايق به هم رسانيده در مقام اطاعت و انقياد درآيند كه يكى از فقهاى شافعيهء آن شهر آن جماعت را از متابعت كفّار منع نمود و در آن باب مبالغه به جايى رسانيد كه زياده بر آن متصوّر نبود . بنابراين ، مردم همدان ترك آن عزيمت نموده شروع در جنگ كردند . بعد از سه روز آن فقيه كه [ خون 
  ] چندين مسلمان كه در آن شهر كشته شده‌اند شرعا به گردن او خواهد بود ، به قتل رسيد ، و رئيس على - كه پيشواى همدانيان بود - از راه نقبى كه از خانهء خود به كوه كنده بود گريخت و مغولان به شهر درآمده هركه را ديدند از بزرگ و كوچك ، و مرد و زن به قتل رسانيدند و شهر را آتش زده روى به تبريز كردند .\r\nو حاكم تبريز متعلقان خود را به خوى فرستاده بود كه از آسيب لشكر بيگانه سلامت بمانند و خود در تبريز هميشه مست و لايقعل افتاده . و در آن‌وقت در تبريز شمس الدين على طغرايى ، كه از علماى متبحّر بود ، از بامداد تا چاشتگاه به افادهء علوم اشتغال داشت و بعد از آن تا وقت ظهر بر ديوان مظالم نشستى و به مهمّات خلايق پرداختى . و چون اين نوبت خبر توجّه لشكر مغول به تبريز رسيد ، شمس الدّين « 1 » اعيان و اشراف تبريز را جمع آورده با ايشان مشورت نمود . و گفت كه « اگر با لشكر مغول ستيزه ورزيم بىشك به ما آن رسد كه به اهالى ساير بلاد عراق و خراسان رسيد . اكنون مصلحت مسلمانان در آن است كه پيش از آمدن ايشان نزل و علوفه و تحفه [ اى 
  ] چند لايق جهت ايشان فرستيم ، شايد كه اين بلا مندفع گردد . » اهالى تبريز سخن اين متبحّر نيك‌انديش مسلمانان به سمع اصغا قبول نمودند و انواع امتعه و اصناف اقمشه به هم رسانيده بر چهارپايان باركرده روانه ساختند .\r\nچون فرستادهء اهل تبريز به گريوهء محمودآباد رسيد ، از آن جانب امراى مغول مانند سيل از كوه فرودآمدند ، و چون چشم ايشان بر چهارپايان باردار افتاد ، پرسيدند كه « اين از آن كيست ؟ » مردم تبريز گفتند : « اين پيشكش [ ى 
  ] است كه مردم تبريز جهت شما به استقبال فرستاده‌اند . » جبه‌نويان و سوبداى راه را گردانيده در كنار راه فرود آمدند و بر كرسىها قرار گرفته فرمودند كه\r\n\r\n\r\n","description":"","footnote":"\r\n( 1 ) . م : شمس الدّين عثمان .\r\n","page_name":" 3716 ","page_number":8},
  {"content":"\r\n\r\n« بارها را بگشاييد . » چون تبريزيان بارها گشاده اقسام تحف و هدايا كه داشتند . به عرض ايشان رسانيدند ، در اثناى آن چشم امراى مغول بر ظرفى كه پر از سيماب بود افتاد . پرسيدند كه « اين چيست ؟ » گفتند كه « اين داروى شپش است . والى ما گفت كه چون اين سپاه مغول از راه دور مىرسند و ناچار در جامه‌هاى ايشان جانوران افتاده خواهد بود ، بنابراين اين دارو را فرستاد . »\r\nامراى مغول چون اين جواب را از ايلچى تبريز شنيدند ، بسيار پسنديدند و گفتند كسى كه نخواهد كه به جامه‌هاى ما شپش افتد ما ولايت او را چون ويران و خراب كنيم . بنابراين ، از همانجا شحنه به تبريز فرستاده و رسول تبريزيان را پايزهء چوبين كه نزد مغولان اعتبار تمام داشت داده روانه كردند ، و خود از همانجا عنان عزيمت به صوب خوى و سلماس منعطف داشته در آن ولايت نيز آنچه مقدور ايشان بود از نهب و غارت و قتل به تقديم رسانيدند و متوجّه نخجوان شدند و آن بلده را نيز قتل عام نموده روى به بيلقان نهادند . اهالى شهر مىخواستند كه جماعتى را واسطه ساخته از در صلح درآيند ، امراى مغول اوّلا [ 234 الف 
  ] ايلچى به شهر فرستادند . اتفاقا چون ارادهء ازليه به افناى آن جماعت تعلّق گرفته بود ، پيش از آنكه ايلچى مغولان به اعيان شهر بيلقان رسد عوام و اوباش شهر غوغا كرده ايلچى را به قتل رسانيدند . چون مغولان اين خبر شنيدند به جنگ پيش آمده شهر را جبرا و قهرا گرفتند و قتل عام كردند و با زنان ايشان اوّلا زنا مىكردند و بعد ايشان را مىكشتند .\r\nبعد از قتل و تخريب بيلقان عنان عزيمت به صوب گنجه منعطف داشتند و پيش از رسيدن به گنجه ايلچى فرستاده ايشان را به اطاعت خود خواندند . اهالى گنجه پيشكش لايق فرستاده اطاعت قبول كردند . در اين اثنا خبر رسيد كه گرجيان جمعيتى كرده‌اند و از براى جنگ و جدال آماده و مستعدّ شده‌اند . جبه‌نويان چون بر حقيقت حال اطّلاع يافت از گنجه متوجّه ايشان گشت . چون تلاقى فريقين روى نمود جبه‌نويان خود با پنج هزار سوار در كمينگاه قرار گرفت و سوبداى با بقيّهء سپاه روى به مخالفت آورده . گرجيان در اوّل حمله آن‌چنان مردانه و دلير درآمدند كه سوبداى طاقت مقاومت نياورده روى بگردانيد . از گرجيان بعضى او را تعاقب نمودند و بعضى به نهب و غارت اسباب مشغول شدند . در اين وقت جبه‌نويان با پنج هزار سوار تازه‌زور از كمينگاه برآمده روى به سپاه گرج كه پراكنده شده بودند نهاده شروع در كشش كرد . سوبداى بهادر نيز بازگشته بر ايشان حمله آورد . القصّه در يك لحظه سى هزار گرجى را به قتل رسانيدند و بقيّة السّيف گريخته خود را به ملك داود كه در تفليس جمعيت كرده منتظر ظهور لشكر مغول مىبودند ، رسانيدند . و چون امراى مغول حكايت صعوبت راه گرجستان و تنگىهاى آن را شنيده بودند ترك عزيمت آن داده متوجّه شيروان گشتند .\r\nو در تاريخ روضة الصفا مسطور است كه بر ضماير گرجيان بعد از اين شكست آن‌چنان بيم و\r\n\r\n","description":"","footnote":"","page_name":" 3717 ","page_number":9},
  {"content":"\r\n\r\nهراس از مغول استيلا يافته [ كه مىگفتند : « اگر كسى گويد مغولى فرار كرده و 
  ] « 1 » يا يكى اسير گشته ، زنهار باور مكنيد ؛ چه ، ما يكى از آن طايفه را اسير كرديم . او فى الحال خود را از اسب فرود انداخته آن مقدار سنگ برسر خود زد كه همانجا مرد . »\r\nالقصّه چون به شمّاخى رسيدند ، فى الحال خندق را از اسب و گاو و گوسفند و خر پر ساخته بر باروى شهر رفته شهر را مسخّر ساختند و مانند شهرهاى ديگر آن را نيز خراب كردند . و ساكنان آن ديار را نيز به قتل رسانيدند . و چون از حدود ماوراء النهر ، بلكه از حدود تركستان تا حدود شيروان تمام ولايات بر نهجى كه مجملا مسطور شد خراب و ويران كردند ، اكنون مىخواستند كه از دربند گذشته به جانب مغولستان روند ، امّا چون راه دربند نمىدانستند ، كس نزد شيروانشاه ، كه در يكى از قلاع مستحكم خود متحصّن گشته بود ، فرستاده پيغام دادند كه « ما بعد از اين متعرّض ولايت تو نمىشويم . تو جمعى را بفرست كه ما با ايشان قرار و مدار داده متوجّه جانب ديگر گرديم . »\r\nشيروانشاه ده نفر از مردم خود نزد ايشان فرستاده ، و ايشان فى الحال يكى را از آن ده كس در حضور آن نه نفر گردن زدند ، و آن نه نفر ديگر را گفتند : « اگر شما راه دربند را سير كرده ما را مىگذرانيد به جان امان مىيابيد ، و الّا شما را نيز به آن همراه شما مىرسانيم . » آن بيچاره‌ها بالضّروره قبول آن نموده ايشان را از دربند گذرانيدند . و چون از دربند گذشته به ولايت آلان « 2 » رسيدند ، اهالى آنجا جمعيتى عظيم كرده با قوم قپچاق متّفق شده روى به جنگ مغولان نهادند . و چون نايرهء قتال و جدال ميانهء ايشان اشتعال يافت آثار عجز و ضعف بر چهرهء سپاه مغول ظاهر گشت . بنابراين ، جبه‌نويان و سوبداى در مقام حيله و مكر شده كس نزد قپچاقيان فرستاده پيغام دادند كه « ما و شما يك جنس‌ايم و ايشان قراچو از بيگانه . ما به شما عهد و پيمان مىكنيم كه با دوست همديگر دوست باشيم و با دشمن يكديگر دشمن ، مع هذا از نقد و جنس آنچه دلخواه شماست براى شما مىفرستيم به شرط آنكه شما دست از معاونت آلانيان بازداريد و ما را به ايشان گذاريد . »\r\nقپچاقيان قبول اين معنى كرده دست از معاونت آلانيان بازداشتند ، و جبه‌نويان از نقد و جنس بسيار جهت ايشان فرستاد . چون آلانيان تنها شدند ، مغولان بر ايشان ظفر يافته اكثر ايشان را به قتل رسانيدند و ولايت ايشان را تاخت و تاراج كرده خراب و ويران كردند . و چون از كار آلانيان فراغ يافتند ، بىخبر ايلغار كرده خود را بر سر قپچاقيان كه با جمعيت خاطر در منازل خود نشسته بودند رسانيده ، اكثر ايشان را به صحراى عدم فرستادند و جمعى قليل از\r\n\r\n\r\n","description":"","footnote":"\r\n( 1 ) . براساس روضة الصفا چاپ عباس زرياب خويى اضافه شد .\r\n( 2 ) . متن : الال .\r\n","page_name":" 3718 ","page_number":10},
  {"content":"\r\n\r\nايشان گريخته خود را به بلاد روس كشيدند . و مغولان در منازل قپچاقيان كه همه مرغزار بود زمستان توقّف كرده در اوايل سال ششصد و دوازدهم از رحلت خير البشر « 1 » ، عنان عزيمت به صوب شهر سوداق ، كه در ساحل دريايى واقع شده كه به خليج قسطنطنيّه متّصل و پيوسته است ، منعطف داشته آن شهر را نيز در [ 234 ب 
  ] حوزهء تصرّف خود درآوردند ، و از آنجا عنان عزيمت به بلاد روس منعطف داشتند .\r\nروسيان با قپچاقيان اتفاق كرده جمعيتى عظيم نموده در مقام جدال و قتال مغول شدند . و چون امراى مغول كثرت و شوكت آن جماعت را مشاهده نمودند . باز در مقام حيله شده چند مرحله بازپس نشستند . روسيان دلير شده دوازده روز ايشان را تعاقب نمودند ، تا آنكه سحرگاهى مغولان سوار شده ناگاه خود را به آن جماعت زده اكثر ايشان را به ضرب تيغ بىدريغ هلاك كردند و بقيّة السّيف پراكنده شده هريكى به جانبى رفتند . مغولان خرابى بسيار در آن ولايت كرده با غنايم بسيار از نقد و جنس روى به اردوى پادشاه جهانگير چنگيز خان - كه در آن تاريخ به يورت اصلى خود مراجعت مىنمود ، چنانچه بعد از اين احوال مراجعت آن پادشاه به تفصيل مذكور خواهد شد ان شاء اللّه تعالى - نهاده ، در سنهء احدى و عشرين و ستّمائه [ - 621 
  ] هجرى به شرف ملازمت پادشاه جهانگير چنگيز خان رسيده ماجراى خود را به تفصيل به عرض رسانيدند .\r\n\r\nحكايت مراجعت چنگيز خان به جانب يورت اصلى خود\r\nمفصل اين مجمل آنكه چون چنگيز خان تمامت ممالك خوارزمشاهى را زير و رو گردانيده و حال سلطان محمّد و فرزندانش به آنجا رسيد ، بيت :\r\n پدر مرد زان سان به بيچارگى * پسر اوفتاده به آوارگى \r\nو الم و آزارى كه از كردار ناصواب خوارزمشاه بر خاطر عاطر چنگيز خان قرار يافته بود ، تسكين يافت و آتش غضبش كه هرلحظه به شعلهء انتقام عالم را مىسوخت فرونشست « 2 » ، در باب مراجعت به جانب يورت اصلى با قراچارنويان مشورت نمود ؛ چه ، در آن‌وقت از طرف مشرق خبر رسيده بود كه اهل تنگقوت « 3 » را به واسطهء تمادى ايام غيبت خان خيال تمرّد و عصيان در سر افتاده شروع در حركات ناپسنديده مىكنند . و چون بعد از مشورت رأى\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الاكبر .\r\n( 2 ) . چنگيز خان از واقعهء شوم قتل عام اترار ، از روى كينه ، سلطان محمّد را « محمّد اغرى » مىناميد . در خصوص كينهء چنگيز خان از خوارزمشاه - طبقات ناصرى ، ج 2 ، ص 662 به بعد .\r\n( 3 ) . متن : تنكت .\r\n","page_name":" 3719 ","page_number":11},
  {"content":"\r\n\r\nپادشاه جهانگير بر آن قرار گرفت كه جمعى از امرا با لشكرى بيكران تا حدود كيج و مكران « 1 » و هندوستان بايد فرستاد تا از احوال سلطان جلال الدّين خبر يافته هرجا كه باشد او را به دست آورند ، و جمعى ديگر را به جانب غزنين بايد فرستاد تا آن ولايت را بار ديگر آن‌چنان خراب سازند كه مادهء انتعاش و قوّت يافتن سلطان جلال الدّين در آن زمين بالكلّيه منقطع گردد ، بنابراين ، حكم شد كه چغتاى با لشكرى سنگين متوجّه مكران گردد و اوگتاى عنان عزيمت به صوب غزنين منعطف داشته .\r\nالقصّه اوگتاى به آن حدود رسيده هرچند مردم آنجا دم از ايلى مىزدند فايده‌اى بر آن مترتّب نشد و بار ديگر آن ديار را آن‌چنان قتل عام كردند كه پير و جوان و اطفال و زنان را نيز نگذاشتند . بعد از قتل و نهب آن ولايت اوگتاى قاآن به موجب فرمان چنگيز خان از راه كرميهء هرات متوجّه ماوراء النهر شد . و چغتاى كه با سپاه فراوان به جانب مكران رفته بود ، آن حدود را مسخّر گردانيد و آن زمستان در حدود كالنجر « 2 » - كه ولايتى است در كنار آب سند - توقّف نمود . حاكم آن ولايت ، سالار احمد ، در مقام خدمتكارى شده خدمات پسنديده به جاى آورده آنچه از دست او آمد از مهيّا ساختن علوفه در آن باب خود را معاف نداشت ، ليكن به سبب عفونت هوا ، اكثر سپاه چغتاى رنجور شدند . و از بسيارى اسيران ، آن‌چنان كثرت و جمعيّت در اردوى شاهزاده به هم رسيده بود كه آن كثرت نيز ممدّ بود و در عفونت هوا هيچ مغولى نبود كه بيست يا سى برده نداشته باشد ، بنابراين چغتاى حكم كرد هراسيرى چهار صد من برنج از براى علوفهء لشكريان پاك كند . اتّفاقا آن خون گرفته‌ها در عرض يك هفته برنج‌ها را پاك كرده خود را از آن شغل خلاص كردند .\r\nچون اين خبر به موقف عرض چغتاى رسيد ، حكم نمود كه تمامى هنديان را به قتل رسانند و يك متنفسّى از ايشان را نگاه ندارند ؛ چنانچه توده‌توده لاشه‌هاى ايشان افتاده بود و چند وقت آن ضيافت عام بود از براى سباع و وحوش صحرايى . و چون در مدّت اقامت در آن حدود هيچ خبر از سلطان جلال الدّين ظاهر نشد ، بالضّروره چغتاى خان بعد از آنكه سپاه او از ضعف و بيمارى بيرون آمدند ، عنان عزيمت به صوب توران زمين منعطف داشت .\r\nو در اين سال از پادشاهان مغرب ، سلطان مستنصر باللّه ابو يعقوب يوسف بن محمّد بن يعقوب بن يوسف بن عبد المؤمن قبسى بعد از آنكه بيست سال حكومت ولايت مغرب بالاستقلال كرده بود ، وفات يافت و از وى فرزند نمانده بود .\r\n\r\n\r\n","description":"","footnote":"\r\n( 1 ) . مكران از شهرهاى هندوستان است و اصطخرى كرسى اين شهر را كيفر معرفى كرده است . و اين شايد همان كيج ياد شده در متن باشد همچنين تك : نسخهء بدل تاريخ جهانگشا ، ج 2 ، پاورقى ص 149 .\r\n( 2 ) . دربارهء كالنجرتك : - حواشى و اضافات اقبال بر راحة الصدور ، ص 478 - 479 .\r\n","page_name":" 3720 ","page_number":12},
  {"content":"\r\n\r\n\r\nذكر وقايع سال ششصد و سيزدهم از رحلت خير البشر « 1 »\r\nدر محرّم اين سال پادشاه جهانگير چنگيز خان از شاوور كوچ كرده عزم مراجعت به مقام اصلى و يورت قديم به امضا رسانيد ، و بر راه كوه‌هاى باميان روان شد و اغروقى كه در حدود بقلان گذاشته بود كوچ فرمود و از جيحون گذشته آن زمستان در نواحى سمرقند [ 235 الف 
  ] مقام نمود .\r\nو در تاريخ روضة الصفا آورده كه در بعضى تواريخ چنين مسطور است كه در وقت مراجعت چنگيز خان چون به بخارا رسيد صدر جهان را گفت : « كسى را كه ياسا و يوسون ( قوانين و شرايع ) اسلام را خوب دانسته باشد ، نزد من بفرست تا من از وى طريقهء مسلمانان را تحقيق نمايم . » صدر جهان به موجب فرموده عمل نموده قاضى اشرف را كه در آن زمان سرآمد فضلا بود با يك واعظ نزد چنگيز خان فرستاد . چنگيز خان از ايشان پرسيد كه « عقيدهء شما و راه و رسم مسلمانى چيست ؟ » گفتند : « معتقد ما آن است كه آفريدگار عالم يگانهء بىمثل و مانند است . » چنگيز خان گفت : « بر اين اعتقاد هيچ اعتراضى نيست . امّا از اوضاع شريعت خود بازگوييد كه نبى كدام و شريعت چه چيز است . » ايشان در جواب گفتند كه « نبى ايلچى [ ى 
  ] است از جانب خداى تعالى كه اوامر و نواهى خداى تعالى را ، جلّ جلاله ، به ما مىرساند . » اين سخن نيز پسنديد و گفت : « من بندهء خدايم . هرروز ايلچيان امر و نهى بر بلاد و عباد مىفرستم و لشكريان خود را تكاليف شاقّه مىكنم . » بعد از آن پرسيد كه « نبىّ شما چند چيز بر شما واجب گردانيده ؟ » گفتند : « اوّلا پنج وقت نماز كه در آن وقت‌ها بايد كه از غير حق سبحانه\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الاكبر .\r\n","page_name":" 3721 ","page_number":13},
  {"content":"\r\n\r\nتعالى همه چيز را از خاطر خود فراموش كرده به عبادت و پرستش او قيام نماييم . » اين معنى نيز مستحسن افتاد . ديگر گفتند كه « نبىّ ما فرموده كه در سالى يك ماه روزه داريد . » فرمود كه « اين نيز خوب است . چون مائده به غفلت مىخورند ، يك ماه به حساب بخورند تا قدر نعمت خداوند بشناسند بهتر خواهد بود . » باز به عرض رسانيدند كه « يكى از احكام شريعت ما آن است كه در هرسالى زرداران از آن بيست دينار و نيم را به فقرا و درويشان و مستحقّان رسانند . » چنگيز خان اين حكم را بسيار پسنديده داشت و تحسين‌ها فرمود و گفت كه « چون خداى بزرگ مردم را در روزى به تفاوت آفريده از براى حصول تعادل و مساوات حكم فرموده كه نقصان فقرا را به زيادتى اغنيا جبران مىكرده باشند . » ديگر گفتند كه « يكى از احكام شريعت ما آن است كه هركس در مدّت العمر يك‌بار بايد كه به زيارت خانهء كعبه رفته مراسم بندگى و عبوديت به جاى آورد امّا به شرط آنكه استطاعت راه از زاد و راحله داشته باشد و راه امن باشد . »\r\nچنگيز خان در اينجا توقّف نموده گفت : « تمام عالم خانهء خداست . از جملهء اطراف جهان به وى توان رسيد ، و از همه جا راه به حقّ است .  فَأَيْنَما تُوَلُّوا فَثَمَّ وَجْهُ اللَّهِ  « 1 » همانگه از آن خانه ( ؟ ) قاضى اشرف گفت كه « حقيقت چنان است كه پادشاه عالم‌پناه مىفرمايد ، ليكن خواست حق ، سبحانه تعالى ، اقتضاى آن نموده كه از براى تعظيم ايلچى خود مردم مال‌هاى زيادتى خود را برداشته متوجّه مولد او شوند و در آن بقعه بر فقرا و درويشان و ارباب احتياج قسمت كنند تا نام نيك ايشان بماند و ايشان را ثواب حاصل شود . »\r\nالقصّه چون قاضى اشرف و واعظ بازگشته به بخارا آمدند ، قاضى اشرف چنگيز خان را از جمله مسلمانان مىشمرد و آن واعظ ناقص محض از براى انكار حجّ ، او را از دين بيگانه مىداشت .\r\nو چون در اين وقت چنگيز خان به سمرقند رسيد ، اعيان و اشراف بلده او را استقبال كردند و چنگيز خان روى به ايشان آورده فرمود كه « خداى جاويد مرا بر پادشاه شما ظفر داد و او را مخذول و متهوّر گردانيد . بايد كه بعد از اين ، زبان به دعا و ثناى ما گشايند . » ائمهء قضا از وى يرليغ ( حكم ) و ترخانى ( معافيت از ماليات ) طلب داشتند . پرسيد كه « سلطان محمّد از شما مؤنات ديوانى مىگرفت ؟ » گفتند : « آرى » گفت : « پس از اين جهت بود كه دعاى شما در حقّ او مستجاب نشد و از براى او فايده نرسانيد ، چه ، هرگاه رعايا به جزاى مال ديوانى گرفتار باشند ، خاطر ايشان كجا فراغت داشته باشد كه دعا از صميم خاطر توانند كرد ؟ » پس يرليغ فرمود كه فقها و سادات و علما و قضات و موالى از مؤنات ديوانى مسلم باشند .\r\n\r\n\r\n","description":"","footnote":"\r\n( 1 ) . بقره ، آيهء 115 . آيه از اضافات « م » است .\r\n","page_name":" 3722 ","page_number":14},
  {"content":"\r\n\r\nو چنگيز خان از سمرقند ايلچى به دشت قپچاق فرستاده نزد جوچى ؛ چه ، او بعد از فتح خوارزم به واسطهء اندك نقارى كه از برادر خود چغتاى در خاطر داشت ، عزيمت آن صوب نموده بود و در آن ديار پيوسته روزگار به صيد و شكار مىگذرانيد . خلاصهء پيغام چنگيز خان به جوچى آن بود كه « آن فرزند را بايد كه با حشم و اتباع خود از موضع خود حركت كرده پهناى بيابان و كوه فروگرفته ، جانوران شكارى براند . » و در آن زمستان اوگتاى و چغتاى به صيد گرفتن و جانور پراندن مشغول بودند و هرهفته جهت چنگيز خان پنجاه خروار قو شريفه مىفرستادند .\r\nو صاحب روضة الصّفا مىگويد كه اين حكايت هرچند از آن قبيل است كه عقل از تصديق آن مانع است ، امّا چون در تواريخ معتبره نوشته‌اند ، عهدهء صحّت آن بر روات است .\r\nالقصّه چون زمستان به پايان رسيد ، در اوايل بهار چنگيز خان از سمرقند متوجّه تركستان شد و مادر سلطان محمّد خوارزمشاه ، تركان خاتون را با حرم‌هاى او حكم كرد كه در پيش پيش اردو بر زوال ملك پسرش و فوت او نوحه مىكرده باشند ، تا مردم از استماع آن عبرت گيرند . [ 235 ب 
  ] و چون از آب سيحون عبور نمود اوگتاى و چغتاى نيز به وى ملحق شدند . چون به موضع قلان تازى رسيد ، از آنجا جوچى جرگه انداخت و بعد از چند روز صفوف جرگه به‌هم رسيد و در موضع آقا بركه چون دايرهء جرگه دست به‌هم داد ، اولا چنگيز خان در ميان تاخت و شكار فراوان انداخت . بعد از آن چون شاهزادگان و امرا و نويانان از شكار فارغ شدند بر باقى ترحّم نموده داغ‌ها بر ران‌هاى ايشان گذاردند و همه را رها كردند .\r\nو چون از شكار فارغ شدند ، جوچى پيش پدر آمده از نوزده جاى رسم پايبوس به جا آورد و برادران را دربركشيد و پرسشى گرم نمود و پيشكش فراوان در نظر پدر كشيد ، از آن جمله صد هزار اسب گذرانيد كه بيست هزار خنك يك‌رنگ بود . و آن تابستان در آن موضع به سر بردند .\r\nو چون امرا از اطراف و اكناف عالم مجتمع شدند چنگيز خان قوريلتاى « 1 » بزرگ كرده هر يكى را فراخور خود به عنايات پادشاهانه سرافراز ساخت و طايفه‌اى از امراى اويغور را به ياسا رسانيد . و جوچى را رخصت داد كه به جانب دشت قپچاق رفته ، و خود از آنجا كوچ كرد و بعد از قطع منازل و مراحل در ماه ذيحجهء سال مذكور يعنى سنهء احدى و عشرين و ستّمائه [ - 621 
  ] هجرى به اردوى خود رسيد و چشم جهان بينش بعد از هفت سال به ديدار خواتين و فرزندان روشن شد .\r\n\r\n\r\n","description":"","footnote":"\r\n( 1 ) . مجلس مشورت كه از امرا و بزرگان و شاهزادگان تشكيل مىشد .\r\n","page_name":" 3723 ","page_number":15},
  {"content":"\r\n\r\nگويند وقتى كه چنگيز خان به منزل خود رسيد هلاكو خان نه‌ساله بود و قوبيلاى قاآن پانزده ساله « 1 » . هردو به استقبال شتافتند . قوبيلاى قاآن در راه خرگوش شكار كرد و هلاكو آهو . و چون رسم مغول چنان است كه اوّل [ نوبت 
  ] كه كودكان شكار كنند انگشت بزرگ ايشان را جاميشى « 2 » كنند ؛ يعنى به گوشت و چربى بمالند . بنابراين ، چنگيز خان هردو نبيرهء خود را به نفس نفيس خود جاميشى كرده طوىهاى بزرگ ترتيب داد و زمستان در آن منزل خود به عيش و عشرت گذرانيد .\r\nدر اين اثنا خبر مخالفت شيدرغو « 3 » ، حاكم قاشين ، اشتهار يافت و به سمع چنگيز خان رسيد كه شيدرغو لشكر بسيار جمع آورده اظهار تمرّد و عصيان مىكند . بنابراين ، چنگيز خان لشكرها را مرتّب ساخته عزم ولايت قاشين كرد و چغتاى را فرمود كه پس پشت لشكرها باشد .\r\nو در اين سال جوچى ، پسر بزرگتر چنگيز خان ، وفات يافت ، و اوگتاى در ملازمت پدر بود ، و تولوى خان به واسطهء آنكه سرقوقيتى بيگى « 4 » آبله برآورده بود ، چند روزى در عقب مانده ، بعد از آن به بندگى چنگيز خان رسيد .\r\nو در آن روزها پسران اوگتاى ، گيوك و كوتان را باز مىگردانيده‌اند . از چنگيز خان پرسيدند كه « به جهت تشريف و سيور غاميشى چه چيز به ايشان بايد داد ؟ » خان فرمود كه « مرا چيزى نيست ، هرچه هست تعلّق بر تولوى خان ، كه خداوند خانه و يورت بزرگ است ، دارد . او داند . هرچه مناسب داند ، بدهد » بنابراين ، تولوى خان از جامه و ساير چيزهاى نفيس به ايشان داده بازگردانيد . و چنگيز خان ، قوتوچاق شحنهء هزاره را به كيوك خان همراه كرد و گفت : « تو را تشويش و رنج است . او آش از براى تو ترتيب مىكند . »\r\nالقصّه چون چنگيز خان به ولايت تنگقوت رسيد اكثر شهرها را گرفت ، مثل : قايجو « 5 » و سيجو « 6 » و قاچودارمى « 7 » و شهر درمگاى « 8 » را محاصره كرده آتش در اطراف و جوانب آن شهر انداخت . شيدرغو ، پادشاه قاشين ، كه او را به زبان تنگقوت « ليوان » « 9 » گويند ، از دار السلطنهء خود كه به زبان تنگقوت آن را « ايريقى » « 10 » گفتندى و به زبان مغول « ايريقيا » « 11 » با پنجاه تومان مرد سپاهى روى به جنگ چنگيز خان نهاد . و چون خبر آمدن او را چنگيز خان شنيد ، استعداد\r\n\r\n\r\n","description":"","footnote":"\r\n( 1 ) . متن : دوساله ، روضة الصّفا : ده‌ساله . از روى جامع التواريخ اصلاح شد .\r\n( 2 ) . متن : آغاميشى . جاميشى آن‌گونه كه دكتر محمّد روشن استنباط كرده مصحفّ جالميشى مغولى و يا غلاميشى تركى است به معنى چرب كردن و روغن‌مالى . - جامع التواريخ ، ج 3 ، ص 2347 .\r\n( 3 ) . ق : شدرقو ؛ م : تندرقو .\r\n( 4 ) . همسر تولوى خان . نام اين بانو در متون فارسى به گونه‌هاى مختلف آمده است ، از جمله : سرقوتى ، سرقوقتى ، سيورقوقيتى و سرقويتى ( جهانگشا ) ، سورقوقبتى و سورقوقبى ( حبيب السير ) .\r\n( 5 ) . متن : تامجر .\r\n( 6 ) . متن : كردقاجو .\r\n( 7 ) . متن : وارومى .\r\n( 8 ) . متن : شهر درشكارى .\r\n( 9 ) . متن : ليلوان .\r\n( 10 ) . متن : ابرقى ؛ روضة الصفا : ارقيا .\r\n( 11 ) . متن : ابرقيا .\r\n","page_name":" 3724 ","page_number":16},
  {"content":"\r\n\r\nجنگ كرد و عنان عزيمت به صوب او منعطف داشت . بعد از تلاقى فريقين و اشتعال نايرهء جدال و قتال آن‌قدر خلايق از طرفين به قتل رسيد كه بسى مرده « 1 » به سر ايستاده شدند . و پيش مغولان چنان قرار يافته كه به هرده تومان كه كشته شود يك كشته به سر بايستد . آخر الأمر شيدرغو طاقت مقاومت نياورده روى به گريز نهاد و در شهر ايريقى متحصن شد . چنگيز خان فرمود كه « اين دفعه شيدرغو آن‌چنان شكست يافت كه بعد از اين او را قوّتى نخواهد بود ؛ چرا كه اكثر سپاه او كشته شدند « 2 » . بنابراين ، به او التفات نكرده از شهر او درگذشت و روى به ختا نهاد .\r\nو از جمله وقايع اين سال آنكه سلطان جلال الدّين از عراق عزيمت تستر مصمّم گردانيد كه زمستان در آن سرحدّ باشد و بر سبيل يزك ايلچى پهلوان را ، كه از امراى جنگ او بود ، پيش فرستاد و خود عقب او روان شد . و در آن ايّام سليمانشاه به خدمت سلطان جلال الدّين رسيد و خواهر خود را در سلك حرم‌هاى سلطان درآورد .\r\nالقصّه چون سلطان به نيشابور خواست ، كه او را جنديشابور نيز گويند ، رسيد - و او شهرى بزرگ بود از شهرهاى خوزستان كه الحال خراب شده و از وى اثرى نمانده - يك ماه آنجا مقام فرمود تا آنكه اكثر امرا به ركاب وى مشرّف شدند ، و اسبان قوّت گرفتند . بعد از آن عنان عزيمت به صوب بغداد منعطف داشت . و غرضش آن بود كه ناصر لدين اللّه ، خليفهء عباسى ، او را امداد و اعانت [ 236 الف 
  ] نمايد و در روى خصمان او سدّى بزرگ سازد . بنابراين ، كس نزد خليفه ناصر الدين اللّه فرستاده معروض داشت كه « آنچه از پدر و جدّم نسبت به اين خانوادهء خلافت صدور يافته محض غلط بود ، و ايشان به سزاى خود رسيدند . اكنون ملتمس آن است كه خليفه آن كينه را از دل بر طرف ساخته در مقام تربيت اينجانب شود تا شايد كه به يمن همّت ذى نهمت ايشان نوعى شود كه ديگر اين كفّار تاتار زياده از اين در بلاد اسلام خرابى نتوانند كرد . »\r\nچون كس سلطان جلال الدّين به بغداد رسيد و پيغام او را رسانيد ، خليفه مطلقا به او التفات نفرموده و در ساعت يكى از مماليك خود را كه به درجهء امارت رسيده بود و او را قشتمور « 3 » مىگفتند ، با بيست هزار سوار مردانه نامزد نمود كه سلطان جلال الدّين را نگذارد كه به حدود بغداد درآيد و او را از آن ولايت بيرون كند ، و اگر بيرون نرود سزاى او را در كنارش نهد . و به اين اكتفا نكرده فصّاد طيور « 4 » نام شخصى را به جانب اربل فرستادند كه مظفر الدّين كوكبرى ، حاكم اربل ، با سپاه خود متوجّه دفع سلطان جلال الدّين گشته و از يك طرف قشتمور و از طرف ديگر مظفر الدّين درآيد .\r\n\r\n\r\n","description":"","footnote":"\r\n( 1 ) . جامع التواريخ : سه كس مرده .\r\n( 2 ) . به گفتهء ميرخواند « سيصد هزار از قوم تنگقوت هلاك شدند . » - روضة الصفا ، ص 859 .\r\n( 3 ) . متن : قوشتمور .\r\n( 4 ) . تاريخ جهانگشا : قصاد طيور .\r\n","page_name":" 3725 ","page_number":17},
  {"content":"\r\n\r\nالقصّه قشتمور از روى استيلا و غرور رانده بر سر سلطان جلال الدّين رسيد ، و آن مقدار توقّف نكرد كه مظفر الدّين كوكبرى به او ملحق شود ؛ چه ، سپاه سلطان جلال الدّين عشر عشير لشكر قشتمور نبود ، مع هذا بىسامان بود بسيار . و چون سلطان شنيد كه قشتمور ، غلام خليفه ناصر لدين اللّه ، با بيست هزار سوار جرّار و چندين هزار پياده به ايلغار هرچه تمام‌تر مىرسد ، سلطان كس پيش او فرستاد كه « ما به اينجا براى جنگ نيامده‌ايم ، بلكه غرض ما از آمدن به اين حدود آن بود كه چون خصمان قوى دست برآورده بر بلاد اسلام استيلا يافته‌اند و هيچ لشكر را طاقت مقاومت ايشان نيست ، اگر همانا خليفه مرا در ظلّ ظليل خود جاى داده در مقام اعانت و امداد شود ، دفع آن جماعت كار من است . »\r\nقشتمور مطلقا به سخن فرستادهء سلطان التفات نكرد و صفوف سپاه آراسته كرد . سلطان جلال الدّين چون اين حالت را مشاهده نمود بالضّروره با آن جماعت قليل مستعد جدال و قتال شده از روى همّت پادشاهانه قدم در ميدان رزم درآورد . چون سپاه سلطان نسبت به لشكر بغداديان مطلقا قدرى محسوس نداشت ؛ چه ، نهايت مردم سلطان از سوار و پياده به سه هزار مرد نمىرسيدند ، مع هذا سلطان اكثر مردم خود را در كمينگاه‌ها پنهان داشته ، خود با پانصد سوار مردانه در برابر بيست هزار سوار جرّار درآمده و بر قلب و جناحين ايشان سه نوبت حمله آورد و بعد پشت گردانيد . بغداديان به گمان آنكه سلطان طاقت مقاومت نياورده و گريخته ، او را تعاقب نمودند . سلطان آن مقدار راه ايشان را در عقب خود برد كه از كمينگاه گذشتند ، كه به يك ناگاه از عقب آن جماعت برآمده شمشير در بغداديان نهادند و از پيش سلطان با آن پانصد سوار شير شكار برگشته روى به ايشان نهاده در يك لحظه آن‌چنان شد كه از آن بيست هزار سوار اثرى نماند و قشتمور با آن غرور و تكبّر كشته شد و غنايم بسيار از نقد و جنس ، خصوصا اسبان تازى ، زياده از آنچه تصوّر توان كرد به دست سپاه سلطان افتاد .\r\nو سلطان از عقب گريختگان تاخت آورده تا به حوالى بغداد رسيد . و خليفه بسيار مضطرب شده دروازه‌هاى شهر بغداد را بست و در مقام قلعه‌دارى درآمد . امّا سلطان به مجرّد رسيدن آنجا بازگشت « 1 » . و در وقت مراجعت به هرجا كه مىرسيد غارت مىكرد و آتش مىزد ، تا آنكه سواد بغداد را بالكليّه خراب كرد . و در اين اثنا خبر رسيد كه « اينك مظفر الدّين كوكبرى با لشكر اربل مىرسد و در مقدّمه چيزى چند به طريق تحفه به خدمت سلطان\r\n\r\n\r\n","description":"","footnote":"\r\n( 1 ) . سلطان جلال الدّين به دليل به دست آوردن يك پيروزى سياسى ، كه به گفته خواجه رشيد الدين با شكست قشتمور « آب روى دار الخلافه بريخت » - جامع التواريخ ، ص 551 - و يا به خاطر اينكه سلطان تشخيص مىداد نيروهايش براى يك حملهء همه‌جانبه به بغداد كفايت نمىكند ، از رفتن به سوى بغداد منصرف شد و به سوى ارّان و آذربايجان رفت .\r\n","page_name":" 3726 ","page_number":18},
  {"content":"\r\n\r\nمىفرستد و مىخواهد كه غافلانه خود را بر اردوى سلطان رسانيده او را دستگير نمايد . » سلطان جلال الدّين چون اين حكايت شنيد ، فرمود كه اغروق همچنان به حال خود مىرفته باشند ، و خود با پانصد سوار شيرشكار جرّار از ميان اردو بيرون رفته در ميان دامنهء كوه پنهان شد .\r\nمظفر الدّين غافل از اين ، روى به اردوى سلطان نهاده مىرفت ، تا آنكه از پيش سلطان گذشت ، كه به يك‌بار سلطان مانند شير ژيان از كمينگاه برآمده خود را بر قلب مظفر الدّين كوكبرى زده ، در حملهء اوّل بندگان مظفر الدّين را دستگير نمود . و چون مظفر الدّين در قبضهء اقتدار سلطان شد ، با خود يقين كرده بود كه سلطان او را نخواهد گذاشت . امّا سلطان از كمال مروّت و مردانگى شيوهء عفو و اغماض - كه عادت ستودهء سلاطين ذوى الاقتدار است ، مرعى داشته نگذاشت كه او را از اسب فرودآورند . [ 236 ب 
  ] مظفر الدّين چون اين حلم و مكرمت از سلطان مشاهده نمود ، از كردهء خود نادم و پشيمان شده معروض داشت كه « ما را تا امروز بر ضمير منير و افعال دلپذير سلطان اطّلاع نبود . اكنون دانستم كه حق سبحانه تعالى اين قوّت و شوكت به كسى مىدهد كه به اين‌چنين افعال شايسته آرايش داشته باشد . » « 1 »\r\nو سلطان از همانجا مظفر الدّين كوكبرى را رخصت داد و به جانب اربل فرستاد ، « 2 » و مظفر الدّين حلقهء عبوديت سلطان در گوش كرده ، چون به اربل رسيد ، انواع تحف و هدايا به خدمت سلطان فرستاد و خود را از جملهء بندگان مخلص آن درگاه مىشمرد .\r\nو سلطان از آنجا عنان عزيمت به صوب ارّان منعطف داشت . در آن وقت حاكم ارّان و آذربايجان اتابك اوزبك بود . چون او قوّت مقاومت سلطان نداشت ، جريده از تبريز گريخته به قلعهء النجق ( نزديك جلفا ) رفت و منكوحهء خود ، ملكه [ خاتون 
  ] ، دختر سلطان طغرل [ سلجوقى 
  ] را در شهر بگذارد . چون سلطان جلال الدّين به ظاهر تبريز فرودآمد ، اعيان حشم اتابكى كه در تبريز بودند در مقام ساختگى جنگ شده ، كوچه‌ها را مضبوط ساختند .\r\nو در تواريخ معتبره اختلاف است در آنكه سلطان جلال الدّين در كدام سال تبريز را از اتابك اوزبك گرفت و حرم او ، ملكه دختر سلطان طغرل سلجوقى را به عقد نكاح خود درآورد . آنچه از تاريخ حافظابرو ظاهر مىشود آن است كه اين واقعه از جمله وقايع اين سال است يعنى سنهء ششصد و بيست و دو هجرى « 3 » . و در روضة الصفّا اين واقعه را از جملهء وقايع سنهء ششصد و بيست و چهار ايراد نمود ، و اللّه اعلم .\r\n\r\n\r\n","description":"","footnote":"\r\n( 1 ) . و سلطان نيز او را « . . . به جهت آنكه در زمان او فتنهء راهزنى و فساد كردن [ از راه‌ها 
  ] مندفع شده بود ، مدح فراوان فرمود . » - جامع التواريخ ، ص 552 .\r\n( 2 ) . مظفر الدّين كوكبرى ، آخرين امير دودمان بنى بگتگين اربيل ( 630 - 586 ه . ق ) است .\r\n( 3 ) . البته مؤلف وقايع مهمّ سال 613 رحلت ( 623 هجرى ) را گزارش مىكند .\r\n","page_name":" 3727 ","page_number":19},
  {"content":"\r\n\r\nعلى اىّ حال در ايّام محاصرهء سلطان جلال الدّين تبريز را ، گويند كه روزى ملكه ، دختر سلطان طغرل سلجوقى ، بر پشت قصر برآمده ملاحظهء لشكر سلطان جلال الدّين مىكرد ، كه ناگاه چشمش بر سلطان افتاده و از سلطان عشق بر دل او استيلا يافت ، و مع هذا از اتابك اوزبك به واسطهء كثرت ميل او به پسران بسيار كوفته خاطر بود . بنابراين ، اظهار آن نمود كه اتابك اوزبك او را سه طلاق داده ، در اين باب فتاوى ائمهء بغداد و شام را كه در باب تعليق تطليقات « 1 » ثلاث نوشته بودند ، پيش سلطان فرستاده پيغام داد كه « مصلحت آن است كه سلطان از راه مصالحه درآيد و مرا با احمال و اثقال اجازت فرمايد كه به نخجوان روم و بعد از آن به چند روز سلطان مهمّات تبريز را صورت داده به طريق شكار متوجّه نخجوان شوند كه در آنجا عقد نكاح ملكه بسته شود . » سلطان قبول اين معنى نموده انگشترين خود را به نشان نزد ملكه فرستاد .\r\nو در روضة الصفا مسطور است كه چون ملكه دعوى آن كرد كه اتابك اوزبك او را طلاق داده ، قاضى قوام الدّين بغدادى « 2 » چون مىدانست كه اين دعوى بىمعنى است و باعث بر اين عشقى است كه تازه ملكه را روى داده ، به آن التفات نمىكرد و در آن باب فتوا نمىنوشت . و ديگرى از ارباب ديانت كه او را عزّ الدّين قزوينى گفتندى ، به عرض ملكه رسانيد كه « اگر قضاى تبريز را به من ارزانى دارند ، من اين مواصلت را به اتمام مىرسانم . » ملكه فى الحال قاضى قوام الدّين بغدادى را از منصب قضا عزل نمود و عزّ الدّين قزوينى را به آن منصب سرافراز ساخت . و آن مرد باديانت نيز چشم از آخرت پوشيد و در باب وقوع طلاق ملكه چندان فتاوى به هم رسانيد .\r\nالقصّه ، چون اين مهمّ ميانهء سلطان و ملكه قرار يافت ، ملكه امرا و اعيان دولت اتابك را طلب داشت و فرمود كه « اين پادشاه بزرگى است كه در بيرون شهر ما فرودآمده و اتابك را قوّت مدافعت و مقاومت او نيست . اگر همانا با او به مصالحه پيش نمىآييد ، يقين شهر را به ضرب شمشير خواهد گرفت ، و بعد از آن با مردم تبريز همان كند كه پدرش با اهل سمرقند كرده . پس صلاح در آن است كه جمعى از سادات و علما و مشايخ پيش او فرستيم و با او عهد و ميثاق كنيم كه حرم اتابكى و متعلقان او را تعرّض نرساند و بگذارد كه ايشان با اسباب و اموال هركجا كه خواهند بروند . و شهر تبريز را به دو تسليم بايد نمود . آنچه رأى من اقتضا نموده اين است . باقى آنچه شما را كه اركان دولت اتابك‌ايد به خاطر مىرسد بازگوييد تا صلاح و فساد طرفين به نظر اعتبار سنجيده شود . »\r\n\r\n\r\n","description":"","footnote":"\r\n( 1 ) . تطليقات : جمع تطليق به معنى طلاق گفتن .\r\n( 2 ) . جامع التواريخ : قاضى قوام الدّين حدّادى .\r\n","page_name":" 3728 ","page_number":20},
  {"content":"\r\n\r\nايشان به اتّفاق گفتند : « صلاح آن است كه ملكه فرموده . و ما همانا به اين مصالحه راضى و شاكريم . » پس قاضى عزّ الدّين قزوينى را با جمعى از اعيان نزديك سلطان جلال الدّين فرستاده التماس نمودند كه سلطان متعرّض ملكه و متعلقان ايشان نشود تا هرجا كه خواهند بروند و شهر تبريز را تسليم سلطان نمايند . » سلطان بنابر مواضعهء مذكوره التماس ايشان را اجابت كرد [ 237 الف 
  ] و روز ديگر ملكه با جميع متعلّقان خود از تبريز كوچ كرده به جانب نخجوان رفت ، و سلطان به استعجال به شهر تبريز درآمده بر سرير سلطنت قرار گرفت . « 1 » اهالى تبريز از قدوم مسرّت لزوم او خوشحال و خرّم شدند و به انواع خدمات مخلصانه قيام نمودند .\r\nو بعد از چند روز سلطان را هواى محبت ملكه و شوق آن غالب شد و از تبريز متوجّه نخجوان گرديد ، و در آنجا به موجب فتاوى ائمه ، ملكه را در سلك ازدواج كشيد .\r\nو چون اين خبر به سمع اتابك اوزبك كه در آن وقت در قلعهء النجق بود رسيد ، آن‌چنان اندوه و غصّه بر وى مستولى شد كه عرض سه و چهار روز سفر آخرت پيش گرفت و دولت اتابكى از آذربايجان سپرى شد .\r\nو از وقايع اين سال محاربهء سلطان جلال الدّين بود با گرجيان . و مفصّل اين مجمل آنكه چون اتابك اوزبك در قلعهء النجق وفات يافت ، جميع سپاه و حشم او از اطراف و جوانب روى به ملازمت سلطان جلال الدّين نهادند . و در اين اثنا كه سلطان در نخجوان به عيش و عشرت مىگذرانيد ، خبر رسيد كه گرجيان بنابر طمع ملك آذربايجان لشكرها جمع آورده از سى هزار سوار متوجّه تبريز شده‌اند . سلطان جلال الدّين چون اين خبر شنيد ، با وجود آنكه سپاه او ده هزار بود ، توكّل بر كرم حضرت پروردگار كرده با آن گروه اندك متوجّه دفع كفّار گرج شد « 2 » . گرجيان را مطلقا تصوّر آن نبود كه سلطان را قوّت مقاومت ايشان باشد . و سلطان به ايلغار تمام روى به آن طرف آورده ، سحرگاهى كه درّهء گرنى « 3 » گرجيان مست شراب و بيهوش افتاده بودند ، بر ايشان ريخته ، شمشير آبدار بر ايشان نهاد و اكثر ايشان را به قتل رسانيد . و جمعى كثير از هول جان و سراسيمگى خود را از كوه پايين انداخته هلاك گرديدند . و دو سردار بزرگ ايشان را كه يكى را شلوه و ديگرى را ايوانى گفتندى دستگير نموده با جمعى كثير از اعيان امراى ايشان نزد سلطان آوردند .\r\nو چون نظر سلطان بر شلوه كه به ضخامت جثّه و طول قامت از ابناى روزگار امتياز داشت ، فرمود كه « كجاست صولت تو كه گفته بودى كه صاحب ذو الفقار كجاست تا زخم تيغ آبدار\r\n\r\n\r\n","description":"","footnote":"\r\n( 1 ) . هفدهم رجب سال 622 .\r\n( 2 ) . شعبان سال 622 .\r\n( 3 ) . ق : درهء كوهى ؛ م ، ش : جاى يك كلمه خالى است .\r\n","page_name":" 3729 ","page_number":21},
  {"content":"\r\n\r\nبيند ؟ » شلوه در جواب گفت كه « اين كار دولت سلطان است . » بعد از آن سلطان او را به اسلام تكليف نمود . او در جواب گفت كه « دهقانان را رسمى مىباشد كه در ميان جاليز از براى چشم‌زخم سر خر مىآويزند . حضرت ، بستان اسلام را ، شلوه نيز به جاى آن سر خر مىباشد . » « 1 » سلطان از شنيدن اين سخن پاره انبساط فرموده از سر تكليف او درگذشت و مظفّر و كامياب به جانب تبريز مراجعت نمود و شلوه و ايوانى را با توابع و لواحق مغلول ساخته به جانب تبريز فرستاد .\r\nو چون سلطان به تبريز رسيد ، از جهت آنكه گرجستان را مسخّر گرداند ، رايش بر آن قرار گرفت كه شلوه و ايوانى را تربيت نموده تا ايشان در گرفتن آن ولايت امداد و معاونت نموده آثار جميله به ظهور رسانند . بنابراين ، در مقام تربيت ايشان شده ، مرند و سلماس و اروميه و اشنى ( - اشنويه ) را به ايشان جايگير فرمود .\r\nو به سبب اين فتح آوازهء صولت سلطان در آن حدود بسيار شد و از اطراف و جوانب خلايق بسيار روى به درگاه او نهادند . سلطان در مقام سپاه جمع آوردن شده در اندك فرصت از سواره و پياده خلقى انبوه به هم رسانيد . و چون شلوه و ايوانى مىدانستند كه غرض سلطان از اين جمعيت تسخير ولايت گرجستان است ، هميشه در مجلس به طريق خوش‌آمد ، در آن باب سخنان مىگفتند و آن معنى را در نظر سلطان بسيار آسان مىنمودند و متعهد گرفتن آن ولايت مىشدند . بنابراين ، سلطان به سخنان ايشان اعتبار نمود .\r\n\r\n\r\n","description":"","footnote":"\r\n( 1 ) . تاريخ جهانگشا ، ج 2 ، ص 159 .\r\n","page_name":" 3730 ","page_number":22},
  {"content":"\r\n\r\n\r\nذكر وقايع سال ششصد و چهاردهم از رحلت خير البشر « 1 »\r\nاز تبريز به جانب خوى رفت ، و از خوى با سه هزار سوار متوجّه گرجستان شد ، و چون به دوين « 2 » كه سرحدّ گرجستان است رسيد ، ملك طشت‌دار را به رسالت پيش قيز « 3 » ملك فرستاد .\r\nو قيز ملك زنى بود كه در آن تاريخ سلطنت گرجستان به وى تعلّق داشت « 4 » . و چون ملك طشت‌دار متوجّه آن صوب شد ، در اثناى راه روزى بر لب رود كرّ ، كشيشى را كه مست است [ ديد 
  ] و كشيش او را نمىشناخت و از غايت مستى تصوّر مىكرد كه او از ايشان است ، بنابراين ، به او گفت كه « قيز ملك را از زبان شلوه و ايوانى بگوييد كه لشكر را مستعدّ ساخته ما را به درّهء تاركاب « 5 » بفرست تا در آنجا سلطان را با لشكر او فروگيريم و مكافات آنچه را با ما كرده به او رسانيم . »\r\nملك طشت‌دار چون اين حكايت شنيد ، فى الحال آن كشيش را گردن زده ، خود را چون [ 237 ب 
  ] برق لامع به سلطان رسانيد و حقيقت را معروض داشت . سلطان جلال الدّين در ساعت از جهت امتحان ، شلوه و ايوانى را با چهل نفر ديگر از امراى گرج طلب نمود . چون اين جماعت در ملازمت سلطان حاضر شدند ، سلطان روى به شلوه و ايوانى آورد و گفت كه « با شما مشورت مىكنم كه اين دو راه ، يعنى راه درهء تاركاب و راه قبرس كدام بهتر است ؟ » شلوه به اتّفاق امراى گرجستان گفت كه « راه قبرس بسيار مشكل است و احشام گرج در آن زياده از آن است كه تصوّر توان كرد ، و گذر از آن متعذّر است . و راه درهء تاركاب بهترين راه‌هاست و\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : بدون .\r\n( 3 ) . متن : مهر .\r\n( 4 ) . نام اين بانو روسودان ( 620 - 645 ) بود كه يكى از سرداران خود ايوانى ( نه ايوانى برادر شلوه ) را براى جلوگيرى جلال الدّين به گرنى فرستاد . - تاريخ مغول ، ص 117 .\r\n( 5 ) . م : ماركاب .\r\n","page_name":" 3731 ","page_number":23},
  {"content":"\r\n\r\nبه تفليس نزديك‌تر . چون سلطان به آنجا رسد يقين كه لشكر گرجستان به مجرّد شنيدن آوازهء سلطان متفرّق و پراكنده خواهند شد ، و ولايت تفليس بىتشويش به دست خواهد آمد . »\r\nسلطان چون اين كلمات نفاق‌آميز از ايشان شنيد ، حقيقت سخن ملك طشت‌دار بر وى ظاهر شد ، بنابراين ، اشاره فرمود تا تمام گرجيان را گرفتند و به دست خود شلوه را به يك ضرب دو نيم ساخت و بقيّه را فرمود تا به ضرب تيغ بىدريغ هلاك گردانيدند « 1 » . بعد از كشته شدن گرجيان ، سلطان راه درّهء تاركاب را پيش‌گرفته آن‌چنان رفت كه ايشان هنوز منتظر جواب شلوه نشسته بودند ، كه به يك بار سپاه سلطان بر سر ايشان ريخت و شروع در كشش كرد .\r\nاز آن جانب نيز گرجيان در مقام جدال و قتال درآمدند و نهايت سعى به جا آوردند و جمعى كثير از سپاه اسلام به قتل رسانيدند . تا آنكه روز به آخر رسيد ، كه گرجيان از مقاومت عاجز آمده روى به گريز نهادند . و سلطان آن شب در همان معركه فرودآمد ، و روز ديگر على الصّباح از آنجا كوچ كرده به ولايت گرجستان درآمدند و در صحراى لورى گرجى بسيارى كه ديروز از زير تيغ سپاه نصرت‌شعار گريخته بودند ، به قتل رسيدند .\r\nالقصه بعد از دو روز ، سلطان به پاى قلعهء علىآباد « 2 » رسيد . اهالى آن قلعه امان طلبيده به اطاعت و انقياد پيش‌آمدند . بنابراين ، سلطان ايشان را مطلقا آسيبى نرسانيد و بقيّهء ماه محرّم و صفر در آن حدود توقّف فرمود و در غرّهء شهر ربيع الأوّل سلطان جريده با سوارى چند به شكار رفت . چون گرجيان بر حقيقت حال اطّلاع يافتند ، پانصد سوار از دلاوران آن طايفه با يكديگر اتّفاق كرده به قصد سلطان روى به شكارگاه نهادند . چون سلطان با جمعى قليل به شكار اشتغال داشت ، كه ناگاه از دور گرد گرجيان برخاست . چون نيك ملاحظه كردند فوج گرجيان آراسته ، مانند برق لامع رسيدند . سلطان چون با خود انديشيد ، دانست كه گريختن از پيش آن جماعت موجب خلاصى نخواهد بود . بالضّروره تا ممكن است به دفع ايشان بايد كوشيد . بنابراين ، توكّل بر عنايت الهى كرده روى به آن كفّار آورد و به نفس نفيس خود بر ايشان حمله آورده چند تن از ايشان را به خاك مذلّت انداخت .\r\nدر اين وقت از اطراف و جوانب افواج سلطانى رسيدند و اورخان با جمعى كثير سر راه تفليس را بند كرده و در هرمحلّ جماعتى از معتمدان خود تعيين نموده « سلطان به زخم گرز جمعى را از پاى درآورد » « 3 » و چون گرجيان زخم گرز سلطان جلال الدّين خوارزمشاه را مشاهده نمودند قرار به فرار داده روى به گريز نهادند . و چون به حوالى تفليس رسيدند ،\r\n\r\n\r\n","description":"","footnote":"\r\n( 1 ) . نسوى منكر وجود توطئه عليه سلطان جلال الدّين است و معتقد است مغرضان به آنان تهمت زده بودند . - نسوى ، سيرت جلال الدّين منكبرنى ، چاپ مجتبى مينوى ، ص 145 .\r\n( 2 ) . جامع التواريخ : عليا مادبه ادنى .\r\n( 3 ) . ق : مطلب بين « » را ندارد .\r\n","page_name":" 3732 ","page_number":24},
  {"content":"\r\n\r\nمداخل شهر را پر از سپاه سلطان ديدند . ناچار عنان به رودخانهء آنجا گردانيده خود را با اسب و سلاح در آب انداختند . چون اهالى قلعهء علىآباد مشاهده نمودند شروع در جنگ كردند . و سپاه اسلام قدم اقدام پيش نهاده و اهالى قلعه را به ضرب تير ديده‌دوز و ناوك جگرسوز عاجز و مضطرب كردند ، تا آنكه روز ديگر طلب امان كردند . سلطان ملتمس ايشان را مبذول داشت و سپاه سلطان در ولايت گرجستان پراكنده شده هرجا كه گرجى [ ى 
  ] مىيافتند به دوزخش مىفرستادند ، تا آنكه جميع قلاع و دهات كه در حدود تفليس بود مسخّر سپاه اسلام گشتند و غنايم بيشمار به دست لشكر اسلام افتاد « 1 » . و سلطان به تفليس درآمده جميع كليساها و كنشت‌هاى آن شهر را كه به تكلّف هرچه تمام‌تر ساخته بودند ، ويران ساخته به جاى آنها صوامع و مساجد بنياد نهاد .\r\nو در اين اثنا خبر رسيد كه براق حاجب از كرمان به عزم استخلاص عراق روان شده متوجّه آن صوب است . سلطان چون اين خبر شنيد ، بىتوقّف از گرجستان مانند برق لامع روى به عراق نهاده چون باد عرصهء خاك را مىپيمود و در راه‌ها لشكر از او باز مىماند ، تا آنكه روز هفدهم از تفليس خود را به حدود كرمان رسانيد و از بيست هزار كس سيصد سوار به او رسيدند . براق حاجب چون آوازهء سلطان بشنيد بسيار مضطرب و پريشان‌حال گرديده غير از پيشكش فرستادن و ملايمت كردن چاره‌اى ديگر نديد . بنابراين ، جماعتى را از اعيان با تحف و هداياى [ 238 الف 
  ] بسيار به خدمت سلطان فرستاد و اظهار اطاعت و فرمانبردارى نمود .\r\nسلطان از آنجا عزيمت اصفهان منعطف داشته روزى چند در آنجا به عيش و عشرت گذرانيد . بزرگان عراق همه روى به درگاه او نهاده به شرف بساط بوسى مشرّف شدند .\r\nكمال الدّين اسماعيل اين قصيده را در آن ايّام در مدح سلطان انشا فرمود :\r\n بسيط روى زمين بازگشت آبادان * به يمن سير سپاه « 2 » خدايگان جهان\r\nكنند تهنيت يكديگر همى « 3 » به حيات * بقيّتى كه ز انسان « 4 » بماند و از حيوان\r\nز باغ سلطنت اين يك « 5 » نهال سر بكشيد * كه برگ او همه عدل است و بار او احسان\r\nجلال دولت و دين منكبرنى ، آن شاهى * كه ايزدش به سزا كرد بر جهان سلطان\r\nزهى معارج قدرت « 6 » وراى طور كمال * زهى معانى خوبت برون ز حصر بيان « 7 »\r\nز بازوى تو قوى گشت بازوى اسلام * كه از تصادم كفّار گشته بد ويران \r\n\r\n\r\n","description":"","footnote":"\r\n( 1 ) . بدين طريق تفليس پس از گذشت يك قرن دوباره به دست مسلمانان افتاد . با مقايسه با سلجوقيان كه در اوج قدرت بارها از تصرّف آن عاجز ماندند ، سلطان جلال الدّين به سهولت در هشتم ربيع الأول 623 بر اين مهمّ فايق آمد .\r\n( 2 ) . م : به يمن سايهء چتر ؛ ق ، ش : به يمن چتر سپاه .\r\n( 3 ) . متن : همين .\r\n( 4 ) . متن : بقيتى كه از ايشان .\r\n( 5 ) . متن : آن يك .\r\n( 6 ) . متن : مكارم قدرت .\r\n( 7 ) . متن : زهى معالى جاهت برون زحدّ ميان .\r\n","page_name":" 3733 ","page_number":25},
  {"content":"\r\n\r\n براق عزم تو گامى كه برگرفت از هند * نهاد گام دويم بر اقاصى ارّان\r\nكه بود جز تو ز شاهان روزگار كه داد * قضيم « 1 » اسب ز تفليس و آب از عمّان « 2 » \r\nو از جمله وقايع اين سال آنكه پادشاه جهانگير چنگيز خان بعد از آنكه شيدرغو پادشاه قاشين را شكست داد و شيدرغو ، چنان كه سابقا قلمى شد از معركه گريخته روى به شهر اريقى آورد و در آنجا متحصّن شد ، چنگيز خان او را به حال خود گذاشت و عنان عزيمت به صوب ولايت ننگناس منعطف داشت . و چون قبل از آنكه چنگيز خان آن عزيمت را به امضا رساند ، خوابى ديد هولناك كه بر نزديكى اجل او دلالت مىكرد ، بسيار متفكّر شده از [ شهزادگان 
  ] ييسونگگه « 3 » پسر جوچى قسار كه در ملازمت ايستاده [ بود 
  ] پرسيده بود كه « پسران من اوگتاى و تولوى دورند يا نزديك ؟ » چون ايشان در جرگهء لشكر خود بودند ييسونگگه گفت كه « از اينجا تا ايشان دو سه فرسنگ باشد . » پس چنگيز خان فرمود كه ايشان را حاضر كنند .\r\nچون اوگتاى و تولوى حاضر شدند ، روز ديگر بامداد بعد از آش خوردن چنگيز خان روى به امرا و حاضران مجلس آورده و گفت كه « مرا با پسران خود مشورتى و راز پنهانى است .\r\nمىخواهم كه يك ساعت در خلوت با ايشان باشم . » القصّه چون امرا و حاضران مجلس بيرون رفتند ، چنگيز خان روى به فرزندان خود آورد و فرمود كه « اى عزيزان ! وقت سفر آخرت و درگذشتن من نزديك رسيده و من به قوّت يزدانى و تأييد آسمانى مملكتى وسيع كه از ميانهء آن تا به هرطرف آن يك‌ساله راه باشد ، جهت شما مستخلص كردم و پرداخته گردانيدم « 4 » .\r\nاكنون وصيت آن است كه شما در دفع دشمنان و رفع مرتبهء دوستان يك‌دل و يك‌زبان باشيد تا روزگار به ناز و نعمت بگذرانيد و از مملكت و دولت متمتّع و برخوردار باشيد ؛ چه ، مادام كه ميانهء شما برادران موافقت و دوستى خواهد بود ، مطلقا بيگانه متعرّض شما نخواهد شد و هيچ‌كس را داعيهء نزاع و خصومت با شما نخواهد بود . و اگر عياذ باللّه موافقت و دوستى شما به مخالفت و دشمنى مبدّل گردد ، از اطراف و جوانب دشمنان طمع در ملك و دولت شما كرده در آن باب مهما أمكن سعى خواهند كرد . » و بعد از بسيارى نصايح سودمند فرمود كه « مصلحت چيست ؟ از شما قايم‌مقام من كه خواهد بود ؟ » فرزندان بالاتفاق زانو زده گفتند :\r\n پدر شهريار است و ما بنده‌ايم * به فرمان و رايش سرافكنده‌ايم \r\n\r\n\r\n","description":"","footnote":"\r\n( 1 ) . قضيم : علف و جو ستور . - دهخدا .\r\n( 2 ) . جوينى اين قصيده را به صورت كامل آورده است . - ج 2 ، ص 165 - 167 .\r\n( 3 ) . متن : يبسوكا آقا .\r\n( 4 ) . درست همان برنامهء استراتژيكى و جامهء عمل پوشاندن به آرمان سياسى و نظامى چنگيز خان است مبنى بر پيشروى به سوى غرب و رؤياى سيراب ساختن ستوران از آب‌هاى فرات و نيل و دانوب و مديترانه ، كه در مدّت كمتر از هفت سال حاصل شد .\r\n","page_name":" 3734 ","page_number":26},
  {"content":"\r\n\r\nچنگيز خان گفت : « من اوگتاى را به جاى خود مقرّر كرده‌ام و زمام امور سلطنت و جهانبانى به كف باكفايت او نهاده‌ام . و من در جميع مهمات ملكى و مالى اعتماد تمام بر قراچارنويان دارم . بايد كه فرزندان من از صوابديد او بيرون نروند و سخن او را محل اعتماد دانند . »\r\nبعد از آن عهدنامهء قبل خان و قاچولى بهادر كه به آل تمغاى تومبنه خان رسيده بود و پدران چنگيز خان على الترتيب اسامى خود را بر آن ثبت نموده بودند از خزاين بيرون آورد و بر پسران خواند و گفت : « من و قراچارنويان بدين طريق عهد كرده بوديم ، شما نيز بر اين يوسون عمل كنيد . »\r\nو چون ديار ماوراء النهر و بعضى از بلادى كه به آن ديار قرب جوار داشته‌اند به چغتاى ارزانى داشته بود و هنوز از خوارزمشاهيه مثل سلطان جلال الدّين و بعضى برادرانش در عراق اسب مخالفت در ميدان ملك‌گيرى مىتاختند و مردم از شوكت سلطان جلال الدّين بسيار اعتبار مىگرفتند ؛ چه ، در امور شجاعت و مردانگى چيزى از آن به ظهور رسيده [ 238 ب 
  ] كه مقدور هيچ احدى نبود ، بنابراين ، چنگيز خان ، چغتاى را در حضور خود به قراچارنويان سفارش نمود . « چنانچه در زمان حيات من به ضبط مملكت قيام مىنمودى بايد كه بعد از فوت من به چغتاى همان طريقه مسلوك دارى و او را به فرزندى قبول كنى . » و در اين باب فرمود تا عهدنامه نوشتند و از جانبين خطوط بر آن نهادند .\r\nبعد از آن فرمود تا ميانهء اوگتاى و برادران نيز وثيقه نوشته به خطوط اعيان و اركان دولت رسانيدند . مضمون وثيقه آنكه « برادران به اوگتاى مخالفت نكنند و از فرمان او درنگذرند ، و به جار و بولجار « 1 » او حاضر شوند . » پس عهدنامهء آبا و اجداد خود به چغتاى خان سپرد و عهدنامهء پسران به اوگتاى قاآن .\r\nالقصّه چون اوگتاى قاآن را ولى عهد گردانيد و از نصايح و وصاياى سودمند فارغ گشت ، فرزندان را فرمود كه « شما بر مملكت و الوس رويد كه ملك مهمل و معطّل است و من نمىخواهم كه در وفات در خانه باشم « 2 » ، و به جهت نام و ناموس مىروم . شما بايد كه بعد از من ياساق مرا دگرگون نكنيد . و چون چغتاى اينجا نيست ، مبادا چون من درگذرم ، سخن مرا دگرگون كرده در ملك تماجاميشى ، يعنى آشوب و فتنه ، اندازد . شما را بايد رفت بر سر ولايت و الوس خود . »\r\n\r\n\r\n","description":"","footnote":"\r\n( 1 ) . جار و بولجار - جار بلجار : طلب و وعده . - فرهنگ معين .\r\n( 2 ) . جامع التواريخ : « من نمىخواهم كه وفات من در خانه باشد . »\r\n","page_name":" 3735 ","page_number":27},
  {"content":"\r\n\r\nپس اوگتاى قاآن و تولوى از پدر مرخّص شده به جانب ولايت خود روانه شدند و چنگيز خان با لشكرى فراوان روى به صوب ولايت ننگناس « 1 » نهاد . چون به آن حدود رسيد پادشاهان از بلاد پياپى مىآمدند و ايل مىشدند . چون به موضع بوق‌شان رسيدند - كه ميانهء سرحدّ ولايت جورچه و ننگناس و تنگقوت است ، پادشاه جورچه ايلچيان را با پيشكش‌هايى فرستاده ، از آن جمله طبلهء « 2 » مرواريد غلطان و درّ شاهوار بود . و امثال آن تحف و هداياى بسيار فرستاده اظهار اطاعت و ايلى نمود . چنگيز خان فرمود كه هركه او را سوراخ گوش است ، مرواريد بدهند . از حاضران مجلس آنها كه سوراخ گوش نداشتند ، در ساعت گوش خود را سوراخ كردند و مرواريد گرفتند . با وجود آن هنوز مرواريد بسيار بود . چنگيز خان فرمود كه « روز بخشش است . جمله را بپاشيد تا مردم برچينند . » بنابراين ، بسيارى از آن مرواريدها در ميان خاك گم شد ، و تا مدتى از آن موضع مىيافتند .\r\nو در اين اثنا مزاج چنگيز خان به واسطهء خوابى كه ديده بود و مىدانست كه از اين مرض خلاصى نخواهد يافت ، به اولاد و احفاد خود نصيحت نمود كه « بر فوت من جزع و فزع مكنيد ، و مرگ مرا پوشيده و پنهان داريد تا ياغى واقف نگردد . و چون پادشاه قاشين ، شيدرغو ، كه يك ماه مهلت خواسته بود كه بيايد ، او را با اتباعش به قتل رسانيد و هيچ‌كس را زنده مگذاريد تا ملك بر شما قرار گيرد . »\r\n بگفت اين و ديده به هم برنهاد * تو گويى كه چنگيز خانى نزاد \r\nو اين قضيّه در ماه رمضان اين سال روى داد . و از عجايب اتّفاقات آن است كه ماه رمضان ، هم ماه ولادت چنگيز خان ، هم ماه جلوس او بر سرير سلطنت ، و هم ماه وفات او بود . مدّت سلطنت او بيست و پنج سال بود و ايّام حياتش هفتاد و پنج سال « 3 » . امرا و بزرگان دولت به موجب وصيت ، مرگ او را پنهان داشتند تا حاكم قاشين ، شيدرغو ، بىخبر به اردوى چنگيز خان ملحق شد . به مجرّد رسيدن ، او را چنانچه وصيّت نموده بود به قتل رسانيدند و صندوق چنگيزى را برداشته مراجعت نمودند . و جسد چنگيز خان را در پاى درختى كه روزى در شكارگاه به سايهء آن درخت آرام گرفته بود و وصيت فرموده [ بود 
  ] كه « اين موضع لايق مقبرهء من است ، اگر مرا حكم الهى رسد البته مرا اينجا دفن كنيد . » دفن كردند و شروع در تعزيت داشتن كردند . و نخست مجموع شاهزادگان و ايل والوس كه در آن نزديكى بودند به مراسم تعزيه قيام نمودند . بعد از آن تا زياده از سه ماه مردم از اطراف و جوانب مىآمدند و تعزيت مىداشتند .\r\n\r\n\r\n","description":"","footnote":"\r\n( 1 ) . متن : بكتاش .\r\n( 2 ) . طبله : صندوق كوچك .\r\n( 3 ) . به تصريح صاحب جامع التواريخ ، عمر چنگيز خان 75 سال قمرى است و 72 سال شمسى - ص 560 .\r\n","page_name":" 3736 ","page_number":28},
  {"content":"\r\n\r\nو گويند كه در همان سال در آن صحرا كه چنگيز خان را دفن كرده بودند ، آن‌چنان درخت‌ها پيدا شد كه در اندك فرصت آن صحراى بىگياه ، از درختان گوناگون بيشه [ اى 
  ] شد كه هيچ احدى را مجال گذر نماند . آخر الأمر به مرتبه‌اى رسيد كه قروقچيان قديم كه پدر بر پدر در آن سرزمين نشوونما يافته بودند ، راه به مدفن چنگيز خان نمىيافتند . و اين حالت نيز از جمله عجايب امور است .\r\n\r\nذكر خواتين و فرزندان چنگيز خان\r\nدر اكثر تواريخ معتبره مسطور است كه چنگيز خان را قريب به پانصد خاتون و سرّيّت بود كه هريكى را از قومى گرفته بود ، و بعضى را به طريق نكاح مغولانه [ خواسته 
  ] و اكثر آن بوده‌اند كه چون ممالك و اقوام را مسخّر و مقهور گردانيد ، ايشان را به غارت بياورد و در حرم خود نگاه داشت [ 239 الف 
  ] ليكن آنها كه از اين جمله در صدر « 1 » اعتبار بودند پنج خاتون بودند [ بدين تفصيل : 
  ]\r\nخاتون اوّل بورته فوجين ، دختر دىنويان « 2 » ، پادشاه قوم قنقرات . و او معتبرترين زنان چنگيز خان بود و مادر چهار پسر بزرگ‌تر كه اهل اعتبار بودند . و از اين خاتون پنج دختر نيز داشت . بزرگ‌ترين پسران اين خاتون ، جوچى بود كه تمامت پادشاهان دشت قپچاق از نسل وىاند .\r\nو در تواريخ معتبر چنين مسطور است كه در وقتى كه چنگيز خان با قوم مرگيت جنگ مىكرد و ايشان بر چنگيز خان غالب آمدند ، بورته فوجين به جوچى حامله بود ، و قوم مرگيت او را به غارت بردند و به جهت آنكه در آن وقت ميانهء مرگيت و اونگ خان صلح و موافقت بود ، بورته فوجين را نزد اونگ خان فرستادند ، و اونگ خان او را عزيز و مكرّم داشت و بنابر دوستى قديم كه با پدر چنگيز خان داشت و او را در آن ايّام فرزندخوانده بود ، بورته فوجين را به جاى عروس خود مىانگاشت . و چون چنگيز خان دانست كه بورته فوجين را نزد اونگ خان برده‌اند سپا « 3 » نام شخصى را از جلاير كه جدّ « 4 » سرتاق‌نويان بود ، نزد اونگ خان فرستاده بورته فوجين را طلب داشت . اونگ خان به اعزاز و اكرام هرچه تمام‌تر [ او را 
  ] به سپا سپرد و در راه جوچى به وجود آمد . جهت آنكه راه مخوف بود و مجال مقام [ و ترتيب 
  ] گهواره نبود ، سپا قدرى آرد را خميرى نرم ساخته ، جوچى را در آنجا پيچيد و در دامن خود گرفته به ملاحظهء تمام مىبرد كه مبادا اعضاى او آزرده گردد ، و نام او بدان سبب « جوچى » يعنى « مهمان نورسيده » شد ، چه ، ناگاه به وجود آمد .\r\n\r\n\r\n","description":"","footnote":"\r\n( 1 ) . متن : صدد .\r\n( 2 ) . متن : دى سحبان .\r\n( 3 ) . متن : سباط .\r\n( 4 ) . متن : كه سرحدّ .\r\n","page_name":" 3737 ","page_number":29},
  {"content":"\r\n\r\nو در روضة الصفّا مسطور است كه ميانهء جوچى و برادران چندان موافقت نبود ، بنابر آنكه در نسبش زبان طعن دراز مىكردند « 1 » ؛ چنانچه شمّه‌اى از مخالفت برادران در احوال خوارزم گرفتن بيان شد ، و لهذا جوچى از آنجا ترك همراهى برادران كرده به جانب دشت قپچاق رفته بود .\r\nالقصّه ، جوچى پيش از فوت چنگيز خان به يك سال ، وفات يافت . و در احوال جوچى خان در ميانهء مورّخين اختلافى واقع است . بعضى برآنند كه جوچى خان چون بعد از فتح خوارزم از برادران جدا شد به جانب دشت قپچاق رفت . و بعد از آن باز در حين مراجعت چنگيز خان از حدود هندوستان به ملازمت پدر رسيد و صد هزار اسب كه بيست هزار از آن خنك يك‌رنگ بودند پيشكش كشيد ، چنانچه سابقا تفصيل اين واقعه قلمى شد .\r\nامّا حافظابرو به خلاف اين تصريح نموده ؛ چه ، خلاصهء كلام حافظابرو آن است كه چون در ايّام محاصرهء خوارزم ميانهء جوچى و چغتاى و اوگتاى ناخوشى به هم رسيد ، بعد از فتح خوارزم چغتاى و اوگتاى متوجه ملازمت پدر گشته در حدود طالقان بدخشان به شرف بساط بوس پدر مشرّف شدند . و جوچى هم در خوارزم به طرف ارديش كه اغروق‌هاى او بود رفته به اردوى خود پيوست . و چون پيش از آن چنگيز خان فرموده بود كه جوچى بايد كه به عزم استخلاص ولايات شمالى ، چون : كلار و باشغرد و اوروس و چركس و دشت قپچاق و ديگر ولايت‌هاى آن حدود برنشيند و آن بلاد را در حوزهء تسخير درآورد ، در اين وقت كه جوچى متوجّه ارديش گشته ، اوّلا چنگيز خان را گمان آن شد كه جوچى به موجب فرموده به آن خدمت قيام خواهد نمود ، امّا آخر الأمر چون ظاهر شد كه او از كار تقاعد نموده به خانهء خود رفته به عيش و طرب مشغول است ، چنگيز خان به غايت رنجيده ، فرمود كه « روى او را ناديده به ياسا بايد رسانيد . »\r\nدر اين اثنا جوچى را مرضى طارى شد كه به واسطهء آن مرض در وقتى كه چنگيز خان از ولايت تاژيك بازگشته به اردوى خود فرود آمده بود ، جوچى نتوانست كه به ملازمت پدر رسد ، و چند خروار شكارى قو به خدمت فرستاده بيمارى خود را اظهار نمود . بعد از چند روز باز نوبت ديگر چنگيز خان به استحضار او اشارت فرمود . وى به واسطهء رنجورى نيامد و عذر آورد . بعد از آن شخصى از قوم منگقوت از حدود يورت‌هاى جوچى متوجّه ملازمت\r\n\r\n\r\n","description":"","footnote":"\r\n( 1 ) . خواجه رشيد الدّين انگيزهء عناد و لجاج برادران با جوچى را در جامع التواريخ باز ننموده است ، تنها به اين اكتفا مىكند كه تولوى خان نسبت به او از اين بابت طعنه نمىزد و او را صحيح النسب مىدانست . - چاپ محمّد روشن ، ص 709 . گفتنى است كه داستان سپردن برته از سوى مرگيت‌ها به اونگ خان و دوستى كوتاه‌مدت آنان با وى و نگاهدارى برته به وسيلهء اونگ خان و زادن جوچى در راه ، همه برساختهء خواجه رشيد الدّين است . - پيشين ، ص 2183 .\r\n","page_name":" 3738 ","page_number":30},
  {"content":"\r\n\r\nچنگيز خان بود . در اثناى راه ديد كه جوچى كوچ كرده از يورتى به يورتى مىرود . اتّفاقا گذرش به موضعى افتاد كه هميشه آنجا شكار مىكرد . چون خود ضعفى داشت امرا را در شكار فرستاد . آن شخص ديد كه جمعى كثير شكار مىكنند . با خود يقين كرد كه جوچى شكار مىكند ، بنابراين ، چون به بندگى چنگيز خان رسيد و از وى بيمارى جوچى خان را استفسار نمود ، آن شخص گفت كه « از بيمارى او خبرى ندارم ، امّا در وقت آمدن ديدم كه در دامنهء فلان كوه به شكار مشغول بود . »\r\nچنگيز خان را اين سخن چنان به خشم آورد كه زياده بر آن متصوّر نبود ؛ چه ، در خاطر خود قرار داده بود كه جوچى ياغى شده كه به سخن پدر التفات نمىكند . بنابراين ، فرمود كه جوچى ديوانه شده و از وى حركات احمقانه به ظهور مىرسد . اكنون لشكرها بر سر او بايد فرستاد ، و در مقدّمهء لشكر [ 239 ب 
  ] چغتاى و اوگتاى بايد بود و خويشتن در عقب آنها برنشيند . و در اثناى آن حال خبر فوت جوچى رسيد « 1 » . چنگيز خان از فوت او بسيار دلتنگ شد و چون نيك تفحّص و تحقيق نمود ، سخن آن شخص كه گفته بود كه جوچى شكار مىكرد محض دروغ و افترا بود . بنابراين ، حكم فرمود كه آن را به ياسا رسانيدند ، ليكن آن مردك چون از حقيقت حال خبر يافته بود ، پيش از آن از اردوى چنگيز خان گريخته به جانبى به در رفت .\r\nو مدّت زندگانى جوچى سى سال بود . و بعد از فوت او از پانزده پسران او با توخالق قايم‌مقام پدر بر سرير خانى قرار گرفت . و تفصيل اسامى پسران جوچى بدين منوال است :\r\nباتو ، بركه ، بركه‌چار « 2 » ، هوكاچى ، شيبآن ، تنگقوت ، بووال ، چيلاؤقون ، شينگقور ، چيمباى ، محمّد ، اودور ، بوقا ، توقاى تيمور ، شينگگوم « 3 » . و هريكى ازين پسران چندان اولاد داشتند كه ذكر تفاضيل آنها كتابى عليحدّه مىخواهد .\r\nو پسر دويم چنگيز خان از خاتون بورته فوجين ، چغتاى خان بود ، كه از ابتداى ولايت تركستان تا انتهاى آب‌آمويه تعلّق به او داشت ، و بعد از وى فرزندان او در آن ولايت حكومت داشتند .\r\nو پسر سيم از خاتون مذكور ، اوگتاى قاآن است ، كه بعد از چنگيز خان پادشاه شد و سيزده سال قاآنى كرد ، و از فرزندان او چندتايى قاآنى كردند .\r\n\r\n\r\n","description":"","footnote":"\r\n( 1 ) . منهاج السراج معتقد است كه خود چنگيز خان ، در خفا ، جوچى را مسموم كرد . او مىنويسد چون جوچى از پدر سليم النفس‌تر بود و به قتل مردم و ويرانى بلاد مايل نبود ، مورد خشم چنگيز خان قرار گرفته بود . حتى نوبتى جوچى مصمم بود كه با مسلمين بسازد و پدر را از ميان بردارد ، ولى چغتاى راز را فاش كرد ، لذا چنگيز خان مخفيانه او را زهر داد . - طبقات ناصرى ، ص 379 .\r\n( 2 ) . متن : بركحر .\r\n( 3 ) . خواجه رشيد الدين تعداد پسران جوچى را چهارده تن ذكر كرده و نخستين آنان را آورده ضبط كرده نه باتو - جامع التواريخ ، ص 710 و ص 734 .\r\n","page_name":" 3739 ","page_number":31},
  {"content":"\r\n\r\nپسر چهارم از آن خاتون ، تولوى خان ، كه لقب او يكه‌نوين ( يكانويان ) و الغ‌نوين بود . و چنگيز خان هميشه او را نوكر ( نوكار ) مىناميد « 1 » ، و اكثر اوقات ملازم ركاب پدر بود ، و در جنگ‌ها از وى آثار جميله به ظهور مىرسيد . و تولوى به زبان مغولى « آينه » باشد . و منگوقاآن و قوبيلاى قاآن و هلاكو خان و اريق بوقا فرزندان اويند ، و داستان هريكى بعد از اين عليحده خواهد آمد ان شاء اللّه تعالى .\r\nو اين چهار پسر چنگيز خان همه كافى و عاقل و بهادر و دلاور بودند و مملكت چنگيز خان را به مثابهء چهار ركن . و او هريكى از ايشان را پادشاهى تصوّر مىكرد ، و اينها را چهار كولوگ مىگفتند . و كولوگ به معنى سرآمد است . و اسامى دختران پنجگانه كه از اين خاتون بودند اين [ ها 
  ] ست :\r\nدختر بزرگ ، قوجين بيگى . در ابتدا او را جهت توساقا « 2 » ، پسر سنگون « 3 » [ و 
  ] نبيرهء اونگ خان مىخواسته ، و چون آن وصلت به اتمام نرسيد و ميانهء ايشان كدورت و كلفت به هم رسيد ، آن مهم به آنجا انجاميد كه اونگ خان بالكلّيه مستأصل و ناچيز شد . بعد از آن او را به پسر نكون ، بوتوكورگان ، از قوم ايكيراس دادند .\r\nدختر دويم ، چيچگان . او را به پسر نوقوته‌بيگى « 4 » پادشاه قوم اويرات « 5 » ، تورالچى كورگان « 6 » داده .\r\nدختر سيم ، آلاقاىبيگى . او را به پسر [ پادشاه 
  ] اونگوت ، چينگوى « 7 » داده .\r\nدختر چهارم ، تومالون . او را به پسر پادشاه قنقرات داده ، نام او كورگان . هرچند كورگان داماد را گويند ، اما نام او هم كورگان بود .\r\nدختر پنجم ، آلتالون . و آلتالوقان نيز او را مىگفتند . و او را به پسر تايچو كورگان « 8 » داده از قوم اولقونوت ، نام [ او 
  ] جاؤر ساچان . و تايچو كورگان ، برادر مادر چنگيز خان بود . و چنگيز خان اين دختر را از همهء دختران عزيزتر مىداشت و بسيار مايل او بود .\r\nخاتون بزرگ ديگر چنگيز خان قولان خاتون بود ، دختر طاير اوسون ، پيشواى قوم اوهزمرگيت « 9 » كه به موجب فرمان ايل شده و اين دختر را به رسم پيشكش آورده . از اين خاتون چنگيز خان را يك پسر بود كولگان نام ، و اين پسر را مرتبهء چهار پسر ننهاده . و او را نيز چهار پسر بود . بزرگ‌تر را نام قوچه « 10 » بود . و چون كولگان وفات يافت ، چنگيز خان شش هزار\r\n\r\n\r\n","description":"","footnote":"\r\n( 1 ) . به گفته ميرخواند او را تچگين نيز مىناميدند . - روضة الصفا ، چاپ زرياب خويى ، ص 709 .\r\n( 2 ) . متن : توسن بوقا .\r\n( 3 ) . متن : سكون .\r\n( 4 ) . قوتوقه بيكى .\r\n( 5 ) . متن : اوراوت .\r\n( 6 ) . متن : تول الحى كوركان .\r\n( 7 ) . متن : حكرى .\r\n( 8 ) . متن : باجو كورگان .\r\n( 9 ) . متن : اورهاد مرگيت .\r\n( 10 ) . متن : فوجه .\r\n","page_name":" 3740 ","page_number":32},
  {"content":"\r\n\r\nمرد را به قوچه داده و جاى پدرش به وى ارزانى داشت . و اين قوچه پسرى داشت ، قودوى نام .\r\nاو نيز جاى و لشكر پدر داشت و ملازم قوبيلاى قاآن « 1 » بود . و او پسرى داشت ابوگان . او نيز جاى پدر داشت ، ليكن در وقتى كه اوروغ طغاچارنويان و ديگر شهزادگان باقوبيلاى قاآن دل دگرگون كرده انديشهء آن كردند كه با قايدو يكى شده قوبيلاى قاآن را از ميان بردارند ، او را با ديگران به ياسا رسانيد .\r\nخاتون معتبر سيم چنگيز خان ، ييسوگان نام داشت ، از قوم تاتار . از وى پسرى شده كه او را چاؤور « 2 » گفتند ، امّا آن پسر در جوانى وفات يافت .\r\nخاتون چهارم ، گونجو خاتون ، دختر آلتان خان ، پادشاه ختاى . و مشهور است كه اين خاتون خوب‌صورت نبوده ، و ليكن چنگيز خان به واسطهء آنكه پدرش پادشاهى عظيم الشأن بود او را بسيار احترام و اعتبار مىنمود . از اين خاتون چنگيز خان هيچ فرزندى نداشت و تا عهد اريق بوقا در حيات بود . و در اردوى اين خاتون ، دخترى ارموك بوده كه باورچى « 3 » او بود ، هوقوتاى نام ، بسى معتبر و مشهور شده و مهمّات عظيم را در تورهء چنگيز خان فيصل مىداد .\r\nخاتون پنجم ، ييسولون ، خواهر ييسوگان مذكور هم از قوم تاتار .\r\nو غير از اين پنج خاتون ، چنگيز خان را خاتون‌هاى ديگر بوده كه ايشان اگرچه در اعتبار و بزرگى در سلك [ 240 الف 
  ] نبودند ، امّا اعتبار تمام داشتند ، بلكه گاه‌گاهى ايشان مهمّات از پيش مىبردند كه آن پنج خاتون از آن عاجز مىشدند . از آن جمله يكى ايبقه خاتون « 4 » دختر جاگمبو « 5 » ، برادر اونگ خان ، پادشاه كرايت « 6 » بود . او را خواهرى بود . بيكتوتميش فوحين نام .\r\nچنگيز خان او را از براى جوچى خواسته بود . و يكى ديگر از خواهران ايبقه خاتون را كه او را سرقوقيتى بيگى گفتندى ، از براى تولوى خان خواسته ، كه هرچهار پسر تولوى خان از وى در وجود آمدند . و اين ايبقه خاتون را از براى خود خواسته بود ، امّا بعد از آن به چند روز ناگاه شبى خوابى ديد و ايبقه خاتون را به اميرى كه آن شب در كزيك « 7 » بود بخشيد . و نام آن امير كهتىنويان بود از قوم اوروت .\r\nو يكى از خواتين چنگيز خان گورباسو خاتون بود كه در اوّل خاتون تايانگ خان بوده پادشاه نايمان . و بزرگ‌ترين خواتين او بود ، و تايانگ او را به غايت دوست مىداشت . و چون تايانگ خان كشته شد ، بعد از مدتى او را نزد چنگيز خان آوردند . چنگيز خان او را به رسم و يوسون مغولان در نكاح خود درآورد .\r\n\r\n\r\n","description":"","footnote":"\r\n( 1 ) . متن : چنگيز خان .\r\n( 2 ) . متن : اوچاور .\r\n( 3 ) . باؤرچى : آشپز .\r\n( 4 ) . متن : انيقه خاتون .\r\n( 5 ) . متن : دختر حاكم‌لو .\r\n( 6 ) . متن : نايمان .\r\n( 7 ) . متن : كرنك .\r\n","page_name":" 3741 ","page_number":33},
  {"content":"\r\n\r\nو غير از اينها بسيار [ ى 
  ] از دختران سلاطين و امرا در سلك خواتين چنگيز خان انتظام داشت ، امّا اعتبار ايشان به اين مرتبه نبود . و نيز چنگيز خان را از قمه‌اى « 1 » از قوم نايمان پسرى بود جورچيتاى « 2 » نام . اين پسر پيش از همه وفات يافت . و پسرى ديگر داشت كه نام او اورجقان . او نيز در ايّام كودكى فوت شد . مادر او نيز قومه‌اى بود از تاتار .\r\n\r\nذكر بعضى از قواعد و رسوم و افعال پسنديدهء پادشاه جهانگير چنگيز خان\r\nچون حضرت حق ، سبحانه تعالى ، به مقتضاى مشيّت ازليهء خود چنگيز خان را در امور سرورى آن‌چنان استعداد ارزانى داشت كه مستحق آن شد كه بر تمامى بلاد مستولى گردد ، بنابراين ، بعد از ضبط ممالك مشرق از براى صلاح رعيّت و سپاه به مقتضاى رأى و رؤيت خود قاعده‌اى چند وضع نمود و هركارى را قانونى و هرگناهى را جزايى مقرّر گردانيد . از آن جمله چون در بلايت حال به اهل اسلام اعتقاد تمام داشت خون‌بهاى مسلمانان را چهل بالش زر تعيين نموده بود و از آن ختاى يك‌سر درازگوش . و چون در اوايل مغولان از نوشتن خط و خواندن آن عاجز و عارى بودند ، حكم فرمود تا بعضى از فرزندان ايشان خط اويغورى بياموختند و آن ياسا و قوانين را در دفاتر به خط اويغورى ثبت نموده در خزانه نگاه داشتند تا به هروقت كه خانى بر تخت نشيند ، يا حادثه‌اى عظيم روى نمايد ، يا شاهزادگان جمعيّتى سازند ، آن طومار را حاضر كنند و بناى كار بر آن ياسا نهند و تعبيهء لشكرها و محاصرهء شهرها را به آن شيوه پيش گيرند و اگر خلاف آن كنند ، گاه باشد كه پشيمان شوند .\r\nو مصداق اين مقال آنكه پادشاه اسلام غازان خان چون بر ديار شام استيلا يافت تغلقشاه‌نويان معروض داشت كه « بنابر رعايت ياساق قديم در دمشق انواع خرابى از قتل و غارت بايد به تقديم رسانيد . » پادشاه اسلام تجويز اين معنى نفرمود . آخر الأمر چون از آن ديار مراجعت كرد اهالى آنجا باز قدم از دايرهء اطاعت بيرون نهاده شروع در تمرّد و عصيان نمودند . پادشاه غازان خان از آن ترحّم و ترك ياساق گفتن بسيار نادم و پشيمان شد ، امّا چون كار از دست رفته ، هيچ‌كارى بر آن و هيچ فايده‌اى از آن مترتّب نمىشد .\r\nو چنگيز خان در اوايل حال كه اقوام و قبايل مغول متابعت وى كردند در باب رفع رسوم و عادات ناپسنديده ، مثل زنا و دزدى از ميانهء آن طوايف سعى بسيار فرمود و اطراف و اكناف مملكت خود را به زيور عدل و احسان بياراست و راه‌ها را از جهت سوداگران و متردّدين امن\r\n\r\n\r\n","description":"","footnote":"\r\n( 1 ) . قمه : در نوشته‌هاى فارسى به صورت غوما ، غمه ، قومه ، قوماى ، قماى نيز آمده است . در زبان مغولى به معنى زن صيغه‌اى ، سرّيّه و كنيز است .\r\n( 2 ) . متن : جورجين .\r\n","page_name":" 3742 ","page_number":34},
  {"content":"\r\n\r\nگردانيد ؛ چنانچه در تمام قلمرو وى هيچ جا دزد و حرامى و راهزن كسى نمىديد .\r\nو از جمله عادت پسنديدهء چنگيز خان يكى آن بود كه در احكامى كه به ياغى مىنوشت و او را به اطاعت و انقياد خود مىخواند ، مطلقا او را به بسيارى استعداد نمىترسانيد ، بلكه به همين‌قدر اكتفا مىكرد كه « اگر ايل و منقاد شويد به جان امان يابيد ، و اگر خلاف اين باشد ما چه دانيم ، خداى قديم داند . » و چون اين طرز اهل توكّل است ، يقين كه حق سبحانه تعالى به محض كرم مطالب متوكّلان را به اندك سعى حاصل مىگرداند ، خصوصا كه صاحب توكّل به اعتبار اسباب دنيوى ذى شوكت و صاحب قدرت باشد كه توكّل او بىدغدغه مؤثر مىافتد ؛ چه ، شخصى كه دست او به هيچ خير نمىرسد بالضّروره او را توكّل بايد كرد .\r\nو يكى از عادات نيك چنگيز خان و فرزندان او آن بود كه در زيادتى تعريف و القاب خود نمىكوشيدند ، بلكه منشيان را از نوشتن تعريف خود بسيار منع مىفرمودند ، چنانچه در تواريخ معتبره مسطور است كه چون چنگيز خان فتح ولايت ماوراء النهر كرد يكى از منشيان خوارزمشاه به اردوى او درآمده حال خود را به عرض چنگيز خان رسانيد . خان فرمود كه « ما را كسى بايد [ 240 ب 
  ] كه به ايلى و ياغى چيزى مىنوشته باشد . » بنابراين ، آن منشى را به يك اميرى از امراى خود سپرد .\r\nو چون جبه‌نويان بعد از تسخير اكثر ولايت خوارزمشاه معروض داشت كه « از حدود جيحون تا ارّان و آذربايجان فتح كرده ، به خاطر چنين مىرسد كه اگر حكم فرمايند عنان عزيمت به صوب شام منعطف دارم ، امّا به واسطهء بدر الدّين لؤلؤ ، والى موصل ، در رفتن به آن ولايت متوقّفم ؛ چه ، او لشكرى بسيار دارد و راه‌ها صعب و دشوار . » چون چنگيز خان بر حقيقت حال اطّلاع يافت ، منشى مذكور را طلب داشت و فرمود كه « به بدر الدّين لؤلؤ نامه بنويس ، به اين عبارت كه خداى بزرگ ملك روى زمين را به من ارزانى داشت . اگر بدر الدّين ايلى شود ، سر و مال و زن و فرزندان او بماند ، و اگر تمرّد و عصيان نمايد آن را خداى بزرگ جاويد داند . اگر بدر الدّين ايل شود و لشكر ما را راه دهد او را نيكو بود و اگر خلاف آن كند چون لشكرهاى بزرگ آنجا رسد خداى قديم داند كه اندك ملك و مال موصل به كجا رود . »\r\nاتّفاقا منشى به عادتى كه منشى احكام ايران و توران دارند ، آن مضمون را به عبارات خوب و الفاظ مرغوب و لايق پادشاهان نوشته به موقف عرض رسانيد . دانشمند حاجب آن نامه را به مغولى ترجمه كرد و بر چنگيز خان خواند . پادشاه جهانگير نامه را بر خلاف طبع خود يافت . روى به منشى كرده از روى عتاب او را مخاطب گردانيد و فرمود : « اى مرد ! آنچه من گفتم در اينجا نيست . » آن احمق بخت‌برگشته جواب داد كه « نامه را بدين اسلوب بايد نوشت » خان به غايت خشمناك شده فرمود كه « دل تو با ياغى است . چيزى نوشته [ اى 
  ] كه چون ياغى\r\n\r\n","description":"","footnote":"","page_name":" 3743 ","page_number":35},
  {"content":"\r\n\r\nبرخواند به جدّتر شود . » بعد از آن فرمود كه آن منشى احمق را به ياسا رسانيدند .\r\nو چون چنگيز خان تابع هيچ دين و ملّت نبود ، از تعصّب و ترجيح ملّتى بر ملّتى اجتناب و احتراز مىنمود ، بلكه علما و فضلا و زهّاد و صلحاى هرطايفه را اعزاز و اكرام نمودى « 1 » . و اين معنى نزد حضرت حقّ ، سبحانه و تعالى ، عظيم دانستى . امّا با وجود آن از عهد آدم تا زمان چنگيز خان ، هريكى از سلاطين ذوى الإقتدار و پادشاهان عالىمقدار آن‌چنان لشكر را ضبط نكرده بود كه چنگيز خان سپاه خود را مضبوط ساخته ؛ چه ، سپاه مغول به آن كثرت و شدّت به واسطهء سياست و مهابت چنگيز خان بر شدايد صابر بودند و بر تكاليف شاكر ، و اكثر اوقات فقير و محتاج ، زيرا كه شيران تا گرسنه نباشند ، شكار نكنند و قصد هيچ جانور ننمايند .\r\nو در امثال عجم است كه « از سگ سير شكار نمىآيد . » و از سخنان چنگيز خان است كه بدترين حالات آن باشد كه لشكريان بر پادشاه دلير باشند و رعيّت نافرمان . كدام سپاه مغول تواند بود كه در وقت امن و فراغت بر شيوهء رعيّت زندگانى كنند و احتمال تكاليف و مؤنات وافى نموده آنچه بر ايشان حكم رود از قيجور و اخراجات و عوارضات و تربيت ايام و امثال آن از اداى آن سرنپيچند . و از گوشت و شير و پشم و روغن گوسفندان خود اوقات مىگذرانند . و به مردم منافع مىرسانند و در وقت كارزار خرد و بزرگ ، عام و خاص ، همه شمشيرزن و تيرانداز و نيزه‌گذار باشند و در خوشحالى و بدحالى امير و حاكم خود مطيع و منقاد باشند . نه اميد جاه و ارتفاع « 2 » و نه منتظر دخل و انتفاع ؛ بلكه هرچه وقت آن تقاضا كند به آن وضع پيش‌آيند ؛ و هرگاه كه انديشهء جنگ دشمن كنند ، بنابر ياساى چنگيز خانى ، از جميع اسلحه و آلات ، حتّى درفش و سوزن ، با خود همراه داشته باشند كه مبادا در روز تحقيق و تفتيش و عرض اسلحه و ادوات ، سوزنى پيش يكى نباشد و از آن رهگذر تقصير نكرده مستحق الم بليغ گردد .\r\nو يكى از رسوم مغولان آن است كه در وقت لشكر كشيدن و هنگام يورش بايد كه اهل ايساق جميع ما يحتاج آن سفر را مهيّا ساخته همراه شوند و زنان ايشان نيز در يوسون شوهران كمال جدّ و اهتمام مىورزند ، به حدّى كه اگر براى يكى از آنها شوهرش مؤنتى مقرّر كرده باشد بيشتر آن است كه آن زن در آن تصرّف نكرده نگاه مىدارد كه مبادا روزى مرد حاضر نباشد و تكاليف ديوانى روى نمايد آن را خرج كند و به نفس خويش يساق شوهر كفايت كند ، و اگر مهمّى پيش‌آيد ، تواچيان الوس يا امراى تومان و ايشان با اميران هزاره و ايشان با اميران صده و ايشان با دهه حواله نمايند و آن مهم را سرانجام كنند و هركه يساق خود نكشد به قهر و\r\n\r\n\r\n","description":"","footnote":"\r\n( 1 ) . جهانگشاى جوينى ، ج 1 ، ص 18 .\r\n( 2 ) . ارتقاى مقام ، رفعت مقام .\r\n","page_name":" 3744 ","page_number":36},
  {"content":"\r\n\r\nغضب گرفتار شود . و اگر احتياج به لشكر افتد و حكم خان نفاذ يابد كه بايد در فلان وقت در فلان موضع چندين هزاره حاضر شوند ، هيچ‌كس را از آن مردم ياراى آن نباشد كه سرمويى تخلّف كند ، و اگرچه ميان خان و لشكر مسافتى بعيد باشد و فرمان خان به ايشان رسد ، مهما أمكن سعى مىنمايند كه بر [ 241 الف 
  ] مضمون فرمان عمل كنند ، و اگر كسى را مثلا صد هزار آدمى در تابين باشد و در يساق پادشاهى اهمال ورزد ، يك سوار بفرستد تا در تأديب او به موجب فرمان عمل نمايد ، كه اگر حكم خان بر آن جريان يافته باشد كه سرش برگيرد ، آن امير معتبر گردن نپيچد ، بلكه از براى تأديب نفس خود مطيع و منقاد فرمان شده تن به حكم خانى دردهد ، به خلاف مماليك و ملوك ؛ چه ، هرزر خريد ايشان كه ده اسب در طويله بندد به عرضه داشت به دو سخن بايد كرد تا بدان چه رسد كه لشكرى در فرمان دارد يا سپاه .\r\nديگر آنكه هيچ‌كس از هزاره و صده و دهه كه در جايى معيّن شده باشد ، به جاى ديگر نتواند رفت و پناه به اميرى ديگر نتواند برد ، و هيچ‌كس او را به خود راه نتواند داد . و اگر شخصى به خلاف اين ياسا عمل نمايد او را به سياست تمام بكشند ، و هركه حمايت او كند او را نيز عقاب و نكال نمايند .\r\nديگر آنكه چون عرصهء مملكت عريض و وسيع گشت و مهمّاتى كه از اعلام آن چاره نباشد بسيار روى مىنمايد ، بنابراين ، به موجب فرمان در مراحل و منازل نام‌ها وضع كرده‌اند و اخراجات هرنامى از مأكول محافظان و عليق اسبان و غير آن مرتّب داشتند ، و اين خرج‌ها بر تومان تخصيص نموده استخراج كرده‌اند تا ايلچيان به زودى خبر توانند رسانيد و به لشكرى و رعيّت زحمت نرسد .\r\nو ديگر آنكه در مال ميّت اندك و بسيار هيچ آفريده تعرّض نرساند و تصرّف در آن شوم دانند و يك فلسى از آن در خانهء خود نبرند .\r\nديگر از ياساى چنگيز خان آن است كه قوم مغول و تاتار در مهم صيد ، جدّ و جهد تمام نمايند ؛ چه ، گفته‌اند « صيد وحوش مناسب امير جيوش » و اين امر نزد آن طايفه از معظمات امور باشد ، و در اوايل فصل زمستان شكارى عظيم طرح اندازند . نخست صيادان بفرستند تا تفحّص قلّت و كثرت صيد كنند . بعد از تحقيق ، جار به لشكريان رسانند كه به قانونى كه در معركه رزم مقرّر است ميمنه و ميسره و قلب و جناح مرتّب داشته ، هركس از محل خود حركت كند . و بعد از يك ماه يا زياده ، صحرا يا كوهى را خلقى انبوه در ميان گيرند و خان با خواتين و انواع مأكولات و اصناف مشروبات متوجّه شكار گردد و مردم شكارى را به تدريج و آهستگى رانند و محافظت تمام نمايند تا نخجيرى از جرگه بيرون نرود ، و اگر ناگاه شكارى\r\n\r\n","description":"","footnote":"","page_name":" 3745 ","page_number":37},
  {"content":"\r\n\r\nبيرون رود از نقير و قطمير « 1 » آن استفسار كنند و تحقيق آن معنى از جملهء واجبات دانند ، و از براى آن امير هزاره و صده و دهه را چوب زنند ، و گاه باشد كه به قتل رسانند . و اگر صف را كه جرگه گويند راست ندارند و قدمى پيشتر يا پست‌تر نهند ، در تأديب ايشان مبالغه نمايند . و چون جرگه نزديك رسد دست‌ها را به همديگر متصّل كنند ، و چون نزديك‌تر رسد دوش به دوش و زانو به زانو بازنهند و بايستند و در ميان حلقه انواع سباع و اصناف وحوش در جوش آيند . و نخست خان با تنى چند از مقرّبان در ميان راند و ساعتى تير اندازد و صيد كند ، و چون ملول گردد هم در ميان جرگه بر موضعى بلند فرودآيد تا شاهزادگان و امرا و نويانان و عوام در عقب يكديگر درآيند و صيد افكنند و خان تماشا كند تا از موضعى كه به آب و علف نزديك‌تر باشد راه دهند و تمامت شكارى را كه افكنده باشند جمع كنند ، و اگر شمار همه ممكن نباشد بر تعداد گوزنان و سباع اختصار نمايند .\r\nو غرض از اين گيرودار مجرّد شكار نيست ، بلكه مقصود آن است كه مجموع لشكر و سپاه به تيراندازى و اسب دوانيدن عادت كنند تا در روز جنگ حزم و احتياط مرعى دارند و اهمال و اغفال جايز ندارند . از بدايت دولت مغولان تا الحال همان طريقه ميانهء ايشان مرعى است . و چون چنگيز خان در باب شكار بسيار مبالغه داشت ، اين مهم را به جوچى ، پسر بزرگ خويش ، حواله فرموده بود ؛ چه ، نزد تركان اين مهم از معظم مهمّات مىباشد . چنگيز خان رعايت بزرگى آن كرده او را به امينان فرزندان خود ، پسر بزرگ ، ارزانى داشت . و يرغو « 2 » و ياساق زدن و گرفتن به موجب فرموده به چغتاى خان تعلّق داشت . و تدبير امور ملك و تنظيم مصالح جمهور خلايق به رأى و رؤيت اوگتاى قاآن ، كه يگانهء روزگار و سرآمد ادوار بود ، متعلّق بود .\r\nو ترتيب لشكر و تجهيز آن و انتظام امور سپاه در روز جنگ به تولوى مفوّض بود .\r\nو چون اكثر بلاد شرق و قبايل مغول و ساير [ بلاد 
  ] تركستان مطيع و منقاد چنگيز خان شدند و مجموع آن را بر فرزندان و برادران و برادرزادگان و پسران اعمام تقسيم نموده هريكى را از ملك و لشكر فراخور استعداد خودش حصه‌اى ارزانى داشت و هرخويشى را منسوب به فرزندى گردانيد ، بعد از آن در تشييد مبانى موافقت و مصادقت و تمهيد قواعد الفت و محبّت ميان اولاد و اقربا مساعى جميله به جاى آورد و پيوسته تخم محبّت و صداقت در [ 241 ب 
  ] كشتزار سينه‌هاى پسران مىكاشت و نهال اعانت يكديگر در دل خويشان مىنشاند . و به ضرب\r\n\r\n\r\n","description":"","footnote":"\r\n( 1 ) . نقير و قطمير : كم‌وبيش .\r\n( 2 ) . يرغو : از دو مادهء يار  ( Yar - )  به معنى شكافتن ، شكستن + غو  ru - )  - ) - پساوند نام ساز ، به معناى : دستگاهى ( وسيله‌اى ) براى شكافتن واقعه و كشف حقيقت ، دادخواهى ، فتوا ، محكمه و قضاوت است . - تعليقهء دكتر محمد روشن بر جامع التواريخ ج 3 ، ص 2419 .\r\n","page_name":" 3746 ","page_number":38},
  {"content":"\r\n\r\nامثال عجيبه و حكايات غريبه قواعد دوستى را در ميانهء قبايل و احشام استحكام مىنمود ، چنانچه آورده‌اند كه :\r\nروزى چنگيز خان اولاد و اقربا و امراى خود را جمع كرده در حضور ايشان يك تير از تركش خود بيرون آورده ، دل قوت اعمال دان را شكست داد « 1 » ، بار ديگر تير ديگر به آن خصم نموده هردو را بشكست . همچنين تير ديگر به آن‌ها خم مىساخت تا به مرتبه [ اى 
  ] رسيد كه زورآزمايان از شكستن آن عاجز آمدند . بعد از آن روى به ايشان آورده فرمود كه « اين مثل شماست . اگر يك‌يك و دودو به دست دشمن افتند ، دشمن به آسانى همه را مىكشد ، و اگر همه با يكديگر متفق و ممدّ باشند ، هيچ‌كس بر شما ظفر نمىتواند يافت كه همه مغلوب و مقهور شما مىباشند . پس مىبايد كه يك كس در ميانهء شما به اسم سلطنت موسوم باشد و باقى همه در مقام اطاعت و انقياد او درآمده نوعى فرمانبردارى آن‌كس به جاى آوردند كه هيچ‌كس از مخالفان ذى شوكت بر شما دسترس نباشد . و اگرچه در اين صورت به حسب ظاهر يك كس پادشاه است ، امّا در حقيقت برادران و خويشان در ملك و دولت شريك‌اند . و اگر هريكى به سرخود بزرگى خواهد و در اطاعت و انقياد ديگرى درنيايد مثل شما مانند مارى كه چند سر داشته باشد [ خواهد بود 
  ] . » پرسيدند كه « آن چگونه خواهد بود ؟ »\r\nچنگيز خان فرمود كه ارباب قصص و حكايات آورده‌اند كه شبى در نهايت سرما مارى كه چند سر متعدّد داشت مىخواست كه از براى دفع نكابت سرما خود را به سوراخى رساند .\r\nاتّفاقا چون چند سر داشت يك سرى را كه ميان سوراخ درمىآورد آن سر ديگر ممانعت مىنمود . بنابراين ، نتوانست كه به سوراخ رود ، تا آنكه از شدّت سرما هلاك شد . به خلاف مارى كه يك سر را داشت او فى الحال بىممانعت خود را به سوراخ رسانيد و از نكابت سرما خلاص گرديد . » و امثال اين سخنان از براى آنكه فرزندان و امراى او هميشه با يكديگر در مقام انس و الفت باشند بسيار مىگفت و ايشان را در اين باب تحريص و ترغيب بسيار مىنمود .\r\nو چون عرصهء مملكت او فسيح و وسيع شد حكومت حدود ختا را به برادر خود تفويض نمود و از حدّ خوارزم تا اقصا بلاد و بلغاريه به پسر بزرگ خود ، جوچى ، ارزانى داشت ، و از حدود بلاد اويغور تا سمرقند و بخارا به چغتاى مفوّض فرمود . و تختگاه خود را نامزد اوگتاى نمود كه زبده و نقاوهء اولاد آلانقوا بود . و بعضى از ولايات كه متصّل به تختگاه او بود ، به تولوى ارزانى داشت .\r\nو به بركت اتّحاد و دوستى با يكديگر در اندك فرصت اولاد و احفاد چنگيز خان از\r\n\r\n\r\n","description":"","footnote":"\r\n( 1 ) . متن فاسد و مغشوش است . منظور و مقصود معلوم است ولى سخن پيچيده و بىمعنى مىنمايد .\r\n","page_name":" 3747 ","page_number":39},
  {"content":"\r\n\r\nده هزار نفر زياده شدند و هريكى را يورتى و لشكرى عليحّده بود به خلاف ديگر كه برادر قصد برادر كرده و پدر در صدد قتل پسر درآمده عكس آن ، تا آنكه همه مغلوب و مقهور دشمنان خود گشته دولت ايشان بالكليّه زايل گشت .\r\nو غرض از ايراد اين كلمات آن است كه مرد عاقل دولتمند بايد كه احوال اولاد چنگيز خان را ملحوظ نظر ساخته بداند كه ايشان به واسطهء موافقت و معاونت يكديگر چگونه بر بلاد و امصار غالب آمده دشمنان زبردست را از ميان برداشته ، سال‌هاى بسيار به دولت و سلطنت گذراندند .\r\nاكنون شمّه‌اى از سير و اخلاق پادشاهانهء چنگيز خان و مثل‌ها و حكم‌ها كه در هروقت فرموده در اين مقام ايراد نموده مىشود . از سخنان پادشاه جهانگير چنگيز خان است كه مردمانى كه پسران ايشان سلك پدران نمىشمرده‌اند ؛ و امينان كه به سخن آقايان التفات ننموده ؛ و شوهرى كه بر خاتون اعتماد ننموده ، و خاتونى كه به فرمان شوهر عمل ننموده ؛ و قاينان عروس را نپسنديده ، و عروس قاين را حرمت نداشته ؛ و بزرگانى كه كوچكان را اسراميشى نكرده ، و كهتران نصيحت مهتران نپذيرفته‌اند ؛ و بزرگان كه دل غلامان و نوكران و پيروان به‌دست نياورده‌اند ؛ و متموّلان نيكوديده ، اهل ولايت را توانگر نگردانيده و تقويت نداده ، و يوسون و ياساق و طريق عقل و كفايت درنيافته و به سبب آن مخالفان دزد و دروغ و ياغيان و حراميان چنان كسان را در مقام خويش ابقا ننموده ، يعنى اسب و گلهء آنها را به تاراج برده ، و آسيابانى كه منقلاين برمىنشسته‌اند آسوده نداشته تا آنكه آن سپاه همه هلاك شده‌اند ، اين‌چنين قوم بىتربيت نابسامان چون اقبال چنگيز خان پيدا شد به فرمان او درآمدند و ياساق سخت و محكم او ايشان را ياساميشى « 1 » كرد . آنچه دانايان و بهادران بودند امراى لشكر گردانيد ، و آنچه جلد و چالاك يافت ، اغروق به‌دست ايشان داده گلّه‌بان ساخت و نادانان را تازيانه‌اى كوچك به دست داده به چوبانى فرستاد . بدان سبب كار او چون نوروز در افزونى است و از آسمان به قدرت خداى بزرگ هميشه نصرت و ظفر او فرودمىآيد ، و از زمين درخت [ 242 الف 
  ] دولت او روزبه‌روز برمىآيد و يايلاق‌هاى او جاى عيش و جرغاميشى « 2 » شده و قشلاق‌ها مطابق و موافق افتاده .\r\nو چون به فضل خداى بزرگ من اين معانى را دريافته‌ام و آن سلك‌ها را از خود او استنباط كرده ، بدان سبب آسايش و عيش و جرغاميشى ما تا اين غايت رسيده و بعد از اين تا به پانصد سال و هزار سال و ده هزار سال اگر فرزندان من كه در وجود آيند و به خانى نشينند ،\r\n\r\n\r\n","description":"","footnote":"\r\n( 1 ) . ياساميشى : سامان بخشيدن ، منظّم ساختن .\r\n( 2 ) . جرغاميشى يا جيرغاميشى به معنى شادبودن و شادمانى كردن است .\r\n","page_name":" 3748 ","page_number":40},
  {"content":"\r\n\r\nبر اين يوسون و ياساق چنگيز خان كه از خانى به همه چيز ممتاز افتاده عمل نمايند و آن را نگاه دارند و تغيير و تبديل به او راه ندهد از آسمان به دو دولت ايشان بپايد و پيوسته در عيش و جرغاميشى باشند و خداى تعالى ايشان را سيورغاميشى كند و خلق عالم ايشان را دعاها كنند ، و دراز عمر باشند و از دولت و نعمت تمتّع يابند .\r\nو نيز از سخنان چنگيز خان است كه مىفرمود ، فرزندان بسيار از پادشاهان كه بعد از اين در وجود آيند اگر بزرگان و اميران و پهلوانان كه بعد از ايشان باشند ياساق را سخت بگيرند ، كار پادشاهى متزلزل و منقطع گردد و چنگيز خان را باز در طلب كنند و دريابند .\r\nو نيز چنگيز خان مىفرمود كه اميران تومان و هزاره و صده كه در اوّل و آخر سال بيايند و ياسا نشوند ، حال ايشان بر مثال سنگ باشد كه در آب فراوان افتد يا تبر كه در نيستان افتد و ناپديد گردد . چنان كسان پيشوايى و سرورى را نشايد .\r\nو نيز از سخنان آن پادشاه جهانگير است كه هركس خانهء خود را انتظام تواند داد ، ملك را نيز رواج و رونق تواند داد . و هركس كه ده كس را چنان كه شرط باشد ياساميشى تواند نمود ، لايق آن باشد كه هزاره و تومان ياساميشى تواند نمود .\r\nو نيز از سخنان حكمت‌آميز آن پادشاه است كه هركس كه اندرون خود را پاك تواند كرد ، ملك را از دزد پاك تواند كرد . و نيز او مىفرمود كه هرامير كه دههء خود را ياساميشى تواند كرد ، او را با زن و بچّه كارگردانيم و از دههء او يكى را جهت اميرى اختيار كنيم . و صده و هزاره و امير تومان نيز همين حكم دارند .\r\nو نيز مىفرمود كه هرسخن كه سه دانا بر آن اتّفاق كنند آن را همه جا باز توان گفت ، و الّا اعتماد را نشايد ، و بايد كه سخن خود و از آن ديگرى را با سخن دانايان بسنجى . اگر موافق افتد ، گفتنى باشد ، و الّا هيچ نبايد گفت و سكوت بهتر بايد دانست .\r\nو نيز از سخنان ايشان است كه هراسبى كه در فربهى نيكو بدود و در نيم گوشتى و لاغرى همچنان دوان ، آن اسب را نيك توان گفت . امّا اسبى كه در يك حال از اين سه حال نيكو بود او را نيكو نتوان گفت . و نيز ايشان مىفرمود كه هركه پيش بزرگى رود بايد كه پيش از آنكه آن بزرگ از وى سئوال نكند هيچ سخن نگويد و بعد از پرسيدن جواب مطابق سئوال گويد ؛ چه ، اگر پيش از پرسيدن سخن گويد اگر بشنوند فبها ، و الّا آهنى سرد كوفته و انفعال عدم التفات حاصل نموده باشد .\r\nو نيز از سخنان ايشان است كه امراى بزرگ كه سرور باشند بلكه تمامى لشكريان را بايد كه همچنانكه چون ما به شكار رويم اسامى خويشان را معيّن مىگردانند ، چون به جنگ دشمن برنشينيم نيز بايد كه هريكى نام خود را بنويساند و در مقام آن باشد كه در آن معركه نام و\r\n\r\n","description":"","footnote":"","page_name":" 3749 ","page_number":41},
  {"content":"\r\n\r\nناموس خود را بلند كرد هميشه به ياد حق سبحانه و تعالى بوده باشد و دل در او بسته آرايش هشت جانب بخواهند تا به قوّت خداى قديم يك جا چهار حدّ فروگرفته شود .\r\nو نيز از سخنان ايشان است كه مردان در ميان خلق چون گوسالهء خرد كه خاموش باشند و در وقت جنگ چون چرغ گرسنه كه در شكار جهد به كارزار آيد . و نيز ايشان فرموده‌اند كه هر سخن كه گفتند و گمان افتد كه سخن سخت است ، اگر آن را به جدّ گفته باشد اگر به هزل ، نتوانيد گردانيد . و نيز از سخنان ايشان است كه كسى خود را چگونه به ديگرى شناساند ؟\r\nو نيز از سخنان ايشان است كه مرد آفتاب خويشتن است كه به همه جاى خود را به مردم نمايد ، و زن بايد كه چون شوهرش به شكار يا به لشكر برنشسته باشد خانهء او را مرتّب و آراسته دارد ، چنان كه اگر ايلچى يا مهمانى به خانهء او فرود آيد همه‌چيز مرتّب بيند ، و آتش نيكو ساخته و ما يحتاج مهمانى بر وجه لايق پرداخته باشد ، لاجرم نيكنامى شوهر پيدا كرده باشد و نام او را بلند نموده و در محافل چون كوه سرافراز گشته . نيكى مردان از نيكى زن معلوم مىشود ، و اگر زن بد و ناميان « 1 » باشد و بىرأى و تدبير ، مرد هم ازو معلوم شود . و اين مثل مشهور است كه از خانه به كدخداى مانند همه‌چيز . « 2 »\r\nو نيز ايشان فرموده‌اند كه بولقاتها چنان بايد رفت كه داركاىاوها از قوم قنقين رفته است . و آن‌چنان بود كه در قوم بولقانى رفته و با وى دو نوكر بوده ، اتّفاقا از دور دو سوار پيدا شدند .\r\nنوكران گفتند كه « ما سه‌كس‌ايم . ايشان را كه دوكس‌اند بزنيم . » داركاىاوها گفت كه « ما ايشان را چگونه ديديم ايشان نيز ما را همچنان ديده باشند . نشايد زد . » اين بگفت و اسب را تازيانه زده [ 242 ب 
  ] بگريخت . بعد از آن محقّق گشت كه يكى از آنها تيموراوها بوده و از قوم تاتار كه قريب به پانصد مرد از نوكران خود در درّه به كمين نشانده بود و خويشتن را با يك سوار به داركاىاوها نموده تا چون آن سواران سه‌گانه قصد او كنند او روى به هزيمت آورده ايشان را به آن درّه كشاند و به مدد نوكران ايشان را دستگير نموده باشد . و او خود اين معنى را دريافته بود ، بنابراين ، گريخته خود را به بيست نوكر ديگر كه در آن حوالى داشت پيوست و به اتفاق ايشان از آن مهلكه خلاص شد . مقصود آنكه احتياط و حزم در كارها واجب است .\r\nو نيز ايشان مىفرمود كه ما به شكار برنشينيم و بسيار گاو كوهى را شكار مىكنيم و بر لشكر برمىنشينيم و بسيار ياغى را هلاك مىكنيم . چون خداى تعالى راه مىدهد و آن‌چنان ميسّر مىشود ، او را فراموش مىكنند و ديگرگون مىگردانند .\r\n\r\n\r\n","description":"","footnote":"\r\n( 1 ) . حقير و كوچك . « ميان » به لغت هند ، لفظ تعظيم و به معنى بزرگ است .\r\n( 2 ) . در خانه به كدخداى ماند همه‌چيز .\r\n","page_name":" 3750 ","page_number":42},
  {"content":"\r\n\r\nو نيز از سخنان ايشان است كه مانند ييسوتاى هيچ‌جا بهادر نمىباشد و به هنرهاى او كسى ديگر نباشد ، ليكن چون از مشقّت به رنج نمىآيد و از تشنگى و گرسنگى بىخبر مىباشد ديگر كسان از نوكران و لشكريان كه با او مىباشند جمله را در تحمّل سختىها مانند خود خيال مىكند و آنها را تاب و تحمّل آن مشقت‌ها نيست . بنابراين ، پيشواى لشكرى را نشايد ؛ چه ، شايستهء پيشوايى و سردارى كسى تواند بود كه از گرسنگى و تشنگى خود باخبر باشد تا حال ديگران بر آن قياس كند ، و در راه به حساب رود و نگذارد كه لشكريان گرسنه و تشنه گردند و چهارپايان لاغر شوند . و آنچه در قول سيّد بشر ، عليه و آله التّحية من الملك الأكبر ، وارد است كه « سيّروا سير اضعفكم » يعنى « در سفر آن‌چنان برويد كه ضعيف‌ترين همراهان از همراهى بازنماند » اشاره به اين معنى است .\r\nو نيز از سخنان ايشان است كه هم‌چنان‌كه ارتاقان‌ها « 1 » كه [ با 
  ] جامه‌هاى زربفت و تنسوق‌هاى نيكو مىآيند و به اميد سودا كردن بدان متاع‌ها و قماش‌ها قوىدل مىباشند ، امراى لشكر نيز مىبايد كه پسران را تيرانداختن و اسب تاختن و كشتى گرفتن نيكو درآموزند و ايشان را بدين كارها آزمايش كنند ، و چنان متهوّر و بهادر گردانند كه همچون آن ارتاقان قوىدل شوند از هنرها [ يى 
  ] كه دارند .\r\nو نيز ايشان مىفرموده‌اند كه بعد از ما اروق ما قباهاى زردوخته بپوشند و نعمت‌هاى چرب و شيرين بخورند ، و به اسبان نيكوسيرت برنشينند ، و خاتونان خوب‌روى دربركشند و نگويند كه اينها را پدران و آقايان ما جمع كرده‌اند ، و آن روز بزرگ را فراموش كنند .\r\nو نيز از سخنان ايشان است كه مرد از شراب و طراسون چون مست شود ، نابينا گردد و چيزى نتواند ديد . و كر باشد ، چون او را خوانند ، نشنود . و گنگ گردد ، چون با او سخن گويند ، جواب نتواند داد . و چون مست شود مانند كسى بود كه در حالت مرگ باشد . اگر خواهد كه راست بنشيند ، نتواند ، مانند آنكه كسى او را بر سر زخم زده باشند ، مدهوش و متحيّر مانده باشد . و در شراب و طراسون سود و عقل و هنر نباشد و سيرت و خلق نيكو زايل گرداند ، و مستان كارهاى بد مىكنند و مىكشند . و مستى مرد را از چيزها كه داند و هنرها كه دارد بازدارد و حجاب راه‌كار او شود ، آن‌چنان‌كه هردو را معين گم كرده باشد . آش و شيلان را در آتش آورد و به آب فروبرد . هرپادشاهى كه در شراب و طراسون حريص باشد ، كارهاى بزرگ و بيلگ‌ها « 2 » و يوسون‌هاى معظم را صداميشى نتواند كرد . و اميرى كه در شراب و طراسون\r\n\r\n\r\n","description":"","footnote":"\r\n( 1 ) . ارتاق : كلمه‌اى مغولى به معنى بازرگان و شريك در تجارت . وارتاقى يعنى بازرگانى . - قاموس پاوه دوكورتى .\r\n( 2 ) . بيلگ يا بيليگ ، از مادهء بيل ( - دانستن ) به معنى دانش ، دانايى ، حكمت و علم است . اين واژه بيشتر به معنى پند و اندرز آمده است .\r\n","page_name":" 3751 ","page_number":43},
  {"content":"\r\n\r\nحريص باشد ، كارهاى هزاره و صده و دهه را به آساميشى نتواند رسانيد . و مرد كشتىگير كه بر خوردن شراب حريص باشد ، آن‌كس سخت بزرگ اروس دميشى كند ، يعنى بلاى عظيم به وى رسد . و مردم قراچو ، يعنى عامه ، كه بر خوردن شراب و طراسون حريص باشند ، پيوسته روزگار ايشان را معذّب و مشوّش دارد . و اين شراب و طراسون مست‌كننده روى و دل نمىبيند ، و نيكان و بدان را مست مىگرداند و نمىگويد كه بد است يا نيك ، و دست را مست كند تا از گرفت و گير و هنر خود بازماند ، و پاى را مست كند تا از حركت و آمدوشد بازماند ، و دل را مست كند تا انديشهء صواب نتواند كرد ، و جملهء آلات و حواس را از كار بازدارد . اگر از خوردن آن چاره نباشد ، در يك ماه سه‌بار مست شوند . و چون از سه بگذرد ، خطا كند . و اگر در يك ماه دوبار مست شود ، بهتر . و اگر يك‌بار [ مست 
  ] شود ، پسنديده بود ، اگر خود از آن بهتر چه تواند بود . و آن نفس كه مست نشود ، كجا يابند و اگر يابند غريب بود ( ؟ ! ) .\r\nو نيز از چنگيز خان منقول است كه در وقتى كه عزيمت ممالك ختا كرده به جنگ آلتان خان مىرفت ، به موجبى كه عادت او بود تنها بر پاى پشته شد و كمر باز كرده در گردن انداخت و بندهاى قبا گشاده به زانو درآمد و گفت « اى خداى قديم ! تو [ 243 الف 
  ] مىدانى و آگاهى كه در اين باب اوّل فتنه از آلتان خان سر زده و آغاز خصومت او كرده ، و اكين تركمان و همعنان ( ؟ ) قاآن را كه اقوام تاتار ايشان را گرفته پيش او فرستادند و آقايان پدر و جدّ من بودند ، بىگناه كشت ، و من قصاص و انتقام ايشان را مىخواهم . اگر مىدانى كه اين انديشه مرا بحقّ است ، از بالا قوّت و نصرت به مدد من بفرست و فرمان ده تا از زير ملائكه و آدميان و پريان و ديوان مدد من شوند و معاونت من نمايند . »\r\nالقصّه تضرّع و نياز تمام به جاى آورده متوجّه آن صوب شد و به واسطهء صدق نيّت و راستى دل بر آلتان خان كه به شوكت و عظمت او پادشاهى در ختا نگذشته بود ، ظفر يافت و آن ممالك او را مسلّم گرديد .\r\nو نيز از سخنان ايشان است كه وقتى كه بر بالاى پشته [ اى 
  ] كه نام آن آلتاست فرود آمده بود نظر بر اطراف و اكناف آورد و رو به اردو و خدم و حشم نمود و فرمود كه « قورچيان و يورغاغان كه همچون پشّهء انبوه سياهى مىكنند و خاتونان و عروسان و دختران كه چون آتش سرخ و رنگين و درفشان‌اند ، همّت و نيّت من آن است كه به شيرينى به شكر سورغاميشى دهان‌هاى ايشان را شيرين گردانم . و پس و پيش و دوش‌هاى ايشان را به جام‌هاى زربفت بيارايم و ايشان را بر اختگان راهوار سوار گردانم و آب‌هاى صافى خوشگوار بياشامانم و چهارپايان را علف‌خوارهاى نيكو ارزانى دارم ، و از شاهراه و جادّه كه شارع عام باشد خار و خاشاك و هرچه مضرّ باشد بردارم و در يورت نگذارم كه خار و خس روييده گردد .\r\n\r\n","description":"","footnote":"","page_name":" 3752 ","page_number":44},
  {"content":"\r\n\r\nو نيز از سخنان ايشان است كه از اروق ما يكى يا ساقى كه مقرّر است اگر يك نوبت خلاف نمايد او را به زبان نصيحت كنند ، و اگر دو نوبت مخالفت نمايد بازخواست بليغ نمايند ، و سيم نوبت او را به موضع دوربانچين فرستند . و چون آنجا رود بازآيد ، متنبّه شده باشد . و اگر به آن نيز تأديب نيافته باشد ، او را بند و زندان فرمايند . و اگر از آنجا مؤدّب بيرون آيد فهو المراد ، و الّا جمله آقاواينى « 1 » را جمع كنند و كنكاش كرده مصلحت جويند .\r\nو نيز از سخنان ايشان است كه امراى تومان و هزاره و صده بايد كه هريك لشكر خود را چنان ياساميشى كرده و سپاه خود را آماده داشته باشد كه هروقت كه فرمان و حكم برسد شب را روز ناگفته ، برنشيند . و نيز ايشان مىفرمودند كه هرفرزند نرينه كه در برجوخين نوكرم دادين كلوران زايد ، بر اين ارسال هدايت و آزمايش مردانه و بهار باشد و دانا و بزرگ بود . و هردخترى كه آنجا زايد بىمشّاطه نغز و خوب‌روى باشد .\r\nو نيز در سخنان چنگيز آورده‌اند كه وقتى موقلى كويانگ را با لشكرى به جانب ننگياس فرستاد و وى هفتاد و دو قلعه از آن ولايت گرفت و ايلچى [ ى 
  ] به بندگى چنگيز خان فرستاد و از مال آن فتح‌ها اعلام داد و استفسار نمود كه « آيا اجازت مراجعه هست يا نى ؟ » حكم يرليغ نافذ شد كه « فرونيايد تا ديگر قلعه‌ها را نشاند . » چون ايلچى بازآمد ، موقلى پرسيد كه « چون به بندگى چنگيز خان رسيدى و سخن عرضه داشتى ، خان چه مىكرد ؟ » گفت : « سر انگشت را بسمشى « 2 » مىكرد . » پرسيد كه « مرا نيز انگشت مىنهاد ؟ » گفت : « نهاد » موقلى گفت : « پس هرزه نبوده‌ام و ناگاه مردان كوچ دهم و سعى و اجتهاد نمايم . » باز پرسيد كه « ديگر كه را انگشت مىنهاد ؟ » - و همانا انگشت نهادن از راه تفأل بوده باشد ، گفت « بورجى و بورغول و قوتيلا و چيلاوغون و قراچارنويان و چاراى و ياراى و قيشليق ، اين جماعت را انگشت مىنهاد و مىفرمود پس و پيش معاون و معاضد و كوچ‌دهندگان به استعداد و تير نيكو انداختن و اسب كوتل و چست كردنى و مرغ شكارى و سگ شكارى فتراك همه ايشان‌اند . »\r\nو نيز از چنگيز خان منقول است كه روزى امير بلاقجا ، كه از امراى معتبر بود ، از ايشان پرسيد كه « تو را صاحب شوكت و بهادر مىگويند . از علامات فتح و ظفر از دست تو چه ظاهر شده ؟ » جواب فرمود كه « پيش از آنكه بر تخت مملكت نشينم ، يك نوبت تنها از جايى مىآمدم . شش مرد در گذرگاه كمين كرده قصد من كردند . چون نزديك ايشان رسيدم شمشير كشيده بر ايشان حمله آوردم . ايشان مرا تيرباران كردند . تمامى تيرها خطا شد و هيچ به من نرسيد و من به شمشير\r\n\r\n\r\n","description":"","footnote":"\r\n( 1 ) . آقاواينى : آقا به مغولى يعنى برادر بزرگ‌تر در مقابل « اينى » كه به معنى كوچك‌تر است ، و مجموع آقاواينى يعنى عموم شاهزادگان مغول اعمّ از برادران كوچك و بزرگ و برادرزادگان و اعمام و بنى اعمام ، و به‌طور خلاصه يعنى مجمع و شوراى شاهزادگان .\r\n( 2 ) . بسمشى : بسمشى كردن ، يا باسميشى كردن يعنى فشردن .\r\n","page_name":" 3753 ","page_number":45},
  {"content":"\r\n\r\nايشان را هلاك كردم و از آنجا به سلامت بگذشتم . و در وقت بازگشتن گذرم بر آن كشتگان افتاد و شش سراختهء ايشان را كه در آن صحرا بىخداوند مىگشتند ، به يورت خود آوردم . »\r\nو نيز از سخنان ايشان است كه مىفرمود كه يك نوبت با بورغوجى مىآمدم . دوازده كس در بالاى كوه كمربسته به كمين ما نشسته بودند . پس فوجى بر عقب من مىآمد . انتظار او نكشيدم و اعتماد بر قوّت خود [ 243 ب 
  ] بر ايشان حمله بردم . و ايشان هردوازده نفر تير مىانداختند و گرداگرد من تيرها پريشان مىگشت . ناگاه تيرى بر دهان من زدند ، بيفتادم و از سختى زخم بيهوش شدم . در آن حال بورغوجى برسيد و مرا ديد كه چون گوى مىغلطيدم .\r\nدر حال آب گرم كرده بياورد تا من غرغره كردم و خونى كه در حلق من فرورفته بود بينداختم و حسن و مكرمت بازآمده برخاستم و باز بر ايشان حمله آوردم . ايشان از صلابت من بترسيدند و از آن كوه بيفتادند و جان بدادند . و سبب ترخانى بورغوجى نويان اين بود كه در آن وقت چنان سعى مشكور به‌جاى آورد .\r\nو نيز از سخنان آن پادشاه جهانگير است كه آنكه روزى در زمان جوانى بامدادى برخاست و در كاكل او چند موى سفيد شده بود . جماعتى از مقرّبان سئوال كردند كه « اى پادشاه جوانبخت ! سنّ تو هنوز به اوّل پيرى نرسيده ، اثر پيرى در كاكل چگونه پيدا شده ؟ » در جواب گفت كه « چون خداى تعالى مىخواهد كه مرا مهتر و سردار تومانات « 1 » و هزارها گرداند و علم دولت من برافرازد ، علامت پيرى كه نشان مهترى است در من پيدا گردانيد . »\r\nو به صحّت رسيده كه روزى چنگيز خان از بورغوجىنويان پرسيد كه « عشرت و جرغاميشى مرد در چيست ؟ » بورغوجىنويان گفت كه « عشرت در آن است كه مرد باز كبودرنگ خود را كه گريز خورده باشد و در زمستان پروبال برآورده و درست گردانيده و اسب اختهء نيكو را كه فربه ساخته باشد برنشيند و در سبزى بهار مرغان سر كبود شكار كند و لباس و رخت‌هاى خوب درپوشد . » بعد از آن از باربوغول پرسيد كه « تو نيز بگوى كه عشرت مرد چيست ؟ » وى گفت كه عيش و جرغاميشى مرد آن است كه جانوران مانند سنغور را بر كلنگان « 2 » بوز پراند تا به زخم چنگال ايشان از هوا فرود آورند و بگيرند . » بعد از آن از اولاراى قوبلاد پرسيد كه « عيش مرد در چه‌چيز است ؟ » گفت : « جرغاميشى مرد شكار و پرانيدن جانور است . » چنگيز گفت كه « شما خوب نگفتيد . عيش و جرغاميشى مرد آن است كه ياغى را ياساميشى « 3 » كند و بر دشمن ظفر يابد و او را از بيخ براندازد ، و آنچه داشته باشد بستاند ، و\r\n\r\n\r\n","description":"","footnote":"\r\n( 1 ) . جمع تومان به معنى ده‌هزار .\r\n( 2 ) . كلنگ : مرغى است بلندپرواز مثل غاز .\r\n( 3 ) . ياساميشى : سازمان دادن . تربيت و تأديب كردن .\r\n","page_name":" 3754 ","page_number":46},
  {"content":"\r\n\r\nحشم بوقتاقداران را بگرياند ، و بر روى و بينى ايشان اشك روان كند ، و اختگان خوش‌رفتار فربه را برنشيند و شكم و ناف خاتونان خوب‌چهرهء ايشان را جامهء خواب و نهالى « 1 » سازد و بر رخسار گلگون ايشان نظر مىكند و مىبوسد و لب‌هاى غاب رنگ شكرين ايشان را مىمكد . »\r\nاين بود آنچه در تاريخ از حكايات و مثل‌هاى پادشاه جهانگير چنگيز خان مسطور است « 2 » .\r\nاكنون وقت آن است كه شروع در تعداد امراى تومان و هزاره و لشكرهاى پادشاه جهانگير چنگيز خان به نوعى كه در تواريخ معتبره مذكور است نموده شود ، و من اللّه التوفيق .\r\nو ببايد دانست كه از امراى تومان و لشكرهاى چنگيز خان آنچه به قول و دست راست و [ دست 
  ] چپ تعلّق داشت و بعد از وى به پسر چهارم او كه تولوى خان ، كه لقب او يكه‌نويان بوده به طريق ميراث تعلّق گرفته ؛ و آنچه به ديگر فرزندان و برادران و برادرزادگان و مادر داده و به ايشان مخصوص گشته بر وجهى كه بعد از تتبّع و تحقيق بسيار محقّق گشته ، صد و بيست و نه هزار بوده‌اند . از آن جمله آنچه به قول و برانغار و جوانغار ، يعنى قلب و جناح تعلّق داشت و از راه ميراث به يكه‌نويان رسيده بود يكصد و يكهزار نفر به اين تفصيل :\r\nدفعهء قول - و آن هزارهء خاصهء چنگيز خان بود و تمامى غلامان ( ايواغلانان ) چهار اردوى بزرگ اوگتاى كه بدان اردوها تعلّق داشتند يكهزار نفر ؛ چه ، در آن عهد معهود چنان بود كه هزارهء خاص هرچند كه بزرگ‌ترين هزاره‌هاست ، زياده از هزار نفر نباشد ، و امير اين هزارهء چنگيز خان شخصى بوده اوچغان نام از قوم تنگقوت ، كه او را در يازده سالگى چنگيز خان به فرزندى برداشته او را فرزند پنجم گفتى . و اولاغ و شوسون و ارغمچى و غيره ، از اين هزاره بيرون كردى ، و حصّهء چنگيز خان بىمحابا از وى مطالبه نمودى ، و بعد از چنگيز خان به حكم اوگتاى قاآن به ولايت ختاى رفت به راه مقدّمى شهزادگان و امرا و لشكريان كه بدان طرف بودند ؛ و او را چون به ختاى فرستادند بوده نام هم از قوم تنگقوت ، كه او را به اسيرى آورده بودند ، بزرگ گردانيده ، در امير صده و هزارهء خاص قايم‌مقام اوچغان مذكور ساخته . و اين بوده از اردوى بورته فوجين بود .\r\nو صده‌هاى اين هزاره بدين تفصيل‌اند :\r\nصدهء بزرگ چنگيز خان - اوّل اوچغان‌نويان مذكور . و چون او به ختا رفت ، بوده‌نويان .\r\nصدهء ايلتيمور باؤرچى « 3 » - از قوم سونيت از اردوى بورته فوجين .\r\n\r\n\r\n","description":"","footnote":"\r\n( 1 ) . بالش و بستر خواب .\r\n( 2 ) . مورّخين موفقيّت‌هاى چنگيز خان در ادارهء امپراتورى وسيع‌اش را مرهون مشاورت و معاونت يلوچوت‌ساى مىدانند . وى كه يكى از سياستمداران بزرگ تاريخ به حساب مىآيد ، در تحسين رابطه ميان خان‌هاى مغول و رعايايشان نقش مهمى داشت . وى مبدع تسامح دينى است كه روزگار چنگيز خان بدان ممتاز است .\r\n( 3 ) . باؤرچى : آشپز .\r\n","page_name":" 3755 ","page_number":47},
  {"content":"\r\n\r\nصدهء بوركى باؤرچى - از قوم دوربان جدّ فولاد آقا كه خواجه رشيد الدّين طبيب اكثر احوال تواريخ مغول [ 244 الف 
  ] از اين فولاد تحقيق نمودى ، هم از اردوى بورته فوجين .\r\nصدهء اولد قرقورچى « 1 » - از قوم جلاير ، و او چهار اردو را شحنه بوده .\r\nصدهء ايلنگز باؤرچى « 2 » - از قوم كرايت از اردوى بورته فوجين .\r\nصدهء جمال خواجه - از قوم مرگيت برادر قولان خاتون .\r\nصدهء تنگقياداى بزرگ « 3 » - از اردوى ييسولون خاتون « 4 » بوده .\r\nصدهء ييسونتوا - از تاتار و امير اختاچى چهار كزيك بوده و تعلّق به اردوى بورته فوجين داشته . و نام اميران دو صدهء باقى از اين هزاره از تواريخى كه به نظر متتبّع رسيده معلوم نشد . « 5 »\r\nدفعهء ديگر آنچه به دست راست و چپ تعلّق داشته صده هزار بوده‌اند ، به اين تفصيل :\r\nميمنه يعنى لشكر [ دست 
  ] راست و مقدّم ايشان بورچى نويان بوده و ستكوسون [ يعنى قايم‌مقام 
  ] و او بورغول نويان ، سى و هشت هزار نفر .\r\nهزارهء خاصه بورچىنويان : او از قوم ارولات است و بزرگ‌ترين امراى چنگيز خان بود و در ابتداى حال امير كزيك « 6 » بود و بعد از آن امير تومان [ شد 
  ] و بعد از آن دست راست به او تعلّق گرفت . و چون در عهد اوگتاى قاآن وفات يافت ، جاى او به بورولداى « 7 » تعلّق گرفت ، و در زمان قوبيلاى قاآن ، پسر بورچىنويان ايلتيمور ، به جاى ايشان نصب شد ، و در عراق از نسل او بيگلاميش « 8 » و پسرش ، اوجان مشهور بودند و تولك كه به سبب موافقت با سوكاى « 9 » به ياسا رسيد ، از نسل او بود . و حكايت او به جاى خود مذكور خواهد شد ، ان شاء اللّه تعالى .\r\nهزارهء [ خاص 
  ] بورغول‌نويان : « 10 » و او امير هزاره و ستكوسون بورچىنويان بوده ؛ و از جمله امراى بزرگ و ياران قديم چنگيز خان از قوم هوشين و از مرتبهء بورچىنويان گذشته ، و در دست راست از او بزرگ‌تر نبوده ، و در ابتدا بوكاؤول باورچى و كزيكتو بود و بعد از آن امير تومان گشته ، و در زمان اوگتاى قاآن پسر او ، چوبوكور قوبيلاى « 11 » بوده ، و در زمان قوبيلاى قاآن توقچى كورگان بوده كه خواهرش كلميش آقاشيرين ، برادرزادهء هولاگو خان به دو دادند .\r\nهزارهء جدىنويان : و او از قوم منگقوت بود و بعد از او در زمان قوبيلاى قاآن پسرزادهء منگقوتاى نام جاى او قرار گرفت . و امير قتلغشاه‌نويان كه در زمان الجايتو سلطان در جنگ گيلان كشته شد ، از نسل او بوده .\r\n\r\n\r\n","description":"","footnote":"\r\n( 1 ) . متن : اولداى قورچى .\r\n( 2 ) . متن : النكان باورچى .\r\n( 3 ) . متن : قنكقنگان برك .\r\n( 4 ) . متن : يوسون خاتون .\r\n( 5 ) . جامع التواريخ ، ص 594 .\r\n( 6 ) . متن : امير كرنك .\r\n( 7 ) . متن : نور الدّين .\r\n( 8 ) . متن : تكلامش .\r\n( 9 ) . متن : سوكاسا .\r\n( 10 ) . متن : غول‌نويان .\r\n( 11 ) . متن : چولوكور قوبيلاى .\r\n","page_name":" 3756 ","page_number":48},
  {"content":"\r\n\r\nهزارهء تولون چربى : « 1 » از قوم قونگقتان بوده پسر منگليك ايچيگه « 2 » ، كه شوهر مادر چنگيز خان اولون ايكه « 3 » بوده و پسر ديگرى [ داشت 
  ] كه او را كوكچوتب تنگرى مىگويند .\r\nهزارهء سؤكتو چربى : از قوم قونگقتان « 4 » بوده ، برادر تولون چربى مذكور . و در ممالك عراق شوهر جنكان خاتون « 5 » تونسه « 6 » نام و ابشقا كه به قاآن رفت از نسل او بودند .\r\nهزارهء بلانويان : كه از قوم جلاير بوده و در زمان قوبيلاى قاآن ماقوى « 7 » نام به جاى او قرار گرفته بود و آهن نام ، ايلچى قاآن كه به عراق آمده بود خويش بلانويان بود و نورين اقتاچى ، كه در عراق مىبود نيز از خويشان او بود .\r\nهزارهء ارقاى قسارنويان : هم از قوم جلاير بود و اين آقاى « 8 » بلانويان مذكور بوده .\r\nهزارهء طغرل : از قوم سلدوس و خويش سدون‌نويان بود و چاران باؤرچى كه اميرى [ بزرگ 
  ] بود در خدمت منكوقاآن ، خويش او بوده و قوبيلاى قاآن به واسطهء آنكه اريغ بوكارا انگيخته بود و از راه برده ، او را به ياسا رسانيد .\r\nهزارهء سدون‌نويان : « 9 » از قوم سلدوس مشهور و معروف بود و از اروغ او امراى بسيار بوده‌اند و او تا زمان قوبيلاى قاآن در حيات بوده ، ليكن به غايت پير و نحيف شد ، چنانچه عروسان خود را نمىشناخت . و امير چوپان از نسل اوست .\r\nهزارهء شيگى قوتوقو : از قوم تاتار بوده و در وقتى كه تاتار را غارت كردند وى طفل بود در گهواره مىگريست . و در آن وقت بورته فوجين آرزوى فرزند داشت . چنگيز خان بفرمود تا او را بپرورد . چون بزرگ شد او را آتا مىگفته و بورته فوجين را باريگان ايكه « 10 » . چنگيز خان باز او را پسر پنجم مىخواند ، و اوگتاى قاآن او را آقا « 11 » مىگفته و بالاى منكوقاآن نشستى .\r\nهزارهء دوربان دوقشين : « 12 » از قوم دوربان بوده و اورقتونويان « 13 » و پسر ييسوبوقا « 14 » كورگان از جمله فرزندزادگان وىاند .\r\nهزارهء منكقل بوركان : « 15 » از قوم بارين و بايان كه در عهد اباقا خان از عراق به بندگى قوبيلاى قاآن رفت و آنجا امير شد و به جانب ختا رفت ، از جملهء فرزندان اوست .\r\nهزارهء اقوام اويرات : ايشان چهارهزاره بودند ، امّا تفصيل ايشان از تواريخى كه در بين اين تأليف در نظر بود معلوم نشد . امير و پادشاه قوتوقه بيكى بود . چون ايل شد تمامت لشكر\r\n\r\n\r\n","description":"","footnote":"\r\n( 1 ) . متن هزارهء كينقتاراى نويان . مشخصات اين هزاره كه در جامع التواريخ به صورت « كينگقياداى نويان ، ضبط شده ، در متن حاضر نيامده است .\r\n( 2 ) . متن : منكليك محكمه .\r\n( 3 ) . متن : اوالوان اونكه .\r\n( 4 ) . متن : اونگقتان .\r\n( 5 ) . متن : حسكان خاتون .\r\n( 6 ) . متن : قونسر .\r\n( 7 ) . متن : مادو .\r\n( 8 ) . آقا : يعنى برادر بزرگ .\r\n( 9 ) . متن : بيدون‌نويان .\r\n( 10 ) . متن : بازلكمان انكه .\r\n( 11 ) . به معنى برادر بزرگ .\r\n( 12 ) . متن : هزارهء دولسوقه .\r\n( 13 ) . متن : ازقونويان .\r\n( 14 ) . متن : اويسوبوقا .\r\n( 15 ) . متن : منكقل تركان .\r\n","page_name":" 3757 ","page_number":49},
  {"content":"\r\n\r\nاويرات بر قاعده بر وى مقرّر داشتند . و امراى هزاره كسانى بودند كه او و بعد از او فرزندان او كه انده‌قوده بودند دانستند .\r\nهزارهء باريتى « 1 » [ 244 ب 
  ] قورچىنويان : از قوم بارين « 2 » بوده و خويش منكقل بوركان . و ايشان ده هزار بوده‌اند و به تومانى مشهور . و اسامى امراى هزاره‌هاى ايشان نيز معلوم نيست ؛ چه ، اكثر لشكرها در قديم از قوم ايشان بوده‌اند ، و همچنان بر قاعدهء مقرّر ايشان را به يك تومان مىدانستند .\r\nهزارهء مونگكا قالجا : « 3 » از قوم برولاس « 4 » و چيناس « 5 » ، و مىگويند كه با اقوام دوربان و بارين همه باهم نزديك‌اند و از يكديگر منشعب گشته‌اند .\r\nهزارهء طايچو كورگان : « 6 » از قوم اولقونوت و برادر مادر چنگيز خان بوده .\r\nهزارهء موقور قوران : از قوم هدركين از شعبهء قيات از اقوام نيرؤن بوده . و معنى قوران ، سوهان است ، و چون وى درشت‌خوى بود او را به اين نام نهادند ، به غايت بلندبالا بود و بوكرى « 7 » فرزندزادهء او بود .\r\nهزارهء ييسوبوقا طرقى : « 8 » از قوم اوريانگقت ، برادر كهتر ييسوبوقا تاييشى بود ، كه قورچى چنگيز خان بود و امير هزارهء قورچيان و پدر اروق [ و 
  ] بوقا و اوگلى قورچى ملازم او بوده و به تربيت او معتبر شده .\r\nهزارهء قدان كايتاؤل : « 9 » از قوم سونيت بوده .\r\nهزارهء منگليك ايچيگه : از قوم قونگقتان « 10 » پدر كوكچوتب تنگرى و تولون چربى بوده و شوهر مادر چنگيز خان .\r\nهزارهء اقوام اونگوت : ايشان چهار هزار بوده‌اند و امير ايشان آىبوقا « 11 » بود . بعد از وى آلاقوش [ تيكين 
  ] و چنگوى « 12 » از قوم اونگوت . و آن قوم به دل راست ايل شدند .\r\nهزارهء گؤگىنويان و مونگتوقيان : پسران قيان‌اند و قوم قيات ، كه پيش توقتاى مىبودند . و ايشان در آن وقت يك تومان بوده‌اند ، و بسيارى قيات [ ديگر 
  ] از نسل ايشان‌اند .\r\nاين بود تفصيل سپاه دست راست . ميسره يعنى لشكر دست چپ كه به مغولى آن را جئون‌قار خوانند ، و مقدّم ايشان موقلى گويانگ و سوتكوسون ( قايم‌مقام ) اونايانويان از قوم بارين ، شصت و دو هزار ، بدين تفصيل :\r\nهزارهء موقلى گويانگ : از جلاير بود و چون اميرى معتبر بود و كوچ‌هاى بسيار داده ، يعنى\r\n\r\n\r\n","description":"","footnote":"\r\n( 1 ) . متن : پاره .\r\n( 2 ) . متن : ناردين .\r\n( 3 ) . متن : بالوغان قلجا .\r\n( 4 ) . متن : برلان .\r\n( 5 ) . متن : چنان .\r\n( 6 ) . متن : صاكجوركا .\r\n( 7 ) . متن : نوكرى .\r\n( 8 ) . متن : بيسون بوطرافى .\r\n( 9 ) . متن : قدان كساول .\r\n( 10 ) . متن : نگقتان .\r\n( 11 ) . متن : اسوقا .\r\n( 12 ) . متن : شنگوى .\r\n","page_name":" 3758 ","page_number":50},
  {"content":"\r\n\r\nدر اكثر چنگيز خان تمامت اقوام لشكر جلاير را به وى حواله نموده و هزاره‌ها [ ى 
  ] او تعيين كرده عرضه داشتى و مجموع سه هزار بوده‌اند . و چنگيز خان وقتى او را به موضع قراؤون جيدون ، كه سرحدّ ختاست ، فرستاده بود ، ختاييان لقب او « گويانگ » كردند ، يعنى « بزرگ و معتبر » و بعد ، آن لقب بر وى مقرّر ماند و فرزندان او را نيز « گويانگ » گفتند ، و هنتون‌نويان « 1 » ، كه قايدو او را محبوس داشت ، از فرزندان او بود . و چاؤقور « 2 » و اوموق از نسل وىاند .\r\nهزارهء ييسوبوقاى تاييشى : « 3 » از قوم اوريانگقت بوده پسر جلمه اوهه « 4 » ، كه از امراى معتبر چنگيز خان بود ، و در آن وقت امراى بزرگ از اهل اعتبار تمام بورچىنويان « 5 » و بورغول نويان و جلمه اوهه و سودون‌نويان « 6 » بوده‌اند . و قراؤنه چوبان امير هزاره ، از برادرزادگان ييسوبوقاتاييشى [ است 
  ] و تاييشى به لغت ختاى « بخشى بزرگ » باشد ، و اوگتاى قاآن به ظرافت نام اوتاييشى كرد و به واسطهء آنكه او هميشه درد پا داشتى او را به گردون به اوردو آوردند .\r\nهزارهء كهتىنويان و بوجرنويان : « 7 » هردو برادران بوده‌اند از قوم ارؤت از شعب اقوام نيرؤن . و به سبب آنكه امراى بزرگ بودند و به دل راست كوچ داده و اخلاص ورزيده ، چنگيز خان ايشان را بر تمامى اقوام ايشان سرورى داده ، و امراى هزاره در قوم خود ايشان نصب مىكردند . و اسامى هزاره‌هاى ايشان معلوم نشد ، ليكن مجموع چهار هزار بوده‌اند و چنگيز خان شبى خوابى ديد كه يكى از خواتين خود ايبقه بيكى « 8 » [ دختر 
  ] جاگمبو به كهتى نويان داد ، چنانچه قبل از اين در احوال خواتين چنگيز خان قلمى شد .\r\nهزارهء بوتو كورگان : « 9 » از قوم ايكيراس بود از شعب درلكين . و اين قوم با قوم قنقرات « 10 » نزديك‌اند و دختر [ ى 
  ] از آن چنگيز خان خواسته بود ؛ چنانچه در احوال فرزندان شرح داده شد . و چون از معتبران آن قوم بود ، از روى اخلاص خدمت چنگيز خان مىكرد و چنگيز خان سرورى تمام اقوام ايكيراس به وى ارزانى داشت ، و امراى هزاره را عرضه داشتى و تعيين كردى ، و مجموع ايشان سه هزار بودند ، و اسامى ايشان مفصلا معلوم نيست .\r\nهزارهء [ يكه 
  ] قوتوقوت‌نويان : از اقوام تاتار بود . اميرى معتبر و بزرگ و عمّ جورمه كورگان [ بود 
  ] ، و دو خواهر [ مادر 
  ] پدرى داشت . نام يكى ييسولون « 11 » و از آن ديگر ييسوگان « 12 » .\r\nچنگيز خان هردو را خواسته بود ، و از جمله چهار خاتون بزرگ چنگيز خان بودند .\r\nهزارهء آلچىنويان و هوقونويان و قتاى بويور و جونكقور : اين هر چهار امير « 13 » از قوم قنقرات ،\r\n\r\n\r\n","description":"","footnote":"\r\n( 1 ) . متن : هندنويان .\r\n( 2 ) . متن : جارقوق .\r\n( 3 ) . متن : بيسوتوقا .\r\n( 4 ) . متن : جله اوهه .\r\n( 5 ) . متن : بورقوچىنويان .\r\n( 6 ) . متن : شدونويان .\r\n( 7 ) . متن : نوصين‌نويان .\r\n( 8 ) . متن : انيقه .\r\n( 9 ) . متن : توقو كورگان .\r\n( 10 ) . متن : قنقوران .\r\n( 11 ) . متن : سولون .\r\n( 12 ) . متن : ييسوكات .\r\n( 13 ) . متن : پنج امير .\r\n","page_name":" 3759 ","page_number":51},
  {"content":"\r\n\r\nو خاتون بزرگ چنگيز خان ، بورته فوجين ، خواهر ايشان بود و چهار امير ديگر عمزادگان ايشان‌اند و پسران داريتاى « 1 » ، برادر دىنويان . « 2 » و پيش اوگتاى قاآن و قوبيلاى قاآن [ 245 الف 
  ] دامادان ايشان بودند و بالاتر از پسران نشستندى ، و سالجوتاى كورگان شوهر كلميش آغا « 3 » از ايشان بود و ابوگان كورگان ، كه به ايلچى به عراق آمد ، از نسل ايشان بود و تمامت لشكر قنقرات پنج هزار نفر بودند .\r\nهزارهء قويلدار ساچان : از قوم منگقوت بوده از شعب نيرؤن ، و هزارهء او هم از آن قوم . و او اندهء چنگيز خان بود و عظيم معتبر ؛ و كوچ‌هاى بزرگ داده به مرتبهء زيردست موقلى گويانگ نشسته و در هيچ‌وقت از خدمت او جدا نبود . و در عراق ، خليفه و مكريتى از نسل او بودند ؛ و امراى هزارهء نوريكىنويان « 4 » هم از آن نسل بود .\r\nهزارهء نايان‌نويان : از قوم بارين بوده و لشكرهاى او تمامت از آن قوم . و چون اميرى بزرگ بود به راستى دل ايل شده و كوچ‌هاى پسنديده مىداد و خدمات مخلصانه به جاى مىآورد .\r\nچنگيز خان لشكرهاى بارين به وى توساميشى كرد و امراى هزاره به موجب خاطرخواه خود عرضه داشته نصب نمودى . و مجموع ايشان سه هزار نفر بودند . و چنگيز خان فرموده بود كه سوتكوسون « 5 » موقلى گويانگ ، كه امير لشكرهاى دست چپ او بوده باشد .\r\nهزارهء سوتونويان : از قوم قونگقتان بوده پسر منگليك ايچيگه .\r\nهزارهء جلايرتاى ييسور : از قوم جلاير بوده ؛ و او نه [ آن 
  ] ييسور است كه به عراق رفته بود ، و كورن او را به ايلچى به بندگى قاآن فرستاده بود ، و امير اردوى ييسون تمور ، پسر ارغون خان بود از نسل اين جلايرتاى ييسون بوده است .\r\nهزارهء اونگوزنويان : از قوم باياؤت از شعب درلكين بوده . و بوكاؤول و باؤرجى « 6 » بزرگ چنگيز خان ، كوچوگورنويان بود از قوم بيسوت و لقب اوقيچات « 7 » به لغت نايمان بوكاؤول شد يعنى يدقيق « 8 » كند . و چون او پير شد به جاى او بورغول‌نويان را نصب فرمود . و چون وى به امارت رسيد ، اين اونگور بوكاؤول گشت .\r\nهزارهء اوقاى و قراچو : « 9 » از قوم جلاير بوده‌اند و هردو برادر ، از قديم بندهء خاص پدران چنگيز خان بوده‌اند ، به جهت آنكه جلاير تومالون خاتون را كشته بودند هرچند خواست كه ايشان را از امراى بزرگ گرداند قبول نكردند و گفتند كه ييسوگاى بهادر ما را پند داده تا شبانى كنيم ؛ بدان سبب زياده از يك هزاره نشدند . و ساپا سرتاق‌نويان از نسل ايشان بود .\r\n\r\n\r\n","description":"","footnote":"\r\n( 1 ) . متن : داناى .\r\n( 2 ) . متن : وىنويان .\r\n( 3 ) . متن : آقا .\r\n( 4 ) . متن : برجون بورقان‌نويان .\r\n( 5 ) . متن : مسكوتكون .\r\n( 6 ) . متن : يكاول ديوچى .\r\n( 7 ) . متن : قيامت .\r\n( 8 ) . متن : قديو .\r\n( 9 ) . متن : اوقى الوجو .\r\n","page_name":" 3760 ","page_number":52},
  {"content":"\r\n\r\nهزارهء سوبداى بهادر : از قوم اوريانگقت بود . چون او نماند ، پسرش كوكچو به جاى او قرار گرفت .\r\nهزارهء دوقولقو چربى : از قوم ارولات بوده ، برادر بورچىنويان ، و معنى دوقولقو آن است كه سخن بسيار مكرّر كند ، و چربى يعنى راست‌دل و پاك‌اندرون . و ياياس تورقاقون از امراى قاآن از نسل او بود .\r\nهزارهء اوداجى : از قوم هويين اوريانگقت بود ، و آن قوم و فرزندان اين اوداجى با هزاره به هم ، ياسا و يوسون غروق بزرگ ، كه به موضع بورقان قالدون است ، نگاه مىداشته‌اند و به واسطهء ايشان در آنجا مطلقا فتنه و فساد ظاهر نمىشد .\r\nهزارهء بيلگوتاىنويان : كه برادر چنگيز بوده .\r\nهزارهء چوگو كورگان : از قوم قنقرات بوده ، پسر آلچىنويان ، و تومالون خاتون « 1 » دختر چنگيز را داشت ، و اين چهار هزار نفر از لشكر قنقرات جدا كرده و به وى داده او را به جانب تبّت فرستاده و با ياؤداى يعنى ملك عراق ، كه اينجا مقدّم قورچيان بود از آنجا آمده بود ، و چون ( آن لشكر قديم از آن او بوده ، امراى هزاره به خود تعيين مىكرده است . ) « 2 »\r\nهزارهء اوكارقلجا و قودوس قلجا : « 3 » از قوم بارين بوده‌اند و هردو برادران يكديگرند .\r\nهزارهء اوگلى چربى : از قوم سونيت بوده .\r\nهزارهء طايسون : از قوم جلاير بوده ، برادر موقلى گويانگ و با يك خويش ديگر ، كه نام او معلوم نشد ، ايشان را دو هزار دانسته‌اند .\r\nهزارهء تمودورنويان : از قوم سونيت بوده و قورچى چنگيز خان ؛ و پسرى بلندبالا داشته كه ملازم منكوقاآن « 4 » بوده ، مبارك قورچى نام ، [ و به طيب آينه 
  ] منسوب . و از فرزندان او سوبتاى نويان و پسرش امكچين بوقداى اقتاچى « 5 » بودند .\r\nهزارهء قوشاقول [ و 
  ] جوسوق : « 6 » از قوم جاجيرات بوده‌اند از شعبهء نيرؤن و برادران يكديگر .\r\nوقتى كه [ ولايت 
  ] ختاى و جورچه فتح شد چنگيز خان فرمود تا از ايشان از هر ده مغول ، دو نفر بيرون كردند . چون ايشان را ترقاقان جلد يافت ، سه هزار نفر به ايشان داده ايشان را به سرحدّ فرستاد ، و ايشان آن سرحدّ را چنانچه مىبايست محافظت نمودند . و معنى قوشاقول آن است كه از هرده ، دو به ايشان داده‌اند .\r\nهزارهء مونكاقلجا : « 7 » از قوم منگقوت بوده ، پسر قويلدار ساچان .\r\n\r\n\r\n","description":"","footnote":"\r\n( 1 ) . متن : بويانون خانون .\r\n( 2 ) . متن : ( قديما از آن او بود و چون لشكر امراى هزاره به خود تعيين مىكرده ) .\r\n( 3 ) . متن : قودوس قلجار .\r\n( 4 ) . متن : چنگيز خان .\r\n( 5 ) . متن : اوكجين و بوعدى افتاچى .\r\n( 6 ) . متن : سوق .\r\n( 7 ) . متن : مولكاقلجا .\r\n","page_name":" 3761 ","page_number":53},
  {"content":"\r\n\r\nهزارهء اوياروانشى : « 1 » از قوم قراختاى بوده و ايل شده و در بندگى چنگيز خان معتبر گشته ، و از امراى بزرگ شده . و معنى وانشى ، امير تومان ، باشد . و چون به خدمت چنگيز خان آمد تمامت لشكر قراختاى ده هزار را به او و بعد از وى فرزندان لشكر او معتبر بودند [ 245 ب 
  ] و هزارها عرض داشته منصب كردندى ( ؟ )\r\nهزارهء طوقان وانشى : از قوم جورچه . اين امير بعد از ايل شدن بسيار بزرگ و معتبر گشت و تمامت اقوام جورچه كه ده هزار بالاتر بودند به او تعلّق داشتند ، و امراى هزاره بعد از عرضه داشت ، خود نصب كردى و بعد از او فرزندان او در بندگى قاآن بودند ، موقّر و محترم و برقرار لشكر خود را سردارى مىكردند .\r\nاين بود تفصيل آنچه از لشكر چنگيز خان به قول و دست راست و چپ تعلّق داشتند و خاصّهء او بودند و بعد از وى به تولوى خان كه خداوند يورت اصلى و خانه بود تعلّق گرفته .\r\nامّا تفصيل آنچه به فرزندان ديگر و برادران خود داده اين است . از آن جمله به پسران خود غير يكه‌نويان ، و برادرزادگان و برادر كوچكين [ اوتچگين 
  ] و مادر خود اولون ايكه داده بود بيست و هشت هزار نفر بودند بدين تفصيل « 2 » . آنچه به پسران خود داده شانزده هزار نفر ، حصهء پسر بزرگ جوچى ، چهار هزار نفر .\r\nهزارهء منگكؤر : از قوم سيجيؤت بوده ، در عهد با تو دست چپ به او تعلّق داشته و در زمان غازان خان چركس و توقتاى از فرزندان او بودند و راه منصب پدران داشتند .\r\nهزارهء كشيكتاى « 3 » قونان‌نويان : از قوم گنيگت بوده ، پسر او هوران نام ، كه پيش شهزاده قونچى بود ، از جمله امراى بزرگ آن الوس بود .\r\nهزارهء هوشيتاى : از امراى قوم هوشين بود ، از جمله خويشان بورچىنويان .\r\nهزارهء بايقو : از قوم بستاى بوده ، بر انغاى لشكر يعنى دست راست به او تعلّق داشته و با باتو گفته كه من پير شدم و يلدار نام از قوم جوريات كه مادر او را خواسته بود قايم‌مقام خود گردانيد ، و الحال آنها از نسل آن امرا هستند . چنگيز خان اين چهار امير « 4 » بزرگ را با چهار هزار سوار به جوچى خان داده بود و اين زمان اكثر لشكرهاى توقتاى و بايان از نسل اين چهار هزارند . و آنچه در اين آخر زياده شده‌اند از لشكرهاى روس و چركس و قپچاق و ماجار و غير آن اندك اضافه ايشان شده‌اند و در بلقاق‌ها كه ميان آقا و اينى اتفاق افتاد نيز بعضى از هر قوم بدانجا رفته باشند ، امّا اصل لشكر ايشان از اين چهار هزار بود .\r\nحصّهء پسر دويم چنگيز خان ، چغتاى خان ، چهار هزار نفر .\r\n\r\n\r\n","description":"","footnote":"\r\n( 1 ) . متن : اوربارويسى .\r\n( 2 ) . متن : بدين تفصيل دفعه .\r\n( 3 ) . متن : كنكناى .\r\n( 4 ) . متن : پسر .\r\n","page_name":" 3762 ","page_number":54},
  {"content":"\r\n\r\nهزارهء برولاتاى قراچار : « 1 » از قوم برولاس و از فرزندان اميرى بزرگ در خدمت اباقا خان بود ، او را عزيز مىداشت و با تكو در اغول مىگرديد . و حضرت امير بزرگ حاجب قرآن ، انار اللّه برهانه ، پنجم فرزندان قراچاراند .\r\nهزارهء مونگكه‌نويان : « 2 » از قوم كرايت « 3 » بوده و پسر ييسورنويان ، كه پادشاه دوا « 4 » او را لشكر داده بود و به سرحدّ خراسان فرستاده ، و او با الوس خود از حدّ بلخ تا بادغيس هرات را فرو گرفته بود . در زمان غازان خان يكى از پسران او را گرفته به عراق آوردند و آنجا مدتى نيز امير حاجى ، برادر امير نوروز ، مىبود . آنجا وفات يافت . و غير آن پسر ، پسران ديگر داشت كه همه به ماوراء النهر رفتند .\r\nهزارهء چغتاى كوچك : از قوم سونيت ، امير هزاره بود . نام او را تغيير كرده سساى نهادند .\r\nهزارهء قوسوق و قيلف قوسوق : از قوم سولدوس بوده‌اند .\r\nچنگيز خان اين دو امير بزرگ را با امراى ديگر كه نام ايشان معلوم نشده مقدّم چهار هزار سوار گردانيده به چغتاى ارزانى داشته بود ، و اصل لشكر چغتاى خان از اين چهار هزار بوده ، امّا به توالد و تناسل زياده گشتند ( و از اصناف ديگر غير مغول ) « 5 » بديشان زيادت شده است ، چنان كه بعد از اندك زمان عدد ايشان به صد هزار رسيده بود .\r\nحصّهء پسر سيمين ، اوگتاى قاآن چهار هزار نفر بوده‌اند ، بدين تفصيل :\r\nهزارهء ايلوگاى : از قوم جلاير بوده ، و آن اين است كه وقتى ارغون آقا ، پدر نوروز را به يك ران گوشت گاو خريده بود . و پسر اين ايلوگاى آن است كه منگوقاآن به پادشاهى [ مىرسيد 
  ] گفت پادشاهى به اروغ اوگتاى قاآن مىرسد .\r\nهزارهء ايلك‌توا : آقاى ايلچيگتى بوده از استخوان تمغاليق ، كه شعبه‌اىاند از قوم سلدوس ؛ و در عراق از نسل ايشان توماى بود ، كه در خراسان امير هزاره شد و يك هزاره از تومان امير جولاى به او تعلّق داشت .\r\nهزارهء داير : از قوم قونگقتان « 6 » بوده از اروق منگليك ايچيگه .\r\nهزارهء جرماغون‌نويان : از قوم سونيت بوده و قاآن در زمان خود او را به ايران فرستاد تا آنجا مقدّم باشد ، و احوال او در حكايت سلطان جلال الدّين منكبرى مذكور خواهد شد ، ان شاء اللّه تعالى .\r\nو چنگيز خان اين چهار امرا را با چهار هزار لشكر به اوگتاى قاآن داده بود و هرچند ديگر\r\n\r\n\r\n","description":"","footnote":"\r\n( 1 ) . متن : قراچارنويان .\r\n( 2 ) . متن : معركه‌نويان .\r\n( 3 ) . جامع التواريخ : جلاير .\r\n( 4 ) . متن : ادواو .\r\n( 5 ) . متن : ( و از اضافهء ديگر اقوام ) .\r\n( 6 ) . متن : منكقتان .\r\n","page_name":" 3763 ","page_number":55},
  {"content":"\r\n\r\nامرا نيز بودند ، امّا اعتبار را اينها داشتند ، و هر لشكرى كه به خاصهء قاآن تعلّق مىداشت همه از نسل اين چهار هزار بوده‌اند ، ليكن وقتى كه قاآن پادشاه شد چنان كه عادت بود لشكرها و ديگر شهزادگان به فرمان او كار مىكردند . و در زمان پسر گيوك خان نيز همين حال مرعى مىداشت . و چون [ 246 الف 
  ] فرزندانش حكم او نشنيدند و به سخن او كار نكردند ، ناچار سلطنت از ايشان رفت و منكوقاآن به پادشاهى نشست ؛ چنانچه تفصيل آن عن قريب مذكور گردد ان شاء اللّه تعالى .\r\nو چون منكوقاآن بر سرير سلطنت نشست لشكرهاى خاصهء ايشان را تمام بخش كرد ، الّا آنچه به كوتان تعلّق داشت ، به سبب آنكه او همواره با منكوقاآن شيوهء اطاعت و دوستى پيش آمدى ، بنابراين ، مدت‌هاى مديد فرزندان او نزد قاآن معتبر بودند و چون لشكرهاى اغروق اوگتاى قاآن را بخش كرده بودند ، لشكرى كه قايدو جمع كرد نه لشكر اصل بود ؛ چه ، قايدو در وقت بلغاق اريق بوكا با وى متفق بود و بعد او از سر عجز پيش برادر خود قوبيلاى قاآن رفت و قايدو گريخته به يورت‌هاى اصلى پدر و جدّ خود رفت و آنجا از هرگوشه لشكرهاى پراكنده بر وى جمع مىشدند و به تدريج از هر طايفه جمع به هم مىرسيدند و از لشكريان قديم آن ولايت هرآنچه سپاهى پيشه مانده بودند ، همه به وى پيوستند . و نيز هر لشكرى كه بعد از آن پيش فرزندان وى بودند همه از آن جنس بودند ، و از آن لشكرى كه چنگيز خان به جدّ ايشان داده بود ، چيزى نمانده بود .\r\nحصّهء پسر پنجمين كولگان ، چهار هزار نفر ، بدين تفصيل :\r\nهزارهء طغريل : و در زمان غازان [ خان 
  ] در ممالك عراق جاؤرچى و پسرش قرا « 1 » ، و پسرزادهء او سوبداى « 2 » كه امير هزاره بود از نسل اين طغرل بودند ، و چنگيز خان اين امرا را با چهار هزار نفر به كولگان داده بود ، و پسر كولگان ، اوروداى بود و كارخانهء او در تبريز مدت‌ها مشهور بود و به جاؤرچى و فرزندان او تعلّق داشت .\r\nاز لشكر آنچه چنگيز خان به برادر كوچك‌تر و برادرزادگان و مادر داده بود ، دوازده هزار نفر بودند ، بدين تفصيل :\r\nحصّهء برادرش اوتچگين‌نويان . [ چنگيز خان 
  ] اين پنج هزار نفر به وى داده بود : [ دو 
  ] هزاره از قوم كلنگغوت اورنر « 3 » و يك هزاره از قوم بيسوت ، و باقى از هر قومى ؛ و بعضى از قوم جاجيرات ، كه چون جاموقه ساچان را كه مخالفت كرده بود بگرفتند . و چنگيز خان به واسطهء آنكه او را انده « 4 » خوانده بود نخواست كه او را خود بكشد ، بنابراين ، او را به اوتچگين‌نويان\r\n\r\n\r\n","description":"","footnote":"\r\n( 1 ) . متن : قواو .\r\n( 2 ) . متن : سونتاى .\r\n( 3 ) . متن : كلنكوت اوزر .\r\n( 4 ) . متن : اين .\r\n","page_name":" 3764 ","page_number":56},
  {"content":"\r\n\r\nداد تا او داند . و چون اوتچگين او را بكشت ، چهار صد نفر لشكر از جاجيرات كه با او بودند اضافهء لشكر اوتچگين شدند ، تا آنكه مجموع پنج هزار شدند . و چنگيز خان از همهء برادران با او عنايت بيشترى داشت . و چون متوجّه ولايت سلطان محمّد خوارزمشاه شد ، او را بر سر خانه و اردوها با لشكرى چند گذاشت ، و در حين مراجعت او را تهمتى نهادند ، بنابراين ، چنگيز خان با وى سوء خاطر پيدا كرده بود .\r\nحصّهء فرزندان جوچى قسار كه برادرزادگان چنگيز خان بودند : ييگو ، توقو و ييسونگه ، يك هزار . و اين يك هزار از جاىهاى متفرّق جمع كرد و چنگيز خان به ايشان داده بود .\r\nحصّهء آلچيتاىنويان « 1 » پسر قاچيؤن « 2 » برادر چنگيز خان ، كه در جوانى فوت شده بود و از وى نامى نماند ، سه هزار نفر . و بعضى از اين سه هزار نفر از قوم نايمان بودند و بعضى از اقوام ديگر متفرّق . و امراى معتبر آن [ لشكر 
  ] ، آق‌سؤوداى « 3 » و اورچغاش گويانگ بوده و بعضى امراى ديگر از قوم اوريانگقت كه اسامى ايشان معلوم نشد . و چنگيز خان ، آلچيتاى را از مجموع برادرزادگان دوست‌تر مىداشت ؛ چه ، او عاقل و باكفايت بود .\r\nحصّهء مادر چنگيز خان ، اوالون‌ايكه ، سه هزار نفر ، از قوم قورلاس و اولقونوت . و چون چنگيز خان امراى مذكور را با لشكرها به فرزندان و برادرزادگان مىداد از براى اطمينان خاطر امرا ، فرزندان را گفت كه « شما هنوز كودك‌ايد و راه اين امرا بزرگ است . اگر وقتى يكى از ايشان گناهى كند براى خود ايشان را سياست مكنيد ، بلكه تا من باشم با من كنگاچ كنيد . و بعد از من جمله با يكديگر كنگاچ كنيد و آنچه موجب ياسا باشد به تقديم رسانيد . »\r\nو غرض چنگيز خان از اين نصيحت آن بود كه آن‌چنان امراى بزرگ را در بندگى ايشان نهند و اگر گناهى كنند ، گناه ايشان را بر ايشان روشن سازند تا انكار در خاطر نتوانند آورد و مقرّ و معترف باشند كه مؤاخذهء ايشان بنابر گناه است نه از سر غضب و تهوّر . و غير از اين لشكرها كه چنگيز خان تعيين فرموده بود لشكرهاى ديگر را با اردوها و يورت‌هاى خاصه به پسر كوچكتر تولوى خان ، كه به يكه‌نويان ملقّب بود ، داده و جمله را به او حواله كرده بود .\r\nاكنون چون بعد از فوت چنگيز خان زياده از يك ساله جميع شهزادگان و امراى عظام در ولاياتى كه منسوب به ايشان بودند توقّف نموده هركسى به حال خود مىبود و در سال دويم از فوت اوگتاى قاآن بر سرير خانى قرار گرفت .\r\n\r\n\r\n","description":"","footnote":"\r\n( 1 ) . متن : الحبدان .\r\n( 2 ) . متن : قاجيون .\r\n( 3 ) . متن : سوداى .\r\n","page_name":" 3765 ","page_number":57},
  {"content":"\r\n . \r\n","description":"","footnote":"","page_name":" 3766 ","page_number":58},
  {"content":"\r\n\r\n\r\nذكر وقايع سال ششصد و پانزدهم از رحلت خير البشر « 1 »\r\nدر اين سال چنان واقعه [ اى 
  ] از سپاه مغول روى ننموده كه مورّخين آن را ايراد نموده باشند ، بنابراين ، شروع در ذكر احوال سلطان جلال الدّين [ 246 ب 
  ] منكبرنى و آنچه در اين سال از وى صادر شده ، مىنمايد .\r\nببايد دانست كه از جمله وقايع اين سال آن است كه چون سلطان جلال الدّين از حوالى كرمان بازگشته به اصفهان رسيد و چند روز توقّف فرمود ، بار ديگر به مسامع جلال او رسانيدند كه گرجيان باز جمعيت كرده شروع در فتنه و فساد كرده‌اند ، چنان كه وزير سلطان [ شرف الدّين 
  ] بلدرجى « 2 » ، كه سلطان او را به نيابت در تفليس گذارده بود از تفليس گريخته به تبريز آمده . و از شام ملك اشرف حاجبعلى را به اخلاط فرستاده و وى اخلاط را گرفته ملك را از خوى به اخلاط برده دست تصرّف به او دراز كرده و گرجيان باز تفليس را گرفته مساجد را خراب كرده‌اند و مسلمانان را به انواع عقوبات معذّب مىدارند .\r\nسلطان از شنيدن اين اخبار بسيار پريشان و متوحّش گرديده بىتوقّف عنان عزيمت به صوب آذربايجان منعطف گردانيد . چون به حوالى اخلاط رسيد ، حكم شد كه هركه را از اهل اخلاط يابند به قتل رسانند . بنابراين ، سپاه سلطان دست به نهب و غارت و قتل دراز كرده هركه را مىيافتند به قتل مىرسانيدند و هرچه مىيافتند غارت مىكردند تا به اخلاط رسيده دست به قتل و غارت دراز كرده نفير از مرد و زن برآوردند . و چون سلطان بر اين حال اطّلاع يافت جماعتى از مقرّبان خود را فرستاد تا سپاهيان را از قتل و غارت بازدارند . چون لشكريان\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : لدزچى .\r\n","page_name":" 3767 ","page_number":59},
  {"content":"\r\n\r\nايشان بنا به فرمودهء سلطان دست از قتل و غارت بازداشتند ، عوام شهر اخلاط اتّفاق نموده شروع در جنگ كردند و جمعى كثير از سپاهيان سلطان را به قتل رسانيدند و جمعى را از شهر بيرون كرده دروازه‌هاى شهر اخلاط را بسته در صدد ممانعت و مدافعت درآمدند و كار به جايى رسيد كه هرچند سپاه سلطان سعى مىكردند ، دفع عوام اخلاط نتوانستند نمود .\r\nدر اين اثنا از جانب عراق خبر رسيد كه اينك لشكر تاتار متوجّه جنگ سلطان است . چون اين خبر مشخص شد ، سلطان را جاى توقّف در آذربايجان نماند و بالضّروره عنان عزيمت به صوب عراق منعطف داشت و در اندك روز باز خود را به اصفهان رسانيد . و از اطراف و جوانب سپاه عراق روى به ملازمت سلطان نهادند ، و سلطان جميع اعيان عراق را با امرا و وزرا طلب داشته فرمود كه « كارى بزرگ و بلايى عظيم پيش آمد . اگر تن به عجز خواهيم داد ، هيچ‌كس از اهالى اين ديار از دست اين كفّار خلاصى نخواهد يافت . پس غير از مدافعت و مقاومت و صبر بر مشقّت چاره نيست . اگر با وجود سعى و اهتمام ما فضل حضرت بارى نصرت و يارى ناكرده تمام عالم گلستان از خون جوانان خواهد شد ، و اگر كار به نوعى ديگر شود ، بارى از فضيلت درجهء شهادت محروم نمانيم . »\r\nالقصّه همگنان اهالى عراق در اين باب با سلطان جلال الدّين يك‌دل و يك‌زبان گشته قرار به جنگ دادند . و در اين وقت خبر رسيد كه لشكر مغول به رى رسيد . سلطان از اصفهان با لشكرى آراسته برآمد . چون در ما بين اصفهان و رى تلاقى صفين روى نمود « 1 » سلطان جلال الدّين صفوف لشكر خود را آراسته ميمنه را به برادر بىوقار خود و همتاى پرجفا غياث الدّين سپرد و ميسره را به يكى از امراى معتبر خود ، و خود در قلب سپاه قرار گرفت و خواست كه ميمنه و ميسره به اتفاق او يك بار حمله آورد كه سپاه مغول را كه سردار ايشان تاينال و تايماس بودند از پيش بردارد ، كه يك بار غياث الدّين ، برادرش ، از ميمنه با سپاه عنان برتافته از معركه بيرون رفت « 2 » . و چون سلطان جلال الدّين اين حالت را مشاهده نمود از لشكر خود بسيار متوحش گشت و با وجود اين حال از معركه روى نتافت و با سپاه قلب بر دست راست سپاه مغول روى نهاد و ايشان را از پيش برداشت « 3 » ، و دست چپ سلطان را سپاه مغول از جاى برداشته متفرّق و پراكنده ساختند . و مهمّ به آنجا كشيد كه هر دو لشكر به هم درآميختند و سپاه مغول از عقب قول سلطان درآمده علم سلطان را از جايگاه برفت و دست چپ سپاه را پيش انداخته مىدوانيد ، و سلطان تنها در قلب سپاه مغول درآمده داد مردى و مردانگى داد ، و غير از يك جنيبت‌كش كسى ديگر با او نماند .\r\n\r\n\r\n","description":"","footnote":"\r\n( 1 ) . بيست و دويم رمضان 625 هجرى . - نسوى ، سيرهء جلال الدّين منكبرنى ، ص 172 .\r\n( 2 ) . همراه وى يكى از امراى سلطانى ، جهان‌پهلوان ايلچى ، نيز مقدارى از قشون را برداشته و ميدان كارزار را ترك كرد .\r\n( 3 ) . بنگريد : تاريخ ايران كيمبريج ، ترجمهء فارسى ، ج 5 ، ص 313 .\r\n","page_name":" 3768 ","page_number":60},
  {"content":"\r\n\r\nسپاه مغول از اطراف و جوانب مانند مركز دايره او را در ميان گرفته بود ، و سلطان مانند شير ژيان بر ايشان حمله مىآورد ؛ يكى را از اسب مىانداخت ، ديگرى را به زخم نيزه مجروح مىساخت . تا آنكه از ميان ايشان بيرون آمده خود را به گورستان رسانيد و در درهء دستان جمعى از گريختگان به وى رسيدند .\r\nو غياث الدّين چون از معركه بيرون رفت به اغواى جماعتى مفسد ، راه كرمان پيش گرفت « 1 » و عاقبت كار او عن قريب به تفصيل مذكور گردد ، ان شاء اللّه تعالى .\r\nو لشكر مغول بعد از گريختن سلطان يك عنان تا به دروازهء اصفهان [ 247 الف 
  ] تاختند .\r\nچون اهالى اصفهان شهر را مضبوط ساخته بودند مغولان در آنجا توقّف ناكرده ، باز به جانب رى مراجعت نمودند و از اصفهان سه روزه به رى رسيدند و در رى نيز توقّف نكرده به جانب نيشابور رفتند . مردم اصفهان چون از سلطان خبرى نداشتند متحيّر مانده بودند . جمعى مىگفتند كه سلطان در معركه به قتل رسيده ، و طايفه‌اى را گمان آنكه سلطان را اسير و دستگير كرده همراه بردند .\r\nالقصّه اين نوع سخنان در ميان بود كه از جانب دستان مبشّران خبر قدوم مسرت لزوم سلطان را به اهالى اصفهان رسانيدند « 2 » . چون سلطان به اصفهان رسيد ، جمعى كثير از امرا را كه در جنگ كوتاهى كرده بودند مقنعهء زنان بر سر نهاده در محلّات و بازار اصفهان گردانيده و جمعى كه در عداد امارت نبودند امّا در آن روز - كه ثانى قيامت بود ، داد مردى و مردانگى داده بودند به مراتب ارجمند رسانيد . جمعى را لقب « خانى » و طايفه‌اى را به اسم « ملكى » سرافراز گردانيد .\r\nباز در همين سال كرّت دويم سلطان عازم گرجستان شده ، و سلاطين روم و شام و ارمن از صولت و شوكت سلطان هراسان گشته با يكديگر بيعت كردند و قرار به آن دادند كه همه به اتفاق در مقام مدافعت او شده بالكليّه او را مستأصل و نابود گردانند . بنابراين ، از اطراف و جوانب ، سلاطين لشكرها به مدد گرجيان فرستادند تا آنكه لشكر گرج و آلان و ارمن و سرير و لزگى و قپچاق و ابخاز و حاسب و شام و ارزروم « 3 » همه مجتمع شده در صدد دفع سلطان جلال الدّين منكبرنى كمر بستند .\r\n\r\n\r\n","description":"","footnote":"\r\n( 1 ) . و از آنجا به خوزستان رفت و چون نتوانست آنجا بماند ، پيش علاء الدّوله اسماعيلى صاحب الموت رفت .\r\n( 2 ) . به گزارش ابن خلدون ، مردم اصفهان با خود قرار دادند كه « اگر سلطان تا روز عيد [ فطر 
  ] آشكار نشد » يغان طايسى را بر تخت نشانند ولى پس از هشت روز غيبت سلطان از مخفيگاه خود در كوه‌هاى لرستان بيرون آمده ( تاريخ ايران كيمبريج ، ج 5 ، ص 313 ) و « در روز عيد برسيد و به نماز ايستاد » - العبر ، ج 4 ، ص 221 .\r\n( 3 ) . يا ارزن الروم . رجوع شود به صفحهء 3126 كتاب .\r\n","page_name":" 3769 ","page_number":61},
  {"content":"\r\n\r\nو سلطان با جماعتى قليل كه نسبت به لشكر اعدا عشر عشير ايشان نمىشدند ، متوكّلانه روى به ايشان نهاد . و چون به مندور رسيد ، امراى خود را جمع آورده در باب محاربهء خصم مشورت پرسيد . بلدرجى ، وزير سلطان به عرض رسانيد كه « چون لشكر ما بسيار كم است و با وجود قلّت سپاه اكثر مردم آلات حرب ندارند ، مصلحت چنان است كه ما از مندور گذشته آب و هيزم از ايشان بازداريم تا ايشان در اين گرما به واسطهء بىآبى پريشان گردند و سپاهيان ما قدرى آسايش يابند . »\r\nسلطان چون اين سخن از وزير خود شنيد آن‌چنان آتش خشم او شعله كشيد كه دواتى را كه در ميان مجلس بود برداشته آن‌چنان بر سر وزير زد كه خون از وى فروريخت و فرمود كه « اين جماعت حكم گلّهء گوسفند دارند . هرگز شير از بسيارى گوسفند انديشيده ؟ » وزير بلدرجى به جنايت اين سخن مبلغ پنجاه هزار دينار خدمت كرد . و سلطان در مندور گلّه اسبان از خود آورده تمام بر جوانان قسمت فرمود و در خزانه آنچه داشت همه را به سپاه داد و لشكر خود را مستعد و آراسته ساخته متوجّه دفع آن جماعت شد . از آن جانب نيز صفوف قتال آراسته در برابر سلطان درآمدند .\r\nو چون نظر سلطان بر صفوف اعدا كه در عقب يكديگر جابجا ايستاده بودند افتاد ، لشكر خود را نسبت به ايشان مانند گويى كه در صحراى وسيع افتاده باشد ديد . خود سلاح پوشيده بر پشته برآمد . اتّفاقا نظرش بر علم‌هاى قپچاقيان كه با بيست هزار سوار يك طرف ايستاده بودند ، افتاد . آقسنقر را پيش خواند و يك نان و قدرى نمك به وى داده او را نزد امراى قپچاق فرستاد و پيغام داد كه « آيا حقّى كه من در گردن شما دارم از ياد شما رفته ؟ چه ، وقتى كه پدرم شما را مقيّد و محبوس گردانيد و اسير نموده در مقام قتل بود ، من به لطايف الحيل شما را شفاعت كرده از دست پدر خلاص كردم ، اكنون فى الواقع عوض آن نيكويى اين است كه با دشمنان اتفاق كرده در روى ما شمشير مىكشيد ؟ »\r\nقپچاقيان چون اين سخن شنيدند نان و نمك را از دست آقسنقر گرفته در مقام عذرخواهى شدند و در ساعت عنان خود را از معركه تافته به يك جانب رفتند . و چون لشكر گرج صف‌ها راست كردند ، سلطان يكى از امراى خود را نزديك ايوانى « 1 » كه سردار ايشان بود فرستاد و پيغام داد كه « شما امروز از دور رسيده‌ايد و اسبان شما كوفته و مردان خسته شده ، بهتر آنكه امروز دست از جنگ صف بازداشته به همين مقدار اكتفا كنيم كه از هر جانب جوانان جنگجوى يك‌يك بيرون آيند و در ميدان نبرد با يكديگر هزى كه دارند\r\n\r\n\r\n","description":"","footnote":"\r\n( 1 ) . اين ايوانى با ايوانى برادر شلوه اشتباه نشود .\r\n","page_name":" 3770 ","page_number":62},
  {"content":"\r\n\r\nبازنمايند تا ما نظاره كنيم و كار جنگ را به فردا اندازيم . »\r\nايوانى ، سردار گرجيان ، را اين سخن بسيار موافق افتاد و در ساعت يكى از جوانان خود را كه در ضخامت با كوه پهلو مىزد به ميدان فرستاد ، و از اين جانب سلطان جلال الدّين وضع خود تغيير داده به ميان ميدان درآمد ، و به مجرّد رسيدن بىدرنگ بر آن ملعون [ روى 
  ] آورد و تكبيرگويان به مضمون اين بيت :\r\n بزد نيزه [ اى 
  ] بر كمربند او * كه بگسست خفتان و بر بند او [ 247 ب 
  ] \r\nو در يك ساعت آن كوه‌پيكر را آن‌چنان از پشت اسب بر زمين انداخت كه افتادن همان بود و جان دادن همان ، از جانبين ، از نظاره‌گيان فرياد « آفرين ، آفرين » برآمد . چون آن ملعون به جهنم رفت ، پسرانش كه سه جوان رشيد بودند هريك به نوبت متوجّه ميدان شده انتقام پدر مىخواستند . سلطان مجرّد رسيدن ايشان هر يكى را به ضرب شمشير پيش پدر فرستاد . بعد از آن از گرجيان ، از پاورى نام ، كه به جثّه مانند كوه بيستون بود و در شجاعت و مردانگى در آن طايفه او را برابر هزار سوار مىگرفتند ، روى به ميدان آورده به حمله‌هاى متواتر سلطان را عاجز گردانيد . آخر چون چند زخم بر سلطان زد امّا هيچ‌كدام كارگر نيفتاد ، سلطان در يك آن از اسب بر زمين جست و مضمون اين بيت :\r\n يكى نيزه زد بر سر اشكبوس * سپهر آن زمان دست او داد بوس \r\nآن‌چنان شجاعتى و ضربتى به ظهور رسانيد كه از نظاره‌گيان طرفين فرياد « احسنت ، احسنت » برآمد .\r\nو چون اين پنج سوار دلاور در يك لحظه لقمهء دو سوار شدند هراس و بيم بر سپاه گرج غالب آمد و لشكر اسلام را قوّت افزود . مقارن اين حال سلطان در ميانهء ميدان به سر تازيانه اشارت كرد كه به يكباره سپاه حمله كنند . چون سپاه اسلام به موجب اشارهء سلطان حمله كردند ، گرجيان طاقت مقاومت نياورده روى به گريز نهادند و آثار فتح و ظفر ظاهر شد ، و غنايم بيشمار به دست سپاه اسلام افتاد ، و از كشته‌ها پشته‌ها ساختند ، و روى زمين از خون اطلس‌گون گشت . و چون حكّام اطراف و جوانب كه در مقام امداد و اعانت گرجيان تمام سعى و اهتمام داشتند ، خبر اين فتح شنيدند بسيار پريشان و مضطرب شدند و خوف و هراس بر ايشان استيلا يافت و آوازهء هيبت و حشمت سلطان به تازگى در اطراف و اكناف عالم اشتهار گرفت . و سلطان چون از اخلاطيان بسيار آزرده [ دل 
  ] بود از همانجا عنان عزيمت به صوب اخلاط منعطف داشت .\r\n\r\nذكر حركت سلطان جلال الدّين به جانب اخلاط و فتح آن\r\nچون بعد از آنكه سلطان از اخلاط به عراق رفته بود ، اخلاطيان حصار شهر را عمارت كرده و\r\n\r\n","description":"","footnote":"","page_name":" 3771 ","page_number":63},
  {"content":"\r\n\r\nبارهء آن را مرمّت نموده و خندق را به آب رسانيده نهايت استحكام به فعل آورده بودند ، در اين نوبت سلطان پيش از رسيدن ، رسولى نزد ايشان فرستاده به حضور ايشان اشارت كرد .\r\nاعيان اخلاط در قبول آن ابا و امتناع نمودند و در مقام استعداد و قلعه‌دارى درآمدند . و هرچند كه فرستادهء سلطان ايشان را نصايح سودمند كرد فايده‌اى بر آن مترتّب نشد . و چون سلطان دانست كه اهالى اخلاط بنابرآنكه اخلاط فاسدهء ايشان به حركت آمده مزاج قابل نصيحت علاج نيست ، لشكر را فرمود تا در دور شهر منازل ساخته ، منجنيق‌ها نصب كردند و آلات حصارگيرى از تير چرخ و نفت و غير آن ترتيب دادند و از اندرون نيز بمانند آن امور مشغول شدند .\r\nو هر روز از جانبين به كارزار قيام نمودند و مبارزان جنگ‌افروز شب و روز بر دروازه‌ها حمله مىآوردند و شهريان نيز به حيله‌ها دفع ايشان مىنمودند ، تا آنكه بر اين منوال چند ماه بگذشت و در شهر اخلاط قحط عظيم پيدا شد . اهالى اخلاط چون از سلطان ايمن نبودند خفيه مسرعان به بغداد نزد مستنصر باللّه فرستاده از وى التماس آن مىنمودند كه كس نزد سلطان جلال الدّين فرستاده از قبل ايشان شفاعت كند ؛ چه ، اگرچه ميانهء او و سلسلهء خوارزمشاهيه عداوتى عظيم بود ، امّا چون ناصر خليفه در سنهء اثنين و عشرين و ستمّائه [ - 622 
  ] هجرى وفات يافت و بعد از وى پسرش ظاهر باللّه نه ماه خلافت كرده فوت شد و الحال خلافت به مستنصر باللّه قرار گرفته بود و او ظاهرا ملاحظهء خاطر سلطان مىكرد ، بنابراين اخلاطيان متعاقب كسان خود را به بغداد فرستاده التماس شفاعت مىنمودند . همچنين جماعتى ديگر را نزد سلاطين روم و شام فرستاده از ايشان نيز درخواست آن مىكردند كه ايشان كسان خود را پيش سلطان فرستاده [ عفو 
  ] گناه اخلاطيان را درخواست نمايند .\r\nامّا جهل و حمق اخلاطيان به مرتبه‌اى بود كه با وجود اين حال از عجز و انكسار اوباش و اراذل ، ايشان هر روز بر سر باروى قلعه برمىآمدند و اقسام دشنام و فحش به سلطان و امراى او بر زبان مىراندند و اعيان ايشان اطاعت سلطان قبول نمىكردند . بنابراين ، هرچند مستنصر باللّه خليفهء عباسى و سلاطين روم و شام رسل و رسايل جهت شفاعت اخلاطيان فرستادند ، سلطان قبول آن موقوف بر اطاعت و انقياد اهالى اخلاط مىداشت . و اين معنى از ايشان به ظهور نمىرسيد تا آنكه ده ماه بر اين منوال گذشت و اكثر اهالى اخلاط از گرسنگى هلاك شدند و باقى مضطرب و پريشان شدند .\r\nدر اين وقت سلطان سپاه را اشاره فرمود تا از اطراف و جوانب جنگ پيش برده [ 248 الف 
  ] قهرا و جبرا شهر اخلاط را فتح نمودند . و چون سلطان و امرا در اين مدّت از فحش و دشنام بىملاحظه كه بر زبان مىراندند بسيار آزرده‌خاطر بودند ، از بامداد تا چاشتگاه\r\n\r\n","description":"","footnote":"","page_name":" 3772 ","page_number":64},
  {"content":"\r\n\r\nتمام سپاه سلطان جلال الدّين به قتل و نهب شهر اخلاط اشتغال نمودند . و چون آفتاب به نصف النهار رسيد نايرهء غضب سلطان تسكين يافت و بر بقاياى ايشان ترحّم نموده سپاه را از كشتن مردم منع نمود . و سلطان در سراى ملك اشرف فرود آمد و مجير الدّين ، برادر ملك اشرف و مملوك او ، عزّ الدّين آيبك ، در حصار اندرونى بىآب و زاد در آمدند . مجير الدّين به خدمت سلطان بيرون آمد و سلطان در حقّ او اكرام و اعزام به تقديم رسانيد . و مجير الدّين پيغام عزّ الدّين آيبك و التماس عفو گناه او معروض داشت . سلطان روى به مجير الدّين آورده فرمود كه « كسى با وجود دعوى اسم سلطنت به رسالت زرخريده مجتنب از نعمت ، چگونه رخصت مىيابد و بر او هيچ حرجى نيست ، چنان كه هرچه مىخواهد مىكند او داند . »\r\nو چون مجير الدّين مزاج سلطان را به او بسيار منحرف يافت ، دانست كه جاى لجاج و الحاح نيست ، بالضّروره عزّ الدّين آيبك نيز بيرون آمد و در وقت بيرون آمدن جماعتى را در زير جامه زره پوشانيده بود و زوبين‌ها به دست داده ، تا وقتى كه در مجلس سلطان درآيند دستبردى نمايند . اتّفاقا دربانان سلطان بر اين حال اطّلاع يافتند ، بنابراين ، چون عزّ الدّين آيبك با آن جماعت آمد كه پيش سلطان رود ، دربانان او را تنها گذاشتند و آن جماعت را مانع آمدند . چون آيبك تنها به مجلس سلطان درآمد ، مطلقا التفاتى نيافت . سلطان به حبس آن جماعت امر فرمود . و چون شب درآمد ، سلطان دختر ايوانى را كه منكوحهء ملك اشرف بود ، به خلوتخانه طلبيد و با او صحبت داشت . و اين عوض آن بود كه ملك اشرف ملكه حرم سلطان را به اخلاط برده بود . و صاحب بصيرت از اين حال عبرت تمام بايد گرفت ؛ چه ، وقتى كه سلطان جلال الدّين به تبريز رسيد ، ملكه زن اتابك را به آن حيله كه مذكور شد ، بخواست و هنوز سال به سر نرسيده بود كه سلطان بالضّروره به جانب عراق رفت و ملك اشرف ملكه را از خوى به اخلاط برد . و در اين وقت سلطان خاتون ، ملك اشرف را به مكافات آن كشيد [ مصراع 
  ] « مپسند به كسى آنچه به خود نپسندى . »\r\nالقصّه از خزانهء ملك اشرف چندان اموال و نفايس به دست سلطان افتاد كه از حدّ شمار و حساب بيرون بود ، و از اغنياى شهر اخلاط اضعاف آن حاصل كرد .\r\n\r\n","description":"","footnote":"","page_name":" 3773 ","page_number":65},
  {"content":"\r\n . \r\n","description":"","footnote":"","page_name":" 3774 ","page_number":66},
  {"content":"\r\n\r\n\r\nذكر وقايع سال ششصد و شانزدهم از رحلت خير البشر « 1 »\r\nو از جمله وقايع اين سال آنكه به موجب وصّيت چنگيز خان ، قاآنى بر اوگتاى قاآن مقرّر شد . و مفصّل اين مجمل آنكه چون پادشاه جهانگير چنگيز خان در سنهء اربع و عشرين و ستمّائه [ - 624 
  ] هجرى در حدود تنگقوت وفات يافت و قريب به دو سال تخت از پادشاه خالى بود ، فرزندان و امراى بزرگ چنگيز خان با خود انديشيدند كه اگر كارى بزرگ پيش آيد چون پادشاه بر تخت نيست يقين است كه خلل در قاعدهء ملك راه خواهد يافت و بنابراين ، از اطراف و جوانب نزد يكديگر ايلچيان فرستادند كه به قوريلتاى بزرگ حاضر شوند و در اوايل بهار اين سال از جميع اكناف و اطراف تمامت امراى بزرگ و شهزادگان روى آوردند .\r\nاز طرف دشت قپچاق پسران جوچى ، باتو ، شيبان ، بركه ، بركچار ، توقاتيمور ، و از قياش ، چغتاى خان با [ جمله 
  ] پسران و نبيرگان ، و از ايميل و قوباق ، اوگتاى قاآن ، با فرزندان ، و از طرف اعمام ايشان ، اوتچگين « 2 » ، بيلگوتى نويان و عمزادهء ايشان ايلچيتاىنويان پسر قاچيؤن ، و همچنين از جميع جوانب امرا و اعيان لشكر تمامت به موضع كلورآن حاضر شدند ؛ و تولوى خان خود آنجا بود .\r\nبعد از حضور جميع مردم چهل شبانه‌روز به عيش و طرب اشتغال نمودند و بعد از آن در كار ملك و پادشاهى سخنان راندند ، تا به موجب وصيّت چنگيز خان ، قاآنى به اوگتاى قاآن مقرّر گرديد . پس اوّل تمامت پسران و شهزادگان به اتّفاق نزد اوگتاى قاآن رفته به عرض رسانيدند كه « بنابر حكم چنگيز خان تو را بر تخت پادشاهى و اورنگ خانى مىبايد نشست تا\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : اوتمكين .\r\n","page_name":" 3775 ","page_number":67},
  {"content":"\r\n\r\nسروران گردنكش كمر بندگى بر ميان جان بندند و دور و نزديك و ترك و تاژيك مطيع و منقاد گردند . »\r\nاوگتاى فرمود كه « هرچند فرمان چنگيز خان بر اين مضمون نفاذ يافته ، امّا برادر بزرگ‌تر و اعمام من هستند ، خصوصا برادر كهتر تولوى خان به تقلّد و التزام اين امر سزاوارتر ؛ چه ، راه و رسم و آيين معقول آن است كه پسر خردتر از خاتون بزرگ‌تر قايم‌مقام پدر باشد و يورت و خانه به او تعلّق دارد . [ 248 ب 
  ] با وجود او و حضور ايشان من چگونه قاآنى كنم ؟ »\r\nشهزادگان به اتّفاق گفتند كه « چنگيز خان اين كار بزرگ را از ميان فرزندان و برادران به تو مفوّض گردانيد و حلّ و عقد آن به تو بازبسته . ما چگونه مخالفت حكم او توانيم كرد ؟ »\r\nالقصّه بعد از الحاح و مبالغهء بسيار اوگتاى قاآن امتثال فرمان پدر و التزام اشارات اعمام و برادران را لازم شمرده بدان معنى رضا داد « 1 » و تمام شهزادگان و حضّار مجلس كلاه‌ها از سر برداشته ، كمرها بر دوش انداختند و در [ سال هوكار 
  ] « 2 » ييل كه سال گاو باشد موافق شهور سنهء 626 [ هجرى 
  ] چغتاى خان دست راست اوگتاى قاآن را گرفت ، و تولوى خان دست چپ ، و عمّش اوتچگين كمر او را گرفته بر تخت قاآنى نشانيدند . و تولوى خان كاسه داشت ، و تمامت حضّار مجلس نه نوبت در اندرون و بيرون مجلس زانو زدند و ملك را به خانيت او مباركباد گفتند و او را « قاآن » نام نهادند .\r\nبعد از آن قاآن فرمود تا اموال خزاين را حاضر گردانيدند و بر هركس از اقارب و عشاير ، به اندازهء همّت خويش قسمت فرمود . و چون كار از طوى و بخشش فارغ شد ، فرمود تا به موجب رسم و آيين ايشان سه روز متعاقب جهت روان چنگيز خان آش‌ها [ دادند 
  ] و چهل دختر پرىپيكر خوب‌منظر را از نسل و اروق امرا كه هميشه ملازم چنگيز خان بودند برگزيده با جامه‌هاى گرانمايه به مرصّعات و جواهر آراسته و با اسبان گزيده پيش روح او فرستادند .\r\nو چون قاآن بر سرير مملكت و شهريارى قرار گرفت ، اوّل ياساق فرمود كه تمامت احكامى كه پيش از اين چنگيز خان فرموده بود برقرار باشند و به هيچ‌وجه تغيير و تبديل به آن راه ندهند و هر گناهى و جرمى كه بعد از روز فوت چنگيز خان تا روز جلوس ما از كسى صادر شده او را عفو فرموديم ، و بعد از اين اگر كسى بر فعل ناشايسته اقدام نمايد يا كارى كند كه موافق ياساق قديم و جديد نباشد تأديب و مكافات او فراخور گناهش به وى خواهد رسيد .\r\nو چون پيشتر از آنكه قاآن بر تخت نشيند و بعد از فوت چنگيز خان ، تولوى خان به اتفاق\r\n\r\n\r\n","description":"","footnote":"\r\n( 1 ) . به گفتهء شادروان عباس اقبال ، بيش از هركس يلوچوت ساى مشاور چينى چنگيز خان بود كه اصرار داشت اوگتاى به اين مقام برسد ؛ زيرا وى عقيده داشت اوگتاى بيش از دو برادر ديگر سلامت نفس و خيرخواهى داشت . - تاريخ مغول ، ص 136 .\r\n( 2 ) . جامع التواريخ ، ج 1 ، ص 636 .\r\n","page_name":" 3776 ","page_number":68},
  {"content":"\r\n\r\nامرايى كه در اردو بودند كنگاچ كرده ايلچيتاىنويان [ برادرزادهء چنگيز خان 
  ] و گيوك خان ، پسر قاآن ، را به حدود ولايت قورتقان فرستاده بودند تا آن ولايت را مسخّر گردانند و ايشان آن ولايت را بعد از قتل و نهب مسخّر گردانيده امير [ ى از 
  ] تنگقوت ، بهادر نام ، را با لشكرى بسيار جهت محافظت آن ولايت به آنجا گذاشته بودند و هركسى در آن باب سخنى مىگفتند ، اكنون چون قاآن بر تخت نشست ، به حكم ياساى مذكور جمله مدعيان را ساكت گردانيد . بعد از آن در مقام ضبط ممالك شده به اطراف و اكناف ولايت لشكرها نامزد فرمود . و چون در ايران‌زمين هنوز فتنه و آشوب بود ؛ چه ، سلطان جلال الدّين هميشه در آن ولايت تكاپوى داشت ، قاآن در صدد دفع و استيصال او شده ، جرماغون را با سى هزار سوار به جانب ايران‌زمين فرستاد تا دفع سلطان جلال الدّين نمايد بازگردد . و كوكتاى و سوبداى بهادر را نيز با سى هزار سوار به جانب قپچاق و سقسين و بلغار فرستاد ، و طايفه‌اى از امراى بزرگ را با لشكرى بسيار به طريق قراول به جانب ختاى و تبّت و سلنگغه و جورچه تعيين نمود و خود به اتفاق تولوى خان در عقب ايشان متوجّه آن صوب گرديد . و بقيّهء احوال ايشان كه در اين يورش روى نموده در وقايع سال آينده مذكور خواهد شد ان شاء اللّه تعالى .\r\nو از جمله وقايع اين سال آنكه سلطان جلال الدّين نوبت دويم فتح گرجستان نمود و بر سلاطين روم و حكّام شام ، كه هميشه از دست گرجيان به تنگ بودند ، آن‌چنان خوف و هراس سلطان جلال الدّين مستولى شد كه زياده بر آن متصوّر نبود ، مع هذا چون فتح اخلاط نيز اضافهء آن فتوح و عبوق آن صبوح گشت ، هيبت سلطان جلال الدّين در آن طرف آن‌چنان اشتهار يافت كه ملوك روم و شام بالضّروره در مقام ملايمت شده ، به ارسال تحف و هداياى لايقه ، خود را از جمله دوستان باز نمودند و بارگاه او بار ديگر ملجأ و ملاذ اهل عالم گرديد و حشم او انبوه گشت ، و كارش باشكوه شد ، و خزاين بسيار و موفور و ولايت به عدل او معمور ، چنانچه يكى از فضلا در آن وقت اين رباعى گفته :\r\n اى شاه ! جهان جمله به كام تو شود * گردونِ ستيزنده غلام تو شود\r\nصبر است مرا سكّهء عالميان * آراسته و خطبه به نام تو شود \r\nو سلطان بعد از فتح اخلاط عزيمت روم مصمّم گردانيد ، و از اخلاط نهضت فرموده به جانب ملازجرد « 1 » رفت و از آنجا به خرتبرت « 2 » و در آنجا مزاح او از حدّ اعتدال انحراف يافت و ضعف عظيم بر مزاج او مستولى شد . و مقارن اين حال از سلطان ارزروم كه در وقت\r\n\r\n\r\n","description":"","footnote":"\r\n( 1 ) . ملازجرد ، يا ملازگرد ، و يا منازجرد شهريست در شمال خلاط و جنوب سرچشمهء فرات شرقى بر سر ارزالروم .\r\n( 2 ) . رجوع شود به پاورقى 3 ، صفحهء 2862 كتاب .\r\n","page_name":" 3777 ","page_number":69},
  {"content":"\r\n\r\n[ 249 الف 
  ] محاصرهء اخلاط هميشه به ارسال علوفه ، امداد سلطان مىكرد و به آن واسطه ميانهء او و سلطان نهايت دوستى و اتحاد به هم رسيده بود ، عريضه [ اى 
  ] رسيد ، مضمون آنكه « سلطان علاء الدّين حاكم روم با ملوك حلب و شام مصالحه نموده ، بر دفع سلطان متّفق شده ، در مقام جمع عسا كرند ، و پيوسته مرا تهديد مىنمايند كه اگر تو سلطان را به علوفه مدد نمىكردى او را اقامت در آن حوالى ممكن نبود . »\r\nسلطان چون بر مضمون آن مكتوب حاكم ارزروم اطّلاع يافت ، با وجود مرض و ضعف مزاج متوجّه جنگ علاء الدّين شد . و چون به بيابان موش « 1 » رسيد ، شش هزار سوار كه از ديار بكر و حوالى آن متوجّه مدد حاكم شام شده بودند . در برابر ايشان آن مقدار ثبات قدم ورزيدند كه در يك لحظه همهء آن شش هزار را به قتل رسانيدند . و بعد از چند روز كه سلطان نزديك رسيد ، سلطان روم ، علاء الدّين به اتفاق ملك اشرف ، حاكم اخلاط و سلاطين ولايت شام و حلب به استعداد تمام متوجّه جنگ سلطان شدند ، و آن مقدار لشكر همراه آوردند كه محاسب و هم از شمارهء ايشان به عجز معترف بود . و سلطان با وجود ضعف در عمارى نشسته به ميان صف درآمد و سپاه را به جنگ حكم فرمود .\r\nو چون آتش جدال و قتال اشتعال يافت و سپاه سلطان به مردى و مردانگى كار به آنجا رسانيدند كه نزديك ( بود كه نسيم اقبال در تنسيم آيد و غنچهء اقبال در تبسّم ) « 2 » كه در اين وقت سلطان خواست كه از عمارى بيرون آيد و بر اسب سوار شود ، امّا قوّت آن‌چنان ضعيف شده بود كه به نگاه‌داشتن عنان مركب وفا نمىنمود ، بنابراين ، اسب سلطان بىاختيار روى از معركه بازپس گردانيد و گامى چند برفت ، و خواص و نزديكان به سلطان گفتند كه « بگذاريد كه سلطان آسايش كند ، تا آنكه او را افاقتى و قوّتى حاصل شود . » اتّفاقا چون علمدار ديد كه سلطان بازگشت ، او نيز علم را برداشته بر عقب سلطان روان شد . سپاه ميمنه و ميسره چون آن حال مشاهده نمودند ، پنداشتند كه سلطان به هزيمت رفته . پس به اين گمان تمام سپاه سلطان روى از معركه تافته راه گريز پيش گرفتند .\r\nو چون خصمان اين حالت را مشاهده كردند ، يقين ايشان شد كه اين بازگشتن از روى مكر و فريب است ، و الّا با وجود آنكه ايشان در جنگ غالب بودند گريختن چه معنى دارد ؟ بنابراين ، در صفوف خود منادى كردند كه هيچ‌كس از جاى نجنبد و از عقب سپاه سلطان نرود . و اين نيز از جمله اقبال دولت سلطان بود ، و الّا اگر تعاقب ايشان مىكردند بىدغدغه سلطان را دستگير مىنمودند .\r\n\r\n\r\n","description":"","footnote":"\r\n( 1 ) . موش : واقع در مرز جزيره يا بين النهرين عليا - تاريخ ايران كيمبريج ، ج 5 ، ص 314 .\r\n( 2 ) . م : ( بود كه فتح كنند ) .\r\n","page_name":" 3778 ","page_number":70},
  {"content":"\r\n\r\nالقصّه چون سلطان به حال خود آمد ، لشكر خود را متفرّق و پريشان يافت . بالضّروره عنان عزيمت به جانب اخلاط منعطف داشت . و چون به حوالى آن شهر رسيد ، جماعتى را كه به محافظت آن شهر گذاشته ، طلب داشته ، به جانب خوى روانه شد و برادر ملك اشرف ، ملك مجير الدّين را به اعزاز تمام بازگردانيد و به اخلاط فرستاد ، و تقى الدّين را به شفاعت مستنصر باللّه عباسى اجازت مراجعت فرمود . و حسام الدّين قمرى از اردوى سلطان گريخته ، منكوحهء او را كه از خويشان ملك اشرف بود ، سلطان به اعزاز و اكرام تمام بازفرستاد ، و عزّ الدّين آيبك را فرمود تا در قلعهء دزمار هلاك گردانيدند . و از بعضى تواريخ ظاهر مىشود كه اين جنگ در سال ششصد و هفده از رحلت ( خير البشر ) « 1 » روى نمود .\r\nو در ماه ربيع الأوّل اين سال اوگتاى قاآن به اتفاق تولوى خان عزيمت ولايت ختا فرمودند ، و تولوى خان را با دو تومان لشكر به راه تبّت فرستاده و خود به راه راست مىرفت .\r\nو چون آن راه به اعتبار مسافت بسيار دور بود ، در سر راه به ولايت هولان تگلتان « 2 » يعنى « جماعتى كه لباس همهء ايشان دگلهء « 3 » سرخ مىباشد » رسيده ، ايشان را به ضرب شمشير مطيع و منقاد خود كرد .\r\nو در اين سال پيش از آنكه اوگتاى قاآن متوجّه ختاى شود ، جرماغون را با سى هزار سوار جرّار به دفع سلطان جلال الدّين نامزد فرموده بود . و تولوى خان اين سال در راه تبّت سيركنان مىرفت و سال ديگر كه سال خرگوش است موافق شهور سنه 628 هجرى موافق سال ششصد و هيجدهم از رحلت خير البشر « 4 » نفقه و آزوق « 5 » لشكر تولوى به آخر رسيد و به غايت قحط و گرسنگى در لشكر او پيدا شد ، تا آنكه كار به جايى رسيد كه مردم گوشت آدمى و علف خشك مىخوردند و بر كوه و هامون به جرگه مىرفتند ، تا آنكه اوّلا به شهرى رسيدند كه نام آن جوجانفو بلغاسون « 6 » است بر كنار [ رودخانهء 
  ] قراموران ؛ و آن را محاصره كرده بعد از چهل روز اهل شهر امان خواسته شهر را سپردند ، و قريب به يك تومان مردم سپاهى آن شهر به كشتىها [ 249 ب 
  ] نشسته گريختند . سپاه تولوى خان زن و فرزندان ايشان را اسير كرده ولايت را غارت كردند و از آنجا گريختند . تولوى خان به موضعى رسيد كه آن را تونگقان قهلقه گويند .\r\nو چون آن موضع عقبه [ اى 
  ] دشوار بود كه ميان دو كوه بلند واقع شده و راه غير از يك دربند نبود ، تولوى خان با خود انديشيد كه اين دربند سخت است مبادا ياغى اين دربند را گرفته باشد .\r\nو چون نيك تفحّص كردند معلوم شد كه صد هزار سوار لشكر آلتان خان ختاى كه مقدّم ايشان\r\n\r\n\r\n","description":"","footnote":"\r\n( 1 ) . ق : جملهء داخل ( ) را ندارد .\r\n( 2 ) . متن : هولاق و كليان .\r\n( 3 ) . دگله : قباى سپاهان .\r\n( 4 ) . ق : عليه و آله و التحية من الملك الأكبر .\r\n( 5 ) . متن : اردف .\r\n( 6 ) . متن : جوجابيو قيصن .\r\n","page_name":" 3779 ","page_number":71},
  {"content":"\r\n\r\nقداسنگوم « 1 » و قوبگادر با چند امير ديگر در صحرا و كوه چپر بسته و ياساميشى كرده به جرگه ايستاده‌اند و مترصّد جنگ .\r\nتولوى خان چون ديد كه ايشان بسيارند ، شيگى قوتوقونويان « 2 » را به خلوت طلبيده با وى كنگاچ كرد و گفت كه « مصلحت آن است كه تو با سيصد سوار پيش روى و نزديك ايشان جولان كنى تا ايشان از جاى خود بجنبند و جرگهء ايشان از هم بپاشد . » قوتوقونويان به موجب فرمان پيش رفت و هرچند شوخى كرد ايشان اصلا حركت نكردند و از جاى خود نجنبيدند ؛ به جهت آنكه جرگهء ايشان پراكنده شود ، امّا به واسطهء بسيارى لشكر خود و قلّت لشكر مغول آن‌چنان تكبّر و نخوت در دماغ ايشان جاى گرفته بود كه لشكر مغول را مطلقا اعتبارى نمىكردند و سخن‌هاى بلندبلند مىگفتند و خيالات فاسد به خاطر مىرسانيدند .\r\nچون تولوى خان ديد كه ايشان مطلقا جرگهء خود را بر همه نمىزنند ، فرمود كه : « مادام كه ايشان از جاى خود حركت نكنند ما را جنگ كردن با ايشان مصلحت نيست . پس صلاح كار ما آن است كه به جانب ولايت و شهرهايى كه پادشاه ايشان مىباشد رويم و به لشكر بزرگ پيونديم . » بنابراين ، توقولقوى چربى « 3 » را با هزار سوار به راه قراولى تعيين نمود تا از قفا مىآمده باشند و خود به جانب دست راست روان شد . لشكر ختاى چون اين حكايت شنيدند در عقب او به حركت آمدند و سه روز لشكر مغول پيش‌پيش مىرفت و ايشان در عقب آنها مىراندند . روز سيم ختاييان بر توقولقو چربى زدند . و چون آبى در پيش بود چهل مرد مغولى را كشته در آن رودخانه انداختند . توقولقو چربى به هزار حيله گريخته خود را به تولوى خان رسانيد و حقيقت حال را معروض داشت .\r\nتولوى خان فرمود تا جيداميشى كنند ؛ و اين نوعى از علم سيمياست كه سنگى چند از هرگونه سنگ‌ها كه در آن بلاد مىباشد جمع كرده در آب مىشويند ؛ چه ، خاصيت آن سنگ‌ها آن است كه چون آنها را در آب نهند و بشويند اگر در قلب تابستان باشد كه به قدرت حق تعالى باران و برف و دمه ظاهر شود . در اردوى تولوى خان شخصى قنقلى آن شيوه را نيك مىدانست . به موجب حكم شروع در جيداميشى كرده ، و تولوى خان فرمود تا تمامت لشكريان نمدهايى كه دافع باران باشد بپوشند و سه شبانه‌روز از پشت اسب جدا نشوند . پس سپاه مغول به ميان ولايت ختا به ديه‌هايى كه رعايا گريخته بودند و نعمت و اسباب و اموال گذاشته رسيدند و در خانه‌هاى رعايا فرود آمدند و اسبان خود را در جايهاى گرم بستند و خود سير و خوشحال شدند .\r\n\r\n\r\n","description":"","footnote":"\r\n( 1 ) . متن : زلكوقتر نكودر .\r\n( 2 ) . متن : شكىنويان .\r\n( 3 ) . متن : قوتولقو چربى .\r\n","page_name":" 3780 ","page_number":72},
  {"content":"\r\n\r\nو آن قنقلى جيداميشى مىكرد بر وجهى كه از عقب مغولان مىباريد و برق و دمه به نوعى زور آورد كه ختاييان از مشاهدهء آن حالت در تابستان متعجّب بماندند ؛ چه ، مثل آن برف و باران و دمه در زمستان نيز مثل آن نديده بودند .\r\nالقصّه لشكر ختاييان سه روز در صحرا ميان برف و باران و دمه مانده بودند و سپاه مغول به فراغت در خانه‌ها گذرانيدند و روز چهارم هرچند برف و باران همچنان به حال خود مىباريد ، امّا چون تولوى خان ديد كه سپاه سير و آسوده شده‌اند ، فرمود تا كورگا بزدند و مغولان مانند شيران كه بر كلّهء آهوان تاختن برند بر سر ختاييان تاختند و اكثر ختاييان را كه از سرما جان برده بودند به قتل رسانيدند . و آن دو امير با پنج هزار سوار ، خود را به آب زده خلاص شدند و باقى آن صد هزار اكثر به قتل رسيدند و جمعى از اعيان ختاى اسير و دستگير شدند . و چون ايشان از كمال غرور و نخوت از روى مسخّرگى نسبت به تولوى خان نالايق بسيار مىگفتند ، در اين وقت تولوى خان فرمود كه با ختاييانى كه اسير شدند عمل قوم لوط به فعل آورده ، ايشان را رها كنند .\r\nو چون اين‌چنين فتح نامى تولوى خان را دست داد ، فى الحال ايلچيان را به بشارت به حضرت قاآن فرستاد ، و خود نيز از عقب متوجّه ملازمت قاآن شد . و چون به ساحل رودخانهء قراموران رسيد از رهگذر گذر پيدا كردن چغان بوقا را فرمود كه در كنار رودخانه رفته جاى عبور پيدا كند . [ 250 الف 
  ] اتفاقا آن سال سيل فراوان آمده بود و سنگ و ريگ بسيار آورده در موضعى از آن رودخانه جمع گرديده بود ، بدان سبب آب به صحرا افتاده شاخه شاخه شده ، چنانچه پهناى آب از يك فرسخ زياده شده بود ، چغان بوقا بعد از تردّد بسيار آن موضع را كه سنگ و ريگ بسيار جمع شده بود پيدا كرد و تولوى خان را از آنجا با لشكر گذرانيد .\r\nو در اين ايّام قاآن به واسطهء استماع اخبار موحش از جانب تولوى خان و قوّت لشكر ختاييان ، بسيار مكدّر و پريشان‌خاطر مىبود ، تا آنكه مبشران پياپى رسيده خبر اين‌چنين فتح و سلامتى تولوى خان رسانيدند . قاآن از شنيدن اين خبر مسرّت اثر بسيار خوشحال و خرّم شد ، و چون تولوى خان به ملازمت برادر بزرگ رسيد ، قاآن نهايت اعزاز و اكرام نسبت به او تقديم رسانيد و قوتولقو چربى را با بعضى [ از 
  ] امرا و لشكر آنجا بگذاشت تا كار آلتان خان به آهستگى يك‌سو كند و خود به مباركى مظفّر و كامياب بازگشتند .\r\nو تولوى خان از قاآن ، اجازت خواست كه پيشتر رود . و راه متقاضى اجل رسيده ، سفر آخرت پيش گرفت . و در باب فوت تولوى خان حكايتى عجيب در تواريخ معتبره مسطور است . و خلاصهء آن حكايت آن است كه قبل از فوت تولوى خان ، قاآن ، برادرش به چند روز بسيار رنجور شده بود و بيمارى او به جايى رسيد كه خلايق از حيات او نااميد شدند .\r\n\r\n","description":"","footnote":"","page_name":" 3781 ","page_number":73},
  {"content":"\r\n\r\nتولوى خان در آن وقت به سر بالين او آمد و قامان ، چنان كه عادت ايشان است ، افسون خوانده بودند و رنج او را - چنانچه قاعدهء ايشان است - در آب [ به كاسه‌اى 
  ] شسته . تولوى خان از بسيارى محبّت و اخلاص كه با برادر داشت آن كاسه را برگرفت و به نياز هرچه تمام‌تر روى به آسمان آورد و گفت : « اى خداى جاويد ! تو مىدانى كه اگر گناه است ، من بيشتر دارم ؛ چه ، در فتح ولايات چندان خلايق را بيجان گردانيده‌ام و زنان و فرزندان ايشان را اسير كرده . و اگر به جهت هنرمندى اوگتاى قاآن را مىبرى من خوبتر و هنرمندترم . او را ببخش و مرا ببر . »\r\nاين سخنان را از روى نياز و اخلاص گفت و آن آب را فروكشيد . بعد از دو سه روز اوگتاى قاآن شفا يافت و تولوى خان اجازت خواسته پيشتر روان شد ، و در اثناى راه رنجور شد و درگذشت ، لهذا همواره خاتون تولوى خان ، سرقوقيتى بيگى « 1 » مىگفت كه « آن‌كس كه يار و آرزوى من بود در سر اوگتاى قاآن رفته و خود را فداى او كرده . » و قاآن در ختاى در موضعى كه به آلتان كرا « 2 » اشتهار دارد تابستان گذرانيده ، اوّل زمستان به تختگاه خود نزول نمود .\r\nو از جمله وقايع اين سال آنكه چون سلطان جلال الدّين از پيش پادشاهان روم و شام به وضعى كه سابقا قلمى شد روى برتافت ، به خوى آمده در مقام تهيهء سپاه گشت كه به يك ناگاه منهيان رسانيدند كه جرماغون نويان با لشكرى بىاندازه از آب‌آمويه عبور نموده متوجّه عراق است . سلطان جلال الدّين چون اين خبر شنيد بسيار متفكّر شد و بعد از فكر و تأمّل بسيار جمعى از مردم دانا را برگزيد و به طريق ايلچيگرى نزد حكّام روم و شام و بغداد فرستاد و ايشان را از توجّه لشكر تاتار اعلام بخشيد و گفت كه « شما را يقين باشد كه من ميانهء شما و لشكر تاتار به مثابه سدّ سكندر استوار و پايدارم . اگر خللى به قواعد سلطنت من راه يابد و من از ميانه برخيزم ، شما يك لمحه به فراغت در خانه‌هاى خود نتوانيد نشست . پس صلاح همگنان در آن است كه هريكى از شما فوجى از سپاه خود به امداد من بفرستيد تا سپاه من قويدل شده به دفع حضمان پردازند . و اگر در اين باب تغافل ورزيد ، عن قريب است كه سپاه تاتار دمار از روزگار شما برمىآورد و هيچ‌كس را ياراى مقاومت ايشان نخواهد بود . »\r\nالقصّه هرچند فرستادگان سلطان جلال الدّين با اين سلاطين و حكّام در اين باب سخنان معقول و سنجيده گفت و خاطرنشان ايشان كرد كه لشكر به مدد سلطان بايد فرستاد ، ايشان نيز ميان خود اين معنى را معقول دانسته در صدد آن شدند كه لشكرها به امداد سلطان جلال الدّين بفرستند ، امّا چون دولت اولاد چنگيز خان در اقبال بود و دولت خوارزمشاهيه روى به ادبار داشت ، ناچار ميانهء ايشان مخالفت به هم رسيد و به واسطهء اختلاف كلّهم از ارسال سپاه به مدد\r\n\r\n\r\n","description":"","footnote":"\r\n( 1 ) . متن : سوقينى نيكر .\r\n( 2 ) . متن : التاكراد .\r\n","page_name":" 3782 ","page_number":74},
  {"content":"\r\n\r\nسلطان بازماندند « 1 » ، تا آنكه به سمع سلطان جلال الدّين رسيد كه « اينك لشكر تاتار به سراو ( سراب ) رسيد . »\r\nچون اين معنى محقّق شد ، سلطان از تبريز بيرون آمده روى به ناحيت بشكين ( مشكين شهر ) نهاد . اتّفاقا طاق سرايى كه شب اوّل سلطان در آنجا فرود آمده بود بىسبب افتاد و سلطان [ 250 ب 
  ] از افتادن آن طاق بسيار متأثر گشت و در دل خود قرار داد كه « افتادن اين طاق علامت خرابى قصر دولت ماست ! » مع هذا بالضّروره اظهار جلدى مىنمود و تردّد مىكرد ، چنان كه روز ديگر از آن سراى كوچ كرده به موقان رفت و پنج روز در موقان توقّف فرمود ، كه ناگاه از عقب ، لشكر مغول رسيدند . و سلطان را چون طاقت مقاومت نبود ، نماز شام را بر جايگاه گزارده خود به كوهستان درآمد . مغولان چون بنگاه سلطان را خالى يافتند ، آنچه توانستند از آنجا برداشته بازگشتند .\r\nو سلطان در زمستان امسال در اروميه و اشنى ( اشنويه ) مقام داشت و چون بر وزير شرف الملك بلدرجى كه در قلعهء قبان ( ماكو ) بر سر حرم‌ها گذاشته بود افترايى كرده بودند كه در وقت غيبت سلطان و انقطاع آوازهء او طمع در خانه و حرم كرده بود و اين خبر به سمع سلطان رسانيده بودند ، در اين وقت كه سلطان بدان حدود رسيد ، وزير بلدرجى از ترس سلطان و بيم آن تهمت از قلعه بيرون نمىآمد . آخر الأمر چون بلدرجى ديد كه مخالفت او با سلطان پيش نمىرود ، بالضروره در مقام عذرخواهى شده از سلطان عهد و ميثاق درخواست نمود . و سلطان از جهت خاطرجويى او توتار خان را كه از مقرّبان سلطان بود به اندرون فرستاد تا وزير را بعد از نصايح بسيار به عهد و امان از قبل سلطان بيرون آورد . چون بندگان وزير بيرون خراميدند سلطان كوتوال قلعه را حكم فرمود كه وزير را نيكو محافظت نمايد و اموال و اسباب او را بالتمام غارت فرمود و بعد از چند روز از آن منزل كوتوال سفر آخرت پيش گرفت .\r\nو چون آن فوج از سپاه مغول كه از عقب سلطان تا به موقان آمده بنگاه او را غارت كرده بازگشته نزد سردار خود ، جرماغون رفتند ، وى ايشان را از بازگشتن بسيار ايذا و آزار رسانيد و گفت : « هيچ عاقلى اين كار كند كه مثل سلطان جلال الدّين منكبرنى خصمى زبردست اين‌چنين\r\n\r\n\r\n","description":"","footnote":"\r\n( 1 ) . سياست نادرست و رفتار بد سلطان جلال الدّين با خليفه و اسماعيليّه و پادشاهان ممالك همجوار و رعاياى عموم ممالك ، آخر سر نتيجه‌اش آن شد كه هيچ‌كدام از اين اشخاص نه تنها به كمكش نيامدند ، بلكه بعضى از ايشان مثل اسماعيليه و مسلمين گنجه و تبريز تبعيّت از مغول را بر حكومت او ترجيح دادند و حتى در دفعهء آخر اسماعيليه ، مغول را بر ضعف حال وى مسبوق كردند . در هرحال آنچه كه مسلم است و دوستان و دشمنان سلطان جلال الدّين بر آن اذعان دارند اين است كه جلال الدّين و سپاهش ديوارى بودند محكم ، ميان اسلام و تاتارها . با مرگ جلال الدّين و تارومار شدن سپاه وى ، اين ديوار فروريخت و پس از آن نه سلاطين ايوبى و نه سلاجقهء روم قادر نشدند سدى باشند در مقام اين سيل بنيان‌كن .\r\n","page_name":" 3783 ","page_number":75},
  {"content":"\r\n\r\nضعيف را كه سراسيمه شده باشد كه بنگاه را گذاشته و به كوهستان گريخته باشد ، او را تعاقب ننمايد و بنگاه را تاراج كرده بازگردد ؟ »\r\nالقصّه در اين وقت يكى از سرداران مغول كه او را تايماس « 1 » گفتندى و قبل از اين در عراق با سلطان جلال الدّين به استقلال جنگ كرده بود - چنانچه سابقا قلمى شد - اين نوبت از عجايب وقايع آن بود كه چون اوگتاى قاآن ، جرماغون را به ايران‌زمين جهت دفع سلطان جلال الدّين نامزد مىفرمود ، روى به تايماس آورده فرمود كه « گمان من آن است كه كار سلطان جلال الدّين از دست تو فيصل پذيرد . » با جمعى از اعيان اتراك اتّفاق نموده از مجلس جرماغون برخاستند و متكفّل مهم سلطان جلال الدّين شده روى به راه نهادند .\r\nسلطان جلال الدّين در اين وقت به جانب ديار بكر رفته بود « 2 » و توتار خان را بر سبيل يزك به جانب آذربايجان فرستاد كه از احوال لشكر تاتار خبر تحقيق كند و به سمع ايشان برساند .\r\nاتّفاقا چون توتار خان به آذربايجان رسيد از افواه عوام كالأنعام شنيد كه لشكر مغول از عراق بازگشته به ماوراء النهر رفتند و از ايشان مطلقا در آن نواحى خبرى و اثرى نيست . توتار خان ترك احتياط نموده - كه بر امراى دولت و مقرّبان حضرت واجب و فرض عين بود - به مجرّد ارجوفهء عوام بازگشته ، خبر بازگشتن جرماغون به سمع سلطان رسانيد . سلطان نيز به سخن او اعتماد نموده در مقام عيش و طرب شده به شرب شراب مشغول شد . چنانچه يكى از افاضل عاقبت‌انديش در آن ايّام ، مناسب وضع سلطان جلال الدّين به حليهء نظم آورده :\r\n شاها ز مىِ گران چه برخواهد خاست * وز مستى هرزمان چه برخواهد خاست\r\nشه مست و جهان خراب و دشمن پس و پيش * پيداست كزين ميان چه برخواهد خاست \r\nآخر الأمر ، هنوز دو سه روز در آن غرور مستى نگذارنده بودند ، كه به يك ناگاه ، در نواحى اخلاط ، تايماس با هفتصد سوار جرّار خونخوار نيم شبى كه تمام مجلسيان سلطان بيهوش و مست افتاده بودند رسيدند . اتّفاقا پيش از همه اورخان كه اندك خود را از افراط شراب نگاه مىداشت ، از وصول تايماس خبردار شده فى الحال خود را از روى سراسيمگى و اضطراب به بالين سلطان رسانيد . هرچند مىخواهد كه او را بيدار كند از غايت مستى و بيهوشى بيدار نمىشود . آخر الأمر به تكلّف تمام چون سلطان را از حقيقت حال آگاه گردانيد ،\r\n\r\n\r\n","description":"","footnote":"\r\n( 1 ) . متن : يانماس . در تاريخ جهانگشاى جوينى ( ج 1 ، ص 70 ؛ ج 2 ، ص 168 و 204 ) و جامع التواريخ ( چاپ محمّد روشن ، ج 1 ، ص 554 و 556 ) تاينال آمده است .\r\n( 2 ) . سلطان جلال الدّين در اين روزها در حانى ( هشت فرسنگى شمال ديار بكر ) بود و چون از آمدن مغول خبردار شد به جبل جور ( در بيست و يك فرسخى شمال ديار بكر بين اين شهر و بدليس و اخلاط ) رفت و در آنجا به كمين نشست ، وى چند روز دوباره به ديار بكر بازگشت و در اين زمان بود كه نيم شبى مغول شبيخون زد .\r\n","page_name":" 3784 ","page_number":76},
  {"content":"\r\n\r\nدانست كه دامن تدبير در پنجهء تقدير است . پس آبى سرد خواست ، و آن بر سر ريخته ، با جمعى اندك سوار شده معشوقهء ملك را طلاق داده روى به راه نهاد ، و اورخان را فرمود كه « مسافتى علم را نگاه دار تا من قدرى پيش افتم . » اورخان به موجب فرموده كوشش عاجزانه نمود [ 251 الف 
  ] و لشكر مغول را به واسطهء علمى كه اورخان داشت گمان آن شد كه سلطان در آن ميان است . آخر الأمر چون نيك تحقيق كردند دانستند كه سلطان در پاى علم نيست .\r\nبازگشته به بنگاه سلطان آمده ، هركه را يافتند به ضرب تيغ بىدريغ هلاك ساختند .\r\nو سلطان در آن شب ناپيدا شد ، چنانچه هيچ‌كس بعد از آن از حقيقت حال وى اطّلاع نيافت . بنابراين ، مدت‌ها در هرچند روز آوازه پيدا شد كه اينك سلطان جلال الدّين در فلان موضع ظاهر شده . و اكثر برآنند كه سلطان در آن شب چون به كوهستان درآمد ، شبانه در جايى كه فرود آمده بود كردان به واسطهء طمع در لباس او ، او را به قتل رسانيدند . دليل صدق اين جماعت آن است كه مىگويند بعد از آن به اندك روز جماعتى از كردان جامهء او را پوشيده به شهر آمدند . جمعى از مقرّبان سلطان جامه و سلاح او را شناختند و صاحب آمد آن جماعت را گرفته بعد از تحقيق حال ايشان را به قتل رسانيد ، و جسد سلطان را از آن كوهستان پيدا كرده دفن نمود . و جمعى را اعتقاد آن است كه سلطان جامه‌هاى خود را به كردان داد و به زىّ درويشان درآمده با عباد و زهّاد درآويخت و آخر عمر چندگاه به آن زىّ زندگانى مىنمود تا آنكه وفات يافت ، و اللّه اعلم بحقايق الأمور .\r\nو در تاريخ حافظابرو مسطور است كه در سنهء 633 هجرى شخصى در استبداد ظاهر شد كه « من سلطان جلال الدّين منكبرنىام » و آوازه در اطراف و اكناف بلاد اشتهار يافت و خلايق بسيار بر وى جمع شدند . آخر الأمر امراى مغول جمعى را كه سلطان را بسيار خوب مىشناختند فرستادند كه آن شخص را ببينند كه سلطان است ؟ چون آن جماعت ديدند كه سلطان نيست ، مردم از وى بازگشتند و او را گرفته به قتل رسانيدند .\r\nو همچنين در سنهء 652 هجرى جمعى از تجّار به كنار آب جيحون رسيدند . يكى در ميان ايشان كشتيبانان را گرفت كه « من سلطان جلال الدّين منكبرنىام . » او را گرفته از آن حال تفحّص و تفتيش نمودند . چون دروغ ظاهر شد او را به قتل رسانيدند . بعد از آن مطلقا كسى آن دعوى نكرد و از هيچ جا اثرى ظاهر نشد .\r\nو چون بعد از غيبت سلطان جلال الدّين دولت خوارزمشاهيّه سپرى گشت ، مناسب آن است كه ما در ذيل اين مقام كه احوال بقيّهء فرزندان سلطان محمّد خوارزمشاه ايراد نموده بالكليّه از ذكر ايشان فارغ گرديم . بنابراين ، شمّه‌اى از احوال سلطان غياث الدّين و آنچه بعد از مفارقت او از برادرش سلطان جلال الدّين بر وى وارد شده ايراد نموده مىشود . و باللّه التوفيق .\r\n\r\n","description":"","footnote":"","page_name":" 3785 ","page_number":77},
  {"content":"\r\n\r\nاكنون ببايد دانست كه در اكثر تواريخ معتبره سبب گريختن سلطان غياث الدّين از معركهء جنگ و ترك صحبت برادر نمودن [ را چنين 
  ] آورده‌اند كه : بعد از آنكه سلطان جلال الدّين از راه كيج و مكران - به تفصيلى كه سابقا قلمى شد - به عراق آمد و در رى بىخبر بر سر برادر خود غياث الدّين رسيد و مهمّات آن ولايت را رواج و رونق داد ، غياث الدّين را از خوف و بيم خود امان داده در ملازمت خود نگاه داشت و او را اعزاز و اكرام بسيار مىنمود و به نظر شفقت در وى مىنگريست ، تا آنكه روز دويم ميان مجلس شراب به سبب سرهنگى كه خدمت سلطان غياث الدّين را گذاشته پيش پسر خرميل « 1 » ، ملك نصرة الدين « 2 » ، رفته بود و آن را نيكو تربيت كرده ، غياث الدّين به او گفت كه « چرا نوكر مرا نزد خود راه دادى ؟ » « 3 » ملك نصرت چون از جملهء امراى عظام و ندماى گستاخ سلطان جلال الدّين بود - چنانچه هميشه با سلطان مزاح كردى ، چيزهاى مضحك گفتى در جواب . سلطان غياث الدّين بسيار متأثر و منعقد گشت ، چنانچه سلطان جلال الدّين اثر تغيّر احوال برادر او مشاهده كرد . ملك نصرت را اشاره فرمود كه از مجلس بيرون رود . بعد از رفتن ملك نصرت ، غياث الدّين تا آخر روز در مجلس سلطان جلال الدّين بود و چون مستى او زياده شد ، سوار شده روى به منزل خود آورد .\r\nو در اثناى راه گذرش بر در خانهء ملك نصرة الدّين افتاد . چون به آنجا رسيد كس پيش او فرستاده و پيغام داد كه « مهمان دوست مىدارى ؟ » ملك نصرة الدّين بىاختيار از خانه بيرون آمده خود را به ملازمت سلطان غياث الدّين رسانيد و از روى كمال خوشحالى او را از اسب فرود آورده به خانهء خود برد و مجلس شراب بياراست . و چون چند دور پياپى گذشت و مستى ايشان تجاوز نمود ، سلطان غياث الدّين برخاسته روى به منزل خود نهاد . ملك نصرت از براى تعظيم او چند قدم در ركاب او روان شد . ناگاه سلطان غياث الدّين دست به كارد برده آن‌چنان پس پشت او كارد را در ميانهء هردو كتف او زد كه تا دسته در وى فرورفت و بىاختيار از وى فرياد برآمد [ 251 ب 
  ] كه « مرا كشتند . » و چون شب بود تا مردم واقف شدند ، غياث الدّين خود را از آن كوچه بيرون انداخت و از اطراف و جوانب سنگ و كلوخ بسيار بر وى انداختند .\r\nو چون سلطان جلال الدّين بر اين واقعه اطّلاع يافت بسيار پشيمان شد و على الصباح به پرسش ملك نصرة الدّين آمده فرود تا جرّاحان را حاضر كردند . امّا چون كارد از استخوان گذشته بود چندان فايده بر داروهاى جرّاحان مترتّب نگشت ، و بعد از دو روز بندگان ملك نصرت جان بداد . سلطان جلال الدّين فرمود تا تمام امرا و اعيان و حشم و اركان و خدمه در\r\n\r\n\r\n","description":"","footnote":"\r\n( 1 ) . متن : خرقيل .\r\n( 2 ) . وى نصرة الدين محمد بن حسين بن خرميل است .\r\n( 3 ) . م : نزد خود نگاه مىدارى ؟\r\n","page_name":" 3786 ","page_number":78},
  {"content":"\r\n\r\nشهر اصفهان تعزيت او داشتند . غياث الدّين بعد از هشيارى از آن حركت بسيار منفعل و پشيمان مىبود ، چنانچه يك هفته از شرمندگى نزد برادر خود سلطان جلال الدّين نيامد و بعد از يك هفته سلطان جلال الدّين فرمود تا او را بيرون بارگاه حاضر ساخته به زبان امرا ملامت بسيار فرمودند . آخر الأمر جمعى از مقرّبان سلطان در باب او شفاعت كرده [ عفو 
  ] گناه او را درخواست نمودند . او با وجود اين حال چون او را به خدمت سلطان جلال الدّين آوردند از شرمندگى در مجلس سر بالا نمىكرد و زبان عذر او لال شده بود و از اين رهگذر از سلطان جلال الدّين بسيار وهم داشت ، تا آنكه در روز معركهء تاتار به نوعى كه سابقا مذكور شد با جمعى از امرا اتفاق نموده از معركهء جنگ عنان عزيمت به جانب خوزستان منعطف داشت ، و آن حركت سبب شكستگى عظيم براى سلطان شد .\r\nو چون غياث الدّين به دستان درآمد پيش خسر « 1 » خود ، ملك هزار سف رفت . و چون او نيز از سلطان جلال الدّين ترس و بيم داشت ، سلطان غياث الدّين آنجا نيز توقّف ننمود و مادر خود را با حرم‌هاى خود در دستان گذاشته خود متوجّه بغداد شد . خليفهء بغداد عزّت او را داشت ، امّا خاطر سلطان غياث الدّين آنجا نيز قرار نگرفت . بنابراين ، بعد از چند روز از بغداد متوجّه الموت شد . در آن وقت حاكم الموت علاء الدّين محمّد بن الحسن كه داعى هفتم بود از داعيان نزاريّهء اسماعيليه كه بعد از فوت پدرش جلال الدّين نومسلمان - كه از جمله وقايع سال ششصد و هجدهم هجرى بود ، بر آن ولايت استيلا يافته ، سلطان غياث الدين را اكرام و اعزاز تمام نموده جهت او پيشكش‌هاى لايق فرستاد . غياث الدّين دو سه روز در آن حدود بود .\r\nبعد از آن بىخبر از آن نواحى كوچ كرده باز متوجّه خوزستان شد . در اثناى راه ايلچى به كرمان فرستاده پيش براق حاجب . براق حاجب ايلچى او را بسيار عزّت داشته با او عهد و ميثاق كرده ، قرار به آن دادند كه در صحراى وركوه « 2 » با يكديگر برخورند . بنابراين ، سلطان غياث الدّين ترك عزيمت خوزستان كرده رو به جانب صحراى وركوه نهاد . و از آن جانب براق حاجب نيز به وعدهء خود وفا نموده در آن صحرا به خدمت سلطان غياث الدّين رسيد . « 3 » و با براق حاجب چهار هزار سوار بود ، و با سلطان غياث الدّين از حشم و خدم مجموع به پانصد كس نمىرسيد . بعد از سه روز كه در صحراى خرّم به عيش و طرب گذرانيدند . به اتفاق يكديگر روى به شهر كرمان نهادند . و براق حاجب هرروز به مهماندارى سلطان غياث الدّين قيام مىنمود ، امّا پاى از مرتبهء خود بلند نهاده با سلطان در يك نهالچه « 4 » نشستى و در سخن\r\n\r\n\r\n","description":"","footnote":"\r\n( 1 ) . خسر : پدرزن .\r\n( 2 ) . متن : وركر . مراد از وركوه ، شهر ابرقوه است . - تاريخ جهانگشا ، ج 2 ، ص 205 .\r\n( 3 ) . براق تا ابرقوه به استقبال غياث الدّين رفت . - جامع التواريخ ، ص 33 .\r\n( 4 ) . نهالچه : تشكچه .\r\n","page_name":" 3787 ","page_number":79},
  {"content":"\r\n\r\nكردن او را به « فرزند » خطاب كردى . و اين معنى بر سلطان غياث الدّين بسيار گران مىنمود ، تا آنكه روزى سلطان غياث الدّين بسيار به تنگ آمده [ در مستى 
  ] از براق حاجب پرسيد كه « اين همه شكوه و عظمت و تكبّر و نخوت ، تو را كه داده ؟ »\r\nبراق حاجب در جواب گفت « آن‌كس كه سلطنت از سامانيان گرفته به غلامان او كه غزنويان باشند ارزانى داشت ، و از ايشان گرفته به سلجوقيان داد ، و از سلجوقيان آن منصب را گرفته به غلامان ايشان كه عبارت از خوارزمشاهيان بودند ارزانى داشت . » و به اين جواب اكتفا نكرده سرّ خطاب فرزندى او را ظاهر ساخت و جماعتى را نزد سلطان غياث الدّين فرستاد و مادر او را خواستگارى نمود . و چون سلطان غياث الدّين را قوّت و قدرت و حدّ منع او نبود ، به ناكام در جواب ايشان گفت كه « اين امر در دست من نيست ، بلكه تعلّق به رضاى مادر است . اگر او راضى شود ما را چه جاى سخن ! »\r\nالقصّه ، براق حاجب در آن باب به جدّ شده كسان پيش مادر او فرستاد . و آن عورت هرچند جزع و فزع نمود ، فايده نداد . تا آنكه بالضّروره عقد بسته شد و براق حاجب همان شب زره در زير قبا پوشيده به حجلهء عروس درآمده خدمتكارى نمود « 1 » . و چون بر اين منوال روزى چند بگذشت دو كس از جمله خويشان براق حاجب « 2 » نزد سلطان [ 252 الف 
  ] غياث الدّين رفته به عرض رسانيدند كه « ما را به هيچ وجه بر اين شخص اعتماد نيست . اكنون اگر تو رضا مىدهى ما او را از ميان برمىداريم تا تو سلطان ما باشى و ما بندگان فرمانبرداريم ، و تا تو سلطان ما باشى و ما بندگان فرمانبردار . »\r\nسلطان غياث الدّين چون بر آن جماعت اعتماد نداشت با ايشان در آن امر همداستان نشد .\r\nو چون ارادهء الهى بر آن قرار يافته بود كه از اولاد خوارزمشاه هيچ‌كس نماند ، يكى از مقرّبان سلطان غياث الدّين كه بر حقيقت حال اطّلاع داشت نزد براق حاجب رفته مضمون آنچه آن دو به سلطان غياث الدّين گفته بودند سراسر به او بازگفت . براق حاجب فى الحال دو خويش خود را حاضر گردانيده بعد از تحقيق و تفحّص بسيار چون آن قضيه را راست يافت ، در ساعت فرمود تا آن دو نفر را پاره‌پاره ساختند « 3 » و غياث الدّين را با متعلّقان محبوس گردانيد ، و بعد از يك هفته فرمود تا رسنى در گردن آن پادشاهزاده - كه سر به چنبر گردون فرود نمىآورد -\r\n\r\n\r\n","description":"","footnote":"\r\n( 1 ) . ميرخوند ( روضة الصفا ، ج 4 ، ص 145 ) مىنويسد : « در زير قبا جوشن پوشيده به عروسىسراى رفت و به حجله درآمده شرط خدمت به جاى آورد :\r\n چو از سَروْبُن باغ گردد تهى * بگيرد گيا جاى سرويسهى . \r\n( 2 ) . . . و برادر قتلغ سلطان ( براق حاجب ) كه او را « اغور ملك » گفتندى ، با غياث الدّين در قصد و قتل قتلغ خان مطابقت كرد . - سمط العلى ، ص 25 .\r\n( 3 ) . در شب برادر را حاضر گردانيد و « طرمطاى » غلام خاص را فرمود تا تيغ سرافكن را جان‌ستان او گردانيد . - پيشين .\r\n","page_name":" 3788 ","page_number":80},
  {"content":"\r\n\r\nانداخته او را هلاك ساختند و حقّ عهد و نمك و خدمت آقاى خود را به جا آورد ! و هرچند آن بيچاره در آن حال ناله و زارى كرد كه « اى براق حاجب ، نه تو با ما عهد بسته و سوگند ياد كردى كه قصد من نكنى » هيچ اثرى بر آن مترتّب نشد .\r\nو چون مادر سلطان غياث الدّين فوت پسر خود شنيد بنياد بىطاقتى كرده نوحه و افغان به آسمان رسانيد . آن بىمروّت نيز گفت تا آن عورت را چلّه « 1 » در گلو انداخته هلاك گردانيدند و تمام حشم و خدم ايشان را شربت فنا چشانيدند « 2 » . بعد از آن سر غياث الدّين را از تن جدا ساخته نزد قاآن فرستاد كه « سر پسر دشمن شما سلطان محمّد خوارزمشاه است . » و بدان سبب براق حاجب در حكومت كرمان استقلال يافت و از جانب قاآن به عنايت پادشاهانه سرافراز گشت .\r\n\r\nذكر احوال سلطان ركن الدّين بن سلطان محمّد خوارزمشاه\r\nدر تواريخ معتبره مسطور است كه در احوال سلطان ركن الدّين چنين آورده‌اند كه وقتى سلطان محمّد خوارزمشاه از عراق به جانب خوارزم بازگشت پسر خود ، سلطان ركن الدّين ، كه نام او غورسانجى « 3 » بود - را به ايالت ملك عراق سرافراز ساخت و از براى او اسباب سلطنت آنچه در كار بود همه را مهيا ساخته عماد الملك ساوه [ اى 
  ] را به رسم اتابكى و تدبير مملكت به خدمت او فرستاد . چون وى به رى رسيد صحرانشينان عراق در مقام ياغيگرى شده شروع در فتنه و فساد كردند .\r\nچون اين خبر به سمع سلطان محمّد رسيد شرف الدّين امير مجلس را با لشكرى جرّار به مدد پسر فرستاد . چون شرف الدّين به عراق رسيد بعد از جنگ و جدل بسيار بر ايشان ظفر يافت و از امراى عراق هركه را در آن فتنه دخلى بود ، همه را با وجود قدرت ، هيچ‌كس را ايذا نرسانيد ، حال آنكه ايشان همه دست از جان شسته بودند . و چون سلطان ركن الدّين با وجود كمال قدرت و نهايت گناهكارى آن طايفه هيچ‌كس را نكشت بلكه همه را به عنايات پادشاهانه سرافراز ساخته جايگيرهاى قديم ارزانى داشت همه از دل‌وجان بندهء فرمانبردار او گشته اندرون خود را از نفاق او پاك ساختند .\r\nو چون خبر شكست سلطان محمّد خوارزمشاه از سپاه تاتار و مراجعت او از سمرقند به عراق رسيد ، سلطان ركن الدّين ، عماد الملك را به خدمت پدر فرستاد و وى خوارزمشاه را به اميد امداد سپاه عراق مايل به جانب عراق گردانيد . و چون بنابر آنكه دولت او روى به زوال\r\n\r\n\r\n","description":"","footnote":"\r\n( 1 ) . چلّه : ريسمانى باشد كه از پهناى كار جولاهگان زياد آيد و آن را ببافند و به انگشت پيچيده در جايى گذارند .\r\nزه كمان - لغتنامهء دهخدا .\r\n( 2 ) . و بر يك كودك از ذكور ابقا نكرد . - سمط العلى ، ص 25 .\r\n( 3 ) . متن : اعورساسى . تصحيح براساس متن تاريخ جهانگشا و پاورقى قزوينى بر آن - ج 2 ، ص 208 - 209 .\r\n","page_name":" 3789 ","page_number":81},
  {"content":"\r\n\r\nداشت در عراق نيز كارى از پيش نبرده به جانب مازندران رفت و در جزيرهء آبسكون - چنانچه تفصيل آن سابقا قلمى شد - سفر آخرت پيش گرفت ، سلطان ركن الدّين با جمعى از مخصوصان خود روى به جانب كرمان نهاد . چون به نواحى گواشير رسيد گماشتگان ملك زوزن از ترس گواشير را گذاشته بيرون رفتند ، و سلطان ركن الدّين نيز صلاح در آن نديد كه به اندرون شهر درآيد . بنابراين ، در بيرون شهر خيمه زده توقّف نمود . و چون سپاه او جهت مهمّات هرروز به شهر مىرفتند ، بعد از دو سه روز به اشارهء قاضى شهر ميانهء اهالى گواشير و سپاه سلطان ركن الدّين خصومت به هم رسيد و كار به آنجا كشيد كه قريب به هزار نفر از اهل شهر مقتول و مجروح گشتند ، و از سپاه ركن الدّين نيز جمعى كثير به قتل رسيدند . بنابراين ، سلطان ركن الدّين از آنجا عنان عزيمت به جانب اصفهان منعطف داشت و از اصفهان به رى آمد ، و هنوز در رى آرامش نگرفته بود كه لشكر مغول در نواحى رى رسيدند و سلطان ركن الدّين [ 252 ب 
  ] از ترس سپاه تاتار پناه به قلعهء فيروزكوه برد .\r\nچون مغولان خبر يافتند كه وى به فيروزكوه رفته ، در عقب او رفته ، وى را محاصره نمودند و بعد از شش ماه جبرا و قهرا قلعهء فيروزكوه را فتح كرده سلطان ركن الدّين را به دست آوردند . و هرچند او را تكليف كردند كه زانو زده در سلك نوكران چنگيز خان منتظم گردد ، قبول نكرد و زانوى خدمت بر زمين ننهاد . بنابراين ، او را با جميع متعلقان هلاك گردانيدند و دولت خوارزمشاهيه نابود شد و از ايشان هيچ‌كس نماند .\r\nو بر خداوندان فهم و ادراك مخفى و مستور نماند كه براق حاجب كه در ايّام تزلزل دولت خوارزمشاهيه بر ولايت كرمان استيلا يافته بود ، بعد از وى فرزندان او مدتى در آن ولايت حكومت كردند . چون از نوكران و متعلّقان خوارزمشاهيه بود ، اگر شمّه‌اى از احوال او و فرزندانش بعد از احوال خوارزمشاهيه مذكور گردد ، نزد ارباب عقل دور نخواهد بود .\r\nاكنون ببايد دانست كه ارباب سير و تواريخ براق حاجب و فرزندان او را كه مدتى مديد در ولايت كرمان حكومت داشتند حكام « قراختاييه » مىخوانند . مجموع ايشان هشت نفر بودند ، بدين ترتيب : اوّل براق حاجب ، دويم سلطان قطب الدّين ، سيم سلطان ركن الدّين ، چهارم قتلغ تركان خاتون ، پنجم سلطان سيورغتمش « 1 » ، ششم پادشاه خاتون ، هفتم سلطان محمّد شاه ، هشتم قطب الدّين شاهجان .\r\nو مجمل احوال براق حاجب آن است كه وى قراختاى است ، برادر حسام الدّين حميد نور .\r\nو در زمان حكومت خان قراختاى ، حميد نور به رسم رسالت نزديك سلطان محمّد خوارزمشاه آمدوشد مىنمود و چند نوبت نزديك بود مردم خان قراختاى او را در آن باب\r\n\r\n\r\n","description":"","footnote":"\r\n( 1 ) . متن : سورغميش . تصحيح براساس تاريخ گزيده ، ص 532 .\r\n","page_name":" 3790 ","page_number":82},
  {"content":"\r\n\r\nتهمت نموده گفتند كه « حميد نور ، خوارزمشاه را بر اين داشت كه وى در مقام گرفتن آن ولايت شد ، و الّا او را كجا ياراى آن بود كه اين نوع جرئت تواند كرد ! » بنابراين ، حميد نور ترك آن ولايت كرده با خويشان خود روى به درگاه خوارزمشاه آورد .\r\nو از بعضى تواريخ چنين ظاهر مىشود كه چون هرسال خوارزمشاه مال مقرّرى به خان قراختاى مىداد و آخر حال چون خوارزمشاه قوّت گرفت و در اداى مال اهمال ورزيد و قرار به آن داد كه مطلقا چيزى نمىبايد داد ، كس پيش حميد نور كه اكثر اوقات از پيش خان قراختاى جهت تحصيل مال او مىآيد فرستاده پيغام داد كه « بعد از اين ما به خان قراختاى هيچ نخواهيم داد و احكام او را اطاعت و انقياد نخواهيم كرد ، و اگر درصدد جنگ و جدل درآيد ، ما نيز پاى كم نخواهيم آورد . و چون ميانهء ما و تو حقوق آشنايى و نمك‌خوارگى بسيار است و بر ما كمال عقل و كاردانى تو ظاهر است و تو نيز افعال و اخلاق ما را ديده و آزموده‌اى ، اگر همانا ميل اين بلاد كنى ، آنچه حق آشنايى و دوستى باشد ، در اداى آن تقصيرى نخواهد رفت . » بنابراين ، حميد نور ترك ملازمت قراختاى نموده ملازمت خوارزمشاه را با خود قرار داد . و چون او از مشاهير امراى خان قراختاى بود و نهايت اعتبار در آن ديار داشت ، سلطان محمّد خوارزمشاه نيز در مقام تربيت او شده هريكى از خويشان و قرابتان او را منصبى لايق ارزانى داشت .\r\nاز آن جمله برادر او براق حاجب را حاجب خود ساخت و بعد از چند روز كه مقدمهء فترت و قصور دولت خوارزمشاه روى نمود ، در وقتى كه سلطان محمّد به ماوراء النهر مىرفت ، حميد نور در آنجا فوت شد و براق در آن فترات به عراق آمد و ملازمت غياث الدّين اختيار نمود و پيش او نهايت اعتبار و مرتبهء بلند يافت ، تا آنكه به خطاب « قتلغ خان » « 1 » ى سرافراز گشت و حكومت اصفهان به وى ارزانى داشت .\r\nو ميان سلطان غياث الدّين و براق حاجب در آن وقت عهد و پيمان بسيار تأكيد يافت .\r\nآخر الأمر چون او از سپاه مغول كه سردار ايشان تولان چربى بود به عراق رسيد ، براق حاجب با خيل و حشم به قصد آنكه به هندوستان نزد سلطان شمس الدّين ايلتتمش - كه وى نيز از قراختاييان بود و بعد از سلاطين غور حكومت هندوستان به وى تعلّق گرفته بود - [ رود 
  ] از اصفهان بيرون آمده ، متوجّه يزد شد . و چون به حوالى يزد رسيد ، حاكم يزد ، اتابك قطب الدّين محمود شاه ، به استقبال او بيرون آمده شرايط تعظيم و تكريم به جاى رسانيد و انواع تكلّفات در ضيافت او ظاهر ساخت . قتلغ خان نيز او را نوازش‌ها كرده محبت ميانهء ايشان\r\n\r\n\r\n","description":"","footnote":"\r\n( 1 ) . به زبان تركى يعنى امير خجسته .\r\n","page_name":" 3791 ","page_number":83},
  {"content":"\r\n\r\nبه جايى رسيد كه قتلغ خان دختر خود ، ياقوت خاتون ، را به او داد .\r\nبعد از مواصلت و دامادى ، قتلغ خان در يزد چندان توقّف نكرده ، عنان عزيمت به جانب كرمان منعطف داشت ؛ [ 253 الف 
  ] چه ، مىخواست كه از راه كيج و مكران به سند رود و از آنجا به هندوستان . اتفاقا چون به حدود كرمان رسيد ، ملك شجاع الدّين ، كه از جملهء سپهسالاران ملك زوزن ، پسر او را بازى داده بر ولايت كرمان استيلا يافت . و تفصيل بازى دادن او پسر ملك زوزن را در ايّام فترت سلطان محمّد خوارزمشاه ، اينك بعد از اين ياد كرده مىشود ، ان شاء اللّه تعالى - با جمعى خراسانيان كه در كرمان بساط حكومت فروچيده هريكى خود را ملكى و خانى نام نهاده و از غرور تكبّر هيچ‌كس را به نظر اعتبار در نمىآوردند ، گفت كه « حيف است كه اين قراختاى - يعنى براق حاجب - با چندين اسباب خوب و دختران ختايى و پسران صاحب‌جمال و اسبان تازى ، از اين ولايت مفت بيرون رود .\r\nصلاح در آن است كه به سر راه او رفته ، اسباب و اموال او را بستانيم ، و اگر دست جنباند به ضرب شمشير آبدار سرش از تن برداريم . » خراسانيان احمق اين رأى را پسنديده در تهيهء جنگ براق حاجب شدند و از غرورى كه داشتند در مجلس شراب چون امان ختاى را از مرد و زن به قمار مىباختند .\r\nالقصّه ملك شجاع الدّين سپهسالار با پنج شش هزار سوار از كرمان بيرون آمده روى به اردوى براق حاجب نهاد . و چون براق اين خبر شنيد ، بالضّروره با هفتصد سوار خود كه همراه داشت مسلّح و مكمّل شده دل بر كارزار كرمانيان نهاد . و چون [ لشكر 
  ] براق حاجب نسبت به لشكر كرمان بسيار كم بودند ، فرمود كه جميع زنان كه در اردوى وى بودند ، لباس مردانه پوشيده ، مسلّح و مكمّل بر اسبان سوار شدند . هردو لشكر چون برابر يكديگر شدند ، براق حاجب لشكر خود را چهار قشون ساخته نوعى بايستاد كه هرقشون او از قشون ديگر خبردار باشد . در اثناى اين حال جمعى از تركمانان كه مدّتى مديد بود كه در كرمان مىبودند و در اين وقت نوكرى ملك شجاع الدّين را اختيار نموده بودند امّا از دست ظرافت‌هاى خنك خراسانيان - كه پيش شجاع الدّين امتياز تمام داشتند - بسيار آزرده‌خاطر مىبودند ، به حكم جنسيّت از شجاع الدّين بازگشته نزد براق حاجب آمدند . براق آن را تفأل گرفته هريكى را در آن وقت رعايت لايق نمود . و به واسطهء اين ، براقيان را قوّت تمام پيدا شد و شكست بر دل كرمانيان افتاد .\r\nدر ميان اين دو صف ، دو تلّ بزرگ بود كه يكى را تلّ حزق گفتندى و ديگرى را تلّ غبار .\r\nاتفاقا سوارى چند از لشكر براق پيش رانده بر سر تلّ خرق برآمدند . شجاع الدّين روى به ذو القرنين ، كه يكى از سپهسالاران او بود ، آورده گفت : « آن سواران را از پشت اين تلّ فروكن . » ذو القرنين مطلقا از بيم جان به سخن شجاع الدّين التفات نكرد و از جاى خود نجنبيد ،\r\n\r\n","description":"","footnote":"","page_name":" 3792 ","page_number":84},
  {"content":"\r\n\r\nليكن از همانجا كه ايستاده بود دو سه نوبت بانگ بر سوارانى كه بر سر تلّ آمده بودند . زد . هيچ ملتفت نشدند . بنابراين ، ملك شجاع الدّين از روى اعراض ، خود ، پاشنه بر مركب زده به جانب آن تلّ بتاخت كه سواران را از آن سر تلّ فرود آورد . به مجرّد تاختن او تفرقه در لشكر افتاد و هريكى به جانبى گريختند .\r\nالقصّه بىآنكه جنگى واقع شود ، لشكريان كرمان روى به گريز نهادند . قراختاييان تعاقب ايشان نموده چندان از ايشان به قتل رسانيدند كه آن صحرا از خون كشتگان مانند دريا موج مىزد . شجاع الدّين با جمعى معدود گريخته پناه به حصار دز برد . براق حاجب بعد از غارت و تاراج اردوى ملك شجاع الدّين روى به حصار دز آورده ملك شجاع الدّين را محاصره كرد .\r\nچون در آن قلعه آزوقه نبود ، روز دويم مردم به تنگ آمده امان خواستند و ملك شجاع الدّين را مقيّد ساخته پيش براق حاجب آوردند .\r\nو چون ملك شجاع الدّين روزى كه از كرمان به جنگ براق حاجب بيرون مىآمد پسر خود ، حسام الدّين پهلوان ، را به نيابت خود در كرمان گذاشته بود و قلعه و خزاين و ذخاير خود را به وى سپرده بود ، در اين وقت كه پدرش گرفتار شد و جمعى از امرا و مقرّبان پدرش مثل ذو القرنين و قمر الدّين و قلج ارسلان در روز جنگ گريخته خود را به حسام الدّين رسانيدند ، وى از نهايت ابلهى و احمقى كه داشت ، گرفتارى پدر را غنيمت دانسته شروع در حكومت كرد و از خود حساب پادشاهى و فرمان برگرفت و بنياد ظلم و تعدّى نهاد و رعيت را به مطالبات بىوجه حواله فرمود . و ايالت بم را به ذو القرنين ارزانى داشت ، و تاج الدّين توان به حكومت خبيص « 1 » فرستاد ، و قلعهء كوه را به ابو ليث داد و غلامان پدر خود را مثل قمر الدّين و قلج و شكره كه هريك در حسن و جمال نادرهء روزگار بودند ، به انواع زيب و زينت آراسته شروع در عيش و طرب نمود . و چيزى كه به خاطر او نمىرسيد حكايت پدرش و بودن براق حاجب در آن ولايت بود .\r\nو در آن ايّام [ 253 ب 
  ] برادرزادهء سلطان محمّد خوارزمشاه ، پسر عليشاه تكش ، كه در حسن صورت فتنهء روزگار بود و مدتى مديد در فيروزكوه غور محبوس بود ، از آنجا خلاص شده به كرمان آمد ، نيز ضرورتا جزو مجلس پهلوان حسام الدّين شد و على الدوام به شراب خوردن اشتغال داشت . و در اين يك دو ماه كه حكومت كرمان به حسام الدّين تعلّق داشت ، اكثر مردم نيك را از خود برنجانيد و جمعى كثير از رعايا را به زير شكنجه هلاك نمود و به ظلم و تعدّى از مردم زر بسيار گرفت .\r\n\r\n\r\n","description":"","footnote":"\r\n( 1 ) . از شهرهاى كرمان .\r\n","page_name":" 3793 ","page_number":85},
  {"content":"\r\n\r\nو براق حاجب بعد از آنكه ملك شجاع الدّين را به دست آورد ، روى به جانب بم نهاد كه از قبل حسام الدّين حكومت آن به ذو القرنين تعلّق گرفته بود . و مدّت دو ماه بم را محاصره داشت . امّا ذو القرنين آن‌چنان سعى و اهتمام به جاى آورد كه براق در آنجا كارى نتوانست كرد . بنابراين ، چون هواى گرمى كه داشت ، براق حاجب از دور بم كوچ كرده عنان عزيمت به صوب شهر كرمان منعطف داشت و صحراى جرك را لشكرگاه خود ساخت . بعد از آن فرمود تا ملك شجاع الدّين را بر سر ميدان آورده و به مردم شهر باز نمودند . و پسرش را پيغام داد كه « اگر شهر و قلعه را تسليم ما مىنمايى ، پدرت را خلاص مىكنيم ، و الّا همين‌جا او را به سياست مىرسانيم . »\r\nگويند چون شجاع الدّين پسر خود را از دور ديد به او اشارتى كرد و حاضران در باب اشارت او دو طايفه شدند . جمعى مىگفتند كه اشارهء او آن بود كه شهر به ايشان ندهى . و طايفه‌اى را اعتقاد آن است كه او پسر خود را اشاره كرد كه شهر را به ايشان بده . به‌هرحال پسرش مطلقا متوجه احوال پدر نشد . و براق حاجب هرروز على الصباح به جنگ مىرفت و شب به اردوى خود بازمىآمد . و در هرهفته دو روز كه عبارت از روز جمعه و سه‌شنبه باشد ، تمام روز جنگ مىكرد و باقى روزها اكثر به تاخت و تاراج ولايات مىپرداخت .\r\nدر اثناى اين حال يكى از سرهنگان خراسانى ، ابو نصر نام از قلعهء كوه ، كه از مشاهير قلاع ولايت كرمان است ، فرود آمده نزد براق حاجب آمد و گفت : « من راه اين قلعه مىدانم و به آسانى اين قلعه از براى تو مىگيرم . » و سبب فرود آمدن ابو نصر از آن قلعه آن بود كه چون غلّه در قلعه كم شد از غايت اضطراب و پريشانى پيش ابو ليث كوتوال شكايت حال خود كرده ، و ابو ليث به احوال او التفات نكرد ، بلكه در جواب او گفت كه « من از خود چيزى ندارم و بر انبارهاى قلعه دست تصرّف ندارم ، و در اين قلعه مردم بسيارند . هركس را بايد فكر خود كرد . » ابو نصر چون اين جواب از ابو ليث كوتوال شنيد ، آهسته از قلعه بيرون آمده خود را به قتلغ خان رسانيد و مضمون گرفتن قلعه را با وى در ميان نهاد . قتلغ خان او را به وعده‌هاى رعايت و تربيت اميدوار گردانيده از روى احتياط از وى گرو طلبيد .\r\nشب ديگر پهلوان ابو نصر به قلعه رفته دخترى كه داشت او را نيز برداشته به اردوى قتلغ خان آمد و به عرض قتلغ خان رسانيد كه « من در اين قلعه غير از اين دختر كسى ديگر ندارم . اكنون گرو من اين دختر است . » قتلغ خان دختر او را به حرمسراى خود فرستاد و با وى گفت : « اگر اين قلعه به سعى تو مفتوح گردد ما اين دختر را به يكى از امراى خود مىدهيم و تو را نيز از جملهء امراى خود مىگردانيم . » پس ابو نصر گفت كه « چند مرد همراه [ من 
  ] بايد فرستاد تا من ايشان را از جايى به اندرون قلعه درآورم كه اهالى قلعه مطلقا خبردار نشوند ، مگر وقتى\r\n\r\n","description":"","footnote":"","page_name":" 3794 ","page_number":86},
  {"content":"\r\n\r\nكه تمام مردم تو به اندرون رفته باشند . » بنابراين ، قتلغ خان دويست مرد را با يك علم و خروار نقاره همراه ابو نصر فرستاد .\r\nابو نصر در شب ، ايشان را به بالاى قلعه برآورد . و چون آن دويست نفر بر بالاى حصار برآمدند ، چون بر نقاره كوفتند و شمشير كشيده به درون قلعه درآمدند . غلغله و غوغا در شهر افتاد ، و فغان از مردم برآمد و روح از بدن‌هاى اهل قلعه به يكبارگى جدا شد ، و دست از كار و پاى از رفتار بالكليّه بازماند . تمامى مردم كه در طبقهء برترين و ميانى بودند به قتل رسيدند و غير از ابو ليث كوتوال كه تنها در طبقهء بالا مانده بود ، هيچ احدى از مردان آن قلعه را زنده نگذاشتند . روز ديگر ابو ليث از قتلغ خان زنهار خواسته فرود آمد . قتلغ خان او را ببخشيد و خود به بالاى قلعه آمده ذخاير و خزاين را ملاحظه نموده آنچه آوردنى بود بيرون آورد و باقى را همانجا ضبط نمود به معتمدان خود سپرد .\r\nاين بود تفصيل احوال براق حاجب و كيفيّت گرفتن ولايت كرمان را . و باقى احوال قراختاييان سال‌به‌سال مذكور خواهد شد ، ان شاء اللّه تعالى .\r\nاكنون اگر شمّه‌اى از احوال ملك زوزن و پسرش ، اختيار الدّين ، و كيفيّت انتقال ملك كرمان از وى به ملك شجاع الدّين - كه ايشان از منسوبان خوارزمشاهيه بودند - در اينجا مذكور گردد [ 254 الف 
  ] در نظر صاحبان فهم از مناسبت دور نخواهد بود .\r\nو تفصيل احوال ملك زوزن كه از تواريخ معتبره ظاهر مىشود آن است كه چون سنهء سبع و ستّمائه [ - 607 
  ] هجرى ملك كرمان بر سلطان محمّد خوارزمشاه مسلّم گشت ، و سبب آن چنان بود كه در سنهء خمس و ستّمائه [ - 605 
  ] اتابك سعد از فارس به كرمان رفته آن ولايت را در حوزهء تصرّف خود درآورد و بعد از آن چون بعضى از غزان بم را متصرّف شده بودند ، به آنجا رفته غزان را محاصره نمود . ، در اين اثنا خبر رسيد كه كولى خان مجدّدا در آن حدود آمده . اتابك سعد ، عزّ الدّين فضلون « 1 » را نزد او فرستاد تا تحقيق نمايد كه سبب آمدن او به آن حدود چيست . عزّ الدين فضلون بعد از تحقيق كس به خدمت اتابك سعد فرستاده پيغام داد كه « اگرچه كولى خان به زبان چنين اظهار مىكند كه من مهمان شماام و به ايلى آمده‌ام ، امّا از حركات و افعال او بوى ايلى نمىآيد . باقى اتابك حاكم است . »\r\nچون اين پيغام به اتابك رسيد ، جمعى از امراى خود را به دور بم گذاشته خود متوجّه دفع كولى روانه شد « 2 » . كولى چون از آمدن اتابك سعد خبر يافت به جانب خراسان بازگشت .\r\nالقصّه چون اتابك ممالك كرمان را ضبط نموده ايالت ولايت را به خواهرزادهء خود ،\r\n\r\n\r\n","description":"","footnote":"\r\n( 1 ) . متن : فضول .\r\n( 2 ) . م ، ش : متوجه دمشق شد و دفع كولى روانه شد .\r\n","page_name":" 3795 ","page_number":87},
  {"content":"\r\n\r\nعماد الدّين محمّد بن دندان ، ارزانى داشت ، و چون اموال كرمان را نوّاب و عمّال اتابك سعد ضبط مىنمود و عماد الدّين محمّد را چندان دخل نمىدادند ، ميانهء ايشان و عماد الدّين محمّد نزاع و خصومت به جايى رسيد كه عماد الدّين محمّد از خالوى خود اتابك سعد رويگردان شده پناه به سلطان محمّد خوارزمشاه برد و خود را به دو منسوب گردانيد . و چون در اين وقت ملك زوزن قوام الدّين ابو بكر بن على در حضرت خوارزمشاه ، راه سخن داشت ، به عرض او رسانيد كه « ولايت كرمان از حاكمى صاحب وجود كه ضبط برّ و بحر تواند نمودن ، چاره نيست . » سلطان محمّد بعد از تأمّل در آن باب نصرة الدّين محمّد بن ابى بكر انارى را به حكومت كرمان فرستاد . و چون نصرة الدّين محمّد به مجرّد رسيدن به آن ولايت فوت شد ، سلطان محمّد ، ملك زوزن مؤيّد الملك قوام الدّين را به ايالت آن ديار فرستاد و او به عظمتى هرچه تمام‌تر از خوارزم به كرمان آمده مدّت نه سال از روى استقلال حكومت آن ولايت كرد و چون به حدود كرمان رسيد ، اوّلا به جيرفت ، كه قطب الدّين مبارز شبانكاره آنجا حصارى ساخته بود و رفت و جمعى را كه در آن حصار از قبل قطب الدّين مبارز مىبودند پياده و برهنه بيرون كرده كه به شبانكاره روند و از آنجا لشكر به در بم كشيد .\r\nعجمشاه ، پسر ملك دينار ، با جمعى از غزان كه بعد از مراجعت اتابك سعد باز به بم آمده بودند ، چون خبر [ آمدن 
  ] ملك زوزن [ را شنيدند 
  ] به حصار بم پناه بردند . ملك زوزن و نصرة الدّين كبودجامه به اتفاق آمده بم را محاصره نمودند و در يك هفته باروى شهر را زير و زبر ساخته به شهر درآمدند . و عجمشاه و غزان فرياد « الأمان » برآوردند . ملك زوزن همه را امان داده ، بيرون كرد و عجمشاه را رخصت داد تا به جانب سيستان رفت و غزان متفرّق و پراكنده گرديدند و هريكى به جانبى رفتند . و ملك زوزن بعد از ضبط بم به سارويه آمد و چند روز در آن نواحى توقّف نموده تا آنكه مجموع نواحى كرمان را از مخالفان پاك گردانيد و بعد از آن متوجّه بردسير شد و به اندك زمان تمام صرايرى كه تعلّق به كرمان داشتند و حكّام كرمان از ضبط آنها عاجز بودند تا كيج و مكران و حدود سند در تصرّف خود درآورد و بعد از آن با لشكرى جرّار روى به كيج و مكران نهاد .\r\nو چون به نواحى كيج و مكران به موضعى كه آن را رودبار گويند رسيد ، قاضى جيرفت را پيش ملك مجد الدّين ابو المكارم ، كه ملك كيج بود ، فرستاده پيغام داد كه « خداوند عالم ، يعنى سلطان محمّد شب و روز از براى نصرت دين « 1 » با تركان مشرق و كفّار ختاى در جنگ است و تو شب و روز خزاين بسيار جمع آورده دم از استقلال مىزنى . اكنون صلاح تو در آن است كه\r\n\r\n\r\n","description":"","footnote":"\r\n( 1 ) . متن : نصرة الدين .\r\n","page_name":" 3796 ","page_number":88},
  {"content":"\r\n\r\nخزانهء لايق آن‌چنان پادشاهى بفرستى تا من آن را به خدمت سلطان فرستم و دولتخواهى تو معروض درگاه گردانم ( و الّا دمار از نهاد تو برآورم ) . » « 1 »\r\nچون قاضى جيرفت به موجب فرمودهء ملك رسالت به اين درشتى رسانيد ، ملك مجد الدّين در جواب آن گفت كه « اين شتربان را چه حدّ آن است كه به من چنين پيغام بفرستد . » قاضى جيرفت بازگشته آنچه از ملك مجد الدّين ، والى كيج و مكران شنيده بود به عرض ملك زوزن رسانيد . ملك زوزن را چون « ساربان پسر » گفتندى ، از شنيدن اين جواب خشمناك و آتش غضب او شعله كشيدن گرفت . بنابراين ، على الفور با تمام لشكر رانده به در كيج و مكران رفت و به ضرب شمشير آن ولايت را گرفت و ملك مجد الدّين را اسير و دستگير نمود [ 254 ب 
  ] و از حصار بيرون آورد و خزاين او را متصرّف شد و جواهر بيشمار از خزانهء او بيرون آورد . و بعد از آنكه تمام اموال و اسباب ملك كيج و مكران را تفحصّ نموده پيدا كرد ، او را با سه پسرش برداشته متوجّه كرمان شد . و چون در لشكرگاه خود كه در ظاهر بلدهء جيرفت بود رسيد فرمود تا ملك كيج و مكران را با هرسه پسرش بينىها سوراخ كردند و ابريشم در بينىهاى ايشان كرده مانند قطار شتر ايشان را به شهر جيرفت درآوردند و در آن وقت گفت كه « من شتربانى را اين‌چنين كنم . » بعد از گردانيدن ايشان را در كوچه‌هاى شهر و بازار فرمود تا پسران او را در برابر او به قتل رسانيدند و او را زنده در ديوار نهاده برآوردند .\r\nدر اين وقت جماعتى از دشمنان او به عرض سلطان محمّد رسانيدند كه ملك زوزن را هزار هزار دينار نقد از مردم كيج و مكران به دست افتاده و غرور او به جايى رسيده كه حاكم كيج و مكران به اين نوع به قتل رسانيده . القصّه چنان چيزها از وى به عرض سلطان محمّد رسانيدند كه خاطر او از ملك زوزن بسيار رنجيد . و چون ملك زوزن اين خبر شنيد ، در ساعت انواع تحف و هدايا و اسبان عربى و جواهر نفيس و جامه‌هاى رومى و ظرف‌هاى مرصّع و زر نقد بسيار برداشته متوجّه درگاه گشت .\r\nو از جملهء تحف يكى آن بود كه شير بيشه‌اى را به زنجير كشيده و آهو برّه‌اى در قفس زرّين مرصّع نشانده بر پشت بار كرده به خدمت سلطان آورده ، بعد از زانو زدن معروض داشت كه « اين تمثيل مناسب حال اين بنده است ؛ چه ، اين آهو برّه ضعيف به واسطهء حمايت قفس زرّين از سطوت شير ، كه پادشاه درّنده‌هاست ، محفوظ مانده . بنده نيز به واسطهء اين تحفه‌ها كه سال‌هاست كه اندوخته‌ام وسيلهء آن ساخته‌ام كه خداوند عالم آنچه از من به واسطهء سخنان دشمنان به خاطر گرفته مرا از شرّ آن ايمن دارد . »\r\n\r\n\r\n","description":"","footnote":"\r\n( 1 ) . ق : ( و اولاد ما را از نهاد تولى خان برآرم ) .\r\n","page_name":" 3797 ","page_number":89},
  {"content":"\r\n\r\nسلطان محمّد سخن او را پسنديده و او را به نوازش‌هاى پادشاهانه سرافراز كرده بار ديگر ممالك كرمان با حدود هرمز « 1 » به وى ارزانى داشت ، بلكه هرمز و توابع آن از ساير بنادر نيز بر وى مسلّم داشت مقرّر آنكه هرروز هزار دينار رايج داخل خزانه گرداند .\r\nالقصّه چون اين نوبت ملك كامياب و كامران با حشمت و شوكت هرچه تمام‌تر به كرمان رسيد ، اوّلا شاه كبودجامه را كه بر وى حقوق بسيار داشت [ در 
  ] مجلس شراب به قتل رسانيد و در حق او بعضى از فضلا گفته‌اند كه :\r\n شاه كبودجامه بىجان نشدى * سيمرغ وفا ز دهر پنهان نشدى\r\nيوسف صفت ار نساختى با گرگان * ايّوب صفت طعمهء كرمان نشدى \r\nو بعد از كشته شدن شاه كبودجامه ، چون ملك زوزن مستقل گشت اوّلا ائمّه و صوفيان و صاحبان دستار را از شهر بيرون كرد و گفت : « اين طايفه دايما اراجيف و خبرهاى دروغ ميان مردم مىاندازند و ملك را پرفتنه و آشوب مىگردانند ، و در تمام ولايت من يك عالم فقيه اگر موشى در چاه افتد آن را پاك تواند ساخت ، بس است و طريق پاك كردن آن چاه از وى توانند پرسيد . » و قبل از بيرون كردن ايشان به چند روز مردم را جمع آورده گفت كه « مىخواهم كه زمين‌هاى زراعت كرده تحقيق كنم و بدانم كه در اين ولايت چه مقدار وقف است و چه مقدار خالصهء ديوان ، تا در آن نسقى نهاده شود . » و چون مردم قباله‌هاى اوقاف را نزد وى حاضر كردند همه را گرفته به آب شست و اوقاف را متصرّف شد .\r\nو چون سلطان محمّد خوارزمشاه به عراق آمد ، پسر خود ، ركن الدّين ازلاق « 2 » را نامزد سلطنت كرمان كرد و منصب اتابكى و اميرى درگاه او را به ملك زوزن ارزانى نمود و كس به طلب ملك زوزن فرستاده حكم فرمود كه ملك زوزن بايد كه پسر خود را به جاى خود در كرمان نهد و متوجّه عراق گردد . و چون فرمان سلطان محمّد به ملك زوزن رسيد پسر خود ، اختيار الدّين ، را پيش خود خوانده ، بعد از بسيارى وصيّت‌ها و نصيحت‌ها گفت : « اى پسر من پير و ضعيف شده‌ام و خواب‌هاى پريشان مىبينم و از هواى جهان بوى فتنه و آشوب بزرگ به دماغ من مىرسد . مىگويند كه لشكر مغول و تاتار در حركت آمده . اگر اين حكايت راست باشد ، يقين كه نهايت كار سلطان محمّد به انجام رسيده و دولت او به آخر انجاميده . و او را پسران دوستكام در رسيده‌اند و مىخواهد كه هرمملكتى به يكى از پسران خود بدهد . اكنون من به عراق مىروم و در اين قلعه خزانهء بسيار جهت تو مهيا و آماده كرده‌ام . بايد كه اگر حال من ديگرگون شود يا اجلى كه هيچ‌كس را از آن چاره نيست در رسد تا هفت سال از اين قلعه\r\n\r\n\r\n","description":"","footnote":"\r\n( 1 ) . متن : هرموز .\r\n( 2 ) . ازلاق ( ؟ ) . اين ركن الدين همان غورسانجى است .\r\n","page_name":" 3798 ","page_number":90},
  {"content":"\r\n\r\nبيرون نيايى . زنهار ! و هزار زنهار ! [ 255 الف 
  ] كه بر سخن سپهسالار من ، شجاع الدّين ابو القاسم ، عمل نكنى و بر وى اعتماد ننمايى كه او مفسد و فتنه‌انگيز است . و اگر تو به سخن او كار خواهى كرد زود خود را خواهى باخت . »\r\nالقصّه چون ملك زوزن به عراق رسيد از غايت غرور و تكبّر كه داشت با بزرگان آن ديار بسيار بد سلوك مىكرد و ايشان را به نظر حقارت و سبكى مىديد ، تا آنكه با امراى بزرگ و قاضيان و علما نيز شيوهء ناهموارى و بىاعتبارى مسلوك داشت . بنابراين ، جميع مردم به وى بد شدند . امّا چون سلطان محمّد او را بسيار عزّت مىداشت و بر سخن او اعتماد مىكرد ، مردم از وى بسيار ملاحظه داشتند . اتّفاقا بعد از اندك روزى در عراق مزاج او انحراف پيدا كرد و بيمارى [ ى 
  ] صعب روى نمود . و چون بيمارى او دور و دراز كشيد روزى سلطان ركن الدّين ازلاق بعد از مراجعت از شكارگاه به عيادت او آمد . ملك زوزن از رهگذر آنكه سلطان ركن الدّين زود به عيادت او نيامد بسيار آزرده‌خاطر بود ، و اين معنى از مردم عراق مىدانست . بنابراين ، چون سلطان ركن الدّين نزد او نشست ، ملك زوزن گفت : « اى خداوند سخن عراقيان مشنو كه ايشان بسيار سلطان و پادشاهزاده‌ها را به باد داده‌اند . » عماد الدّين ساوجى كه وزير بود ، گفت : « اى ملك چرا اين نوع سخنان بر زبان مىرانى و بندگان يكدل سلطان را دل‌شكسته مىگردانى ؟ » ملك زوزن از روى اعراض گفت : « اوّل بر تو كه عماد الملك وزيرى بايد اعتماد ننمايند تا به ديگران چه رسد ! »\r\nعماد الملك در آن مجلس هيچ نگفت ، امّا چون بيرون آمد با جمعى از اعيان و بزرگان گفت كه « اگر اين مرد چند روز نزد اين پادشاهزاده باشد ما همه را مستأصل و نابود مىگرداند . » بنابراين ، جمعى از مقرّبان او را به زر فريفته ، زهر هلاك در كام او كردند . چون خبر فوت ملك زوزن به پسرش ، اختيار الدّين رسيد ، از كمال احمقى كه داشت ، وصيت پدر را فراموش كرد و به گفتهء سپهسالار شجاع الدّين اكثر نفايس جواهر و آنچه در خزانهء پدرش به كار مىآمد برداشته به اتفاق سپهسالار روى به عراق نهاد . چون به نيشابور رسيد ، كنيزكى گوينده و سازنده خريد . اتّفاقا آن كنيزك روز اوّل در منزل او اين بيت برخواند :\r\n عشق ز ميدان دل سوار برآمد * كه درد بنياد اختيار برآمد \r\nاختيار الدّين از شنيدن آن سخن بسيار آشفته گشت . حضّار مجلس به يكديگر از روى تعجّب نگاه كرده آن بيت را به فال بد گرفتند . اختيار الدّين از نيشابور متوجّه اردوى سلطان محمّد شد و در كنار آب‌آمويه به ملازمت سلطان رسيد . و آن وقتى بود كه سلطان محمّد از لشكر مغول گريخته مىآمد . سلطان رعايت حقوق ملك زوزن كرده اختيار الدّين را بسيار به عزّت و عنايت پيش آمد و دربارهء او بسيار الطاف و مهربانى ظاهر نمود . امّا چون آوازهء مغول\r\n\r\n","description":"","footnote":"","page_name":" 3799 ","page_number":91},
  {"content":"\r\n\r\nبسيار گرم بود ، سپهسالار شجاع الدّين در مقام مكر و حيله درآمده به اختيار الدّين گفت كه « دولت اين پادشاه روى به زوال نهاده و عن قريب است كه لشكر مغول در رسند و دمار از روزگار وى برآورند . مصلحت آن است كه جواهر و مرصّعات را پيشكش نكنى و آنها را به اتّفاق من در موضعى دفن كنى و دو سه جفت پاىافزار پيادگانه مرتّب دارى تا اگر شكستى روى بنمايد ما به اتّفاق از راه بيابان خود را به كرمان رسانيم . »\r\nآن ساده‌دل ابله سخن سپهسالار مكّار را گوش كرد . آنچه داشت همه را به وقوف او در موضعى دفن كرد و چند جفت پاافزار پيادگانه به هم رسانيد . شجاع الدّين سپهسالار چون اين كار را مستحكم ساخت ، فى الحال خود را به خدمت سلطان محمّد رسانيده معروض داشت كه « اختيار الدّين ، پسر ملك زوزن ، با سلطان دل دگرگون كرده مىخواهد كه خود را به امراى مغول رساند . و هميشه مىگويد كه دولت اين پادشاه روى به زوال آورده و عن قريب سپاه مغول او را نابود مىگرداند . و دليل بر راستى سخن من اين است كه جواهر و مرصّعاتى كه پدرش به او سپرده بود وصيت كرده كه اگر ما را اجل در رسد توانيها را نزد سلطان محمّد مىبرى تا سلطان باز حكومت كرمان به تو ارزانى دارد ، و همه را در موضعى پنهان ساخته و پيشكش سلطان نكرد . الحال چند جفت پاىافزار به هم رسانيده مىخواهد كه از اردوى سلطان گريخته برود و از آنجا تهيهء اسباب كرده خود را به امراى مغول رساند . »\r\nدر آن زمان از بقيّهء سلاطين غور ، عثمان مرغينى در بعضى كوه‌پايه‌هاى آن ولايت مانده بود . و چون اين مضمون به عرض سلطان رسيد ، فرمود كه آن مرصّعات را از اختيار الدّين طلب دارند . بدبخت احمق هنوز از مكر سپهسالار غافل نمىشود و پيش آمده و به جان و سر سلطان [ 255 ب 
  ] سوگند ياد مىكند كه « من از آن جواهر و مرصّعات چيزى ندارم . » شجاع الدّين سپه‌سالار آن موضع كه جواهر و مرصّعات را آنجا دفن كرده بودند نشان داده پاىافزارها را نيز باز نمود . سلطان در غضب شد . بنابراين ، فرمود كه پسر ملك زوزن را در بعضى قلعه‌هاى خراسان محبوس ساختند و مملكت كرمان را به پسر خود ، غياث الدّين پير شاه ، ارزانى داشت . و غياث الدّين پيش از خود به نيابت سپهسالار شجاع الدّين را فرستاد .\r\nو چون مقارن اين حال سلطان محمّد را آن حالت پيش آمد كه به جانب طبرستان رفته در جزيره آبسكون درگذشت - چنان كه تفصيل آن سابقا قلمى شد - سپهسالار شجاع الدّين در مملكت كرمان استقلال پيدا كرده دم از پادشاهى مىزد ، تا آنكه براق حاجب رسيده او را نابود ساخت . و چون براق حاجب ، سپهسالار شجاع الدّين را كه ملك كرمان شده بود گرفته دربند كشيد - چنانچه تفصيل آن گذشت - ذو القرنين ، كه يكى از امراى او بود ، جمعى كثير از سپاه به هم رسانيده شروع در منازعت و مخاصمت\r\n\r\n","description":"","footnote":"","page_name":" 3800 ","page_number":92},
  {"content":"\r\n\r\nقتلغ خان كرد ، و هرروز از يك طرف كرمان سربرمىآورد و تاخت مىكرد .\r\nقتلغ خان با وجود آنكه اكثر كرمان را به دست آورده بود امّا هنوز جانب بم را به واسطهء مخالفت ذو القرنين صاف نكرده و از دفع وى بسيار عاجز آمده ؛ چه ، او در برابر او نمىآمد و مانند قزّاقان هرروز جانبى را مىتاخت ، تا آنكه سلطان جلال الدّين از راه كيج و مكران - چنان كه سابقا قلمى شد - به كرمان آمد و چند روز در كرمان توقّف نمود و دختر قتلغ خان را به عقد نكاح خود درآورد . آخر الأمر قتلغ خان با او آن‌چنان مكر و حيله نمود كه سلطان بالضّروره به جانب شيراز رو آورد . ذو القرنين به ملازمت سلطان رسيده خدمت‌هاى لايق كرد و تا به ولايت سيرجان همراهى نمود . بنابراين ، سلطان حكومت ولايت بم و اكثر نواحى كرمان به او ارزانى داشته ، و او در اين باب منشور سلطان حاصل نموده از سيرجان مراجعت كرد . و چون در وقت مراجعت ذو القرنين از ملازمت سلطان چندان سپاه همراه نداشت ، از نوّاب و عمّال قتلغ خان انديشيده ، پنهانى به بافت رفته توقّف نمود و كسان خود را به طلب سپاه كه از اطراف و جوانب متفرّق شده بودند فرستاده ايشان را طلب داشت و مژدهء حكومت ولايت و تحصيل منشور سلطان جهت ايشان فرستاد .\r\nاتّفاقا چون طالع ضعيف و نحيف شده بود ، پيش از آنكه جمعى بر وى جمع شوند ، امير بدر الدّين ابو بكر كه از قبل قتلغ خان هميشه در مقام تفحّص ذو القرنين مىبود ، از وى خبر يافته ، قبل از آنكه او خبردار شود ، با طايفه‌اى از مردم جلد سوار شده خود را به بافت رسانيد و ذو القرنين را به دست آورده بىتوقّف روى به جانب كرمان نهاد و بندگان ذو القرنين را دست [ در 
  ] گردن بسته ، نزد قتلغ خان حاضر گردانيد . قتلغ خان از رهگذر گرفتار شدن ذو القرنين كه دشمن زبردست او بود بسيار خوشحالى داشت . و امير بدر الدّين ابو بكر به واسطهء اين خدمت به خطاب « وفاملكى » ملقّب گرديده ولايت بافت با توابع و لواحق به جايگير وى ارزانى داشت . و ذو القرنين را با سپهسالار شجاع الدّين - كه در بند او بود - يك جا شربت فنا چشانيد .\r\nو خاطر او چون از ممّر دشمنان كه در ملك با او نزاع داشتند جمع شد ، لشكر جمع كرده بر سر طارم رفت و قلعهء آن را بعد از چند روز محاصره نمودن ، گرفت و غنايم بسيار از آنجا به دست آورد . در اين اثنا اتابك محمود ، شاه يزد - كه داماد براق حاجب بود - كس پيش قتلغ فرستاده پيغام داد كه « مهريدمن در دست علاء الدّوله آتا خان است . اگر خان امداد من نمايد من مهريد از دست علاء الدّوله گرفته در حوزهء تصرّف خود درآورم . » قتلغ خان التماس او را قبول كرده اوّلا پيشخانهء خود را از كرمان به جانب يزد بيرون فرستاد و آوازهء آن درانداخت كه « خود به مدد اتابك محمود شاه مىرود » امّا آخر الأمر خود نرفت و لشكرى بسيار به مدد داماد خود فرستاد . محمود شاه به امداد آن لشكر با لشكر خود مستعد شده متوجّه\r\n\r\n","description":"","footnote":"","page_name":" 3801 ","page_number":93},
  {"content":"\r\n\r\nمهريد گشت . علاء الدّين آتا خان چون طاقت مقاومت ايشان نداشت مهريد را گذاشته به جانب اصفهان رفت . محمود شاه به مهريد درآمده فرمود تا سپاه كرمان شهر را تاراج كردند ، و سپاه خود را مطلقا از دست‌درازى منع نمود . و غرض اتابك محمود شاه آن بود كه چون سپاه كرمان را رعايت بايد كرد ، همين رعايت كافى باشد .\r\nالقصّه چون محمود شاه مهريد را گرفت ، سپاه كرمان را رخصت داد . در اين اثنا ملك مبارز الدّين ، حاكم شبانكاره ، لشكرى بسيار جمع آورده روى به جنگ قتلغ خان نهاد ؛ به واسطهء آنكه در ايّام غيبت او [ 256 الف 
  ] از طارم ، قتلغ خان بر سر طارم رفته قلعهء آن را خراب كرده اسباب و اموال بينهايت برده [ بود . 
  ] چون به ساردو « 1 » آمد قتلغ خان نيز مستعد گشته از كرمان به دفع او بيرون رفت ، و از يزد قطب الدّين محمود شاه نيز به امداد قتلغ خان عنان عزيمت به صوب كرمان منعطف داشت . و چون هردو لشكر برابر شدند جماعتى در ميان درآمده ميانهء مبارز الدّين و قتلغ خان صلح قرار دادند و هريكى به آنچه استوار يافت عهد و پيمان كرده به جانب ولايت خود بازگشتند . و چون در اين وقت قتلغ خان برادر خود ، اعزّ الملك ، را در كرمان به نيابت خود گذاشته متوجّه مبارز الدّين شده بود ، الحال چون قتلغ خان باز به كرمان آمد جمعى به عرض او رسانيدند كه « برادر تو ، اعزّ الملك در وقت غيبت تو ارادهء مخالفت نمود و در آن باب مكتوبى به ملك مبارز الدّين نوشته بود . » قتلغ خان فى الحال فرمود تا برادرش را كشتند . و چون كشتهء او را نزد قتلغ خان آوردند دستار خود را بر زمين زد و بنياد نوحه و زارى كرد « خود كشته برادر را ، خود تعزيه مىدارد ! » چندان گريه كرد كه مردمان ابله را يقين شد كه او خبر از كشتن اعزّ الملك نداشته و سه روز تعزيه‌دارى نمود .\r\nمحمود شاه كه از يزد به مدد قتلغ خان آمده بود ، اين حيله و مكر از قتلغ بعد از كشتن برادر خود چون مشاهده كرد ، به غايت از وى بترسيد و [ هرچه 
  ] زودتر از كرمان برآمده روى به يزد نهاد ، و بعد از آن مطلقا روى قتلغ خان را نديد ، و هرچند قتلغ خان در آن باب سعى بسيار نمود و حيله‌هاى فراوان انگيخت ، صورت نگرفت و ميانهء ايشان ملاقات ميسّر نشد .\r\nاز جمله وقايع اين سال است براق حاجب كسان خود را به دار الخلافه فرستادن و لقب سلطانى طلب كردن . چون براق حاجب كه عبارت از قتلغ باشد تمام مملكت كرمان را با نواحى و متعلّقات در تحت تصرّف خود درآورد و هيچ منازعى او را در آن مملكت نماند ، كس خود را به دار الخلافهء بغداد فرستاده اظهار اطاعت و انقياد نمود و تحف و هدايايى بسيار همراه كسان خود فرستاده التماس آن نمود كه جهت منشور پادشاهى كرمان و لقب « سلطانى » « 2 » او را\r\n\r\n\r\n","description":"","footnote":"\r\n( 1 ) . اين نام شناخته نشد .\r\n( 2 ) . م : لقب خانى .\r\n","page_name":" 3802 ","page_number":94},
  {"content":"\r\n\r\nارزانى دارند . خليفهء بغداد منشور حكومت كرمان كه مشتمل بر تعظيم و تكريم بسيار بود جهت او فرستاد ، امّا در باب لقب سلطانى چنين جواب گفت كه « چون از عهد خلفاى گذشته تا اين زمان رسم و عادت چنين است كه لقب سلطانى آن پادشاه را نويسند كه سى هزار سوار جرّار ملازم درگاه او باشد ، و چون اين معنى در باب قتلغ خان مشخص ما نشده ، خلاف عادت آبا و اجداد خود نتوانستيم نمود . امّا چون قتلغ خان به اين دودمان اخلاص تمام دارد ما يكى از معتمدان خود را به آنجا فرستاديم تا تحقيق لشكر ايشان نموده حقيقت حال را به عرض ما رسانند ، و اگر همانا سى هزار سوار ملازم ركاب ايشان باشند ، لقب سلطانى حقّ ايشان خواهد بود . »\r\nالقصّه چون فرستادهء دار الخلافه به نواحى كرمان رسيد ، مردم قتلغ خان كه از بغداد برگشته بود حقيقت حال را نوشته فرستادند كه « اينك يكى از معتمدان خليفه جهت تحقيق سپاه تو مىآيد ، قتلغ خان چون اين خبر شنيد مهر ملك را با سيصد سوار مسلّح و مكّمل به استعداد و تجمّل تمام به استقبال ايشان فرستاد . و روز دويم ملك اختيار الدّين [ را 
  ] تا ده ابرهمى با طعام‌هاى تكلّف و اقسام حلاوى نيز به استقبال فرستاده در تعظيم و تكريم ايلچى خليفه داد مبالغه داده دقيقه‌اى از دقايق اعزاز و اكرام نامرعى نگذاشتند . و روز سيم تمور ملك را فرمود تا با خيل و حشم و طبل و علم و ساير تقطيعات سلاطين از اسبان كتل و غير آن برودان استقبال نمود . و روز چهارم شاه معظم و شهريار اعظم قطب الدّين محمّد خان كه ولى عهد او بود فرمود كه تا منزل ختامان به آيين پادشاهانه و رسوم خسروانه ، از كوس و سراپرده و چتر سنجق « 1 » و زيب و زينت هرچه تمامتر به استقبال ايلچى خليفه رفته نهايت تعظيم و تكريم ايشان را مرعى دارند . و روز پنجم كه ايشان از منزل باغنى كوچ كرده متوجّه شهر كرمان شدند ، قتلغ خان خود را با طنطنهء سلاطين عظيم الشأن آراسته ، تمامى اهل مملكت كرمان از وضيع و شريف با آنكه اهل بازار و حرفتگران را نيز به تجمّل تمام آراسته ، روى به استقبال ايشان نهاد و در صحرا ايشان را دريافته نهايت حرمت ايشان را نگاه داشت ، حتى آنكه نگذاشت كه ايشان فرود آمده او را دريابند ، بلكه همچنان سواره يكديگر را دريافته عنان به جانب شهر منعطف داشتند . و چون بيرون شهر به محلهء پاى چهارطاق رسيدند ، قتلغ خان حكم فرمود كه ايلچيان بغداد را در آن محله در سراى امير فخر الدّين هوشنگ فرود آورند . و در مهماندارى ايشان آن‌چنان تكلّفات به كار برد كه تا بناى مهماندارى در عالم شده هيچ صاحب‌دولتى [ 256 ب 
  ] آن‌چنان مهماندارى نكرد .\r\nمع هذا در اكثر تواريخ معتبره مسطور است كه چون ايلچيان دار الخلافه در سراى امير\r\n\r\n\r\n","description":"","footnote":"\r\n( 1 ) . سنجق : لواء و علم .\r\n","page_name":" 3803 ","page_number":95},
  {"content":"\r\n\r\nفخر الدّين هوشنگ فرود آمدند روز ديگر حكم شد كه هردو ايشان پيش از بار عام به ديدن خان مىآمده باشند . بنابراين ، هرروز ايلچيان دار الخلافه پيش از جميع مردم به در خانهء قتلغ خان حاضر مىشدند و خان با ايشان اسرار مىگفت و هرگونه حكايت مىكرد . اتّفاقا روزى قتلغ خان به ورد خواندن مشغول بود و ديرتر مردم را بار مىداد . و ايلچيان بغداد بر قاعدهء مقرّر پگاه به درگاه خان آمده بودند و چون مدتى مديد شد و ايشان را بار ندادند ، ايشان اين معنى را بر بىعزّتى حمل نمودند و آن درنگ را از جمله بىحرمتى و بىآبرويى خود شمرده شروع در بيهوده‌گويى خود كردند كه « ما از جايى آمده‌ايم كه مانند اين خان چندين هزار هرصباح بر خاك آن درگاه جبين نياز مىسايند و هزار هزار جبّار و قّهار كه هريكى به چاكرى اين خان راضى نيستند آرزوى آن دارند كه از باريافتگان آن درگاه به ايشان تكلّم نمايند ، با ما اين‌چنين بىعزّتى كردن چه وجه دارد ! »\r\nالقصّه چندان در اين باب بيهوده و نامعقول گفتند كه پاره‌اى از آن به گوش قتلغ خان رسيد .\r\nو چون حقيقت حال پرسيد مقرّبان حضرتش ده برابر آنچه آن احمقان گفته بودند به عرض او رسانيدند . قتلغ از شنيدن آن حكايات پرپوچ برآشفت و آتش خشمش شعله زدن گرفت ، چنانچه از شدّت خشم دهن او پركف شد . بنابراين ، امير ختاى را كه امير غضب او بود حكم فرمود كه آنها را بشدّت هرچه تمام‌تر از بارگاه بيرون برند و آنچه از سياست و ترسانيدن ممكن باشد به فعل آورند ، چنانچه ايشان را يقين شود كه اين شدّت و اعراض غير از قتل ما فرونخواهد نشست .\r\nالقصّه امير ختاى با جمعى از تركان درشت خوى زشت روى به نزد بغداديان آمده ايشان را به ضرب و دشنام و سفاهت از بارگاه بيرون كردند و تا به منزل امير ختاى بردند . آن‌چنان ايذا و اهانت به ايشان رسانيدند كه اين بيچاره‌ها صد هزار مرتبه به كشتن خود راضى شدند ، امّا چون چاره غير از تحمّل نبود ، دندان بر جگر نهاده از آن بيهوده گفتن خود پشيمان مىبودند ( و مىگفتند : « زبان سرخ ، سرسبز مىدهد بر باد » ) « 1 » و اين روز تمام در منزل امير ختاى ميان خوف و رجا ماندند و گمان ايشان آن بود كه همين لحظه حكم قتل ايشان خواهد رسيد ؛ چه ، هرساعت يكى از تركان به اشارهء امير ختاى نزد ايشان مىآيد و به زبان تركى با ديگرى از تركان خود مىگفتند كه « حيف كه فردا اين جماعت را به دار خواهند كشيد . »\r\nالقصّه چون آن شب گذشت ، قتلغ خان قدرى از خشم فرود آمده ضياء الملك و تمور ملك « 2 » را فرمود كه نزد ايلچيان بغداد رفته حال ايشان را تحقيق كنند ، امّا « به نوعى كه\r\n\r\n\r\n","description":"","footnote":"\r\n( 1 ) . مطلب بين ( ) از اضافات « م » است .\r\n( 2 ) . م : نور الملك .\r\n","page_name":" 3804 ","page_number":96},
  {"content":"\r\n\r\nندانند كه من شما را فرستاده‌ام و ايشان را از خود تسكين دهيد و به مرحمت و شفقت ما اميدوار گردانيد . »\r\nحافظابرو در تاريخ شاهى « 1 » نقل مىكنند كه مجد الملك كرمانى مىگفت كه اول قتلغ مرا به تفحّص احوال ايشان فرستاد . چون من به آن موضع كه ايشان را نشانيده بودند رفتم ايشان را بسيار متحيّر و پريشان ديدم . چون احوال ايشان را به عرض قتلغ خان رسانيدم ، خواجه ضياء الملك و تمور ملك را نزد ايشان فرستاد . و بغداديان پيش از اين واقعه به هزار حيله از امراى قتلغ خان مثل تمور ملك را با خواجه ضياء الدّين را نيمچه تعظيمى مىنمودند ، و اين نوبت چون ايشان را ديدند به استقبال پيش دويدند و طريق تواضع را از حدّ گذرانيدند ، و خواجه ضياء الملك ايشان را دلدارى داده به الطاف پادشاهى - يعنى قتلغ خان - اميدوار گردانيد و موكّلان را از سر ايشان دور كرده ايشان را فرمود كه « شما به حال خود بىدغدغه در منزل خود باشيد كه اينك من پيش پادشاه رفته [ عفو 
  ] گناه شما را درخواست مىكنم . »\r\nالقصّه روز ديگر قتلغ خان مجمعى عام ساخت و علما و مشايخ و اعيان و اركان دولت خود جمع آورده كس به طلب ايلچيان بغداد فرستاد . چون ايشان به مجلس درآمدند ، قتلغ خان به طريق معهود ايشان را تعظيم و تكريم نموده پيش خود جاى داد . بعد از آن ياران در حضور اين جماعت گفتند كه « بايد ما از طرفين كلاه نخوت و غرور از سر برداشته ماجراى گذشته را بر شيوهء صوفيان بپرسيم . هرگه ملزم شويم در صفّ نعال « 2 » ، از روى انصاف ايستادگى نمائيم .\r\nو الّا در حضور اين علما و دانشمندان از شما مىپرسم كه عظمت و شوكت حقّ سبحانه تعالى بيشتر است يا شوكت خليفهء بغداد ؟ » همگنان گفتند : « اين چه جاى پرسش است ؟ خالق را با مخلوق ، و بندهء عاجز را با پروردگار قادر بىچون چه نسبت ؟ » و بعد از آن گفت كه « رسولان حضرت پروردگار موسى و هارون ( ع ) افضل بودند يا شما كه فرستادگان خليفه‌ايد ؟ »\r\nاينجا نيز همهء مردم از روى استبعاد گفتند كه « ايشان را چه ياراى آن‌كه دم مساوات و برابرى بر [ 257 الف 
  ] پيغمبران خداى عزّ و جلّ توانند زد ؟ » بعد از آن گفت كه « اكنون به هر حال من كه در جريدهء موحّدان اهل اسلام درآمده‌ام و طوق عبوديت و بندگى حضرت ربّ العالمين در گردن خود انداخته ، تا مىتوانم خود را در مقام آن مىدارم كه فرمانبردارى خداى ، جلّ جلاله ، مىكرده باشم . از فرعون كافر مشرك كه به باد غرور خود فريفته ، دعوى خدايى مىكرد بدتر نخواهم بود ، و حال آنكه حق سبحانه تعالى در كلام مجيد خود نيز خبر مىدهد كه موسى و هارون را در وقتى كه به دعوت فرعون فرستادم به ايشان امر فرمودم كه با\r\n\r\n\r\n","description":"","footnote":"\r\n( 1 ) . متن : از تاريخ شاهى .\r\n( 2 ) . صفّ نعال : مقابل صدر به معنى انتهاى مجلس ، نزديك كفش‌كن .\r\n","page_name":" 3805 ","page_number":97},
  {"content":"\r\n\r\nفرعون سخن نرم بگوييد و درشتى نكنيد كه شايد به نرمى سخن اجابت دعوت شما نمايد .\r\nاكنون شما خود انصاف دهيد كه اوّل درشتى و ناهموارى از كه سرزد ؟ و به مقتضاى قصّهء موسى كه در كلام مجيد مذكور است و غرض از آن تعليم خلايق است ، شما از جانب حق تعالى مأموريد به آنكه با ما به ملايمت و غمخوارى سلوك كنيد نه آنكه خشونت و درشتى پيشهء خود ساخته خود را بىوقر و ما را آزرده سازيد . »\r\nچون قتلغ خان از تقرير اين سخنان فارغ شد ، بغداديان بيچاره به تقصير خود قايل شدند و قتلغ خان نيز در مقام عذرخواهى شد و گفت : « آنچه از من صادر شده بسيار ناپسنديده بود .\r\nالحال عفو از شماست . » و ايشان را از هرگونه چيزها داده خوشحال و راضى گردانيد . و بعد از چند روز ايشان را رخصت داد كه به بغداد روند و در وقت بيرون رفتن از كرمان قتلغ خان مىخواست كه به حيله و مكر زياده از سى هزار سوار به ايشان بنمايد ، حال آنكه لشكر او به ده هزار سوار مىرسيد . بنابراين ، به امراى خود قرار داد كه « من به طريق [ بدرقه با 
  ] ايلچيان تا به موضع پنج انگشت مىروم . و چون در آن صحرا تلّ و بشر « 1 » بسيار است ، شما را بايد مكرّر اسب و لباس خود را تغيير داده فوج‌فوج از پس پشته مىآمده باشند تا بخشيان « 2 » در برابر ايشان فوج‌فوج را به عرض مىرسانيده باشيد . »\r\nالقصّه ، بنابر قرارداد ، قتلغ خان همراه ايلچيان دار الخلافه تا به آن موضع رفت و در آن صحرا ايشان را توقّف فرمود تا آنكه از عقب پشته‌ها فوج‌فوج و قشون به قشون بيرون مىآمدند و خود را به ايلچيان دار الخلافه مىنمودند ، و بخشيان در برابر ايستاده هرفوجى به لقب و نام ديگر مىخواندند ، چنانچه از اوّل صبح تا چاشتگاه آن ده هزار سه نوبت مكرّر گذشتند . بعد از آن قتلغ خان از بعضى مقرّبان خود پرسيد كه « سپاه ميمنه تمام گذشت ؟ » ايشان بنابر قرارداد گفتند : « هنوز از ميمنه چند قشون ديگر مانده « 3 » [ 257 ب 
  ]\r\n. . . خراب ساختند و ساكنان ايشان را به ضرب تيغ بىدريغ هلاك گردانيدند مگر مملكت فارس و كرمان كه چون حكام آن [ دو 
  ] مملكت در مقام خدمت و اطاعت آمده شحنگان را قبول كردند ، رعاياى آن دو مملكت را از لشكر تاتار آسيبى نرسيد .\r\nو از جمله امور عجيبه كه در زمان سلطنت اوگتاى قاآن در ملك نيمروز ، يعنى سيستان ، روى نمود - كه دلالت داشت بر آنكه حق ، سبحانه تعالى ، مغول را بر مسلمانان به واسطهء كثرت ظلم و فسق و فجور مسلّط گردانيده - آن بود كه چون جرماغون از درگاه اوگتاى قاآن\r\n\r\n\r\n","description":"","footnote":"\r\n( 1 ) . بشر : واديى است كه در آن تره‌هاى نيكو رويد . - ناظم الاطباء .\r\n( 2 ) . بخشيان : جمع بخشى به معنى محرّر و منشى .\r\n( 3 ) . در هرسه نسخه ، مطلب به اندازه 17 سطر ناقص است .\r\n","page_name":" 3806 ","page_number":98},
  {"content":"\r\n\r\nبا لشكر گران نامزد عراق شد ، بعد از وى تا قريب پنجاه هزار سوار با جمعى از امراى عظيم الشأن نامزد كابل و غزنين و غور و ملك نيمروز كرده به آن ولايت فرستادند و همراه آن پنجاه هزار سوار آن مقدار مغول به ولايت اسلام درآمد كه محاسبان چابك‌دست از شمارهء آن عاجز و قاصر بودند .\r\nالقصّه چون در اين وقت ملك تاج الدّين بنالتكين خوارزمى در سيستان استيلا يافته علم بزرگى و ملكدارى برافراشته فوجى از سپاه مغول روى به آن ديار آورده قلعه او كه سيستان را كه در ركن شرقى شمالى آن بلاد واقع است محاصره نموده مدّت نوزده ماه در پاى قلعه مقام ساختند . و در اين ايّام هرچند سعى مىكردند ، به هيچ وجه ظفر نمىيافتند ، تا آنكه در قلعه و با ظاهر شد و كار به آنجا رسيد كه از اهالى قلعه صد و دويست مرد در يك جا جان مىدادند ، و در اثناى حرف زدن با يكديگر به يك بار همه بيهوش مىافتادند و ديگر برنمىخواستند ، تا آنكه شبى ملك تاج الدّين خوارزمى اهالى قلعه را جمع آورده جهت دفع لشكر مغول تدبيرى انگيختند و قرار به آن دادند كه جمعى از سپاهيان جلد را بايد مسلح و مكمل ساخته بيرون فرستاد كه در ميان شكسته‌هاى كوه كمين باشند . و چون لشكر كفّار به طريق معتاد خود [ روى به 
  ] جنگ بياورند و از اين جانب نيز بر قاعدهء مقرّر جماعتى بيرون روند و به جنگ ايشان مشغول گردند ، و در آن وقت چون از بالاى قلعه آواز طبل به گوش آن طايفه كه به كمين نشسته‌اند برسد بايد كه ايشان خود را به عقب لشكر كفّار برسانند تا از دو طرف درآمده تمامى ايشان را نابود گردانيم .\r\nپس بنابراين قرارداد ملك تاج الدّين هفتصد مرد جلد را از ميان مردم خود برگزيده همه را سلاح خوب داده ، در نيم شب ايشان را از قلعه بيرون فرستاد تا به جاى مقرّر در كمين باشند .\r\nعلى الصباح ملك تاج الدّين سپاه قلعه را مسلّح كرده بر سر دروازهء شرقى كه اكثر اوقات لشكر مغول به آن طرف جنگ مىانداختند آمده جمعى را بيرون دروازه فرستاده شروع در جولان كرده ، نيزه‌بازى مىنمودند . و چون هردو لشكر به زخم نيزه و تير درآميختند و آسياب جنگ در گردش آمد و دانه‌هاى سر در ميان دست و پاى اسبان آرد مىشد ، ملك تاج الدّين فرمود كه بنابر قرارداد شب چون بر طبل كوفتند آن جماعت از كمينگاه برآيند . اتفاقا هرچند طبل مىزدند از آن جماعت اثرى ظاهر نمىشد . ملك تاج الدّين متحيّر و متفكّر بماند كه آيا سبب درنگ كردن ايشان چه باشد ! آخر الأمر چون كار از حدّ گذشت ، ملك تاج الدّين دو نفر از معتمدان خود را فرستاد كه از ايشان خبرى بگيرند . چون آن دو نفر به آن موضع رسيدند ديدند كه تمام آن هفتصد نفر سر بر سلاحهاى خود نهاده جان شيرين بر قابض ارواح تسليم كرده‌اند .\r\n\r\n","description":"","footnote":"","page_name":" 3807 ","page_number":99},
  {"content":"\r\n\r\nو از جمله وقايعى كه در آن ايّام اهالى قلعهء ارگ سيستان را روى نموده آن بود كه دهن‌هاى ايشان درد آغاز مىكرد و روز ديگر دندان‌هاى ايشان مىجنبيد . روز سيم البته سفر آخرت پيش مىگرفتند . و اين حالت در ميانهء ايشان آن‌چنان [ حالت 
  ] عموم پيدا كرد كه هركه را درد دندان ظاهر مىشد ، روز اوّل وصيّت مىكرد و دل به مرگ مىداد . اتّفاقا عورتى را درد دندان ظاهر شد ، و روز ديگر دندان‌هاى او شروع كرد در جنبيدن . و آن عورت يك دخترى داشت كوچك كه او را بسيار دوست مىداشت . و چون مرگ نزد همگنان يقين شده بود آن عورت دختر خود را پيش خواند و گفت : « اى فرزند ، من امشب مهمان توام و مىخواهم كه امشب دست و پاى تو را حنا بندم كه معلوم نيست بعد از من كسى ملتفت به احوال تو گردد يا نى . » بنابراين ، شب سيم حنا خمير كرده ، دست و پاى دخترك خود را حنا بست . در اثناى حنا بستن چنانچه رسم زنان است ، هرساعت انگشت خود را به آب دهن تر مىكرد . و چون از حنا بستن فارغ شد دل بر مرگ نهاده بخوابيد . چون صبح بيدار شد و دست به دندان‌هاى خود بزد كه آيا مىجنبد يا نى ، ديد كه دندان‌هاى او محكم شده و او را هيچ تشويش نمانده و اشتهاى طعام را نيز پيدا كرد . القصه چون روز سيم گذشت و آن عورت را هيچ آسيبى نرسيد و به صحّت و سلامت برخاسته به كار خود مشغول شد ، [ 258 الف 
  ] همسايگان و خويشان از آن حال تعجّب نموده نزد او آمدند و از وى پرسيدند كه « تو چه كار كردى و چه خوردى كه اين علت تو زايل شد ؟ » آن عورت چون هيچ دوا نكرده بود گفت : « مرا حق سبحانه تعالى شفا داد ، و الّا من هيچ دوا نكردم . »\r\nمردم از وى قبول اين سخن نمىكردند ، تا آنكه بعد از تفحّص و تتبّع بسيار ، آن عورت گفت : « چيزى كه من در اين ايّام در دهان خود كردم آن بود كه دخترم را حنا مىبستم و انگشت حناآلود را هرساعت در دهن خود مىبردم و آن را به آب دهن تر مىكردم و به حنا مىماليدم . » آخر الأمر شخصى ديگر كه اين حالت داشت ، روز دويم چون حنا در دهن نهاد صحّت يافت . همچنين ديگرى نيز آن كار كرد و از آن علّت خلاص شد . تا آنكه مشخص شد كه دواى آن علّت حناست و مردم در صدد حنا خوردن شدند . و در آن قلعه حنا مرتبه‌اى پيدا كرد كه يك من حنا به دويست و پنجاه دينار زر سرخ رسيد ، و هركه حنا داشت چندان جمعيت به هم رسانيد كه شرح نتوان داد .\r\nغرض كه حق سبحانه تعالى را لطايف بسيار است و آثار و منافعى كه در هرچيز نهاده بيشمار . و مناسب اين حكايت آن است كه آنچه در كتب معتبرهء طبّ مسطور است و خلاصهء آن اينكه شخصى در ايّام سابق به مرض استسقا مبتلا شده بود و كار او در آن مرض به جايى رسيد كه اطباء حاذق دست از علاج او بازداشتند و قرار به آن دادند كه مرض او قابل علاج نيست . و چون اين معنى بر آن بيمار ظاهر شد اطبا را گفت : « چون شما دست از علاج من\r\n\r\n","description":"","footnote":"","page_name":" 3808 ","page_number":100},
  {"content":"\r\n\r\nبازداشتيد و از حيات من نااميد شده‌ايد ، پس اكنون مرا رخصت دهيد كه هرچه ميل داشته باشم بخورم ؛ چه ، مدت مديدى است كه مرا پرهيز مىفرماييد و در دل من آرزوى بسيار مانده . » اطبا گفتند : « تو را رخصت است هرچه مىخواهى بخور ، كه هيچ‌كس منع تو نمىكند . »\r\nچون اين شخص اين رخصت از حكما يافت بعضى ياران خود را گفت كه « مرا از اينجا برداريد و بر سر بازار نگاه داريد تا هرچه خواطر من خواهد از بازار گرفته بخورم . » اتّفاقا چون آن مرد را برداشته و بر سر بازار بردند ، اوّل بار شخص ملخ فروش فرياد برآورد كه « ملخ نحينى كه مىخواهد ؟ » اين مريض چون ملخ نحينى شنيد ، طبيعتش ميل بسيار پيدا كرد .\r\nفى الحال آن مرد را طلبيده از وى قدرى ملخ خريده تناول نمود . ساعتى كه گذشت او را تقاضاى طهارتخانه شد و چندان آب زرد متعفّن از وى جدا شد كه تخمينا زياده از يك من باشد . و آن شخص بالكليّه از آن مرض مهلك شفا يافت و روز ديگر برخاسته به حال خود مىگشت .\r\nچون حكماى وقت اين حكايت شنيدند ، بسيار متحيّر و متعجّب ماندند ؛ چه ، ملخ نزد حكما قابض است نه مسهل ، بنابراين ، ملخ‌فروش را طلب داشته پرسيدند كه « تو اين ملخ را از چه نوع زمين گرفته‌اى ؟ و در آن زمين كدام گياه مىباشد ؟ » ملخ‌فروش گفت كه « اين ملخان را از زمينى كه ماذريون « 1 » داشت صيد كردم . و خوراك اين ملخان غير از علف ماذريون هيچ چيز نبود ؛ چه ، در آن زمين غير از ماذريون گياهى نمىباشد . »\r\nحكما اين حكايت چون شنيدند ، تعجّب ايشان بر طرف شد ؛ چه ، ماذريون دوايى است مقرّر از براى استسقا . امّا چون در اسهال نهايت قوّت دارد ؛ چنانچه گاهى مىباشد كه اسهال او به حدّى مىرسد كه از بستن آن عاجز مىآيند و بيمار هلاك مىگردد ، بنابراين ، اطبا مطلقا جرئت بر ماذريون دادن نمىكنند ، و اگر كسى مىدهد به ادويهء ديگر ضم كرده مىدهد تا قوّت او كم شود . اتّفاقا در اينجا چون ماذريون دو جا طبخ يافته بود ، يكى در شكم ملخ‌ها و ديگر در وقت جوشانيدن آن ملخ‌ها ، بنابراين دو طبخ ، طبيعت او اعتدال يافته بود .\r\nو امثال اين حكايات در كتب طب بسيار است كه ايراد آن در اين موضع چندان مناسبت ندارد ، و اللّه اعلم .\r\nو از جمله وقايع اين سال آنكه سلطان شمس الدّين ايلتتمش ، پادشاه هندوستان ، ملك حسام الدّين عوض خلجى را كه در مملكت لكهوتى علم مخالفت برافراشته ، قدم از دايرهء اطاعت سلطان شمس الدّين بيرون نهاده بود ، به دست آورده ايالت مملكت لكهوتى را به ملك علاء الدين ارزانى داشت ، و در ماه رجب همين سال خود بازگشته به دار السّلطنهء دهلى بازآمد .\r\n\r\n\r\n","description":"","footnote":"\r\n( 1 ) . ماذريون : دارويى است براى استسقا و قى . - لغتنامهء دهخدا .\r\n","page_name":" 3809 ","page_number":101},
  {"content":"\r\n . \r\n","description":"","footnote":"","page_name":" 3810 ","page_number":102},
  {"content":"\r\n\r\n\r\nذكر وقايع سال ششصد و نوزده از رحلت خير البشر « 1 »\r\nدر اوّل اين سال جرماغون كس به كرمان فرستاده از قتلغ خان مدد خواست كه عزيمت فتح بلاد دربند و شيروان داشت . و قتلغ سلطان فرستادگان جرماغون را نهايت اكرام و اعزاز نموده آنچه از دست او آمد از اكرام و احترام تقصير نكرد و در باب لشكر فرستادن بسيار متفكّر بود و ميل نداشت كه لشكر بفرستد ؛ چه ، چون اوايل سلطنت او بود از حكّام فارس ملاحظه داشت و مىخواست كه لشكر او كم نشود ، ناچار سه امير از امراى خود [ 258 ب 
  ] كه يكى اكرش ملك باشد ، و دويم مبارز ملك ، و سيم جلال حاجب را با هشتصد مرد سامان نموده روانهء عراق ساخت . و ايلچيان جرماغون را پيشتر رخصت داده بود كه ايشان خبر برسانند كه « اينك لشكر كرمان متعاقب مىرسد . »\r\nالقصّه چون سپاه كرمان دو منزل از كرمان به جانب عراق رفتند ، سپاهيان در حلّهء رودان كرمان با يكديگر نشسته گفتند كه « ما مردم مسلمانيم و عمرى در مسلمانى گذرانيده‌ايم . اين زمان به مدد كافران رفتن و تيغ در روى مسلمانان كشيدن و بلاد اسلام را به تاخت و تاراج خراب كردن و زن و فرزند مؤمنان موحّد را اسير و برده گرفتن از جادّهء اسلام بسيار دور است ، و حق تعالى عذر اين فعل از ما به هيچ وجه قبول نخواهد كرد ، و از عقل بسيار دور است كه ما به واسطهء ده روزه حيات ناقص كه در اين سراى غم آباد داريم به عذاب ابدى گرفتار گرديم .\r\n اين دو روزه حيات نزد خرد * چه خوش و ناخوش و چه نيك و چه بد \r\nپس صلاح ما در آن است كه همه اتّفاق كنيم و در خيمهء ملكان خود - يعنى ملك اكرش و\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 3811 ","page_number":103},
  {"content":"\r\n\r\nملك مبارز و ملك جلال - درآمده ، ايشان را دربنديم و اموال و اسباب ايشان را گرفته به هر جانبى كه خواهيم ، برويم . و اگر ما همه اين كار كرده به كرمان نيز برويم ، محال باشد كه قتلغ سلطان اين همه لشكر را به واسطهء اين حركت به قتل رساند . غايتش يك جا به كرمان رفتن صورتى ندارد و سخن جرماغون بر قتلغ سلطان معقول مىگردد . و اگر متفرقا به كرمان رويم ، يك‌يك و دودو به كرمان بايد رفت . و چون در اين امر هيچ‌كس در ميانهء ما به اين امر نامزد نيست ، جرم بر شخصى معيّن نتواند نهاد . »\r\nالقصّه ، چون بر اين مصلحت اتفاق كردند ، فى الحال از همانجا برخاسته روى به خيمهء ملكان نهادند و هرسه ملك را بربسته در خيمه‌هاى ايشان گذاشته از اسباب ظاهرى آنچه به دست ايشان افتاد برداشته روى به فارس نهادند . و اكثر مردم عاقل مىگفتند كه اين حركت بنابر اتّفاق ملكان بود ، بلكه از اوضاع قتلغ سلطان چنين ظاهر مىشد كه اين حركت به اشارهء او بود . اگرچه چون بعد از يك هفته ملكان به كرمان رفته حقيقت حال به عرض قتلغ سلطان رسانيدند از روى دنيادارى و مصلحت ملك بر ايشان خشم كرده آنها را گناهكار گردانيد ، بلكه بعضى را نزد جرماغون به عراق فرستاد تا حقيقت حال بر وى ظاهر ساخت . امّا بعد از آن چون آن هفتصد نفر به تفاريق مىآمدند ، هيچ‌كس تعرّض نكرد ، همچنانكه اوّل بودند رعايت نمود .\r\nهمگنان را معلوم شد كه اين حيله به فرمان او بود .\r\n\r\n","description":"","footnote":"","page_name":" 3812 ","page_number":104},
  {"content":"\r\n\r\n\r\nذكر وقايع سال ششصد و بيستم از رحلت خير البشر « 1 »\r\nدر اين سال ميانهء توقولقو چربى ، كه اوگتاى او را بعد از مراجعت از ختاى در آن نواحى گذاشته بود ، و ميانهء ختاييان جنگى بزرگ واقع شد ، چنانچه در جنگ بعد از تردّد بسيار سپاه مغول طاقت مقاومت نياورده روى به هزيمت نهادند ، و توقولقو نيز چند منزل پست‌تر نشسته ايلچى به قاآن فرستاد و مدد خواست . قاآن فرمود تا لشكرى بسيار به مدد اورود . و چون ميان پادشاهان ماچين [ كه مغولان آن را ننگياس خوانند 
  ] « 2 » و ختاى دشمنى ديرينه بود ، قاآن به سلاطين ماچين يرليغ فرستاد تا ايشان در مقام امداد شده از آن سو درآيند و سپاه مغول از اين جانب شهر نانگينگ را محاصره نموده دمار از روزگار ختاييان برآورند .\r\nماچينيان بنا به فرموده عمل نموده لشكر بسيار از آن طرف فرستادند و لشكر مغول از طرف ديگر روى به ختاييان آوردند . ختاييان اين نوبت شكست يافته پناه به شهر نانگينگ بردند و لشكر مغول و ماچينيان از دو طرف شهر را محاصره نموده كار به آنجا رسانيدند كه بر امراى ختا محقّق شد كه شهر را خواهند گرفت . بنابراين ، با يكديگر گفتند كه اگر حقيقت حال را به پادشاه خود آلتان خان بازگوئيم چون او بسيار ضعيف‌دل است البتّه از بيم هلاك خواهد شد . بنابراين ، اين معنى را از وى پنهان مىداشتند و او خود مطلقا از اين حالت خبر نداشت و با زنان و كنيزان به عيش و عشرت اشتغال داشت ، تا آنكه اين معنى در حرم او ظاهر شد و اهل حرم از ترس استيلاى مغول گريه و زارى مىكردند .\r\nآلتان خان چون گريه و زارى حرمان خود را ديد از ايشان پرسيد كه « سبب گريه و زارى\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . جامع التواريخ ( چاپ محمّد روشن / 1 : 645 ) .\r\n","page_name":" 3813 ","page_number":105},
  {"content":"\r\n\r\nچيست ؟ » ايشان حقيقت حال را به عرض او رسانيدند . آلتان خان هنوز باور نمىكرد تا آنكه خود بر بالاى بارو آمده به چشم خود مشاهده نمود . و چون بر وى يقين شد كه مغولان عن قريب است كه شهر را مىگيرند ، ناچار قرار بر گريختن داده با جمعى از خواص خود اتّفاق نموده حرمان خود را در كشتى نشانيده از رودخانه‌اى كه از قراموران به اندرون شهر نانگينگ آورده بودند نشسته روى به شهر ديگر نهاد . و چون سپاه مغول بر آن حال اطّلاع يافتند لشكرى بسيار از عقب او فرستادند ؛ چنانچه او را در آن [ 259 الف 
  ] شهر از دست سپاه مغول آرام نتوانست گرفت . بنابراين ، از آن شهر نيز گريخته ، روى به شهر ديگر نهاد . و لشكر مغول مانند اجل در عقب او مىرفت . و چون آن شهر سيم را محاصره نمودند ، از اطراف و جوانب آن شهر را آتش زدند .\r\nآلتان خان دانست كه خلاصى از دست ايشان ممكن نيست . پس با امرا و خوانين خود گفت كه « بعد از چندين مدّت كه من پادشاهى كرده باشم و تمام ولايت ختا در زير حكم من بوده باشد نمىخواهم كه بىناموسانه بر دست دشمن گرفتار گردم . » بنابراين ، يكى از قورچيان خود را جامهء خاصهء خود بپوشانيد و تاج بر سرش نهاد و به جاى خود او را بر تخت خود نشانيده خود از ميان بيرون رفت ، و ريسمان در حلق خود كرده و خود را بر درخت آويخت ، تا آنكه جان بداد . او را از آنجا فرود آورده در زمين دفن كردند .\r\nو در بعضى تواريخ چنين آورده‌اند كه آلتان خان بر شيوهء قلندران لباس پوشيده ، از ميان خلق بيرون رفت و بعد از آن هيچ‌كس از احوال او اطّلاع نيافت . و اهل ختا را اعتقاد بر آن است كه چون مغولان آن شهر را از اطراف و جوانب آتش زدند ، آلتان خان در ميان آن آتش سوخت . امّا مشهور آن است كه خود را بر درخت آويخت تا بمرد .\r\nو بعد از غايب شدن آلتان خان ، به دو روز ، مغولان شهر را گرفتند . و آن قورچى را كه به جاى خود نشانده بود به قتل رسانيدند . و هرچند آلتان خان را طلبيدند ، نيافتند .\r\nو اين واقعه در ماه جمادى الاوّل سال ششصد و بيست و يكّم از رحلت روى نمود ؛ چه ، از زمان محاصرهء آلتان خان و گريختن او از شهرى به شهرى ، دو سال در ميان گذشت . و بعد از فوت آلتان خان تمام ولايت ختا بىمنازع مسخّر قاآن گشت .\r\nو از جمله وقايع اين سال آنكه سلطان ايلتتمش لشكرى بسيار به هم رسانيده متوجّه قلعهء كاليور شد . و چون به پاى آن قلعه كه در استحكام از ساير قلاع ممتاز بود رسيد ، حاكم آن قلعه ، پسر ببلاد ، جنگ آغاز نهاد و مدّت يازده ماه در پاى آن قلعه مقام افتاد ، و هرروز جنگ مىكردند ، و از جانبين خلقى بسيار به قتل مىرسيد . تا آنكه روز شنبه بيست و ششم ماه صفر سال ششصد و بيستم از رحلت قلعه را به ضرب شمشير گرفتند و راجهء قلعه ، پسر ببلاد ، با جمعى\r\n\r\n","description":"","footnote":"","page_name":" 3814 ","page_number":106},
  {"content":"\r\n\r\nاز خواص خود گريخته به جنگل رفت ، و به حكم سلطان زياده از هشتصد نفر بر در سراپرده به سياست رسيدند .\r\nو بعد از فتح قلعهء كاليور ، ضياء الدّين محمّد جنيدى را سپهسالار آن قلعه گردانيد و رشيد الدّين على را به كوتوالى آن قلعه نامزد فرمود ، و صاحب طبقات ناصرى منهاج السراج جوزجانى را [ به امر 
  ] قضا و خطابت و امامت و احتساب تعيين نمود . و در ماه ربيع الأول اين سال از پاى قلعهء كاليور كوچ كرده عنان عزيمت به صوب دهلى منعطف داشت . و در همين سال لشكرى نامزد مالوه نمود و قلعهء بيلسان را بگرفت و بتخانه‌اى كه در مدّت سيصد سال عمارت او به اتمام رسيده بود و بلندى ديوارهاى او از هرجانب زياده از صد گز بود و چندان عمارت داشت كه قلم از تحرير آن عاجز است ، خراب كردند و تمثال بكر ماجد را كه پادشاه اجين بود و از عهد او تا به آن تاريخ - چنانچه از طبقات ناصرى ظاهر مىشود - يك هزار و سيصد و شانزده سال گذشته بود ، با چندين تمثال‌هاى ديگر و بت‌ها كه از برنج ريخته مهاكل برداشته به دهلى آوردند .\r\nاز جمله وقايع اين سال آنكه در آخر اين سال قتلغ سلطان ، حاكم كرمان ، ششصد و سى نفر همراه ايلچى به درگاه قاآن فرستاد . و تحفه [ اى 
  ] كه جهت قاآن فرستاده بود قدرى قرباس و چند سر شتر بود . با وجود اين حال فرستادگان را مبالغه نمود كه نوعى كنيد كه شتران زنده به آنجا نرسند ، بلكه داغ شتران را به آنجا برده باشند تا آنكه پادشاهان مغول دانند كه رسيدن شتر بدان ولايت ممكن نيست . و اين نيز يكى از حيله‌هاى قتلغ سلطان بوده كه در باب محافظت كرمان به ظهور رسانيده .\r\nو خلاصهء عريضه‌اى كه قتلغ سلطان به خدمت قاآن فرستاده بود ، به نوعى كه از تواريخ معتبره ظاهر مىشود اين بود كه « چون از آن حضرت هميشه متعاقب يكديگر ايلچيان وارد مىشود و اين دولتخواه بنابر اخلاصى كه به آن درگاه دارم هريكى را آنچه از دست برمىآيد در خدمتكارى تقصير نمىكند . امّا چون اين بنده بر كماهى احوال باريافتگان آن درگاه اطّلاع ندارد ، بسيار باشد كه از آن دولتسرا اميرى بزرگ كه آثار بندگى و دولتخواهى او در آن دولت بسيار باشد به اينجا رسد ، و ما بنابر عدم اطّلاع بر حالت و تقرّب او ، چنانچه لايق او باشد خدمتى نكرده باشيم و شرايط تعظيم و تكريم او چنانچه وى را سزد ، به جاى نياورده ، و گاه باشد كه عكس اين صورت روى نمايد [ 259 ب 
  ] يعنى جماعتى بىنسبت خود را برتراشيده و به تزوير و مكر و حيلهء آن تمنّايى حاصل كرده و اينجا به بىحيايى و شلتاق و تيززبانى تحكّمات نالايق و اعتراضات ناموجّه مىكنند ، و آنچه زياده از رتبهء ايشان است مطالبه مىنمايند . بنابراين ، ملتمس آن است كه شحنه‌اى كه نامزد اين ولايت مىشود بايد كه مردى\r\n\r\n","description":"","footnote":"","page_name":" 3815 ","page_number":107},
  {"content":"\r\n\r\nباشد كه هريكى از بندگان درگاه را كما هو حقّه مىشناخته باشد و هركس را رتبهء او نزد آن حضرت مىدانسته باشد تا بر وفق اشارت او هركس را خدمتى لايق نموده آيد و كسى بر بندگان دولت زياده تحكّمى نتوانند كرد . »\r\nو چون اين عريضه به خدمت قاآن رسيد بسيار تحسين نمود و اين معنى را بر نهايت عقل و كاردانى قتلغ سلطان حمل كرد و امتان آقا را كه تمام الوس مغول را چنانچه بايد مىشناخت و مىدانست كه كدام از استخوان مغول‌اند و كدام جماعتىاند كه مغولان آنها را از ولايات اسير كرده در ميان خود آورده‌اند و معتبر ساخته‌اند و كدام جماعت‌اند كه به ارادهء خود از ديار خود آمده ملازمت سلاطين مغول را اختيار نموده‌اند ، او را به شحنگى كرمان نامزد فرمود و او را همراه خواجه فخر الدّين تاج الدّوله ، كه ايلچى قتلغ سلطان بود ، به سعى امتان آقا بروجه دولتخواه صورت يافت .\r\nاتّفاقا وى بعد از فوت قتلغ سلطان به كرمان رسيد . و قتلغ سلطان با آن‌همه مكر و حيله به هيچ حيله مرگ را از خود دفع نتوانست نمود . فوت او در روز پنج‌شنبه يازدهم ماه ذيحجّه سال ششصد و بيست و دويم بود از رحلت خير البشر . و وى در آخر عمر [ از 
  ] قتلغ تركان ، كه كنيزكى بود خورشيدپيكر از تخمهء سلاطين قراختاى و او را بازرگانى به اصفهان آورده بود به خواجه سعد الدّين معمّر فروخته بود و در وقتى كه سلطان غياث الدّين پير شاه بن سلطان محمّد خوارزمشاه در اصفهان مىبود تعريف آن كنيزك شنيده او را از خواجه سعد الدّين خريد ، و چون بر حسن صورت و خوبى سيرت او اطّلاع يافت و با وجود كوچكى سال نهايت عقل و فراست داشت و هنوز دست مردى به وى نرسيده بود ، سلطان غياث الدّين او را آزاد كرده به عقد نكاح خود درآورد ، و بعد از كشته شدن غياث الدّين در كرمان آن را قتلغ سلطان به حبالهء نكاح خود به مهر بيست هزار دينار درآورد و در مدت حكومت قتلغ سلطان در كرمان [ كه 
  ] يازده سال بود ، از وى چهار دختر و يك پسر - كه خاتون حرم قتلغ سلطان خواهىنخواهى او را به پسرى قتلغ سلطان برآورده بود ؛ چنانچه تفصيل آن بعد از اين مذكور مىشود - مانده .\r\nيك دختر او را سويج تركان مىگفتند ( او را نامزد اردوى چغتاى خان كرده بود . ) « 1 » و دختر ديگرش [ را 
  ] ياقوت تركان گفتندى كه او را به اتابك يزد ، قطب الدّين محمود شاه داده بود . و دختر سيم او خان تركان ، كه به برادرزاده خود ، قطب الدّين كه ولى عهد او بود ، داده بود .\r\nو چهارم مريم تركان بود كه او را به محيى الدّين امير سام نبيرهء اتابك يزد داده بود .\r\nو قبر قتلغ سلطان در بيرون شهر در موضعى كه در تركاباد بنا كرده واقع است . و امّا احوال\r\n\r\n\r\n","description":"","footnote":"\r\n( 1 ) . م : ندارد .\r\n","page_name":" 3816 ","page_number":108},
  {"content":"\r\n\r\nپسر قتلغ سلطان كه او را « اميربچه » و « خواجه جوق » گفتندى .\r\nدر تواريخ معتبره چنين آورده‌اند كه چون قتلغ سلطان برادرزادهء خود ، قطب الدّين سلطان ، را ولى عهد خود ساخت ، اوكه خاتون مادر تركان خاتون - كه حرم بزرگ قتلغ سلطان بود - به واسطهء عداوتى كه به مادر قطب الدّين داشت ، مىخواست كه فرزندى براى قتلغ سلطان به هم رساند تا ولايت‌عهدى قطب الدّين سلطان بر طرف شود ، آخر الأمر چون در اين باب سعى و اهتمام داشت ، ناگاه از براى قتلغ سلطان پسر صلبى [ ى 
  ] به هم رسانيد مانند حيوان مخلوق السّاعة .\r\nو كيفيّت آن‌چنين نوشته‌اند كه قتلغ سلطان قبل از آنكه لقب خانى يابد ، در وقتى كه حاجب سلطان محمّد خوارزمشاه بود ، كنيزكى داشت قيزقرا نام كه او را به يكى از ملازمان خود ، كه او را اسن‌ديونام بود ، بخشيد . اتّفاقا آن كنيزك در آن وقت به خانهء اسن‌ديو مىرفت ، با جماعتى از عورات گفته بود كه « مرا از امير حملى هست . » و بعد از مدّتى آن قيزقرا پسرى زاييد و او را « امير بچّه » نام كرد و پيوسته با مردم مىگفت كه « اين پسر امير است » امّا كسى به سخن او التفات نمىكرد ، تا آنكه در اين وقت اوكه خاتون را اين داعيه پيدا شد كه از براى سلطان پسرى به هم رساند ، در اين باب از صلحا و نيكمردان امداد مىخواست و از براى سلطان كنيزكان به هم مىرسانيد كه شايد در رحم يكى از ايشان پسرى حاصل شود .\r\nالقصّه چون سعى و اهتمام اوكه خاتون از حدّ تجاوز نمود جمعى از [ 260 الف 
  ] عورتان كه از قيزقرا آن كلمه شنيده بودند به اوكه خاتون گفتند كه « قيزقرا در وقت رفتن اين‌چنين حكايت مىكرد . » اوكه خاتون آن را فوز عظيم دانسته ، فى الحال سجدهء شكر به جاى آورد و قيزقرا را با پسرش امير بچّه ، كه نزديك به سنّ ده سالگى رسيده بود ، حاضر گردانيد و حقيقت حال را از قيزقرا بازپرسيد ، و اندام و اعضاى امير بچّه را يك‌به‌يك مىديد و به آواز بلند از روى خوشحالى مىگفت كه « اين عضو او بعينه مشابه عضو سلطان است ، و اين دست و پا به دست و پاى سلطان مىماند » تا آنكه به گواهى تمام زنان حاضر او را پسر حقّى سلطان قرار داده ، اين معنى را بر وضعى به قتلغ سلطان رسانيدند كه سلطان باور كرد و گفت : « در اين قضيّه رجوع به شرع بايد كرد و در ردّ و قبول اين پسر به مفتيان اسلام التجا بايد برد . »\r\n\r\n","description":"","footnote":"","page_name":" 3817 ","page_number":109},
  {"content":"\r\n . \r\n","description":"","footnote":"","page_name":" 3818 ","page_number":110},
  {"content":"\r\n\r\n\r\nذكر وقايع سال ششصد و بيست و يكم از رحلت خير البشر « 1 »\r\nدر اوايل اين سال ملك كامل لشكر بسيار جمع آورده به قصد جنگ پادشاه روم بيرون آمده ، و صاحب « 2 » خادم را پيش از خود فرستاد . و چون وصاب خادم كه به شجاعت اشتهار داشت ، در برابر سپاه روم رسيد ، بعد از جنگ بسيار طاقت مقاومت نياورده روى به گريز نهاد و وصاب خادم در دست روميان گرفتار شد . ملك كامل چون اين خبر شنيد از همانجا بازگشته به دمشق رفت .\r\nو هم در اين سال بدر الدّين لؤلؤ بر ولايت موصل استيلا يافت .\r\nو هم در اين سال در بغداد عمارت مدرسه‌اى كه مستنصر باللّه عباسى بنا فرموده بود و الحال [ به 
  ] مدرسهء مستنصريه شهرت دارد ، به اتمام رسيد . و الحقّ آن مدرسه‌اى است كه به اتّفاق اهل تواريخ مثل آن مدرسه در هيچ موضعى از مواضع ربع مسكون بنا نشده . همانا اگر مدرسهء سلطان حسن پسر ملك ناصر محمّد بن قلاون كه در سال هفتصد و شصتم از هجرت در مصر بنا شده به اتمام مىرسيد ، به اتّفاق عقلا بهتر از مدرسهء مستنصريه مىشد . امّا چون به اتمام نرسيده الحال در ربع مسكون مانند مستنصريّه مدرسه‌اى نيست . بعد از اتمام عمارت ، مستنصر باللّه آن را بر چهار مذهب وقف نمود ، و از هرمذهبى شصت و دو طالب علم را كه به تحصيل علم فقه و ساير علوم دينى اشتغال داشتند ، موظّف گردانيد . و چهار نفر از براى اعاده و تكرار سبق ايشان مقرّر ساخت و يك مدرّس ؛ چنانچه تدريس شافعيّه به شيخ محى الدّين ابو عبد الله [ 260 ب 
  ] بن فضلان داد ، و تدريس حنفيّه بر رشيد الدّين ابو الحفص عمر بن محمّد\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . النجوم الزهراة : صواب خادم - ج 6 ، ص 283 .\r\n","page_name":" 3819 ","page_number":111},
  {"content":"\r\n\r\nفرغانى تعلّق گرفت ، و تدريس حنابله را به محى الدّين يوسف پسر ابن جوزى داد ، و تدريس مالكيه را به شيخ ابو الحسن على مغربى ارزانى داشت . و باز در آن مدرسه يك مدرسى را جهت سند حديث قرار دادند و دو نفر قارى حديث و ده نفر ديگر كه به طريق . . . « 1 » در آن زمان متعارف مىبود استماع حديث مىكرده باشد ، و يك طبيبى و ده نفر ديگر علم طبّ پيش او مىخوانده باشند نيز در مدرسه موظّف ساختند . و يك مكتبى جهت قرآن خواندن اطفال و يتيمان قرار داده جهت ايشان معلّم و قارى موظّف ساخته . و از براى جميع اين طلبه خوردنى دو وقت و آنچه خاطر ايشان خواهد مقرّر شد . و كتابخانه‌اى بر آن مدرسه وقف نمود كه به نفاست و بسيارى آن كتب تا آن زمان هيچ احدى نشان نمىداد .\r\nو روزى كه اين مدرسه به اتمام رسيد ، مستنصر باللّه با جميع امرا و اعيان دولت به آن مدرسه آمده مهمانى عام كرده هركس را فراخور حال او به خلعت سرافراز ساخت . و چون سركارى آن مدرسه به مؤيّد الدّين علقمى ، كه آخر وزير خليفه شده بود ، تعلّق داشت و به سعى او به اتمام رسيده بود ، مستنصر باللّه در روز ضيافت او را به انواع انعام و الطاف پادشاهانه سرافراز ساخت و جايگير او را دوچندان گردانيد .\r\nو چون امير بچّه پسر صلبى سلطان گشت ، بعد از آن « خواجه جوق » گفتندى و او را بعد از چندگاه به درگاه قاآن فرستاد و از امراى بزرگ خود ، سيف الدّين شاوى و حاجى ساربان را با تحف و هداياى بسيار همراه او ساخته روانهء تركستان نمود . و هنوز او در ملازمت قاآن بود كه قتلغ سلطان در كرمان وفات يافت . « 2 » و باقى احوال او و قطب الدّين سلطان سال‌به‌سال مذكور خواهد شد ، ان شاء اللّه تعالى .\r\nو از جمله وقايع اين سال آنكه ملك كامل ، آمد را محاصره نموده آن را از دست مسعود بن مودود بن ملك صالح اتابك گرفت و پسر خود ، ملك صالح نجم الدّين ايّوب ، را به ايالت آن ولايت تعيين فرمود و خود به جانب شام مراجعت كرد .\r\nو هم در اين سال صاحب روم بر حرّان و رقّه و ساير بلاد جزيره دست يافت و آن ولايات را بتمامها در تحت تصرّف خود درآورد .\r\nو هم در اين سال از سلاطين اندلس از فرزندان عبد المؤمن سلطان يعقوب بن سلطان\r\n\r\n\r\n","description":"","footnote":"\r\n( 1 ) . جاى يكى دو كلمه در متن افتادگى دارد .\r\n( 2 ) . در روضة الصفار و لب التواريخ تاريخ فوت براق حاجب ذيقعدهء سال 632 هجرى آمده است ، ولى در سمط العلى ( چاپ اقبال ) ذيحجهء سال مذكور را سال فوت وى ضبط كرده است . معين الدّين يزدى نيز فوت او را هشتم ذيحجه 632 دانسته است . - مواهب الهى ، ص 70 . بنا به گزارش صاحب تاريخ كرمان ، براق « حسب الوصيّة در مدرسهء ترك‌آباد ، كه از بناهاى خود او بود و گنبدى عالى به جهت مدفن خويش در آن مدرسه قرار داده بود ، دفن گرديد و اكنون اين قبّه معمور است و به قبّهء سبز مشهور . » - تاريخ كرمان ، چاپ باستانى پاريزى ، ص 437 .\r\n","page_name":" 3820 ","page_number":112},
  {"content":"\r\n\r\nيوسف وفات يافت و پسرش اورش به جاى او بر سرير سلطنت آن ديار قرار گرفت .\r\nو صاحب كامل التواريخ ابن اثير ابو الحسن علىّ بن محمّد جزرى نيز در اين سال وفات يافت .\r\nبنابراين اوكه خاتون ، شيخ فخر الدّين ختنى را كه يكى از اركان دولت بود طلبيده ماجراى آن پسر از اوّل تا آخر در ميان نهاده و گفت كه « تو يقين مىدانى كه اگر اين پيرمرد - يعنى قتلغ سلطان - از ميان برود وصل و عقد اين ملك بر قطب الدّين سلطان قرار يابد و مادر او از من و تو در دنيا اثر نگذارد و بنياد ما را براندازد . پس اكنون هرتير كه در جعبهء تدبير دارى بايد انداخت . و از مفتيان اسلام فتوا حاصل كرد كه اين پسر صلبى سلطان است و قتلغ سلطان را به قبول اين پسر اميدوار ساخت و به ردّ او ، وى را از عذاب آخرت ترسانيد . و چون ما در تربيت او اين مقدار سعى و اهتمام كنيم ، يقين است كه اگر روزى سلطنت به او رسد ، او نيز حقوق ما را فراموش نكند . » بنابراين ، فخر الدّين ختنى كمر كوشش مردانه در ميان بست و از مفتيان فتواها گرفت كه « امير بچّه پسر صلبى قتلغ سلطان است و اگر سلطان او را به پسرى خود ، كه شرعا ثبوت يافته ، قبول كند ، در آخرت بسيار ثواب خواهد داشت و اگر عياذ باللّه ردّ او كرده به حكم شرع مخالفت ورزد ، به عقاب و عذاب الهى گرفتار خواهد شد . »\r\n\r\n","description":"","footnote":"","page_name":" 3821 ","page_number":113},
  {"content":"\r\n . \r\n","description":"","footnote":"","page_name":" 3822 ","page_number":114},
  {"content":"\r\n\r\n\r\nذكر وقايع سال ششصد و بيست و دويم از رحلت خير البشر « 1 »\r\nدر روز جمعه بيست و يكّم ذيحجهء اين سال قطب الدّين « 2 » سلطان به موجب وصيّت عمش قتلغ سلطان بر سرير حكومت و ولايت كرمان قرار گرفت ، و چون امير بچّه خواجه جوق « 3 » در آن وقت در تركستان به ملازمت قاآن مىبود ، اهالى كرمان در سايهء حمايت قطب الدّين سلطان آرام گرفته همگنان از ترك و تاژيك و دور و نزديك از روى رغبت كمر اطاعت او در ميان بسته به حكومت او خرّم و خوشحال شدند ؛ چه ، او جوانى بود كه با وجود بهادرى و زورآورى ، نهايت خلق و عدالت و ضعيف‌پرورى شيوهء خود ساخته آن‌چنان رعايت خواطر رعايا و فقرا را بر ذمّهء خود لازم مىدانست كه از سپاهيان هيچ احدى را ياراى آن نبود كه در مدّت يك سال و نيم كه نوبت اوّل پادشاهى او بود ، در كرمان تخم مرغى از كسى بىحساب توانند گرفت . و قوّت زور بازوى او به مرتبه‌اى رسيد كه نام رستم و اسفنديار در زمان او محو شده بود ؛ چه ، صاحب تاريخ شاهى آورده كه :\r\nمن به چشم خود ديده‌ام كه قطب الدّين سلطان تير از بيل و هاون مىگذرانيد ، و دو شانه گوسفند مىگذاردند بر روى هم و اوكل مهوتفك دهن از هردو مىگذرانيد ( ؟ ) و اين از عجايب امور است كه صحّت او بر [ عهدهء 
  ] راوى است .\r\nو نيز از وى منقول است كه قطب الدّين سلطان در سر ميدان اسب برانگيختن و در حالت\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . محمّد ، مكنّى به ابو الفتح . ملّقب به سلطان قطب الدين . - تاريخ كرمان ، 439 .\r\n( 3 ) . ملقّب به ركن الدّين به اعتقاد صاحب تكملة الاخبار ، و لبّ التواريخ ، تاريخ گزيده و تاريخ جهانگشا نام اصلى او مبارك بود .\r\n","page_name":" 3823 ","page_number":115},
  {"content":"\r\n\r\nتاختن كمربند مردى بگرفتى و او را از زين ربودى و اندر هوا همچنان بر دست او را معلّق داشتى و تا مقدار مسافت يك تير پرتاب بردى و بعد از آن او را بىآزار بر زمين نهادى .\r\nو نيز از وى منقول است كه در اثناى اسب تاختن نيزه را در بشاره گاه - كه يك مرد به زور برداشتن آن عاجز بود - زدى و آن بشاره را بر نوك نيزه از زمين برداشته خيلى راه بردى . بعد از آن آهسته او را بر زمين انداختى .\r\nو نيز از وى منقول است كه قطب الدّين سلطان هفده گرز داشت كه او را از پيش دروازه جنگرده كه ميان برج فيروزى و قصر او بود ، پرتاب كردى و به سر برج پشت بر دروازه بيرون انداختى ؛ چنانچه در سر ميدان زمين آمدى . و امثال اين عجايب از وى بسيار نقل كرده كه عهدهء راستى آن بر راوى است . فى الجمله هرپهلوان و كشتىگير و گرزباز و زورآزماى كه در زمان او بودند همه آن‌چنان پيش قطب الدّين سلطان مىنمودند كه كبوتر در چنگال شاهين و گورخر در پنجهء شير غرين . و او در ايّام حكومت خود مطلقا رسوم و اثر قتلغ سلطان را تغيير و تبديل نمىكرد ، مگر اندك طايفه‌اى را كه از وى شرارت و فتنه‌انگيزى سرمىزد ، ايشان را از مرتبهء خود انداخت . و عادت او اين بود كه اگر كسى را دانستى كه مرد كار است ، در تربيت او نهايت سعى مبذول داشتى . و طغراى او از دار الخلافهء بغداد به اين طريق صدور يافت كه « السلطان المعظم قطب الدنيا و الدّين ابو الفتح محمّد برهان امير المؤمنين . »\r\nو او در اوايل حال خود خواجه ضياء الملك را - كه مدّتى مديد وزير صاحب اختيار عمّش بود - همچنان بر وزارت گذاشت ، تا آنكه خواجه در زمان او استقلال بيش از پيش به هم رسانيده ، آخر الأمر جمعى از حاسدان فرصت يافته در مجلس شراب به عرض قطب الدّين رسانيدند كه « اگر حساب ممالك كرمان به راستى از خواجه باز خواهد ، زياده از صد هزار دينار [ 261 الف 
  ] مال سلطان ظاهر مىشود . » بنابراين ، سلطان در حال مستى حكم فرمود كه از وى حساب بگيرند . دشمنان خواجه ضياء الملك چون اين حكم شنيدند ، هريكى به اشتهاى خود بر وى تقريرى نوشته زياده از يك صد و پنجاه هزار دينار به نام او برآوردند . و چون خواجه دانست كه اگر اين معامله به حساب و كتاب افتد دور و دراز خواهد كشيد و آخر به بىحرمتى رسد ، بنابراين ، بر شيوهء مؤيّد الملك بن نظام الملك - كه خدمت سلطان محمّد سلجوقى كرده بود - طومارى ترتيب داد و هرچه داشت از نقد و جنس و ملك و دوكان و سراى و حمام و آنچه بر وى انام مال توانستى گفتن همه را در آن طومار نوشته به خدمت مادر سلطان ، كه حكم او بر همه‌كس ، خصوصا بر سلطان جارى بود ، فرستاده پيغام داد كه « وقتى كه بنده از خراسان به كرمان آمدم يك اسب و يك شتر پير لنگ نداشتم . اكنون اين همه كه در طومار نوشته‌ام از دولت شما به دست آورده‌ام و همه از آن شماست . اگر از راه تصدّق اندك\r\n\r\n","description":"","footnote":"","page_name":" 3824 ","page_number":116},
  {"content":"\r\n\r\nحصّه‌اى از اين املاك كه وقف كرده‌ام به من ارزانى دارند تا نيم نانى مرا حاصل باشد ، بعد از اين داعى در مدرسهء سلطان مرحوم گوشه گرفته به عبادت مشغول نمايد بهتر ، و الّا آن نيز به صدقهء سر ايشان . »\r\nچون اين پيغام به مادر سلطان رسيد او را بسيار خوش آمد و جواب خواجه فرستاد كه « تو هيچ دغدغه به خاطر خود راه مده كه اين همه از آن تو خواهد بود و دشمنان تو روى سياه خواهند شد . »\r\nالقصّه روز ديگر چون سلطان به ديدن مادر خود آمد مادرش گفت كه « اى فرزند ، تو خواجه ضياء الملك را گرفته بازداشته [ اى 
  ] ؟ » سلطان گفت : « من نگفته‌ام كه او را بازدارند ، و مرا هيچ از اين حكايت خبر نيست . » مادر سلطان آن طومار را نزد وى نهاد . سلطان چون بر مضمون آن اطّلاع يافت . فرمود : « اين همه از آن اوست و كسى را ياراى آن نيست كه به او تعرّضى برساند . او همچنان وزير مستقل من است . » مادر سلطان در ساعت كس فرستاد كه « خواجه به منزل خود رفته به خدمتى كه به او رجوع است بىمنازعت و مشاركت غيرى مشغول باشد كه سلطان را كمال عنايت و مرحمت دربارهء او هست و او را محلّ اعتماد مىداند . »\r\nدر اثناى اين حال در همين سال خواجه فخر الدّين احمد به اتفاق امتان آقا از اردوى اوگتاى قاآن رسيده و قطب الدّين سلطان چون خبر آمدن ايشان شنيد جهت امتان آقا به استقبال رفت و او را به تعظيم و تكريم تمام به شهر درآورد . امتان آقا چون قدّ و منظر و شكوه و فرّ و شجاعت و هنر سلطان را ديد ، چندان تعجّب كرد كه زياده بر آن ممكن نبود ، و سوگند ياد كرد « من از زمان چنگيز خان تا اين زمان هميشه به خدمت ايلچيگرى مقرّر شده‌ام و اين خدمت در آن دولت به من تعلّق گرفته ، امّا در اين مدّت هرگز چشم من به مثل اين پهلوان و زورآزماى نيفتاده و مبارزى آهن‌خاى نديده . قاآن را به مثل اين جوانان بسيار ميل مىباشد و از هرجا كه اين‌چنين كس مىشنود ، او را به خدمت خود نگاه مىدارد . حيف كه تو در اين مدّت خود را به خدمت قاآن نرساندى ؛ چه ، يقين من است كه اگر نظر قاآن بر تو افتد و عنان و پاى در ركاب تو بيند و در رزم و بزم و شكار و ميدان هنرهاى تو را بيازمايد ، بىشبهه تو را از ميان سلاطين جهان برگزيدى و به خود نزديك گردانيدى و مطالب و مقاصد تو را بر وجه دلخواه سامان نمودى و آن‌چنان تو را تربيت نمودى كه جميع سلاطين بر تو حسد بردندى . »\r\nقطب الدّين سلطان گفت : « من عزيمت آن درگاه بسته بودم ، امّا برادرم مانع آمد . ان شاء اللّه مادرم را به آن درگاه خواهم فرستاد تا مهماتى كه لازم باشد ساخته شود . »\r\nامتان آقا گفت : « شكّ نيست كه مهمات برادرت ساخته خواهد شد ، امّا اگر وى در آن درگاه كارى سازد و فرصتى يابد كار خود سازد ، و آنچه تواند به جهت خود پردازد . مهمّى كه\r\n\r\n","description":"","footnote":"","page_name":" 3825 ","page_number":117},
  {"content":"\r\n\r\nلايق چون تو جوانى است بىآنكه تو خود را به خدمت قاآن نرسانى ، غايبانه ساخته نمىشود . »\r\nالقصّه امتان آقا چندان در اين باب مبالغه نمود كه زياده بر آن متصوّر نبود . و قطب الدّين سلطان وى را رعايت بسيار كرده دوست جانى خود گردانيد .\r\nو در همين سال قطب الدّين سلطان ، قتلغ تركان را به عقد خود درآورد و هردولتى كه قطب الدّين سلطان را بعد از آن روى نمود به يمن اين خاتون عاقله بود . و خصال پسنديدهء او زياده از آن است كه در اين مقام گنجايش ذكر آن داشته باشد ؛ چه ، در مدت شانزده سال كه قطب الدّين سلطان از ديار كرمان به تركستان افتاد ، اين خاتون به نوعى رعايت ناموس حال و جاه و آيين خانه و درگاه و انتظام امور و حواشى او فرمود كه سلطان قطب الدّين در تركستان به اعتبار سامان محسود جميع سلاطين ماوراء النهر گشت . و بعد از وفات سلطان ، باز اين خاتون در اقامت مراسم تعزيت و عمارت قبر و نگاه داشتن ملك و خانه [ 261 ب 
  ] و محافظت اولاد و ايتام و مراقبت جانب ايشان و قرابتان و رعايت خدم و حشم آن‌چنان از روى اشفاق و مرحمت سلوك مىكرد كه افعال و اوضاع آن عفيفه در تاريخ مفاخر سلاطين نامدار روزنامهء مآثر خسروان روزگار شد ، چنانچه شمّه‌اى از آن در وقايع سنوات آينده مذكور خواهد شد .\r\nاز جمله وقايع اين سال آنكه جمعى از ملوك و امراى خوارزم كه از چنگال قهر لشكر مغول جسته خود را به ظلّ حمايت ابو بكر بن اتابك به شيراز انداخته بودند و در مردانگى و شجاعت داستان ايشان ناسخ آثار رستم دستان بود ، لشكرى بسيار جمع آورده متوجّه ولايت كرمان شدند . چون جماعتى در قلعهء جيرفت بعد از فوت قتلغ سلطان قدم از دايرهء اطاعت بيرون نهاده علم عصيان برافراشتند و پناه به آن قلعه داشتند ، قطب الدّين سلطان فوجى سپاه خود را همراه تيمور ملك و شاه ملك بر سر آن قلعه فرستاده بود . اتّفاقا خوارزميان با لشكرى بسيار روى به آن جماعت آوردند ، و تيمور ملك و شاه ملك با وجود آنكه سپاه ايشان دهم بخش سپاه خوارزميان نبودند ، پاى محكم كرده ايستادند و آن قدر سعى و تردّد مردانه كردند كه نسيم فتح و نصرت بر پرچم علم ايشان وزيد و لشكر شيراز با امراى خوارزم روى به گريز نهادند و اكثر آن جماعت به قتل رسيدند .\r\nاين جنگ را در كرمان « جنگ قتلغيان » خوانند و از آن در مجلس‌ها بازگويند و شعراى كرمان در باب فتح آن قصيده‌ها گفته‌اند و مطربان بعضى ابيات را قول و غزل ساختند ، و اين يك بيت از آن جمله است كه مطربان در مجلس سلطان قطب الدّين مىخواندند و نام امراى خصم مىگرفتند :\r\n از خصم شير حمله ناپاك سپاهم * چون مكه و چون اوجه و چون سحر ( ؟ ) \r\nو ازخان . اين ازخان در شيوهء شجاعت و مردانگى سرآمد پهلوانان عراق و فارس بود ، امّا\r\n\r\n","description":"","footnote":"","page_name":" 3826 ","page_number":118},
  {"content":"\r\n\r\nچون دولت خوارزميان روى به زوال داشت و اين جماعت از جملهء امراى آن دولت نبودند ، به هيچ وجه شجاعت و دلاورى ايشان فايده نمىداد و به هرطرف كه مىرفتند نكبت خوارزميان همراه داشتند . خداى نگاه دارد از برگشتن دولت .\r\nامّا مآل حال ركن الدّين خواجه جوق و حكومت او در كرمان . در تواريخ معتبره بر اين وجه نوشته‌اند كه در وقتى كه قتلغ سلطان او را به درگاه قاآن مىفرستاد تحف و هداياى لايقهء بسيار از براى پيشكش همراه او كرده بود ، و از جملهء تحف نفيسه يك چترى بود از پر طاووس كه در هندوستان ساخته بودند و نهايت هنر در آنجا به كار برده . اتفاقا در آن وقت از پيش قاآن ، طاير بهادر به حكومت ايران‌زمين نامزد شده بود ، و وى چون به خراسان رسيد صحراى سرخ را خوش كرده در آنجا خيمه‌ها زده قرار گرفته بود . و حكم او بر تمام ايران‌زمين نافذ و جارى بود ، چنانچه جميع سلاطين ايران‌زمين پيشكش به او مىفرستادند و اطاعت او را واجب مىدانستند .\r\nچون ركن الدّين به خراسان رسيد ، ناچار پيشكش لايق گذرانيد ، طاير بهادر گفت : « آنچه براى قاآن مىبرى به من بايد نمود . » ايشان بالضّروره چون از سخن او تجاوز نتوانستند نمود جميع چيزها به وى نمودند ، و چون پر طاووس را نزد او بردند نوكران او آن را از هم جدا كرده نظاره مىكردند . بعد از آن چون بازخواستند كه برهم اندازند به هيچ وجه راست نمىآمد ، و در آن باب هرچند سعى بيشتر كردند فايده‌اى بر آن مترتّب نشد ؛ چه ، هيچ كسى او را باهم وصل نمىتوانست كرد . بنابراين ، همچنان پارچه‌پارچه در صندوق نهادند . و چون به حضرت قاآن رسيد و پيشكش‌ها به حضرت ايشان گذرانيد چتر را ابتر يافتند . و چون از كيفيّت سئوال كردند ناچار حقيقت حال به عرض بايستى رسانيد . قاآن ، بسيار اعراضى شد و طاير بهادر را بازخواست نموده كار او به جايى رسانيد كه او را از حكومت ايران‌زمين عزل نمود و ركن الدّين خواجه جوق را بعد از اندك روز مهمّات او را پرداخته رخصت مراجعت فرمود .\r\nدر وقت بازگشتن چون ركن الدّين خواجه جوق بر ولايت ماوراء النهر رسيد خبر وفات قتلغ سلطان و جلوس قطب الدين به جاى او شنيد . ركن الدّين دركش و نخشب رسم تعزيت پدر به جاى آورده به واسطهء زمستان و شدّت برف و سرما آن زمستان را در همان ولايت توقّف نمود . و چون بهار رسيد باز متوجه تركستان شد و اوّل به اردوى چغتاى رسيد . بايش آغا كه شحنه و فرستادهء چغتاى بود و قبل از اين در زمان قتلغ سلطان به كرمان متولّد شد . و چون قتلغ سلطان بسيار نيكويى و احسان به او كرده بود ، او نيز آن حقوق را ملحوظ داشته در باب مهمات خواجه جوق نهايت [ 262 الف 
  ] سعى به جاى آورد و از براى او از چغتاى خان سفارش‌نامه گرفته او را روانهء اردوى اوگتاى قاآن گردانيد .\r\n\r\n","description":"","footnote":"","page_name":" 3827 ","page_number":119},
  {"content":"\r\n\r\nو پيش از رسيدن خواجه جوق ، خبر وفات قتلغ سلطان به سمع قاآن رسيده بود . و چون قتلغ سلطان اكثر مقرّبان درگاه قاآن را و ارباب دخل را به خدمت‌هاى نيكو دوست خود گردانيده بود ، همه در مقام امداد و يارى پسرش ، ركن الدّين خواجه جوق ، در اندك فرصت منشور پادشاهى كرمان به نام او حاصل كرده او را روانهء كرمان ساختند . امّا چون حاجى ساربان كه همراه او بود به حكومت وى راضى نبود و با قطب الدّين سلطان اخلاص تمام داشت ، در آن وقت فرصت يافته به عرض قاآن رسانيد كه « ولى عهد و قايم‌مقام قتلغ برادرزادهء او ، قطب الدّين سلطان ، است كه اين زمان بر سرير سلطنت آن ولايت قرار يافته و قتلغ سلطان او را در حيات خود در حضور اين پسر بر تخت ملك نشانده و تمام ملوك و امرا و اركان دولت و سپاه با وى بيعت كرده‌اند ، و اين پسر را بعد از چندگاه بر قتلغ سلطان بسته‌اند . » و حقيقت آن قضيه نيز مفّصلا به عرض رسانيد و گفت : « با وجود اين حال ، اين پسر را صلاحيت آن نيست كه از عهدهء حكومت بيرون آيد . خصوصا چون مثل قطب الدّين سلطان منازع داشته باشد . پس پادشاهى مملكتى را بالاستقلال به وى دادن مصلحت نباشد . و چون بنده بر حقيقت اطّلاع داشت واجب بود به عرض رسانيدن . باقى حكم پادشاه روى زمين راست . »\r\nو بعد از آن در حضور ركن الدّين خواجه جوق به عرض رسانيد در تعريف قطب الدّين سلطان و شجاعت و مردانگى و كياست و فرزانگى او چندان چيز گفت كه زياده بر آن ممكن نبود ، و ركن الدّين با اتباع خود در حضور قاآن همه را قبول كرد و هيچ‌چيز از آنچه حاجى ساربان در تعريف او ( - قطب الدّين ) مىگفت انكار نتوانست نمود . بنابراين ، چندگاه مهمّات ركن الدّين خواجه جوق در تعويق افتاد و قاآن در باب او تغافل نمود . امّا چون خداى تعالى مىخواست كه چندگاه وى پادشاه مستقل كرمان باشد ، اتّفاقا ميانهء ركن الدّين خواجه جوق و حاجب درگاه قاآن ، كه او را حنفاى « 1 » گفتندى و در پيش قاآن بسيار اعتبار داشت ، دوستى به هم رسيد و سيف الدّين شادى ، كه او نيز يكى از محرمان قطب الدّين بود ، خواجه جوق مصلحت چنان ديد كه در اين مهمّ دست به دامن حاجب حنفاى بايد زد و او را به خدمت‌هاى مالى بالفعل و وعده‌هاى بسيار ، ممدّ و معاون خود بايد ساخت تا وى اين مهم را صورتى دهد ، و الّا از جاى ديگر اين مهمّ صورت پيدا نمىكند . آخر الأمر همچنين كردند و حاجب درگاه را به خدمات لايق مهربان و دلسوز خود ساختند ، تا آنكه حاجب در مقام مهم‌سازى ايشان در وقت مناسب به عرض قاآن رسانيد كه :\r\n« قطب الدّين سلطان را كه حاجى ساربان تعريف وى مىكند برادرزادهء قتلغ سلطان است و اين\r\n\r\n\r\n","description":"","footnote":"\r\n( 1 ) . م : حاجب حيفاى .\r\n","page_name":" 3828 ","page_number":120},
  {"content":"\r\n\r\nپسر صلبى او . و با وجود اين ، شرف خدمت درگاه حاصل كرده و روى مبارك شاه را ديده و بر مشقّت‌هاى سفر صبر و تحمّل كرده . بنابراين ، وى به التفات پادشاه روى زمين سزاوارتر است . و نيز چون حكمى از پادشاه رفته ، تغيير آن مناسب شأن پادشاه نيست و محروم گردانيدن اين‌چنين بنده از درگاه نيز لايق مروّت نمىنمايد . »\r\nالقصّه حاجب حنفاى به هرطور بود منشور ايالت كرمان جهت ركن الدّين خواجه جوق حاصل نمود و او را در اوايل سال ششصد و بيست و چهارم از رحلت روانه كردند .\r\nو در همين سال ركن الدّين خواجه جوق از آب‌آمويه گذشته خود را به حدود خراسان رسانيد و سيف الدّين چاوش و جمال الدّين سنقرپاى « 1 » را به كرمان فرستاد و نامه‌اى مشتمل بر نهايت تواضع و حرمت به خدمت سلطان قطب الدّين نوشته او را از رسيدن خود به خراسان خبردار گردانيد و از درازى راه و سختى سرما و مشقّت سفر شكوه‌هاى بسيار در آنجا قلمى نمود ، و در ضمن آن چند سر اسب التماس كرد كه بيشتر چهارپايان در اين سفر سقط شده‌اند و آنچه مانده از نهايت لاغرى و بىقوّتى راه نمىتواند رفت . و با وجود تواضع بسيار از اسلوب مكتوب ظاهر مىشد كه حاكم اوست .\r\nو سلطان قطب الدّين در جيرفت بود كه اين مكتوب رسيد . و چون بر مضمون آن اطّلاع يافت ، سى سر اسب را ترتيب داده روانهء خراسان گردانيد . امّا اوكه خاتون چون خبر آمدن ركن الدّين به خراسان شنيد ، از خوشحالى نزديك بود كه شادى مرگ شود . و على اىّ حال وى پنهانى مكتوبى به ركن الدّين نوشت ، مضمون آنكه : « فرزندى سلطان ركن الدّين را معلوم بوده باشد كه حالا آمدن او به كرمان ممكن نيست ؛ چه ، قطب الدين پادشاهى قاهر و سلطانى جابر و بر سرير سلطنت اين مملكت متمكّن از روى استقلال مىباشد و اهالى اين بلاد همه مطيع و منقاد و خواهان اويند . اگر آن فرزند به اين وضع [ 262 ب 
  ] روى به اين مملكت نمايد ، در نظرها چندان اعتبارى نخواهد داشت . قطع نظر از اعتبار ، از مكر و غدر او ايمن نخواهى بود .\r\nبنابراين ، صلاح آن فرزند در آن است كه روى منشور به نيشابور نهد و از آنجا متوجّه يزد گردد ؛ چه ، اتابك قطب الدّين محمود شاه از يزد برآمده متوجه اردوى قاآن شده . و گمان آن است كه آن فرزند را در نيشابور با وى ملاقات خواهد افتاد . چون وى از نيشابور جريده به صوب ماوراء النهر خواهد رفت ، خيل و حشم و طبل و علم خود را به آن فرزند داده به جانب يزد خواهد فرستاد . و در اين باب از اينجانب نيز چيزى نوشته شده . چون آن فرزند با خيل و حشم پادشاهانه به يزد رسد ، همشيرهء تو ساختگى كار تو را چنانچه لايق پادشاهان است خواهد\r\n\r\n\r\n","description":"","footnote":"\r\n( 1 ) . م : سنقر كاو .\r\n","page_name":" 3829 ","page_number":121},
  {"content":"\r\n\r\nكرد . و چون ملوك و امراى كرمان را محقّق گردد كه آن فرزند به اين شوكت و عظمت به يزد رسيد و سايهء اقبال او بر آن ديار افتاده و كار دولت در پلّهء استقامت قرار گرفته ، بىتوقّف و درنگ روى به خدمت آن فرزند خواهند نهاد و پشت بر عهد و وفاى قطب الدّين خواهند كرد و آن زمان در كرمان قرار نتواند گرفت . و چون وى به طرفى بيرون رود و مملكت از وجود وى صافى شود ، آن فرزند با كوكبه و طنطنهء تمام روى به دار الملك آورده بر سرير مملكت موروثى خود متمكن گردد . »\r\nو پيش از رسيدن مكتوب اوكه خاتون ، ركن الدّين با خود قرار آن داده بود كه پيش طاير بهادر - كه هنوز از ايالت ايران‌زمين معزول نشده بود - رفته از وى لشكر گرفته متوجه كرمان شود . منشأ اين عزيمت آن بود كه چون سيف الدّين و سنقر پاى با سى اسب بازگشتند ، مكتوبى كه در جواب قطب الدّين سلطان نوشته بود به او رسانيدند ، وى چون به زعم شاهى خود آن مكتوب را فراخور حال خود نديد ، از وى بسيار رنجيده ، در مقام انتقام و گوشمال وى شد . و چون خود زور آن نداشت ، ناچار مىخواست كه از طاير بهادر لشكرى كرايه كند . اتّفاقا هنوز اين عزيمت به امضاء نرسيده بود كه مكتوب اوكه خاتون رسيد و ركن الدّين عزيمت ديدن طاير بهادر فسخ نموده عنان عزيمت به صوب نيشابور منعطف داشت . چون به نيشابور رسيد هنوز اتابك قطب الدين محمود شاه به آنجا نرسيده بود . و ركن الدين بىتوقف در نيشابور ، روى به طبس نهاد و در طبس به كوكبهء اتابك رسيد . اتابك وى را وصيّت‌ها و هرگونه تلقين‌ها كرد ، و هم بر آن وجه كه اوكه خاتون به وى نوشته بود اسباب سلطنت ركن الدّين آماده كرده به جانب يزد روانه كرد و خود جريده به خراسان رفت . « 1 »\r\nركن الدّين چون به نواحى يزد رسيد ، ياقوت خاتون ، دختر اوكه خاتون ، به فرمودهء مادر در مقام تهيهء اسباب استقبال شد و شهر يزد را آيين بسته ، خود با اكابر و اهالى يزد و جمعى از اعيان كرمان كه به اشارهء اوكه خاتون پيشتر از آمدن ركن الدّين از كرمان برآمده در يزد انتظار قدوم ركن الدّين مىكشيدند « 2 » به استقبال بيرون رفت و ركن الدّين را به دبدبهء پادشاهانه به شهر يزد درآورده پيشكش‌هاى لايق از ياقوت خاتون به برادر رسيد و خلعتها به اعيان كه از كرمان آمده بودند داد . « 3 »\r\nو چون اين خبر به كرمان رسيد ، اكثر امرا و اعيان ترك ملازمت قطب الدّين كرده در مقام\r\n\r\n\r\n","description":"","footnote":"\r\n( 1 ) . ق : خيل و خدم و طبل و علم را همراه ركن الدين خواجه جوق ساخته او را به جانب يزد روانه ساخت و خود جريده روى به خراسان آورد .\r\n( 2 ) . ق : در يزد انتظار قدوم مسرت لزوم ايشان مىكشيدند .\r\n( 3 ) . ق : به شهر يزد درآورد و پيشكش‌هاى لايق به نظر برادر كشيد و هريكى از اعيان كرمان را به خلعتى گرانمايه سرافراز ساخت .\r\n","page_name":" 3830 ","page_number":122},
  {"content":"\r\n\r\nآن شدند كه هريكى به بهانه‌اى از كرمان خود را بيرون انداخته [ هرچه 
  ] زودتر به يزد روند و در سلك دولتخواهان ركن الدين درآيند . و در اين اثنا كه تزلزل تمام به مردم كرمان راه يافته بود مكتوب ديگر ركن الدّين به كرمان رسيد . مضمون آنكه « به مجرّد رسيدن اين فرمان بايد كه ملك معظم تيمور ملك در ملازمت تركان بزرگ ، مادرم اوكه خاتون ، متوجّه اين جانب شوند و توقّف جايز ندارند ، كه عزيمت چنان است كه به اتفاق ايشان روى به دار الملك كرمان آورده شود . »\r\nو سلطان قطب الدّين در اين وقت در جيرفت بود . و چون اين مكتوب رسيد و مضمون مفهوم سلطان گرديد ، از جيرفت متوجّه شهر كرمان شد . چون به سر بنزن « 1 » رسيد اوكه خاتون و تيمور ملك را رخصت داد كه ايشان به استقبال ركن الدين تا به يزد روند و خود به شهر درآمده فرمان داد تا نفوذ خزاين پيش او حاضر ساختند . و او يك‌يك از ملوك و امرا را نزد خود مىطلبيد و ايشان را به وعده‌هاى رعايت بسيار اميدوار مىگردانيد و بيعت خود را از ايشان به سوگندان بزرگ بزرگ مؤكّد مىساخت كه با او بىوفايى نكرده و دست از وى بازندارند و با ركن الدّين موافقت و يك جهتى نورزند . و هركه با وى اين‌چنين بيعت مىكرد و سوگند مىخورد [ 243 الف 
  ] او را بالفعل زر بسيار مىداد ، بنابراين ، اكثر امرا با وى سوگند مىخوردند و آن زر را گرفته بيرون مىآمدند و بىتوقّف سوار شده روى به راه يزد مىنهادند .\r\nو اوّل كسى كه اين حركت كرد احمد اترارى بود كه با جماعتى كثير از اتراريان با قطب الدّين سلطان سوگند ياد كرد و از وى زر بسيار گرفت ، و چون بيرون رفت با تمام خويشان مطلقا آن سوگند را ملاحظه نكرده راه يزد پيش گرفت . و بعد از وى اكثر مردم اين شيوه را شعار خود كرده ، اصلا از سوگند نمىانديشيدند . حتّى آنكه وزيرش ، خواجه ضياء الملك كه قطب الدّين سلطان از وى بسيار چشم وفادارى و حق‌گذارى داشت ، نيز بعد از آنكه سوگندان مغلّظه ياد كرد كه هرگز از ملازمت قطب الدّين سلطان در سفر و حضر جدايى اختيار ننمايد و هرجا كه قطب الدّين سلطان برود همراه او باشد ، به مجرّد آنكه از قصر قطب الدّين سلطان بيرون رفت ، بر در سراى خود آن مقدار توقّف نمود كه از نقد و جنس آنچه كارآمدنى بود مردمش بار كرده ، مهيّا گشتند و بعد از آن ، آن سوگند را به نظر نياورده ، فى الحال به شهر ماهان روانه شد و فرمود تا دروازه‌هاى شهر را بستند و هردروازه را به يكى از سرهنگان خود سپرد و طبل و علم بر برج و باره برده ، لواى مخالفت برافراشت .\r\nو چون اين خبر به قطب الدّين سلطان رسيد ، بسى آزرده‌خاطر شده ، اين بيت بر زبان راند :\r\n\r\n\r\n","description":"","footnote":"\r\n( 1 ) . اين مكان شناخته نشد .\r\n","page_name":" 3831 ","page_number":123},
  {"content":"\r\n\r\n اى گفتِ تو مخالف و عهد تو نادرست * عهد تو بر شكستن پيمان ما درست \r\nبعد از آن قطب الدّين سلطان عزيمت بيرون رفتن از كرمان جزم كرد و هرچند امتان آقا او را مبالغه نمود كه « اين قدر توقّف بايد كرد كه ركن الدّين برسد و يرليغى كه دارد ظاهر سازد ، و مضمون آن معلوم شود . » قطب الدّين سلطان بر بودن قرار نمىگرفت . بنابراين ، چون شب دويم از دربندان خواجه ضياء الملك ، شاه ملك از جيرفت به خدمت سلطان قطب الدّين رسيد ، سلطان بعد از تقرير احوال و بيوفايى ضياء الملك با وى مشورت كرد كه « تو صلاح چه مىبينى ؟ آيا چنانچه امتان آقا مىگويد من تا آمدن ركن الدّوله توقّف كنم ، يا پيش از آمدن او خود را به مأمنى رسانم ؟ »\r\nشاه ملك گفت : « در توقّف و درنگ كردن خوف و ضرر بسيار و فايده متصّور نيست . پس اولى آنكه خود را بىدرنگ به مأمنى بايد رسانيد . » بنابراين ، سلطان قطب الدّين چاشتگاه روز دوشنبه غرّهء ماه شعبان سال ششصد و سى و چهارم [ هجرى 
  ] از كرمان به راه خبيص متوجّه خراسان گشت و اهل و عيال خود را در كرمان گذاشت .\r\nو روز دوشنبهء آينده كه هشتم ماه شعبان مذكور باشد « 1 » ، ركن الدّين به دار الملك كرمان درآمده به طالع جوزا بر تخت مملكت قرار گرفت و اكابر و اعيان ، از امرا و سپاهى ، كمر اطاعت در ميان بستند و او را « قتلغ سلطان » لقب دادند و كنيت او از دار الخلافه « ابو المظفّر » قرار يافت . و ركن الدّين بعد از آن به قوّت طالع سيزده سال بالاستقلال سلطنت كرد ، تا آنكه آخر الأمر در اردوى منگوقاآن به دست سلطان قطب الدّين هلاك شد - چنانچه تفصيل آن در وقايع آن سال مذكور خواهد شد ، ان شاء اللّه تعالى .\r\n\r\n\r\n","description":"","footnote":"\r\n( 1 ) . احمد عليخان وزيرى « روز دوشنبه بيستم شعبان سنهء ششصد و سى و سه » هجرى را تاريخ ورود ركن الدّين به كرمان ضبط كرده است . - تاريخ كرمان ، ص 439 .\r\n","page_name":" 3832 ","page_number":124},
  {"content":"\r\n\r\n\r\nذكر وقايع سال ششصد و بيست و سيم از رحلت خير البشر\r\nاز جمله وقايع اين سال فوت سلطان شمس الدّين ايلتتمش پادشاه هندوستان بود . و مجملى از احوال او به نوعى كه در تواريخ معتبره به نظر رسيده آن است كه او از بزرگ‌زادگان ولايت تركستان بود ، و او را اسير كرده به بخارا آوردند ، و او را يكى از خويشان صدر جهان خريده به غزنى فرستاد و به سلطان شهاب الدّين فروخت . و طايفه‌اى برآنند كه چون خواجهء ايلتتمش رجوع به دلالان برده كردند ، ايشان به هزار دينار ركن بها كردند و سلطان فرمود تا بها تسليم نمايند . امّا خواجهء ايلتتمش قبول نكرد و در آن باب مضايقه مىكرد . بنابراين ، سلطان شهاب الدّين از روى خشم حكم كرد كه در غزنى هيچ كس ايلتتمش را نخرد . و مدّتى در آن ولايت خواجهء او موقوف ماند ، تا آنكه قطب الدّين آيبك از هندوستان آمده او را بخريد .\r\nو ايلتتمش چون قابليت تمام داشت ، نزد قطب الدّين اعتبار تمام يافت ، حتّى آنكه قطب الدّين او را فرزند خواند و هرروز مرتبهء او مىافزود تا آنكه صاحب‌اختيار مملكت شد .\r\nو چون آيبك از اسب خطا شده وفات يافت ، به اتّفاق امرا ايلتتمش بر سرير حكومت دهلى قرار گرفت و جمعى كثير از امراى قطب الدّين قدم از دايرهء متابعت ايلتتمش بيرون نهادند و ميانهء ايشان و ايلتتمش جنگ‌هاى بسيار واقع شد ، امّا آخر الأمر ايلتتمش همه را از ميان برداشت و مدّت بيست و شش سال در حكومت هندوستان استقلال پيدا كرد . و در اين مدّت بسيار قلاع و بلاد [ 263 ب 
  ] فتح نمود .\r\nاز جمله امرايى كه در ميانهء ايشان و سلطان ايلتتمش مكرّر جنگ‌ها واقع شد ، يكى حسام الدّين عوض خلجى بود . و وى آخرين ملوك خلج بود در هندوستان . و نوبت اول كه ميانهء او و سلطان شمس الدّين ايلتتمش جنگ واقع شد ، بعد از كارزار بسيار ، مردم در ميان\r\n\r\n","description":"","footnote":"","page_name":" 3833 ","page_number":125},
  {"content":"\r\n\r\nدرآمده ميانهء ايشان صلح دادند و حسام الدّين عوض خلجى چون زبون شده بود ، عوض صلح سى و هشت فيل و هشتاد لك « 1 » سكّهء آن وقت به خدمت سلطان شمس الدّين فرستاد . آخر الأمر در سنهء اربع و عشرين و ستمائه [ - 624 هجرى 
  ] قواعد صلح ميانهء ايشان خلل يافت و سلطان شمس الدّين پسر بزرگ‌تر خود ، ناصر الدّين محمود ، را با مكتوبى بر سر حسام الدّين عوض فرستاد و ميانهء ايشان جنگ عظيم واقع شد ؛ چنانچه حسام الدّين در آن معركه به قتل رسيد و حكومت خلجيان از هندوستان سپرى گشت .\r\nو مجموع ملوك خلج كه در هندوستان بودند و حكومت كردند چهار نفر بودند . اوّل محمّد بختيار ، دويم محمّد شيران خلج ، سيم علاء الدّين خلج ، چهارم حسام الدّين عوض . و چون هيچ يكى از تواريخى كه در وقت تأليف اين كتاب ، در نظر نبود و احوال ايشان سال به سال ننوشته بودند ، مجملى از احوال ايشان در اين مقام قلمى مىگردد .\r\nدر اكثر تواريخ معتبره مسطور است كه محمّد بختيار كه اول ملوك خلج هندوستان است « 2 » ، در اوايل حال كه در سلك ملازمان سلطان شهاب الدّين انتظام داشت ، وى در شجاعت و دليرى از ابناى روزگار ممتاز بود . چون بر پاى ايستادى دست‌هاى او از سر زانو مقدار يك بدست ( يك وجب ) بگذشتى . يكى از امراى صاحب‌اختيار سلطان شهاب الدّين ، محمّد بختيار را از قبل خود به موضع اوجه فرستاده بود ، و او از اوجه اموال فراوان به دست آورده سپاه خوب به هم رسانيده و سلاح بسيار مرتّب ساخت و هرجا كه مردى جلد و چالاك مىيافت او را رعايت مىكرد و مدت‌ها با هندوان آن سرحدّ و راجه‌ها جنگ كرده آثار مردى و مردانگى خود به ظهور رسانيد .\r\nو چون آوازهء شجاعت و سخاوت او عالم را فروگرفت و از اطراف و جوانب خلجان روى به وى نهادند . و چون صيت مردى و مردانگى او به قطب الدّين آيبك ، كه از غلامان سلطان شهاب الدّين بود و به سلطنت هندوستان رسيده بود ، رسيد ، از براى محمّد بختيار تشريفات و خلعت خاص فرستاد . و محمّد بختيار به آن نوازش اميدوار شده چند نوبت حدود ولايت بهار « 3 » را تاخت . چون بر آن ولايت استيلا يافت و غنايم فراوان از آن حدود جمع آورده متوجّه ملازمت قطب الدّين آيبك شد و به دار السّلطنهء دهلى رسيد ، به عنايت و عاطفت پادشاهانه سرافراز گشت و مرتبهء او به جايى رسيد كه محسود امرا و اركان دولت گشت .\r\n\r\n\r\n","description":"","footnote":"\r\n( 1 ) . لك : يك صد هزار .\r\n( 2 ) . و به تصريح صاحب تاريخ فرشته ، محمّد بختيار اولين كسى است كه اسلام را در نواحى بهار و لكهنوتى رواج داده .\r\n- جلد دوم ، ص 292 .\r\n( 3 ) . و به لغت هندى ، بهار مدرسه را گويند ، و از آنكه آن موضع معدن علم بود ، بدين علم اشتهار يافت - پيشين .\r\n","page_name":" 3834 ","page_number":126},
  {"content":"\r\n\r\nبنابراين ، امرا از روى حسد و دشمنى به عرض سلطان قطب الدّين رسانيدند كه « محمّد بختيار داعيهء آن دارد كه با پيل مست « 1 » جنگ كند . » غرض ايشان آن بود كه در زير دست و پاى پيل هلاك شود .\r\nچون سلطان قطب الدّين اين كلمه شنيد فى الحال پيل سفيد را كه در آن تازگى مست شده بود در ميدان طلب داشته ، محمّد بختيار را فرمود كه « اينك پيل مست حاضر است . اگر داعيهء جنگ دارى [ اين 
  ] گوى و [ اين 
  ] ميدان .\r\nمحمّد بختيار چون اين حكايت از سلطان شنيد ، غيرتش نگذاشت كه بگويد كه « من اين داعيه ندارم ! » بلكه در ساعت مستعد شده گرزى كه داشت برداشته روى به پيل مست نهاد كه فيلبانان از وى احتراز مىكردند . و به مجرّد رسيدن آن‌چنان از روى قوّت و مردانگى گرز گران‌سنگ را بر خرطوم فيل زد كه فيل فرياد برآورده روى به گريز نهاد . و چون آثار شجاعت محمّد بختيار بر نهج مذكور بر همگنان ظاهر شد ، سلطان قطب الدّين آيبك از نقد و جنس چندان در آن مجلس به او بخشيد كه در حوصلهء هيچ‌كس نمىگنجيد « 2 » . و امرا را حكم فرمود كه هركس به قدر حالت خود به محمّد بختيار چيزى بدهد . و محمّد بختيار آن اموال را به تمامى با چيزى چند از خود سر آن اموال نهاده بر حاضران مجلس قسمت نموده و خلعت پادشاه پوشيده به آبروى تمام از ميدان بيرون خراميد . بعد از آن لشكر كشيده راى لكمير ( لكمينه ) را ، كه مدّت هشتاد سال در هندوستان حكومت كرده و در اين مدّت هرگز از وى ظلم و تعدّى به ظهور نرسيده ، برانداخت و ملك او را در تصرّف خود درآورده و خطبه و سكّه به نام خود خواند .\r\nو در تواريخ اهل هند تولّد راى لكمير را نوعى نقل كرده‌اند كه خالى از غرابتى نيست .\r\nخلاصهء آن حكايت را چنين نقل كرده‌اند كه ارباب تواريخ آورده‌اند كه چون مادر راى لكمير را وقت زاييدن رسيد منجمان و برهمنان را حاضر گردانيد و از سعادت و نحوست وقت پرسيد . ايشان بعد از تأمل و تفكر بسيار به اتفاق يكديگر گفتند كه « اگر اين فرزند در فلان ساعت متولّد شود به سلطنت رسد و مدّت سلطنت و پادشاهى [ 264 الف 
  ] او دراز باشد . و در اين ساعت اگر تولّد كند ، هميشه در فلاكت و فقر زندگانى كند . »\r\nو تفاوت ميان ساعت نحس و ساعت سعد دو ساعت بود . و چون آن زن اين حكايت شنيد ، فرمود تا هردو پاى او را به هم محكم بستند و سرنگونش آويختند و منجّمان را گفت تا شيشهء\r\n\r\n\r\n","description":"","footnote":"\r\n( 1 ) . به گفتهء ميرخواند . « با پيل سفيد كه در آن مدّت مست گشته بود . »\r\n( 2 ) . علاوه بر اين‌ها « روز ديگر به منشور شاهى بهار و لكهنوتى و سراپردهء سرخ و طبل و علم اختصاص يافت . » - تاريخ فرشته ، ج 2 ، ص 293 .\r\n","page_name":" 3835 ","page_number":127},
  {"content":"\r\n\r\nساعت نهاده مترصّد وقت باشند . و چون دو ساعت بگذشت ، آن زن پهلوان را فروگرفتند و راى لكمير متولّد شد ، و آن عورت همان لحظه فوت شد . و راى را به دايگان مشفق و مهربان سپردند . و امرا و نوّاب به ضبط مملكت پرداختند تا آنكه راى لكمير بزرگ شد و بر سرير سلطنت قرار گرفت و مدّت هشتاد سال سلطنت كرد ، و در سخاوت آن‌چنان بود كه هرگز كم از يك لك به كسى ندادى .\r\nو در آخر ايام ، محمّد بختيار با لشكرى آراسته قصد ولايت راى لكمير كرد . و در وقتى بر سر خانهء او رسيد كه دستار خان « 1 » نزد او انداخته طعام مىكشيدند كه به يك ناگاه محمّد بختيارى در آنجا درآمد . راى لكمير را چون نظر بر وى افتاد . آن‌چنان دهشت بر وى غالب شد كه پاى برهنه از قصر گريخته به طرفى رفت . خزاين هشتاد سالهء راى لكمير به دست محمّد بختيار افتاد و بر بلادى وى مستولى شد . و از ولايت وى گذشته ، لكنوتى ( لكهنوتى ) را در تحت تصرّف خود درآورد . و آن شهر را دار الملك خود ساخته ، اطراف آن مملكت را در زير نگين خود آورده خطبه و سكّه به نام خود خواند . و بعد از آن با ده هزار سوار و سى هزار پياده از كوهى كه ميانهء لكنوتى و تبّت است ، به هزار زحمت و جان كندن گذشته به مملكت تبّت درآمد . و اوّل بار شهرى ديد در غايت آبادانى و مردم آن شهر چون [ اين 
  ] خبر شنيدند كه لشكر بيگانه درآمده ، چندان آدم به جنگ بيرون آمد كه در يك ساعت بسيارى از سپاه محمّد بختيار را به قتل رسانيدند .\r\nچون شب آمد محمّد بختيار با امراى خود مشورت فرمود . جميع امرا به يك زبان شده بازگفتند كه « غالب آمدن در اين زمين بر اين مردم به هيچ وجه متصوّر نيست . و اگر ما در اين ولايت توقّف كنيم همه طعمهء آن جماعت خواهيم شد . پس مصلحت در آن است كه مراجعت نموده خود را به مأمنى رسانيم . » و چون بازگشتند ، به واسطهء آنكه تبّتيان در راه تمام علفزارها [ را 
  ] سوخته بودند و ديه‌ها را خراب ساخته ، اكثر سپاه محمّد بختيار از گرسنگى هلاك شدند و او با معدودى چند خلاص شده به هندوستان آمد و از غصّهء آن واقعه بعد از چند روز وفات يافت .\r\nبعد از وى محمّد شيران خلج قايم‌مقام او شد و چندگاه سردارى قوم كرده ، در اثناى جنگى كه او را با راجه‌هاى آن ناحيه دست داده به قتل رسيد . بعد از وى علاء الدّين [ مردان 
  ] خلجى كه مردى جلد و تيرانداز بود ، به جاى او بر تخت لكنوتى قرار گرفت . و اين علاء الدّين از پيرايهء خرد خالى بود ، چنانچه در ايّام حكومت خود بسيارى از امراى خلج را بىگناه به قتل\r\n\r\n\r\n","description":"","footnote":"\r\n( 1 ) . سفرهء طعام . در تلفظ عاميانهء مردم آذربايجان همين لفظ سارى و جارى است و بر اثر تكرار آن را به صورت مخفّف « دسته خان » ادا مىكنند .\r\n","page_name":" 3836 ","page_number":128},
  {"content":"\r\n\r\nرسانيد و از كمال حماقت كه داشت در روز بار عام ملك عراق و خراسان را بر ملازمان خود قسمت كرده و همچنين ساير بلاد ربع مسكون را به هركس كه خواستى نامزد نمودى .\r\nچنانچه آورده‌اند كه روزى يكى از بازرگانان را در آن ديار مال بسيار تلف شد . او صورت حال را به سمع علاء الدين رسانيد . علاء الدّين پرسيد كه « اين سوداگر از كدام ولايت است ؟ » گفتند : « اصفهانى است . » گفت : « حكومت اصفهان را به نام او بنويسيد . » و هيچ‌كس را ياراى آن نبود كه به او بگويد كه اين چه سخن بىما حصل است . تا آنكه يكى از ملازمان او به عرض رسانيد كه « اين سوداگر را كه حكومت اصفهان به او نامزد شده ، مالى بسيار بايد تا لشكر را به هم رسانيده متوجّه اصفهان گردد ، و او را از دست مخالفان گرفته متصرّف شود . » اين سخن معقول علاء الدّين شده ، فرمود تا مبلغى عظيم به آن بازرگان دادند .\r\nآخر الأمر چون حركات ناشايستهء او زياده از حدّ شد ، امرا جمع شده او را از ميان برداشته ، حسام الدّين عوض را - كه آخرين ملوك خلج بود و از دست ملك ناصر الدّين محمود ، پسر سلطان شمس الدّين ايلتتمش به قتل رسيد - به امارت خود برداشتند .\r\nاز جمله وقايع اين سال آنكه اوگتاى قاآن قوريلتاى بزرگ ساخت « 1 » و شهزادگان و امرا را به اطراف و جوانب بلاد نامزد ساخت . و مفصّل اين مجمل آنكه چون اوگتاى قاآن از فتح ممالك ختاى مراجعت نمود ، در موضع تالان و سيرا جمعيت ساخته ، قوريلتاى كرده ، تمام فرزندان و خويشان و امراى چنگيز خان را جمع كرده از سرنو ياسا و احكام چنگيز خان بر ايشان خواند . و در اوّل وقت چون حاضر شدند همه را به انواع سيور غاميشى و عاطفت مخصوص گردانيد و يك ماه پياپى به عيش و طرب گذرانيدند . و بعد از يك ماه از عيش و عشرت فراغت يافتند و روى به تربيت ملك و لشكر آورده ، چون هنوز بعضى اطراف ممالك فتح نشده بود و در بعضى ولايات علم عصيان برافراشته فتنه و فساد مىكردند ، بنابراين ، قاآن به تدارك آن مشغول شده مىخواست كه هريكى از خويشان خود را با فوجى از سپاه [ 264 ب 
  ] به طرفى نامزد فرموده خاطر از آن طرف جمع كند و به نفس خود متوجّه دشت قپچاق گردد .\r\nچون رأى بر آن قرا گرفت ، منكوقاآن با وجود جوانى و كوچك سالى كنگاچ پيرانه پيش آورده حركت قاآن را به جانب دشت نپسنديد و به عرض رسانيد كه « با وجود اين همه فرزندان و برادران كه منتظر فرمان ايستاده‌اند ، چه فايده مترتّب خواهد شد اگر كه حضرت قاآن هميشه\r\n\r\n\r\n","description":"","footnote":"\r\n( 1 ) . به گفته خواجه رشيد الدين ، اين قوريلتاى بزرگ در موضع طالان‌دايان صورت گرفت . - جامع التواريخ ، ج 1 ص 663 .\r\n","page_name":" 3837 ","page_number":129},
  {"content":"\r\n\r\nخود مشقت و محنت سفر مىكشد . لايق دولت آن است كه قاآن به تماشا و جرغاميشى اشتغال نمايد ، و ما هرخدمتى كه باشد به تقديم مىرسانيم . »\r\nچون منكوقاآن اين سخن گفت همهء امرا و حضّار مجلس اين سخن را پسنديده و آن را پيروى نموده قاآن را از آن حركت بازداشتند . بعد از آن رأى قاآن بر آن قرار گرفت كه از شهزادگان باتو « 1 » و گيوك خان و منكوقاآن و قدآن با جمعى ديگر از امرا و لشكرى فراوان متوجّه ولايت قپچاق و اوروس و پولار و ماجار و باشغرد و آس و سوداق و آن حدود روند و تمامى آن ولايت را فتح كرده از بيگانه خالى سازند . پس اين جماعت به فرمودهء قاآن در مقام استعداد و تهيّهء رفتن شده به زودى متوجّه آن صوب گشتند .\r\nو در معجم البلدان « 2 » آورده كه از عجايب امورى كه در عالم از آن تعجّب توان كرد آن است كه هريك از باشغرديان « 3 » صورت ذكر خود را تراشيده در گردن خود آويختند و او را خالق خود دانسته عبادت آن مىكنند كه شبش مىخورند . آرى عقلى كه از آن نوع غذا به هم رسد البته مقتضى آن‌چنان معبود خواهد بود .\r\nو هم در اين سال در صحراى سيچانك « 4 » [ اوگتاى 
  ] قاآن ، كوچو پسر خويش را و شهزاده قوتوقو را به جانب ماچين - كه آن را ننگياس نيز مىگويند - نامزد فرمود . ايشان به ماچين رفته ، از شهرهاى آن ولايت شهر سنگ يمبو و كريمبو را گرفتند و برگذر ، ولايت تبت را غارت كردند .\r\nو هم در اين سال هوقوتور « 5 » را با لشكرى بسيار به جانب كشمير و هندوستان فرستاد . ايشان نيز بعضى ولايات را بگرفتند و تاراج كردند .\r\nهم در اين سال قوبچور « 6 » چهارپاى را معين گردانيدند به اين طريق كه ( از هر صد سر ، يك سر بدهند ) « 7 » و فرمودند كه از هرده تغار غلّه تغارى غلّه بدهند تا بر فقرا و مساكين صرف كنند . و چون تردّد ايچيان نزد شهزادگان [ و هم 
  ] از حضرت قاآن به جانب ايشان جهت مصالح ملكى ضرورى بود ، ناچار در تمام ممالك محروسه يام‌ها « 8 » نهادند و آن را « بايان يام » خواندند . و به جهت آن يام‌ها نهادن ايلچيان را از قبل شهزادگان بدين تفصيل معيّن گردانيدند :\r\nاز جانب قاآن بيتكچى قوريداى . از جانب [ چغتاى 
  ] : ايمكچين تايچيوتاى . و از جانب\r\n\r\n\r\n","description":"","footnote":"\r\n( 1 ) . ق : ناقو ؛ م : تاقيو ؛ ش : ناقيو .\r\n( 2 ) . ذيل باشغرد .\r\n( 3 ) . متن : شغوريان .\r\n( 4 ) . متن : اوسنجابك .\r\n( 5 ) . ق : مرباقو ؛ م ، ش : امير بوقا .\r\n( 6 ) . قوبچور : يا قپجور ، قبچور به معنى ماليات گلّه . « از هرصد سر چهارپاى ، يك سر را به نام قبجور مىگرفتند » - فرهنگ اصطلاحات مغول .\r\n( 7 ) . متن : ( از هرچهارپايى يك سر بدهند ) .\r\n( 8 ) . متن : بامها . يام مالياتى بوده ، كه براى بهبود و ترتيب چاپارخانه‌ها و اسبان چاپار از مردم مىگرفتند .\r\n","page_name":" 3838 ","page_number":130},
  {"content":"\r\n\r\nباتو : سوقو مولچتاى . و از جانب تولوى خان : الچيقه « 1 » به فرمان سرقوقيتى بيكى « 2 » رفته بود ، امراى مذكور در تمامت ممالك بر طول و عرض اقاليم يام بايان بستند . و قاآن به اطراف ممالك يرليغ فرستاد مضمون آنكه « هيچ آفريده يكديگر را تعرّض نرسانند ، و قوى بر ضعيف زور و زيادتى نكند . » القصّه خلايق آسوده و فارغ البال گشتند و آوازهء عدل او جهان را فروگرفت .\r\n\r\nحكايت جنگ‌هايى كه شهزادگان و لشكر مغول در دشت قپچاق و بلغار و اوروس و مگس « 3 » و آلان و ماجار و پولار و باشغرد كرده و آن ولايات را فتح نموده‌اند\r\nشهزادگان كه به فتح دشت قپچاق و آن حدود نامزد بودند از فرزندان تولوى خان ، پسر مهتر منكوقاآن و برادرش بوجك « 4 » و از اروق اوگتاى قاآن پسر مهين گيوك خان و برادرش قدآن ، و از فرزندان چغتاى ، بورى و بايدار « 5 » و كولگان ( برادر قاآن ) و پسران [ جوچى ، باتو و آورده و شبآت و تنگقوت 
  ] « 6 » و از امراى معتبر سوبداى بهادر و چند امير ديگر تمامت به اتفاق ، در بهار بيچين ييل سال بوزينه موافق جمادى الآخر سنهء ثلث و ثلثين و ستّمائه [ - 633 
  ] در راه تابستان را گردانيده پاييزگاه در حدود بلغار به اروق [ پسران 
  ] جوچى خان : باتو و آورده و شبآن « 7 » و تنگقوت ، كه هم نامزد آن حدود بودند پيوستند ، و از آنجا باتو [ با 
  ] شبآن و بورلداى و لشكرى به قصد پولار « 8 » و باشغرد متوجّه آن صوب شده در اندك فرصت تمام آن ولايت را گرفته اهالى آنجا را به قتل رسانيده ، اموال و اسباب به غارت بردند .\r\nو تفصيل اين واقعه چنان است كه پولار « 9 » قومى بسيار بودند بر ملّت نصارا ، و سرحدّ ولايت ايشان به فرنگ متّصل بود . و چون ايشان آوازهء حركت با تو شنيدند ، ايشان نيز مستعدّ شده ، با چهل تومان لشكر متوجّه دفع با تو شدند . و شبآن كه با ده هزار مرد منقلاى بود خبر فرستاد كه « اين جماعت پولار ده برابر لشكر مغول‌اند و [ تمامت 
  ] بهادر و پهلوان . »\r\nالقصّه چون هردو سپاه برابر شدند ، باتو بر عادت چنگيز خان بر بالاى پشته رفت و يك شبانه‌روز به حضرت حقّ ، سبحانه تعالى ، تضرّع و زارى كرد ، و مسلمانان را نيز فرمود تا به جمعيت دعا كردند . بعد از آن متوجّه جنگ شد . و آبى بزرگ در ميان بود . باتو خان و [ 265 الف 
  ] بورلداى « 10 » و جمعى از امرا شبانه از آن آب گذشتند . على الصّباح آتش كارزار شعله كشيد و شبآن به نفس خويش در معركهء جنگ درآمد ، و جمعى كثير را به قتل رسانيد ، چنانچه از طرفين بر وى آفرين كردند . و امير بورلداى با تمامت لشكرها به يك بار حمله آوردند و\r\n\r\n\r\n","description":"","footnote":"\r\n( 1 ) . متن : تحفه .\r\n( 2 ) . متن : سپروتوقتنى بيكى .\r\n( 3 ) . پايتخت آلان‌ها .\r\n( 4 ) . ق : برجك ؛ م ، ش : برحك .\r\n( 5 ) . متن : نامدار .\r\n( 6 ) . از جامع التواريخ اضافه شد .\r\n( 7 ) . متن : شيبان .\r\n( 8 ) . متن : بور .\r\n( 9 ) . متن : بوقو .\r\n( 10 ) . متن : باتو خان فرمود و تابور دلدارى .\r\n","page_name":" 3839 ","page_number":131},
  {"content":"\r\n\r\nروى به سراپردهء كلر « 1 » كه پادشاه ايشان بود نهادند و طناب‌هاى سراپردهء كلر را به شمشير بريدند .\r\nو چون سراپردهء كلر افتاد ، سپاه او روى به هزيمت نهاد . و مغولان در عقب ايشان درآمده چندان از آن طايفه به قتل رسانيدند كه محاسبان چالاك دست از شمارش ايشان عاجز آمدند ، و اكثر لشكر كلر در آن معركه هلاك شدند . امّا چون پولار و باشغرد مملكتى بس عظيم بود ، مع هذا بالكليّه آن ولايت صاف نشده و هرچند سعى نمودند باز جمعى از طرفين به ياغيگرى سر برمىآوردند . بعد از فتح ولايت پولار شهزادگان و امرا در زمستان بر رودخانهء جاياق « 2 » جمع شدند و امير سوبداى را با لشكرى بسيار به ولايت آس « 3 » و حدود بلغار فرستادند . و او تا به شهر كويك رفته ، بعد از جنگ بسيار لشكرهاى آن ولايت را شكست داده ايل گردانيد ؛ و امراى آنجا بايان و چيقو به خدمت شاهزادگان آمده اولجاميشى « 4 » كرده و سيورغاميشى يافته بازگشتند و باز ياغى شدند .\r\nو چون اين خبر به شهزاده‌ها رسيد بار ديگر امير سوبداى بهادر را فرستادند تا ايشان را گرفت و هركه را مايهء فتنه مىدانست ، به قتل رسانيد . و بعد از آن شهزادگان كنگاچ كرده و هر يكى با لشكر خود به جرگه روان شدند و ولاياتى را كه بر گذر ايشان بود گرفتند . و منكوقاآن به دست چپ بر كنار دريا به جرگه مىرفت ، بچمان « 5 » - كه از امراى بزرگ و صاحب شمشير آن ولايت بود از قوم اوليريك از جماعت قپچاق - و قاچير اوكوله ، از قوم آس ، هردو را بگرفت . و آن‌چنان بود كه اين بچمان با قومى ديگر از دزدان از شمشير جسته بودند و از گريختگان ديگر جمعى به دو پيوستند ، و بر هرطرفى مىزد و چيزى مىربود ، و روزبه‌روز فتنهء او زيادت شد . و چون جاى معيّن نداشت ، لشكر مغول به هيچ وجه او را [ به 
  ] دست نمىتوانستند آورد ، و در ميان بيشه‌هاى كنار اتل « 6 » پنهان مىبود . آخر الأمر قاآن فرمود تا دويست كشتى ساختند و در هركشتى صد مرد مغول بنشاندند ، و او و برادر خودش بوجك بر هردو طرف آب يرگه « 7 » كرده رفتند .\r\nدر اثناى راه به بيشه‌اى از بيشه‌هاى اتل رسيدند . [ سرگينى تازه 
  ] در خيل خانه كه به زودى كوچ كرده [ بودند 
  ] در آن بيشه يافتند . و چون نيك تفحّص كردند پير زالى يافتند بيمار . از وى پرسيدند كه « اين خيل خانهء كه بود ؟ » گفت : « اين از آن نجمان است . » گفتند : « اكنون وى\r\n\r\n\r\n","description":"","footnote":"\r\n( 1 ) . ق : كلبر ؛ م : كلو ؛ ش كلير .\r\n( 2 ) . متن : جانان .\r\n( 3 ) . متن : اوروس . از روى جامع التواريخ و جهانگشا اصلاح شد .\r\n( 4 ) . متن : نجاميشى . اولجاميشى از مادهء مغولى « آغولجا » به معنى ديدار كردن ، پيوستن به كسى + « ميش » شناسهء فعل ماضى در تركى + « ى » مصدر فارسى است به معنى : تعظيم و نثار كردن ، پيشكش كردن ، و تقديم هديه به شاه و خان هنگام بار يافتن است . - جامع التواريخ ، ج 3 ، ص 2304 .\r\n( 5 ) . متن : نحمان .\r\n( 6 ) . متن : اتيل .\r\n( 7 ) . يرگه : تركى شدهء واژهء مغولى جرگه است .\r\n","page_name":" 3840 ","page_number":132},
  {"content":"\r\n\r\nكجاست ؟ » آن پيرزن از ترس جان گفت : « او با اسباب و اموال خود به فلان جزيره رفته » و چون كشتى حاضر نبود و از اتل نمىتوانست گذشت ، منكوقاآن در آنجا توقّف نمود و جماعتى را دوانيد كه كشتى زود حاضر سازند .\r\nاتّفاقا از قوّت طالع قاآن و اقبال دولت مغول ناگاه بادى سخت پيدا شد و آب دريا آن‌چنان به موج آمد كه از گذر آن جزيره كه پيرزن نشان داده بود تا جانبى ديگر آب برفت و زمين ظاهر شد . منكوقاآن فى الحال با لشكرها رانده به آن جزيره رفت و بچمان را دستگير كرد . و بچمان التماس كرد كه منكوقاآن وى را به دست خود بكشد . منكوقاآن برادر خود ، بوجك ، را فرمود كه او را به دو نيم زد و قاچير اكوله ، كه از امراى آس بود نيز در همان موضع به قتل رسانيد . و آن تابستان در آن جزيره گذرانيدند . و چون هوكرييل ( سال گاو ) گذشت ، متوجّه ولايات ديگر شدند .\r\n\r\n","description":"","footnote":"","page_name":" 3841 ","page_number":133},
  {"content":"\r\n . \r\n","description":"","footnote":"","page_name":" 3842 ","page_number":134},
  {"content":"\r\n\r\n\r\nذكر سوانح سال ششصد و بيست و چهارم از رحلت خير البشر « 1 »\r\nدر اوايل اين سال [ پسران جوچى : 
  ] باتو و آورده و بركه و ديگران شهزادگان « 2 » به جنگ بوقشى « 3 » و برطاس [ و بر جان 
  ] رفتند ، و آن ولايت را به اندك فرصت گرفتند ، و به اين سال مذكور تمامت شهزادگان كه در آنجا بودند به جمعيت قوريلتاى ساختند و به اتفاق به جنگ اوروس برنشستند . باتو و آورده و گيوك خان و منكوقاآن و كولگان و قدآن و بورى به اتفاق شهر ريازان « 4 » را محاصره كردند و بعد از سه روز آن شهر را به ضرب شمشير گرفتند و بعد از آن شهر ايكه را نيز گرفتند ، و كولگان را آنجا زخمى رسيد و به آن زخم وفات يافت . و از امراى اوروس ، رمان « 5 » نام با لشكرى به جنگ مغولان رفت . بعد از تردّد بسيار با تمام سپاه خود به قتل رسيد . و شهر مسكاو « 6 » را بعد از پنج روز گرفتند و حاكم آن شهر اولاى تيمور را به قتل رسانيدند ، و شهر يورگى بزرگ را محاصره كرده بعد از هشت روز گرفتند . و اهالى آن شهر جنگ‌هاى سخت كردند ، و منكوقاآن در گرفتن آن شهر بسيار بهادرىها كرد ؛ چنانچه آن شهر را به مجرّد سعى منكوقاآن به دست آوردند ، و شهر قيرقلا « 7 » كه اهل ولايت وريزلاو « 8 » است به اتفاق در پنج روز بگرفتند ، و امير آن ولايت يكه يورگو « 9 » بگريخت و [ در 
  ] بيشه رفت . و بعد از سعى بسيار او را نيز به دست آورده به قتل رسانيدند .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . از جمله پسران اوگتاى قاآن : قدآن ، گيوك خان و مونگكه قاآن ( منگوقاآن ) ، و پسرزادهء چغتاى : بورى و پسر چنگيز : كولگان . - جامع التواريخ ، ج 1 ، ص 668 .\r\n( 3 ) . متن : نوقش .\r\n( 4 ) . متن : اربان .\r\n( 5 ) . متن : ارمان .\r\n( 6 ) . متن : مكاو .\r\n( 7 ) . متن : مرلا ( بدون نقطه‌گذارى ) .\r\n( 8 ) . متن : وزير لاو .\r\n( 9 ) . متن : و مكه ووكو .\r\n","page_name":" 3843 ","page_number":135},
  {"content":"\r\n\r\nبعد از آن از آنجا بازگشتند و كنگاچ كردند كه تومان تومان به جرگه مىرفته باشند و هر ولايت و شهر و قلعه كه از پيش مىآمده باشد ، او را گرفته خراب مىكرده باشند . و در اين بازگشتن باتو به شهر كسل‌ايسكه « 1 » رسيد و دو ماه آن شهر را محاصره نمود ، و به هيچ‌وجه مسخّر نشد . بعد از آن قدآن و بورى رسيدند و به سه روز گرفتند . ( آنگاه به خانه‌ها فرود آمدند و استراحت نمودند . ) « 2 »\r\nو از جمله وقايع اين سال آنكه روز يكشنبه هجدهم ماه ربيع الأوّل سلطان ركن الدّين فيروز شاه بن سلطان شمس الدّين ايلتتمش بعد از آنكه از حكومت و سلطنت او شش ماه و بيست و شش روز گذشته بود در بند وفات يافت . و منشأ اين آن بود كه چون بعد از وفات پدرش ، سلطان شمس الدّين ، به اتّفاق ملوك و امرا در روز دوشنبه بيست و يكّم ماه شعبان سال گذشته او را بر سرير سلطنت نشانيده كمر اطاعت و انقياد در ميان بستند ، امّا خدمت ايشان فى الحال در خزاين گشاده تمام زر و نفايس را كه در اين مدّت پدرش جمع كرده بود ، به مطربان و مسخرگان و مخنّثان بخشيد ، و هميشه اوقات خود را به لهو و لعب مىگذرانيد ، و به هيچ وجه به امور ملك متوجّه نمىشد .\r\nمادر او ، شاه تركان ، كنيزك ترك بود كه در ايّام سلطنت شمس الدّين ايلتتمش ، بر جميع حرم‌هاى او مقدّم مىنشست و اعتبار تمام داشت . و در اين وقت مهمّات بر وى قرار گرفت ، و او به واسطهء آنكه در ايّام حيات شوهرش از بعضى حرم‌ها كينه در دل داشت و اكثر ايشان را ايذا و اهانت بسيار مىكرد و بعضى را به قتل رسانيد ، از اين جهت خاطر اهل مملكت از ايشان آزرده [ بود 
  ] . و چون سلطان ركن الدّين هميشه مست با مسخرگان و مخنّثان سر مىبرد ، امور ملك روى به اخلال نهاد ، خصوصا چون شاه تركان ، قطب الدّين پسر شمس الدّين را به قتل رسانيد ، مردم بسيار از وى متنفّر شدند و امراى سرحدّ شروع در مخالفت كردند .\r\nمثلا ملك معزّ الدّين محمّد سالارى « 3 » در بدائون علم عصيان برافراشت ، همچنين ملك عزّ الدّين كبير خان حاكم ملتان ، و ملك سيف الدّين كوجى حاكم اوجه ، و ملك علاء الدّين خافى ، حاكم لاهور ، باهم متفق شده از اطاعت سلطان ركن الدّين فيروز شاه قدم بيرون نهادند .\r\nو سلطان ركن الدّين چون اين خبر شنيد ، از دهلى با لشكرى فراوان دفع فساد ايشان را مصمّم كرد و متوجّه لاهور شد . در اثناى راه وزير مملكت ، نظام الملك جنيدى از پيش سلطان ركن الدّين گريخته به كول رفت ، و از آنجا رفته به ملك معزّ الدّين محمّد سالارى ، و ايشان هر دو به اتفاق رفته به ملك خافى و كوجى پيوستند .\r\n\r\n\r\n","description":"","footnote":"\r\n( 1 ) . متن : كسلانكه . بلوشه اين شهر را « كيف ماتشكه » . ضبط كرده است . شهريست در نود و هشت كيلومترى مسكو .\r\n( 2 ) . م : مطلب بين ( ) را ندارد .\r\n( 3 ) . م : محمّد سالاوى .\r\n","page_name":" 3844 ","page_number":136},
  {"content":"\r\n\r\nو چون اين خبر در اردوى سلطان ركن الدّين ظاهر شد مردم ديگر شروع در گريختن كردند . و در اين اثنا خبر رسيد كه در دهلى ميانهء سلطان رضيه ، دختر سلطان شمس الدّين ايلتتمش ، و شاه تركان ، مادر سلطان ركن الدّين ، نزاع به جايى رسيد كه شاه تركان قصد سلطان رضيه كرده متوجّه گرفتن او شد . امّا چون مردم شهر دهلى از اوضاع شاه تركان به تنگ آمده بودند ، در اين وقت فرصت غنيمت دانسته جانب سلطان رضيه گرفته ، شاه تركان را دستگير نموده به خدمت سلطان رضيه رسانيدند .\r\nالقصّه چون اين خبر به سلطان ركن الدّين رسيد ، به جانب دهلى مراجعت نمود . و قبل از آمدن او به دهلى ، از امراى ترك و فوجى از بندگان ترك با سلطان رضيه بيعت كرده او را بر سرير سلطنت متمكّن ساخته مكتوبات به آن جماعت كه در ملازمت سلطان ركن الدّين مىبودند ، فرستاده ايشان را از حقيقت حال اعلام دادند . و چون آن جماعت را يقين شد كه جميع امرا و سپاه از ركن الدّين رو مىگردانيده‌اند ، همان جماعت سعى نموده ، سلطان ركن الدّين را گرفته به خدمت سلطان رضيه رسانيدند . و وى برادر را در بند كرده خود بر سرير سلطنت قرار يافت تا آنكه بندگان سلطان ركن الدّين در آن بند فوت شدند .\r\nو از عجايب امور يكى آن است كه صاحب طبقات ناصرى نقل مىكند كه چون سلطان شمس الدّين ايلتتمش از فتح كاليور مراجعت فرموده به دهلى آمد ، تاج الملك محمود ميرزا حكم فرمود كه « دختر من رضيه خاتون را به ولايت‌عهدى من بنويس ، و آن نوشته به جميع امرا برسان تا همه بر وى بيعت كنند . » و چون مردم از سلطان با وجود سه چهار پسر ، اين حرف شنيدند ، بسيار متعجّب و متحيّر بماندند ؛ چه ، پادشاه عاقل با وجود سه چهار پسر رسيده چگونه دختر خود را ولىعهد خود گرداند و امرا را در بيعت دختر مكلّف سازد ؟ بنابراين ، جمعى از مقرّبان از وى سرّ اين حكم پرسيدند . سلطان فرمود كه « عن قريب بر شما ظاهر خواهد شد كه هيچ‌يكى از پسران من تيمار ملك نمىتواند كرد ، و همه به عيش و عشرت و لهو و لعب مشغول خواهند شد ، و تيمار ملك من از دست اين دختر ميسّر خواهد شد . » اتّفاقا چنان شد ؛ چه ، پسر بزرگ [ 266 الف 
  ] سلطان شمس الدّين ايلتتمش ، ناصر الدّين محمود كه از وى تيمار ملك مىآمد ، در ايّام زندگانى پدر وفات يافت ، و بندگان سلطان ركن الدّين فيروز شاه به آن نحو كه معلوم شد و پدرش گفته بود سلطنت خود را بر سر مسخرگى پاى داد ، و برادر ديگر قطب الدّين را شاه تركان به قتل رسانيد ، بالضّروره وارث ملك رضيه خاتون ماند . و آن سلطان رضية الدّين به غايت اخلاق پسنديده داشت و سزاوار پادشاهى بود ؛ چه ، آنچه لايق پادشاهان از داد و عدل و شجاعت باشد همه را بر وجه كمال داشت ، و عيب او همين بود كه به صورت زنان مخلوق شده [ بود 
  ] .\r\n\r\n","description":"","footnote":"","page_name":" 3845 ","page_number":137},
  {"content":"\r\n\r\nالقصّه چون سلطان رضية الدّين به حكومت نشست ، طايفه‌اى از امرا كه لقب ملكى يافته بودند و قدم از دايرهء اطاعت او بيرون نهاده علم عصيان برافراشتند ، سلطان رضية الدين مانند مردان مرد با ايشان محاربات و جنگ‌ها كرده همه را مطيع و منقاد گردانيد و فتنه‌ها آرام گرفت . امراى لكنوتى نيز خطبه و سكّه به نام او كرده در مقام بندگى او شدند . سلطان رضيه از پردهء لباس عورات بيرون آمده قبايى مردانه پوشيده و تاج بر سر نهاده در ميان خلايق ظاهر شد ، چنانچه روز بار همه‌كس او را مىديدند كه بر فيل مست سوار مىشد و سير مىفرمود .\r\nاز جمله وقايع اين سال آنكه فوجى از سپاه تاتار مدينهء اربل را محاصره نموده جبرا و قهرا آن را گرفته ، اهالى آن شهر را بالتّمام به قتل رسانيدند و قلعهء آن شهر را خراب كردند .\r\nو در اين سال جمعى كثير از ملوك و سلاطين سفر آخرت اختيار كردند . مثل سلطان روم علاء الدّين سلجوقى ، كه آخر عمر دختر ملك كامل را به عقد خود آورده بود . و ملك حسن احمد بن سلطان صلاح الدّين يوسف ، و ملك عزيز غياث الدّين محمّد بن ملك ظاهر غازى بن صلاح الدّين ، صاحب حلب .\r\nو از جمله وقايع اين سال احوال قطب الدّين سلطان است بعد از بيرون آمدن او از كرمان .\r\nدر تواريخ معتبره مسطور است كه چون قطب الدّين سلطان از كرمان روان شد ، در خراسان زياده از سه روز توقّف ننموده بر سبيل ايلغار روى به ولايت ماوراء النهر نهاد . و چون به سمرقند رسيد املاك پدرى را ضبط و انتظام نمود و عنان عزيمت به جانب قناس « 1 » كه اردوى چغتاى خان بود منعطف داشت . و چون به ملازمت چغتاى خان رسيد پيشكش‌هاى موافق طبع و ملايم خاطر افتاد و در مقابل آن بسيار نوازش و عاطفت فرمود و روز بار آش خاصهء خود جهت او فرستاد . و چون سلطان قطب الدّين نهايت تقيّد به شريعت داشت از خوردن آن طعام احتراز نموده از مجلس برخاست و ساعتى غايب شد . و چون آش از ميان برداشتند ، بازآمد .\r\nو چغتاى خان چون تقيّد او به شريعت شنيده بود ، خود مترصّد احوال او مىبود و ملاحظه مىنمود كه آيا طعام مىخورد يا نى . چون يقين چغتاى شد كه وى از آش اجتناب مىكند ، فى الحال حجّاب را فرستاده از وى سبب ناخوردن طعام پرسيد . سلطان قطب الدّين عذر آن گفت كه « من درد دندان دارم و طبيب مرا از تناول گوشت منع نموده ، بنابراين ، طعام نخوردم . »\r\nاتّفاقا روز ديگر چون به بارگاه چغتاى خان حاضر شد ، همان آش خاصّه جهت او فرستاد و چند نفر از معتمدان خود بر وى موكّل كرد كه هرآينه بايد كه از آن طعام بخورد . سلطان قطب الدّين با وجود اين حال هرچند ايشان مبالغه كردند دست به آن آش نيالود . بنابراين ،\r\n\r\n\r\n","description":"","footnote":"\r\n( 1 ) . متن : مباس ( بدون نقطه‌گذارى ) براى توضيحات بنگريد به - تاريخ جهانگشا ، ج 1 ، پاورقى ص 21 .\r\n","page_name":" 3846 ","page_number":138},
  {"content":"\r\n\r\nچغتاى خان را يقين شد كه آن احتراز او جهت تقيد به دين خود است و از اين سبب جمعى از امراى مغول كه در دين خود تعصّب داشتند كينهء سلطان قطب الدّين در دل گرفته سلطان را در نزد چغتاى به تكبّر و بزرگى منسوب ساختند . و چون سلطان قطب الدّين اين نوبت از بارگاه بيرون آمد از براى هريكى از امرا تحفه‌هاى لايق فرستاده خاطرهاى ايشان را به دست آورد و از براى عميد ، كه حاجب و وزير چغتاى بود ، نيز نفايس تحف فرستاد و التماس آن كرد كه « طعام خوردن ما را در خدمت چغتاى محلّ نيك پيدا كنيد و نوعى سازيد كه خاطر خان از من رنجش نيابد . »\r\nبنابراين ، عميد به اتّفاق جمعى از امرا كه سلطان قطب الدّين ايشان را بر اين داشته بود ، حيله‌ها ساخته چيزها به عرض چغتاى رسانيدند كه ظاهرا كدورتى از وى در خاطر چغتاى خان نماند ، و اگرچه گاه‌گاهى از وى رنجش ظاهر مىكرد ، امّا به طريق ظرافت .\r\nالقصّه ، سلطان قطب الدّين به هرنحوى كه بود از چغتاى خان مرخّص گشته روى به درگاه اوگتاى خان نهاد . و چون به آن درگاه رسيد ، قاآن بسيار او را عزّت داشت . و جمال او را به فال نيكو گرفت و دانشمند حاجب - كه از حجّاب بزرگ او بود - با او دوست شد و در مقام امداد و يارى او درآمده پيشكش‌هاى او [ 266 ب 
  ] و هنرهاى سلطان قطب الدّين در بزم و رزم و شكار و ميدان پسنديده ، به عرض قاآن رسانيد ، به نوعى كه قاآن بسيار تحسين نمودند و مرتبهء او به جايى رسيد كه جميع امرا و اعيان دولت به منزل او مىآمدند و او را مستحقّ سلطنت كرمان مىدانستند .\r\nو چون اين معنى مكرّر به عرض قاآن رسيد دانشمند حاجب مجددّا به عرض رسانيد كه « قتلغ خان در حال حيات خود اين را وليعهد ساخته بود و تمام اهالى آن ولايت از سپاه و رعيّت هواخواه اويند . مع هذا او در ذات خود شايستگى و استحقاق سلطنت ، و اخلاص او به اين درگاه نه در آن مرتبه است كه به تقرير يا به تحرير توان از عهدهء آن بيرون آمد . »\r\nو در اين اثنا حكايت حاجى ساربان كه قبل از اين در وقتى كه سلطان ركن الدّين در اردو بود به عرض رسانيده بود به ياد قاآن آمد . بنابراين ، حكم فرمود كه منشور سلطنت به نام قطب الدّين بنويسند و تشريف او ساخته او را به زودى بازگردانند . و چون اين خبر به اتابك محمود شاه حاكم يزد - كه در آن وقت در اردو مىبود - رسيد ، بسيار بدحال و مضطرب شد و دامن جدّ و جهد در كمر زد و شيوهء مكر و حيله پيش گرفت . و چون يزديان در مكر و حيله نهايت مرتبت دارند و اتابك محمود شاه با وجود آن حالت در اردوى اوگتاى قاآن كارى نمىتوانست ساخت ، زيرا كه جميع امرا و اركان دولت جانب سلطان قطب الدّين را بسيار عزيز مىداشتند و همه متّفق اللفظ و المعنى او را سزاوار سلطنت مىدانستند ، بالضّروره اتابك\r\n\r\n","description":"","footnote":"","page_name":" 3847 ","page_number":139},
  {"content":"\r\n\r\nمحمود شاه بنابرآن كدورتى كه چغتاى خان را نسبت به سلطان قطب الدّين به واسطهء طعام نخوردن پيدا شده بود ، روى به درگاه چغتاى خان نهاد و او را بر اين داشت كه اين حكم را تبديل بايد نمود .\r\nدر اين اثنا از كرمان سيف الدّين شادى به ماوراء النهر رسيد و تحف و هداياى بسيار به خدمت چغتاى خان از قبل ركن الدّين سلطان گذرانيده محضرى « 1 » كه ركن الدّين به نام قطب الدّين سلطان به هم رسانيده به خطوط و توقيعات علما و قضات و امرا و اعيان كرمان رسانيده بود ، به عرض چغتاى خان رسانيد . و مضمون محضر آنكه « سلطان قطب الدّين ايلچيان به هندوستان فرستاده از ايشان التماس وصلتى كرده . و غرض او از آن وصلت و خويشاوندى آن است كه به هندوستان رود و لشكر آن ولايت جمع آورده به قصد پادشاهان مغول و خرابى تركستان قيام نمايد . و از آن زمان كه وى از كرمان بيرون رفته همواره ميانهء او و سلاطين هندوستان رسل و رسايل مىشود . »\r\nو امثال اين امور مزخرف بيهوده كه هيچ عاقل به آن التفات نمىنمايد نوشته با سيف الدّين شادى روانهء اردو ساختند . و چون اتابك محمود شاه و سيف الدّين شادى به اتّفاق پناه به چغتاى خان بردند و خدمت‌هاى فراوان كردند ، خاطرنشان او ساختند كه « اگر قطب الدّين سلطان به كرمان رود ، نه اتابك در فارس ماند و نه من در يزد . بلكه هيچ‌كس از آن ولايت به تركستان نتواند آمد ، و همه از وى در خوف و بيم خواهند بود . » القصّه چون چندان چيز دربارهء قطب الدّين سلطان به چغتاى خان گفتند كه آن ترك ساده باور كرده آن محضر را به خدمت قاآن فرستاد و او را از فرستادن قطب الدّين سلطان به كرمان منع نمود . بنابراين ، منشور او در توقّف افتاد و مزاج اوگتاى قاآن با او اندك انحراف يافت و به سعى اتابك محمود شاه و سيف الدّين شادى از سرنو منشور ديگر به اسم ركن الدّين سلطان حاصل شد .\r\nو چون مهمّ به اينجا رسيد طايفه‌اى از بزرگان درگاه كه جانب قطب الدّين سلطان داشتند و الحال هيچ چاره نتوانستند كرد ؛ بالضّروره از فروماندگى دست به دامن عماد الملك - كه به منزلهء فرزند قاآن بود - زده او را بر آن داشتند كه فرمانى حاصل بكند كه قطب الدّين سلطان مدّت سه سال بر سر برقاق ( ؟ ) باشد و در سمرقند توقّف نمايد تا يرقاق كرمان برسد و اين برقاقان را پسند كند و ايشان در مصاحبت او احرام درگاه بندند . و فرمان ديگر به اين مضمون كه پادشاه و شحنگان و باسقاقان « 2 » و گماشتگان كرمان به حكم فرمان بايد كه تمامت بندگان و\r\n\r\n\r\n","description":"","footnote":"\r\n( 1 ) . محضر : [ ورقه‌اى 
  ] كه براى اثبات دعوى به مهر و گواهى اهالى و موالى رسانند . - منتهى الإرب .\r\n( 2 ) . متن : باسفافان . باسقاق واژه‌اى نو ساخته است به معنى حاكم و شحنه و مترادف داروغهء مغولى .\r\n","page_name":" 3848 ","page_number":140},
  {"content":"\r\n\r\nمتعلّقان قطب الدّين را به زودى روانه كنند و هرچه او را در آن ولايت مانده از ضياع و چهارپا و غير آن همه را تسليم مردم او كرده هيچ‌چيز او را به هيچ علّت نگاه ندارند .\r\nو چون اين مثال حاصل شد ، قطب الدّين سلطان از تركستان روى به ماوراء النهر نهاد و امير حسن و شاه ملك را به كرمان فرستاد و به طلب همشيرگان و والده تركان خاتون . و ايشان بعد از رسيدن به كرمان در مدّت سه ماه تمام معاملات خود را صورت داده با فرزندان [ 267 الف 
  ] و متعلقان قطب الدّين روى به ماوراء النهر نهادند . و قطب الدّين سلطان بعد از مراجعت برقاقان كرمان يك سال ديگر در ماوراء النهر و سمرقند مقام داشت . بعد از آن با برقاق متوجّه اردو گشت ، و وقتى به اردو رسيد ، كه قاآن ، محمود خوارزمى را كه مغولان او را يلواج گفتندى ، به جانب ختا نامزد كرده بودند . و چون محمود يلواج ، قطب الدّين سلطان را ديد كه به اردو آمده ، به عرض قاآن رسانيد كه « اگر حكم شود كه قطب الدّين سلطان در اين سفر همراه من باشد در ضبط و فتح آن ولايت بسيار ممّد و معاون من خواهد بود ؛ چه ، آن ولايت بسيار است و لشكر بيشمار و قطب الدّين سلطان به كمال سياست ، به شجاعت و دلاورى در آن ولايت مشهور است . »\r\nقاآن التماس محمود يلواج را قبول كرد و حكم نمود كه « قطب الدّين سلطان را بايد كه در اين سفر همراه محمود يلواج رفته آثار اخلاص و دولتخواهى خود بر منصّهء ظهور جلوه‌گر سازد . » و قطب الدّين سلطان خواهىنخواهى در آن سفر همراهى محمود يلواج نمود و خدمات پسنديده به تقديم رسانيد . و محمود يلواج در تعظيم و تكريم او داد مبالغه مىداد و آخر الأمر در مهمّ سازى او ركن اعظم محمود يلواج بود - چنانچه عن قريب تفصيل آن مذكور خواهد شد ، ان شاء اللّه تعالى .\r\nامّا احوال سلطان ركن الدّين . بعد از غيبت سلطان ركن الدّين از كرمان بر اين منوال در تواريخ مسطور است كه چون ركن الدّين در حكومت كرمان استقلال يافت در تعظيم تركان خاتون نهايت مبالغه كردى و بازرگانان را به غايت خوار داشتى و در اهانت و ايذاء ايشان تقصير نكردى ، و غلامان ترك بسيار خريدى و در كارهاى كلّى بر غلامان اعتماد كردى و بسيارى از غلامان خود را به لقب « ملكى » رسانيده معتبر گردانيد و در باب بخشش و عطا كار به جايى رسانيد كه حاصل او گنجايش او نداشت ، و مع هذا بخشش او بىمحلّ مىبود ؛ چه ، شخصى كه لايق دو هزار نبود به او ده هزار مىبخشيد و كسى كه استحقاق ده هزار داشت به او هزار نمىرسيد . بنابراين ، مهمّات او به جايى رسيد كه اكثر اوقات بيوتات خاصّهء او معطل مىماند و حل و عقد مهمات ملكى را به اوكه خاتون گذاشته خود اكثر اوقات به عيش و طرب مىگذرانيد .\r\n\r\n","description":"","footnote":"","page_name":" 3849 ","page_number":141},
  {"content":"\r\n\r\nو چون در قديم الايام اتابك فارس از خواجه ضياء الملك تيمور ملك كينهء بسيار در خاطر داشت ، در اين وقت فرصت يافته خواست كه انتقام خود از ايشان بازستاند . بنابراين ، اتابك فارس از براى جمعى از اكابر و اعيان كرمان كه ركن الدّين سلطان از سخن ايشان هرگز بيرون نرفتى مثل اوكه خاتون و فخر الدّين ختنى و سيف الدّين شادى تحف و هداياى بسيار فرستاد و ايشان را بر آن داشت كه به خدمت سلطان ركن الدّين معروض داشته خاطرنشان او كنند كه « مدار مملكت كرمان بر خواجه ضياء الملك و تيمور ملك است و با وجود ايشان در نظر هيچ‌كس از سپاه و رعيّت تو را وقعى و اعتبارى نيست ، و مع هذا ايشان را حكومت و پادشاهى تو در نظر نمىآيد و در خفيه مردم را از تو بازمىگردانند و محضرى راست مىكنند كه در آن محضر از تو سخنان ناشايسته نسبت به پادشاهان مغول سر زده و آن محضر را به خطوط و توقيعات اكثر مردم خصوصا سوداگران رسانيده مىخواهند كه از براى قطب الدين فرستند . »\r\nو چون اتابك فارس اين نوع تعليمات را به اوكه خاتون و فخر الدّين ختنى و سيف الدّين شادى كه ايشان هميشه در مقام برانداختن ايشان مىبودند امّا راه سخن نمىيافتند ، رسيد ، اين را غنيمت و فوز عظيم دانسته به اتّفاق يكديگر در محل مناسب اين حكايات را به عرض سلطان ركن الدّين رسانيده در خاطر او جاى دادند ، چنانچه سلطان در مقام گرفتن ايشان شده ، قرار داد كه « هم امروز ايشان را بايد گرفت و در بند نگاه داشت . » اوكه خاتون به عرض رسانيد كه « اگر سلطان ايشان را بگيرد و در بند كند ، همانا اين مكافات آن غدر و بيوفايى است كه با قطب الدّين سلطان كرده‌اند . اكنون زمانه مىخواهد كه انتقام آن از ايشان بكشد تا ديگران عبرت گيرند . و در وقت نزول حادثه مشكل از صاحب و ولىنعمت به خيال بزرگ جدا نشود و دست از دامن او بازندارد . »\r\nالقصّه روز چهارشنبه چهارم ماه ذيقعدهء اين سال خواجه ضياء الملك و تيمور ملك را گرفته در ساعت هلاك نمود و برادران و متعلقان ضياء الملك را در شكنجه كرده اموال بسيار از ايشان مطالبه مىنمودند . بعد از كشته شدن خواجه ضياء الملك منصب وزارت سلطان ركن الدّين به تاج الدّين عثمان تعلّق گرفت . و او دست تعدّى و ظلم دراز كرده مال رعيت و ديوان و بازرگان را به باد فنا مىداد و آنچه پادشاه در هفته مىبخشيد ، بندگان وزير [ 267 ب 
  ] در يك روز مىخوردند . و چون مال مقرّرى ولايت كرمان به جور و تعدّى وزير و بخشش پادشاه وفا نمىكرد ، ناچار مردم رعيت كرمان را به قسمت كشيدند و مال فراوان بىحساب از آنها اخذ كردند . بدين منوال چهار سال گذشت ، تا آنكه طاقت رعيّت طاق شد و اكثر مردم جلاى وطن كردند و به اطراف و جوانب رفتند . بنابراين ، بندگان سلطان ركن الدّين خبردار\r\n\r\n","description":"","footnote":"","page_name":" 3850 ","page_number":142},
  {"content":"\r\n\r\nشده تاج الدّين عثمان را از وزارت عزل كرد و ظافر الدّين محمّد را به آن منصب سرافراز ساخت و بعد از دو سال او را نيز عزل كرد .\r\nو در اين سال در كشمير راجه ديوان كله وفات يافت . در زمان وى او را با مخالفان جنگ‌هاى بسيارى دست داد . و در زمان حكومت او يملاچارچ نام منجّمى در بيان حساب كبيسه كتابى تصنيف نموده بود . بعد از راجه ديوان پسرش ، سنكرامرديو « 1 » به حكومت نشست .\r\n\r\n\r\n","description":"","footnote":"\r\n( 1 ) . م : سنكل مرديو .\r\n","page_name":" 3851 ","page_number":143},
  {"content":"\r\n . \r\n","description":"","footnote":"","page_name":" 3852 ","page_number":144},
  {"content":"\r\n\r\n\r\nذكر وقايع سال ششصد و بيست و پنجم از رحلت خير البشر « 1 »\r\nدر ما بين اين سال منگوقاآن و قدآن به جانب ولايت چركسان رفته در حين زمستان به آن ولايت درآمده بعد از جنگ بسيار پادشاه چركس توقان « 2 » نام را به قتل رسانيد و ولايت ايشان را به تصرّف درآورد .\r\nو هم در اين سال شبآن و بوجك و بورى « 3 » عنان عزيمت به صوب ولايت قريم منعطف داشته از [ قوم 
  ] چيچامان « 4 » ، تاتقرا « 5 » را گرفتند . و بركه در اين سال به جانب قپچاق رفت و ارجماك « 6 » و قوران ماس و قيران « 7 » مقدّمان مكروتى « 8 » و متعلّقات اين ولايت را به قتل رسانيدند ، و بعد از قتل و غارت به تصرّف خود درآوردند و به جانب اردوى اوگتاى قاآن بازگشتند و چندان غنايم به اردو رسانيدند كه زياده بر آن متصوّر نبود .\r\nو از جمله وقايع اين سال آنكه طايفه‌اى از خوارزميّه كه در وقت فترات خوارزمشاه گريخته به ولايت حلب رفته نوكر ملك صالح ايّوب بن ملك كامل شده بودند ، بر وى خروج كرده قصد گرفتن او كردند ، و او از بيم ايشان گريخته به سنجار آمد ، و آنچه از خزاين و اسباب و اموال داشت همه را آن خوارزميان تاراج كردند . و چون صاحب موصل خبر يافت كه ملك صالح گريخته به سنجار آمده ، از موصل لشكرى بسيار جمع آورده متوجّه جنگ او شد ، و او را در سنجار محاصره نمود . و چون ملك صالح طاقت مقاومت لؤلؤ « 9 » ، صاحب موصل ، نداشت چاره غير از آن نديد كه به خوارزميان پيوندد و ايشان را تسلّى داده با خود\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : بوقان .\r\n( 3 ) . متن : ثورى .\r\n( 4 ) . متن : جبجافان .\r\n( 5 ) . متن : تابقرا .\r\n( 6 ) . متن : ارحاق .\r\n( 7 ) . متن : قيزان .\r\n( 8 ) . متن : مكردنى .\r\n( 9 ) . م : تولو .\r\n","page_name":" 3853 ","page_number":145},
  {"content":"\r\n\r\nمتفّق گرداند . و چون سبب خروج خوارزميان بر وى بدمعاشى وزير او بود ، به موافقت قاضى سنجار ، ملك صالح فى الحال فرمود تا ريش وزير و قاضى را تراشيده و خود همان شب از سنجار برآمده خود را به خوارزميان رسانيد . و چون ايشان ديدند كه ملك صالح ريش وزير و قاضى - كه به ايشان در مقام عناد بودند - تراشيده همگى طوق بندگى در گردن انداخته در مقام خدمتكارى درآمده در ركاب او متوجّه دفع لؤلؤ ، صاحب موصل ، شدند و آن‌چنان شبيخون بر وى بردند كه وى به هزار جان كندن خود را به اسب نوبت رسانيده از آن ميان بيرون رفت ، و اكثر سپاه او به قتل رسيدند ، و اردوى او تمام تاراج شد . و ملك صالح اسباب و اموال بسيار به هم رسانيد .\r\nو هم در اين سال ملك اشرف موسى بن ملك عادل ، صاحب دمشق ، فوت شد و برادرش ملك اسماعيل به جاى او قرار گرفت . امّا ملك كامل به ضرب شمشير ملك اسماعيل را از دمشق بيرون آورده به جانب بعلبك فرستاد و دمشق را به تصرّف خود درآورد ، و بعد از دو ماه بيمارى [ ى 
  ] عارض شد و او در آن بيمارى وفات يافت . و برادرزادهء او ، ملك جواد ، به جاى او بر سرير حكومت دمشق قرار گرفت و پسرش ، ملك عادل ، بر مصر استيلا يافت . و چون ملك اشرف قبل از اين اكثر بلاد جزيره را مثل نصيبين و سنجار را به تصرّف خود درآورده بود و بعد از فوت برادرش ، ملك اوحد ، صاحب اخلاط ، ولايت اخلاط را نيز با نواحى آن ولايت و مدينهء رها و حرّان را گرفته بود و مردم را به داد و عدل خود اميدوار گردانيد . بنابراين ، اكثر ملوك آن ديار با او متّفق شده قرار به آن دادند كه ملك كامل را از ميان برداشته ولايت او با يكديگر قسمت كنند . صاحب روم نيز در اين باب با ملك اشرف اتفاق كرده و با ملك كامل غير از برادرش ، ملك ناصر ، صاحب كرك ، هيچ‌كس نمانده بود .\r\nالقصّه چون لشكرها را آراسته متوجّه آن شدند ، كه به يك ناگاه مزاج ملك اشرف به بيمارى صعب انحراف يافت و در آن مرض فوت شد . و ملك كامل چون بر مردن او بسيار خوشحالى كرده ، در ساعت بر سر دمشق آمده و آن ولايت را از برادر ملك اشرف گرفت ، امّا او نيز بيش از دو ماه نماند ، لهذا حكما گفته‌اند كه سلاطين و ملوك را بر مردن يكديگر خوشحال نبايد شد ؛ چرا كه ، چون مربّى سلاطين از سبعهء سيّارهء آفتاب است اكثر ايشان با يكديگر در اقبال دولت و ادبار نزديك [ به هم 
  ] باشند . پس اگر همانا پادشاهى ادبار دولت يكى از [ 268 الف 
  ] هم‌چشمان خود بشنود ، بايد كه بر آن خوشحال نگردد ، بلكه از حقّ سبحانه تعالى به خيرات و مبرّات دوام و ثبات دولت خود را مسئلت نمايند تا حق سبحانه تعالى او را به بركت آن تضرّع و زارى از تأثير آن وضع منحوس فلكى نگاه دارد .\r\nو در بعضى از تواريخ معتبره مسطور است كه ملك اشرف در ميانهء سلاطين آن زمانه به\r\n\r\n","description":"","footnote":"","page_name":" 3854 ","page_number":146},
  {"content":"\r\n\r\nكرم و سخاوت اشتهار داشت ، به حدّى كه روزى در مجلس انس يكى از اهل طرب گفت كه « آنچه ميل خاطر است از من بخواه . » آن مطرب گفت كه « ميل خاطر من به حكومت مدينهء اخلاط است و مىخواهم كه ملك آن شهر را با نواحى و متعلقات به من ارزانى دارد . » ملك اشرف فى الحال منشور حكومت اخلاط را به آن مطرب ارزانى داشت . و چون نايب اخلاط اين حكايت شنيد تحف و هدايا و اموال بسيار جهت آن مطرب فرستاده شهر را از آن مطرب بازخريد .\r\n\r\n","description":"","footnote":"","page_name":" 3855 ","page_number":147},
  {"content":"\r\n . \r\n","description":"","footnote":"","page_name":" 3856 ","page_number":148},
  {"content":"\r\n\r\n\r\nذكر وقايع سال ششصد و بيست و ششم از رحلت خير البشر « 1 »\r\nدر اين سال قدآن و بورى به جانب شهر مگس « 2 » رفته در عين زمستان بعد از چهل و پنج روز محاصره آن شهر را گرفتند .\r\nو هم در اين سال به حكم اوگتاى قاآن شهر هرات عمارت يافت . و آن‌چنان بود كه در سال ششصد و سى و چهار هجرى اوگتاى قآن را داعيهء آن شد كه هرولايتى كه در وقت چنگيز خان روى به خرابى نهاد بايد كه در ايّام سلطنت او معمور و آبادان شود . بنابراين ، به عرض او رسانيدند كه در زمين خراسان شهرى را مغولان خراب كرده‌اند كه به خوبى آن شهر در ربع مسكون نبود ، و آن شهر را هرات گفتندى . و چون قاآن تعريف هرات از مردم بسيار شنيد ، در باب عمارت آن مبالغهء بسيار فرموده ، عزّ الدّين [ مقدم هروى 
  ] پيشواى جامه‌بافان را ، كه تولوى خان او را از هرات با جمعى ديگر از محترفه آورده در بيش بالغ جاى داده بود ، بنابر آنكه او را با قاآن طريقهء خدمتكارى به هم رسانيده ؛ چه ، او هرسال يك هزار جامهء خواب از براى قاآن ترتيب مىكرد ، طلب داشته ، فرمود كه « اگر تو را من براى عمارت شهر هرات به آنجا فرستم توانى كه آن شهر را زود عمارت كرده او را به جايى رسانى كه مردم كه قبل از اين هرات را ديده باشند بگويند كه هرات باز هم‌چنانكه اوّل بود معمور و آبادان شده ؟ » « 3 »\r\n\r\n\r\n","description":"","footnote":"\r\n( 1 ) . ق : عليه و آله التحية من الملك .\r\n( 2 ) . متن : منكس ؛ بلوشه هم اين محل را منكس ضبط كرده است . طبق گفتهء محمد روشن ، شهر مگس به نوشتهء بويل به نقل از مينورسكى پايتخت آلان‌ها ( - آس‌ها - آسوت  Asut  « در زبان مغولى » ) بوده است . امّا ، الرمزى از سرزمينى به نام مكث در سرچشمهء ولگا نام برده است كه تا سدهء سيزدهم ميلادى مسكن مجارها بوده است . - جامع التواريخ ، ص 2175 .\r\n( 3 ) . ماجراى انتخاب عز الدين جامه باف از سوى اوگتاى قاآن به عمارت شهر هرات در تاريخ‌نامهء هرات اين‌گونه آمده\r\n","page_name":" 3857 ","page_number":149},
  {"content":"\r\n\r\nعزّ الدين گفت : « اگر عنايت پادشاه روى زمين به حال اين بنده باشد ، من در اندك زمان هرات را آن‌چنان معمور و آبادان سازم كه همه بازگويند كه بهتر از اوّل است ، و مع هذا هر سال دو هزار جامهء خوب به اقسام رنگ‌ها كه در اين هوا خوب نمىآيند و در هواى خراسان بسيار صاف و پاكيزه مىشوند ، به خزانهء عامره مىرسانم . »\r\nقاآن چون اين حكايت از عزّ الدّين شنيد ، او را به نوازش‌هاى پادشاهانه سرافراز ساخت و با پنجاه تن ديگر از اهل هرات روانهء خراسان گردانيد ، و يرليغى به او داده كه از اطراف و جوانب ولايت خراسان مردم را جمع آورده و هرات را معمور سازد « 1 » ، و تولو را به داورغگى و قستاى « 2 » را به شحنگى هرات همراه عزّ الدّين فرستاد .\r\nو چون عزّ الدّين به خراسان آمد ، در عرض يك سال آن‌چنان شهر هرات را معمور و آبادان ساخت كه رشك بلاد عالم گشت .\r\n\r\n\r\n","description":"","footnote":"\r\nاست كه چون خان مغول از اطرافيان مصلح پرسيد كه از رعايا و اسارى آن ولايت ( هرات ) كدام طايفه را نامزد گردانيم ؟\r\nامرا عرضه داشتند كه از جامه‌بافان هرات هزار خانه‌وار در بيش باليغ ساكنند ، ايشان را بفرستيم . امير عز الدين مقدم هروى را كه در كفايت و رياست مهارت تمام داشت نزد پادشاه اوگتاى آوردند و گفتند اين آن‌كس است كه پيش از فتح هرات بار اول ، به 2 روز و با دويست جامه باف هريك با ده تا جامهء قيمتى از هرات بيرون آمد و از شاهزاده تولوى خان امان خواست . . . او را تعيين كنيم و امارت ولايت هرات به دو مفوض گردانيم . پادشاه اوگتاى فرمود كه امير عز الدين مقدم با صد بنه‌وار مردم هروى به شهر هرات رود . . . - تاريخ‌نامهء هرات ، چاپ محمد زبير صديقى ، ص 106 .\r\n( 1 ) . سيفى مىنويسد « به حكم يرليغ پادشاه عادل قاآن . . . عبد الملك يزدوئى و محمود حسن فراش و محمّد دايه و پهلوانشاه وره‌اى و فخر الدّين عمادى و مبارز نقاط خنبه‌اى و سعيد بادغيسى و محمود بيك فوشنجى از تركستان متوجه شهر هرات شدند » - تاريخ‌نامهء هرات ، ص 109 .\r\n( 2 ) . متن : منگاى . مطابق تاريخ‌نامهء هرات ، ( ص 114 ) اصلاح شد . ميرخواند او را قرليغ ( خرليغ ) ناميده است .\r\n","page_name":" 3858 ","page_number":150},
  {"content":"\r\n\r\n\r\nذكر وقايع سال ششصد و بيست و هفتم تا بيست و نهم از رحلت خير البشر « 1 »\r\nدر اين سال منگوقاآن و قوبيلاى « 2 » به حكم يرليغ قاآن از دشت قپچاق بازگشتند و شهزادگان باتو و برادران قدآن و بورى و بوجك به قصد ولايت اوروس و قوم سياه كلاهان رفته شهر بزرگ اوروس را [ كه 
  ] منكرمان « 3 » است گرفتند ، و بعد از آن به جانب شهرهاى اولادمور تومان تومان به جرگه رفتند و قلعه‌ها و ولاياتى كه در سر راه ايشان بود همه را مىگرفتند و قلاع را خراب مىكردند . در اين يورش شهر اوچ اوغول اولادمور را به اتفاق محاصره كرده بعد از سه روز بگرفتند .\r\nو در اين سال ملك عزّ الدّين كبير خان ، كه از قبل رضيه سلطان حاكم لاهور بود ، قدم از دايرهء اطاعت سلطان رضيه بيرون نهاده لواى عصيان و ياغيگرى برافراشت . و چون اين خبر به سمع رضيه رسيد با لشكرى بسيار از دهلى متوجّه دفع او شد . و چون ملك عزّ الدّين خبر آمدن رضيه شنيد ، از لاهور برآمده روى به ملتان نهاد . و رضيه او را تعاقب نموده آخر الأمر مهّم ايشان به صلح انجاميد و خطهء ملتان را ، كه ملك فوات داشت نيز به ملك عزّ الدّين ارزانى داشته به جانب دهلى بازگشت .\r\nو در ماه شعبان اين سال ملك التونبه « 4 » ، كه از قبل رضيه حاكم تبرهنده « 5 » بود ، علم ياغيگرى برافراشته شروع در مخالفت نمود . رضيه چون اين خبر شنيد باز با لشكرى بسيار از دهلى روى به تبرهنده نهاد . چون به حوالى تبرهنده رسيد امراى بزرگ او از اتراك با التونبه\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . جامع التواريخ : گيوك خان .\r\n( 3 ) . متن : منكوقاآن .\r\n( 4 ) . م : ملك التونيه .\r\n( 5 ) . متن : سرهنده . مطابق طبقات ناصرى ، ( ص 460 ) اصلاح شد .\r\n","page_name":" 3859 ","page_number":151},
  {"content":"\r\n\r\nمتّفق شده جلال الدّين ياقوت حبشى را ، كه امير الأمراى لشكر رضيه بود ، به قتل رسانيدند و سلطان رضيه را گرفته در قلعهء بيرهنده محبوس ساختند . و چون اين خبر به دهلى رسيد اكابر و اعيان شهر معزّ الدّين بهرامشاه بن سلطان شمس الدّين [ 267 ب 
  ] ايلتتمش را برآورده بر سرير سلطنت نشانيدند . ملك التونبه بعد از آنكه رضيه سلطان را در آن بند راضى ساخته به عقد نكاح خود درآورده با لشكرى بسيار روى به دهلى نهاد .\r\nو چون معزّ الدّين بهرامشاه اين خبر شنيد ، او نيز با لشكرى آراسته از دهلى به دفع ايشان بيرون آمد . بعد از آنكه هردو سپاه به هم رسيدند و آتش كارزار بالا گرفت ، ملك التونبه به اتّفاق ملك رضيه طاقت مقاومت نياورده روى به گريز نهادند . معزّ الدّين اردوى ايشان را تاراج كرده مظفّر و منصور به دهلى درآمد . و ايشان هردو يعنى ملك التونبه و ملك رضيه - در اثناى راه در وقت گريختن به دست جمعى از كفّار هلاك شدند « 1 » و معزّ الدّين بهرامشاه از روى استقلال حاكم هندوستان شد .\r\nو در زمان او در سال ششصد و بيست و هشتم از رحلت خير البشر لشكر تاتار از آب گذشته شهر لهاور را محاصره كرده بعد از چند روز بر آن شهر استيلا يافته اهالى آن شهر را چنانچه عادت ايشان است به قتل رسانيدند و جمعى كثير از اطفال و جوانان از مردان و زنان را به اسيرى بردند . و چون معزّ الدّين بهرامشاه اين خبر شنيد ، امير قطب الدّين حسن را كه امير الأمراى او بود با لشكرى بسيار به دفع تاتار نامزد فرمود . چون قطب الدّين به لهاور رسيد مغولان بازگشته رفته بودند . در اين وقت مهذّب الدّين نظام الملك ، وزير معزّ الدّين بهرامشاه ، كه در اين يورش همراه امير قطب الدّين حسن بود ، از سلطان معزّ الدّين به واسطهء امرى چند كه از وى سر زده بود متوهّم شده حيله انگيخت كه معزّ الدّين بهرامشاه به واسطهء آن حيله از دست امراى خود به قتل رسيد .\r\nو تفصيل اين مقال آنكه چون بندگان وزير را به واسطهء خيانت‌هايى كه كرده بود ترس و بيم بسيار غالب شد ، در مقام مكر و حيله درآمده عرضه داشتى به خدمت سلطان معزّ الدّين فرستاد ، مضمون آنكه « اين امراى ترك همه در مقام نفاق و نادولتخواهىاند و عن قريب است كه فتنه برپاى كرده‌اند كه دفع آن به هيچ نوع مقدور نتواند بود . بنابراين ، اگر از حضرت مثالى به نام من صادر شود كه من قطب الدّين حسن را با ساير امراى ترك از ميان بردارم تا مملكت صاف شود ، از مصلحت دور نخواهد بود . »\r\nچون بهرامشاه بر مضمون عريضهء وزير اطّلاع يافت ، انديشه و تأمّل ناكرده فرمان قتل\r\n\r\n\r\n","description":"","footnote":"\r\n( 1 ) . بيست و پنجم ربيع الأوّل سال 638 هجرى .\r\n","page_name":" 3860 ","page_number":152},
  {"content":"\r\n\r\nامراى مذكور جهت مهذّب الدّين وزير فرستاد . و آن وزير پرتزوير چون آن فرمان را به دست آورد ، فى الحال امراى ترك را جمع كرده آن فرمان را بر ايشان خواند . چون تركان بر حقيقت فرمانى كه وزير پرتزوير حاصل كرده بود اطلاع يافتند ، با يكديگر بر مخالفت بهرامشاه اطلاع يافتند ، بار ديگر بر مخالفت بهرامشاه بيعت كردند .\r\nو چون اين خبر موحش به سمع بهرامشاه رسيد ، مضطرب شده شيخ الاسلام سيد قطب الدّين را جهت تسكين فتنه پيش امرا فرستاد . بندگان شيخ الإسلام از كمال ديانت و مروّتى كه مشايخ را مىباشد ، نعوذ باللّه ، با امرا ملاقات نموده ايشان را بيشتر در باب مخالفت بهرامشاه به جدّ ساخت و بازگشت . و امرا از عقب او با لشكرها شتافته ، ظاهر شهر دهلى را لشكرگاه ساختند ، و بهرامشاه در دهلى متحصّن شده ، از نوزدهم ماه شعبان تا اوّل شهر ذيقعده ميانهء ايشان جنگ قايم بود ، و خلقى بسيار از طرفين به قتل رسيدند . آخر الأمر در اوّل ذيقعده امرا هجوم كرده به شهر درآمدند و بهرامشاه را به قتل رسانيدند . و مدّت سلطنت او دو سال و پنج روز بود .\r\nو بعد از كشته شدن بهرامشاه در هشتم ذيقعدهء سال ششصد و بيست و نهم از رحلت خير البشر علاء الدّين مسعود بن ركن الدين فيروز شاه بر سرير سلطنت دار السّلطنهء دهلى متمكّن گشت و مهذّب الدّين وزير در اوايل حال آن‌چنان بر امور ملكى و مالى مستولى شد كه هيچ‌كس از امراى ترك و غير آن در هيچ امرى دخل نمىتوانست كرد . بنابراين ، امراى ترك اتّفاق كرده او را نيز به قتل رسانيدند و وزارت به ديگرى دادند .\r\nو در ايّام سلطنت علاء الدّين مسعود شاه بسيار فتوحات روى نمود و ملك تازگى و رونقى پذيرفت . مسعود شاه در اوايل حال جلال الدّين و ناصر الدّين را از تنگناى حبس خلاص كرده خطهء فنّوج را به ملك جلال الدّين ارزانى داشت و ملك بهرانج ناصر الدّين را تفويض نمود و از هريكى در آن ديار آثار پسنديده به ظهور رسيد .\r\nو از جمله وقايع اين سال فوت پادشاه جم‌جاه اوگتاى قاآن است به روايت تاريخ جهانگشاى خواجه علاء الدّين عطا ملك جوينى صاحب ديوان . وى در تاريخ خود چنين آورده كه در سال بارس ييل موافق جمادى الآخر سال ششصد و سى و نهم هجرى كه بيست و نهم از رحلت باشد ، اوگتاى قاآن [ 278 الف 
  ] وفات يافت ؛ و اگرچه به قول مغولان اوگتاى قاآن در هوكارييل « 1 » ( سال گاو ) بر تخت نشست و در هوكارييل ديگر موافق سال ششصد و سى و هشتم از رحلت باشد وفات او بود كه مجموع مدّت سلطنت او سيزده سال باشد . و مرض اوگتاى قاآن\r\n\r\n\r\n","description":"","footnote":"\r\n( 1 ) . متن : هوكائيل .\r\n","page_name":" 3861 ","page_number":153},
  {"content":"\r\n\r\nاز بسيارى شراب خوردن به هم رسيده بود ؛ چه ، آن مقدار او در آن مبالغه داشت كه هيچ روز تعطيل نمىكرد . « 1 » و هرچند مقرّبان و دولتخواهان او را از بسيارى شراب خوردن منع مىكردند او به رغم ايشان بيشتر مىخورد ، بنابراين ، چغتاى خان يكى از امراى خود را به اسم شحنگى به محافطت اوگتاى قاآن فرستاده بود و به او قرار داده كه زياده از چند كاسه معيّن نگذارد كه اوگتاى قاآن مىخورده باشد . و چون اوگتاى قاآن از حكم چغتاى خان تجاوز نتوانست نمود ، به جاى كاسهء كوچك كاسهء بزرگ به همان عدد مىنوشيد . و آن امير شحنه او را شراب مىداد و نديمى مىكرد و بودن او هيچ فايده نمىداد .\r\nو ايبقه بيگى « 2 » خواهر سرقوقيتى بيگى ، كه چنگيز خان او را به كهتى « 3 » [ نويان 
  ] بخشيده بود - چنانچه سابق قلمى شد - هرسال ازختاى به ديدن خواهر خود سرقوقيتى بيگى آمدى و طوى كرده در مجلس دو راه شد . « 4 » و در سال سيزدهم از جلوس قاآن باز همچنان ايبقه بيگى آمد و به اتّفاق پسرش كه باؤرچى بود قاآن را ، پياله داد . و چون در شراب خوردن افراط كرده بود ، چون به خواب رفت باز برنخاست . بنابراين ، بعضى از امرا و خوانين زمان زبان طعن به ايبقه بيگى و پسرش دراز كرده گفتند كه « ايشان قاآن را زهر داده‌اند . » ايلچيتاى نويان كه كوكلتاش « 5 » [ قاآن 
  ] بود و اميرى معتبر از قوم جلاير ، چون اين سخن بشنيد اعراض كرد و گفت :\r\n« اين چه سخن پريشان است ؟ پسر ايبقه بيگى باؤرچى است كه هميشه قاآن را كاسه مىداد و قاآن پيوسته شراب به افراط مىخورد . اكنون اين چه بىعقلى است كه قاآن را بدنام مىكنيد و دولتخواهان را متهم مىداريد ؟ او را اجل رسيده بود . بايد كه ديگر كس اين سخن نگويد . »\r\nو استخوان اوگتاى قاآن و قوريق « 6 » او در كوهى است به غايت بلند كه آن را بولداق قاسر گويند و همواره پربرف باشد ، و اين زمان آن را يكه اوندور مىخوانند ، و از آن كوه بيسون موران و تركان و اوسون « 7 » بيرون مىآيد و در رودخانهء ارديش همى رود ؛ و از آن كوه تا ارديش دو روزه راه باشد و چاپار در حدود آن رودخانه‌ها قشلاق مىكنند . و قاآن را طبيبى بود [ . . . نام . 
  ] تاريخ وفات او را مرموز به نظم آورده به ماوراء النهر جهت دوستى از دوستان خود فرستاد بر اين منوال :\r\n\r\n\r\n","description":"","footnote":"\r\n( 1 ) . جملهء صريح رشيد الدّين در اين مورد اين است « قاآن به غايت شراب‌دوست و مدمن الخمر بود و افراط در آن باب روزبه‌روز او را ضعيف‌تر مىكرد . . . » جامع التواريخ ، ج 1 ، ص 673 .\r\n( 2 ) . متن : انيقه بيكى .\r\n( 3 ) . متن : كهنى .\r\n( 4 ) . جملهء « در مجلس دو راه شد » مفهوم نيست .\r\n( 5 ) . كوكلتاش : در منابع فارسى به صورت كوكلداش و كوكالتاش نيز آمده است ، به معنى دوست و همفكر .\r\n( 6 ) . متن : اغروق . قوريق از مادهء تركى « قورى » به معنى محصور كردن ، محافظت كردن است . و « قوريق » در زبان تركى به معناى شكارگاه ، چراگاه حفاظت شده به كار رفته و در دوران متأخر به معنى گور « بويژه خان مغول » آمده است .\r\n( 7 ) . متن : ارسون .\r\n","page_name":" 3862 ","page_number":154},
  {"content":"\r\n\r\n در خلط خلط فزون كرد ز هرسال قاآن « 1 » * روز و شب داد ز مستى خبر از بىخبران\r\nاندر ابطال مزاجش مددى كرد تمام * مشترى باد بران و مدد باده بر آن \r\n\r\nذكر شمّه‌اى از اخلاق و عادات پسنديدهء اوگتاى قاآن و بيلگ‌ها و مثل‌ها و حكمت‌ها « 2 » كه گفته و فرموده است\r\nاز جميع تواريخ معتبره چنين معلوم مىشود كه اوگتاى قاآن در عدل و سخاوت و شفقت بر رعايا و پادشاهان عالم امتياز تمام داشت و مسلمانان را نهايت به عزّت و حرمت مىداشت « 3 » و در بخشش به مرتبه‌اى بود كه گاه‌گاهى مقرّبان حضرت او بر افراط و زيادتى بخشش او بر وى انكار مىكردند و او در جواب ايشان مىگفت كه « بر عالميان محقّق و معلوم است كه گيتى با هيچ آفريده وفا نكرده . پس عقل كامل مقتضى آن است كه آدمى خود را به بقاى نام نيك زنده دارد . » [ مصراع : 
  ] « ذكر باقى را حكيمان عمر ثانى گفته‌اند . » « 4 »\r\nو هرگاه در مجلس قاآن عادت و رسوم پادشاهان و گردنكشان پيشينه ياد كردندى ، چون سخن به گنج‌هايى كه ايشان جمع كرده بودند رسيدى ، قاآن فرمودى كه « آنان كه در آن باب كوشيده‌اند از انصاف خود و عقل بىنصيب بوده‌اند ؛ چه ، ميان دفينه و خاك هيچ تفاوت نيست ، چون هردو در عدم منفعت برابرند ، زيرا به هنگام اجل هيچ فايده نمىدهد ، و بازآمدن ما از آن عالم ممكن نه . ما گنج خويش در دل‌هاى دوستان و مخلصان خواهيم نهاد و هرآنچه موجود و آماده است تا آنچه بر زيردستان و ارباب حاجات صرف خواهيم نمود تا نام نيكوى ما بر صفحهء روزگار بماند . »\r\nو ما از جهت تصديق اين اخبار كه به طريق اجمال گفته شد چند حكايت بر سبيل تفصيل در اين مقام ذكر مىكنيم ؛ اگرچه از هزار يكى و از بسيار اندكى خواهد بود .\r\nاوّل آنكه ، ياسا و يوسون مغول چنان است كه در بهار و تابستان به روز كسى در آب [ 278 ب 
  ] ننشيند ، و دست در جوى نشويد ، و به ظرف زر و نقره آب برنگيرد ، و جامهء شسته در صحرا بازنيفكند ؛ چه به زعم مغولان آن است كه هريكى از اين امور موجب زيادتى برق و رعد و صاعقه مىشود و ايشان از آن بسيار هراسان و گريزان مىباشند . اتّفاقا روزى قاآن و چغتاى كه در باب ايذا و اهانت مسلمانان بسيار ميل داشتند و آن معنى را موجب ثواب دانسته\r\n\r\n\r\n","description":"","footnote":"\r\n( 1 ) . جامع التواريخ : در سال خلط خلط فزون كرد زهر سال فلان ( ؟ ) .\r\n( 2 ) . متن : حكمها .\r\n( 3 ) . سيفى به نقل از كتابى موسوم به اخلاق خانى مىنويسد « از ابناى چنگيز خان هيچ‌كدام چنان مسلمان دوست نبود كه پادشاه اوگتاى كه او را قاآن مىخوانند و هيچ‌يك مسلمانان را چنان دشمن نداشتى كه جغتاى و . . . » - تاريخ‌نامهء هرات ، ص 95 .\r\n( 4 ) . مصرع دوّم اين است « اين ذخيره بس تو را كالباقيات الصّالحات » .\r\n","page_name":" 3863 ","page_number":155},
  {"content":"\r\n\r\nاز شكار باهم مىآمدند ، ناگاه نظر ايشان بر مسلمانى كه در صحرا در آب آمده بود « 1 » افتاد .\r\nچغتاى خان بنابر آنكه وى در كار ياسا و امضاى حكم آن غايت مبالغه داشتى ، حكم فرمود كه اين مسلمان را بايد كشت . قاآن فرمود كه « امروز روز به آخر رسيده ، پس صواب « 2 » در آن است كه او را به شب نگاه دارند تا فردا حقيقت حال را پرسش نموده او را در حضور خلايق به ياسا رسانيم . »\r\nپس او را به دانشمند حاجب سپرد و در خفيه فرمود كه تا بالشى نقره در موضعى كه آن مسلمان غسل مىكرد انداختند و به او پيغام فرستاد كه « وقت يرغو پرسيدن بگويد كه من كم بضاعت‌ام و سرمايه [ اى كه 
  ] داشتم در آب افتاد . بنابراين ، در آب رفتم كه آن مايهء خود را برآورم . »\r\nالقصّه ، روز ديگر وقت تفحّص آن مرد عذرى كه تعليم وى كرده بودند گفت و قاآن آن جماعت را به آن موضع فرستاد تا نيك تفحّص نمايند . اتّفاقا آن جماعت چون به آن موضع رفته جستجو كردند ، چند بالش نقره از آنجا يافتند . قاآن فرمود كه « ياراى او تواند بود كه از ياساى بزرگ ما تجاوز كند ؟ امّا اين بيچاره از غايت عجز و فروماندگى خود را فداى آن محقّر كرده بود . پس او را ببخشيد . » و فرمود كه از خزانه ده بالش ديگر به او دادند و بر وى حجّت گرفتند كه بعد از اين مثل اين حركت را اقدام ننمايد .\r\nو نيز از جمله شفقت‌هاى قاآن كه نسبت به اهل اسلام داشت آن بود كه در اوايل حال ، مغولان ياسا داده بودند كه هيچ‌كس گوسفند و ديگر حيوانات به طريق مسلمانان از حلق ذبح نكنند ، بلكه به رسم مغولان سينه و شانه بشكافند . اتّفاقا در بازار مسلمانى گوسفندى خريد و به خانه برد و در حال خانهء خود را استوار بست و در اندرون خانهء خود آن گوسفند را به رسم مسلمانان ذبح كرد . قپچاقى در بازار آن مسلمان را ديده در عقب او آمده بود . در بام خانهء او رفته منتظر مىبود كه آيا آن مسلمان به آن گوسفند چه كار كند . و همين‌كه آن مسلمان بيچاره در اندرون خانهء خود به خاطر جمع كارد بر حلق آن گوسفند نهاد ذبح كرد ، قپچاق از بالاى بام مانند عزراييل خود را رسانيده بر حلق آن مسلمان چسبيد و او را با گوسفند حلق بريده برداشته به درگاه قاآن برد .\r\nچون حقيقت حال به عرض قاآن رسيد فرمود كه « اين مسلمان درويش ياساى ما را خوب رعايت كرده ؛ چه ، در خانهء خود را محكم بسته در اندرون خانه هرچه خواهد كند ، و اين ترك ترك ياساى ما كرده كه بر بام خانهء او رفته . مسلمان را بگذاريد و قپچاقى را به قتل رسانيد .\r\nو نيز از جمله امورى كه از وى در باب عزّت اهل اسلام به ظهور رسيده يكى آن بود كه\r\n\r\n\r\n","description":"","footnote":"\r\n( 1 ) . جامع التواريخ : مسلمانى را ديدند كه در آب نشسته غسل مىكرد .\r\n( 2 ) . متن : ثواب .\r\n","page_name":" 3864 ","page_number":156},
  {"content":"\r\n\r\nروزى از ختاى بازيگران آمده بودند و عجايب بازىها از پس پرده بيرون مىآورند . از آن جمله يك نوع صورت هرقومى بود از اقوام و قبايل عالم كه در اثناى نمودن صورت طوايف عالم ، باز نمودن صورت پيرى [ بود 
  ] با ريش سفيد و دستار بر سر دنبال اسب بسته ، به روى كشان‌كشان بيرون آورد . قاآن چون آن صورت را مشاهده نمود فرمود كه « اين صورت كيست ؟ » گفتند : « از آن مسلمانان ياغى كه لشكريان مغول ايشان را بر آن وضع و هيئت از شهرها بيرون مىآورند . » سلطان از شنيدن اين سخن بسيار آزرده‌خاطر شده فرمود كه « بازى نكنند . » و از خزانه نفايس جامه‌ها و مرصّعات كه از بخارا و بغداد آورده [ بودند 
  ] و اسبان عربى و ديگر اشياى قيمتى از جواهر و غير آن‌كه در بلاد اسلام مىباشد ، حاضر گردانيد ، و از متاع‌هاى ختايى نيز بياورد و در برابر يكديگر نهاد . تفاوت ميانهء آن اجناس بسيار بود .\r\nبعد از آن قاآن فرمود كه « كمتر درويشى را از مسلمانان با رنگ چندين بردهء ختايى پيش ايستاده باشند ، و هيچ‌كدام از امراى بزرگ ختاى يك مسلمان اسير و برده ندارد . و اين معنى حكمت الهى تواند بود كه بر مرتبه و منزلت هرقومى از اقوام مطّلع است و ياساى بزرگ ما چنگيز خان نيز با اين معنى موافق افتاده ؛ چه ، او ديت خون مسلمانى چهل بالش زر فرموده و از آن ختايى درازگوشى . پس با چندين دلايل و براهين روشن ، چگونه اهل اسلام در معرض سبكى و مسخرگى توان آوردن ؟ بنابراين ، واجب است كه شما را به جزاى اين فعل قبيح رساندن . امّا اين نوبت جان شما را بخشيدم . از حضرت ما بازگرديد و من بعد بر چنين حركات اقدام ننماييد ! »\r\nو نيز از قاآن منقول است كه يكى از ملوك ايران‌زمين ايلچى [ 279 الف 
  ] به بندگى قاآن فرستاده بود و به آيين درآمده ، و در ميان تحف و هدايا لعلى ممسوح « 1 » كه به ميراث پدران به وى رسيده بود فرستاده و بر آن لعل نام حضرت رسالت پناه ، صلّى اللّه عليه و آله ، بر بالا نقش كرده بودند و در زير نام آن حضرت نام يكى از اجداد آن ملك كه آن لعل را به خدمت قاآن فرستاده بود . قاآن حكّاك را طلب داشته فرمود كه « از براى تيمّن و تبرّك نام آن حضرت را برقرار بگذار و نام جدّ او را حكّ كرده به جاى او در زير نام پيغمبر ، نام ما را بنويس . »\r\nو نيز از جمله حكاياتى كه از آن شفقت و مرحمت آن پادشاه جم‌جاه نسبت به اهل اسلام ظاهر مىشد ، آن است كه يكى از منكران دين اسلام ، تازى زبانى ، به حضرت قاآن آمد و زانو زد [ و گفت 
  ] كه « چنگيز خان را به خواب ديدم و گفت : پسرم را بگوى تا تمام مسلمانان را بكشد كه بسيار مردم [ ى 
  ] بداند . » قاآن ساعتى تفكّر نمود و بعد از آن ساعتى روى به آن شخص كرد و گفت : « خان با تو به زبان تو سخن مىگفت يا به زبان خود ؟ » گفت : « به زبان\r\n\r\n\r\n","description":"","footnote":"\r\n( 1 ) . ممسوح : مسح شده ، دست ماليده شده .\r\n","page_name":" 3865 ","page_number":157},
  {"content":"\r\n\r\nخود . » قاآن گفت كه « تو زبان مغولى مىدانى ؟ » گفت : « نه » قاآن فرمود كه « بىشك تو دروغ مىگويى ؛ چه ، من يقين مىدانم كه پدرم به غير از زبان مغولى زبانى ديگر نمىدانست . » بعد از آن اشارت فرمود تا او را هلاك ساختند .\r\nو نيز از جمله تلطّفات و مهربانى آن پادشاه درويش‌دوست ، نقل مىكنند كه درويشى بود از كسب عاجز و هيچ كارى نمىتوانست . آهن‌پاره‌اى چند بر مثال درفش تيز مىكند و بر چوب‌ها مىنشاند و بر سر گذر قاآن منتظر مىنشيند . اتّفاقا قاآن چون از آنجا درگذشت از دور نظرش بر آن درفش‌ها افتاد كه بر چوب داشته‌اند . شخصى را به تفحّص حال او فرستاد . به عرض قاآن رسانيدند كه صاحب درفش‌ها مىگويد كه « مردى ضعيف‌ام ، كم مال ، بسيار عيال .\r\nو اين درفش‌ها به بندگى آورده‌ام . » و آن شخص آن درفش‌ها را به واسطهء آنكه بسيار حقير بودند مىخواست كه به قاآن نمايد . قاآن اشارت فرمود كه « آن درفش‌ها را بياوريد . » پس آن درفش‌ها را به دست مبارك خود گرفت و فرمود كه « اين جنس بسيار به كار مىآيد . گلّه‌بانان درز مشكى پاره به اين مىدوزند . » پس به هردرفشى كه به جوى نمىارزيد ، يك بالش به آن درويش سيور غاميشى داد .\r\nو نيز از آن پادشاه سايهء إله نقل مىكنند كه روزى شخصى به غايت پير و ضعيف به حضرت قاآن آمد و التماس آن كرد كه دويست بالش زر به سبيل ارتاقى « 1 » به وى دهند . خواص عرضه داشت نمودند كه اين مرد را روز عمر به شام اجل رسيده و حامى و اولاد و اقارب ندارد و كسى را بر احوال او اطلاع نه . قاآن فرمود كه « اين مرد بيچاره مدّة العمر در اين هوس بوده و فرصتى چنين مىخواست . اكنون او را از درگاه خود بازگردانيدن از بلندى همّت دور باشد و درخور چنين پادشاهى [ ى 
  ] كه حق سبحانه تعالى ما را كرامت فرموده ، نيست . آنچه ملتمس اوست به زودى به وى رسانيد كه مبادا اجلش در رسد و او از آرزوى خويش نااميد شود . » پس به موجب فرمان ، بالش‌ها به وى تسليم كردند و آن بيچاره از غايت خوشحالى تمام ناگرفته جان به حق تسليم نمود .\r\nو نيز شخصى از قاآن التماس كرد كه از خزانه پانصد بالش زر بر سبيل سرمايه به وى دهند تا بذل تجارت كند . فرمود كه بدهند . خواص عرضه داشتند كه « اين مرد را هيچ اصالتى نيست و مالك فلوسى نه ، و اين مقدار قرض دارد . » فرمود كه « پس او را هزار بالش دهيد تا يك نيمه به قرض‌خواهان دهد و نيمهء [ ديگر 
  ] را سرمايه سازد . »\r\nو نيز در ايّام حكومت گنج‌نامه [ اى 
  ] يافتند كه در حوالى آن حدود كه يورت‌هاى ايشان\r\n\r\n\r\n","description":"","footnote":"\r\n( 1 ) . رجوع شود به پاورقى 1 ، صفحهء 3751 كتاب .\r\n","page_name":" 3866 ","page_number":158},
  {"content":"\r\n\r\nاست به فلان موضع گنجى است كه آن را افراسياب نهاده و معلوم نيست كه چهارپايان كه در آن حوالى مىباشند آن گنج را بر توانند داشت . قاآن فرمود كه « ما را به گنج ديگران احتياجى نيست ، و آنچه داريم تمامت بر بندگان خداى و زيردستان ايثار كنيم . »\r\nو نيز از جمله اخلاق آن پادشاه ظلّ اللّه آن است كه آورده‌اند كه ارتاقى از خزانه پانصد بالش زر بستد به سبيل سرمايهء سوداگرى . بعد از مدّتى بازآمد و عذر نامسموع گفت كه « آن بالش‌ها نماند . » قاآن فرمود كه پانصد بالش ديگر بدهيد . اين را هم گرفت و سال ديگر مفلس‌تر از اوّل بازآمد و بهانه [ اى 
  ] ديگر آورد . بيتكچيان « 1 » از عرض سخن او مىترسيدند . آخر الأمر به عرض رسانيدند كه « فلانى در شهرها مال تلف مىكند و مىخورد . » قاآن فرمود كه « بالش چگونه خورد ؟ » گفتند كه « به اوباش مىدهد و به اكل و شرب صرف مىكند . » فرمود كه « بالش برقرار باشد . كسانى كه از وى مىستانند رعيّت مااند . مال همچنان در دست ما باشد . همچنانكه بارهاى ديگر داده‌ايد بدهيد و بگوييد اسراف نكند . »\r\nو نيز در باب رعيّت پرورى از وى نقل مىكنند كه اهالى شهر طاينقو « 2 » ، كه از شهرهاى بزرگ ختاست عرضه داشتند كه « ما را هشت هزار بالش قرض است و موجب [ 279 ب 
  ] تفرقه و خرابى ما خواهد شد ؛ چه ، قرض خواهان طلب مىكنند ؛ اگر فرمان شود كه از خزانه اين وجه را به ما مساعده نمايند كه به تدريج ادا كنيم و به كلّى مستأصل نگرديم ، از عنايت پادشاهانه دور نيست . » قاآن فرمود كه « الزام « 3 » قرض‌خواهان [ به 
  ] مواسات موجب زيان ايشان باشد و اهمال در آن سبب اضطراب رعايا . پس اولى آن است كه از خزانه ادا كنيم . » پس منادى كردند تا آنكه قرض‌خواهان حجّت‌هايى كه از رعايا داشتند حاضر كرده وجه از خزانهء عامره بستانند .\r\nو بسيار بود كه يكى گواه و ديگرى خصم مىشدند و بر دروغ بالش مىگرفتند ؛ تا آنكه اضعاف آنچه عرضه داشت نموده بودند از خزانه گرفتند .\r\nو نيز مىگويند كه روزى شخصى در شكارگاه سه خربزه نزد قاآن آورد ؛ چون از زر و جامه آنجا چيزى حاضر نبود ، قاآن به موگاخاتون « 4 » گفت تا دو دانه شاهوار كه در گوش داشت به آن شخص دهد . گفتند : « آن درويش قدر و قابليت اين درّها ندارد . فردا حاضر شود و از خزانه زر و جامه ، آنچه فرمان شود بستاند . » فرمود كه « درويش را طاقت انتظار نباشد و اين مرواريدها هم پيش ما آيد . » به موجب فرموده آن درّها به وى دادند . درويش خوشحال و خرّم بازگرديد و آن را به بهاى اندك بفروخت . مشترى با خود گفت : « اين‌چنين جوهرى نفيس لايق\r\n\r\n\r\n","description":"","footnote":"\r\n( 1 ) . بيتكچيان : در منابع فارسى به صورت بيتيك‌چى ، بتيكچى و بتكچى نيز آمده است ، به معنى كاتب و محرّر و نيز مأمور وصول ماليات .\r\n( 2 ) . متن : طالغو .\r\n( 3 ) . ق : ارام\r\n( 4 ) . متن : سوكا . بلوشه و بويل ، هردو « تموگه » ضبط كرده‌اند .\r\n","page_name":" 3867 ","page_number":159},
  {"content":"\r\n\r\nحضرت قاآن است . » پس روز ديگر آن را به طريق تحفه و بندگى قاآن آورد . قاآن گفت :\r\n« نگفتم كه اين باز پيش ما آيد و درويش محروم نماند ! » پس آن درّها را به موگا خاتون داد و آن مرد را به انواع سيور غاميشى فرمود .\r\nو نيز نوبتى غريبى جفتى تير پيش آورد و زانو زد . چون حال پرسيد : گفت : « پيشهء من تير تراشيدن است و هفتاد بالش قرض دارم . اگر فرمان شود اين مقدار از خزانه بدهند و هرسال ده هزار عدد تير به آسيغ به خزانهء عامره برسانم » فرمود كه « بيچاره را تا كار به سختى نرسيده بودى « 1 » اين محقّر بالش را چندين تير قبول نكردى . او را صد بالش نقد بدهيد تا مرمّت احوال خود كند . » فى الحال به موجب فرموده صد بالش تسليم او نمودند ، او از برداشتن آن عاجز آمد . قاآن بخنديد و فرمود تا جفتى گاو و گردونى نيز به وى داده تا بر آن بار گرفت و برفت .\r\nو نيز از آن پادشاه جم‌جاه نقل مىكنند كه در وقتى كه شهر قراقورم را بنا فرموده بود ، روز [ ى 
  ] به خزانه درآمد و قريب دو تومان بالش ديد . فرمود « از نگاه داشتن و ذخيره كردن اين ما را چه فايده ؟ همواره نگاهبانى اين بايد كرد . ندا كنند كه هركس را هوس بالش است حاضر گردد و بستاند » اهل شهر از وضيع و شريف ، و توانگر و درويش روى به خزانه آوردند و هركس از آن زر نصيب خود برداشت .\r\nو نيز از جمله همّت‌هاى آن پادشاه نقل مىكنند كه چون در حدود قراقورم به واسطهء سختى سرما در عهد قديم زراعت نمىشد . در اين وقت كه آن موضع را مقرّ سلطنت فرمود ، مردم شروع در زراعت و عمارت كردند . و شخصى ترب كاشت و چند ترب از حاصل آن به بندگى قاآن آورد . فرمود كه برگ‌هاى آن ترب‌ها را بشمرند . صد عدد برگ بود . صد بالش به او انعام فرمود .\r\nو نيز در حوالى قراقورم كوشكى بنا فرموده بود و آن را تزغو باليغ « 2 » نام نهاده . شخصى چند درخت بيد و بادام كاشت . و در آن حدود از سختى سرما اصلا درخت سبز نمىشد . اتّفاقا آن بيد و بادام سبز شد . فرمود تا به عدد هردرختى بالش زرى به وى دهند .\r\nو چون آوازهء جود و سخاى قاآن اطراف و اكناف عالم را فروگرفت ، سوداگر [ ان 
  ] از اطراف و جوانب عالم روى به آن شهر نهاد . قاآن فرمود تا قماش‌هاى ايشان را نيك و بد نموده مىگرفتند و بهاى تمام مىدادند . و بيشتر آن بود كه آن قماش‌ها را ناديده بخشيدى و ايشان يكى در ده بها كردندى و تفصيل مىآوردند و زر مىگرفتند ، تا آنكه كار سوداگران به آنجا رسيد كه ايشان قماش ناگشاده به سركار قاآن مىدادند و دو سه روز به طلب بها نمىرفتند ، تا\r\n\r\n\r\n","description":"","footnote":"\r\n( 1 ) . م : نرسيده باشد .\r\n( 2 ) . متن : برعابوليق .\r\n","page_name":" 3868 ","page_number":160},
  {"content":"\r\n\r\nآن‌كه آن قماش‌ها را قاآن صرف مىنمود . بعد از آن مىآمدند و بر وفق دلخواه خود زر مىگرفتند ، بنابراين ، وزرا به عرض رسانيدند كه چون آنچه سوداگران بها مىكنند ده بيست زياده ، پس زيادتى ده يازده ديگر حاجت نيست . قاآن فرمود كه « معاملهء سوداگران با ما بهتر از زيادتى به نفع است ، و هرآينه ايشان را به جهت شما بيتكچيان خرجى شود . پس همانا اين قرض شماست كه من مىگذارم تا از حضرت ما با خسران بازنگردند .\r\nوقتى از هندوستان جماعتى دو دندان فيل آوردند . فرمود كه « ملتمس ايشان چيست ؟\r\nگفتند : « پنج هزار بالش . » بىتوقّف و تأمّل فرمود بدهند . اركان دولت بسيار انكار كرده عرضه داشتند كه به محقّر چيزى چندين مال چون توان داد ؟ به تخصيص كه از ولايت ياغى آمده‌اند .\r\nفرمود كه « با من هيچ‌كس ياغى نيست . بدهند تا بروند . »\r\nو نيز وقتى شخصى از براى قاآن كلاهى آورد به طريق كلاه ايرانيان . قاآن در مستى او را دويست بالش فرمود برات نوشتند ، و آلتمغا « 1 » موقوف داشتند [ 280 الف 
  ] به توهّم آنكه از سرمستى فرموده ، روز ديگر نظرش بر آن شخص افتاد . برات بر وى عرضه كردند . فرمود تا سيصد بالش كنند . بيتكچيان باز برات را در توقّف داشتند ، تا آنكه به ششصد رسيد . آنگاه امرا و بيتكچيان را بخواند و از ايشان پرسيد كه « در دنيا هيچ چيز باقى خواهد ماند كه زوال به آن راه نيابد ؟ » گفتند : « غير از خدا هيچ چيز باقى نمىماند . » پس روى به صاحب يلواج آورد و فرمود كه « اين سخن غلط است . نام نيك و ذكر خوب هميشه باقى خواهد بود و هرگز زوال و فنا پيرامن آن نخواهد گشت . » و بعد ، از روى اعراض و خشم بيتكچيان را معاتب داشته فرمود كه « دشمن حقيقى شماييد كه نمىخواهيد كه نام نيكوى من يادگار بماند و به گمان آنكه از راه مستى مىدهم مهمّ درويش را معطل مىداريد . تا دو كس از شما به جزاى افعال خود نرسد ، ديگران عبرت نخواهند كرد . »\r\nنوبتى قبل از آنكه حاكم شيراز ايل شود ، شخص بيامد و زانو زد كه « مردى صاحب عيالم و پانصد بالش زر قرض دارم و از شيراز به آوازهء كرم پادشاه آمده‌ام . » فرمود كه هزار بالش به دو دهند . عمّال و ديوانيان او را توقّف داشتند كه « زياده بر ملتمس همانا اسراف خواهد بود . » فرمود كه « بيچاره به آوازهء ما چندين كوه و صحرا پيموده و گرما و سرما كشيده ، ملتمس او به قرض و اخراجات او وافى نباشد ؛ اگر بر آن زيادتى نباشد همانا كه محروم بازگشته ، و اين روا نتوان داشت . آنچه اشارت بدان رفته بود بالتّمام بىتعويق به دو دهند تا شادمان از پيش ما برود . »\r\n\r\n\r\n","description":"","footnote":"\r\n( 1 ) . آلتمغا : مركب از دو لفظ « آل - قرمز » و « تمغا - مهر » ؛ يعنى مهر سرخ ، و آن عبارت بوده از مهر مربعى كه بر روى يرليغها و فرامين و احكام و مراسلات رسمى با مركب سرخ مىزدند . معمولا آلتمغا پس از « قراتمغا - مهر سياه » كه توسط بازرسان ديوانى بر روى احكام و فرامين زده مىشد ، در پايان فرامين زده مىشد و سنديت آن را تكميل مىكرد .\r\n","page_name":" 3869 ","page_number":161},
  {"content":"\r\n\r\nوقتى درويشى به حضرت او آمده [ ده 
  ] دوال بر چوبى بسته و زبان به دعا گشاده عرضه داشت نمود كه « بزكى داشتم ، گوشت آن را نفقهء عيال نمودم و پوستش را جهت سلاح‌داران دوال كرده آورده‌ام . » قاآن دوال‌ها به دست مبارك خود گرفت و فرمود كه « بيچاره از بز آنچه بهتر بود از براى ما آورده است . » و اشارت فرمود تا صد بالش و هزار گوسفند به وى دادند و فرمود كه « چون خرج شود بيايد تا ديگر بدهم . »\r\nو در تواريخ معتبره آورده‌اند كه رسم قاآن بود كه در سه ماه زمستان به شكار مشغول بودى و نه ماه ديگر هرروز چون از آش فارغ شدى بيرون بارگاه بر صندلى نشستى و انواع اجناس و اقمشه كه در خزانه موجود بود پيش خود حاضر ساخته به اصناف خلايق از مغول و مسلمان بخش كردى ، و بسيار بودى كه بزرگ هيكلان را فرمودى كه تا از هرجنس خواستى چندان‌كه توانستى برداشتى . روزى يكى از آن طايفه پشته‌اى تمام برگرفت و در راه تايى « 1 » جامه بيفتاد . آن شخص آمد كه باز برگيرد . فرمود كه « قدم آدمى چگونه براى تايى جامه رنجه شود ! » اشارت فرمود كه يك بار ديگر چندانكه تواند بردارد .\r\nروزى شخصى از براى قاآن دويست تازيانه چوب طرخون آورد ؛ و در آن حدود آن چوب را به جاى هيمه سوزانند . فرمود تا او را دويست بالش دادند . شخصى ديگر از براى او دويست پيكان استخوان آورد . او را مثل اين ، بالش فرمود .\r\nروزى در بازار قراقورم مىگذشت ، نظرش بر عنّاب تركه در دوكان بقّال نهاده بودند افتاد ، و طبعش بدان مايل شد . چون فرود آمد دانشمند حاجب را فرمود تا به بالشى از آن دوكان عناب خرد . او برفت و طبقى بزرگ عناب آورد و ربع بالشى كه بهاى اضعاف آن بود به دوكاندار داد . و چون بياورد قاآن فرمود كه « چندين عناب را يك بالش كم باشد » و دانشمند حاجب باقى بالش بيرون آورد و گفت : « آنچه دادم ده بهاى اين بيش است . » قاآن او را برنجانيد و فرمود كه « در همه عمر آن بيچاره را خريدارى مثل ماكى به دست مىافتد ؟ » پس فرمود تا ده بالش به وى دادند .\r\nنوبتى قاآن درويشى را صد بالش انعام فرمود . عمّال و ديوانيان گفتند همانا قاآن صد بالش را صد درم مىپندارد . پس صد بالش را برگذر قاآن نهادند . قاآن فرمود كه « اين چه بالش است ؟ گفتند آن بالش‌هاست كه به درويش حكم عطا شده بود . فرمود كه « بسيار كم است . دو چندان بدهيد . »\r\nنوبتى شخصى با امرا و خازنان قاآن به صد بالش معامله كرد . فرمود كه بالش‌هاى او را نقد\r\n\r\n\r\n","description":"","footnote":"\r\n( 1 ) . تاى : بار را نيز مىگويند كه نصف خروار باشد و به عربى عدل خوانند . - برهان قاطع .\r\n","page_name":" 3870 ","page_number":162},
  {"content":"\r\n\r\nبدهند . ديگر روز درويشى را ديد بر در قرشى « 1 » ايستاده كه به صورت مانند آن شخص بود كه معاملهء صد بالش كرده بود . قاآن را گمان اينكه آن شخص است كه معامله كرده و هنوز صد بالش به وى نرسيده ، فرمود كه « چرا هنوز وجه او را نداده‌اند ؟ فى الحال صد بالش به او بدهند . » صد بالش پيش او بردند كه اين بهاى اجناس توست ، بستان ، درويش گفت : « من هيچ جنس نفروختم . » باز بردند و عرضه داشتند كه اين نه آن شخص است . فرمود كه « چون بالش از خزانه بيرون آمده بازپس نتوان برد . روزى آن مرد است . به وى دهيد . »\r\nروزى عورتى هندويى را ديد كه دو كودك بر دوش گرفته بر در قرشى مىگذشت . فرمود كه پنج بالش به وى دهند . دهنده چهار بالش به وى داد . زن نام پنج بالش شنيده بود ، الحاح كرد .\r\nقاآن پرسيد « آن زن چه مىگويد ؟ » گفتند كه [ 280 ب 
  ] زنى عيالوار است ، دعا مىكرد . » فرمود « عيالوار است ؟ » گفتند آرى . در خزانه رفت و آن زن را آواز داد و فرمود كه از هرنوع جامه كه خواهد چندانكه تواند بردارد . و از جامه‌هاى زربافت چندان برداشت كه سرمايهء يك مرد صاحب جاه تواند شد .\r\nروزى بازدارى بازى آورد كه رنجور است و علاج او گوشت مرغ . فرمود كه او را بالشى دهيد كه بدان مرغ خرد . خازن آن بالش را به صرّاف مىدهد و بهاى چند مرغ حواله مىكند .\r\nقاآن از خازن حال جانوردار را مىپرسد . او كفايت خود عرضه مىدارد . قاآن از آن در خشم رفته ، مىفرمايد كه « تمامت اموال عالم كه آن را حساب نتوان كرد در دست تو نهاده‌ام ، تو را آن بس نيست ؟ آن بازدار مرغ نمىخواست ، بلكه به آن وسيله چيزى طلب مىداشت . و هر آفريده كه پيش ما مىآيد از ارتاقان كه مىگويند بالش مىستانيم تا سود دهيم ؛ و كسانى كه متاع‌ها مىآورند از هرصنف مردم كه روى بدين درگاه دارند من نمىدانم كه هركس دامى ساخته‌اند تا چيزى بستانند . امّا ما مىخواهيم كه جمله در آسايش باشند و از دولت ما بهره گيرند . » بعد از آن فرمود تا چند بالش به جانوردار دادند .\r\nگويند كمانگرى بود كه كمان‌ها به غايت بد ساختى ، و در شهر قراقورم آن‌چنان شهرت كرده بود كه هيچ‌كس او را خريدارى نكردى . روزى كمانى « 2 » بر سر چوبى بست و بر درآورد و بايستاد .\r\nقاآن بيرون آمد و [ او را ديد 
  ] . فرمود كه از حال وى تفحّص نمودند . عرضه داشت كه « من آن كمانگرم كه كس كمان من نمىخرد ، و به غايت درويش و محتاج شده‌ام . اين بيست پاره كمان را جهت بندگى آورده‌ام . » فرمود كه آن كمان‌ها از وى بستدند و بيست بالش به وى دادند .\r\n\r\n\r\n","description":"","footnote":"\r\n( 1 ) . قرشى به معناى كاخ و تالار كاخ است . اين واژه از زبان تركى به مغولى رفته و اصل آن از زبان تخارى است به صورت كرچيه .\r\n( 2 ) . ق : يك كلمه افتادگى دارد .\r\n","page_name":" 3871 ","page_number":163},
  {"content":"\r\n\r\nگويند كمرى مرصّع يكى از سلاطين جهت قاآن فرستاد . چون نهايت نفاست داشت قاآن اكثر اوقات آن كمر را بر ميان بستى و بعد از چند روز طرفى از آن كمر جنبان شد . به زرگرى دادند تا آن را محكم گرداند . زرگر كمر را خرج كرد و هرچند تقاضا مىكردند عذرها مىآورد . آخر الأمر او را گرفته در طلب [ زر 
  ] شدّت نمودند . زرگر گفت : « من آن كمر را تلف كرده‌ام » پس او را بسته به درگاه آورده احوال او را معروض داشتند . قاآن فرمود « هرچند گناه بزرگ است ، امّا دليرى بر چنين گناه دليل بر غايت عجز و اضطراب است . او را يك صد و پنجاه بالش دهيد تا احوال خود را اصلاح كند و من بعد چنين كارى نكند . »\r\nگويند شخصى پياله [ اى 
  ] حلبى آورد . مقرّبان آن پياله از وى گرفته غايبانه ( بدون حضور او ) به حضرت قاآن رسانيدند . فرمود كه « آورندهء اين چه بسيار زحمت كشيده است تا چنين جوهرى نازك به اينجا رسانيده . او را دويست بالش دهيد . » صاحب پياله بر در متفكر نشسته بود كه آيا سخن او به عرض رسيده يا نه ؛ كه به يكباره او را بشارت دويست بالش رسانيده و متعاقب بشارت زر تسليم وى نمودند . روز ديگر در مجلس قاآن حكايت از خادمان حبشى برآمد . قاآن فرمود كه « آن شخص حبشى را بپرسند كه از براى ما غلامان حبشى تواند آورد يا نه ؟ » آن شخص گفت : « اين پيشهء من است . » فرمود تا دويست بالش ديگر به وى دادند و خط ( يرليغ ) راه كه اينك مىرود كه خادمان حبشى بياورد [ و او هرگز بازنيامد و كس او را طلب نداشت 
  ] . « 1 »\r\nشخصى در قراقورم بود به غايت محتاج و بىسرمايه . آخر الأمر از كمال احتياج فكر بسيار كرد و قرار به آن داد كه از شاخ بز كوهى كاسه‌اى بساخت و بر گذر قاآن بنشست . چون قاآن برسيد ، برخاست و آن كاسه را پيش داشت . قاآن آن را بستد و فرمود تا آن را پنجاه بالش دهند . يكى از نويسندگان عدد پنجاه را مكرّر مىگرداند . فرمود كه « شما را چند مىگويم كه عطاى من انكار مكنيد و مال مرا از سايل دريغ نداريد . علىرغم تو صد بالش به او دهند . »\r\nگويند مسلمانى از امير ايغور چهار بالش نقرهء قرمز گرفته بود . وى از اداى آن عاجز آمده امير ايغور آن را بگرفت و در طلب آن شدّت مىكرد . چون آن مسلمان نداشت ، ايغور به او گفت كه « يا زر بايد داد يا از دين محمّد بيرون مىبايد آمد و زنّار بر ميان بسته به بت‌پرستى قرار بايد داد يا تو را برهنه كرده در بازار مىگردانيم و صد تازيانه بر تو مىزنيم . » مسلمان از روى عجز و اضطراب سه روز مهلت خواست و به درگاه قاآن رفته حال خود عرضه داشت نمود . قاآن فرمود تا قرض‌خواه او را حاضر گردانيده به واسطهء تكليفى كه بر آن مسلمان\r\n\r\n\r\n","description":"","footnote":"\r\n( 1 ) . مطابق جوامع التواريخ ( ص 696 ) اضافه شد .\r\n","page_name":" 3872 ","page_number":164},
  {"content":"\r\n\r\nمىكرد وى را گناهكار گردانيد و زن و خانهء ايغور را به مسلمان داد و فرمود تا ايغور را برهنه كرده در بازار صد چوب بر وى زدند ، و صد بالش ديگر به مسلمان بخشيد .\r\nعلوى از چرغ « 1 » بخارا كه او را علوى چرغى گفتند از خزانه به ارتاقى ، بالش گرفته بود . وقت اداى آن گفت كه « من آن را رسانيده‌ام . » حجّت قبض خواستند . گفت : « به دست قاآن داده‌ام . » او را به بارگاه آوردند . [ قاآن 
  ] فرمود كه « من تو را نمىشناسم . كجا و به حضور كه و كى تسليم كردى ؟ » گفت : « آن روز تنها بودى . » قاآن ساعتى تفكّر نمود و با خود گفت كه دروغ او روشن و محقّق شد ، امّا اگر از وى بازخواستى كنم گويند قاآن انكار كرد و بازخواست نمود . [ و فرمود 
  ] « ترك او گيريد ، ليكن آنچه از اقمشه آورده تا با خزانه معامله كند ، از وى مستانيد . » [ 281 الف 
  ] .\r\nو آن روز جماعت سوداگران آمده بودند و قماش‌هاى ايشان مىگرفتند . قاآن هريكى را زيادت بها مىداد . ناگاه فرمود كه « آن سيّد كجاست ؟ » حاضر شد . فرمود كه دل تو تنگ نباشد از آنچه متاع تو نگرفتند . » علوى در زارى و تضرّع آمد . پرسيد كه « قيمت متاع تو چند است ؟ » گفت : « سى بالش » [ فرمود تا او را صد بالش دادند . 
  ] « 2 »\r\nروزى از خويشان قاآن خاتونى به حرم قاآن درآمد . چون نظرش بر لباس حرم‌هاى قاآن افتاد و از مرصّعات و مرواريد متحيّر بماند . قاآن يلواج را فرمود كه هرمرواريد كه در خزانه دارى حاضر سازد . دوازده طبله مرواريد كه آن را به هشتاد هزار دينار خريده بودند حاضر ساخت . فرمود تا تمام آن را در آستين و دامان آن خاتون ريختند و گفت : « سير مرواريد شدى ؟ چند نظر بر ديگران افكنى ؟ »\r\nروزى شخصى انارى تحفه [ به 
  ] قاآن برد . فرمود تا دانه‌هاى آن انار را بشمردند و به عدد هريك دانه بالشى به او عنايت فرمود ، و آن دانه‌ها را بر حاضران قسمت كردند .\r\nنوبتى از ناحيت تنگقوت از موضعى كه آن را قراتاش « 3 » گويند مسلمانى گردونى پر از چيزهاى خوردنى كرده به خدمت قاآن آورد بعد از چند روز اجازت خواست كه به ولايت خود رود . گردون او را پر از بالش كرده او را اجازت مراجعت فرمود .\r\nشخصى در روز طوى كه ترقاقان « 4 » جمله مست افتاده بودند ، كاسه‌اى زرّين از اردوى قاآن بدزديد . چندانكه تفحّص نمودند پيدا نمىشد . فرمود تا ندا كردند كه هرآفريده كه آن كاسه را برگرفته حاضر گرداند كه او را به جان امان است و هرآنچه التماس كند ساخته خواهد شد .\r\n\r\n\r\n","description":"","footnote":"\r\n( 1 ) . چرغ : قريه‌اى بزرگ نزديك بخارا . - معجم البلدان .\r\n( 2 ) . مطابق جامع التواريخ ( ص 698 ) اضافه شد .\r\n( 3 ) . متن : ثراباش .\r\n( 4 ) . ترقاق : نگهبان و پاسدار .\r\n","page_name":" 3873 ","page_number":165},
  {"content":"\r\n\r\nروز ديگر آن دزد قدح را بياورد . گفتند به چه سبب اين گستاخى نمودى ؟ گفت : « تا پادشاه جهان قاآن را تنبّهى باشد و بر ترقاقان اعتماد ننمايد . » فرمود كه « او را امان داديم ، و نيز چنين كس را نتوان كشت ، و الّا فرمودى تا سينهء او را شكافتندى تا معلوم شود كه چگونه دل و جگرى دارد . » بعد از آن پانصد بالش به وى داد و اسب و جامهء بسيار ، و او را امير صد هزار لشكر ساخته به جانب ختاى فرستاد .\r\nگويند سالى در وقت غلّه برخاستن تگرگى « 1 » بباريد و تمام غلّه‌ها را ضايع ساخت . بنابراين ، در شهر قراقورم منى نان به يك دينار يافته نمىشد و مردم بسيار تنگى مىكشيدند . قاآن فرمود تا منادى كردند كه كسانى [ كه 
  ] غلّه كشته بودند هيچ انديشه به خود راه ندهند كه آنچه زيان ايشان مىشود از خزينه عوض آن خواهيم داد . يك نوبت ديگر زراعت‌هاى خود را آب دهيد ، اگر چيزى حاصل نشد تمام را عوض از انبار بستانيد . رعايا به موجب فرموده چنان كردند . آن سال چندان ريع « 2 » حاصل آمد كه از سالهاى ديگر بسيار زياده شد .\r\nو اوگتاى قاآن با وجود اين همّت و شفقت بر زيردستان ، به مرتبه‌اى سياست داشت كه زياده بر آن متصوّر نبود ؛ چه ، وقتى در قبيله‌اى از قبايل مغول به دروغ آوازه انداختند كه دختران اين قبيله را به موجب فرمان نامزد فلان طايفه گردانيده‌اند . مردم آن قبيله كه خود را بلندمرتبه‌تر مىدانستند از ترس آنكه مبادا دختران ايشان را به آن طايفه كه به زعم ايشان زبون‌تر بوده‌اند بدهند ، بيشتر دختران خود را در ميان يكديگر نامزد كرده به شوهران دادند . و چون اين خبر به سمع قاآن رسيد در مقام تفحّص آن شد ، و چون موافق واقع يافت حكم فرمود تا تمامت دختران آن قبيله را كه از هفت سال گذشته [ بودند 
  ] جمع كردند و از آنها آنان را كه در آن سال به شوهر داده بودند جدا كردند . چهار هزار دختر اين‌چنين پيدا شد . پس قاآن حكم فرمود تا آنچه از آن امرا باشد جدا كرده تمامت حاضران را فرمود تا بديشان رسيدند . از آن جمله دو دختر بمردند و باقى را دو قسم كرده آنچه لايق نگاه داشتن اردوى خاصّه بود به حرم فرستاد ؛ و باقى را به جانورداران و ملازمان بخش كرد و چندى به خرابات فرستاد . و پدران و برادران و شوهران و خويشان همه نگاه مىكردند و هيچ‌كدام را ياراى آن نبود كه دم تواند زد .\r\nو نيز نهايت سياست قاآن آن بود كه تمامت ملك ختاى را به محمود يلواج حواله كرده بود كه هيچ‌كس از امرا و غير آن خلاف حكم او نمىتوانست كرد ؛ و از بيش باليغ و قراخوچو كه ولايات اويغورستان است و چين و كاشغر و آلماليق و قياليق « 3 » و سمرقند و بخارا تا كنار\r\n\r\n\r\n","description":"","footnote":"\r\n( 1 ) . ق : تنكركى .\r\n( 2 ) . ريع : فزونى ، برآمدگى ( خمير ، برنج پخته ) گاه اين افزونى دربارهء حاصل و غلّه نيز به كار مىرود و به زمينى كه كشت آن حاصل بيشتر دهد نيز اطلاق شود - لغتنامهء دهخدا .\r\n( 3 ) . متن : قباليق .\r\n","page_name":" 3874 ","page_number":166},
  {"content":"\r\n\r\nجيحون به مسعود بيك ، پسر يلواچ ؛ و از خراسان تا سرحد روم و ديار بكر به امير كورگوز ؛ و اين سه نفر تمام اموال اين ولايت را جمع نموده به خزانه مىرسانيدند و هيچ احدى مخالف ايشان حكمى نمىتوانست كرد .\r\n\r\nذكر خواتين اوگتاى قاآن\r\nآنچه از تواريخ معتبره ظاهر مىشود آن است كه اوگتاى قاآن [ 281 ب 
  ] چهار خاتون معتبر داشت و شصت سرّيّت . امّا خاتونى كه از همه معتبرتر بود و مادر پنج پسر ، تو را گنه « 1 » از قوم اوهات مرگيت . و در بعضى اقوال چنين آورده‌اند كه تو را گنه خاتون اوّل زن طاير اوسون « 2 » بود پيشواى قوم اوهات مرگيت ، و چون طاير اوسون كشته شده ، تو را گنه را به غارت آوردند و اوگتاى قاآن او را براى خود نگاه داشت . و طاير اوسون پيش از كشته شدن دختر خود ، قولان خاتون ، را به چنگيز خان داده [ بود 
  ] . و قولى ديگر آن است كه تو را گنه خاتون از قوم طاير اوسون بوده نه زن او .\r\nو خاتون ديگر بوراقچين . و او اوّل خواتين اوگتاى قاآن [ بوده 
  ] و اعتبار تمام داشته و او را بزرگ‌ترين خواتين مىدانستند . و تو را گنه خاتون اگرچه حسن نداشت ، امّا در طبيعت او نهايت بزرگى و تسلّط بود ؛ چنانچه عن قريب مذكور خواهد شد بعد از فوت اوگتاى قاآن مدتى تو را گنه پادشاهى كرد و امّا به واسطهء آنكه به سخن چنگيز خان التفات نمىنمود و به وصيت او كار نمىكرد ، در ميان فرزندان چنگيز خان فتنه و مخالفت انداخت - چنانچه در داستان منگوقاآن اين حكايت به تفصيل مذكور خواهد شد ان شاء اللّه تعالى .\r\nو خاتون [ سيم 
  ] موگابود از قوم بكرين « 3 » . و اين موگا اوّل خاتون معتبر چنگيز خان بود و بعد از وفات چنگيز خان اوگتاى قاآن او را گرفت .\r\nخاتون چهارم جاجين خاتون بود از قوم قنقرات .\r\n\r\nذكر پسران اوگتاى قاآن و نبيرگان او\r\nاوگتاى قاآن را هفت پسر بود ، و مادر پنج پسر بزرگ‌ترين توراگنه خاتون بود . و دو پسر ديگر هريكى از كنيز بوده‌اند . و تفصيل پسران هفتگانه و فرزندان ايشان به نوعى كه از تواريخ معتبره معلوم مىشود بدين طريق است :\r\n\r\n[ پسر اول اوگتاى قاآن : گيوگ خان 
  ]\r\nپسر بزرگ‌تر گيوگ خان . يورت او در زمين قوباق « 4 » . اين سه موضع است : برى منكراف و ايميل و يورساور « 5 » ؛ و اگرچه ولى عهد اوگتاى قاآن به موجب وصيّت او شيرامون پسرزادهء او\r\n\r\n\r\n","description":"","footnote":"\r\n( 1 ) . متن : بوراگنه .\r\n( 2 ) . متن : طابراسون .\r\n( 3 ) . متن : كترين .\r\n( 4 ) . متن : قوقان .\r\n( 5 ) . متن : برساور .\r\n","page_name":" 3875 ","page_number":167},
  {"content":"\r\n\r\nبود ، امّا توراگنه خاتون بعد از فوت قاآن به اتفاق بعضى از فرزندان او خلاف فرمان آن را پيش گرفته گيوك خان [ را 
  ] كه مدت العمر به امراض قديم مبتلا بود به پادشاهى و قاآنى قرار دادند . امّا او بعد از تمكّن بر سرير قاآن چندان عمر نيافت - چنانچه تفصيل احوال او عن قريب مذكور مىشود . و او را سه پسر بود بدين تفصيل :\r\nاوّل خواجه اغول ، مادر او [ اغول 
  ] قيمش خاتون « 1 » بود . و اين خواجه اغول را چهار « 2 » پسر بود ، به اين تفصيل : توكمه « 3 » ، بوقلى ، بوسجو « 4 » ابوكان . توكمه را پنج پسر بود « 5 » : يوشموت « 6 » ، ييسوگان ، اولجاؤگان ، اباچى « 7 » . امّا بوقلى را فرزندى ظاهر نشد ، و ابو كان را دو پسر بود :\r\nجاوتو « 8 » و كوكه تيمور .\r\nپسر دويم گيوگ خان ، ناغو بوده و او نيز از [ اغول 
  ] قيمش خاتون به وجود آمده . و اين ناغو پسرى داشت جاپات نام . در وقتى كه براق به ايران‌زمين آمد به قصد اباقا خان ، قايدو اين جاپات را با يك هزار مرد به مدد او فرستاد ، و او پيش از جنگ كردن به خشم بازگشت . چون به بخارا رسيد ، بكتيمور پسر براق بر عقب او لشكر فرستاد تا او را بگيرند . و او چون خبر لشكر پسر براق شنيد با نه سوار گريخته از راه چول پيش قايدو رفت و از اعراض بيمار شد و در آن بيمارى نماند .\r\nپسر سيم گيوگ خان ، هوقو است و مادر او كنيز بود ، و او را فرزندان بسيار بودند . امّا اسامى ايشان به تفصيل معلوم نيست . « 9 »\r\n\r\n[ پسر دويم اوگتاى قاآن ؛ كوتان مونگوقاآن 
  ]\r\nپسر دويم اوگتاى قاآن ، كوتان مونگوقاآن است ، و او را در ولايت تنگقوت يورت داده بود و با لشكرى بسيار او را به آنجا فرستاد . و او را سه پسر بود « 10 » بدين تفصيل : منگتو ، كوتان ، چينگتيمور . در وقتى كه فرزندان اوگتاى قاآن و گيوك خان با منگوقاآن غدر و مكر انديشيدند و مىخواستند كه او را از ميان بردارند ، اين فرزندان كوتان به واسطهء دوستى قديم كه با منگوقاآن داشته‌اند با آن جماعت متّفق نشده‌اند ، بنابراين ، چون منگوقاآن آن جماعت را گناهكار ساخته لشكرها را از ايشان بازگرفته بر ديگران بخش كرد ، به فرزندان كوتان تعرّض نرسانيد و لشكرهاى ايشان را بر ايشان مقرّر داشت . و چون ولايت تنگقوت يورت ايشان بود قوبيلاى قاآن و پسرش تيمورقاآن فرزندان كوتان را آنجا گذاشتند و ايشان نيز بر قاعدهء قديم هميشه دوست و دولتخواه منگوقاآن بودند و كار ايشان به التفات منگوقاآن دايما بر وفق و نظام بود .\r\n\r\n\r\n","description":"","footnote":"\r\n( 1 ) . متن : قويمثل خاتون .\r\n( 2 ) . جامع التواريخ : سه پسر .\r\n( 3 ) . متن : لوك .\r\n( 4 ) . متن : بوسحر .\r\n( 5 ) . جامع التواريخ : چهار پسر .\r\n( 6 ) . متن : يرسموت .\r\n( 7 ) . متن : اماحى .\r\n( 8 ) . متن : جادوتو .\r\n( 9 ) . به تصريح خواجه رشيد الدّين ، هوقو ده پسر داشت بدين ترتيب : اوركه ، قومو ، كونچك ، دورجى ، تونشين ، ايركامان ، شيرى ، تگوسبوقا . تكشى ، داريونك .\r\n( 10 ) . متن : پنج پسر بود .\r\n","page_name":" 3876 ","page_number":168},
  {"content":"\r\n\r\n\r\nپسر سيم اوگتاى قاآن : كوچو\r\nاين پسر ميان هفت پسر بسيار عاقل و دانا بوده ، بنابراين ، قاآن در دل داشت كه او را ولى عهد خود گرداند ، امّا چون وى در زندگانى قاآن فوت شد قاآن از سه پسر او پسر كوچك وى شيرامون را [ 282 الف 
  ] ولى عهد خود گردانيد و به آن وصيّت فرمود . و پسر بزرگ كوچو ، سؤسه « 1 » و پسر ميانه بولادجى نام داشت . و قاآن شيرامون را بسيار عزيز مىداشت ، امّا چون به سعى توراگنه خاتون ، شيرامون به جاى پدر نتوانست نشست ، مهم به آنجا رسيد كه بعد از فوت گيوك خان قاآنى بر منگوقاآن قرار گرفت ، و شيرامون با جمعى متّفق شده مىخواست كه منگوقاآن را از ميان بردارد . و چون آن كار از پيش نرفت ، منگوقاآن ، شيرامون را گناهكار ساخته به برادر خود قوبيلاى قاآن « 2 » در وقتى كه او را به ختاى مىفرستاد سپرد .\r\nو چون منگوقاآن عازم ننگياس شد و قوبيلاى قاآن از ختا برآمد به برادر خود منگوقاآن پيوست . قاآن چون بر شيرامون اعتماد نداشت فرمود كه او را در آنجا در آب انداختند . و از شيرامون پسرى ماند پولادجى نام . و اين پولادجى را چهار پسر بود : قويچى كه پيش قايدو مىبود و بعد از آن نزد قاآن رفت ؛ و قادان كه هميشه نزد قاآن بود ؛ و ايغوى كه هم اوّل پيش قايدو مىبود و بعد از آن خدمت قاآن اختيار كرد ، و سارون كه هميشه پيش قاآن بود .\r\n\r\nپسر چهارم اوگتاى قاآن : قراچار\r\nاين قراچار را يك پسر بود . نام او توتاق .\r\n\r\nپسر پنجم اوگتاى قاآن : قاشين « 3 »\r\nو او را به واسطهء آن قاشين نام نهاد كه ولادت او در وقتى بود كه چنگيز خان ولايت قاشين را كه الحال او را تنگقوت گويند فتح نموده بود . و وى هميشه شراب خوردى ، و در ايّام جوانى در حيات پدر وفات يافت . از وى پسرى ماند قايدو نام ، و در حرم چنگيز خان پرورش يافت و بعد از اوگتاى قاآن ملازم منگوقاآن بود ، و بعد از فوت منگوقاآن با اريق بوكا « 4 » ، برادر قوبيلاى قاآن متّفق شده در باب قاآنى او سعى تمام نمود . و چون اريق بوكا ترك قاآنى كرد ، نزد برادر خود ، قوبيلاى قاآن رفت و مطيع و فرمانبردار او گشت - چنانچه عن قريب تفصيل آن مذكور خواهد شد ، ان شاء اللّه تعالى .\r\nقايدو از قوبيلاى قاآن ترسيده ياغى شد و در اوّل حال چندان لشكر نداشت ، امّا چون\r\n\r\n\r\n","description":"","footnote":"\r\n( 1 ) . متن : سونيه .\r\n( 2 ) . متن : قويلاى قاآن .\r\n( 3 ) . متن : قاشى .\r\n( 4 ) . متن : ارتق بوكان .\r\n","page_name":" 3877 ","page_number":169},
  {"content":"\r\n\r\nمردى به غايت عاقل و زيرك بود و حيله‌گر ، در اندك زمان به تدابير از هرگوشه لشكر جمع آورده قوّت تمام گرفت . و چون قوبيلاى قاآن جهت فتح ماچين در ختا مانده بود و قايدو از وى دور مانده و به قوريلتاى او نرفته ، شروع در دوستى با فرزندان جوچى كرد و به قوّت ايشان بعضى ولايات را فروگرفت . و چون اين خبر به سمع قوبيلاى قاآن رسيد نوموغان ، پسر خود ، را با جمعى از شهزادگان و امرا و لشكرهاى بسيار به دفع او نامزد فرمود . و در راه عمزادگان نوموغان بر وى شوريده و او را با مقدّمه لشكر ، هنتون نويان « 1 » گرفته ، نوموغان را پيش منگوتيمور از اولاد جوچى پادشاه آن الوس فرستاد و هنتون نويان را پيش قايدو . باقى احوال ايشان در داستان قوبيلاى قاآن به شرح و تفصيل خواهد آمد ، ان شاء اللّه تعالى .\r\nو اين مخالفت ميانهء قايدو و قوبيلاى قاآن مانده بود تا آنكه در شهور سنهء احد و سبعمائه [ - 701 
  ] كه سال ششصد و نود و يكّم از رحلت باشد ، قايدو به اتّفاق دوا خان پسر براق با لشكر تيمور قاآن جنگ كرده شكست يافتند ، و در آن معركه قايدو و دوا خان هردو را زخم رسيده قايدو بدان زخم هلاك شده و دوا خان مدت‌هاى مديد به علاج آن زخم مشغول بود . بعد از فوت قايدو پسر بزرگ‌تر او ، چوپور « 2 » نام ، به جاى او قرار گرفت .\r\nو گويند قايدو را چهل فرزند بود امّا از امير نوروز پسر امير ارغون ، كه از خراسان نزد او رفته بود ، چنين منقول است كه قايدو بيست و چهار پسر داشت . و آنچه در شجره نسب ايشان نوشته‌اند بيست پسر است .\r\n\r\nپسر ششم اوگتاى قاآن : قدآن اغول\r\nمادر اين پسر كنيزكى بوده ارگنه نام ، و اين پسر در حرم چغتاى پرورش يافته بود و در وقت مخالفت اريق بوكا ملازم قوبيلاى قاآن بود . دويم بار كه قوبيلاى قاآن لشكر به جنگ اريق بوكا مىفرستاد قدآن اغول را سردار لشكر گردانيد ، و او در آن جنگ كارها كرد و به دست خود سردار لشكر اريق بوكا و علمدار ايشان را به قتل رسانيد . و او هفت پسر داشت :\r\nيكى دورجى ، كه او پنج « 3 » پسر داشت : سؤسه ، اسكبا « 4 » ، كوراسيه ، اندرماقان و . . . [ ؟ 
  ]\r\nپسر دويم قدآن ، قپچاق بود . و اين قپچاق آن است كه به سعى او ميانهء او و قايدو دوستى و موافقت به هم رسيد .\r\nپسر سيم قدآن ، اوبوك بود و وى چهار پسر داشت : اشرى ، هروق ، لاورى « 5 » و مباركشاه .\r\n\r\n\r\n","description":"","footnote":"\r\n( 1 ) . متن : هنتوم قربان .\r\n( 2 ) . جامع التواريخ : چاپار .\r\n( 3 ) . جامع التواريخ : دو پسر : سوسه ، اسكبا .\r\n( 4 ) . متن : اسكها .\r\n( 5 ) . جامع التواريخ : لاهورى .\r\n","page_name":" 3878 ","page_number":170},
  {"content":"\r\n\r\nپسر چهارم قدآن ، يبه بود . و او نيز ملازم قايدو بود ، و او را چهار « 1 » پسر بود : اورگتيمور « 2 » و سه ديگر غدان اغول ، ييسور و قورمشى .\r\nو اورگتيمور پسر يبه را قايدو به سرحدّ خراسان فرستاد . وقتى كه [ امير 
  ] نوروز ياغى شده نزد قايدو آمد ، بدان سبب ميانهء اورگتيمور و امير نوروز دوستى به هم رسيده بود ؛ چه ، مدّتى [ 282 ب 
  ] ممد و معاون يكديگر بودند و امير نوروز با وى داد « 3 » . و چون نوروز بازآمد و پيش غازان اعتبار يافت ، اورگتيمور را به هوادارى غازان خان نزد قايدو متهم ساختند . بنابراين قايدو وى را بكشت .\r\nو اين اورگتيمور سيزده پسر داشت ، بدين تفصيل : كورسبه ، توقلوق بوقا ، « 4 » قتلغ خواجه ، ( قتلغ تيمور ، آباچى ، كوچتيمور ، چينتيمور ، چين بولاد ، ارغون ، محمّد ، على . ) « 5 » ( وايشتيمور را پنج پسر بود . . . [ ؟ 
  ] . . . و على سلطان كه در الوس چغتاى پادشاه شد پسر اين كور را . . . ) « 6 »\r\n\r\nپسر هفتم اوگتاى قاآن : ملك\r\nاو نيز از مادر قدآن اغول بود ، و او را در اردوى اوگتاى قاآن ، دانشمند حاجب پرورد . او ده پسر « 7 » داشت . . . [ ؟ 
  ] . . . و اكثر اين ده كس را فرزندان بودند بدين ترتيب . . . [ ؟ 
  ] . . . و هندو را پنج پسر بود . يكى از ايشان دانشمند [ حاجب 
  ] بود . او را امير قراغن به پادشاهى الوس چغتاى برداشت و هنوز سال به سر نرسيده بود كه قصد وى كرد و او را بكشت . و تفصيل داستان ايشان به جاى خود خواهد آمد ان شاء اللّه تعالى . و اين دانشمند حاجب « 8 » را پنج پسر بود بدين تفصيل . . . [ ؟ 
  ] سيورغمش خان را امير تيمور صاحبقران به پادشاهى برداشت و بعد از او به پسرش سلطان محمود ارزانى داشته .\r\nاين بود تفصيل پسران و نبيرگان اوگتاى قاآن بر وجهى كه در تواريخ معتبره مسطور است .\r\n\r\n\r\n","description":"","footnote":"\r\n( 1 ) . جامع التواريخ : دو پسر : اورگتيمور ، ايسنيتمور .\r\n( 2 ) . متن : ازبكتيمور .\r\n( 3 ) . ق : امير نوروز را دختر باجى داد .\r\n( 4 ) . متن : قتلغ بوقا .\r\n( 5 ) . اسامى بقيه پسران قايدو را مطابق با جامع التواريخ آورديم ، در متن اين اسامى نيامده است . - ص 3282 .\r\n( 6 ) . متن داراى افتادگى در داخل ( ) از نسخهء ق است .\r\n( 7 ) . در جامع التواريخ تعداد پسران ملك شش نفر ذكر شده : تومان ؛ طوغان چار ؛ طوغان بوقا ، طوغان ؛ قتلغ توغميش .\r\n( 8 ) . ق : دانشمند چه .\r\n","page_name":" 3879 ","page_number":171},
  {"content":"\r\n . \r\n","description":"","footnote":"","page_name":" 3880 ","page_number":172},
  {"content":"\r\n\r\n\r\nذكر وقايع سال ششصد و سىام از رحلت خير البشر « 1 »\r\nاز جمله وقايع اين سال آنكه سلطان ناصر الدّين محمود در روز يكشنبه بيست و سيم ماه محرّم در دهلى در قصر سبز بر تخت سلطنت قرار گرفت . و مفصّل اين مجمل آنكه در ماه رجب سال گذشته از طرف لاهور خبر رسيد كه لشكر مغول به طرف لقبه آمدند ، و سردار مغولان منكوته نام شخصى بود .\r\nالقصّه چون اين خبر به سمع سلطان علاء الدّين رسيد ، فى الحال لشكرها جمع آورده از دهلى متوجّه دفع ايشان شد . و چون به كنار آب بياره رسيد محقّق شد كه مغولان بازگشته رفتند . صاحب طبقات ناصرى آورده كه من در اين سفر ملازم ركاب سلطان علاء الدّين بودم .\r\nلشكر سلطان علاء الدّين در كثرت به حدّى رسيده بود كه جميع عقلا و ارباب بصيرت به اتفاق مىگفتند كه مثل اين لشكر و جمعيت هرگز هيچ پادشاه در هندوستان نداشت ، و لهذا چون لشكر مغول خبر بسيارى حشم و استعداد سپاه سلطان علاء الدّين شنيد ، بىتوقّف از راجه كوچ كرده به جانب كابل رفتند . و چون در اين يورش جمعى كثير از مردم نامقيّد در خفيه به خدمت سلطان علاء الدّين راه يافته بودند ، صحبت ايشان سلطان را باعث بر آن شد كه به امورى چند اشتغال نمود كه امرا و اعيان دولت از وى برگشته پنهانى مكتوبات به سلطان ناصر الدّين نوشته او را طلب داشتند .\r\nو چون سلطان ناصر الدّين از بهرانج به اندك روز ايلغار كرده آن‌چنان خود را به دهلى رسانيد كه پيش از آمدن او هيچ احدى خبردار نشد ، به مجرّد رسيدن او در روز يكشنبه بيست و\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 3881 ","page_number":173},
  {"content":"\r\n\r\nسيم ماه محرم اين سال امرا و اعيان دولت سلطان علاء الدّين را گرفته محبوس نمودند و سلطان ناصر الدّين را بر تخت سلطنت نشانيدند ، و سلطان علاء الدّين در آن بند به رحمت خدا پيوست .\r\nو هم در اين سال خليفهء عباسى مستنصر باللّه ابو جعفر منصور بن الظاهر وفات يافت و پسرش مستعصم باللّه كه آخر خلفاى عباسيّه بود ، به جاى او بر سرير خلافت قرار گرفت و خلايق به او بيعت كردند .\r\nو هم در اين سال صاحب مراكش مغرب محمّد بن مأمون ، كه به رشيد ملقّب بود ، وفات كرد .\r\n\r\n","description":"","footnote":"","page_name":" 3882 ","page_number":174},
  {"content":"\r\n\r\n\r\nذكر وقايع سال ششصد و سى و يكم از رحلت خير البشر « 1 »\r\n[ تاتار 
  ] بر اكثر بلاد روم استيلا يافتند و اخلاط و آمد را گرفتند ، و كيخسرو سلجوقى خطبه و سكّه به نام ايشان كرده مطيع و فرمانبردار گشت و قبول كرد كه هرروز هزار دينار و يك غلام بدهد و يك كنيز و يك سگ شكارى نيز مىداده باشد .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 3883 ","page_number":175},
  {"content":"\r\n . \r\n","description":"","footnote":"","page_name":" 3884 ","page_number":176},
  {"content":"\r\n\r\n\r\nذكر وقايع سال ششصد و سى و دويم از رحلت خير البشر « 1 »\r\nصاحب بلدهء حمات ، ملك مظفر تقى الدّين محمود در سن چهل و سه سالگى وفات يافت .\r\nمدّت حكومت او در آن ديار پانزده سال و هفت ماه و ده روز بود .\r\nو هم در اين سال صاحب ميّافارقين ، ملك مظفر شهاب الدّين غازى بن ملك عادل ، وفات يافت و به جاى او پسرش ، ملك محمّد ، بر سرير [ 283 الف 
  ] حكومت آن ولايت قرار گرفت .\r\nو هم در اين سال ملك مغيث فخر الدّين عمر بن محمّد ملك صالح ايّوب « 2 » ، صاحب دربند ، فوت شد ، و حال آنكه لشكر پدرش ، ملك صالح ايوب در دمشق ملك اسماعيل را محاصره داشتند . و بعد از فوت ملك مغيث به اندك روز دمشق را از ملك اسماعيل گرفته او را به جانب بعلبك فرستادند . و باز در همين سال سپاه ملك صالح ايّوب كه اكثر خوارزميان بودند و ملك صالح آنها را استدعا نموده آورده بود كه از براى او دمشق را بگيرند ، از ملك صالح ايّوب رويگردان شده به بعلبك رفته ملك اسماعيل را برداشته متوجّه دمشق شد و نوّاب و عمّال ملك ايّوب صاحب مصر را محاصره نمودند .\r\nو چون اين خبر به ملك ايّوب رسيد او كس به حلب فرستاده از والى حلب در دفع ملك اسماعيل و خوارزميّه امداد خواست . در آن وقت حاكم حلب ، ملك ناصر يوسف بود . او التماس ملك ايّوب را مبذول داشته از حلب لشكرى بسيار به دفع ملك اسماعيل نامزد كرد و والى حمات ، ملك منصور بن ملك مظفّر بن التقى الدّين محمود ، خود با لشكرى آراسته همراه سپاه حلب به امداد ملك صالح ايّوب متوجّه دمشق گشت . و چون خوارزميان شنيدند كه لشكر\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : ملك صالح بن ايوب .\r\n","page_name":" 3885 ","page_number":177},
  {"content":"\r\n\r\nحلب به اتفاق ملك منصور صاحب حمات متوجّه ايشان‌اند ترك محاصرهء دمشق نموده روى به جنگ حلبيان نهادند .\r\nاتفاقا بعد از كارزار بسيار ، حلبيان غالب آمدند و پيشواى خوارزميان ، بركه خان ، در معركه به قتل رسيد و سر او را به حلب فرستادند ، و ملك اسماعيل از معركه گريخته روى به حلب آورد و پناه به ملك ناصر آورد . متعاقب اين حال سپاه ملك ايّوب به بعلبك رفته و ملك اسماعيل را با وزيرش ، امين الدّوله سامرى ، به دست آورده همه را به مصر پيش ملك ايّوب بردند ، تا به عوض پسر خود ، ملك مغيث ، كه در بند ملك اسماعيل فوت شده بود ايشان را در بند نگاه داشت .\r\n\r\n","description":"","footnote":"","page_name":" 3886 ","page_number":178},
  {"content":"\r\n\r\n\r\nذكر وقايع سال ششصد و سى و سيم از رحلت خير البشر « 1 »\r\nاز جمله وقايع اين سال جلوس گيوك خان بن اوگتاى قاآن بود بر تخت خانى . و هم در اين سال ييسومنگا چغتاى خان به حكم گيوك خان به پادشاهى الوس چغتاى مقرّر شد . و تفصيل اين مجمل آنكه چون چغتاى خان پيش از برادر خويش ، اوگتاى قاآن به هفت ماه وفات يافته بود و بعد از فوت او به اندك روز اوگتاى قاآن بيمار شد . از فرزندان چغتاى خان هيچ‌كس بىحكم قاآن به جاى پدر ننشسته بود و مدار مهمّات ولايات چغتاى خان بر قراچار نويان بود كه چغتاى خان در حين وفات او را وصىّ خود ساخته و فرزندان خود را به وى سپرد .\r\nو اين قراچارنويان پسر عمّ چنگيز خان است و در وقتى كه چنگيز خان ممالك خود را بر فرزندان قسمت نموده توران زمين را به چغتاى خان ارزانى داشت ، قراچارنويان را همراه چغتاى خان كرده و به او سپرده و در باب تعريف قراچارنويان مبالغه به حدّى رسانيد كه به فرزندان خود گفت : « من از ابتداى حال تا اين زمان در جميع مهمّات به مصلحت قراچار نويان كار كرده‌ام و در هرامرى كه به اشارهء او كار كردم ، ظفر يافتم و در هرامرى كه خلاف او انديشيده‌ام پشيمانى ديده‌ام . » بنابراين ، در اين مدّت هرگز چغتاى خان در هيچ امرى كلّى و جزئى بىمشورت وى كار نمىكرد ، بلكه چون چغتاى خان عيش دوست بود و اكثر اوقات به عشرت و طرب و شكار اشتغال داشت ، امير قراچارنويان به تدبير مهمات سلطنت و جهاندارى قيام مىنمود و مصالح رعايا و لشكرى را بر وجهى كه همه راضى و شاكر مىبودند سامان و سرانجام مىكرد ، و جانب رعايا را بسيار عزيز مىداشت و زلّات و گناهان بزرگ ايشان را به ذيل عفو و اغماض مىپوشيد .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 3887 ","page_number":179},
  {"content":"\r\n\r\nاز آن جمله قصّهء خروج محمود تارابى « 1 » است . و خلاصهء آن قصّه اين است كه [ در 
  ] عهد چغتاى خان در شهور سنهء ثلاثين و ستّمائه [ - 630 
  ] هجرى در تاراب كه دهى است در سه فرسنگى بخارا ، محمود نام شخصى آغاز مكر و حيله و شيد كرده مىخواست كه از راه زهد و عبادت خود را به سلطنت رساند . بيت :\r\n صوفى نهاد دام و سرحقّه باز كرد * بنياد مكر با فلك حقّه باز كرد \r\nالقصّه چون آن مزوّر چندگاه در آن ديه به زهد و عبادت ريايى مشغول بوده جمعى از خران روستايى را كه قلّادهء مريدى شيخ پرتزوير در گردن خود انداخته و او را مقتداى دين و دنياى خود پنداشته بودند . [ مى 
  ] گفت كه « جنّيان پيش من مىآيند و از فرمان من تجاوز نمىدارند . » و چون اين سخن به واسطهء مريدان او در [ بين 
  ] عوام شهرت يافت ، مردم از اطراف و جوانب روى به او نهادند و هركه را مرضى مزمن يا صرع مىبود [ 283 ب 
  ] پيش او رفته طلب شفا مىكردند .\r\nاتّفاقا مقارن اين حال دو كس را از آن بيماران حق سبحانه تعالى شفا داد ، و اين معنى موجب زيادتى شهرت او شد و خلايق بسيار از اطراف و جوانب روى به او نهاده ملازم او گشتند و روزبه‌روز مريدان او زياده مىشدند ، چنانچه كثرت مريدان او از ترك و تاژيك به جايى رسيد كه داروغه و امرا كه در بخارا بودند از وى پرسيده ، حقيقت حال را به خجند پيش صاحب يلواج نوشتند .\r\nو خود داروغه با جمعى از امرا به صورت اخلاص و اعتقاد متوجّه زيارت شيخ محمود تارابى شدند . و چون به خدمت او رسيدند التماس كردند كه « مىخواهيم بركت قدم شيخ به شهر و اكثر مردم رسد . و اكثر مردم شهر كه اينجا به شرف زيارت مشرّف نمىتوانند رسيد . » و ايشان را غرض آن بود كه او را به اين بهانه از تاراب بيرون آورده ، در راه بر سر پلى كه گذر از آن ناچار است ، كار او را بسازند . و شيخ ملتمس ايشان را قبول كرده همراه ايشان از تاراب بيرون آمده روى در بخارا نهاد و خلايق بسيار از سوار و پياده در ركاب شيخ بودند . اتّفاقا چون نزديك به آن پل رسيدند ، شيخ محمود روى به داروغه آورده گفت : « انديشهء باطل از دماغ بيرون كن ، و گرنه بىآنكه دست آدميزاد در ميان باشد چشم‌هاى تو را از سر بيرون كشند . » چون داروغه و امرا آنچه در خاطر داشتند به كسى نگفته بودند از آن سخن بسيار ترسيدند و دست از آنچه خيال كرده بودند بازداشتند و شيخ تارابى از آن مهلكه خلاصى يافته به سلامت به شهر بخارا درآمد و در خانه‌اى فرود آمد ، و چندان خلايق روى به منزل او نهادند\r\n\r\n\r\n","description":"","footnote":"\r\n( 1 ) . نام اصلىاش محمود صانع غربال اهل قريهء تاراب بود . - تاريخ جهانگشا ، ج 1 ، ص 85 .\r\n","page_name":" 3888 ","page_number":180},
  {"content":"\r\n\r\nكه مجال درآمدن و بيرون شدن نماند . چون ازدحام خلايق از حدّ گذشت و مردم بىتبرّك شيخ بيرون نمىآمدند ، شيخ جهت تسلّى مخلصان هرساعت بر بام مىآمد و قدرى آب در دهان مىگرفت و بر سر مردم مىپاشيد و به هركه از آن آب قطره‌اى مىپاشيد خوشدل و خرّم بازمىگشت . زهى خرى ! و احمقى ! عوام كالأنعام . و داروغه و امرا هرچند مىخواستند كه فرصت يافته آن دام زرق و مكر را از ميان بردارند ، از كثرت عوام كه دور آن خانه را فروگرفته بودند ميسّر نمىشد . امّا چون آخر الأمر شيخ تارابى دانست كه امراى بخارا قصد او دارند و عن قريب او را از ميان برداشته ، دزديده تنها از درى بيرون آمده ، اسبى ايستاده بود ، فى الحال خود را بر پشت آن اسب رسانيده در يك لمحه خود را به تل بوحفص رسانيد .\r\nچون مردم شنيدند كه شيخ بر تلّ بوحفص برآمد ، عوام اضلّ من الأنعام به يكباره حمله برآوردند كه « شيخ به يك پرواز از خانهء خود به تلّ بو حفص رسيده » بنابراين ، خلايق شهر بخارا به اختيار روى به آن تلّ نهادند و نزد شيخ جمع شدند . و چون شب درآمد ، بندگان شيخ در مقام تكلّم برآمده فرمود كه « اى طالبان حقّ ، توقّف و انتظار تا كى ؟ روى زمين از بىدينان پاك بايد ساخت . » و چون عوام اين سخن از آن شيخ شنيدند ، هركس را آنچه ميسّر مىشد ، از سلاح ، برداشته در مقام فرمانبردارى شيخ بايستادند . شيخ اين نوبت از روى استعداد روى به شهر بخارا نهاد . داروغه و امرا چون طاقت مقاومت آن خلايق نداشتند ، از بخارا گريختند ، و شيخ از روى استقلال به شهر درآمد .\r\nروز ديگر كه روز جمعه بود فرمود تا خطبه به نام او خواندند ، و ائمّه و اكابر بخارا را در آنجا حاضر گردانيده بعضى را به قتل رسانيد و بعضى را اهانت كرد . و در اين وقت روى به رنود و اوباش - كه مربيان او بودند - آورده ، گفت كه « عن قريب از براى ما سلاح از غيب مىرسد . » اتّفاقا مقارن اين حال كاروانى از شيراز رسيد كه چهار خروار شمشير همراه داشت .\r\nاين كرامت نيز سبب اعتقاد مردم شد . بعد از آن شيخ فرمود كه از خانه‌هاى امرا خيمه‌ها و خرگاه‌ها به اسباب و آلات بياوردند و در فضاى شهر بخارا زدند ، و شيخ به حشمتى هرچه تمام‌تر بر تخت حكومت قرار گرفت و لشكرى ترتيب داد ، و اوباش و اجلاف به خانه‌هاى مردم زردار درمىآمدند و آنچه مىخواستند ، برمىداشتند و نزد تارابى مىآوردند و وى آنچه نزد او مىآوردند همه را بر لشكريان قسمت مىكرد .\r\nداروغه و امرا كه از شهر بخارا گريخته بودند ، از نواحى و ولايات سپاه مغول بسيار جمع آورده روى به شهر نهادند . شيخ نيز با اتباع و مريدان خود به شوكت هرچه تمام‌تر به قصد جنگ ايشان برآمد . چون دو لشكر از دو طرف صف بركشيدند ، سپاه مغول به واسطهء آوازهء كرامات شيخ ، دلير به جنگ درنمىآمدند و در خاطر ترس و بيم بسيار داشتند ، تا آنكه ناگاه\r\n\r\n","description":"","footnote":"","page_name":" 3889 ","page_number":181},
  {"content":"\r\n\r\nآن‌چنان تير قضا بر مقتل بندگان شيخ درآمد كه فى الحال از اسب درغلطيد و عالم آخرت رسيد . و چون در آن اثنا ، بادى سخت و غبارى عظيم برخاسته كه مغولان آن را بر كرامت شيخ [ 284 الف 
  ] حمل مىكردند ، و هيچ‌كس بر مردن شيخ تارابى اطلاع نيافت و هردو طايفه يكديگر را نمىديدند . و مغولان آن غبار و باد را از رهگذر كرامت شيخ دانسته روى به گريز نهادند و مربّيان تارابى ايشان را تعقيب نموده قريب به دو هزارى از مغولان را به قتل رسانيدند .\r\nو چون از قتل و تاراج بازگشتند و شيخ تارابى را نيافتند ، گفتند : « شيخ غيبتى فرمودند . تا وقت بازآمدن برادرانش قايم‌مقام باشند . » پس محمّد و على ، كه هردو برادر او بودند به جاى شيخ قرار گرفتند و با ايشان كمر اطاعت و انقياد شيخ را در ميان بسته شروع در فساد و فتنه كرده آنچه مىخواستند مىكردند و مىگفتند .\r\nو چون اين خبر كه امراى بخارا فرستاده بودند به خجند رسيد ، يلواج صورت حال را نوشته به خدمت امير قراچارنويان فرستاد . امير قراچارنويان فى الحال ايلدز نويان و چكين قرچى را با لشكرى انبوه از براى دفع آن فتنه نامزد فرمود . و بعد از يك هفته كه آن اوباشان تسلّط يافته بودند و دست به فسق و فجور برآورده ، لشكر مغول به ظاهر بخارا رسيدند و شهر را محاصره كردند . برادران تارابى نيز اين نوبت اعتماد بر كرامت شيخ غايب خود كرده با تمام اتباع و مريدان شيخ بيرون آمدند و در برابر لشكر مغول صف‌آرايى كردند ، و آتش كارزار شعله كشيد ، و از طرفين قريب بيست هزار مرد به قتل رسيدند . برادران تارابى نيز در معركه كشته شدند و بقيّة السيف از مريدان آن شيخ گمراه هريكى به گوشه‌اى خزيدند و آن فتنه فرونشست .\r\nو سپاه مغول ارادهء آن كردند كه بخارا را تاراج كرده زن و فرزند [ ان 
  ] مسلمانان را به اسيرى برند ، كه اكابر و اعيان بخارا تحف و هداياى لايقه برداشته به خدمت امراى لشكر آمده التماس آن كردند كه « آن قدر اين تاراج و بندى گرفتن را تأخير كنند كه جواب عريضهء ما از امير قراچار نويان برسد . و اينك اين قدر مبلغ مهلتانه به شما مىدهيم . » مغولان به اعتماد آنكه البته جواب قراچار نويان موافق تورهء چنگيز خان خواهد بود ، آن زر را غنيمت دانسته از قتل و تاراج دست بازداشتند .\r\nاتّفاقا چون عرضه داشت اهل بخارا به خدمت امير قراچار نويان رسيد ، قلم عفو بر جريدهء اهل بخارا كشيده ترليغ نوشت كه « لشكر بازگردد و اصلا متعرّض قتل و تاراج هيچ‌كس نگردد . » القصّه از نيكى و رعيت‌پرورى امير قراچارنويان اهالى بخارا و نواحى آن از قتل و تاراج لشكر مغول خلاصى يافتند .\r\nو غرض از نقل اين حكايت آن بود كه امراى عادل رعيت‌پرور مىتوانند كه چندين سال رعيّت پادشاه خود را بىآنكه آسيبى به آن رسد نگاه دارند ، چنانچه بعد از فوت چغتاى خان\r\n\r\n","description":"","footnote":"","page_name":" 3890 ","page_number":182},
  {"content":"\r\n\r\nچهار سال توران زمين پادشاهى نداشت و به سياست و تدبير امير قراچار نويان - با وجود آنكه اوگتاى قاآن نيز وفات يافته بود - مطلقا خللى در آن ولايت به ظهور نرسيد . و اين حال از رهگذر اطاعت لشكر مغول است به سلاطين ؛ چه ، هيچ قومى در اطاعت و فرمانبردارى سلاطين خود مانند مغول نمىباشند . و چون فرزندان چنگيز خان زياده از آنند كه حصر ايشان توان نمود ، ما مجمل اولاد چهار پسران او را كه به سلطنت رسيدند در اينجا ذكر مىكنيم تا در وقت تفصيل وقايع سال‌به‌سال مطالعه كنندهء اين تاريخ داند كه هريكى از اين سلاطين از نسل كدام پسرانند .\r\nاكنون ببايد دانست كه خانانى كه در الوغ يورت ، يعنى در پايتخت چنگيز خان - كه عبارت از كلورآن و قراقروم است و به اردو باليغ مشهور - پادشاهى كرده‌اند ، دوازده نفرند « 1 » بدين تفصيل : اوّل اوگتاى قاآن ؛ دويم گيوك خان بن اوگتاى قاآن ؛ سيم منگوقاآن پسر تولوى خان ؛ چهارم قوبيلاى خان ؛ پنجم تيمور قاآن پسر جتمكين بن قوبيلاى خان ؛ ششم انو شيروان دارا قاآن ؛ هفتم تيمور قاآن ؛ هشتم يسودار قاآن ؛ دهم « 2 » اليك قاآن ؛ يازدهم ايلچى تيمور قاآن ؛ دوازدهم تايزى [ بن تولك 
  ] كه در عهد سلطنت صاحبقران به قلماق رفت و به خانى بنشست و بعد از اندك روزى وى را بيرون كردند . و چون پيشتر از اين تنغور خروج كرده تخت ختاى را از دست قاآن بازگرفته بود ، همين يورت اصلى كه قراقروم و قلماق است به ايشان مانده بود . و الحال چون امراى ايران قوّت يافتند آن را نيز از دست ايشان گرفته در تصرّف خود درآوردند .\r\nامّا پادشاهانى كه از نسل چنگيز خان تا زمان حضرت صاحبقران در دشت قپچاق سلطنت كرده‌اند سى و دو نفرند : اوّل جوچى ، كه به حكم پدر ولايت خوارزم و دشت خزر و بلغار « 3 » و آلان و آن حدود تمام به دو تعلّق داشت ؛ دويم باتو پسر جوچى ، كه به حكم اوگتاى قاآن در دشت قپچاق بر تخت حكومت نشست ؛ سيم بركه خان برادر او ؛ چهارم صاين خان « 4 » ؛ پنجم صنومنگه ؛ ششم قوقيا خان ؛ هفتم اوزبك خان ؛ هشتم جانى بيگ خان كه چون بر تخت خانى قرار گرفت [ 284 ب 
  ] بعد از ضبط و نسق آن ولايت با لشكرى بسيار از راه دربند متوجّه تبريز شد و در آن زمان از نسل چنگيز خان بر تخت سلطنت ايران هيچ پادشاهى نبود و تخت تبريز\r\n\r\n\r\n","description":"","footnote":"\r\n( 1 ) . خواندمير اسامى نوزده نفر را به عنوان جانشينان چنگيز خان معرفى كرده است . - حبيب السير ، جزء اوّل ج 3 ، ص 73 .\r\n( 2 ) . در متن نهمين نفر از قلم افتاده است .\r\n( 3 ) . اين شهر بلغار را كه اكثر سكنهء آن مسلمان و در نزديكى غازان حاليه در روسيهء مركزى بوده ، نبايد با بلغارستان امروزى اشتباه كرد . - تعليقهء شادروان عباس اقبال بر تاريخ مغول ، ص 109 .\r\n( 4 ) . صاين خان لقب باتو است و در زبان مغولى به معناى خوب و نيكو آمده است .\r\n","page_name":" 3891 ","page_number":183},
  {"content":"\r\n\r\nرا اشرف تيمور تاش پسر چوپان ييلدوز داشت . و چون به تبريز رسيد اشرف را قوّت مقاومت نبود گريخته به طرف نخجوان رفت و جانى بيگ فوجى در عقب او فرستاده وى را به دست آوردند ، و چون به تبريز آمد حكم به قتل او فرمود « 1 » .\r\nو اين جانى بيگ آن‌چنان پادشاهى مسلمان نيكونهاد بود كه مردم تبريز از رهگذر لشكر او با وجود آن انبوهى و كثرت مطلقا آسيبى نرسيد . روز جمعه در مسجد خواجه عليشاه حاضر مىشد . و چون مملكت آذربايجان را صاف كرد ، پسر خود بردى بيگ را با لشكرى بسيار در آنجا بگذاشت و خود به طرف دشت قپچاق مراجعت كرد . و چون به يورت خود رسيد بعد از اندك روز بيمار شد و در آن بيمارى وفات يافت .\r\nنهم بردى بيگ پسر جانى بيگ . چون خبر وفات پدر شنيد ، تبريز را گذارده متوجّه دشت قپچاق شد و به جاى پدر بر تخت خانى نشست . دهم كلدى بيگ خان « 2 » ؛ يازدهم نوروز ؛ دوازدهم چركس ؛ سيزدهم خضر خان ؛ چهاردهم سرور ؛ پانزدهم بازارجى ؛ شانزدهم سياهى بوقا ؛ هفدهم بقلقتيمور ؛ نوزدهم « 3 » قتلق خواجه ؛ بيستم اروس خان ؛ بيست و يكم توقياقيا پسر اروس خان ؛ بيست و دويم تيمور ملك ؛ بيست و سيم پسر اروس خان ؛ بيست و چهارم توقيمش كه به امداد حضرت صاحبقران و التفات و عنايات او در دشت قپچاق بر تخت خانى قرار گرفت ؛ بيست و پنجم تيمور قتلغ ؛ بيست و ششم شادى بيگ ؛ بيست و هفتم فولاد پسر شادى [ بيگ 
  ] ؛ بيست و هشتم جلال الدّين پسر توقتمش خان ؛ بيست و نهم جلال الدّين كپك ؛ سىام كريم بردى برادر كپك ؛ سى و يكّم جكره ؛ سى و دويم درويش اغلن ؛ سى و سيم محمّد خان .\r\nايشان از ابتداى سال ششصد و بيست و يكم هجرى تا سال هشتصد و سى و يكم هجرى كه تاريخ تصنيف ظفرنامهء ملّا شرف الدّين على يزدى است ، دويست و ده سال گذشته .\r\nامّا سلاطينى كه از نسل چنگيز خان در ايران ( ايلخانان ) حكومت كرده‌اند ، از زمان چنگيز خان تا ظهور دولت صاحبقران شانزده تن بوده‌اند : اوّل هلاگو خان پسر تولوى خان ؛ دويم اباقا خان پسر هلاكو خان ؛ سيم [ سلطان 
  ] احمد خان [ تگودار 
  ] ؛ چهارم ارغون خان پسر اباقا خان ؛ پنجم گيخاتون « 4 » بن اباقا خان ؛ ششم بايدو خان [ بن ترغاى بن هلاگو خان 
  ] ؛ هفتم [ سلطان محمود 
  ] غازان خان ؛ هشتم الجايتو سلطان محمّد خدابنده ؛ نهم [ سلطان 
  ] ابو سعيد [ بهادر 
  ] خان بن\r\n\r\n\r\n","description":"","footnote":"\r\n( 1 ) . با كشته شدن ملك اشرف ، سلسلهء چوپانيان در تبريز به انجام رسيد ( 758 ه . ) مىنويسند كه « چهار صد قطار استر و هزار قطار شتر نقد و جواهر آبدار از رمال اشرف نصيب خان شد . » - نادر ميرزا ، تاريخ و جغرافى دار السّلطنهء تبريز ، چاپ غلامرضا طباطبايى مجد ، ص 401 . و در همين مورد گفتند :\r\n ديدى كه چه كرد اشرف خر ؟ * او مظلمه برد و ديگرى زر \r\n( 2 ) . ق : كليدى بيك خان .\r\n( 3 ) . در متن هجدهمين نظر از قلم افتاده است .\r\n( 4 ) . متن : كيخاى توى .\r\n","page_name":" 3892 ","page_number":184},
  {"content":"\r\n\r\nالجاتيو ؛ دهم ارپاگان « 1 » ؛ يازدهم موسى خان بن علىّ بن بايدو خان ؛ دوازدهم محمّد خان بن يولقتلغ بن انبارجى بن منگو تيمور بن هلاگو خان « 2 » ؛ سيزدهم طغاتيمور ؛ چهاردهم ساتى بيگ دختر سلطان محمّد خدابنده [ الجاتيو 
  ] ؛ پانزدهم [ شاه جهان تيمور خان بن آلا فرنگ بن گيخاتو « 3 » ؛ شانزدهم 
  ] سليمان خان [ بن . . بن يشموت بن هلاگو خان ؛ 
  ] شانزدهم انو شيروان خان .\r\nامّا خانانى كه از نسل چنگيز خان در توران زمين حكومت كردند سى تن بودند : اوّل چغتاى خان ؛ دويم قراهلاگو خان ؛ سيم ييسو مونگكا « 4 » ؛ چهارم قراچار نويان ؛ پنجم ارغنه خاتون دختر ارتق بوكه ؛ ششم وجون آلفو ؛ هفتم مباركشاه بن قراهلاگو خان ؛ هشتم براق خان ؛ نهم بيكسى خان بن شهراؤن ؛ دهم توقتيمور خان ؛ يازدهم دواصحن خان بن براق خان ؛ دوازدهم كنجك خان پسر دوا [ صحن 
  ] خان ؛ سيزدهم تاليقو خان ؛ چهاردهم ايسن خان ؛ پانزدهم كپك خان ؛ شانزدهم ايلچيگداى خان ؛ هفدهم دوار التمور خان ؛ هيجدهم تومشيز پسر دوا خان ؛ نوزدهم بوران بن وقداغور ؛ بيستم جنگبو خان ؛ بيست و يكم بيستون تيمور خان ؛ بيست و دويم على سلطان كه از نسل اوگتاى قاآن بود ؛ بيست و سيم محمّد بن بولاد اغل ؛ بيست و چهارم غزان سلطان بن يسور كه در سال هفتصد و سى و سيم موافق قوى ييل در ماوراء النهر بر تخت خانى نشست و در آن عهد متصدّى سلطنت تخت ايران ابو سعيد بهادر بود و بعد از جلوس او سه سال ديگر خانان چنگيزنژاد - كه بعد از سلطان ابو سعيد بهادر خان بود « 5 » - بر تخت ايران سلطنت كرده‌اند مثل ارپه خان ؛ بيست و پنجم از تورانيان معاصر موسى خان « 6 » ايرانى ؛ بيست و ششم از ايشان معاصر محمّد خان در ايران ، بيست و هفتم معاصر طغاتيمور خان [ در ايران 
  ] ؛ [ بيست و هشتم . . . ؟ ؛ بيست و نهم . . . ؟ 
  ] ؛ سىام معاصر ساتى بيگ دختر سلطان محمّد الجايتو و سليمان و نوشيروان .\r\nو مجموع مدّت حكومت چغتاى خان در زمين توران از ابتداى سال ششصد و بيست و يكّم هجرى تا قران سلطان خان يك صد و نه سال بود .\r\nاكنون از جملهء وقايع اين سال است جلوس گيوك خان بن اوگتاى قاآن بر تخت خانى . در تواريخ معتبره آورده‌اند كه قاآن در ايّام زندگانى خود پسر سيم خود كوچو را كه از توراگنه خاتون « 7 » در وجود آمده بود جهت ولى عهدى و قايم‌مقامى خود اختيار كرده [ 285 الف 
  ] امّا\r\n\r\n\r\n","description":"","footnote":"\r\n( 1 ) . متن : ارسير خان .\r\n( 2 ) . متن : محمّد خان بن باجو انومين بن هلاگو خان .\r\n( 3 ) . نام اين ايلخان در متن نيامده و تنها نام شانزده ايلخان در آن ضبط شده است . ترتيب اسامى ايلخانان مطابق مسائل عصر ايلخانان تأليف دكتر منوچهر مرتضوى ( چاپ دوّم ، تهران ، 1370 ، ص 16 ) آورده شد .\r\n( 4 ) . متن : ؛ ستون منكه . مطابق جامع التواريخ اصلاح شد .\r\n( 5 ) . متن : ابو سعيد بهادر خان بود و بعد از جلوس كه بر تخت . . .\r\n( 6 ) . ق : بيهوسى خان ، م ، ش : بيرونى خان .\r\n( 7 ) . حبيب السير : توراكينا خاتون .\r\n","page_name":" 3893 ","page_number":185},
  {"content":"\r\n\r\nچون در حيات قاآن وفات يافت ، آن معنى كه ارادهء قاآن بود ، به ظهور نرسيد . و چون آن پسر را قاآن از جميع فرزندان دوست‌تر داشتى ، بعد از فوت او پسر بزرگ او شيرامون نام كه به غايت عاقل و صاحب اقبال بود در حرم خود مىپرورد و او را ولى عهد و قايم‌مقام خود گردانيد . و اين معنى مكرّر مىساخت ، تا آنكه در آن وقتى كه مرض بر ذات قاآن استيلا يافت و آثار موت بر وى ظاهر شد ، كس به طلب گيوك خان فرستاد ، و مىخواست كه در حضور او شيرامون را ولىعهد خود سازد تا هيچ‌كس را در آن باب سخن نماند .\r\nاتّفاقا چون پيش از آمدن گيوگ خان ، قاآن سفر آخرت پيش گرفت و گيوگ خان به اردوى پدر درآمد ، دندان طمع در قاآنى فروبرد . و مقارن اين حال از اطراف و جوانب جميع شهزادگان و امرا كه قاآن به طلب ايشان فرستاده بود رسيده در موضع كوكاناور جمع شدند و غير از باتو ، پسر جوچى كه چون او در خاطر از گيوك خان آزردگى داشت خود در آن مجلس حاضر نشد و به عذر لنگ درد پاى خود را از آمدن آنجا معاف داشت ، امّا پسران و برادران خود را فرستاد و پيشتر از همه سورقوقيتى بيگى ، زن تولوى خان ، با فرزندان خود به انواع تجمّل و آراستگى و شوكت هرچه تمام‌تر به اردو رسيد . و بعد از وى از جانب ديگر اوتچگين ( برادر چنگيز خان ) با هشتاد پسر و اولچياى و ديگر اعمام و عمّزادگان بيامدند . و از اردوى چغتاى و اردوى باتو برادران او : آورده و شبآن و بركه و بركچار و تنگقوت و توقاتيمور حاضر شدند ، و نويانان و امراى معتبر كه تعلّق به هرجانبى داشتند ، همراه شهزادگان بيامدند ، و از طرف ختاى امرا و ديوانيان ، و از تركستان و ماوراء النهر امير مسعود يلواج و به همراهى وى بزرگان آن حدود ، و از خراسان امير ارغون با اكابر و اعيان عراق و خراسان ، و از آذربايجان و شيروان [ . . . ؟ 
  ] و از روم سلطان ركن الدّين ، و از گرجستان هردو داود ، و از حلب برادر حاكم حلب ، و از موصل ايلچى سلطان بدر الدّين ، و از دار الخلافهء بغداد قاضى القضات فخر الدّين و ايلچيان فرنگ و فارس و كرمان ، و از پيش علاء الدّين الموت ، از محتشمان قهستان شهاب الدّين و شمس الدّين و هريكى از اين جماعت مذكور با تحف و هدايايى كه لايق چنان حضرتى باشد بيامدند و قريب دو هزار خرگاه [ جهت 
  ] ايشان بر پاى كردند . و از بسيارى خلايق در حوالى اردو ، جاى فرود آمدن نماند و خوردنى نهايت گرانى پيدا كرد .\r\nالقصّه چون اين‌چنين جمعيت روى نمود امراى بزرگ قاآن جمع شده در باب تعيين خان سخنان گوناگون گفتند . آخر الأمر قرار به آن دادند كه چون كوتان كه چنگيز خان او را بعد از قاآن منصوب گردانيده بود نمانده و شيرامون كه ولى عهد قاآن است به بلوغ نرسيده ، مصلحت آن است كه گيوگ را ، كه پسر سيّمين قاآن است ، بر تخت خانى بنشانيم . و چون او به تسلّط و تهوّر در ميانهء فرزندان قاآن شهرت داشت و مع هذا بوراك خاتون بسيار جانب او مرعى\r\n\r\n","description":"","footnote":"","page_name":" 3894 ","page_number":186},
  {"content":"\r\n\r\nمىداشت و در باب خانيت او مبالغهء تمام مىكرد ، بنابراين ، اكثر امرا به آن جانب ميل كردند ، و بعد از بحث بسيار او را براى خانى قرار دادند . [ گيوك در 
  ] خدمت ايشان از روى دنيادارى اظهار بىميلى مىكردند و به شهزاده‌هاى ديگر حواله مىنمودند و خود را به واسطهء ضعف مزاج كه هميشه داشت سزاوار قاآنى نمىدانست . تا آنكه جمعى از امرا و توراگنه خاتون در آن باب الحاح بسيار كردند و گيوگ خان گفت : « آن وقت من قبول اين مىكنم به شرط آنكه بعد از من قاآنى در اوروغ و فرزندان من باشد و به ديگران ندهند . » امرا همگنان به اتفاق قبول كردند و گفتند كه « تا ما از نسل اوگتاى قاآن پاره‌اى گوشت خواهيم يافت به ديگرى نخواهيم پرداخت . » آنگاه شهزادگان كلاه‌ها از سر برداشته و كمرها گشاده ، او را بر تخت نشانيدند .\r\nو اين واقعه در ماه ربيع الأوّل اين سال به ظهور رسيد . و بعد از جلوس گيوگ خان بر تخت سلطنت يك هفته تمام به طوى مشغول بودند . و چون از طوى فارغ شدند ، گيوگ خان در خزاين باز كرده اموال بسيار به خوانين و شهزادگان و امراى تومان و هزاره و صده و دهه هر كس را فراخور حال رعايت نمود . و بعد از آن شروع در مهمّات ملكى كرده اوّل يارغوى « 1 » فاطمه خاتون پرسيدند . دويم ماجراى اوتچگين ( برادر چنگيز خان ) پيش گرفته در باب پرسش ايشان نهايت دقّت فرمودند . و چون تفحّص آن معامله تازگى تمام داشت هركس را محل محرميت ندادند و منگو قاآن و آورده را به تفحّص آن تعيين فرمودند و ديگرى را مدخل ندادند ، و بعد از تمام يارغوى گناهكاران را به سياست رسانيدند « 2 » .\r\nو قراهلاگو كه به موجب وصيّت چغتاى خان قايم‌مقام او بود ، چون دعوى ولى عهدى چغتاى مىكرد و ييسومونگارا [ 285 ب 
  ] كه فرزند صلبى چغتاى خان بود در آن مدخلى نمىداد ، گيوك خان بنابر دوستى [ ى 
  ] كه به ييسومونگا داشت فرمود كه « با وجود فرزند ، نبيره چگونه وارث تواند بود ؟ » پس جاى چغتاى خان را به ييسومونگا مقرّر گردانيد و او را پادشاه مقرّر ماوراء النهر ساخت . و چون بعد از وفات قاآن در اين دو سال كه هنوز خانى بر تخت ننشسته بود ، هركس به مردم خود انعامات فراوان كرده غير از فرزندان تولوى خان كه ايشان به\r\n\r\n\r\n","description":"","footnote":"\r\n( 1 ) . يارغو : يارغو يا يرغو به معنى دادخواهى ، دادگاه حقوقى و مدافعهء مدعى است . و يارغوچى هم كه از اين واژه درست مىشود به معنى قاضى و بازپرس است . - تاريخ جهانگشا ، چاپ قزوينى ، ج 1 ، ص كج ؛ جامع التواريخ ، چاپ محمّد روشن ، ص 2419 .\r\n( 2 ) . فاطمه خاتون در زمان اوگتاى قاآن از مشهد به اسارت گرفته شد . در نظر توراگنه اعتبار تمام يافت و همواره طرف مشورت اين بانو قرار مىگرفت . يكى از سمرقنديان به نام شيره اتهام سحر و جادو به وى زد و گفت بيمارى كوتان ، برادر گيوك ، بر اثر جادوگرى فاطمه بوده است ( روضة الصفا ، چاپ زرياب خويى ، ص 867 ) بعد از محاكمه « چندين روز او را گرسنه و برهنه داشته لوازم تهديد و تعنيف به جاى آوردند تا آن بيچاره به گناه ناكرده اعتراف كرد . . . » - حبيب السير ، ج 3 ، ص 56 . مدتى بعد شيره نيز به همين گناه سحر گرفتار و به قتل رسيد . اتّهام اوتچگين نيز آن بود كه خيال جانشينى چنگيز خان را داشت .\r\n","page_name":" 3895 ","page_number":187},
  {"content":"\r\n\r\nموجب نصيحت مادر خود سرقوقيتى بيگى مطلقا دست و پاى دراز نكردند و يك دينار بىوجه از هيچ‌جا نگرفتند ، در اين وقت گيوك خان در مقام تفحّص آن درآمده چون آن حركت خلاف يوسون و ياساق چنگيز خان بود ، هركس كه اين حركت از وى سر زده بود خجالت‌زده مىشد و از شرمندگى سر در پيش مىافكند . به فرمودهء گيوك خان به هريك از شاهزادگان براتى داد و وجه آن را از وى دريافت كرده پيش آن شهزاده مىفرستادند .\r\nو در اين معركه فرزندان تولوى خان سرخروى و سرافراز درآمدند و بر همگنان ظاهر شد كه اين سرافرازى ايشان به سعى مادر ايشان بود ، تا آنكه كار به جايى رسيد كه هرگاه برات يكى از شهزادگان برمىآيد گيوگ خان تعريف فرزندان سرقوقيتى بيگى مىكردند و ايشان را ستايش مىفرمود .\r\nو چون از پرسش اين مهمّ پرداخت ، فرمود كه « حكّام پدرم قاآن تمام به حال خود مقرّر باشند ، و هركس يرليغ به آلتمغاى قاآن داشته باشد بىعرضه داشتن او را به امضا رساند . » بعد از آن لشكرها را به جوانب و اطراف نامزد گردانيد ، به اين ترتيب كه سوبداى بهادر و چغتاى نويان را با لشكرى كراتب [ ؟ 
  ] به حدود ختاى و نواحى ميرت [ ؟ 
  ] فرستاد و ايلچيگداى را با لشكرى بسيار به جانب ايران‌زمين فرستاد ، و غرضش كه كار روم و گرج و موصل و حلب مشخّص سازد . بنابراين اكثر سپاه را به ايلچيگداى داده او را به آن جانب تعيين فرمود و خود مىخواست كه در عقب او متوجّه آن صوب گشته ولايت روم و شام و حلب و مصر را ايل سازد . و عبد النعمى را ، كه توراگنه خاتون او را به حكومت الوس چغتاى فرستاده بود ، به ياسا رسانيد و ممالك ختاى را به حاجب محمود يلواج داد ، و تركستان و ماوراء النهر را به امير مسعود بيك حواله فرمود ، و خراسان و عراق و آذربايجان و شيروان و كرمان و گرجستان و طرف هندوستان به امير ارغون آقا سپرد . و امرا و ملوك [ ى كه 
  ] از اين ولايات آمده بودند همه را مناشير بروجه دلخواه داده مراجعت فرمود ، و سلطنت روم را به سلطان ركن الدّين ارزانى داشت و برادر او را معزول گردانيد .\r\nو چون بسر حد باغون از عراق از خليفهء بغداد شكايت بسيار نوشته بود ، ايلچى بغداد را در تهديد و وعيد بسيار گفته فرستاد . همچنين بزرگان اطراف را بعد از برآوردن مهمّات و مقاصد ايشان رخصت مراجعت داد .\r\nو چون گيوگ خان از كوچكى باز معتقد به دين نصارا بود و آن كيش را پسنديده مىداشت ، در اين وقت از اطراف و جوانب قسّيسان و رهبانان آن طايفه روى به درگاه وى نهادند و نزد او اعتبار يافتند . بنابراين در عهد او نصارا كارشان بالا گرفت ، تا آنكه كار ايشان به جايى رسيد كه هيچ مسلمان را ياراى آن نبود كه با نصرانى سخن بلند تواند گفت . و گيوگ خان\r\n\r\n","description":"","footnote":"","page_name":" 3896 ","page_number":188},
  {"content":"\r\n\r\nبه واسطهء آنكه مىخواست كه آوازهء سخاوت او زياده از پدرش در عالم منتشر گردد در كار بخشش بسيار افراط مىكرد . امّا معلوم بود كه همه از روى تكلّف است نه از روى طبيعت ، چنانچه قاآن بود . به‌هرحال گيوگ خان نيز آن مقدار مردم را از خوارى و درويشى بيرون آورد كه زياده از حدّ احصا و شمار بود ، و تفصيل آن لايق مقام نيست .\r\nو بعد از فراغ جميع مهمات ملكى عزيمت آن مصمّم گردانيد كه با لشكرى مستعدّ روى به ايران‌زمين آورده ولايات آن را تا سرحدّ روم مسخّر سازد . سرقوقيتى بيگى اين معنى را فهميده قاصدى نزد باتو فرستاده او را از حقيقت حال اعلام بخشيد . و باتو چون اين خبر شنيد بسيار خوشحال گشت .\r\nالقصّه گيوك خان زمستان را در آن تختگاه بگذرانيد و چون بهار شد با لشكرى كه زمين از كثرت آن به تنگ آمدى عنان عزيمت به صوب ايران‌زمين منعطف داشت . و چون به حدود سمرقند رسيد اجل موعود وى را دريافت و چندان امان نداد كه قدم بر فراز نهد ، و مدّت سلطنت او يك سال بود .\r\nو چون گيوك خان درگذشت ، ديگرباره اضطراب به امور مملكت راه يافت و مصالح مملكت را خاتون او ، اغول قايميش « 1 » ، به اتّفاق اركان دولت مىساخت و راه‌ها مسدود شد ؛ چه ، هريكى از شهزادگان و نويانان و امرا كه متوجّه اردو بودند چون خبر [ 286 الف 
  ] فوت گيوك شنيدند در همانجا كه رسيده بودند توقّف كرده منتظر جلوس خانى مىبودند ، و شهزادگان هريك خيالى [ در سر 
  ] مىپختند و فتنه [ اى 
  ] مىانگيختند ، ليكن چون پيش از آن در وقتى كه اوگتاى قاآن به جنگ ختا مىرفت و تولوى خان را آن واقعهء ناگزير رسيد ، قاآن از سوز فراق او همواره نالان مىبود ، و چون مست شدى بسيار بگريستى و گفتى « از فراق برادر تولوى بسيار دلتنگ مىشوم ، بدان سبب مستى اختيار مىكنم تا مگر ساعتى اندوه آن برادر از خاطرم فراموش شود . » بنابراين ، حكم فرموده كه مصالح الوس و تدبير لشكر به رأى خاتون بزرگش سرقوقيتى بيگى ، كه عاقلهء جهان بود « 2 » ، مفوّض باشد و پسران و لشكر در فرمان او .\r\nو اين سرقوقيتى بيگى در اهتمام حال و فرزندان و ترتيب مهمّات ايشان و از آن لشكر ضبطى بنياد نهاد كه مقدور هيچ كلاه‌دارى نتواند بود . و قاآن در كلّيات امور و مصالح با اوكنگاچ كردى و از صوابديد او درنگذشتى و تغيير و تبديل به سخن او راه نيافتى ، و متعلّقان آن خاتون به احترام و عزّت از ساير مردم ممتاز بودندى و در هيچوقت بنابر ضبط او از\r\n\r\n\r\n","description":"","footnote":"\r\n( 1 ) . مرحوم اقبال اين بانو را اغفول غايميش ضبط كرده ( ص 154 ) و در پانوشت همين صفحه نيز اقول قيمش آورده است .\r\n( 2 ) . اين عاقله بانو برادرزادهء اوانگ خان آخرين پادشاه قوم كرايت بود .\r\n","page_name":" 3897 ","page_number":189},
  {"content":"\r\n\r\nفرزندان و متعلقان او امرى كه مخالف ياساى قديم و جديد باشد صادر نشدى ؛ و به وقت جلوس هرپادشاه تمامت شهزادگان از افعال خويش در مقام خجالت و انفعال بودند ، الّا آن خاتون و پسران بزرگوار او .\r\nو اين معنى از غايت كفايت و كمال عقل و فراست و نظر در عواقب امور تواند بود ، مع هذا آن وقت تولوى خان تا اين زمان همواره خويشان و بيگانگان را به رعايت و تفقّد احوال هر يكى به نوعى كه فراخور حال او تواند بود مطيع و دولتخواه خود گردانيده ؛ چنانچه بعد از گيوك خان اكثر خلق بنابر نيكويى و احسان آن خاتون عاقله بر خانيت پسر مهتر او منگوقاآن متفّق شده خيال ديگر را باطل و فاسد مىدانستند . و اين سرقوقيتى بيگى با وجود آنكه بر دين عيسوى و ملّت نصرانى بود ، در اظهار شعائر اسلام بسيار كوشيدى و تصدّقات و عطايا در حقّ ائمّه و مشايخ اسلام مبذول داشتى .\r\nشاهد بر صدق اين معنى آنكه هزار بالش نقره فرستاد تا در بخارا مدرسه بسازند و چندين ديه‌ها خريده بر آن مدرسه وقف فرمود ، و مدرّسان و طالب علمان را در آن مدرسه موظّف گردانيد و توليت آن مدرسه را به شيخ الاسلام سيف الدّين باخرزى ارزانى داشت . غير آن ، دايما تصدّقات به اطراف و نواحى فرستادى و اموال بر مساكين و فقراى اهل اسلام نفقه كردى ، و هميشه اين شيوه مرعى داشتى تا آنكه درگذشتى .\r\n\r\nذكر جلوس منگوقاآن بر تخت خانى\r\nچون باتو پسر جوچى در وقت واقعهء گيوك خان به درد پاى مبتلا بود و از راه آقايى « 1 » هميشه همهء شهزادگان را اطاعت و فرمانبردارى او واجب بود ، بنابراين باتو به اطراف و جوانب ايلچيان فرستاد و جميع شهزادگان و امرا و اصناف خلايق را به دشت قپچاق طلب داشت و فرمود كه « چون من به واسطهء درد پاى به كلورآن كه يورت اصلى و تختگاه چنگيز خان است نمىتوانم آمد ، بايد كه جميع برادران و برادرزادگان به دشت قپچاق آيند تا قوريلتاى ساخته كسى را كه لايق خانى دانند ، بر تخت خانى برنشانند . »\r\nچون ايلچيان باتو به هرجا رسيده اين پيغام رسانيدند ، فرزندان اوگتاى قاآن و چغتاى خان قبول اين معنى نكرده گفتند كه « يورت اصلى و تختگاه چنگيز خان كلورآن است ، بر ما هيچ لازم نيست به دشت قپچاق رفتن . » و خواجه و ناقو « 2 » و قونقورتغاى « 3 » و تيمور نويان را كه امير\r\n\r\n\r\n","description":"","footnote":"\r\n( 1 ) . آقا همان‌طور كه قبلا نيز اشاره شد به مغولى به معنى برادر بزرگتر است .\r\n( 2 ) . متن : باقر .\r\n( 3 ) . متن : قويقور نويان .\r\n","page_name":" 3898 ","page_number":190},
  {"content":"\r\n\r\nقراقروم بودند به نيابت خويش فرستادند تا به موجبى كه باقى شهزادگان اتفاق كنند از جانب ايشان خط دهند . و چون سرقوقيتى بيگى شنيد كه پسران اوگتاى قاآن و چغتاى خان از رفتن به دشت قپچاق ابا و امتناع نمودند و به نيابت خود جمعى از امراى خود را تعيين نمودند ، از روى عقل و كياست پسران خود خصوصا منگوقاآن را ، كه پسر بزرگ بود گفت : « چون پسران اوگتاى قاآن و گيوك خان و چغتاى خان خلاف آقا مىكنند و پيش او نمىروند و سخن او را نمىشنوند ، مصلحت آن است كه تو با برادران به رسم عيادت پيش آقا رفته مراسم پرسش به‌جا آوريد . »\r\nمنگوقاآن بر وفق اشارت مادر بىتوقّف برادران را برداشته متوجّه ملازمت باتو گشت . و چون به آنجا رسيد باتو مقدم او را عزيز دانسته شرايط تعظيم و احترام به جاى آورد . و چون باتو از ناصيهء منگوقاآن آثار بزرگى و كفايت مهمّات بيگى مشاهده نمود ، گفت كه « از ميان شهزادگان ، منگوقاآن استعداد و اهليت خانى دارد و بس ؛ چه ، از نيك و بد روزگار ديده و تلخ و شيرين هركار چشيده و به كرّات و مرّات [ 286 ب 
  ] لشكرها به اطراف و جوانب كشيده و به عقل و كفايت از همگنان ممتاز ، و وقار و حرمت او در نظر اوگتاى قاآن و ديگر شهزادگان و امرا و لشكريان هرچه تمام‌تر بوده و هست ، و قاآن او را و برادرش ، گولگان و گيوك را با من - كه باتوام - و آورده و اروق جوچى به جانب ولايت قپچاق و ممالكى كه در آن حدود است فرستاد تا مسخّر گردانيم ، و منگوقاآن در آن سفر كارهاى بزرگ كرد و بعضى از سرداران آن قوم « 1 » را گرفت و قتل و غارت كرده ايل گردانيد . بعد از آن چون قاآن فرمان فرستاد كه شهزادگان بازگردند و تا رسيدن ايشان قاآن وفات يافته بود و فرمان او بر آن جمله بود كه شيرامون ، پسرزادهء او ، ولى عهد باشد امّا توراگنه خاتون حكم او دگرگون كرده ، پسر بزرگ خود را به جاى پدر به خانى نشانيد . اكنون شايسته و لايق خانى منگوقاآن است ؛ چه ، از فرزندان چنگيز خان كدام پسر ديگر است كه به فكر راست و رأى درست ضبط ممالك و لشكر تواند كرد غير منگوقاآن كه پسر عمّ من تولوى خان است ، كه پسر خرد چنگيز خان بود و يورت بزرگ به وى تعلّق دارد ؛ چه ، به حكم ياسا و رسم مغول جايگاه پدر به پسر كوچك رسد ، بنابراين ، مقدّمات پادشاهى از آن منگوقاآن است . »\r\nو چون باتو از اين مقدّمات فارغ شد و قرار به آن داد كه غير از منگوقاآن كسى از فرزندان چنگيز خان سزاوار تخت خانى نيست ، ايلچيان را پيش خواتين و پسران اوگتاى قاآن و خاتون سرقوقيتى بيگى و ديگر شهزادگان ياساق و يرليغ امراى دست راست و دست چپ فرستاد و\r\n\r\n\r\n","description":"","footnote":"\r\n( 1 ) . مراد اقوام اوليرليك ، قپچاق ، اورقساقان و چركس است .\r\n","page_name":" 3899 ","page_number":191},
  {"content":"\r\n\r\nپيغام داد كه « از شهزادگان آنكه ياساق و يرليغ چنگيز خان به چشم ديده و به گوش شنيده منگوقاآن است و مصلحت الوس و لشكر و رعيّت و شهزادگان در آن است كه او را به قاآنى بنشانيم . » بعد از آن فرمود تا برادران او [ آورده 
  ] و شيبآن و بركه و تمامت اروق جوچى و از شهزادگان دست راست قراهلاگو از فرزندان چغتاى جمعيتى كرده طوى بزرگ ساختند و بر اجلاس منگوقاآن بر سرير خانى اتّفاق كردند .\r\nو منگوقاآن از قبول آن ابا و امتناع مىورزيد و به هيچ وجه متصدى بر آن منصب نمىشد و هرچند در آن باب الحاح به او بيشتر مىكردند وى انكار بيشتر مىنمود تا آنكه برادر او موگاى اوغل در آن مجلس برپاى خاست و گفت : « در اين مجمع ما همه شرط كرده‌ايم و خط داده كه از فرمودهء صاين خان ، يعنى باتو ، درنگذريم . اكنون چگونه منگوقاآن از صوابديد او درمىگذرد و سخن آن بزرگ به گوش نمىكند ! » باتو چون اين سخن از موگا شنيد بسيار پسنديد و او را تحسين‌ها نمود . و منگوقاآن سخن باتو را قبول كرد و ملتزم منصب خانى شد .\r\nباتو فى الحال در همان مجلس - چنان كه معتاد بود - برخاست و تمامت شهزادگان به موافقت باتو كمرها گشاده ، كلاه‌ها از سر برداشته ، زانو زدند . و باتو مجلس را كاسه گرفت و خانى بر منگوقاآن قرار يافت و تمامت شهزادگان و امرا بيعت كرده قرار به آن دادند كه قوريلتاى بزرگ در كلورآن بايد ساخت . بنابراين قرارداد ، هريكى از مردمى كه در آن مجلس حاضر بودند به يورت خويش مراجعت نمودند . و آوازهء خانى منگوقاآن در اطراف و اكناف اشتهار يافت . و باتو برادران خويش بركه « 1 » و توقاتيمور « 2 » را فرمود تا به لشكرى همراه منگوقاآن به كلورآن روند به حضور شهزادگان قوريلتاى كرده او را بر تخت خانى بنشانند .\r\nالقصّه چون منگوقاآن به اتفاق برادران باتو به جرگه كلورآن فرود آمدند سرقوقيتى بيگى به تلطّف و احسان خويشان و بيگانگان را استمالت مىداد و به قوريلتاى دعوت مىكرد . اكثر مردم از شهزادگان و غير آن به آن معنى راضى شده در مقام اطاعت و انقياد آمدند ، الّا جمعى پسران از فرزندان اوگتاى قاآن و گيوك خان و ييسومنگو و بورى فرزندان چغتاى خان كه ايشان در آن باب حيله‌ها مىنمودند و آن مهمّ را به تعويق مىانداختند ، به علّت آنكه قاآنى در اوروق اوگتاى قاآن و گيوك خان مىبايد . و براى اين معنى مكرّرا ايلچيان نزد باتو فرستادند كه « ما از اين ( اتّفاق دوريم و بدين ) « 3 » ميثاق راضى نه . پادشاهى به ما مىرسد . چگونه تو به ديگرى مىدهى ؟ »\r\nباتو در جواب ايشان گفت كه « به موافقت آقا واينى اين مصلحت ديده و اين سخن تمام\r\n\r\n\r\n","description":"","footnote":"\r\n( 1 ) . متن : يركا .\r\n( 2 ) . متن : يرقاتيمور .\r\n( 3 ) . از اضافات « ق » است .\r\n","page_name":" 3900 ","page_number":192},
  {"content":"\r\n\r\nكرده ، بر وجهى كه فتح آن ممكن نيست . و اگر اين كار بجز اين ميسّر شدى و جز از منگوقاآن ديگرى بر تخت خانى قرار گرفتى ، كار پادشاهى آن‌چنان خلل‌پذير گشتى كه تدارك آن ممكن نبودى . و اگر پسران در اين باب تأمّل نمايند [ 287 الف 
  ] و به نظر عاقبت‌انديشى درنگرند ، معلوم مىشود كه در اين كار رعايت جانب پسران و نوادگان قاآن رفته ؛ چه ، تمشيت چنين ملكى كه از مشرق تا مغرب است به قوّت بازوى كودكان برنيايد . »\r\nو در اين گفت و شنيد آن وقت موعود كه باتو قرار داده بود كه در آن وقت منگوقاآن را در كلورآن بر تخت خانى بنشانند درگذشت و سال ديگر به نيمه رسيد و كار عالم و امور ملكى هر سالى بىرونق‌تر مىشد . و چون ميانهء شهزادگان مخالف و باتو مسافتى دور و دراز بود و اتّفاق كنگاچ و اجتماع ايشان به يكديگر دست نمىداد ، منگوقاآن و سرقوقيتى بيگى مكرّر كسان پيش ايشان مىفرستادند [ امّا شهزادگان 
  ] طريقهء مدارا و موافقت و هموارى مرعى نمىداشتند و هرچند نصيحت ايشان مىكردند اصلا آن طايفه از سخن خود فرود نمىآمدند ، بلكه هرچند از جانب منگوقاآن و والدهء او ملايمت بيشتر مىدادند ، ايشان در وادى مخالفت به جدّتر مىشدند . تا آنكه چون اين سال ديگر نيز به آخر رسيد منگوقاآن به اتفاق برادر باتو به هر جانب ايلچيان فرستاده اقربا و خويشان را در موضع كلورآن طلب داشتند و شيلامون بتيكچى « 1 » را پيش اغول قايميش خاتون بزرگ گيوك خان و پسران اوناقو و خواجه فرستادند و علمدار بتيكچى را پيش ييسومونگه فرستاده پيغام دادند كه « بيشتر اروق چنگيز خان جمع شده‌اند كار قوريلتاى حاضر شويد تا به اتّفاق بر مصالح ملك پرداخته شود ، و الّا يقين شما باشد كه هيچ كارى معطّل نمىماند . »\r\nايشان چون ديدند كه چاره نيست به قوريلتاى بايد رفت ، بنابراين بالضّروره ناتو اغول « 2 » روان شده و قداق نويان و جمعى از امراى گيوك خان و ييسونتوقه « 3 » پسر [ زادهء 
  ] چغتاى خان از مقام خويش حركت نموده به موافقت ايشان نزديك شيرامون آمدند و هرسه در يك موضع جمع شدند ؛ و بعد از ايشان خواجه ، پسر گيوك نيز در حركت آمد . و چون اعتقاد ايشان آن بود كه بىحضور ايشان كار قوريلتاى پيش نخواهد رفت به خاطر جمع آهسته‌آهسته متوجّه آن صوب مىبودند . اتّفاقا پيش از آن بركه نزد باتو پيغام فرستاده بود كه « مدّت دو سال است كه پياپى كسان به طلب فرزندان اوگتاى قاآن و گيوك خان و ييسومونگه پسر چغتاى خان مىفرستيم و ايشان را به ملايمت هرچه تمام‌تر مىطلبيم كه در قوريلتاى حاضر شوند تا\r\n\r\n\r\n","description":"","footnote":"\r\n( 1 ) . متن : سلامون بسكحى .\r\n( 2 ) . متن : باتو اغل .\r\n( 3 ) . متن : ييسوسكا .\r\n","page_name":" 3901 ","page_number":193},
  {"content":"\r\n\r\nمنگوقاآن را بر تخت خانى بنشانيم ، ايشان به هيچ وجه به اين داستان راضى نمىشوند و هميشه در مقام فتنه‌انگيزى شده و فكرهاى باطل مىكنند . » باتو جواب فرستاد كه « تو منگوقاآن را بر تخت نشان ، بعد از آن هرآفريده از ياسا بگردد سرش ببر . »\r\nچون جواب باتو به اين نحو رسيد ، بركه برادر باتو به اتّفاق شاهزادگان و امرايى كه پيش منگوقاآن بودند : مثل امراى بزرگ امير هرقاسون از شهزادگان دست راست قراهلاگو و از فرزندان چغتاى خان و از فرزندان اوگتاى قاآن قدآن و از نبيرگان او مونگدو پسر كوتان و برادران منگوقاآن و هلاگو خان و موگه و اريغ بوكا « 1 » و از شهزادگان دست چپ پسران جوچى [ قسار 
  ] ييسومنگه و آلچيتاى پسر قاچيؤن و تآچار « 2 » پسر اوتچى نويان و پسران بلگوقاى « 3 » ، كه جمله برادرزادگان چنگيز خان بودند تمامى جمع شدند و منجّمان طالع مسعود اختيار كردند .\r\nو از دلايل دولت روزافزون منگوقاآن يكى آن بود كه در آن چند روز هواى آن حدود آن‌چنان بارانى شده بود كه چند روز آفتاب عالمتاب به نقاب ابر مخفى و مستور مانده و هميشه باران مىباريد . اتّفاقا همان ساعت كه منجّمان جهت جلوس منگوقاآن اختيار كرده بودند ، ناگاه خورشيد جهان‌افروز از نقاب ابر برآمده عالم را روشن و نورانى گردانيد تا منجّمان از روى يقين ارتفاع گرفته ساعت سعدى را براى جلوس شاه جم‌جاه قرار دادند ، و حضّار مجلس از شهزادگان و امرا از اين معنى تعجّب‌ها كرده فى الحال بر رسم معتاد تمام خلايق كلاه‌ها از سر برداشته و كمرها بر دوش افكنده نه مرتبه زانو زدند « 4 » .\r\nو اين صحبت در قاقاييل كه سال خوك باشد ، واقع شد و در سال ششصد و سى و چهارم از رحلت خير البشر در حدود قراقروم كه تختگاه چنگيز خان بود روى نمود . و چون منگوقاآن به مباركى طالع بر چهار بالش سلطنت قرار گرفت ، از كمال علوّ همّت مىخواست كه در حال جلوس ايشان بر سرير سلطنت آسايش و امنيتى به جملهء اصناف موجودات رسد ، بنابراين حكم فرمود كه در اين روز مبارك بايد كه هيچ آفريده با ديگرى طريقهء منازعت و خصومت نسپرد ، بلكه همه به تماشا و عشرت مشغول باشند [ 287 ب 
  ] بعد از آن فرمود كه همچنانكه اصناف آدمى امروز به عيش و طرب مىگذرانند ، بايد كه انواع حيوانات را ، از طيور و وحوش ، چرنده و پرنده ، هيچ‌كس آزار نرساند . و آنچه خوردنى باشد امروز بايد كه از گوشت روز پيشينه مهيّا سازند ، بلكه يك مرتبهء ديگر از حيوانات گذشته . و حكم فرمود كه بايد امروز جمادات و نباتات نيز در آسايش باشند . بنابراين يرليغ فرمود كه هيچ‌كس امروز درخت نبرد و روى زمين\r\n\r\n\r\n","description":"","footnote":"\r\n( 1 ) . متن : اربويويكا .\r\n( 2 ) . متن : ماجار .\r\n( 3 ) . متن : منكوئى .\r\n( 4 ) . با انتخاب منگو به مقام خانى ، شعبهء اوّل خاندان چنگيزى يعنى سلطنت اولاد اوگتاى قاآن برافتاد و جانشينى چنگيز خان به فرزندان تولوى كه شعبهء دوّم خاندان او باشند منتقل گشت . - تاريخ مغول ، ص 156 .\r\n","page_name":" 3902 ","page_number":194},
  {"content":"\r\n\r\nرا به زحمت ميخ و نعل نرنجاند و آب روان را به استعمال چيزهاى پليد ملوّث نگرداند .\r\nسبحان اللّه ! عجب حالى است كه ارباب عقل و كياست اين حكايت منگوقاآن را در تواريخ ثبت نموده كه از مرحمت و شفقت او تعجّب دارند و مىگويند : پاكى مر خداى را ، جلّ و جلاله ، كه اين‌چنين ذاتى را به سرورى خلايق برگزيده كه اهتمام او در حقّ زيردستان به حدّى است كه مىخواهد كه آسايش او به حيوانات و نباتات و جمادات ، چه جاى آدمى ، مىرسيده باشد ؛ و حال آنكه آن پادشاه ، مصدر اين صفت مرحمت‌گستر بيش از يك روز نبوده ، الحمد للّه و المنّة كه پادشاه جم‌جاه ظلّ إله ، خليفة اللّه جلال الدّين محمّد اكبر پادشاه غازى ، ابدت ايّام سلطنته الى يوم القيام ، را هميشه منظور نظر معدلت اثر آن است كه همواره اصناف موجودات از آدمى و حيوانات در امن و آسايش باشند . بنابراين در هرسالى چند روز متبرّك مقرّر مىباشد كه در آن ايّام هيچ آفريده خون حيوانى نريزد . اكنون عقلا بايد كه به نظر اصناف ملاحظه فرمايند كه هرگاه پادشاهى به واسطهء اهتمام آسايش عامّ يك روزه بعد از چهار صد سال در زبان‌ها اين مقدار ستوده باشد ، پادشاهى كه هرسال مدّتى مديد اين آسايش عامّ را به كار مىبرده باشد ، در السنهء جميع موجودات در جميع اوقات به اصناف ستايش موصوف خواهد بود . اميد كه حقّ سبحانه تعالى دولت ابد پيوند اين سايهء إله را كه جميع خلايق در ظلّ عاطفت او فارغ البال و مرفّه الحال در مهد آسايش و امن مىباشند ، تا انقراض عالم از آفات محفوظ دارد و اولياى آن دولت قاهره را سربلند و اعداى او را سرنگون و منكوب گرداناد .\r\nالقصّه چون آن روز بدين شيوه به شب رسانيدند ، روز ديگر خيمه [ اى 
  ] كه صاحب يلواج ترتيب كرده بود از زربفت و كمخا و اطلس فرنگى به الوان گوناگون چنان كه پيش از آن هيچ كس آن‌چنان خيمه و بارگاهى نساخته بود ، برپاى كردند و پادشاه جهان منگوقاآن در آن بارگاه بر تخت خانى نشست و شهزادگان چون عقد ثريا بر دست راست وى مجتمع گشتند و هفت برادر عاليقدر در خدمتش برپاى ايستاده و از دست چپ خواتين بر مثال حور العين نشسته ، و ساقيان سيمين ساق كاسات قميز « 1 » و شراب به دور مىگردانيدند و [ در ميان 
  ] نويانان و امرا كه مقدّم ايشان منگاسار « 2 » بود در مقام قورچيان بنده‌وار ايستاده و بيتكچيان و وزرا و نوّاب و حجّاب كه مقدّم ايشان بلغا آقا بود در مقام خويش صف زده ، و ساير امرا و حشم بيرون بارگاه هريكى به جاى خويش به قدم ادب ايستاده .\r\nمدّت يك هفته بدين منوال به عيش و عشرت گذرانيد و مؤدّى شرابخانه و مطبخ هرروز\r\n\r\n\r\n","description":"","footnote":"\r\n( 1 ) . قميز : مشروبى مسكر از شير تخميرشدهء ماديان كه در ميان بيابان‌نشينان آسيا معمول بود .\r\n( 2 ) . متن : سكاسار .\r\n","page_name":" 3903 ","page_number":195},
  {"content":"\r\n\r\nدو هزار گردون شراب و قميز و سيصد سر اسب و گاو و سه هزار سر گوسفند ؛ و جهت حضور بركه برادر باتو كه به دين اسلام درآمده بود تمامت را به طريق مشروع مىكشتند ، و در ميان آن طوى قدآن اغول و برادرزادهء او ، ملك اغول و قراهلاگو « 1 » برسيدند و بر عادت معهود و رسم مقرّر تهنيت به تقديم رسانيده به عيش‌وعشرت مشغول شدند .\r\n\r\nحكايت غدر و مكر انديشيدن بعضى از شهزادگان از اروق اوگتاى قاآن در حقّ منگوقاآن و ظاهر شدن آن حال و گرفتن ايشان\r\nمفصل اين مجمل آنكه منگوقاآن و بركه و آورده با اصحاب خود منتظر وصول ديگر شهزادگان مىبودند و در كار عيش و طرب افراط مىنمودند . و چون هيچ آفريده را گمان آن نبود كه ياساى قديم چنگيز خان را تغيير و تبديل دهد و به‌هيچ‌وجه خلافى و نزاعى در ميان اروق او واقع گردد ، منگوقاآن با ساير شهزادگان از روى فراغ خاطر بىدغدغه به عيش و سرور مىگذرانيدند ، شيرامون و باقى فرزندان اوگتاى قاآن با يكديگر اتّفاق كرده نزديك رسيدند و با ايشان گردونه‌هاى بسيار پرسلاح و در دل مكروحيله داشتند ، كه ناگاه از اتّفاقات حسنه كه دولت عبارت از آن است ، از جانوردارى كسگ « 2 » نام ، از استخوان قنقلى از جمله قوشچيان منگوقاآن شترى گم كرده در طلب آن مىگرديد ، در اثناى گرديدن ، در ميان خيل و لشكر شيرامون و ناقو افتاد . لشكرى بسيار [ 288 الف 
  ] با گردونه‌هاى بيشمار كه به بهانهء شراب و ساير اقسام خوردنىها جهت طوى و تهنيت پربار كرده بودند .\r\nو اين كسگ قوشچى از سرّ كار غافل در طلب اشتر خود مىگشت . اتّفاقا در راه به كودكى رسيد كه پيش گردون شكسته نشسته بود ، كسگ را پنداشت كه از سواران ايشان است . بنابراين او را گفت كه « در راست ساختن اين گردون مدد كن » كسگ از اسب پياده شد تا مدد آن پسر كند . نظر او بر اسلحه و آلات حرب افتاد . چون نيك نظر كرد پراز اسلحه بود . از كودك پرسيد كه « اين‌بار چيست ؟ » گفت : « در اين همه گردون‌ها سلاح باركرده‌اند . » كسگ دانست كه با گردون‌هاى پرسلاح به طوى رفتن خالى از فكرى نيست و در ضمن اين البته مكرى و حيله خواهد بود . بنابراين ، خود را از آن معامله غافل ساخته ، چون از مدد آن پسر غافل شد ، شبانه به خانه رسيد و به همان‌جا فرودآمد و به‌تدريج آهسته‌آهسته از احوال شيرامون و ساير شهزادگان مىپرسيد تا آنكه بر حقيقت حال كماهى وقوف يافت . و به يقين دانست كه در خيال\r\n\r\n\r\n","description":"","footnote":"\r\n( 1 ) . متن : قراهلاوو .\r\n( 2 ) . اين نام در جامع التواريخ ، هم به صورت كشك ( ص 832 ) و هم كسك ( ص 842 ) آمده است .\r\n","page_name":" 3904 ","page_number":196},
  {"content":"\r\n\r\nآن جماعت مكر و نفاق است و برآنند كه در اثناى طوى و مباركباد چون مست شده باشند پاى از جاده بيرون نهند و دست تطاول دراز كرده آنچه كنگاج كرده به اتمام رسانند .\r\nكسگ چون آنچه آن جماعت اراده كرده بودند اطّلاع پيدا كرد ، شتر خود را گذاشته به يك روز سه روزه راه را براند و بىاجازت و دهشت ناگاه در بارگاه درآمد و به دلى قوى آغاز سخن كرده و گفت : « به لهووطرب مشغول شده‌ايد و مخالفان به قصد شما برخاسته‌اند و منتظر فرصت گشته و اسباب كارزار و استعداد داشته » و آنچه مشاهده از گردون‌هاى پر از سلاح [ ديده 
  ] و آنچه شنيده بود همه را به مشافهه تقرير كرد . و چون امثال اين خيالات در آيين مغول معهود نبود خاصه در عهد چنگيز خان و اروق او به غايت اين امر را مستبعد مىداشتند ، مكرّر از وى بازمىپرسيدند و كسگ بىاختلاف مكرّر آنچه ديده و شنيده بود تقرير مىكرد .\r\nبا وجود اين حال آن سخن در سمع منگوقاآن آن‌چنان جا نمىگرفت و به آن سخن التفات نمىنمود و كسگ قوشچى مبالغهء تمام مىكرد .\r\nو چون شهزادگان و نويانان حاضر بسيار از كسگ اضطراب مشاهده كردند و از منگوقاآن سكوت و صبر و تمكّن تمام مىديدند ، عرضه داشتند كه اين‌همه مبالغهء كسگ بىاصل نخواهد بود . صلاح در آن است كه يكى از شهزادگان يا امرا به تفحّص اين حال مأمور شوند .\r\nبنابراين ، حكم شد كه امير منگسار نويان كه پيشواى امراى منگوقاآن بود پيشتر برود و از حقيقت حال تحقيق نمايد . پس امير منگسار بر وفق اشارت با دو هزار سوار متوجّه اردوى ايشان گشت و صبحدم نزديك شده بود كه امير منگسار به حوالى خيمه‌هاى ايشان رسيد و با پانصد سوار دلير پيشتر راند و بعد از ساعتى باقى مردم با امير منگسار ملحق شدند .\r\nدر اثناى اين حال از آنجا نيز فوجى سواران ظاهر شد . چون تحقيق كردند معلوم شد كه شيرامون است كه از اردوى خويش پيش افتاده جريده با پانصد سوار مىآيد و در موضع سآرى كهرا « 1 » ، امير منگسار و شهزاده موگه و چوقبال كورگان « 2 » ، از اقوام كرايت « 3 » ، كه از عقب امير منگسار بنابر حكم منگوقاآن متوجّه آن صوب شده بودند با لشكرهاى بسيار به شيرامون و ناقو و قوتوق « 4 » و ديگر شهزادگان كه با ايشان مىبودند رسيده اطراف و جوانب ايشان را فرو گرفتند . و ايلچى نزد ايشان فرستاده پيغام دادند كه « از شما اين‌چنين نقلى به سمع مبارك قاآن رسانيده‌اند . اگر اين راست است و خلاف دروغ است ، دليل راستى آن باشد كه شما بىتردّد و تفكّر روى به درگاه آوريد ، و الّا فرمان چنان است كه شما را گرفته به درگاه بريم . از اين دو كار هركدام اختيار مىكنيد ، مختاريد . »\r\n\r\n\r\n","description":"","footnote":"\r\n( 1 ) . متن : هارى كهر .\r\n( 2 ) . متن : جوكال كوركان .\r\n( 3 ) . م : كرانت ؛ ق : كرات .\r\n( 4 ) . متن : قزنوق .\r\n","page_name":" 3905 ","page_number":197},
  {"content":"\r\n\r\nچون شيرامون اين پيغام شنيد و خود را در ميان آن جماعت مانند مركز دايره ديد ، بالضّروره در جواب چنين گفت كه « آنچه به‌عرض قاآن رسانده [ اند 
  ] همه دروغ و آفت است . ما را غير از اطاعت و انقياد آن حضرت چاره نيست . » پس به اتّفاق امرا متوجّه بندگى قاآن شدند . و چون نزديك به بارگاه قاآن رسيدند اوّلا از نوكران ايشان سلاح بازگرفته ، نوكران را بيرون نگاه داشتند و شهزادگان را به‌اندرون بردند تا به‌رسم معتاد مراسم خدمت به‌جاى آوردند و به جاى خود قرار گرفتند . بعد از آن فرمان شد كه از امرايى كه همراه شهزادگان بودند نه كس نه كس به اندرون آورده كورنش [ 288 ب 
  ] فرمايند . بعد از آن منگوقاآن فرمودند كه تا از آن حكايت هيچ ظاهر نسازند و همچنان به عيش و عشرت گذرانند .\r\nالقصّه سه روز به خاطر اين شهزادگان طوى دادند و از ايشان هيچ سخن نپرسيدند . چون روز چهارم شهزادگان آمدند كه به اندرون روند ، از بارگاه فرمان رسيد كه « امروز در بيرون توقّف بايد كرد . » و متعاقب اين ، فرمان ديگرى رسيد كه « هرنوكرى و لشكرى كه با ايشان است تمامت به هزاره و صده و دهه خود ملحق گردد و اگر تا شب يكى با ايشان بماند سر او را بردارند . » بنابراين ، در يك لحظه جميع خيل و حشم و از ايشان جدا شده هريكى به جاى خود رفتند و شهزادگان تنها بماندند ، و جماعتى از مخلصان منگوقاآن به محافظت و نگاهبانى ايشان تعيين شدند .\r\nروز ديگر منگوقاآن به اردوى چنگيز خان حاضر شد و بر صندلى نشست و به نفس خود متوجه شيرامون و باقى شهزادگان شده از ايشان حقيقت حال پرسيد و گفت : « از شما اين‌چنين چيزى نقل مىكنند . اين معنى هرچند مقبول ما نمىشود ، امّا پرسش و تحقيق آن واجب و لازم است تا غبار شكّ و شبهت از ميان برخيزد و حقيقت احوال بر خاطر همگنان روشن گردد . اگر همانا اين حكايت بهتان و افترا باشد ، دروغگوى مفترى را به‌سزا رسانيده تا ديگران را عبرت و پندى حاصل آيد . »\r\nشيرامون و باقى شهزادگان بالكيه انكار كرده به‌عرض رسانيدند كه « ما را هيچ خبر نيست و بر اين حكايت مطلقا اطّلاع نداشتيم . » منگوقاآن فرمود اتابك شيرامون ، قتاگورين « 1 » نام را حاضر كردند . از او پرسيدند . وى نيز منكر شد . منگوقاآن فرمود كه او را به چوب پرسند . چون چوب [ ى 
  ] چند نوش جان فرمود ، مقرّ آمد و گفت : « شهزادگان از اين حال خبر ندارند . آرى ما جمعى از امرا كنگاچ كرده بوديم . امّا دولت منگوقاآن غالب آمد . » و بعد از آن خود را به شمشير زد و بمرد .\r\n\r\n\r\n","description":"","footnote":"\r\n( 1 ) . متن : باما كردوندى .\r\n","page_name":" 3906 ","page_number":198},
  {"content":"\r\n\r\nروز ديگر منگوقاآن حكم فرمود كه امير منگسار با جمعى از امراى ديگر بنشينند و امراى بزرگ آن شهزادگان را حاضر ساخته كيفيّت اين واقعه به تفصيل تحقيق كنند . بنا به فرمودهء قاآن امير منگسار با جمعى امرا بر سر ديوان نشسته جماعت نويانان و امرا را مثل آلچيتاى نويان بزرگ و تؤنال « 1 » بزرگ و جنگى و قلجاى و سرقان « 2 » و تؤنال خرد و طوغان ييسور كه هر يكى از اينها خود را آنچنان تصوّر مىكردند كه چرخ را بر ايشان دسترس نيست ، حاضر ساخته ، آغاز پرسش و تفحّص نمودند و به‌غايت باريك مىپرسيدند ، تا آنكه رفته‌رفته اختلاف درميان سخنان ايشان ظاهر شد و كار به جايى رسيد كه آنچه كسگ قوشچى به عرض رسانيده بود ، به تحقيق پيوست ، و جملهء امرا بالاتفاق به گناه خود اقرار كردند كه « آرى ما اين چنين كنگاچى كرده بوديم و مكرى انديشيده . »\r\nمنگوقاآن با وجود اين حال مىخواست كه به مقتضاى عادت خويش دامن عفو بر گناهان ايشان كشيده دارد كه جمعى كثير از آن شهزادگان و امرا و نويانان به‌عرض رسانيدند كه « اغماض اين‌چنين معامله موجب جرئت ديگران مىگردد و اين معنى مستلزم فساد عظيم تواند بود . » و چون آن جماعت در باب سياست منافقان مبالغه از حدّ گذرانيدند و منگوقاآن مىدانست كه سخن اين جماعت از روى اخلاص و دولتخواهى است ، فرمود تا تمام مخالفان را در قيد حبس و زندان كشيدند و يك چند در كار ايشان تأمّل داشت ، تا آنكه بعد از چند روز به بارگاه درآمده بر تخت سلطنت قرار گرفت و روى به امرا و اركان دولت آورده فرمود تا هر يكى در حقّ اين جماعت منافقان آنچه به خاطر او مىرسد به‌عرض برساند . هركسى سخنى به قدر عقل و فهم خود گفت . امّا در خاطر منگوقاآن سخن هيچ‌كدام جايگير نمىشد . و چون سخنان همه گفتند ، محمود يلواج كه در آخر مجلس نشسته بود - خاموش ايستاده بود .\r\nمنگوقاآن فرمود كه « اى محمود تو چرا حرفى در اين باب نمىگويى ؟ پيش‌آى و آنچه در خاطرت مىرسد بگوى . » محمود يلواج گفت : « در مجلس پادشاه گوش باشند بهتر . اما چون حكم شد از سخن گفتن چاره نيست . امّا من حكايتى دارم ، اگر فرمان شود بگويم . » منگوقاآن فرمود « بگوى ، آنچه ياددارى . » محمود گفت :\r\nوقتى كه اسكندر ذى القرنين ممالك روى زمين را مسخّر گردانيد ، خواست كه به‌جانب هندوستان رود . بعضى از امرا و اعيان دولت پاى از طريق و دايرهء فرمانبردارى بيرون نهاده دم از استقلال مىزدند و اسكندر در باب ايشان فروماند . آخر الأمر از تأمّل بسيار ايلچى [ ى 
  ] فرستاد به روم پيش وزير بىنظير خود ارسطاطاليس ، و در باب آن جماعت تدبير پرسيد . ؛\r\n\r\n\r\n","description":"","footnote":"\r\n( 1 ) . متن : تومان .\r\n( 2 ) . متن : مسرغان .\r\n","page_name":" 3907 ","page_number":199},
  {"content":"\r\n\r\nارسطاطاليس [ 289 الف 
  ] بعد از شنيدن سخن ايلچى هيچ جواب نگفت غير از آنكه بىتوقّف آن ايلچى را همراه خود برداشته به باغى درآمد و باغبان را فرمود تا درختان بزرگ را از بيخ بركند و نهال‌هاى كوچك به جاى آن نشاند . چون درختان بزرگ [ را 
  ] باغبان به موجب فرمودهء ارسطاطاليس بركند و نهال‌هاى كوچك به‌جاى آنها نشاند ، ايلچى بيچاره از عدم التفات حكيم دانا ملول شده رخصت خواست ، و ارسطاطاليس هيچ‌حرفى به او نگفته او را رخصت مراجعت فرمود .\r\nچون آن بيچاره پيش اسكندر آمد ، از روى آزردگى خاطر گفت : « ارسطاطاليس مطلقا جواب سخن شما نگفت و هرچند در آن باب انتظار كشيدم به من حرفى نزد . » اسكندر دانست كه حكيم اين شخص را لايق جواب و تكلّم ندانسته . بنابراين از وى پرسيد كه « بعد از عرض سخن از ارسطاطاليس چه مشاهده كردى ؟ » آن مرد گفت : « چون سخن شما شنيد فى الحال برخاست و متوجّه باغى كه داشت شد و امرا نيز همراه خود برد . و چون به باغ درآمد باغبان را فرمود كه درختان بزرگ را از بيخ بركند و نهال‌هاى كوچك برجاى ايشان بنشاند و خود نيز به آن كار مشغول شد و مرا هيچ نگفت و رخصت مراجعت فرمود . » اسكندر گفت : « اى بيچاره حكيم جواب شافى كافى گفته . غايتش تو فهم نكرده‌اى . » بعد از آن امراى متسلّط متغلّب را هلاك گردانيد و فرزندان ايشان را به جاى ايشان منصوب فرمود .\r\nمنگوقاآن را اين سخن به‌غايت خوش آمد . فى الحال حكم فرمود تا آن جماعت را كه شهزادگان را بر اقدام اين‌چنين امرى باعث بودند به شمشير گذرانيدند . مجموع كسانى كه به اين گناه كشته شدند هفتاد و هفت نفر بودند ، از آن جمله دو پسر ايلچيگداى را سنگ در دهان كوفتند تا بمردند و پدر ايشان را از بادغيس هرات گرفته به خدمت منگوقاآن بردند تا او را به پسران رسانيدند .\r\nامّا احوال باقى شهزادگان و خواتين و امرا كه در قضيهء مخالفت منگوقاآن متّفق بودند بدين منوال گذشت كه بعد از كشته شدن آن هفتاد و هفت نفر به اندك روز ييسون توقا « 1 » و خاتون او ، طوقاشاى « 2 » و بورى نيز دررسيدند . ايشان تمامى لشكرها را گذاشته خود با سى چهل سوار به خدمت آمدند و به مجرّد رسيدن ايشان چون صحبت تشخيص يافته بود بورى را همراه ايلچيان كرده به خدمت باتو فرستادند تا بعد از ثبوت گناه به حكم باتو او را هلاك كردند و طوقاشاى را حوالهء قراهلاگو ، كه ميان ايشان كينهء ديرينه بود ، فرمودند تا او بعد از پرسش گناه او را در حضور شوهرش ييسونتوقا « 3 » هلاك گردانند . و قدآن نويان چون به‌وقت روانه شدن\r\n\r\n\r\n","description":"","footnote":"\r\n( 1 ) . متن : ميوملكا .\r\n( 2 ) . متن : طوقاشى .\r\n( 3 ) . متن : بيسومسككا .\r\n","page_name":" 3908 ","page_number":200},
  {"content":"\r\n\r\nشيرامون و ناقو مىدانست كه سر فتنه او بود و گرد اين وحشت وى برانگيخته و الحال تدارك آن مقدور نيست ، روى دركشيد و خود را به بهانهء بيمارى در يورت انداخت كه ناگاه موكّلان حضرت قاآن چون قابض ارواح دررسيدند و به زبان حال گفتند [ مصراع 
  ] : « ياران همه رفتند و كنون نوبت تست . »\r\nالقصّه چون او خود را بيمار ساخته بود ، او را برگردون نشانده به حضرت قاآن رسانيدند ، و هرچندگناه او از كفر ابليس مشهورتر بود ، فرمان شد كه گناه او را تحقيق نموده وى را به جزاى خود رسانند . بنابراين ، بعد از اقرار و اعتراف او به گناه خود او را به عقب يارانش روان كردند .\r\nو چون بعضى ديگر از مجرمان مثل اغول قايميش خاتون و خواجه ، پسر گيوك خان نرسيده بودند و خاطر منگوقاآن از بخار خبث ايشان صاف نشده بود ، منگوقاآن بريگتاى نويان را با ده تومان لشكر از تركان دلاور بر سرحدّ الغ طاق و قانقاى و قوم شنگير ، كه ميان بيش‌باليغ و قراقروم بود فرستاد تا از آنجا يرگه به يرگهء « 1 » قونقوران اغول « 2 » پيوندند كه در حدود قياليق « 3 » بود و تا كنار اترار يرگه كشيده و بوقانويان را با دو تومان لشكر به حدّ قرقيز و كم‌كمچيؤت فرستاد . و شيلامون بيتكچى چون نزد خواجه رسيد او را رسالت منگوقاآن را كه خلاصهء آن اين بود كه « اگر شما را در اين كنگاچ با آن جماعت منافقان اتّفاق و شركت نبود سعادت شما در آن است كه به حضرت ما هرچند زودتر خود را برسانيد . » نمود ، خواجه اغول خواست كه شيلامون بيتكچى را قصد كند كه يكى از خواتين او كه در مرتبه از همهء خاتون [ هاى 
  ] او پست‌تر بود و به عقل و كياست از همه بيشتر ، خواجه اغول را از قصد شيلامون مانع آمد و گفت : « هيچ‌كس در هيچ‌عهد ايلچى ياغيان را نكشته و تعرّضى نرسانيده ؛ چه ، ايلچى را در پيغام رسانيدن هيچ‌لازم نمىآيد . پس تو چگونه قصد [ 289 ب 
  ] ايلچى كه از حضرت منگوقاآن است در محلّ پدر [ مىكنى 
  ] ، صلاح تو در آن است كه بىتوقّف از روى اخلاص متوجّه خدمت او شده بندگى او را قبول كنى تا موجب سرافرازى تو گردد . »\r\nخواجه نصيحت عاقلانهء آن خاتون را شنيده ، شيلامون را احترام و اعزاز تمام كرده با آن خاتون خود روى به خدمت منگوقاآن نهاد و به سبب قبول آن نصيحت از ورطهء هلاك خلاصى يافت و در ساحت امن آباد قرار گرفت . امّا اغول قايميش مادر خواجه ايلچى را\r\n\r\n\r\n","description":"","footnote":"\r\n( 1 ) . رجوع شود به پاورقى 7 ، صفحهء 3840 كتاب .\r\n( 2 ) . م : غويغوران اغل .\r\n( 3 ) . متن : قساليق .\r\n","page_name":" 3909 ","page_number":201},
  {"content":"\r\n\r\nبازفرستاد و گفت شما شهزادگان عهد كرده‌ايد و [ موچلگا 
  ] « 1 » داده كه همواره پادشاهى در اروق اوگتاى قاآن بود و با فرزندان وى مخالفت نكنيد . اين زمان شما به آن سخن عمل نكرده سلطنت از اروق اوگتاى قاآن بيرون كرديد .\r\nچون اين پيغام به عرض منگوقاآن رسانيدند به‌غايت خشمناك شد و فرمان نوشت كه « خاتون [ ان 
  ] جوچى قسار و اوتچگين و بلگوتاى نويان « 2 » كه برادران چنگيز خان بودند كه به كنگاچ قوريلتاى درمىآيند ، و اگر تاتار قدآن « 3 » و چينقاى و بلاكه اميران اردوى گيوك خان بوده‌اند كسى را به پادشاهى يا به خاتونى خوانند يا بردارند ، به قول ايشان پادشاه يا خاتون شود [ ببينند آنچه بينند 
  ] « 4 » . » و فى الحال ايلچى تعيين فرمود تا اغول قايميش را هردو دست در خام دوخته به درگاه حاضر كنند . و چون وى را بياوردند فرمود تا او را با مادر شيرامون ، قداقاچ خاتون به اردوى سرقوقيتى بيگى فرستادند ، و امير منگسار را حكم شد كه يارغو پرسيده او را به جزا رسانند .\r\nامير منگسار ، اغول قايميش [ خاتون 
  ] را برهنه ساخته شروع در يارغو پرسيدن كرد . و او هرچند تضرّع و زارى كرد كه « اندامى كه جز پادشاه كسى ديگر نديده باشد چگونه ديگرى بيند ! » هيچ اثر بر آن مترتّب نشد . تا آنكه او را بعد از ثبوت گناه در نمد پيچيده در آب انداختند . و در اين اثنا چينقاى نيز رسيد و مهمّ او نيز بر دست دانشمند حاجب ساخته شد « 5 » . و نيز در اين اثنا واقعهء ييدى قوت « 6 » كه سرور بت‌پرستان ختاى بود به عرض رسيد و او به سياست هرچه تمام‌تر به قتل رسيد .\r\nو مفصّل اين مجمل آنكه در بيش باليغ ييدى قوت با جماعتى از بت‌پرستان ختاى قرار داد كه روز آدينه كه مسلمانان در مسجد جامع باشند همه را به ضرب شمشير هلاك گردانند تا در ختاى مسلمانى نباشد . اتّفاقا قبل از آنكه روز جمعهء موعود برسد غلامى را از ميان ايشان كه بر آن قرارداد وقوف و اطّلاع داشت توفيق اسلام او را رفيق شد و مسلمان شده آن حالت را به مسلمانان بازگفت . و چون مسلمانان بر حقيقت اطّلاع يافتند ييدى قوت بسيار ترسيد و مسلمانان آن غلام را برداشته به خدمت منگوقاآن آمده حقيقت حال را معروض داشتند .\r\nفرمان شد كه ييدى قوت را در اردو حاضر كنند و حقيقت آنچه اين غلام مىگويد نيك تحقيق نمايند . چون راستى غلام ظاهر شد و ييدى قوت به گناه خود اعتراف نمود ، فرمان شد تا او را باز به بيش باليغ برده در روز جمعه بعد از نماز به حضور مسلمانان و ساير خلايق\r\n\r\n\r\n","description":"","footnote":"\r\n( 1 ) . مطابق جامع التواريخ ( ص 839 ) اضافه شد . موچلگا : صورت مجلس ، مقاوله ، عهدنامه .\r\n( 2 ) . متن : سلكوتاى نويان .\r\n( 3 ) . متن : قايماز قداق .\r\n( 4 ) . مطابق جامع التواريخ اضافه شد .\r\n( 5 ) . رمضان 650 هجرى .\r\n( 6 ) . روضة الصفا : ايدى قوت .\r\n","page_name":" 3910 ","page_number":202},
  {"content":"\r\n\r\nپاره‌پاره كنند تا ديگرى اين‌چنين خيال باطل به خاطر فاسد راه ندهد .\r\n\r\nذكر روانه نمودن منگوقاآن بعضى امرا را به هرجانبى تا تدارك بقيهء فتنه‌انگيزان كه آوردن ايشان به اردو دشوارى داشت نمايند\r\nچون در گوشه‌ها بعضى فتّانان و منافقان مانده بودند بالايار غوچى را با طايفه‌اى از دلاوران فرستاد تا احوال آن جماعت نيك تفحّص نموده هركه را كه در آن كنگاچ [ بوده باشد 
  ] و يابد ، به قتل رساند . همچنين اميرى ديگر را به همين مصلحت نامزد ولايت ختاى فرمود . و چون از انديشهء شريران و فتنه‌انگيزان خاطر مبارك منگوقاآن فارغ گشت ، حسن اخلاق آن پادشاه جوانبخت چنان اقتضا نمود كه رعايت جانب خويشان و قرابتان خود فرض عين داند ، بنابراين فرمود كه شيرامون مصاحب قوبيلاى قاآن باشد و ناقو و چغان نويان به‌جانب ختاى روند ، و خواجه را به واسطهء آنكه پند خاتون خود شنيده به خدمت مبادرت نمود در حدود سلنگه كه نزديك قراقروم است جايگيرى كه اوقات تواند گذشت تعيين نمود . همچنين هركسى را از خويشان و برادرزادگان به‌جانبى فرستاد كه اوقات مىگذرانيده باشند .\r\nببايد دانست كه قبل از اين مطلقا ميانهء الوس مغول مخالفت و نفاق نبود و بعد از آن شروع در مخالفت كردند تا آنكه به‌واسطهء اختلاف سلطنت از دست ايشان رفت - چنانچه تفاصيل آن خواهد آمد ، ان شاء اللّه تعالى . و در جامع التواريخ مسطور است كه چنگيز خان هميشه فرزندان خود را به‌موافقت و يكدلى وصيّت مىكرد و مىفرمود كه « مادام كه شما با يكديگر موافق و دوست خواهيد بود ، دولت و سلطنت ملازم [ 290 الف 
  ] شما خواهد بود و هرگز مخالف شما ظفر نخواهد يافت . فرزندان ! به بركت اين خصلت - يعنى اتّحاد و موافقت با يكديگر - در اندك فرصت اكثر ممالك جهان را مسخّر خود خواهيد ساخت . »\r\nو نيز در جامع التواريخ آورده كه چنگيز خان در اوايل حال خود روزى فرزندان خود را پند مىداد « 1 » و از روى تمثيل تيرى از تركش بيرون آورده به ايشان داد گفت : بشكنيد . به اندك قوّتى آن را شكستند . بار ديگر دو عدد تير را به ايشان داد . آن هردو تير را به آسانى شكسته و بدين ترتيب هرنوبت تيرى زياده مىكرد تا به ده تير رسانيد . زورآزمايان و بهادران سپاه او از شكستن عاجز آمدند . فرمود كه « اى فرزندان ! حال شما هم بدين منوال است . مادام كه پشت و پناه يكديگر باشيد كس بر شما ظفر نخواهد يافت و مدت‌هاى مديد از ملك و دولت [ متمتّع 
  ] خواهيد بود ؛ و سلاطين اسلام همين طريقه ورزيدندى دولت ايشان هيچ مستأصل نشدى . »\r\n\r\n\r\n","description":"","footnote":"\r\n( 1 ) . مؤلّف پيش از اين ، در بيان احوال چنگيز خان ، اين پند را به گونه‌اى ديگر ذكر كرده است .\r\n","page_name":" 3911 ","page_number":203},
  {"content":"\r\n\r\n\r\nحكايت اجازت خواستن شهزادگان و امرا از بندگى منگوقاآن و مراجعت ايشان به يورت‌هاى خويش\r\nچون خاطر همايون منگوقاآن از مهمّات ضرورى فارغ شد و مملكت از شوريدن قرار گرفت و فتنه‌اى عظيم تسكين يافت و پادشاهى به اتّفاق جمله شهزادگان بر وى مسلّم شد ، شهزادگان و امرا التماس رخصت مراجعت به يورت‌هاى خود نمودند . و فرمان شد كه مهمّات هريكى را بر وفق ارادهء او ساخته هركسى را رخصت مراجعت ارزانى دادند . و چون بعد از زمان جدايى بركه و توقاتيمور از خدمت باتو خان بسيار شده بود راه ايشان از همه دورودراز بود ، منگوقاآن اوّلا ايشان را به انواع نوازش خسروانه سرافراز ساخته رخصت مراجعت فرمود و از براى باتو تحف و هداياى لايقه همراه ايشان روانه كرده ، و بعد از آن فرزندان كوتان و قدقان اغول « 1 » و ملك اغول را نوازش‌هاى پادشاهانه نمود و روانهء منازل ايشان كرد . بعد از آن قراهولاگو را به اعزام و اكرام هرچه تمام‌تر بازگردانيد و جايگير جدّ او را ، كه عمّش ييسومونگه گرفته بود ، به وى ارزانى داشت تا خوشحال و خرّم به جانب آن ولايت عازم شد . و چون به موضع آلتاى « 2 » رسيد مزاج وى از اعتدال منحرف گرديد و به مقصد نارسيده پيك اجل در رسيد .\r\nبعد از آن متوجّه ساير شهزادگان و امرا و نويانان گشته هريكى را فراخور حالش رعايت كرد و رخصت فرمود . كسگ قوشچى را ترخان ساخته چندان مال به وى ارزانى داشت كه زياده بر آن متصوّر نبود ، و مرتبهء او را بلند گردانيد . و چون از اين مهمّات فارغ شد وجههء همّت ذى نهمت خود را به رفاهيت حال رعايا و سكنهء قلمرو مصروف داشته ، بلاد مشرق را به محمود يلواج - كه خدمت‌هاى قديم را به هوادارى جديد منضم كرده در آن دولت آثار پسنديده ظاهر گردانيده بود و پيش از آنكه منگوقاآن بر سرير خانى قرار گيرد به شرف بساطبوس رسيده بود - ارزانى داشت و ولايت تركستان و ماوراء النهر [ و بلاد اويغور و فرغانه و خوارزم 
  ] را به پسرش امير مسعود بيك سپرد .\r\nو امير ارغون را كه به واسطهء دورى راه بعد از قوريلتاى به خدمت رسيده بود امير الأمراى ممالك ايران از خراسان و مازندران و عراق و فارس و كرمان و لر و كرد و ارّان و آذربايجان و گرج و ارمن و ديار بكر و موصل و حلب گردانيد و روانهء آن جانب ساخت . و على ملك را به نوكرى وى فرستاده ملك اصفهان و نيشابور خصوصا به وى ارزانى داشت و حكم شد كه در باب مال رعايا از سرنو قرار دهند و مواشى را نيز از سر نو سرشمار [ ى 
  ] كرده ، على ملك\r\n\r\n\r\n","description":"","footnote":"\r\n( 1 ) . م : غدقان اوغل .\r\n( 2 ) . متن : الاطائى .\r\n","page_name":" 3912 ","page_number":204},
  {"content":"\r\n\r\nبعد از تحقيق اموال گذشتهء ايران‌زمين به بندگى حضرت مراجعت نمايد تا آنچه رعايا را مصلحت باشد بر آن وجه حكم كرده آيد ؛ چه ، ما را نظر بر فراغت و خوشحالى رعاياست نه بر توفير اموال خزاين .\r\nو چون بعد از گيوك خان بسيارى از خواتين و شهزادگان فرمان‌ها بسيار نوشته و به مردم انعامات فراوان ارزانى داشته بودند ، در اين وقت جمعى كثير را به اطراف و جوانب تعيين فرمود تا هريكى به جايى كه تعيين شده رفته تحقيق و تفحّص نموده هركه فرمانى غير از فرمان چنگيز خان و اوگتاى قاآن و گيوك خان داشته باشد ، همه را گرفته به درگاه گيتىپناه حاضر سازند ، و بعد از اين شهزادگان در كارى كه تعلّق به مصالح ملكى داشته باشد ، بىحكم جهان‌مطاع منگوقاآن حكم و فرمان ننويسند و اگر بنويسند بايد كه عمّال و نوّاب حضرت آن فرمان را مجرى نداشته آن فرمان را با فرمان به درگاه حضرت فرستند . و چهارده نفر از مقرّبان خود را به اين مهمّ [ 290 ب 
  ] نامزد فرمود و ايشان را حكم شد كه از يام به يام الاغ برنشينند « 1 » و در راه چهارپايان مردم نگيرند . و در عهد قاآن معهود بود كه تجّار به الاغ به ولايت مغولستان مىرفتند . منگوقاآن را منع فرمود و گفت كه « بازرگانان جهت كسب اموال تردّد مىكنند ، بر اولاغ نشستن چه معنى دارد ! » و فرمود كه « بعد از اين ايشان به چهارپايان خود آمدوشد مىكرده باشند . »\r\nباز حكم فرمود كه ايلچيان در هرشهرى و ديهى كه كار به مصلحت نباشد نروند و از علوفهء مقررّه زياده نستانند ، و غير از جماعتى كه به حكم چنگيز خان و قاآن از تكليفات ديوان معاف‌اند ، مثلا از اهل اسلام سادات و مشايخ و علما ؛ از نصارا اركاؤنان « 2 » و قسّيسان و رهبانان ؛ و از بت‌پرستان نويانان « 3 » نامدار و از عموم خلايق جماعتى كه به واسطهء ضعف و پيرى از كسب و كار عاجز گشته باشند ، از مردم ديگر مال واجبى ديوانى به طريق مدارا و مواسات بستانند و نوعى نكنند كه اغنيا بر فقرا ظلم و تعدّى توانند نمود ، چنانچه رسم مىباشد كه در نامعلومىها زبردستان از زير دستان مال مىگيرند و به نام خود مجرى مىدارند و به جهت آنكه هرصاحب شغلى هرروز قسمتى نتواند كرد مواضعه و مقرّرى ساليانه معيّن فرمود ؛ به اين طريق كه در ممالك ختاى هرمالدارى سالى يازده دينار بدهد « 4 » ، و كسانى كه چندان استطاعت ندارند سالى يك دينار ، و در ماوراء النهر نيز همچنين قرار داده باشند ، و در خراسان و عراق بلكه تمام ايران‌زمين از مالداران بزرگ سالى هفت دينار و از زيردستان يك دينار ، و در باب آنكه\r\n\r\n\r\n","description":"","footnote":"\r\n( 1 ) . جمله نارساست . در جامع التواريخ اين‌گونه آمده است : « . . . ايلچيان بزرگ زيادت از چهارده سر اولاغ برننشينند و از ايام به يام روند و در راه . . . » ( ص 844 ) . همچنين رجوع شود به پاورقى شمارهء 8 در صفحهء 3838 كتاب .\r\n( 2 ) . متن : نكاريان .\r\n( 3 ) . متن : قونيان .\r\n( 4 ) . م : سالى زياده از يازده دينار ندهد .\r\n","page_name":" 3913 ","page_number":205},
  {"content":"\r\n\r\nعمّال و كتّاب از كسى رشوت نگيرند و روى مردم نبينند مبالغهء تمام فرمودند . و مال مراعى « 1 » [ از 
  ] چهارپايان صحرا به اين نوع قرار يافت كه هركس كه صد سر مواشى صحرايى داشته باشد از رعايا نستانند و به ايشان معاف دارند .\r\nو از جمله خلايق طايفهء اهل اسلام را به زيادتى اكرام و احترام مهمّات هرملتى و مذهبى جمعى از مردم كاردان مردم‌شناس آن طايفه تعيين فرمود و فرمان بر آن جمله نفاذ يافت كه آن طايفه از شايبهء ريا و زيادتى طمع احتراز واجب دانسته كسى را كه مهم داشته باشد موقوف ندارند ، و اگر مهمّ عرضى باشد بىدرنگ به عرض رسانند تا مهمّات خلايق معطّل نباشد . و از جميع اصناف مردم ، كاتبان و منشيان ملازم درگاه باشد . مثلا از فارس و اويغورى و ختايى و تبّتى و تنگقوت تا هرگاه به موضعى كه فرمان نويسند به زبان و خطّ آن قوم مىنوشته باشند . » و اين رسم در ايّام ملوك سابق و سلاطين عجم چندان مرعى نبود ، و الحق اين رسمى است پسنديده ؛ بايد كه جميع سلاطين اين را مرعى داشته باشند .\r\nو از جمله وقايعى كه در اوايل حكومت منگوقاآن به ظهور رسيد ، قضيهء سلطنت قطب الدّين سلطان ، حاكم كرمان ، بود مرتبهء دويم . و مفصّل اين مجمل آنكه قبل از اين در احوال اوگتاى قاآن قلمى گشت كه بعد از فوت براق سلطان ، قطب الدين سلطان ، برادرزادهء او ، به موجب وصيّتش قايم‌مقام او شده بر سرير حكومت كرمان قرار گرفت ، و بعد از چند روز ركن الدين خواجه جوق فرمان حكومت كرمان به اسم خود از درگاه اوگتاى قاآن حاصل نموده به كرمان آمد . و قطب الدّين سلطان كرمان به او گذاشته روى به اردوى اوگتاى قاآن رفت .\r\nو چون بنابر كثرت حاسدان و عدم التفات چغتاى خان ، به واسطهء تقيّد به دين كارى نتوانست ساخت ، تا آنكه آخر كار او به آنجا رسيد كه او را همراه محمود يلواج به ختاى تعيين نمود .\r\nو قطب الدّين سلطان در ختا كارها كرد كه نام او را در اردوى فرزندان چنگيز خان بسيار شهرت يافت و اكابر و اصاغر مغول از وى اعتبار و تمام گرفتند و در نظرهاى ايشان بسيار بزرگ مىنمود ، و لهذا چون پادشاهى بر منگوقاآن قرار گرفت محمود يلواج او را پيش منگوقاآن فرستاد و آن مقدار تعريف كرد و هنرهاى او در بلاد ختاى يك‌به‌يك بازگفت كه منگوقاآن متوجّه احوال او شده فرمود كه بىتوقّف فرمان حكومت ولايت كرمان به نام او نوشته وى را به زودى زود روانه سازند ؛ و ركن الدّين خواجه جوق كه حاكم كرمان است بايد كه همراه ايلچى به درگاه آيد تا حساب گذشتهء وى بكنند . و اميرى بزرگ از قورچيان چنگيز خان كه او را قدغاى گفتندى همراه سلطان قطب الدّين كرده به جانب كرمان فرستاد .\r\n\r\n\r\n","description":"","footnote":"\r\n( 1 ) . مراعى : ماليات مرتع . مالياتى كه بابت ميش‌ها و بزهاى شيرده پرداخته مىشود . - فرهنگ معين .\r\n","page_name":" 3914 ","page_number":206},
  {"content":"\r\n\r\nاكنون شمّه‌اى از احوال ركن الدّين خواجه جوق و آنچه در ايّام غيبت سلطان قطب الدّين از كرمان ، از وى صادر شده در اين مقام ياد كردنى است ؛ از جمله لشكر كشيدن سلطان ركن الدّين است بر سر طبس و بعد از محاصره ، كار نساخته بازگشتن . و كيفيّت اين واقعه در تواريخ معتبره چنين [ 291 الف 
  ] آورده‌اند كه چون در قديم الايّام اكثر اوقات طبس را از اعمال كرمان مىدانستند و حاكم طبس فرمانبردار و خراجگذار پادشاه كرمان بود ، تا آنكه در روزگار شجاع الدّين ابو القاسم امير ، علم قلعهء طبس را به ولات قهستان - كه از متابعان اسماعيليهء نيزاريّه بودند - فروخت . بنابراين قلعهء طبس و ولايتش به تصرّف اسماعيليه مانده بود . و در اين ايّام كه گورگوز « 1 » به امارت ايران‌زمين آمد حكم كرد كه فتح ولايت طبس به حاكم كرمان تعلّق دارد . بنابراين ركن الدّين بالضّروره در مقام تهيّهء آن شده از براى سامان سپاه خود بر شهر و ولايت كرمان زر بسيار قسمت كرد ؛ از فقير و غنى به عنف و تعدّى مال وافر گرفتند و رعايا به آن سبب زحمت بسيار كشيدند . با وجود اين حال ، ركن الدّين حكم كرد كه از جميع طبسيان كه در كرمان مىباشند ، خواه شهرى و [ خواه 
  ] روستايى ، آنچه دارند بستانند ؛ چه ، مال ايشان همه ديوانى است .\r\nالقصّه به اين بهانه چندان در كرمان ظلم و تعدّى بر مردم رفت كه به شرح راست نمىآيد ، و مردم بسيار بىگناه در زير شكنجه هلاك شدند . و سلطان ركن الدّين پاره‌اى از اين زرها را به سپاه خود داده و با لشكرى آراسته متوجّه دفع ملاحده و تسخير ولايت طبس گشت . و چون به قهستان رسيد به زيارت شيخ الوقت شيخ برهان الدّين رفت . شيخ او را موعظه و نصايح كرد و در باب محافظت رعايا - كه ودايع الهىاند - وصيّت بسيار كرد .\r\nو ركن الدّين از آنجا عنان عزيمت به جانب طبس منعطف داشت . و چون به حوالى قلعهء طبس رسيد ، ديه‌كرت « 2 » را لشكرگاه خود ساخت و سه چهار روز هرصباح لشكريان به نزديك حصار طبس مىرفتند و تيرى چند مىانداختند ، امّا در باب گرفتن آن چندان سعى و اهتمام نمىورزيدند ، بلكه به واسطهء گرمى هوا و خوف شبيخون اسماعيليه - كه عادت معتاد آن طايفه بود - بسيار بودن آنجا مكروه مىداشتند و هميشه از رهگذر شبيخون ترسان و لرزان مىبودند ؛ چنانچه شب‌ها از خيمه‌ها بيرون مىرفتند و در دشت و صحرا مىخوابيدند .\r\n\r\n\r\n","description":"","footnote":"\r\n( 1 ) . وى اصلا اويغور و يكى از دبيران جوچى بود كه به مناسبت اطلاع بر خط و زبان اويغورى و آداب كتابت و بلاغت ترقى كرد . در سال 633 هجرى جنتمور او را همراه بهاء الدّين جوينى صاحب ديوان پيش اوگتاى قاآن فرستاد .\r\nچندى بعد جنتمور او را به خاطر آثار كفايت و حسن خدمت به حاجبى خود برگزيد . پس از مرگ جنتمور ( 633 ) و پايان حكومت در سال ( 637 ) قاآن او را به خراسان فرستاد . او را به عدالت و كفايت تمام ستوده‌اند .\r\n( 2 ) . م : كوت .\r\n","page_name":" 3915 ","page_number":207},
  {"content":"\r\n\r\nدر اثناى حال روزى دو شترسوار را يافتند كه به طرف بيابان بيراهه مىرفتند . چون ايشان را گرفته به خدمت سلطان ركن الدّين آورده تفحّص و تفتيش احوال ايشان نمودند ، معلوم شد كه ايشان هردو از جمله فدويان اسماعيليه بودند كه دو طبله زهر را برداشته متوجّه آن شده بودند كه در جميع چاه‌هاى حوالى اردوى سلطان ركن الدّين آن زهر را بريزند تا هركه از آن آب بنوشد هلاك گردد .\r\nالقصّه چون سلطان ركن الدّين اين حالت را ديد بيم و هراس او زياده گرديد ، بنابراين آن دو كس را به قتل رسانيد و بعد از يك هفته از آنجا كوچ كرده متوجّه كرمان شد . و اين معنى را اكثر مردم بر عجز و بىقوّتى سلطان ركن الدّين حمل كردند . و قوّت و شوكت اسماعيليان در آن حدود زياده شد . و اگرچه سلطان ركن الدّين به مخصوصان خود چنين اظهار مىكرد كه « سبب آنكه من اهتمام در گرفتن قلعهء طبس نكردم و به زودى زود از آنجا برگشتم ، آن است كه اگر آن حصار مستخلص گشتى كفّاره را حكم بر كرمان پيدا شدى و هرروز به تجديد حكم‌هاى بىوجه به اين ولايت مىآمدى . اكنون چون آن جماعت سر راه دارند زودزود كسى از تاتار اينجا نتواند رسيد . « 1 » »\r\nو در مدّت غيبت سلطان ركن الدّين از كرمان جمعى از سوداگران طبس از هرموز به كرمان آمده بودند و متاع هندوستان از شكر و نيل و بقم « 2 » بسيار همراه آورده . تاج الدّين عثمان ، وزير و نايب سلطان ركن الدّين ، فرصت غنيمت دانسته آن جماعت را گرفته تمام اموال و اسباب ايشان را گرفته به لهو و لعب صرف نمود و پاره‌اى به لوليان مجلس خود بخشيد . و چون ركن الدّين باز به كرمان آمد ، آن‌قدر ترس و بيم ملاحده بر وى استيلا يافته بود كه شب و روز آرام نتوانستى گرفت ، چنانچه وسوسهء او در آن باب به جايى رسيد كه در كوزهء آب صورت فداييان ملاحده مشاهده مىنمود . و تمامى اهالى كرمان ، از سپاهى و رعيت در مقام تفحّص و جستجوى فداييان شده در حقّ غريبان بدگمان شدند و ايشان را در زجر كشيده به انواع عذاب و عقوبت گرفتار گردانيدند ، تا آنكه جماعتى را كه مدّت سى چهل سال در كرمان مانده بودند و به خدمت نزديك سلطان ركن الدّين مشغول ، مثل فرّاش و طشت‌دار و سيس [ دار 
  ] « 3 » به علّت فدايىگرى ملاحده متهم گردانيده ايشان را از كرمان بيرون كردند .\r\nو در اين اثنا يكى از اهالى طبس كه در فنّ حيله و مكر استاد ابليس تواند بود ، خود را به كشتن قرار داده نزد بعضى از ارباب دخل سلطان ركن الدّين رفته به عرض ايشان رسانيد\r\n\r\n\r\n","description":"","footnote":"\r\n( 1 ) . م : تاتار اينجا تردّد نكنند .\r\n( 2 ) . بقم : چوب معروف رنگرزى كه فارسى آن بكر است . - دهخدا .\r\n( 3 ) . سيس : ظرف شير آب . - دهخدا .\r\n","page_name":" 3916 ","page_number":208},
  {"content":"\r\n\r\n[ 291 ب 
  ] كه « چند نفر از فداييان نامزد اين شهر شده‌اند و ما ايشان را مىشناسيم . اگر پادشاه حكم فرمايد كه اهل اين ولايت را بر ما عرض كنند ، ما آن جماعت را گرفته به ديوانيان مىسپاريم . » سلطان ركن الدّين چون اين حكايت شنيد ، بسيار خوشحال شد و فرمود تا منادى كردند كه تمامى اهل شهر كرمان از كوچك و بزرگ ، فقير و غنى ، بومى و غريب به صحراى عيدگاه حاضر شوند . و ركن الدّين خود نيز در آن معركه حاضر شد . مردم را بر آن شخص عرض كردند .\r\nاتّفاقا در ميان همهء آن مردم ، چشم او بر شخصى افتاد كه او را « مقبل فخر الدّوله » مىگفتند ، و او خواجه‌زاده [ اى 
  ] كرمانى بود كه در كرمان زاده و بزرگ شده ، و در مدّت عمر به ولايت ديگر نرفته ، امّا از كوچكى باز سر به رندى برآورده بود و طريقهء پدران از دست داده .\r\nفى الحال دامن او را گرفت كه « يكى از فداييان اين است . »\r\nچون اهل كرمان ، از پادشاه و رعيّت ، همه او را مىشناختند دروغ گفتن آن شخص ظاهر شد و اعتماد از قول وى برخاست و بر همگنان ظاهر شد كه غرض آن مزوّر مكّار آن بود كه به اين سبب در ملازمت سلطان ركن الدّين راه يابد و جمعى از مسلمانان را هلاك گرداند . پس او را به سزا رسانيدند .\r\nسلطان ركن الدّين بعد از اين قضّيه لشكرى جمع آورده متوجّه ولايت شبانكاره شد ؛ چه ، مبارز الدّين والى آن ولايت ، در آن اوقات كه سلطان ركن الدّين به جانب طبس رفته بود ، فرصت يافته به حدود كرمان آمده خرابى بسيار كرده بودند . بنابراين به قصد مكافات او رفته ، در آن ديار خرابى بسيار كرد . و ميانهء كرمانيان و شبانكاريان مدتى مدّيد عداوت مىبود و هميشه قصد يكديگر مىكردند .\r\nو از جمله وقايعى كه در آن زمان در كرمان روى نمود ، يكى آن بود كه چون خواجه بهاء الدّين صاحب ديوان « 1 » در وزارت ولايت خراسان ، بلكه اكثر ايران‌زمين استقلال يافت ، جمعى مردم معتبر خود را به هرصوبه تعيين فرمود تا دخل‌وخرج ولايات را تحقيق نموده به عرض او رسانند . بنابراين ، خواجه شمس الدّين خوارزمى و شمس الدّين وشمگيرى را با دو امير بزرگ از امراى گورگوز - كه در آن ايّام امير الأمراى ايران بود - نامزد مملكت كرمان كرد . چون ايشان به كرمان رسيدند ، شروع در كار خود كردند و اصحاب ديوان كرمان را طلب داشته در مقام ضبط حاصل كرمان شدند . در عقب ايشان اميرى ديگر از امراى بزرگ سكو « 2 »\r\n\r\n\r\n","description":"","footnote":"\r\n( 1 ) . مراد بهاء الدين محمد جوينى ، ممدوح شيخ سعدى و پدر عطا ملك جوينى مورخ معروف است كه همراه شرف الدين خوارزمى وزير جنتمور ( 630 - 633 هجرى ) ، جهت جمع‌آورى عايدات به كرمان آمده بود . وى در سال 651 هجرى به سن 60 سالگى در دوران ارغون درگذشت .\r\n( 2 ) . ق : سكر .\r\n","page_name":" 3917 ","page_number":209},
  {"content":"\r\n\r\nنام با سيصد سوار ، كه به شحنگى كرمان نامزد شده [ بود 
  ] ، رسيد . سلطان ركن الدّين از رهگذر وى بسيار در پيچ‌وتاب بود ؛ چه ، او به تجمّل و تكلّف تمام زندگانى مىكرد ، چنانچه هرنوبت كه سوار شدى خيل و حشم بسيار در جلو او مىرفتى ، و اكثر مردم فتّان كه از ترس ركن الدّين دست و پاى دراز نتوانستندى كرد ، دست به فتراك آورده « 1 » آنچه خواستند مىكردند و او را بر نقير و قطمير « 2 » آن ولايت اطّلاع مىدادند .\r\nچون كار از حدّ گذشت ، سلطان ركن الدّين طايفه‌اى از معتمدان خود را بر سر گورگوز نگاه داشت تا هركس از مردم كرمان از وضيع و شريف به آنجا آمد و شدى كرده باشند ، به عرض او رسانند . و جماعتى را كه داعيهء آن بود كه به آن شحنه آشنايى كنند ، ركن الدّين بعضى ايشان را به قتل رسانيد و بعضى را برهنه كرده چوب‌هاى محكم زده بر گرد شهر گردانيد ، و بعضى را در زندان نگاه داشت . تا آنكه الپتكين نام شخصى كه بر معاملات ديوانى آن ولايت اطّلاع تمام داشت و مردم سخن او را معتبر مىدانستند از ترس ركن الدّين به شحنه آشنايى نتوانست كرد ، پنهانى كس پيش او فرستاده پيغام داد كه « اگر شما مرا از سلطان ركن الدّين طلب كنيد ، من آن‌چنان كنم كه شما را در اندك روز بر تمام احوال اين ولايت اطّلاع حاصل شود . » اتّفاقا پيش از آنكه شحنه او را طلب كند اين خبر به ركن الدّين رسانيدند ، و او فى الحال وى را به قتل رسانيد و سر او را بر دار آويخت ، و از اين رهگذر بيم و ترسى عظيم بر اهالى كرمان مستولى شد .\r\nشحنه گورگوز چون اين حال مشاهده نمود ، سوار شده روى به خراسان نهاد و گفت : « من در اين شهر نمىتوانم بود . » و ركن الدّين كس پيش او فرستاده پيغام داد كه « من در اين شهر حاكمم . اگر جماعتى گناهكار را من سياست كرده باشم شما را از آن‌چه مضرّت باشد ؟ هرجا كه شحنه برود اگر حاكم آنجا او را در امور شحنگى دخل ندهد ، رنجش او صورتى داشته باشد و اگر شحنه از اين نوع امور مىرنجيده باشد ، يقين كه مردم او را ملامت خواهند كرد ؛ چه ، اين امور تعلّق به ما دارد نه به شحنه . »\r\nركن الدّين ، شحنه را به انواع ملايمت و چاپلوسى بازگردانيده به كرمان آورد . و در اين اثنا وزير اعظم ، بهاء الدّين صاحب‌ديوان از راه سيستان متوجّه كرمان شد و با دويست سيصد سوار به تجمّل تمام از سوار مغول به انديشهء آنكه ولايت كرمان را قانونى نهد و ولايت سردسير و گرمسير را بر محك اعتبار و معيار نظر سنجيده دخل‌وخرج آن را مشخّص سازد [ 292 الف 
  ] در ولايت نساى كرمان با سلطان ركن الدّين ملاقات نمود و سه روز آنجا توقّف كرد .\r\n\r\n\r\n","description":"","footnote":"\r\n( 1 ) . دست به فتراك آوردن : مهيا شدن .\r\n( 2 ) . نقير و قطمير : كم‌وبيش .\r\n","page_name":" 3918 ","page_number":210},
  {"content":"\r\n\r\nچون ركن الدّين آن شوكت و عظمت صاحب‌ديوان ديد بسيار بر خاطرش گران آمد و به حدّى آزرده شد كه به خواجه فرستاد و پيغام داد كه « اگر غرض از آمدن صاحب‌ديوان به اين حدود گرفتن ولايت كرمان بود ، لشكر زياده‌تر از اين بايد بود ؛ و اگر غرض تحقيق حاصل ولايت بود ، اين همه تقطيع و طمطراق در كار نبود . »\r\nصاحب‌ديوان چون ديد كه ركن الدّين بسيار آزرده‌خاطر است و از آن روى سخنان بر ما حصل مىگويد ، رنجيده ، از بم به كرمان آمد . و وزير كرمان ، ظافر الدّين محمّد ، از براى علوفه و نزلى كه فرستاده بود چون نه لايق شأن خواجه بود ، مىخواست كه از اهل فضل كرمان كسى با وى ملاقات كند ، از ترس سلطان ركن الدّين هيچ احدى به ديدن او نرفت و بر آن معنى دليرى نكردند . بنابراين ، خواجه بهاء الدّين صاحب‌ديوان در حقّ كرمان و كرمانيان قصيده‌اى عربى گفته كه مضمون مطلع آن قصيده اين است كه « چشم من در اطراف كرمان غير از درخت طرفا يا خرما يا مگس عسل چيزى ديگر مشاهده نكرد . » « 1 »\r\nمقارن اين حال خبر رسيد كه گورگوز از امارت خراسان معزول شده « 2 » و امارت ايران‌زمين تعلّق به امير ارغون « 3 » دارد ، به خراسان آمده از گورگوز حساب سابق مىطلبد .\r\nصاحب‌ديوان چون اين خبر شنيد بىتوقّف از كرمان متوجّه خراسان شد . و ميانهء ركن الدّين ، صاحب كرمان و صاحب هرموز ، ركن الدّين محمود ، مخالفت پيدا شد و كار به آنجا رسيد كه سلطان ركن الدّين از كرمان لشكرى فراوان به هم رسانيده متوجّه هرموز شد . و چون يك قلعه از قلاع صاحب هرموز مسخّر خود نمود ، ركن الدّين محمود دانست كه او را طاقت مقاومت او نيست . بنابراين ، جماعتى را در ميان انداخته طلب صلح نمود و تحف و هداياى بسيار فرستاد .\r\nسلطان ركن الدّين التماس او را مبذول داشته بازگشت .\r\nو در اوايل سال ديگر كه عبارت از سال ششصد و سى و پنجم از رحلت خير البشر باشد ، سلطان ركن الدّين دختر اتابك سعد ، جهان خاتون ، را خواستگارى نموده از شيراز به كرمان آورد . و چون سلطان ركن الدّين را با آن دختر موافقت نبود به مفارقت كشيد و بعد از يك سال\r\n\r\n\r\n","description":"","footnote":"\r\n( 1 ) . بيت عربى :\r\n و طرقى فى اطراف كرمان ما راى * سوى شجر الطرفاء و النخل و النحل \r\nجغرافى حافظابرو ، ص 136 .\r\n( 2 ) . او كه در آخر عمر مسلمان شده بود به دستيارى فاطمه طوسى و شرف الدّين به دست قرا اوغول ، نبيرهء چغتاى ، به قتل رسيد .\r\n( 3 ) . وى از دبيران اوگتاى قاآن بود . ارغون از اين تاريخ يعنى از سال 641 تا 654 هجرى قريب پانزده سال ، حكومت ايران را بر عهده داشت و با انتخاب عمّال و منشيان لايق در قلمرو حكومتى خود آثار ظلم و بيدادگرى دوران حكومت جرماغون و بايجو را پاك كرد . وى در سال 654 كه هلاگو خان مأمور دفع اسماعيليه و فتح عراق عرب و خلع خليفهء عباسى شد ، در خدمت او داخل شد و تا سال 673 زنده بود .\r\n","page_name":" 3919 ","page_number":211},
  {"content":"\r\n\r\nو نيم باز او را به شيراز فرستاد . به اين سبب ميانهء سلطان ركن الدّين و اتابك سعد كدورت به هم رسيد و روزبه‌روز آثار وحشت ميانهء ايشان زياده شد .\r\nدر اين اثنا ركن الدّين از امراى خود بدگمان شده اكثر را بعد از مصادرات مالى به قتل رسانيد ، تا آنكه وفا ملك را در بلدهء جيرفت گرفته بكشت كه از امراى بزرگ او بود ، و از اين جهت دل اهالى كرمان از وى برگشت و همگى با او بد شدند . امّا چون استيلاى تمام يافته ، كسى كه سركوب او باشد نبود ، بالضّروره با او مدارا مىكردند ، كه در خلال اين احوال جماعتى از تجّار خراسان به كرمان آمدند و خبر دادند كه « اينك قطب الدّين سلطان با منشور منگوقاآن از آب‌آمويه گذشته متوجه كرمان است و عن قريب است كه به شوكت تمام‌تر مىرسد . « 1 »\r\nبندگان ركن الدّين و متعلّقان او كه دم از استقلال مىزدند ، چون اين خبر شنيدند ، بسيار مضطرب و پريشان‌حال گشتند . و مقارن اين حال جمعى از نوكران قطب الدّين به كرمان رسيدند . ركن الدّين هرچند فكر و تدبير كرد ، غير از آنكه از كرمان بيرون رود چاره نديد .\r\nبنابراين ، به اتّفاق جمعى كه در ايام سلطنت او اعتبارى داشتند و اموال بسيار حاصل كرده [ بودند 
  ] از كرمان برآمد و قرار به آن داد كه به جانب بغداد نزد خليفهء عباسى رود . بعضى از ملازمان او گفتند كه « صلاح در آن است كه تو به آن استعداد به درگاه منگوقاآن روى . » از كمال نادانى و اعراضى كه داشت در جواب او گفت كه « ما را بعد از اين با كافران از دور ملاقات به تير و از نزديك به شمشير خواهد بود . » و اين سخن شهرت تمام يافت .\r\nو ركن الدّين از كرمان به جانب فارس روان شد و پيش از خود كس نزد اتابك [ سعد 
  ] فرستاده خبر توجّه خود به آن صوب فرستاد . چون به دختر اتابك سعد بسيار ناهموارى كرده بود ، اتابك جواب داد كه « آمدن تو در اين ديار مناسب نيست . اگر در اين ولايت درآيى ، هرچه بينى از خود بينى . زنهار ! هزار زنهار ! كه اين خيال محال از خاطر خود دور كن و براى خود مأمنى ديگر بطلب . »\r\nچون اين جواب از فارس به ركن الدّين رسيد ، از فارس نااميد گشته روى به خوزستان نهاد و به قصد آنكه از آنجا به بغداد رود . و در اين وقت اكثر نوكران وى از وى بازگشته به جانب كرمان رفتند . چون به خوزستان رسيد ، كس به بغداد فرستاده از آنجا نيز جواب مانند جواب اتابك سعد به وى رسيد « 2 » . از آنجا نيز مأيوس و نااميد شده از شوشتر به دشت شوش برآمد و از شوش عنان عزيمت به صوب اسنان منعطف داشت ؛ چه ، ملك از آن داماد او بود . يك ماه\r\n\r\n\r\n","description":"","footnote":"\r\n( 1 ) . پانزده سال انتظار قطب الدّين طول كشيد . - سمط العلى ، ص 31 . جهان‌آرا : 16 سال .\r\n( 2 ) . وزيرى مىنويسد « چون خليفه مىدانست كه رعايت جانب او منافى رأى قاآن است لهذا اعتنايى به او ننموده به حضورش راه نداد . » - تاريخ كرمان ، ص 441 .\r\n","page_name":" 3920 ","page_number":212},
  {"content":"\r\n\r\nدر آنجا بماند [ 292 ب 
  ] و از آنجا روى به اصفهان آورد ، و در راه به اتابك علاء الدّين كه از يزد به اصفهان مىرفت برخورده به اتّفاق يكديگر به اصفهان رفتند و مدّت چهل روز با يكديگر در اصفهان بودند ، و هرروز در تعيين مقصد رأىها مىزدند و مشورت‌ها مىكردند ، و عرصهء زمين با آن فراخى به ايشان تنگ شده بود و هيچ جا نمىيافت كه در آنجا رحل اقامت اندازد . آخر الأمر بالضّروره قرار به آن دادند كه متوجّه تركستان شود و اردوى منگوقاآن را وجههء همّت خود سازد .\r\nبنابراين ، از اصفهان عزم رى كرده و از آنجا به دامغان رفت . در دامغان سوداگر بسيار با متاع فراوان جمع شده از بيم ملاحدهء گرد كوه « 1 » نمىرفتند . چون ركن الدّين با جمعيت خود به آنجا رسيد ، سوداگران خوشحال شده قرار به آن دادند كه به حمايت ركن الدّين از پاى گرد كوه گذر كرده به خراسان روند . و با ركن الدّين صد سوار دلير مانده بود و ديگر شاگردپيشه و خدمتكاران و حرم بسيار بودند .\r\nالقصّه از دامغان متوجّه خراسان شدند و سوداگران همراه . چون به نواحى گرد كوه رسيدند فرود آمدند و اسبان خود را به چرا گذاشتند ، و مردم به خواب و آسايش رفتند ، كه به يك ناگاه ملاحده از حال ايشان خبر شده سپهسالار على لامى نام با پانصد پياده از قلعهء گرد كوه فرود آمده روى به قافله‌گاه نهادند . چون ملاحده به نزديك رسيدند آوازه افتاد كه اينك ملاحده رسيدند . اتابك علاء الدّين اسبى در زير زين داشت ، فى الحال بىآنكه سلاح در پوشد ، تير و كمان برداشته ، خود را بر پشت مركب گرفته ، روى به ملاحده آورد . ركن الدّين نيز مسلّح و مكمّل شده با دوازده نفر كه اسبان ايشان حاضر بودند سوار شده روى به ملاحده نهادند . امّا چون پيادگان ايشان بسيار بودند ، سواران طاقت مقاومت نياورده روى به گريز نهادند . پيادگان ملاحده دو گروه شده از دو طرف ايشان درآمده ، شروع در تير زدن كردند و فرياد برآوردند كه « زنهار ! كه يك سوار را نگذاريد كه سلامت به در رود . »\r\nدر اين وقت يكى از نوكران محمّد شاه يزدى نام جوانى كه از خويشان اتابك محمود شاه بود ، فرياد برآورد كه « اى نامردان ! ؟ كجا مىگريزيد و زن و فرزند خود را به دست ملحدان مىگذاريد ؟ آيا حميّت و غيرت كدام روز به كار خواهد آمد ؟ و شجاعت و مردانگى در كجا خواهيد فرمود ؟ »\r\nالقصّه آن مرد اين قسم سخنان سرزنش‌آميز بسيار گفته ، خود با جمعى از سواران خود شمشير كشيده روى به ملاحده نهاد . پس سواران ديگر كه عزيمت گريز داشتند . چون اين\r\n\r\n\r\n","description":"","footnote":"\r\n( 1 ) . رجوع شود صفحهء 2951 كتاب و پاورقى 2 از همان صفحه .\r\n","page_name":" 3921 ","page_number":213},
  {"content":"\r\n\r\nحالت را ديدند همه در مقام مدد ايشان شده در يك لحظه جمعى كثير از ملحدان را به قتل رسانيدند . سوداگران آواز « الله اكبر » را به عيّوق رسانيده ، پياده بر سر ملاحده دويدند . و پيادگان ملاحده روى به گريز نهادند .\r\nاتّفاقا در پس ايشان زمينى بود كه از براى زراعت كاشتن آب در آنجا بسته بودند ، به يك بار جميع پيادهء ملاحده در آن زمين افتاده دست و پاى ايشان گم شد و از كار ماندند . سواران گرداگرد ايشان درآمده ، به شپهء تير بدن ايشان را مانند غربال ساختند . بعد از آن بىكلفت و مشقت سرهاى ايشان را از بدن برداشته در سر راه توده ساخته و در حال از بيم آنكه مبادا اين خبر به گرد كوه رسد و لشكر بسيار به قصد انتقام درآيد ، از آنجا كوچ كرده روى به راه نهادند و تمام شب راه رفتند ، چنانچه بامداد به جايى رسيدند كه ميانهء ايشان و گرد كوه پانزده فرسنگ راه بود .\r\nمقارن اين حال از جانب خراسان امير كيتبوقا نويان « 1 » با لشكر بسيار برسيد . ركن الدّين گردآلود به خدمت او رفته ، حكايت كشتن و كوششى كه او را با ملاحده واقع شده [ بود 
  ] بتمامه تقرير كرد . امير كيتبوقانويان باور نمىكرد . آخر الأمر يكى از امراى بزرگ خود را فرمود كه يكى از نوكران ركن الدّين را همراه خود گرفته به آن موضع كه ايشان را جنگ شده بايد رفت و حقيقت حال را تحقيق بايد كرد و خبر آورد . چون آن امير به فرمودهء كيتبوقا نويان به آن موضع رفت ديد كه چهار صد نفر در يك قطعه زمين سربريده افتاده‌اند و ديگر [ ان 
  ] نيز در اطراف و جوانب كه در وقت گريختن از آن موضع دور تر كشته شدند ، جمعى كثير بودند . و چون حقيقت حال بر كيتبوقا نويان ظاهر شد ، ركن الدّين را بسيار تحسين نموده در مقام تربيت وى برآمده سفارش او را به امير ارغون - كه در آن وقت در طوس مىبود - نوشت و احوال مردى و مردانگى او را مشروحا قلمى داشت .\r\nو چون ركن الدّين به طوس رسيد ، امير ارغون او را بسيار اعزاز و اكرام نمود و از روى دوستى و يارى با وى گفت كه « چون تو روى به اردوى پادشاه دارى ، اين بار و بنه و حرم با خود بردن صلاح تو نيست . ايشان را به اصفهان بايد فرستاد تا از ديوان عراق علوفه مىخورده باشند ، تا تو از ديوان پادشاه كار خود ساخته ، متوجّه اين جانب شوى . » ركن الدّين اين [ 293 الف 
  ] مصلحت را معقول دانست و اوكه خاتون و پسر خود ، سليمان [ را 
  ] با مادرش به اصفهان فرستاد . و علاء الدّوله با مادرش به جانب يزد مراجعت نمودند ، و ركن الدّين با باقى نوكران روى به ماوراء النهر نهاد .\r\n\r\n\r\n","description":"","footnote":"\r\n( 1 ) . متن : نويين . كيتبوقا نويان يكى از امراى عيسوى هلاگو خان بود .\r\n","page_name":" 3922 ","page_number":214},
  {"content":"\r\n\r\n\r\nحكايت سلطنت قطب الدّين سلطان مرتبهء دويم در كرمان\r\nچون منگوقاآن بر سرير خانى قرار گرفت محمود يلواج در مقام امداد قطب الدّين سلطان كه در سفر خطا با وى همراهى كرده بود شده احوال او را آن‌چنان به عرض منگوقاآن رسانيد كه منگوقاآن بسيار در مقام عنايت و التفات شده فى الحال حكم فرمود كه منشور ايالت كرمان به نام قطب الدّين نوشته او را به زودى زود روانه سازند .\r\nو سلطان قطب الدّين در روز شانزدهم ماه شوال سال ششصد و چهلم از رحلت خير البشر « 1 » به يزد ، رسيده بر سرير سلطنت آن مملكت قرار گرفت . و سمط العلى ، پسر خواجه منتجب الدّين ، كه در سفر ختا از ملازمت سلطان قطب الدّين مفارقت اختيار نكرده بود ، لهذا در اين وقت به عمدة الملك ملقّب شده در تاريخ كرمان چنين آورده كه چون سلطان قطب الدّين مرتبهء دويم در سلطنت كرمان استقلال يافت ، در مقام تفحّص و تحقيق كاركنان ركن الدّين شده معلوم كرد كه از مردم كرمان كدام طايفه‌اند كه در زمان ركن الدّين اموال بسيار به هم رسانيده‌اند . از آنها زر بسيار گرفت و خزانهء خود را معمور ساخت . و از جماعتى كه كينهء بسيار در دل داشت همه را مصادرت كرده مال فراوان گرفت و بعضى را به قتل رسانيد . از آن جمله ملّا فخر الدّين حسنى را كه اقضى القضاة ممالك كرمان و جملة الملك آن ولايت بود با متعلّقان او گرفته از ايشان اموال بسيار گرفت و ملّا را در زندان نگاه داشت ، تا آنكه در آنجا وفات كرد ، انّ الملوك اذا دخلوا قرية افسدوها و جعلوا اعزّة اهلها اذلّة .\r\nالقصّه چون قطب الدّين خاطر از ممر دفع مفسدان و شريران كه مدتى مديد در كرمان بزرگى كرده بودند فارغ ساخت ، روى به زراعت و عمارت ولايت آورده تمام ولايت را به عاملان كامل و مردم دانا سپرد و از براى منزل خود قريهء چاروك « 2 » را ، كه در چهار فرسخى شهر كرمان واقع بود ، اختيار كرده در آن موضع عمارات رفيعه بنا كرد و قدغاى ، قورجى منگوقاآن ، را معظّم و مكرّم بر مسند امارت نشانيده حلّ و عقد مهمّات به وى سپرد و خود هميشه به زانوى ادب در نزد قدغاى نشستى و از صوابديد او مطلقا تجاوز ننمودى . و كرمان در زمان او روى به آبادانى نهاد و مردم به رفاهيت و فراغت مىگذرانيدند و هيچ‌كس را قدرت و ياراى آن نبود كه بر كسى ظلم و تعدّى تواند كرد .\r\nو از جمله وقايع عجيبه كه در اين وقت كه قطب الدّين كرمان را آبادان و معمور كرده در آن ولايت روى نمود ، آن بود كه ناگاه آوازه افتاد كه سلطان جلال الدّين خوارزمشاه اينك در\r\n\r\n\r\n","description":"","footnote":"\r\n( 1 ) . مؤلف پس از بيان وقايع سال 635 رحلت و وقايعى كلى كه سال‌هاى ديگر را هم شامل مىشود ، به سال 640 رحلت پرداخته و از سال‌هاى ميانى درگذشته است .\r\n( 2 ) . م : جاووك .\r\n","page_name":" 3923 ","page_number":215},
  {"content":"\r\n\r\nناحيهء كوغون و ماهان كه در شش فرسخى شهر كرمان است ظاهر شده . صورت اين قضيّه در تواريخ معتبره چنين آورده [ شده 
  ] كه شخصى در كوهپايه‌هاى كرمان پديد آمد كه نام او شيخ داد بود . وى سال‌هاى بسيار خدمت سلطان جلال الدّين كرده بود و اخلاق و عادات و حركات او دريافته ، و اتّفاقا در صورت و هيئت و قد و قامت نيز به او شباهت داشت ، در ميان روستائيان كوهستان گفته كه « من سلطانم . » و مردم بسيار از آن كوهپايه و روستاها بر وى جمع آمدند و به اطاعت او درآمدند ، و از ملكان كرمان پنهانى با او بيعت كردند و اموال بسيار پيش او آوردند تا اسباب پادشاهانه از طلا و نقره جهت خود ساخت و بارگاه و تخت جهت خود مهيّا گردانيد ، و وعده كردند كه فلان روز بايد خروج كرده مخالفان را از ميان برداريم .\r\nاتفاقا چون وقت مقرّر نزديك رسيد ، بندگان شيخ داد شتاب كرده يكى از نزديكان خود را پيش گلّه‌بانان سلطان قطب الدّين فرستاد تا ايشان را با گلّه رانده نزديك او بياورند . و چون آن شخص به آنجا رسيد با مهتر گلّه‌بانان تمر نام گفت كه « فرمان خداوند عالم را زانو بزن تا بشنوانم . » تمر گفت : « خداوند عالم كيست ؟ » گفت : « سلطان جلال الدّين خوارزمشاه . » تمر مهتر گلّه‌بانان مردى عاقل و دانا بود . چون اين كلمه شنيد با خود انديشيد و گفت : « اين نايرهء فتنه‌اى عظيم تواند بود . » پس صلاح در آن ديد كه آن شخص را به ملازمت نگاه دارد و اين خبر را پيش از آنكه فاش شود به سلطان قطب الدّين رسانيد تا او در تدارك آن كوشيده اين فتنه را فرونشاند .\r\nبنابراين تمر مهتر گلّه‌بانان به آن شخص گفت كه « الحال وقت غروب است و شب در رسيدن ، و راندن گلّه در شب ممكن نيست . امشب تو را اينجا استراحت بايد فرمود تا فردا على الصّباح گلّه را همراه تو برانم و به ملازمت [ 293 ب 
  ] خداوند عالم مشرّف شويم . » آن مرد قبول اين معنى كرده همراه تمر به خانهء او رفت . بعد از طعام خوردن بخوابيد . و تمر همان شب از آنجا ايلغار كرده خود را به چاروك رسانيد و سلطان قطب الدّين را از حقيقت حال خبردار نمود . و سلطان بىتوقّف سوار شده متوجّه گرديد و مردم خود را منع فرمود كه هيچ‌كس نام سلطان جلال الدّين بر زبان نراند . و به قدغاى قورچى گفت كه در اين كوهپايه جمعى پا از دايرهء اطاعت و انقياد ما بيرون نهاده‌اند و علم عصيان برافراشته . چون تنبيه ايشان واجب است به آنجا رفتم . ان شاء الله در اين دو روز ايشان را گوشمالى بر اصل داده مراجعت مىنمايم .\r\nالقصّه چون سلطان قطب الدّين به آن موضع رسيد ، احوال شيخ داد ، كه خود را به سلطان جلال الدّين شهرت داده بود پرسيد ، گفتند : « وى روز نماز ديگر بيرون آمد و اسبى سياه كه داشت بر وى سوار شده آن اسب را بتاخت و از ميانهء ما غايب شد . و هرچند وى را تفحّص كردند نيافتند و به هيچ وجه معلوم نشد كه به كدام طرف بيرون رفته . »\r\n\r\n","description":"","footnote":"","page_name":" 3924 ","page_number":216},
  {"content":"\r\n\r\nسلطان قطب الدّين چون اين حكايت شنيد ، مردم معتمد خود را به اطراف و جوانب فرستاد و تا قريب به پنجاه فرسخ پى او دويدند و از هيچ جا اثرى ظاهر نشد . پس سلطان قطب الدّين جماعتى از بزرگان آن كوهپايه را كه در آن فتنه دخل داشتند گرفته به سياست هرچه تمام‌تر ايشان را بند كرده اعضاى ايشان را در تمام ولايت كرمان بگردانيد ، و آتش آن فتنه به حسن تدبير فرونشانيد .\r\nو در منتصف ماه شعبان سال ششصد و چهل و يكم از رحلت خير البشر سلطان قطب الدّين از كرمان متوجه اردوى منگوقاآن گشت ، و از امرا و خواجگان كرمان مردم بسيار در اين مرتبه همراه او شده به تجمّل و شوكت تمام روى به تركستان آورد ، و امير حاجى داماد خود را به نيابت خود در كرمان گذاشت .\r\nو سلطان ركن الدّين چون بنابر مصلحت امير ارغون بار و بنه و خيل و حشم خود را در اصفهان گذارده جريده به تركستان رفته بود ، بعد از آنكه به اردو - كه در آن وقت در قراقروم بود - رسيد ، به خدمت علمدار منگوقاآن كه از امراى بزرگ و صاحب مشورت منگوقاآن بود پيوست . و از وى التماس نمود كه خبر وصول او را به حضرت قاآن برساند . امّا چون خدمتى لايق نداشت ، به التفاتى كه سزاوار باشد مخصوص نگشت . و چون احوال او به عرض قاآن رسيد ، فرمود كه « ركن الدّين ، قطب الدّين را نديده . در قراقروم باشد تا قطب الدّين برسد . بعد از آن ماجراى ايشان پرسيده شود و حكم كار ايشان فرموده آيد . »\r\nبنابراين ركن الدّين را بالضّروره هفت هشت ماه در قراقروم توقّف بايست كرد . و چون قطب الدّين سلطان به اردو رسيد ، حكم شد كه تلاش ايشان را يرغوچىها بپرسند . قطب الدّين سلطان چون از همه نوع استعداد همراه برده بود ، اوّلا پيش منگوقاآن پيشكش پادشاهانه كشيد و امرا و نوّاب هريكى را خدمتى لايق كرد و رشوت‌هاى بسيار به اعيان حضرت منگوقاآن و يرغون خان و كسانى كه سخن ايشان را اعتبارى بود بداد و حكم شد كه نيكو تفحّص نمايند .\r\nقطب الدّين سلطان چون در باب ساختن ركن الدّين جدّ تمام داشت ، سجّلات و مكاتيب به شهادت عدول ولايت كرمان و قاضيان كه همه مشتمل بودند بر آنكه « ركن الدّين اوّلا التجا به خليفهء عباسى برد و چون آنجا راه نيافت بالضّروره روى به اين درگاه آورده » [ عرضه داشت 
  ] .\r\nو مدّت هفت روز پياپى ركن الدّين را حاضر مىكردند و يرغوچى بزرگ تا آخر روز وى را بر پاى مىداشت و از وى سئوال‌ها به آهستگى مىكردند و بحث‌هاى باريك به دقت چنانچه رسم مغولان است ميانهء ايشان واقع مىشد و او را از رفتن به فارس و بغداد و خوزستان سئوال مىكردند ، و آن بيچاره اگر انكار مىكرد گواهان حاضر ايستاده در روى او گواهى مىدادند و اگر به اقرار توجّه مىنمود گناه بر وى درست مىشد ، نعوذ باللّه من هذه الخجالة . و چون شب\r\n\r\n","description":"","footnote":"","page_name":" 3925 ","page_number":217},
  {"content":"\r\n\r\nمىشد او را همچنان دست بستهء يك باورچى به خانهء خود مىبرد و پاى او را با پاى خود در ركابى مىكشيد ، تا روز هفتم از وى سئوال كردند كه تو گفته [ اى 
  ] كه « از اين پس ما را با كافران ملاقات از دور به تير ، و از نزديك به شمشير خواهد برد . »\r\nركن الدّين از گفتن آن سخن انكار نمود . سلطان قطب الدّين از مؤمن ملك گواهى خواست . مؤمن ملك در روى او گواهى داد و نام آن موضع و جماعتى كه در آنجا حاضر بودند يك‌يك بگرفت و او را به دروغ منسوب ساخت و خيو در روى او انداخت . و تكين ملك هم بدين منوال گواهى داد . ركن الدّين بيچاره را مجال انكار [ 294 الف 
  ] نماند .\r\nيرغوچيان به اتفاق برخاسته نزد قاآن رفتند و گفتند كه پدر زنش و دامادش بر روى وى چنين گواهى دادند كه او اين سخن برملا گفته . منگوقاآن فرمود كه او را به سلطان قطب الدّين سپارند تا او را به ياسا رساند . « 1 »\r\nچون يرغوچيان از پيش قاآن بيرون آمدند ، او را برهنه كرده به قطب الدّين سلطان رسانيدند .\r\nقطب الدّين سلطان بنا به فرمودهء قاآن شمشيرى بر ميان او زد و روى از آن بگردانيد و تكين ملك پاره‌اى سنگ برداشت و در دهان وى افكند و لگدى آن‌چنان بر دهانش زد كه دندان‌هاى او در دهانش بشكست . بعد از آن كارد بكشيد و سرش را از تن جدا كرد و اين ابيات مىخواند :\r\n ناسزايى را چه بينى بخت باز * عاقلان تسليم كردند اختيار\r\nچون ندارى ناخن درّنده تيز * با بدان آن به كه كم گيرى ستيز\r\nهركه با فولاد بازو پنجه كرد * ساعد سيمين خود را رنجه كرد\r\nباش تا دستش ببند روزگار * پس به كام دوستان مغزش برآر \r\nو از مقرّبان ركن الدّين ، سيف الدّين شادى و بلبان و ايلشكر را نيز در همان روز به قتل رسانيدند . بعد از آن سلطان قطب الدّين را رخصت دادند كه به كرمان رود و اين نوبت از آن روز كه سلطان قطب الدّين از كرمان بيرون رفته بود تا بازآمدن وى به كرمان دو سال تمام گذشت . و چون سلطان قطب الدّين به كرمان رسيد « 2 » امير حاجى و نوّاب او را به واسطهء بىاندامى [ ى 
  ] كه از ايشان به ظهور رسيده بود به انواع تأديبات ادب نمود و بر سرير حكومت كرمان بىمنازع قرار گرفت .\r\n\r\n\r\n","description":"","footnote":"\r\n( 1 ) . به واسطهء اينكه منگوقاآن ، سلطان ركن الدّين را هواخواه اولاد اوگتاى قاآن مىدانست ، او را به سلطان قطب الدّين سپرد و در دست او مقتول گرديد . - تاريخ كرمان ، ص 441 .\r\n( 2 ) . قطب الدّين به همراه امير قويدوغاى قورچى از جيحون گذشت ، منتجب الدّين يزدى پدر مؤلّف سمط العلى نيز در اينجا به او پيوست ، و در اوايل خزان ، نيمهء شوّال 650 هجرى به كرمان وارد شد .\r\n","page_name":" 3926 ","page_number":218},
  {"content":"\r\n\r\n\r\nذكر فرستادن منگوقاآن برادران خويش قوبيلاى قاآن و هلاگو خان را به جانب مشرق و مغرب با لشكرها و با لشكر نشستن به نفس خويش بر عزم فتح سالك ختاى كه هنوز ايل نشده بودند\r\nدر تواريخ معتبره چنين آورده‌اند كه چون يك سال از سلطنت منگوقاآن گذشت در اوايل سال دويم همّت ذى نهمت خود را بر فتح بلاد شرق و غرب عالم مصروف داشته جشنى عظيم فرمود . و بعد از فراغ از آن جشن برادر خود هلاگو خان را به جانب ايران‌زمين نامزد فرمود و برادر ميانهء خود قوبيلاى قاآن را به فتح بلاد شرقى تعيين نموده موقلى گويانگ را همراه قوبيلاى قاآن فرستاد . چون ايشان از قراقروم روانه شدند در راه غلّه كمياب بود . ايلچى به حضرت قاآن فرستاده معروض داشتند كه « در راه غلّه و علف نيست ، بنابراين ، رفتن اين سپاه ممكن نيست . اگر فرمان شود به ولايت قراچانك رويم . » اجازت نافذ گشت كه آن ولايت را تاخت و غارت كرده غلّه و آنچه ما يحتاج اليه سپاه است به هم رسانند . موقلى گويانگ به آن ولايت درآمده تاخت و تاراج كرد . و منگوقاآن خود در فكر مىبود كه به كدام جانب رود . در اثناى اين حال حاكم فرمود كه در موضع قورقناق جوبور « 1 » ، كه ميان ولايت مغولستان است جشنى ساخته ، و آن موضعى است كه در وقتى كه قوبيلاى قاآن را فتحى دست داده در آن موضع با نوكران خود در بن درختى چندان رقص كرده بود كه زمين در گود « 2 » افتاد .\r\nالقصّه چون از آن جشن كه در آن موضع ساخته بود فارغ شد ، حكم فرمود كه هركس از شهزادگان و امرا سخنى بگويد . بنابراين ، دارگاى كورگان ، كه از امراى ايكيراس « 3 » كه داماد چنگيز خان بود ، گفت كه « ملك ننگياس « 4 » اين‌چنين به ما نزديك و با ما ياغىاند . چگونه آن مملكت را مهمل و معطّل گذاشته‌ايم ؟ » منگوقاآن سخن را پسنديده داشت و فرمود كه « پدران و آقايان ( برادران بزرگ ) ما هريكى كارى كردند و ولايتى گرفتند . من نيز اين ولايت مىگيريم . »\r\nپس در محرّم سال ششصد و چهل و دويم « 5 » رحلت خير البشر كه سال ششم بود از جلوس ، عزم رزم پادشاهى ختاى جزم كرده برادر كهين خود اريق بوكا را بر سر اردوها و لشكر مغول گذاشت و الوس را به وى سپرد ، و از فرزندان خويش اورنگتاش « 6 » را پيش او گذاشت و لشكرها كه با خود مىبرد به اين تفصيل فرمود : از شهزادگان و گوركانان و امراى بزرگ از دست راست : شهزادگان و عمّزادگان ، از اروق [ اوگتاى 
  ] . قاآن : قدآن ، توقان . از اروق چغتاى :\r\nقوشيقاى « 7 » ، [ پسران ديگر 
  ] . از پسران [ تولوى 
  ] : موگه « 8 » ، آسوتاى . از عمّزادگان : جاؤتو [ و 
  ] ساير . از پسران امرا : بالچيق از اروق ايلچى نويان .\r\n\r\n\r\n","description":"","footnote":"\r\n( 1 ) . متن : قورقوتوق جيون .\r\n( 2 ) . متن : جامع التواريخ : كو .\r\n( 3 ) . متن : نكيراس .\r\n( 4 ) . متن : ملك بيكتاش .\r\n( 5 ) . جامع التواريخ : سنهء ثلاث و خمسين و ستمائه ( 653 هجرى ) .\r\n( 6 ) . متن : اوساش .\r\n( 7 ) . متن : فوسقاى .\r\n( 8 ) . متن : معركه .\r\n","page_name":" 3927 ","page_number":219},
  {"content":"\r\n\r\nاز دست چپ : طغاچار « 1 » [ پسر اوتچى نويان 
  ] ، ييسونگگة « 2 » پسر جوچى قسار ، چاقوله پسر آلچيتاى نويان ، « 3 » از امرا ، قورمشى پسر موقلى گويانگ ، آلچى نويان « 4 » از قنقرات ، با حسين گوركان از قنقرات ، داركى گوركان از قنقرات ، كهتى نويان از اروق بوجر « 5 » ، [ مونگكا 
  ] قلجا ، چغان نويان از منگقوت « 6 » .\r\nالقصّه منگوقاآن با شصت تومان لشكر كه سى تومان از آن به دست راست تعلّق داشت [ 294 ب 
  ] و ايشان را جاؤقوت ، يعنى لشكر ختاى و تنگقوت و جورچه و سولنگقا گويند ؛ چه ، مغولان آن حدود را به زبان ايشان جاؤوقوت مىخوانند . و سى تومان از دست چپ . و مقدّم ايشان در آن يورش شهزاده طغاچار « 7 » بود .\r\nدر وقت بيرون آمدن منگوقاآن به اين عزيمت ، بيلگوى تاى نويان « 8 » - كه يك صد و ده سال عمر كرده بود و در دولت چنگيز خان خدمات پسنديده از وى به ظهور رسيده ، در اين سال وفات يافت - معروض قاآن داشت كه « قوبيلاى قاآن يك نوبت يساق خود كشيده و كار خود ساخته ، و اين زمان چون درد پاى دارد اگر فرمان شود به خانهء خود رفته چند روز آسايش كند تا پاى او بهتر شود . » منگوقاآن اين سخن را بسيار پسنديد و قوبيلاى قاآن را رخصت فرمود كه به خانه رود و خود در لوييل موافق سال ششصد و چهل و سيّم از رحلت روانهء ننگياس شد و در تابستان آن به حدود ولايت تنگقوت و ننگياس رسيده در موضعى كه نام آن ليؤپان‌شان « 9 » است تمام تابستان را گذرانيد .\r\nو آن موضعى است كه چنگيز خان در آنجا وفات يافت . و [ منگوى قاآن 
  ] پاييزگاه به عزم گرفتن ييسون قهلقه « 10 » متوجّه آن صوب گشت و به اندك توجّه در آن نواحى بيست قلعه را مسخّر گردانيد و ولايتى كه مشهور به حان سدان « 11 » است تمام را در تصرّف خود درآورد و روى توجّه به جانب قلعهء بزرگ كه آن را دولى شانك « 12 » گويند آورده آن قلعه را محاصره نمود .\r\nو چون قبل از اين‌كه منگوقاآن خود بر سر آن قلعه رود ، طغاچار نويان را بر سر آن قلعه با لشكر فراوان به راه رودخانهء بزرگ قاآن لنگ « 13 » روانه فرموده بود كه شهرهاى سانگ يانگ فو و فانگ چينگ را ايل كنند . و طغاچار به پاى آن قلعه رسيده يك هفته محاصره كرد ، و چون در آن يك هفته اثر فتح ظاهر نشد طغاچار از پاى آن قلعه كوچ كرده به خانه‌هاى خود رفت . و\r\n\r\n\r\n","description":"","footnote":"\r\n( 1 ) . متن : تعاحا .\r\n( 2 ) . متن : بيسوبككه .\r\n( 3 ) . متن : قوقه پسر اولجى نويان .\r\n( 4 ) . متن : بالحى نويان .\r\n( 5 ) . متن : بوكا .\r\n( 6 ) . متن : تنگقوت .\r\n( 7 ) . متن : بقاجار .\r\n( 8 ) . متن : سلكوناى نويان .\r\n( 9 ) . متن : ابوبان‌شان .\r\n( 10 ) . متن : بيسول قهلقه .\r\n( 11 ) . متن : خان سندان .\r\n( 12 ) . متن : مولى سائك .\r\n( 13 ) . متن : قاآن كمك .\r\n","page_name":" 3928 ","page_number":220},
  {"content":"\r\n\r\nدر اين وقت چون منگوقاآن بر حقيقت آن حركت ناپسنديده اطّلاع يافت ، بسيار خشمناك شده فرمود كه « ان شاء اللّه در وقت بازگشتن طغاچار را سزاى لايق فرمايم تا ديگران پند گيرند . » امّا روزگار فرصت نداد . منگوقاآن در آن يورش وفات كرد ، « 1 » چنانچه به تفصيل مذكور گردد ، ان شاء اللّه تعالى .\r\n\r\n\r\n","description":"","footnote":"\r\n( 1 ) . به گزارش ميرخواند ، منگوقاآن به دليل دفع و با كه بر اثر عفونت هوا در زمان محاصرهء قلعه شيوع پيدا كرده بود ، به خوردن شراب پرداخت و در نتيجهء افراط دچار بيمارى مهلكى شد و پس از هشت روز در سال 655 هجرى درگذشت .\r\n- ص 3466 .\r\n","page_name":" 3929 ","page_number":221},
  {"content":"\r\n . \r\n","description":"","footnote":"","page_name":" 3930 ","page_number":222},
  {"content":"\r\n\r\n\r\nذكر وقايع سال ششصد و سى و نهم از رحلت خير البشر « 1 »\r\nفوت علاء الدّين محمّد بن حسن بن محمّد كه داعى هفتم بود از دعات اسماعيليه نزاريّه . و كيفيّت وفات او در تواريخ معتبره چنين آورده‌اند كه روزى علاء الدّين در موضع شير كوه ، پيش رمهء گوسفندان بود و شب در خانه‌اى از چوب ولى متّصل به اصطبل ، خواب رفته ، نيم شب ، او را كشته يافتند و تيرى بر گردن وى زده بودند كه كار او به آن تير تمام شده بود ، و هندوى و تركمانى نيز پهلوى او خفته بودند . آن هردو را نيز زخمى زده بودند .\r\nو از تاريخ حافظابرو چنين ظاهر مىشود كه كشته شدن علاء الدّين مذكور از جمله وقايع سال ششصد و چهل و سيم از رحلت بود ؛ چه ، به اعتقاد او در سلخ شهر شوّال اين سال او را كشته يافتند . به هرتقدير اگر شمّه‌اى از احوال علاء الدّين و خطبه‌هاى او در اينجا مذكور گردد موجب نفع شنوگان خواهد بود .\r\nاكنون ببايد دانست كه جلال الدّين نومسلمان را همين يك پسر بود . و چون جلال الدّين به مرض اسهال وفات يافت ، در نيمهء ماه شعبان سال ششصد و هشتم از رحلت اين علاء الدّين كودكى بود تأديب نيافته . امّا چون مذهب و اعتقاد اسماعيليه آن است كه امام در حال كودكى و پيرى و جوانى و كهلى در معرفت يكسان مىباشند و هرچه او گويد در هرحال كه باشد حقّ و مطابق واقع همان تواند بود و بس ، و امتثال امام در هرچه او فرمايد واجب و لازم است ، او را به مقتضاى اعتقاد خود در آن كودكى بر مسند امامت خود نشانيده كمر اطاعت و انقياد او\r\n\r\n\r\n","description":"","footnote":"\r\n( 1 ) . بر اساس ترتيب سال‌شمار و نيز بر پايهء موضوع مطرح شده در اين بخش ، سال ششصد و چهل و سوم از رحلت صحيح است .\r\n","page_name":" 3931 ","page_number":223},
  {"content":"\r\n\r\nدر ميان بستند و به هيچ وجه از فرمودهء او تجاوز جايز نداشتند . و چون او را امام خود مىدانستند ، هرچه از وى صادر مىشد آن را صواب دانسته ، در مقام منع و نصيحت نمىتوانستند شد ؛ چه ، هدايت و ارشاد امام از رعايا در اعتقاد ايشان جايز نيست .\r\nبنابراين او از تدبير دين و دنيا و نو مسلمانى كه پدرش ملتزم آن شده بود بازماند ؛ چه ، او به مقتضاى سنّ خود هميشه با جماعتى كودكان بازى و تماشا كردى و گوسفند پروردن و شير دادن و مانند گلّه‌بان به رعايت احوال گوسفندان اشتغال داشت ، تا آنكه رسوم پسنديده كه پدرش به تازگى نهاده بود بالكلّيه از ميان برداشته شد ؛ چه ، جماعتى از سرهنگان و اسفهسالاران كه از ترس پدرش ، جلال الدّين نومسلمان ، ظاهرا متقلّد امور شريعت شده بودند باطنا چنان ميل و اعتقاد به طريق آبا و اجداد جلال الدّين داشتند كه در اين وقت كه جلال الدّين از ميان رفته بود ، فى الحال به سر الحاد خود رفته در اندك مدّتى باز ايشان غالب شدند و الحاد مرتبهء دويم در ميان [ 295 الف 
  ] اين قوم رايج گشت و قواعد ملّت و شريعت كه به سعى جلال الدّين نومسلمان رواج يافته بود باز مهمل و معطّل ماند .\r\nو چون پنج شش سال اين نوع از ايّام دولت و امامت علاء الدّين گذشت و وى از سنّ كودكى بيرون آمد ، اوّل چيزى كه در ايّام تميز و رشد خود به ظهور رسانيد آن بود كه بىموجب مرضى و بىاشارت طبيبى خود را فصد كرد و خون بسيار گرفت ، و از آن رهگذر دماغش خلل پذيرفت و خيالات بيهوده پيدا كرد ، و علّت ماليخوليا به واسطهء غلبهء سودا و قلّت خون بر وى استيلا يافت ، و به جهت اعتقاد فاسد آن طايفه هيچ‌كس را يارا و قدرت آن نبود كه در مقام معالجه او تواند شد يا اظهار اين معنى تواند كرد كه او را خلل در دماغ پيدا شده ؛ چه ، بىشك هركه اظهار اين معنى كردى عوام آن طايفه را هلاك كردندى و يك لحظه ابقاى او نكردند ، زيرا معتقد ايشان آن است مرضى و رنجى كه تعلّق به نقصان دانش يا زوال عقل باشد ، چگونه بر امام جايز تواند بود ؟\r\nو اين اعتقاد اگرچه در نفس الأمر صحيح است امّا وقتى كه امام ، امام باشد . القصّه چون اطبّا و عقلايى كه حال او را مىدانستند هيچ‌كدام از ترس عوام ايشان در مقام معالجهء او نتوانستند شد ، روزبه‌روز ماليخوليا در دماغ او استحكام مىيافت . و او در ايّام كودكى معلول به علّت ماليخوليا تمامى يافت ، مع هذا جماعتى از مقرّبان و نزديكان او هميشه در مقام ستايش او مىبودند و مىگفتند كه « هرانديشه كه تو مىكنى يقين كه از لوح محفوظ مطالعه كرده‌اى ، و هرچه تو مىگويى محض الهام ربّانى است ؛ ان هو الا وچى پوچى علّمه ضعيف القوى . و در فكر و قول تو سهو و خطا را مجال نيست . » و از براى او كرامات اثبات مىكردند و او را به طريق خوش آمد ، گفتندى كه « تو ما را از مغيّبات و احوال آينده خبر\r\n\r\n","description":"","footnote":"","page_name":" 3932 ","page_number":224},
  {"content":"\r\n\r\nمىدهى ، و هرچه ما را در خاطر خود مىگذرد تو را بىشك بر آن اطّلاع هست . »\r\nو چون آن مخبط دستگاه اين‌چنين كلمات از آن طايفه مىشنيد همه را باور مىكرد ، تا آنكه كار به جايى رسيد كه هيچ‌كس را ياراى آن نبود كه در مصالح ملكى - هرچند مهمّم به فساد رسد - به او توانستى چيزى گفت ؛ چه ، اگر كسى او را اعلام كردى ، از كمال خبط دماغ او را بر جهل خود حمل مىكرد ، و به اندك تغييرى كه به خاطر او راه مىيافت حكم به قتل و عقوبت او كردى . آخر كار هم به آنجا كشيد كه اگر رسولان او از حضرت قاآن بازآمدندى و حكمى كه در جواب ايلچيان او از حضرت قاآن صادر شده بود ، موافق طبع وى نبودى ، به او بازنگفتندى ؛ اگرچه او خود مىدانست ، امّا از براى حفظ شأن امامت آن را بر خود پوشيده داشتى و چنان پنداشتى كه هيچ‌كس در عالم چيزى كه مخالف طبع او باشد در هيچ جا اظهار نمىتواند كرد .\r\nلاجرم چون اين شيوهء ناستوده از حدّ گذشت و مدّت مديد مدار بر بيهوده گفتن و شنيدن گذشت ، خانه و ملك و مال و زنان و فرزندان او در سر آن غفلت و خبط دماغ خراب شدند . و در زمان محتشم ناصر الدّين ، كه از قبل او حاكم قهستان بود ، به فرمودهء او خواجه نصير الدّين طوسى را جبرا و قهرا گرفته پيش او آورد و خواجه تا زمان آمدن هلاگو خان نزد ايشان در قلعه مىبود و اخلاق ناصرى را در آنجا تصنيف كرد ؛ چه ، ايشان خواجه را حكما تكليف مىكردند كه در حقيقت مذهب ايشان چيزى بنويسد و خواجه چون معتقد مذهب ايشان نبود در آن باب اقدام نمىنمود و مىخواست كه اكتفا به اخلاق كه او را نسبت به هيچ مذهب نمىباشد نمايد . امّا آن جماعت اين معنى را فهميده بر اخلاق ناصرى ، كفايت نكردند . تا آنكه خواجه از خوف جان چند رسالهء عربى و فارسى در باب مذهب ايشان نوشت .\r\nو در اكثر تواريخ معتبره مسطور است كه علاء الدّين به غايت معتقد و مريد شيخ جمال الدّين كيل بود ؛ چنانچه هرسال از براى وى پانصد دينار زر سرخ فرستادى و شيخ آن زر را صرف خوردنى و پوشيدنى خاصّهء خود ساختى . و اهل قزوين شيخ را از اين رهگذر سرزنش كردندى و گفتندى كه « عجب است كه او اوراد ملك فارس را به مردم انعام مىكند و اوراد حاكم ملاحده را صرف خوردنى و پوشيدنى خاصهء خود مىنمايد . » و چون اين [ سخن 
  ] « 1 » به شيخ رسيد در جواب ايشان فرمود كه « نه ائمهء دين خون و مال ملاحده را حلال مىدانند ؟ پس هروقت كه ايشان به ارادهء خود مىداده باشند دوباره حلال باشند . »\r\nو علاء الدّين بر اهل قزوين به وجود شيخ جمال الدّين منّت نهادى و مىگفتى كه « اگرنه شيخ\r\n\r\n\r\n","description":"","footnote":"\r\n( 1 ) . جاى يك كلمه خالى است .\r\n","page_name":" 3933 ","page_number":225},
  {"content":"\r\n\r\nدر قزوين بودى ، خاك قزوين را در توبره كرده به الموت آوردمى . »\r\nگويند روزى در [ 295 ب 
  ] اثناى مستى علاء الدين ، شخصى كاغذ شيخ جمال الدّين كيل به وى داد . از آن شخص رنجيده فرمود تا آن را صد چوب محكم زدند . بعد از آن به وى گفت :\r\n« اى بدبخت نادان ! در حالت مستى چگونه كاغذ شيخ بزرگوار را به دست من مىدهى . بايستى گذاشت تا من از آن خمار بيرون آيم و هشيار شوم . » غرض كه علاء الدّين تا به اين حدّ مريد و معتقد شيخ جمال الدّين بود .\r\nو علاء الدّين را پسران بسيار بودند ، امّا بزرگ‌تر همه ركن الدّين خورشاه بود . در وقتى كه ركن الدّين كوچك بود علاء الدّين مكرّر به مريدان خود مىگفت كه « ركن الدّين ولى عهد من و امام شما خواهد بود . » و چون ركن الدّين بزرگ شد متابعان ايشان ميانهء او و پدر در مرتبهء تعظيم فرقى نمىنهادند ، و حكم او هم چون حكم پدر نافذ مىدانستند . و علاء الدّين از اين معنى رنجيده ، با ركن الدّين بىالتفات شد و گفت : « ولى عهد من پسرى ديگر خواهد بود . » و امّا آن قوم بنابر معتقد و قرارداد خود آن سخن را مقبول و معقول نمىدانستند و مىگفتند كه « اعتبار نصّ اوّل است ، و چون ركن الدّين به نصّ اوّل امام شد عزل او به هيچ وجه معقول نيست . » و تفصيل اين معتقد سابقا در اوّل احوال اسماعيليه در جلد اوّل قلمى شد .\r\nالقصّه روزبه‌روز بىعنايتى علاء الدّين نسبت به پسر بزرگ ، ركن الدّين ، زياده مىشد تا آنكه به جايى رسيد كه ركن الدّين از ترس پدر بيرون نمىتوانست آمد و با هيچ احدى اختلاط و آشنايى نمىتوانست كرد ، بلكه هميشه در ميان زنان مىبود مگر وقتى كه علاء الدّين به تفرّج گوسفندان رفتى يا به كارى مشغول شدى كه در آن وقت ركن الدّين فرصت يافته ساعتى بيرون رفتى و با متابعان خود صحبت داشتى . و علاء الدّين را عادت آن بود كه در هرماه سه روز پياپى شراب خوردى و بيهوش افتادى . و آن سه روز حكم عيد ركن الدّين داشتى .\r\n\r\n","description":"","footnote":"","page_name":" 3934 ","page_number":226},
  {"content":"\r\n\r\n\r\nو در ( ذكر وقايع ) « 1 » سال ششصد و چهل و چهارم « 2 » از رحلت ( خير البشر ) « 1 »\r\nعلاء الدّين در مقام قتل پسر خويش شده حيله مىخواست كه او را دفع نمايد و ركن الدّين بر ارادهء پدر خويش اطّلاع يافته مىخواست كه از پيش پدر گريخته به جانب جبل سماق به شام رود و قلاع كوهستان كه در دست اسماعيليه آنجا بود ، به دست آورد . و گاهى قرار به آن مىداد كه الموت و ميمون دز را به دست آورده بر پدر ياغى شود ، و گاهى به‌خاطر مىرسانيد كه به بندگى منگوقاآن رفته خدمت آن پادشاه اختيار كند و از اوضاع پدر خود كه نامرضى آن پادشاه بود اظهار مخالفت و نفرت نمايد . و اكثر امراى پدرش با وى بيعت كرده بودند به اين شرط كه در همهء كار مطيع و منقاد او باشند ، امّا اگر به جنگ پدر برخيزد همراهى نكنند .\r\nاتّفاقا در اثناى اين حال بندگان ركن الدّين خورشاه بيمار شدند و بيمارى او شدّت كرد ، به حدّى كه از تردّد بازماند و پدرش از آن بيمارى وى بسيار خوشحال و اميدوار مىبود كه شايد بىسعى و اهتمام او ركن الدّين از ميان برخيزد . اتّفاقا ركن الدّين روى به صحّت نهاد و علاء الدّين به آن وضع كه قلمى شد ، به قتل رسيد .\r\nبعد از كشته شدن علاء الدّين پسران و امرا خون او را به چند كس نسبت مىدادند . اوّلا قبل از تحقيق چند نفر از مقرّبان و خدم او را كه در آن شب نوبت پاسبانى ايشان بود به قتل رسانيدند . آخر الأمر بعد از تفحّص و تفتيش بسيار معلوم شد كه قاتل او حسن مازندرانى است كه از مصاحبان جانى علاء الدّين و ملازم شب و روز و پيدا و نهان او بود . و هرچند حسن مذكور آن كار را به اشارهء ركن الدّين كرده بود ، امّا با وجود آن بعد از يك هفته ركن الدّين\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . م : ششصد و چهلم .\r\n","page_name":" 3935 ","page_number":227},
  {"content":"\r\n\r\nفرمود تا حسن را به عوض خون پدرش بكشتند و جثهء او را بسوختند ، و دو دختر طفل حسن مازندرانى [ را 
  ] نيز با او سوختند .\r\nو چون علاء الدّين كشته شد « 1 » ، ركن الدّين سه روز مراسم تعزيت به جاى آورد و روز چهارم به جاى پدر خود قرار گرفت . و اين ركن الدّين داعى هشتم بود از دعات اسماعيليهء نزاريّه . و به وى دولت آن طايفه به آخر رسيد ، چنانچه عن قريب تفصيل آن مذكور خواهد شد ان شاء الله تعالى .\r\nو از جمله وقايع اين سال آمدن شهزاده هلاگو خان ، ولد تولوى خان ، ولد چنگيز خان ، است به ايران‌زمين و فتح نمودن قلاع و بلاد ملاحده ، و بعد از آن عنان عزيمت به صوب بغداد منعطف داشتن .\r\nو تفصيل اين قضايا به نوعى كه در تواريخ معتبره مسطور است آن است كه چون منگوقاآن در موضع قراقروم و كلورآن - كه يورت اصلى و تختگاه چنگيز خان است - بر تخت قاآنى قرار گرفته متوجّه ضبط ممالك شرق و غرب گشت ، اوّلا بايجو نويان « 2 » را با لشكرى گران به محافظت ممالك ايران فرستاد . [ 296 الف 
  ] و چون بايجو نويان به ايران رسيد بعد از چند روز از اوضاع ملاحدهء اسماعيليه و تحكمات خليفهء بغداد بر خلايق ، آزرده‌خاطر گشته ، ايلچى به حضرت قاآن فرستاد و از خليفهء بغداد و ملاحده شكايت بسيار كرد .\r\nدر اثناى اين حال قاضى القضات [ قزوين 
  ] شمس الدّين [ قزوينى 
  ] از ايران‌زمين به بندگى حضرت قاآن مشرّف گشت و به التفات بىغايت پادشاهانه سرافراز گرديد . و چون قاضى مذكور هميشه از بيم فداييان اسماعيليه زره در جامه مىپوشيد « 3 » ، روزى نظر منگوقاآن بر آن زره افتاد و از حقيقت حال از قاضى استفسار نمود . قاضى به عرض رسانيد كه « الحال چندين سال است كه من از ترس فداييان اسماعيليه كه مانند عزرائيل خود را - هرچند كسى در مقام محافظت خود باشد - به او مىرسانند و آن‌كس را ضايع مىسازند . من اين زره را در بردارم . » و به اين تقريب فصلى دور و دراز از احوال اسماعيليه به عرض رسانيد و كشتگان فداييان ايشان برشمرد « 4 » .\r\n\r\n\r\n","description":"","footnote":"\r\n( 1 ) . مورّخان علاء الدّين محمّد ( 618 - 653 ) را به بىكفايتى و نداشتن عقل و ذكاوت لازم و اشتغال دايم به فسق و مستى نكوهيده‌اند . بعد از كشته شدنش در حالت مستى به دست يكى از حاجبان خود ، حسن مازندرانى ، ركن الدّين خورشاه پيشواى كل ملاحدهء ايران و شام شد .\r\n( 2 ) . متن : محو نويان .\r\n( 3 ) . ابن طقطقى از قول ملك امام الدّين يحيى بن افتخارى نقل مىكند كه مىگفت از ترس ملاحده « . . . شب‌ها جميع اموال خود را از اثاثه و قماش و بار در سرداب‌هايى كه در خانه داشتيم پنهان مىكرديم . و از ترس دستبرد ملاحده چيزى بر روى زمين آشكار نمىگذاشتيم و چون صبح مىشد آنها را بيرون مىآورديم و شب ديگر عين اين عمل را تكرار مىكرديم . . . » - الفخرى ، ترجمهء فارسى ، ص 21 .\r\n( 4 ) . و نيز « . . . در حضور منگو خان را ، از راه صلابت مسلمانى و دين كلمات درشت گفت ، چنانچه غضب و تكبّر -\r\n","page_name":" 3936 ","page_number":228},
  {"content":"\r\n\r\nمنگوقاآن از شنيدن اين سخن بسيار متغيّر شد و در صدد آن طايفه برآمد ، و در آن باب انديشه مىفرمود . و چون هميشه آثار سلطنت و جهاندارى از ناصيهء برادر خود ، هلاگو خان ، مشاهده مىكرد ، در اين وقت با خود قرار داد كه از براى ضبط ولايات غربى از ايران‌زمين و شام و روم برادرم ، هلاگو خان ، را معيّن بايد نمود ، و از براى تسخير بلاد شرق از ختاى و ماچين و قراجانگ و تبّت و تنگقوت و جورچه و سولنقا و كؤلى و بعضى [ از ولايات 
  ] هندوستان كه به چين و ماچين پيوسته است ، برادر ديگر خود ، قوبيلاى ، را نامزد فرمود و عن قريب تفصيل احوال قوبيلاى قاآن خواهد آمد ، ان شاء اللّه تعالى .\r\nامّا احوال هلاگو خان آن است كه چون قاآن او را به ايران‌زمين فرمود ، با وى گفت كه « لشكرى كه با بايجونويان و جرماغون پيش از اين به ايران‌زمين فرستاده شد همه به تو تعلّق دارد ، و همچنين لشكرى كه با طاير نويان نامزد هندوستان شده بود ، و بعد از فوت طاير نويان به داير نويان « 1 » تاتار تعلّق گرفته و سالى نويان با آن لشكر ولايت كشمير را مسخّر گردانيده چندين هزار اسير كشميرى به اردو فرستاده نيز به تو تعلّق دارد . » و غير از اين دو لشكر نيز حكم فرمود تا از تمام لشكرهاى چنگيز خان كه بر فرزندان و برادران و برادرزادگان قسمت فرموده بود از هرده نفر ، دو نفر بيرون كرده به هلاگو خان دهند . و نيز حكم شد كه يك هزار خانه از ختائيان منجنيقى و نفت‌انداز و چرخ‌انداز در ملازمت هلاگو خان باشند . و آن يك هزار خانه از ختاى آن مقدار از اسباب و آلات حرب و منجنيق انداختن همراه آورده بودند كه زياده بر آن متصوّر نبود .\r\nچنين آورده‌اند كه كمان‌هاى چرخ ختائيان چنان ساختند كه به يك زه كمان سه كمان در مىكشيدند و هرسه كمان لگد بر يك تير مىزد ، و تير ايشان نزديك سه چهار يك گزى بود تا پيكان به هم و دنبال پيكان به سوفار تير رسيده و از سوفار تا پيكان پرتير بود ، چنان كه پر كركس و غراب به يك بالا پرتير نشانده و همهء تيرهاى ايشان اخلاطى بود آنگاه بريده با كارد ساخته و تراشيده باشند ، و تيرهاى منجنيق ( از چوب خدنگ ساخته و از پوست اسب و گاو و پوشش پوشانيده ، چنان كه نيام كارد و شمشير پوشانند . و از اين ) « 2 » تيرهاى منجنيق بر هر - ملكدارى ، بر منگو خان مستولى شد ، و ضبط و تصرّف پادشاهى او را به لفظ عجز و ضعف ياد كرد . . . » و چون منگوقاآن از او توضيح خواست ، قاضى گفت : « . . . عجز و راى اين چه باشد كه جماعتى ملاحده قلعه‌اى چند را بنا ساخته‌اند و دين آن جماعت بر خلاف دين ترسايى ، و دين مسلمانى و مغلى است ، و به مالى شما را غرور مىدهند . . . » - طبقات ناصرى ، چاپ عبد الحّى حبيبى ، ج 2 ، ص 18 ؛ و نيز جهت مزيد اطّلاع از اهميت برافتادن اسماعيليان و باطنيان از نظر مسلمانان - تاريخ جهانگشا ، ج 3 ، ص 142 به بعد .\r\n\r\n\r\n","description":"","footnote":"\r\n( 1 ) . متن : ساط نويان .\r\n( 2 ) . از اضافات « ق » است .\r\n","page_name":" 3937 ","page_number":229},
  {"content":"\r\n\r\nمنجنيقى پنج بافت پاره [ اى 
  ] برهم تعبيه كرده كه هرگاه خواهند يكپاره سازند ، و همه را به بطانه‌هاى پنبه تركيب كرده .\r\nالقصّه اين همه آلات را از ختاى بر گردون‌ها بار كرده به تركستان آوردند و با استادان قادر و چابك همراه هلاگو خان به ايران‌زمين فرستاد . و چون توجّه هلاگو خان به ايران محقّق شد ، ايلچيان فرستادند كه از ابتداى قراقروم گرفته تا كنار جيحون به عرض آنكه گذرگاه عساكر منصور خواهد بود ، تمامت مرغزارها و علفزارها قورق كردند و به رودخانه‌ها پل‌هاى محكم بستند . و حكم شد بايجو نويان و لشكرها كه پيش از آن جرماغون به ايران رفته بودند به جانب روم روند و از تمامت ممالك بر هرسرى يك تقار آرد و يك خيك شراب جهت علوفهء لشكر آماده دارند .\r\nو بعد از آنكه شهزادگان و نويانان كه معيّن شده بودند با هزاره‌ها و صده‌ها عزم جزم كردند ، اوّلا در مقدّمه كيتبو قانويان را از قوم نايمان كه منصب باؤرچى داشت با دوازده هزار سوار بر سبيل يزك فرستادند . و چون كيتبوقا نويان به خراسان رسيد ، به فتح بلاد قهستان مشغول شد . و چون استعداد راه هلاگو خان به اتمام رسيد از جهت وداع در اردوهاى خود طوىها ساخته چند روز با برادران و برادرزادگان به عيش و طرب گذرانيدند . بعد از آن چون محلّ وداع شد ، منگوقاآن [ 296 ب 
  ] از روى اشفاق برادرانه هلاگو خان را نصايح فرمود و گفت : « اى برادر ، تو را با لشكرى گران و سپاهى بىپايان از مرز توران به كشور ايران بايد رفت . بايد كه رسوم و يوسون و ياساى چنگيز خان را در كليات و جزئيات از دست ندهى ، و از جيحون تا نهايت مغرب‌زمين هركه اوامر و نواهى تو را اطاعت و انقياد نمايد او را به نوازشات بنواز ، و آنكه گردنكشى و سرافرازى كند او را با زن و فرزند و پيوند پايمال قهر گردان . و از قهستان خراسان آغاز كرده قلاع و حصار را خراب كن . و چون از آن فارغ شدى آهن عراق كن و لر و كرد را كه همواره در آن حدود بيراهى مىكنند از سر راه بردار . و اگر خليفهء بغداد اطاعت و انقياد كند او را به هيچ وجه تعرّض مرسان ، و اگر تكبّرى كند و دل با زبان يكى ندارد ، او را نيز به ديگران ملحق گردان . و بايد كه در همهء ابواب عقل خرده‌بين و رأى رزين مقتدا و پيشواى خود ساخته جميع مهمّات را موافق عقل و تدبير پيش‌گيرى و هميشه بيدار و هشيار باشى و از مكر و حيله‌هاى دشمنان غافل نباشى ؛ چه ، بسى دولت‌هاى عظيم كه به اندك غفلت روى به زوال مىنهد . و بايد كه رعايا را از تكليفات ناموجّه آسوده و مرفه الحال داشته ، ولايت خراب شده را به مدارا و مواسات رعايا آبادان گردانى ، و مملكت ياغيان را به قوّت خداى بزرگ بگشاى تا ييلاق و قشلاق شما بسيار شود ؛ و در جميع مهمّات با توقوز خاتون « 1 » مشورت و كنگاچ كنى . »\r\n\r\n\r\n","description":"","footnote":"\r\n( 1 ) . متن : دوفور خاتون .\r\n","page_name":" 3938 ","page_number":230},
  {"content":"\r\n\r\nو هرچند منگوقاآن مىدانست كه هلاگو خان از مملكت ايران بيرون آمدنى نيست و آن مملكت به وى تعلّق خواهد داشت و وى در آنجا ساكن و متوطّن خواهد بود ، امّا با وجود آن حال ظاهرا به او گفت كه « چون جميع مهمّات را ساخته باشى باز به زودى بايد كه به اردوى خود معاودت كنى .\r\nالقصّه ، بعد از نصايح و وصاياى سودمند او را با خواتين و فرزندان و امرا رخصت فرمود و از شهزادگان برادر [ خردتر 
  ] خود سبوتاى اغول « 1 » را همراه او روانه داشت . و هلاگو خان در آخر سال هوكارييل واقع در ذيحجّهء سال ششصد و پنجاه هجرى به اردوى خود آمد ، و در پاييز بارس ييل سال ششصد و پنجاه و يكم « 2 » به حكم برادر خود بعد از آنكه اغروق‌ها را آنجا گذاشت با لشكرى بيكران متوجّه ايران‌زمين گشت و چون به آلماليغ رسيد اورغنه خاتون « 3 » به استقبال آمد و طوىهاى پادشاهانه كرد . و چون از آنجا درگذشت صاحب تركستان و ماوراء النهر مسعود بيگ و امراى آن طرف به خدمت قيام نمودند و در شهور سال ششصد و پنجاه و دويم هجرى در آن حدود توقّف نمود ، و در شعبان [ سال ششصد و 
  ] پنجاه و سيم [ هجرى 
  ] به سمرقند رسيد و مرغزار كان گل « 4 » را لشكرگاه خود ساخت . و مسعود بيگ آنجا خيمه‌اى زراندود جهت هلاگو خان برافراشت و چهل روز در آن مرغزار به عيش و عشرت گذرانيد .\r\nو در آن منزل شهزاده سبوتاى اغول كه مدتى بيمار بود ، درگذشت . و هم در آن منزل ملك شمس الدّين كرت پيشتر از جميع ملوك ايران به شرف استقبال مشرّف شده به انواع الطاف پادشاهانه و اصناف عنايات خسروانه سرافراز گشت . و از سمرقند كوچ كرده به حوالى كش آمدند . در آن منزل امير ارغون با جميع اكابر و اعيان به خدمت رسيده به نوازش‌هاى پادشاهانه مخصوص و سرافراز گشتند . مدّت يك ماه دركش توقّف فرموده « 5 » به سلاطين ايران‌زمين فرمان‌ها فرستادند ؛ مضمون فرامين آنكه :\r\n« ما به عزيمت قلع و قمع ملاحدهء اسماعيليه كه خلايق از دست ايشان به تنگ آمده‌اند و به درگاه خلايق‌پناه قاآن فرياد آورده‌اند متوجّه آن صوب‌ايم . اگر شما به نفس خود مىآييد و امداد و معاونت مىنماييد ولايت و لشكر و خانهء شما بماند و سعى شما پسنديده افتد ، و اگر در\r\n\r\n\r\n","description":"","footnote":"\r\n( 1 ) . متن : سوساى اغول .\r\n( 2 ) . بيست و چهارم شعبان .\r\n( 3 ) . شايد : اورگنه خاتون .\r\n( 4 ) . در مرغزار كان گل - در شرق سمرقند - شمس الدّين محمّد ، مؤسس دودمان كرت ( 676 - 643 هجرى ) كه وفادارىاش را به مغولان با شركت در تهاجم آنان به هند در سال 644 ثابت كرده بود ، به استقبال هلاگو خان شتافت .\r\n( 5 ) . ارغون از كش - شهر سبز كنونى در ازبكستان - هلاگو خان را تا شبورقان ( شبرقان كنونى در شمال غربى افغانستان ) ، همراهى كرد .\r\n","page_name":" 3939 ","page_number":231},
  {"content":"\r\n\r\nامتثال فرمان تغافل و تهاون ورزيد چون به قوّت خداى تعالى از كار اسماعيليه فارغ شويم ، روى به جانب شما آوريم و به ولايت و خانهء شما همان رود كه به ايشان رفته باشد . »\r\nو به اين مهمّ از كش ايلچيان قمر مسير روانه فرمود و خود آهسته‌آهسته « 1 » متوجّه آن صوب شده به نوعى مىرفتند كه مردم به رفاهيت و آسودگى مىگذرانيدند ، و هيچ احدى از كمال فراغت مشقّت سفر را ادراك نمىكرد . و چون خبر وصول رايات جهانگير هلاگو خان به اطراف و اكناف ولايت ايران‌زمين رسيد ، سلاطين و ملوك هرمملكتى از ممالك ايران به بندگى آن درگاه متوجّه مىشدند ؛ چنانچه از روم سلطان ركن الدّين و عزّ الدّين ؛ از فارس [ اتابك سعد 
  ] ، پسر اتابك مظفر الدّين ؛ و از عراق و آذربايجان و ارّان و شيروان و گرجستان ملوك و صدور و اعيان با پيشكش‌هاى لايق به شرف بساطبوسى حضرت پيوستند .\r\nو چون رايات نصرت آيات نزديك به جيحون رسيدند حكم شد تا تمام كشتىها و زورق‌هاى [ 297 الف 
  ] ملاحان موقوف دارند ، و با وجود چندين كشتى پلى مضبوط بسته در غرّهء ذيحجهء سال ششصد و پنجاه و سيّم هجرى با لشكرى گران از آب جيحون عبور كرده ، و از جهت انعام ملّاحان باجى كه هميشه از ايشان مىگرفت به ايشان بخشيد و رسم باج گرفتن از ملّاحان مطلقا برانداخت .\r\nو چون از جيحون گذشت ، روز ديگر در كنارهء رودخانه به طريق سير طوف مىكرد . ناگاه از ميان بيشه چند شير ظاهر شدند . هلاگو خان فرمود تا جرگه بستند . و چون اسبان از شيران مىترسيدند ، بر بختيان مست سوار شده و ده شير را شكار كردند . روز ديگر از آنجا كوچ كرده در مرغزار شفورقان « 2 » نزول فرمود . و قصد اين داشت كه زياده از يك روز در آنجا توقّف نكند . اتفاقا روز ديگر عيد اضحى شد و در روز عيد به يكبارگى برف باريدن گرفت و دمه آغاز كرد ، و هفت شبانه‌روز متواتر مىباريد ، و به واسطهء شدّت سرما بسيار چهارپايان ضايع شدند . بنابراين ، آن زمستان بىاختيار در آنجا توقّف شد ، و در فصل بهار ارغون آقا بارگاهى هزار ميخى زراندر زر « 3 » و خرگاهى عالى با جمله اسباب مناسب لايق چنان پادشاهى آن‌چنان ترتيب فرمود كه به آسانى نقل و تحويل آن ممكن نمىشد . و مجلس خانهء مناسب آن بارگاه كه جميع ظروف آن از زر و نقرهء مرصع به جواهر نفيسه بود پيشكش نموده در روزى نيك و ساعتى سعد به فرمودهء هلاگو خان آن را برافراشتند و مجلس را به انواع تجملات بياراستند . و هلاگو خان آن را بسيار پسنديده داشت و به طالع سعد بر تخت پادشاهى و مسند\r\n\r\n\r\n","description":"","footnote":"\r\n( 1 ) . حركت آهسته و توأم با تأنّى هلاگو خان شايد به دليل آلات و عدّتى كه وى همراه داشت ، ضرورى بود .\r\n( 2 ) . م : سيورغان ؛ ق : سفورفان .\r\n( 3 ) . م : زراندوز .\r\n","page_name":" 3940 ","page_number":232},
  {"content":"\r\n\r\nشاهنشاهى قرار گرفت و خواتين و شهزادگان و امرا و ملوك و حكّام اطراف كه جمع شده بودند همه رسوم و آيين مباركبادى به تقديم رسانيدند .\r\nو چون از طوى فارغ شدند ، امير ارغون آقا به حكم قاآن متوجّه بندگى قاآن گشت و پسر خود ، گراى ملك و احمد بتيكچى و صاحب علاء الدّين عطا ملك [ جوينى 
  ] را جهت تدبير مصالح ممالك ايران در بندگى هلاگو خان بگذاشت .\r\n\r\n","description":"","footnote":"","page_name":" 3941 ","page_number":233},
  {"content":"\r\n . \r\n","description":"","footnote":"","page_name":" 3942 ","page_number":234},
  {"content":"\r\n\r\n\r\nذكر وقايع سال ششصد و چهل و پنجم « 1 » از رحلت خير البشر\r\nدر اين سال به واسطهء شدّت گرما در ميانهء سپاه منگوقاآن كه مدتى مديد قلعهء دولى شانگ « 2 » را محاصره داشتند وبايى پيدا شد كه اكثر سپاه منگوقاآن در آن و با هلاك شدند ، و منگوقاآن جهت دفع مضرّت بر شراب خوردن مداومت مىداشت ، تا آنكه از كثرت شراب خوردن مزاج او انحراف يافت و بيمارى وى شدّت پيدا كرد ، تا در محرّم اين سال بعد از آنكه هشت سال از سلطنت او گذشته بود ، در پاى همان قلعه وفات كرد « 3 » .\r\nبعد از اين واقعه آسوتاى اوغول « 4 » ، قندقاى نويان را بر سر لشكر گذاشته صندوق پدر را برداشت و به اردوهاى او رسانيد ، و در چهار اردوى او چهار روز تعزيت داشتند . روز اوّل در اردوى قوتوقتاى خاتون « 5 » ، روز دويم در اردوى قوتاى خاتون ، روز سيم در اردوى چابوى خاتون « 6 » ، كه در آن سفر در ملازمت بود ، روز چهارم در اردوى كيسان خاتون . و هرروز در هراردوى آن صندوق را بر تخت مىنهادند و بر وى نوحه و زارى مىكردند . بعد از آن او را در موضع بولقان قالدون ، كه آن را يكه قوروق گويند در پهلوى چنگيز خان و تولوى خان دفن كردند .\r\n\r\nذكر خواتين و فرزندان منگوقاآن پسر مهين تولوى خان\r\nآنچه از تواريخ معتبره معلوم مىشود آن است كه منگوقاآن با وجود خواتين بسيار از چهار زن فرزند داشت ؛ دو اصيل و دو كنيز . امّا خاتون بزرگ او قوتوقتاى خاتون « 7 » بود و دختر\r\n\r\n\r\n","description":"","footnote":"\r\n( 1 ) . م : ششصد و چهل و يكّم .\r\n( 2 ) . متن : مولى سانگ .\r\n( 3 ) . وى در اين موقع 52 سال داشت .\r\n( 4 ) . م : آسوناى اغل .\r\n( 5 ) . متن : قتقاى خاتون .\r\n( 6 ) . متن : اغل قونيش خاتون .\r\n( 7 ) . متن : قنقاى خاتون .\r\n","page_name":" 3943 ","page_number":235},
  {"content":"\r\n\r\nاؤلداى پسر بوتو كورگان از قوم ايكيراس ، كه داماد چنگيز خان بود ، و از اين خاتون دو پسر داشت : بزرگ‌ترين بالتو و كوچكين اورنگتاش ؛ و اورنگتاش را دو پسر بود : مهتر ساربان و كهتر متناتيمور ؛ « 1 » و هر دو در جوانى نمانده‌اند ، و ايشان را فرزند نبوده . و هم از اين خاتون دخترى داشت نام او بايالون « 2 » ، و او را به پسر چاؤقورچين فرنگ داده كه برادر هولداى « 3 » بود .\r\nو خاتون بزرگ ديگر مسلّط داشت كه نام او اغول قايميش از استخوان اويرات ، اروق سوقو توقه بيگى . و اين خاتون بغايت حاكمه و صاحب‌اختيار بود ، و اوّل نامزد تولوى خان بود و برادران شوهر خود قوبيلاى قاآن و هلاگو خان را فرزند مىگفت و ايشان از وى بسيار ملاحظه داشتندى . و از اين خاتون منگوقاآن را پسرى نشد ، امّا از اين زن دو دختر داشت . بزرگ‌ترين شيرين نام داشت و خردتر بيجيقه « 4 » ، و او را كرونان نيز گفتندى . و شيرين را به [ چوچمتاى 
  ] پس تايچو كورگان [ 297 ب 
  ] دادند . و چون شيرين وفات يافت ، بيجيقه را نيز به دو دادند .\r\nو كنيز معتبر نام او باباؤجين كه او را بوراجين خاتون نيز گفتندى از قوم باياؤت ، و از وى يك پسر داشت نام او شيركى « 5 » ، و اين شيركى را چهار پسر بود : نويان تيمور ، الوس بوقا ، توراتيمور و تيمور . و الوس بوقا پسرى داشت قويان تيمور نام . و توراتيمور سه پسر داشت :\r\nتوقلقتيمور ، بوقان ، از اقيمود . و سبب كنيز گرفتن اين باياؤجين آن بود كه پدرش زه كمانى از قورچى « 6 » خانه بدزديد و در ساق او زه را ببافتند . بدان سبب او را مىخواستند كه به ياسا رسانند ، و اين دختر به شفاعت پدر برآمد و نظر منگوقاآن بر وى افتاد و او را پسنديده به كنيزى گرفت و پدرش را خلاص كرد .\r\nو نام كنيز ديگر كويىتنى « 7 » از قوم ايلچيگين . از وى پسرى داشت آسوتاى « 8 » نام كه با اريق بوكا يكى شده با قوبيلاى قاآن مخالفت نمود . و اين آسوتاى را چهار پسر بود : هولاچو ، هنتوم ، اولجاى بوقا ، اولجاى . و اين اولجاى را دو پسر بود : بحكونها و برقاى ( ؟ ) . اين بود تفصيل خواتين و فرزندان منگوقاآن بر وجهى كه در تواريخ معتبره در نظر متتبّع رسيد ، و اللّه اعلم .\r\n\r\nذكر جلوس قوبيلاى قاآن بر سرير خانى و مخالفت برادرش اريق بوكا\r\nچون منگوقاآن وفات يافت خبر وفات آن در كنار رودخانهء قراموران به قوبيلاى قاآن رسيد كه . . . « 9 » كه هرچند برادرش او را به واسطهء درد پاى رخصت خانه مىداد قبول نكرده به جانبى كه نامزد شده رفت ، و جابون خاتون ، تايچيوتاى « 10 » ويگو « 11 » را فرستاده به قوبيلاى قاآن پيغام داد\r\n\r\n\r\n","description":"","footnote":"\r\n( 1 ) . جامع التواريخ : كونچاك .\r\n( 2 ) . متن : ماباتون .\r\n( 3 ) . متن : مرتوداى .\r\n( 4 ) . متن : سحقه .\r\n( 5 ) . م : سيركى .\r\n( 6 ) . متن : قورچين .\r\n( 7 ) . متن : خاتون .\r\n( 8 ) . ق : سوباى ؛ م : آسوباى .\r\n( 9 ) . جاى يك كلمه خالى است .\r\n( 10 ) . متن : بالجوتاى .\r\n( 11 ) . متن : بكو .\r\n","page_name":" 3944 ","page_number":236},
  {"content":"\r\n\r\nكه « از پيش اريق بوكا امراى بزرگ : دورجى و علمدار [ باشند 
  ] آمده‌اند و از مغول و جاؤقوت « 1 » ترقاتان « 2 » بيرون مىكنند و موجب آن حال معلوم نه . آن لشكرها را بدهيم يا نه ؟ » و بعد از آن به دو روز ايلچيان اريق بوكا نيز رسيدند و گفتند : « ما را به جهت خبر سلامتى و رسيدن شما فرستاده‌اند . » ايلچيان اريق بوكا گفتند : « ما نمىدانيم . همانا دروغ باشد . »\r\nچون ايشان پنهان داشتند قوبيلاى قاآن در گمان افتاد و در خلوت با بهادر نويان و اوريانگقداى كنگاچ كرد كه « چنين مىگويند ، و ايلچيان اريق بوكا قبول نمىكنند و معلوم نيست كه اريق بوكا در اين چه انديشه دارد . شما هردو با بعضى سپاه در اينجا باشيد تا من به رودخانهء قراموران بازگردم و از حقيقت حال خبر يابم ، بعد از آن شما را خبردار كنم . »\r\nالقصّه قوبيلاى قاآن به جانب رودخانهء قراموران بازگرديد و شهزادگان طغاچار « 3 » و قدآن و ييسونكگه هريكى با لشكرى به راهى بيرون رفتند و ولايات و ديهات مىگرفتند و خراب مىكردند . قوبيلاى چون به شهر نانگين « 4 » رسيد كه بر كنار قراموران است ، به تحقيق دانست كه دورجى و علمدار از قبل اريق بوكا به طلب لشكر آمده و زر بسيار به مغول و جاؤقوت مىرسانيده . بنابراين ، قوبيلاى قاآن ايلچى پيش اريق بوكا فرستاده پيغام داد كه « لشكرى كه زور از خانه‌هاى مغول و ولايت جاؤقوت بيرون كند به هيچ كار نخواهد آمد . و اگر غرض تو از لشكر جمع كردن گرفتن ولايت ننگياس است ما لشكرهايى كه از دست راست با منگوقاآن رفته بودند و اين زمان با موگه و قدآن و آسوتاى و جاؤتواند ، به تو دهيم تا كار ننگياس ساخته شود . »\r\nو چون در آن وقت علمدار از شهر نانگين رفته بود امّا دورجى در شهر جونگدو كه آن را خان ليغ گويند مانده بود ، قوبيلاى قاآن اين ايلچى را نزد اريق بوكا فرستاد و پيغام داد كه « تو نيز نوكرى با اين ايلچى ما بفرست » و دورجى قبول اين معنى كرده پنهانى به نوكر خود گفت كه « به اريق بوكا بگوى كه ظاهرا چنين مىنمايد كه قوبيلاى قاآن بر ضمير تو اطّلاع يافته . مصلحت در آن است كه تو يكى از امراى بزرگ تومان همراه ايلچى وى بفرستى با سنگقور و جانوران تا قوبيلاى قاآن از تو ايمن و غافل گردد . »\r\nاريق بوكا اين سخن را پسنديده داشت و امير تومان را با پنج سنگقور به رسم پيشكش همراه ايلچيان فرستاد و به ايشان گفت كه « دورجى و توقان به اتّفاق شما به خدمت قوبيلاى قاآن رفته سخنان شيرين به عرض خواهد رسانيد تا خاطر او از دغدغه [ اى 
  ] كه دارد فارغ گشته از سر فراغت بازگردد . »\r\n\r\n\r\n","description":"","footnote":"\r\n( 1 ) . متن : جاوتون .\r\n( 2 ) . رجوع شود به پاورقى 4 ، صفحهء 3873 كتاب .\r\n( 3 ) . متن : قراچار .\r\n( 4 ) . متن : نمكين .\r\n","page_name":" 3945 ","page_number":237},
  {"content":"\r\n\r\nالقصّه چون ايلچيان اريق بوكا رسيدند ، دورجى نويان به اتّفاق ايشان به خدمت قوبيلاى قاآن آمده بعد از گذرانيدن پنج سنگقور سخنان دلپذير به عرض رسانيد ؛ به اعتقاد فاسد خود آن‌چنان سخنان گفت كه گمانش آن شد كه قوبيلاى قاآن را بالكلّيه از جانب اريق بوكا دغدغه نماند . قوبيلاى قاآن نيز در جواب ايشان سخنان خوب گفت و فرمود كه « چون شما از سر لشكر جمع آوردن گذشتيد ، از جانب ما خاطرها جمع شد . » بعد از آن ايلچيان اريق بوكا را به خوشدلى بازگردانيد و خود فى الحال ايلچيان پيش آورده به اوريانگقداى و بهادر نويان فرستاده پيغام داد كه « حاليا مصلحت در آن است كه ترك محاصرهء اوجو كرده [ 298 الف 
  ] عنان عزيمت به اين جانب منعطف داريد ؛ چه ، سيرت خلق را مانند گردش روزگار نوعى ديگر مشاهده مىكنيم . »\r\nمقارن رسيدن ايلچيان قوبيلاى قاآن به آنجا ، طغاچار و ييسونگگه و نارين قدآن نيز بازگرديده بودند ، و اوريانگقداى ترك محاصره نموده با لشكرى فراوان روى به اردوى قوبيلاى قاآن نهادند . و چون دورجى و توقان پيش اريق بوكا رسيدند و او را از احوال قوبيلاى قاآن و اطّلاع او بر ارادهء اريق بوكا خبر دادند . اريق بوكا گفت : « اكنون چون قوبيلاى قاآن بر غدر و مكر ما اندكى وقوف يافت ، مصلحت در آن است كه ما شهزادگان و امرا را از اطراف و جوانب طلب داشته كار خانيت را كه مهمل و معطّل مانده در محلّ خويش قرار دهيم . » پس در اين باب كنگاچ كرده ايلچيان به هرجانب فرستاده و مردم را طلب داشتند . نايماداى پسر طغاچار و برادر كوچك چينگ تيمور ، ييسو ، هردو ، پيش او رفتند ، و ديگر شهزادگان و امرا هريكى بهانه و عذر نيامدن به ايلچيان گفته از جاى خود حركت نكردند .\r\nو چون به طلب اريق بوكا كسى نيامد ، بار ديگر با امراى خود كنگاج كرده كه يك نوبت ديگر ايلچيان نزد قوبيلاى قاآن فرستاده و او را به سخنان دلپذير ايمن و فريقته گردانيم ؛ شايد به نوعى وى متوجه اينجا گردد كه به مجرّد رسيدن وى را دستگير كرده ، كار خود را به اتمام رسانيم . » پس به اين نيّت بار ديگر دورجى را با دو نفر ديگر از امرا نزد قوبيلاى فرستاده پيغام داد كه « جهت تعزيت منگوقاآن حاضر بايد شد . »\r\nامرا به خدمت قوبيلاى قاآن رسيده پيغام اريق بوكا رسانيده جميع شهزادگان به اتّفاق يكديگر گفتند كه آنچه اريق بوكا گفته بسيار معقول و موجّه است . ما همه را از جهت تعزيت منگوقاآن حاضر بايد شد ، امّا چون از تعب و مشقّت لشكر بيرون نيامده ، پيشتر به خانه‌هاى خود مىرويم بعد از آن از آنجا جمعيت كرده به اتفاق يكديگر خواهيم آمد . دورجى گفت كه « به اين سخن نوكران من بازگردند و من خود در اينجا توقّف مىكنم تا در ملازمت بروم . » ايشان قبول اين معنى كردند ، و دورجى از اين پيغام نوكران خود\r\n\r\n","description":"","footnote":"","page_name":" 3946 ","page_number":238},
  {"content":"\r\n\r\nرا بازگردانيده خود در ملازمت قوبيلاى قاآن و ساير شهزادگان بماند .\r\nقوبيلاى قاآن چون اين جدّ و اهتمام از اريق بوكا مشاهده نمود ايلچى پيش لشكرى كه با منگوقاآن به ولايت ننگياس رفته بودند فرستاده ايشان را به زودى زود طلب داشت ، خصوصا به آسوتاى كه مقدّمهء آن لشكر بود به آمدن مبالغه تمام داشت . و موگه خود در آن سفر وفات كرد . و چون نوكران دورجى آن پيغام را به خدمت اريق بوكا رسانيدند ، شهزادگان و امرايى كه پيش او حاضر بودند با يكديگر مشورت كرده گفتند كه « ما تا كى منتظر توانيم بود كه ايشان بيايند يا نيايند ؟ اكنون ما را هيچ انتظار ايشان نبايد كشيد . » پس ايشان اتّفاق كرده در موضع يايلاق آلتاى اريق بوكا را به قاآنى نشاندند . و اسامى جماعتى كه اريق بوكا را قبول كردند و در آن باب سعى بسيار داشتند ، بدين تفصيل است :\r\nاورغنه بيرى [ خاتون 
  ] قراهلاگو ، آسوتاى و اورنگتاش « 1 » پسران اوگتاى قاآن ، الغو پسرزادهء چغتاى ، پسر طغاچار ، نايماداى « 2 » و ييسو برادر كوچك چينگ تيمور و پسران قدآن قورمشى ، [ ناچين 
  ] پسر آورده [ و 
  ] قراچار و يك پسر بيلگوتاى نويان . « 3 »\r\nالقصّه چون اين جماعت اريق بوكا را به قاآنى نشاندند آسوتاى را از لشكر طلب داشته علمدار را به اسم اميرى و بتيكچى بر سر لشكر فرستادند تا از راه اعتماد علمدار لشكر را محافظت نمايد و نگذارد كه سپاه متفرّق و پراكنده شوند . بعد از آن ايلچيان به جانب اردوى منگوقاآن فرستاد . همچنين جمعى ديگر را به جانب فرزندان كوتان و طايفه‌اى را به جانب ولايات ايل مغول و تنگقوت و جاؤقوت روانه كرده يرليغ‌ها نوشته به اطراف و جوانب آوازه انداخت كه « هلاگو خان و بركه و شهزادگان ديگر اتفاق نموده مرا به قاآنى برداشتند . بايد كه شما به سخن قوبيلاى قاآن و طغاچار و ييسونگگه و يكه قدآن و نارين قدآن التفات ننمايد و احكام ايشان را به هيچ وجه گوش نكنيد . »\r\nچون ايلچيان اريق بوكا « 4 » با اين فرمان‌ها رفته مردم را به قاآنى بوكا دعوت مىكردند چينگ تيمور و امراى ديگر كه در آن حدود مىبودند ايلچيان را با آن فرامين گرفته پيش قوبيلاى قاآن فرستادند . چون قوبيلاى بر مضمون فرامين اريق بوكا اطّلاع يافت ، دانست كه غرض او فتنه و فساد است . پس جماعتى از امرا و شهزادگان را كه با او مىبودند جمع كرده فرامين اريق بوكا را بر ايشان خواند . چون بر حقيقت اطّلاع يافتند بسيار اعراض شده با يكديگر گفتند كه « ما به قاآنى اريق بوكا با وجود قوبيلاى قاآن به هيچ وجه راضى نخواهيم بود . » پس به اتّفاق يكديگر در بيچين ييل موافق سنهء ثمان و خمسين و ستّمائه [ - 658 
  ] هجرى در ميانهء فصل\r\n\r\n\r\n","description":"","footnote":"\r\n( 1 ) . متن : اوزبكتاش .\r\n( 2 ) . متن : باسمعا .\r\n( 3 ) . متن : ملكوتاى نويان .\r\n( 4 ) . متن : اريق بركان .\r\n","page_name":" 3947 ","page_number":239},
  {"content":"\r\n\r\nتابستان در شهر كى مينگ‌فو « 1 » قوبيلاى قاآن را بر تخت خانى نشانيدند . همگى به طريقى كه ميانهء سلاطين مغول [ 298 ب 
  ] متعارف و معتاد بود سرها برهنه كرده ، كمرها را گشاده ، نزد قوبيلاى قاآن زانو زدند . و اسامى شهزادگان و امرايى كه قوبيلاى قاآن را اتّفاق كرده به قاآنى اريق بوكا راضى نشدند ، اين است : طغاچار و ييسونگگه و يكه قدآن و نارين قدآن و چينگ تيمور . و ديگر شهزادگان و از امرا پسران موقلى كويانگ قورمشى و بادين كورگان و دارى كورگان .\r\nالقصّه چون صحبت اين‌چنين روى نمود كه جمعى از شهزادگان و امرا اريق بوكا را به قاآنى برداشتند و طايفه‌اى قوبيلاى قاآن ، را ميانهء ايشان مخالفت و نزاع قايم شد . در اين اثنا دورجى كه نزد قوبيلاى قاآن مانده بود - كه او را به بهانهء تعزيه به اردوى منگوقاآن برده بر دست اريق بوكا گرفتار كند - چون اين حالت را مشاهده كرد ، در شبى كه قوبيلاى قاآن با امرا به صحبت و عيش مشغول بودند بگريخت ، و چون خبر گريختن وى به سمع قوبيلاى قاآن رسيد جمعى را در عقب او فرستاد كه هرجا كه باشد او را گرفته بياورند .\r\nاتّفاقا پيش از آنكه فوج قوبيلاى قاآن به او رسند يامچيان او را گرفته نزد قوبيلاى قاآن آوردند ، و او را بعد از تهديد بسيار محبوس گردانيدند . بعد از آن قوبيلاى قاآن ، ابيشقا پسر بورى پسر مواتوگان پسر چغتاى را ايالت الوس جدّ خويش داده او را روانهء آن جانب گردانيد و برادر كهتر ، نارين قدآن ، را همراه او فرستاد . اتّفاقا در حدود ولايت تنگقوت ايلچيان اريق بوكا با لشكرى بسيار و حشم بىشمار به ايشان رسيده هردو را دستگير نموده پيش بوكا بردند .\r\nاريق بوكا ايشان را بند فرمود و ايلچيان قوبيلاى قاآن را هم كه قبل از اين رفته بودند نيز محبوس ساخت . و به اين واسطه مادهء نزاع ميانهء ايشان قوّت گرفت .\r\nو اريق بوكا پسر بزرگتر هلاگو خان ، جومقر نام و قراچار پسر آورده را با چند شهزادهء ديگر لشكر داده به جنگ منقلاى لشكر قوبيلاى قاآن كه ييسونگگه و يكه قدآن سرداران لشكر بودند فرستاد . و بعد از آنكه ميانهء اين دو طايفه كارزار بسيار شد ، سپاه اريق بوكا طاقت مقاومت نياورده روى به گريز نهادند و جومقر « 2 » و قراچار با معدودى چند گريخته به جانبى بيرون رفتند . اريق بوكا چون اين خبر شنيد بسيار متوهّم شد ؛ چه ، خلاصهء لشكر او اين جماعت بودند كه از قراول قوبيلاى قاآن شكست يافته پراكنده گشتند . و اريق بوكا از اعراض اين فرمود تا ابيشقا نبيرهء چغتاى را و برادر كوچك نارين قدآن را كه هردو در بند او بودند با تمام ايلچيان قوبيلاى قاآن كه در بند داشت به قتل رسانيدند . و بعد از كشتن ايشان خود با سپاهش به\r\n\r\n\r\n","description":"","footnote":"\r\n( 1 ) . متن : اشقا .\r\n( 2 ) . جامع التواريخ : جومقور .\r\n","page_name":" 3948 ","page_number":240},
  {"content":"\r\n\r\nولايت قرقيز « 1 » درآمد . و چون معهود چنان بود كه مأكول و مشروب شهر قراقروم از ختاى به گردون مىآوردند ، قوبيلاى قاآن سر راه ختا را ضبط كرده آن را منع نمود ، و به اين واسطه در قراقروم آن‌چنان قحط روى نمود كه زياده بر آن متصوّر نبود ، و اريق بوكا از رهگذر آن قحط بسيار متأثر شده و مصلحت در آن ديد كه « الغو پسر بايدار پسر چغتاى كه مدّتى است كه ملازمت مىكند و راه و رسم هركارى دانسته ، به تختگاه جدّ خويش رفته ، الوس جمع آورده ، به آزوقه و سلاح ما را ممدّ و معاون گردد . »\r\nالقصّه منشور ايالت ماوراء النهر تا به جيحون را به الغو داده او را روانهء آن جانب گردانيد .\r\nالغو چون به حدود كاشغر رسيد ، قريب به صد و پنجاه هزار سوار مردان كار بر وى جمع شدند و او علم مخالفت و عصيان برافراشته اريق بوكا را مطلقا از خاطر خود فراموش كرد . و مقارن اين حال قوبيلاى قاآن با لشكرى گران متوجّه دفع اريق بوكا شده به تعجيل هرچه تمام‌تر مىآمد ، تا آنكه در موضعى كه به قنقى دبان اشتهار دارد رسيد . و آنجا آن خبر اشتهار يافت كه اريق بوكا ، ابيشقا پسر بورى را با شهزادهء ديگر كه عبارت از بارين قدآن باشد و صد نفر ديگر از ايلچيان قوبيلاى قاآن كه مجموع در بند او بودند ، به قتل رسانيد .\r\nقوبيلاى قاآن از شنيدن اين خبر بسيار آزرده‌خاطر شد و فرمود تا جوچى نويان را كه از امراى اريق بوكا در بند است گردن زدند . و پيش از آنكه قوبيلاى قاآن به اين لشكر برنشيند و چون به او خبر رسيده بود كه اريق بوكا علمدار و قوندقى « 2 » بر سر لشكرى كه با منگوقاآن به جانب ننگياس رفته بود و بعد از فوت منگوقاآن ، آسوتاى بر سر آن سپاه سرورى پيدا كرده ، در اين وقت او جريده لشكر را گذاشته پيش اريق بوكا آمده در مقام اطاعت و انقياد درآمده او را به امارت و شحنگى ننگياس فرستاده آن ولايت را با آن لشكر در قبضهء تصرّف خود درآورده . بنابراين ، قوبيلاى قاآن از شهزادگان يكه قدآن و قابيچو و جوچى قسار را با چند شهزادهء ديگر و از امراى بزرگ بورى ، با لشكر بزرگ به جنگ آن جماعت فرستاد .\r\nچون اين هردو طايفه به يكديگر رسيدند ميانهء ايشان جنگى عظيم روى نمود ، چنانچه علمدار [ 299 الف 
  ] در آن معركه به قتل رسيد و از سپاهيان اكثر نيز كشته شدند و بقيّة السيف پراكنده گشته هركسى به گوشه‌اى خزيد و جمعى قليل از معركه گريخته خود را در قرقيز به خدمت اريق بوكا رسانيدند . و قوبيلاى قاآن چون به قراقروم رسيد هرچهار اردوى اريق بوكا را و اردوهاى كولگان را دريافت و ايشان را بازگردانيده با خود همراه برد . و آن زمستان در رودخانهء اونگين موران توقّف نمود . و بندگان اريق بوكا پريشان و سرگردان با لشكرى لاغر و\r\n\r\n\r\n","description":"","footnote":"\r\n( 1 ) . متن : قوقر .\r\n( 2 ) . متن : قيلاقى .\r\n","page_name":" 3949 ","page_number":241},
  {"content":"\r\n\r\nگرسنه در سرحدّ كم كمچيؤت در رودخانهء يوس « 1 » با فلاكت تمام آن زمستان را گذرانيد . و چون گرسنگى و پريشانى او به نهايت رسيده بود بالضّروره ايلچى به خدمت قوبيلاى قاآن فرستاده و اظهار پشيمانى و اعتراف به گناهكارى كرده معروض داشت كه « اكنون من از كردهء خود پشيمانم ؛ كه از روى جهل و نادانى بود و بسيار منفعلم ، آقاى من حاكم است . هرجا كه فرمايد بيايم و از فرمان او تجاوز ندارم . و نيز بركه و هلاگو و الغو مىرسند ، من رسيدن ايشان را انتظار دارم كه به اتّفاق ايشان به هرخدمتى كه آقا فرمايد ايستادگى نموده عذر تقصيرات سابق به جاى آوريم . »\r\nچون ايلچى اريق بوكا اين پيغام به عرض قوبيلاى قآن رسانيد ، قوبيلاى قاآن فرمود كه پسران راه گم كرده اين زمان هشيار و بيدار شده‌اند و به عقل و فهم رسيده و به گناه خود معترف شده‌اند . بعد از آن به ايلچى اريق بوكا گفت كه « وى پيش از بركه و هلاگو و الغو بيايد بسيار پسنديده است ، و بايد كه تا آمدن ايشان به حال خود بوده باشد ، كه چون ايشان بيايند و ايلچيان ايشان به اينجا برسد هرنوع كه وقت مقتضى خواهد بود حكم كرده خواهد شد . امّا مناسب آن است كه اريق بوكا انتظار ايشان نكشد و خود را پيشتر به اينجا رساند تا ماده كدورت و فتنه بالتمام بر طرف شود ، و او را نيز به هرولايتى كه خاطر او خواهد فرستاده شود . »\r\nو قوبيلاى قاآن ايلچيان اريق بوكا را رعايت پادشاهانه فرموده رخصت داد و خود از رودخانه قراموران كوچ كرده به موضع قراؤن جيدون به اردوهاى خود فرود آمد و اردوهاى اريق بوكا و كولگان را در يورت‌هاى ايشان رها كرد و فرمود كه « بىرخصت از اينجا بايد حركت نكنيد . » و ييسونگگه عمّزادهء خود را با ده تومان لشكر به سرحدّ الوس فرستاده فرمود كه « در آنجا مستعدّ باش كه هرگاه اريق بوكا بيايد در راه به او پيوسته همراه بايد آمد . » و چون در آن وقت هلاگو خان و الغو را ميل به جانب قوبيلاى قاآن بود پياپى ايلچيان به همديگر مىفرستادند و هلاگو مكرّر كسان پيش اريق بوكا فرستاده او را از مخالفت قوبيلاى قاآن منع نمود و ملامت بسيار كرد ، و الغو نيز همچنين . و چون الغو دانست كه قايدو و قوتوقو جانب اريق بوكا دارند و با قاآن اتفاق ندارند ، مكرّر بر سر ايشان رفته ولايت ايشان را تاخت و تاراج نموده و ولايت ايشان را بالكليّه مستأصل و نابود گردانيد .\r\nو در اين زمان قاآن ايلچى پيش هلاگو خان و الغو فرستاده پيغام داد كه « در ولايت فتنه برخاسته ، بايد كه از كنار جيحون تا در مصر لشكر مغول ولايت تاژيك را آن‌چنان محاصره نمايند كه از هيچ ممرّ چيزى كه موجب بدنامى و بىناموسى آبا و اجداد ما تواند بود به ظهور\r\n\r\n\r\n","description":"","footnote":"\r\n( 1 ) . فرس .\r\n","page_name":" 3950 ","page_number":242},
  {"content":"\r\n\r\nنرسد . و اين معنى وابسته به اهتمام هلاگو خان است . و از آلتاى از آن جانب تا جيحون ايل و الوس را الغو بداند و نگاه دارد ؛ و از اين جانب از آلتاى تا كنار درياى محيط تعلّق به من دارد و نگاهداشت آن به عهدهء من است . » و بركه هردو جانب را نگاه مىداشت و پيش قاآن و اريق بوكا ، هردو ، ايلچى مىفرستاد .\r\nالقصّه ، اريق بوكا آن قدر ملايمت كرد كه قاآن از سر او درگذشت ، و او در آن فرصت در تابستان اسبان خود را فربه ساخت ، و در سر پاييز باز به جنگ قاآن برخاست و آن ملايمت‌ها و زبونىها را سپاهيگرى نام نهاد و شروع در مخالفت نمود . ييسونگگه عمّزادهء قاآن در اين وقت با ده تومان لشكر به سرحدّ الوس نشسته بود . اريق بوكا كس پيش او فرستاده پيغام داد كه « اينك ما به قصد ملازمت قاآن مىآييم . » ييسونگگه اين پيغام شنيد خاطر جمع كرده در مقام اسباب مهمانى به‌هم رسانيدن شد ، كه به يك ناگاه غافل بر سر او ريخته اكثر سپاه او را به ضرب شمشير هلاك نمود ، و ييسونگگه به حال فلاكت هرچه تمام‌تر خود را از آن ميانه بيرون انداخت ، و اريق بوكا اردوهاى چغتاى و كولگان و از آن خود تمام كوچانيده از چول گذشته متوجّه جنگ قاآن شد .\r\nقاآن چون بر حقيقت حال اطّلاع يافت كس به طلب طغاچار فرستاده به اتّفاق طغاچار و هلاقور پسر ايلچيتاى و نارين قدآن با لشكرها كه داشتند متوجّه دفع اريق بوكا شد ، و در پس پشته‌اى كه به خواجه بولداق « 1 » اشتهار دارد ، ميانهء اين دو طايفه كارزارى سخت روى نمود .\r\nآخر الأمر بعد از كشش و كوشش بسيار اريق بوكا طاقت مقاومت نياورده روى به گريز نهاد و خلايق بسيار از اقوام اويرات به قتل رسيدند . و [ 299 ب 
  ] چون اريق بوكا پشت به معركه داده بگريخت ، جمعى از امراى قوبيلاى قاآن خواستند كه او را تعاقب نموده به دست آورند كه قوبيلاى قاآن فرمود « هيچ‌كس هزيمتيان را تعاقب نكند ؛ چه ، ايشان كودكان نادان‌اند ؛ باشد كه از كردهء خود نادم شوند [ و 
  ] راه اطاعت و انقياد پيش گيرند . »\r\nو بعد از ده روز آسوتاى پسر مونگه قاآن « 2 » كه از امراى بزرگ اريق بوكا بود ، به وى رسيد ، و اريق بوكا را دلدارى داده باز در مقام جنگ درآمده . در اين مدّت نيز استعداد كرده به جنگ سپاه طغاچار شدند . اتفاقا اين مرتبه در بيابان ريگ كه آن را الت گويند در [ موضع شيرگان ناغور نزديك 
  ] پشتهء شيلگلك ميانهء هردو طايفه كارزار قايم شد . قاآن دست راست لشكر اريق بوكا را از پيش برداشت و جمعى كثير از اطراف به قتل رسيد ، امّا قول و دست چپ او تا شبانگاه جنگ مىكردند و شبانگاه قاآن را بازپس نشاندند . و هردو طايفه چون شب در آمد\r\n\r\n\r\n","description":"","footnote":"\r\n( 1 ) . جامع التواريخ : خوچه بلداق .\r\n( 2 ) . متن : كوكچه .\r\n","page_name":" 3951 ","page_number":243},
  {"content":"\r\n\r\nدست از جنگ بازداشته به آرامگاه خود رفتند . و در اين مرتبه اكثر سپاهيان از هردو طرف به واسطهء تشنگى و پيادگى هلاك شدند . و در زمستان هردو برادر به خانه‌هاى خود رفتند و بهار و تابستان نيز به حال خود گذرانيده متعرّض يكديگر نشدند .\r\nو چون مكرّرا در اين ايّام اريق بوكا كس پيش الغو فرستاده از وى به سلاح و علوفه امداد خواسته و او اجابت ننمود ، اريق بوكا لشكرى ترتيب داده متوجّه جنگ الغو گشت . و عن قريب حكايت او به تفصيل مىآيد ، ان شاء اللّه تعالى .\r\nاكنون شمّه‌اى از احوال شهزاده هلاگو خان و آنچه او را در ايران‌زمين از فتوحات روى نموده سال‌به‌سال شنيد . سابقا قلمى شد كه هلاگو خان در سنهء خمسين و ستّمائه [ - 650 
  ] امير كبيقانويان را با لشكرى جرّار به دفع قلاع ملاحده نامزد فرموده بود ، و وى در اوايل محرم سنهء ششصد و پنجاه و يك از آب‌آمويه گذشته دست به تاخت و تاراج ولايت قهستان - كه عمده اسماعيليه در آن بلاد مىبودند - برآورد . و بعضى از ولايات قهستان را فتح نموده از آنجا با پنج هزار سوار پياده عنان عزيمت به صوب قلعهء گرد كوه منعطف داشت و در ماه ربيع الاوّل همين سال به پاى آن قلعه رسيده ، چون نيك انديشه نمود قلعه‌اى ديد بسيار مستحكم و گرفتن او بسيار دشوار ؛ بنابراين ، فرمود تا در حوالى قلعه خندقى بريدند و پيرامن آن خندق ديوارى استوار برآوردند ، و سپاه خود را در قفاى آن ديوار به جرگه فرود آورد . و از آن طرف ديگر نيز خندقى عميق و ديوارى مستحكم‌تر از آن ديوار برآورد ، چنانچه سپاه در ميان دو خندق و دو ديوار به درازى فرود آمده از دو طرف تردّد مىكردند و از آسيب شبيخون فداييان محفوظ مانده شب‌ها دو طرف راه به احتياط تمام نگاه مىداشتند .\r\nبعد از آن بحسوقانويان « 1 » را در آنجا گذاشته خود به پاى قلعهء مهرين رفت و آن قلعه را محاصره كرده منجنيق‌ها نصب نمود و جمعى از امرا به آنجا تعيين كرد و خود در هشتم جمادى الآخر اين سال به پاى شاهدز درآمد و جمعى را بكشت . و از آنجا متوجّه ولايت طارم و رودبار شده در آن ولايت نيز تاخت و تاراج بسيار كرد . بعد از آن به پاى منصوريّه و اله‌نشين آمدند و هجده روز كشش كرده و از آنجا بازگشته روى به قهستان آوردند و گلّه‌هاى تون و ترشيز و زيركوه « 2 » را براندند و قتل و تاراج كرده بسيار مردم را اسير و برده بردند . و در نهم جمادى الأوّل سال مذكور تون و ترشيز را گرفتند ، و در دهم ماه شعبان دز مهرين را بستند و بيست و هفتم ماه رمضان دز كمالى را به حوزهء تصرّف خود درآوردند ، و نهم شوّال همين سال از گرد كوه ، فداييان شبيخون آورده جرگهء مغول را خراب كردند و اكثر مغولان را به قتل\r\n\r\n\r\n","description":"","footnote":"\r\n( 1 ) . جامع التواريخ : بورى .\r\n( 2 ) . متن : دزكوه .\r\n","page_name":" 3952 ","page_number":244},
  {"content":"\r\n\r\nرسانيدند ، چنانچه سردار ايشان بوى بير در آن شب كشته شد .\r\nدر اين اثنا در قلعهء گرد كوه و با افتاد و مردم بسيار هلاك شدند . و چون اين خبر به علاء الدّين محمّد - كه پادشاه ملاحده بود - رسيد ، مبارز الدّين على تورانى و شجاع الدّين حسن استرابادى « 1 » را با صد و ده مرد سپاهى مردانه نامزد گرد كوه كرده روانهء آن جانب گردانيد .\r\nو فرمود كه هريكى از اين يك صد و ده مرد يك من نمك و دو من حنا به قلعه برد ؛ چه ، نمك در قلعه نمانده و حنا هرچند در كتب متعارف نيست كه دافع و با باشد ليكن در آن ايام اتّفاقا قضيّتى روى نمود كه مردم آن قلعه را يقين شد كه حنا مفيد و با تواند بود . و آن‌چنان بود كه دختر اميرى را در آن قلعه عروسى مىكردند ، و در شب - چنانچه قاعدهء مقرّر است - دست و پاى آن عروس را به حنا رنگ كرده بودند و چون دست و پاى حناى بسته او را شستند .\r\nجمعى از وبائيان به واسطهء تشنگى و كميابى آب آن آب را خوردند و از و با به سلامت ماندند و بنابراين تجربه ، حنا طلب داشتند . « 2 »\r\nالقصّه چون اين صد و ده مرد به قلعهء گرد كوه درآمدند قلعه باز مستحكم شد . امّا در اين اثنا به نوعى [ 300 الف 
  ] كه قبل از اين در احوال علاء الدّين مذكور شد كه حسن مازندرانى كه از مقرّبان و مصاحبان او بود به اشاره پسرش خورشاه ، علاء الدّين را به قتل رسانيد .\r\nو هلاگو خان در سال ششصد و چهل و دويم از رحلت خير البشر عليه و آله التحية من الملك الأكبر ، ملك شمس الدّين كرت « 3 » را به رسالت پيش ناصر الدين محتشم « 4 » كه از دعات معتبر اسماعيليه بود امّا پير و ضعيف شده ، فرستاد و او را طلب داشت . ناصر الدّين محتشم امتثال فرمان پادشاه جهان‌مطاع نموده در هفدهم ماه جمادى الأول با انواع تحف و هدايا به بندگى حضرت آمده به انواع الطاف پادشاهانه و عنايات خسروانه سرافراز گشت . و هلاگو خان به او گفت كه « چرا اهل قلعه را فرونياوردى ؟ » گفت : « ايشان به غير فرمان خورشاه - كه او را پادشاه خود مىدانند - به سخن ديگرى نمىروند . » پس هلاگو خان منشور ايالت تون به ناصر الدّين محتشم داد و او را روانهء تون گردانيد . و در ماه صفر سال ششصد و چهل و پنجم از رحلت خير البشر عليه و آله التحية من الملك الأكبر ، وى در تون وفات يافت .\r\n[ و هولاگو خان از آنجا منزل به منزل مىآمد . چون به حدود زاوه و خواف رسيد ، اندك\r\n\r\n\r\n","description":"","footnote":"\r\n( 1 ) . متن : سرابانى .\r\n( 2 ) . مؤلف حكايتى نظير اين در خصوص شفابخشى حنا در بيمارى و با را ضمن حوادث سال‌هاى پيش بيان داشته است .\r\n( 3 ) . پادشاه هرات و فيروزكوه و گرجستان .\r\n( 4 ) . خواجه نصير الدّين طوسى ، اخلاق ناصرى ، را به نام همين ناصر الدّين عبد الرحمن بن ابى منصور محتشم ( فرماندار ) قهستان تأليف كرده است .\r\n","page_name":" 3953 ","page_number":245},
  {"content":"\r\n\r\nعارضه‌اى طارى شد . ، و كوكا ايلگاى و كيتبوقا نويان را با ديگر امرا نامزد فتح باقى ولايات ايشان فرمود . . . در هفتم ربيع الآخر به در شهر تون رسيدند و مناجيق نصب كرده جنگ كردند . . . و مظفّر و منصور با بندگى هلاگو خان آمدند و متوجّه طوس شدند . 
  ] « 1 »\r\nو چون هلاگو خان به طوس رسيد در باغى كه آن را ارغون آقا مىساخت ، فرود آمد و از آنجا كوچ كرده به باغ منصوريّه درآمد ، و خواتين ارغون آقا و خواجه عزّ الدّين طاهر آنجا تزغو « 2 » داشتند . و روز ديگر از آن باغ به مرغزار رادكان آمدند و يك چندى در آنجا ماندند ، و از آنجا به خبوشان كه مغولان آن را قوچان مىخوانند آمدند ، و آن قصبه را به تازگى عمارت فرمودند و وجه آن را از خزانه حواله نمودند ، و كهريزهاى آن قصبه را جارى نمودند و كارخانه‌ها بنا نهادند ، و در پهلوى مسجد جامع باغى ساختند ، و سيف الدّين آقا ، كه وزير و مدير مملكت بود در تعمير مسجد جامع بسيار سعى و اهتمام نمود و اوقاف بر وى مقرّر گردانيد . و امرا و اعيان حضرت را حكم شد كه در آن قصبه خانه‌ها و عمارت‌ها ساختند .\r\nو در اين وقت بيكى تيمور قورچى و ظهير الدّين سپهسالار بيتكچى و شاه امير كه ايشان را به رسالت نزد خورشاه فرستاده بود ، بازگشته ، در تاريخ بيست و نهم شهر جمادى الأوّل سال مذكور به خدمت و بندگى حضرتش رسيدند . بعد از آمدن ايشان هلاگو خان از قوچان كوچ كرده روى به عراق نهاد . چون به بسطام رسيد ، شحنهء هرات ، مرگيتاى ، را با بيكلميش باز به رسالت نزد ركن الدّين خورشاه فرستاده ، او را تهديد بسيار نمود .\r\nو در آن وقت خواجه نصير الدّين طوسى « 3 » و جمعى ديگر از اطبّا مثل رئيس الدّوله و موفّق الدّوله و فرزندان ايشان كه به غير اختيار در آنجا افتاده بودند ، چون حركات و افعال خورشاه بسيار ناسامان مشاهده مىكردند و از ظلم و تعدّى كه بر طبيعت فاسدهء او غالب بود علامت زوال دولت ظاهر مىنمود ، بنابراين آن جماعت اتّفاق نموده در مقام آن شدند كه خورشاه را به نحوى كه بود بر آن داشتند كه با ايلچى هلاگو خان در مقام هموارى درآمده .\r\n[ او 
  ] از سر غرور فرود آمده و ايلچى را بسيار عزّت نمود و برادر كوچك خود شهنشاه را با خواجه نصير الدّين طوسى و طايفه‌اى ديگر از بزرگان دولت خود به بندگى هلاگو خان فرستاده اظهار اطاعت و انقياد نمود .\r\nو چون شهنشاه با آن جماعت به ملازمت پادشاه جم جاه هلاگو خان رسيد ، ايشان را اعزاز و اكرام بسيار نمود و فرمود كه بار ديگر جمعى از مردم خوب مثل ظهير الدّين و تولك بهادر « 4 »\r\n\r\n\r\n","description":"","footnote":"\r\n( 1 ) . مطالب بين [ 
  ] به جهت تتميم اطّلاع خوانندگان از مسير حركت هلاگو خان و در نهايت دفع ملاحده ، مطابق جامع التواريخ ( چاپ محمّد روشن ، ج 2 ، ص 984 ) اضافه شد .\r\n( 2 ) . متن : برغو . مطابق جامع التواريخ اصلاح شد .\r\n( 3 ) . م : زوزنى .\r\n( 4 ) . متن : ظهير الدّين ديولك بهادر .\r\n","page_name":" 3954 ","page_number":246},
  {"content":"\r\n\r\nو بخشى و مازوق را نزد ركن الدّين خورشاه روند و به وى بگويند كه در آيين فرمانبردارى ما راستگوى بايد بود . بايد كه جميع قلاع را خراب كنى و خود به درگاه ما حاضر شوى . » خورشاه در باب رفتن خود اهمال مىورزيد و در جواب آن جماعت گفت كه « اگر پدرم به آن درگاه مخالفت داشت ، من غير از بندگى و فرمانبردارى چاره ندارم . » و چند قلعه را مثل ميمون دز « 1 » و الموت و لمبسر را فرمود تا شروع در خراب كردن آنها كرده كنگره‌ها را بينداختند و دروازه‌ها را برداشتند ، و شروع در كندن فصيل كرده ، و از براى خود به ملازمت رفتن يك سال مهلت خواست .\r\nو چون اين نوبت ايلچيان بىركن الدّوله خورشاه به خدمت رفته پيغام وى را رسانيدند ، معروض داشتند كه بعد از يك سال كه مهلت خواسته خود به خدمت مىرسد . هلاگو خان دانست كه زمان نكبت و زوال دولت او رسيده ، از آمدوشد ايلچيان او را تنبيهى نخواهد شد .\r\nبنابراين از بسطام متوجه جانب ايشان شده حكم فرمود تا لشكرها كه در عراق و ديگر اطراف بودند بر ميمنه ؛ بوقاتيمور و كوكا ايلگاى از راه مازندران روان شدند ؛ و بر ميسره : تكودر اغول و كيتبو قانويان از راه خوار و سمنان و هلاگو خان با يك تومان لشكر بهادر در قلب مىرفت . با وجود اين حال مرتبه [ اى 
  ] ديگر ايلچيان فرستاده پيغام داد كه « عزيمت رايات نصرت آيات به آن حدود جازم شده . اگر خورشاه با وجود چندين گناهان به خدمت استقبال قيام نمايد ، نظر عفو بر گناهان [ 300 ب 
  ] وى انداخته باز او را سرافراز گردانيم . »\r\nو چون رايات نصرت آيات از فيروزكوه گذشت ، ايلچيان به اتّفاق وزير كيقباد به بندگى رسيده خرابى قلاع قبول كردند و التماس نمودند كه قلعهء الموت ولمبسر ، كه خانهء قديم ايشان است ، براى فرزندان ايشان مسلّم دارند و خورشاه را يك سال مهلت دهند كه بعضى تحف و هدايا كه لايق آن حضرت باشد سامان داده به شرف بساطبوسى مشرّف گردد ، و باقى قلعه‌ها را خراب كنند .\r\nالقصّه ركن الدّين خورشاه هرچند اين حيله‌ها و مكرها مىانگيخت فايده نداشت ، و هلاگو خان روزبه‌روز در باب نابود گردانيدن آن طايفه جدّ و اهتمام بيشترى مىورزيد ، تا آنكه در اثناى راه گذر ايشان به شاهدز افتاد و آن را به دو روز گرفته ، ايلچى نزد خور شاه فرستاده او را طلب داشت . چون دولت آن طايفه روى به زوال داشت ، اين مرتبه نيز ايلچيان را به جواب ناصواب بازگردانيد و قبول كرد كه پسر خود را با سيصد مرد حشرى به خدمت فرستد و تمامى قلعه‌ها را خراب گرداند .\r\n\r\n\r\n","description":"","footnote":"\r\n( 1 ) . متن : همايون دز .\r\n","page_name":" 3955 ","page_number":247},
  {"content":"\r\n\r\nچون اين خبر در عباس‌آباد رى به سمع وى رسيد چند روز در آنجا توقّف نمود ، كه در اين اثنا خورشاه پسر هفت سالهء خود را ، كه از سرّيّت داشت با جمعى از اكابر و اعيان در هفدهم ماه رمضان سنهء ششصد و پنجاه و چهار هجرى بفرستاد . هلاگو خان آن پسر را بسيار عزّت نموده فرمود كه چون اين پسر بسيار خرد است ، بردن او در اردو خوب نيست ، بايد كه او بازگردد . و اگر ركن الدّين خورشاه خود ديرتر مىآيد ، بايد كه برادر ديگر را به خدمت بفرستد تا شهنشاه كه چندگاه است كه ملازمت مىكند ، بازگردد . »\r\nو ركن الدّين برادر ديگر خود شيرانشاه « 1 » را با خواجه اصيل الدّين زوزنى و سيصد مرد سپاهى فرستاد . و ايشان در پنجم شهر شوّال با يرليغ استمالت مراجعت كردند ؛ و مضمون فرمان آن بود كه « به واسطهء آيين و اظهار اطاعت و فرمانبردارى گناهان پدر و متعلقان ايشان را بخشيديم و از ركن الدّين خود در اين مدّت كه به جاى پدر نشسته گناهى صادر نشده ، امّا بايد كه همهء قلاع را خراب كند و به همه وجوه به عنايات ما اميدوار باشد . »\r\nو چون ايشان خوشحال و خرّم بازگشتند فرمان شد كه لشكرها از اطراف و جوانب به جرگه روان شوند . بنابراين ، سپاه مغول به موجب فرموده از جميع جهات متوجّه ولايت ايشان شده به يك ناگاه ايشان را فروگرفتند ، خصوصا بوقاتيمور و كولا ايلگاى از جانب اسفيدار بسيار نزديك رسيدند . خورشاه چون بر حقيقت حال اطّلاع يافت كس پيش ايشان فرستاده پيغام داد كه « ما ايل شديم و به خراب ساختن قلعه‌ها مشغول‌ايم . موجب آمدن شما در اين حدود چيست ؟ » ايشان در جواب از روى طنز گفتند كه « چون از جانبين يگانگى و اتّحاد به هم رسيد و بيگانگى از ميان برخاست ، به علفخوار شما آمده‌ايم . چند روز كه اسبان ما آسايش كردند مىباشيم ، بعد از آن بازمىگرديم . »\r\nو در دهم شوّال رايات نصرت آيات هلاگو خان از راه بيشكل دره به رود بارات آمده ، لشكر مغول شروع در تاخت و تاراج نمودند و در هجدهم شوّال بارگاه آسمان‌ساى ايشان را در موضعى كه مقابل ميمون دز است از طرف شمالى بر پاى كردند ، و روز ديگر هلاگو خان سوار شده جنگگاه‌ها را نظاره مىكردند و جاى درآمدن و برآمدن آن قلعه را مشاهده مىفرمودند . روز سيم از جميع جوانب قلعه لشكرها در رسيدند ، به عظمتى كه در وصف نگنجد . و پيرامن قلعه كه قريب شش فرسنگ [ بود 
  ] يرگه كردند ، امّا چون هلاگو خان استحكام و معمورى قلعهء ميمون دز مشاهده نمود يقين او شد كه گرفتن اين قلعه به جنگ از جمله محالات است . بنابراين ، با شهزادگان و امرا در باب محاصرهء آن قلعه و مراجعت و توقّف و\r\n\r\n\r\n","description":"","footnote":"\r\n( 1 ) . ق : شهران شاه .\r\n","page_name":" 3956 ","page_number":248},
  {"content":"\r\n\r\nانتظار تا سال ديگر كنگاچ فرمود . اكثر ايشان گفتند كه « زمستان رسيد و چهارپايان ما لاغر و اينجا علف نيست ، بنابراين ، بازگشتن اولى مىنمايد . » امّا بوقاتيمور و سيف الدّين بيتكچى و امير كيتبوقا نويان به عرض رسانيدند كه « بازگشتن از اينجا نهايت سبكى است . پس ناچار اينجا بايد بود تا اين مهمّ صورت پيدا كند . » بنابراين ، هلاگو خان اين نوبت باز ايلچى پيش ركن الدّين فرستاد تا او را به سخنانى كه هم به وى اميد و هم ترس داشته باشد فريفته از قلعه فرود آورند .\r\nالقصّه ايلچى هلاگو خان به او گفت : « اى ركن الدّين ، اگر از ميانهء قلعه فرود آمده به ملازمت پادشاه جم جاه مشرّف شدى ، هم زندگانى خود و هم زندگانى جمعى كه در اين قلعه مىباشند نگاه داشته باشى . و اگر تا پنج روز به خدمت نرسى آن زمان قلعه‌هاى خود را محكم ساخته منتظر جنگ باش . اين است پيغام آخرين ؛ كه بعد از اين كس پيش تو نخواهد آمد . »\r\nركن الدّين چون اين كلمات شنيد امرا و اعيان دولت خود را جمع آورده با ايشان مشورت كرد . هريكى از ايشان به مقتضاى استعداد خود حرف مىزدند و چيزى مىگفتند . آخر الأمر ركن الدّين چاره غير از [ 301 الف 
  ] آن نديد كه فرود آيد ، امّا پيشتر از خود برادر ديگر ، ايرانشاه ، را و پسر خردتر ، كيانام ، را در صحبت خواجه نصير الدّين طوسى با جمعى وزرا و اعيان و سران سپاه به خدمت فرستاد ، و ايشان با تحف و هداياى لايقهء بسيار روز آدينه بيست و هفتم شوّال به بندگى رسيدند ، و ايشان را پريشان جداجدا فرود آوردند . و [ خورشاه 
  ] روز يكشنبه اوّل ذيقعدهء سال ششصد و پنجاه و چهارم هجرى به اتّفاق اصيل الدّين زوزنى و وزير مؤيّد الدّين و فرزندان و رئيس الدّوله [ همدانى طبيب 
  ] و موفّق الدّوله از قلعه فرود آمده خانهء دويست ساله را وداع كرد ، و همان روز به بندگى هلاگو خان رسيد « 1 » . و خواجه نصير الدّين طوسى در تاريخ او گفته :\r\n سال عرب چو ششصد و پنجاه و چار شد * يكشنبه اوّل مه ذيقعده بامداد\r\nخورشاه پادشاه سماعيليان ز تخت * برخاست پيش تخت هلاگو بايستاد \r\nو هلاگو خان چون خورشاه را بديد دانست كه كودك است و روزگار نديده و بىرأى و تدبير .\r\nپس او را بنواخت و به عنايات پادشاهانه‌اش اميدوار ساخت . و او صدر الدّين را بفرستاد تا تمامى قلعه‌هايى را كه آبا و اجداد او به مرور ايّام به دست آورده بودند در قهستان و رودبار و قومش پر از آلات جنگ و ذخيره‌ها ، به نوّاب و عمّال هلاگو خان تسليم نمايد . و حافظابرو آورده كه عدد آن قلعه‌ها به صد مىرسيد ، و اللّه اعلم .\r\n\r\n\r\n","description":"","footnote":"\r\n( 1 ) . ركن الدّين خورشاه به روايت جوينى ( ج 3 ، ص 133 ) در آخر شوّال و به گفتهء رشيد الدّين ( ج 2 ، ص 989 ) به استناد مادهء تاريخى كه نصير الدين طوسى گفته ، در اوّل ذيقعدهء 654 هجرى از قلعهء رويين دز پايين آمد و به حضور هلاگو خان رسيد ، و بدين طريق دورهء اقتدار 177 ساله اسماعيليان به انتها رسيد .\r\n","page_name":" 3957 ","page_number":249},
  {"content":"\r\n\r\nالقصّه كوتوالان جميع قلاع فرود آمده كليدها را به نوّاب هلاگو خان سپردند و به فرمان هلاگو خان تمامى آن قلعه‌ها را با زمين برابر ساختند ، مگر گرد كوه و لمبسر ، كه مدّتى مديد در دست اسماعيليان مانده بود ، آخر الأمر در لمبسر وبايى پيدا شد كه اكثر متوطّنان آن قلعه بمردند و بقيّه كه از آن و با خلاصى يافته بودند ، فرود آمدند و قلعه را گذاشتند تا مغولان خراب كردند . و گرد كوه را قريب به بيست سال نگاه داشتند ، تا آنكه در عهد اباقا خان آن قلعه نيز مسخّر شد ، و روز ديگر خورشاه فرمود تا تمامى متعلّقان او از قلعهء ميمون دز فرود آمدند و خزاين و دفاين موروثى و مكتسب خود را بالتّمام پيشكش كرد . و هلاگو خان تمام اموال او را بر امرا قسمت فرمود و بعد از آن متوجّه الموت شد .\r\nو چون به پاى الموت رسيد ركن الدّين را به پاى قلعه فرستاد ، تا مردم خود را فرود آورد .\r\nچون ركن الدّين به پاى آن قلعه رفت اسفهسالار ، كه مقدّم آن قلعه بود ، در مقام تمرّد و عصيان شد و گوش به سخن ركن الدّين ننمود ، بلكه سخنان درشت نسبت به او گفت . بنابراين ، هلاگو خان جمعى كثير از امرا را بر گرد آن قلعه گذاشت . و آن اسفهسالار سه چهار روز حركاتى كرد .\r\nآخر الأمر ، چون ديد كه حرف سپاه مغول نيست امان‌نامه‌اى گرفته روز شنبه بيست و ششم ذيقعده قلعهء الموت را تسليم نموده ، خود با مردم خود فرود آمد . مغولان فى الحال بالا رفتند و درهاى قلعه را دور انداختند . و متوطنان آن قلعه بنابر امان‌نامه سه روز مهلت خواستند كه اسباب خود را بيرون برند . روز چهارم لشكر مغول درآمده ، دست به تاراج برآوردند . « 1 »\r\nهلاگو خان روز ديگر خود به ديدن قلعهء الموت بالا رفت و از مشاهدهء آن كوه و قلعه انگشت تعجّب به دندان گرفت ؛ چه ، الموت كوهى است كه آن را به شتر زانو زده و گردن بر زمين نهاده تشبيه كرده‌اند ، و بر بالاى آن كوه كه يك راه بيشتر نداشت ، آن‌چنان قلعه‌اى مستحكم ساخته بودند كه به استحكام آن قلعه كسى ديگر قلعه [ اى 
  ] نشان نداده . و در آن قلعه چند حوض جهت سركه و عسل و شراب كنده بودند ، چنانچه بعد از تسخير قلعه چند روزى لشكريان مغول در آن حوض‌ها غوّاصى مىكردند و نفايس « 2 » اسباب كه مردم از ترس در آن\r\n\r\n\r\n","description":"","footnote":"\r\n( 1 ) . اهتمام هلاگو خان در قلع و قمع اسماعيليه بيش از آنكه جنبهء پيروى از آمال مسلمانان داشته باشد ، جنبهء سياسى و نظامى داشت . در واقع فرمانروايان مغول نمىتوانستند وجود قدرت روحانى و سياسى و نظامى ريشه‌دارى مثل تشكيلات الموت را در قلب متصرفات خود تحمل كنند و سازمان فداييان را كه در هرحال و در همه جا مظهر مقاومت و مخالفت در برابر دولت حاكم به شمار مىرفت مشمول اغماض و عدم تعصب نسبت به فرقه‌هاى مذهبى قرار دهند . و يا اطاعت مصلحتى و ادعاى قبول ايلى آنان را بپذيرند . تحبيب ضمنى مسلمانان در تسريع اين اقدام يكى از عوامل بود .\r\n( 2 ) . از جمله نفايسى كه در الموت بود و به همّت عطا ملك جوينى از خطر نابودى بر كنار ماند نسخ دست‌نويس و به‌ويژه كتابى بود از اسماعيليّه در تاريخ احوال حسن صبّاح و جانشينان او به نام سرگذشت سيدّنا كه جوينى خلاصهء آن را در جلد سوّم جهانگشا گنجانيده است و در جامع التواريخ رشيدى نيز فصل مفصّل‌ترى از همان كتاب باقى است .\r\n","page_name":" 3958 ","page_number":250},
  {"content":"\r\n\r\nحوض‌ها انداخته بودند بيرون مىآوردند . و اكثر دخاير آن قلعه كه از حسن صبّاح مرتب شده بود ، تا به اين زمان بىتغيير به حال خود مانده بود ، و متابعان اسماعيليه اين معنى را حمل بر كرامت حسن صبّاح مىكردند .\r\nو از جملهء وقايع اين سال آنكه چون پادشاه جم جاه هلاگو خان از مهمّ اسماعيليه فارغ شد از نواحى قزوين به عزم گرفتن بغداد به جانب همدان رفت . بايجونويان « 1 » از آذربايجان در همدان ( ؟ ) به شرف بساطبوسى رسيد ، و هلاگو خان بنابر نقارى كه از وى در خاطر داشت ، او را مخاطب و معاتب گردانيده فرمود كه « تا تو به جاى جرماغون نشسته [ اى 
  ] چه كار كرده‌اى و كدام صف شكسته و كدام ياغى را در زير بار اطاعت و انقياد آورده و كدام مخالف را موافق [ كرده‌اى 
  ] ؟ » بايجونويان زانو زده معروض داشت كه « در اين مدّت تقصيرى نكرده‌ام و آنچه از دست من مىآمد خود را در آن باب معاف نمىداشتم . از آن جمله فلان قلعه و فلان [ 301 ب 
  ] شهر را مسخّر ساخته‌ام ، و بنابر دشوارى راه بغداد و كثرت سپاه خليفه نواحى بغداد از صدمات سپاه مغول محفوظ مانده . اكنون حكم و اختيار پادشاه راست . آنچه فرمايد به تقديم رسانيده شود . »\r\nنايرهء غضب هلاگو خان از شنيدن اين سخن تسكين يافت و بايجو را فرمود كه « تو را به جانب شام و روم بايد رفت و تا كنار درياى مغرب مستخلص گردانيد . » بايجو نويان قبول اين مهم كرده در همان چند روز متوجّه بلاد روم شد و در آن مرزوبوم دست به قتل و غارت دراز كرد و نهب و تاراج نمود و دمار از ساكنان آن بلاد برآورد .\r\nو هم در جمادى الأوّل اين سال سلطان قطب الدّين از كرمان با لشكرى نامدار متوجّه ملازمت هلاگو خان شده در حدود عراق به شرف بساطبوس رسيده به عنايت پادشاهانه و الطاف خسروانه سرافراز گشت ، و بعد از اندك روز به سعى سوغونجاق « 2 » بورى بزرگ و المگانويان « 3 » رخصت گرفته به جانب كرمان بازگشت ، امّا مشروط به آنكه در يورش بغداد كه هلاگو خان عزيمت آن را مصمّم داشت با لشكرى آراسته حاضر شده خدمات پسنديده به تقديم رساند .\r\nو سلطان قطب الدّين در ماه شوّال اين سال باز به كرمان رسيد و به ساختگى اسباب سفر و ترتيب سلاح مشغول شد . و در غيبت او براى او دختر [ ى 
  ] پادشاه خاتون « 4 » نام از تركان خاتون به وجود آمده بود ، و بعد از آن ، سيورغتمش سلطان « 5 » از خاتونى ديگر متولّد شد . و سلطان قطب الدّين را پسرى ديگر بود حجّاج سلطان نام ، و سه دختر ديگر داشت كه بزرگ‌تر ايشان را\r\n\r\n\r\n","description":"","footnote":"\r\n( 1 ) . متن : تايجونويان .\r\n( 2 ) . متن : سوعو محاق .\r\n( 3 ) . متن : نويين .\r\n( 4 ) . رجوع شود به صفحهء 3790 كتاب .\r\n( 5 ) . پيشين .\r\n","page_name":" 3959 ","page_number":251},
  {"content":"\r\n\r\nسىتركان گفتندى و او را به امير حاجى داده بودند ، و از وى پسران ماندند : تولكشاه و سيوكشاه و ديگر قتلغ تركان خواهر اعيانى سيورغتمش كه به بايدو دادندش ، و سيم بولقتلغ به معزّ الدّين ملكشاه بن سام داده بودند .\r\nدر اوايل اين سال « 1 » چون خاطر پادشاه هلاگو خان از رهگذر قلاع اسماعيليه جمع شد ؛ چه ، هرقلعه كه در ايران‌زمين داشتند غير از گردكوه همه مسخّر و مفتوح گشته بود . و قلاعى كه در بلاد شام داشتند خورشاه نزد كوتوالان آن قلاع كسان خود با ملازمان پادشاه فرستاده پيغام داد كه « مصلحت چنان است كه جميع قلاع را به نوّاب پادشاه جم‌جاه گذاشته و به عواطف پادشاهانه اميدوار شده روى به درگاه خلايق پناه نهند تا به جميع مطالب و مقاصد برسند ؛ چه ، اگر غير از اين كنند سعى در خرابى بلكه هلاك خود و هلاك چندين خلايق كرده باشند . » در اين اثنا ركن الدّين خورشاه پيش دختر يكى از ارازل مغول عاشق شده ، و اين حكايت به مرتبه‌اى شهرت يافت كه به سمع هلاگو خان رسيد ، و ركن الدّين در محبّت آن دختر بسيار آشفته و بيقرار گشت . بنابراين ، در روز پنج‌شنبه دهم شهر محرّم اين سال هلاگو خان ركن الدّين را به انواع عنايات پادشاهانه سرافراز ساخت ، و از جمله انعامات ، آن دختر مغول را به وى ارزانى داشت .\r\nو از بعضى تواريخ چنين ظاهر مىشود كه عشق ركن الدّين خورشاه به آن دختر به مرتبه‌اى رسيد كه او را از هلاگو خان التماس كرد . بنابراين ، هلاگو خان آن دختر را به وى ارزانى داشت .\r\nعلى اىّ حال هلاگو خان جهت آنكه با ركن الدّين عهد و پيمان كرده بود كه قصد او نكند ، نخواست كه عهد بشكند . مع هذا چون هنوز قلاع ديار شام به دست نيفتاده بود ، چندگاه او را بسيار معزّز مىداشت و به انواع الطاف و عنايات او را اميدوار مىگردانيد . و بعد از چند روز چون ركن الدّين ديد كه از هلاگو خان غير از وعده‌هاى خالى چيزى ديگر ظاهر نمىشود ، التماس نمود كه او را نزد قاآن فرستد . هلاگو خان اين معنى را غنيمت دانسته فى الحال جمعى را به محافظت همراه او كرده او را نزد قاآن فرستاد ، امّا فرزندان او را با حواشى و خدم همه را در قزوين نگاه داشت . و ركن الدّين جريده با دختر مغول متوجّه درگاه قاآن شد . و در وقت وداع از هلاگو خان متعهّد آن شد كه گرد كوه را گرفته به نوّاب و گماشتگان ايشان بسپارد . امّا چون به پاى قلعهء گرد كوه رسيد ، ظاهرا كس پيش كوتوال قلعه فرستاد كه قلعه را تسليم گماشتگان پادشاه نمايند ، و ايشان مىخواستند كه قلعه را بدهند امّا چون ركن الدّين بر ارادهء ايشان اطّلاع يافت ، پنهانى كس پيش ايشان فرستاده پيغام داد كه « شما عجب بىعقل بوديد كه\r\n\r\n\r\n","description":"","footnote":"\r\n( 1 ) . ق : وقايع سال ششصد و چهل و پنج از رحلت خير البشر عليه و آله التحية من الملك الأكبر .\r\n","page_name":" 3960 ","page_number":252},
  {"content":"\r\n\r\nبه گفتهء من فى الحال قلعهء گرد كوه را مىخواهيد بدهيد . زنهار ! هزار زنهار ! كه هرچند من مبالغه كنم ، شما قبول نكنيد و قلعه را از دست مدهيد كه به من از عالم غيب رسيده كه اين بار علم دولت ما از اين قلعه بلند خواهد شد . »\r\nالقصّه چون [ 302 الف 
  ] آن جماعت اين كلمات پرپوچ را شنيدند ، قلعه را مستحكم ساخته هرچند ركن الدّين مبالغه مىكرد قبول نمىكردند و سخنان درشت به وى مىگفتند .\r\nبنابراين ناچار آن قلعه را به حال خود گذاشته روى به راه نهادند . و از كمال حماقتى كه داشت ، چون از آب‌آمويه گذشت با محافظان خود آن‌چنان سلوك پيش گرفت كه ميانهء او و ايشان مهمّ به خصومت رسيد و رفته‌رفته نزاع و خصومت ايشان به آنجا كشيد كه با يكديگر دست و گريبان شده مشت‌ها بر يكديگر زدند ، و از اين جهت در نظر همگنان سبك و بىعزّت و [ بى 
  ] وقار شد . و بعد از آن در واقعهء او روايات مختلف در تواريخ به نظر آمده .\r\nآنچه از روضة الصفا ظاهر مىشود آن است كه چون ركن الدّوله به حوالى قراقروم رسيد ، قاآن ايلچى پيش او فرستاده پيغام داد كه « اگر تو با ما ايل و يكدل مىبودى چگونه قلعهء گرد كوه را به گماشتگان ما نداده به اينجا آمدى ؟ اكنون تا آن قلعه را به گماشتگان ما ندهى خلاصى تو در اين درگاه وجود ندارد . پس مناسب حال تو آن است كه بازگردى و آن قلعه را به گماشتگان ما سپرده متوجّه درگاه ما شوى تا فراخور اعتقاد و اخلاص خود رعايت يا بى . » پس او را به فرمان قاآن از ظاهر قراقروم بازگردانيده روى به خراسان نهاد . و چون به كنار آب جيحون رسيدند به بهانهء آنكه ايلچيان او را مهمانى مىكنند ، در موضعى فرود آوردند و در آن منزل كار او را تمام كردند .\r\nو از تاريخ حافظابرو چنين معلوم مىشود كه هنوز او به حوالى قراقروم نرسيده بود كه چون خبر او به قاآن رسيد ، فرمود كه « او را براى چه اينجا مىآورند ؟ » ايلچى فرستاد تا او را هلاك كردند .\r\nو چون منگوقاآن در وقت فرستادن هلاگو خان به ايران‌زمين در باب استيصال و نابود كردن طايفهء اسماعيليه مبالغهء بسيار فرموده بود حتّى آنكه گفته بود كه فرزند يك سالهء ايشان را نبايد گذاشت و خرد و بزرگ و دختر و پسر ايشان را نابود بايد ساخت ، هلاگو خان در وقت غيبت ركن الدّين فرمان داد تا جميع فرزندان او را از خرد و بزرگ هلاك گردانيدند و زن و مرد ايشان را به تيغ آبدار گذرانيدند « 1 » ، چنانچه از آن طايفه كه مدّت يك صد و هفتاد و هفت\r\n\r\n\r\n","description":"","footnote":"\r\n( 1 ) . آن‌گونه كه جوينى ( ج 3 ، ص 277 ) مىگويد اين كشتار جمعى نه به فرمان منگوقاآن ، بلكه در اجراى ياساى خود چنگيز خان صورت گرفت .\r\n","page_name":" 3961 ","page_number":253},
  {"content":"\r\n\r\nسال در ايران‌زمين حكومت داشتند اثرى نماند « 1 » . و جمعى از فرزندان ركن الدّين و خويشان او به فرمان هلاگو خان به بلغان خاتون سپردند تا وى آن جماعت را به قصاص خون پدرش چغتاى خان كه فداييان او را كشته بودند به سياست هرچه تمام‌تر بكشت .\r\nو چون از نسل كيا بزرگ اميد كسى نماند ، از بارگاه پادشاه جم‌جاه هلاگو خان فرمان صادر شد كه به سرداران خراسان بنويسند كه ايشان نيز اسماعيليهء قهستان را آن‌چنان نابود گردانند كه اصلا و قطعا اثرى از آثار ايشان در روى زمين نماند . چون اين فرمان به سرداران خراسان رسيد ، ايشان به بهانهء آنكه لشكرى حشرى ، يعنى رعيّت و سپاه جمع كرده متوجّه هندوستان شوند ، مردم را از شهرستان‌ها جمع آورده ، دوازده هزار نفر اسماعيلى را به قتل رسانيدند ، مع هذا تواچيان بهرام صولت به اطراف و جوانب مقرّر شدند كه هرجا كه ملاحده‌اى را يابند يك لحظه ايشان را زنده نگذارند و هركه جماعت ايشان نمايد او را نيز به ايشان رسانند .\r\nو چون خاطر هلاگو خان بالكليّه از مهمّ ملاحده فارغ و مطمئن شد « 2 » ، به سعى خواجه نصير الدّين محمّد طوسى كه حسن عقيدت و يكدلى با هلاگو خان داشت و نهايت اعتبار يافته [ بود 
  ] عزيمت بغداد را مصمّم كرد .\r\nدر اوايل ماه ربيع الآخر اين سال رايات نصرت آيات هلاگو خان به قصد تسخير عراق تا به دينور رسيد و از آنجا عنان عزيمت به صوب تبريز منعطف داشت ، و دوازدهم ماه رجب به تبريز نزول اجلال فرمود و قريب يك ماه و نيم در تبريز توقّف فرمود ، و در دهم ماه رمضان باز به همدان آمده « 3 » نزد خليفه مستعصم عبّاسى - كه طنطنهء عظمت و جبروت وى به جايى رسيده بود كه هميشه چهار صد خادم به خدمت در درگاه او حاضر بودندى و هيچ يكى از ملوك ايّام و صناديد انام و امرا و ايلچيان را در مجلس او بار نبودى بلكه هركه را به آشنايى يكى از آنها اگر ميسّر مىشدى سر افتخار به آسمان استظهار رسانيدى . و از براى كورنش امرا و سلاطين سنگى سياه را در فضاى خانهء او انداخته بودند و يك طاقهء اطلس سياه را مانند آستين ترتيب داده از دريچهء قصر آويخته و از سلاطين و ملوك آفاق هركه به سدّهء خلافت تقرّب جستى آن آستين را مانند جامهء كعبهء معظّمه زيارت كردى و به طريق بت‌پرستان آن\r\n\r\n\r\n","description":"","footnote":"\r\n( 1 ) . با تمام اين احوال ، باز فداييان تا مدّت‌ها بعد در نقاط مختلف ايران و شام بودند و در عهد اباقا خان پسر هلاگو و جانشين او بارها براى سركوب آنها لشكركشى شد . عاقبت مغول در 658 هجرى يكى از قلاع مستحكم ايشان در شام را متصرّف شد و ممالك مصر در 671 آشيانه‌هاى مهم ايشان در حدود شام و لبنان را خراب كردند و فتنهء ملاحده خاموش شد .\r\n( 2 ) . هلاگو با برانداختن واقعى فرقهء اسماعيليّه ، و لو غير عمد ، خدمت بزرگى به اسلام سنّى كرد ، و ضربهء بعدى وى بر سرچشمهء مذهب سنّت ، يعنى خلافت عبّاسى بغداد بود .\r\n( 3 ) . دليل اين رجعت ثانوى به همدان هنوز معلوم نشده است .\r\n","page_name":" 3962 ","page_number":254},
  {"content":"\r\n\r\nسنگ سياه را بوسه دادى - فرستاده پيغام داد كه « در وقت فتح بلاد ملاحده ايلچى فرستاده از تو مدد خواستيم نفرستادى ، مع هذا دعوى ايلى و يگانگى ما مىكنى . نشانهء ايلى و يگانگى ما آن بود كه در آن وقت جماعتى به مدد ما فرستى [ 302 ب 
  ] و قطع نظر از آن ، خليفه را دروغ گفتن چگونه روا باشد ؟ تو در آن وقت به ايلچى ما گفتى كه من مدد مىفرستم و نفرستادى .\r\nاكنون از كين پرستيز ما پرهيز كن و بر درفش مشت مزن و آفتاب را به گل ميندود كه رنجه شوى و دولت از تو برمىگردد . و الحال صلاح تو در آن است كه برج و باروى بغداد را خراب سازى و خندق او را انباشته مملكت را به فرزند خود سپرده نزد ما آيى تا از قهر الهى سلامت بمانى ، و اگر خود نمىآيى وزير خود و دواتدار [ كوچك 
  ] و سليمان شاه ( فرمانده سپاه ) را نزد من بفرست تا پيغام ما بىزياده و نقصان به تو رسد ، و اگر نصيحت ما نشنوى و پند دوستانه گوش نكنى لشكر را مرتّب دار و جنگ را آماده باش كه ما كمر جنگ با تو در ميان بسته‌ايم و مستعدّ شده . » « 1 »\r\nچون اين پيغام به مستعصم رسيد با وجود كمال غرورى كه داشت در باطن بسيار هراسيده امّا در ظاهر آن‌چنان گذرانيد كه هيچ احدى را بر حالت باطنى وى معلوم نشد . شرف الدّين اين جوزى و بدر الدّين محمّد [ دزبكى 
  ] نخجوانى را با ايلچيان هلاگو خان همراه ساخته نزد وى فرستاد و جواب چنين داد كه « اى جوان نورسيده و سرد و گرم روزگار نچشيده ، به مساعدت و اقبال روزگار غدّار مناز و از من چيزى كه نيابى مخواه . امروز به تأييد الهى صد و بيست و چهار هزار سوار جرّار نيزه گذار كه مكرّر يكى از ايشان فوجى مغول را پيش انداخته مانند گلّهء گوسفند رانده از ديوان من روزى خورند و بر در دار الخلافهء من كمر بسته و از خاور تا باختر هركه از خدا و رسول آگاه است مطيع و فرمانبردار اين درگاه است ، و چون پراكندگان من جمع شوند اوّل كار ايران بسازم و بعد از آن روى به توران نهم و هركس را در محلّ خود قرار دهم . اكنون از راه دوستى تو را نصيحت مىكنم كه به راه خراسان مراجعت نموده خود را به آسايش دارى . »\r\nالقصّه ايلچيان ايلخان « 2 » از بغداد بيرون آمده صحن را پر از عوام النّاس يافتند ، و آن بغداديان احمق ناعاقبت‌انديش زبان به دشنام و ياوه گفتن گشاده انواع بىادبىها نسبت به ايلچيان هلاگو خان به ظهور رسانيدند ، تا آنكه به حدّى كه جمعى آب دهان بر روى ايشان انداختند . و غرض بغداديان آن بود كه از ايشان حركتى سر بزند تا ايشان آن را بهانه ساخته آن\r\n\r\n\r\n","description":"","footnote":"\r\n( 1 ) . بويل ، به نقل از رنه گروسه ، پيام هلاگو خان به خليفه را « يكى از گفت‌وشنودهاى بسيار عاليقدر تاريخ » دانسته است .\r\n- تاريخ ايران كيمبريج ، ترجمه انوشه ، ج 5 ، ص 326 .\r\n( 2 ) . ايلخان يعنى خان تابع ، زيرا آنان نخست تابع خان بزرگ در مغولستان و بعدها چين بودند .\r\n","page_name":" 3963 ","page_number":255},
  {"content":"\r\n\r\nجماعت را هلاك گردانند . و چون اين معنى بر ايلچيان ظاهر شده بود ، صبر و تحمّل كرده هرچند ايشان سفاهت و بىحيايى مىكردند ، ايشان به خنده و تبسّم مىگذرانيدند ، تا آنكه اين خبر به سمع وزير ابن علقمى « 1 » - كه عن قريب به تفصيل احوال او مذكور خواهد شد ، ان شاء اللّه تعالى - رسيد ، جمعى از غلامان را فرستاد تا ايلچيان ايلخان را از آن مهلكه بيرون آوردند .\r\nو چون آن جماعت به خدمت هلاگو خان رسيده آنچه ديده و شنيده بودند معروض داشتند ، پادشاه جم جاه از روى غضب و آشفتگى فرمود « همانا خليفهء عباسى را زياده عقل و ادراك نيست كه با ما چون كمان ناراستى مىكند . اگر خداى جاويد مدد دهد او را مانند تير در گچ گير نهاده راست كنم . » و بعد از آن شرف الدّين ابن جوزى و بدر الدين محمّد نخجوانى را به درگاه درآوردند . چون ايشان پيغام مستعصم ادا نمودند ، ايلخان فرمود كه « همانا خواست خداى بزرگ بر وى به‌طور ديگر شده كه او امثال اين اطوار انديشه مىكند و خيال غرور مال و جاه بر وى استيلا يافته كه سخن نيك‌انديشان بر وى اثر نمىكند . اين علامت زوال دولت است . » پس ايلچيان را رخصت داد .\r\nو چون شرف الدّين ابن جوزى و بدر الدّين محمّد صولت و شوكت عجيب مشاهده نموده بودند ، بسيار بيم و هراس بر ايشان غالب شد ، لهذا در وقت مراجعت چون به خدمت مستعصم رسيدند به نوعى حرف زدند كه مستعصم نيز انديشه‌مند گشت ، لهذا ابن علقمى را طلب داشته در آن باب با وى مشورت كرد . او با وجود آنكه در باطن با وى صاف نبود - چنانچه عن قريب وجه آن ظاهر خواهد شد - در اين ماده چون خليفه از روى مشورت سخنى چند از وى پرسيد ، طريق امانت را نگاه داشته به خدمت خليفه معروض داشت كه « رأى من در اين قضيّه مقتضى آن است كه كعبتين خصم را به [ بذل 
  ] مال بايد ماليد ؛ چه ، جمع خزاين و دفاين از براى اين نوع روزها مىباشد . اكنون مصلحت آن است كه از براى پادشاه هزار خروار از نفايس قماش و امتعه و هزار شتر بختى و هزار اسب عربى با زين و لجام لايق بايد فرستاد تا اين بليّه از سر همگنان دور و از براى شاهزادگان و امراى بزرگ هريكى را به قدر حالات ايشان تحفه بايد فرستاد . »\r\nخليفه اوّلا اين تدبير درست وزير را پسنديده داشت و فرمود تا وزير آنچه را صواب و مصلحت داند به هم رسانيده جهت ايلچيان بفرستد . امّا چون دولت عباسيان روى به زوال داشت ، دواتدار كوچك مجاهد الدّين ايبك كه او را با ابن علقمى عداوت بود ، به عرض رسانيد كه « ابن علقمى را با خواجه نصير طوسى [ 303 الف 
  ] كه وزير هلاگو خان است بنابر\r\n\r\n\r\n","description":"","footnote":"\r\n( 1 ) . مويّد الدّين محمّد بن احمد بن العلقمى ، وزير مستعصم ، كه از حاميان ارباب فضل و دانش و صاحب كتابخانه‌اى نفيس متضمّن ده هزار جلد كتاب خطى نفيس بود . ابن ابى الحديد ، شارح نهج البلاغه ، كتاب خود را به نام اين وزير به رشتهء تحرير درآورده است .\r\n","page_name":" 3964 ","page_number":256},
  {"content":"\r\n\r\nاتّحاد مذهب كمال خصوصيت است ، و او هميشه خواهان زوال دولت عباسيّه است . اكنون در اين تدبير مصلحت خويش انديشيده تا سعى خود را نزد هلاگو خان ظاهر سازد خود را از جمله دولتخواهان او خاطرنشان سازد و امرا و لشكريان را در محنت و بلا اندازد . » « 1 » و در اين سخن جمعى كثير كه با ابن علقمى عداوت و كدورت داشتند ، با مجاهد الدّين دواتدار شريك گشته خليفه را از رأى ابن علقمى بازگردانيدند و گفتند : « مصلحت در آن است كه لشكريان را جمع آورده سر راه‌ها مضبوط گردانيم ؛ چه ، لشكر مغول مكرّر به جنگ بغداديان آمده هزيمت يافته‌اند و چشم ايشان از سپاه بغداد آن‌چنان ترسيده كه همانا فى المثل اگر عورات و اطفال بغداديان سنگ و خشت بر ايشان زنند در كوچه‌هاى بغداد ايشان را نابود مىگردانند . »\r\nو فى الواقع چنين بود كه چون در اوايل سلطنت اوگتاى قاآن ، جرماغون - كه از جمله شياطين مغول بود - دو نوبت قصد بغداد كرد و هردو نوبت شكست يافته از سپاه عرب عنان برتافت ، و از آن جهت مطلقا سپاه مغول به جنگ بغداديان دليرى نمىكردند و از ايشان بسيار مىانديشيدند ، چنانچه اين معنى از جواب بايجو نويان ، والى آذربايجان ، كه در جواب هلاگو خان گفته بود ، ظاهر مىشد ، و لهذا ايلخان چون از مهمّ اسماعيليه فارغ شد در باب تسخير عراق عرب بسيار متأهّل و متفكّر مىبود تا آنكه ابن علقمى پنهانى رسولى به بارگاه پادشاه هلاگو خان فرستاد و بعد از اظهار اخلاص و دولتخواهى معروض داشت كه « اگر پادشاه جهان عنان عزيمت به صوب اين ديار منعطف گرداند بىآنكه كار به جنگ و كارزار كشد اين ولايت مسخّر ايشان خواهد شد . »\r\nو اين معنى را با وجود آنكه به دلايل و شواهد معقوله معقول ايلچيان گردانيد ، امّا ايلخان بر وى اعتماد نمىكرد . و چون مراسلات ابن علقمى مكرّر شد ايلخان در اين باب با خواجه نصير الدّين محمّد طوسى مشورت نموده فرمود كه « در اين مهمّ ملاحظهء اوضاع نجومى به استقصا بايد نمود . » و خواجه بنابراين فرمودهء هلاگو خان كه در آن باب تأمّل و تدبير بسيار به كار برد معروض داشت كه « از اوضاع عالم و تأثيرات ستارگان چنين معلوم مىشود كه عن قريب است كه خليفه مستعصم گرفتار شده عراق عرب بىكلفت و مشقّت مسخّر بندگان پادشاه جم جاه مىگردد . « 2 » » و در اين باب خواجه آن‌چنان مبالغه فرمود كه ايلخان بر سخن\r\n\r\n\r\n","description":"","footnote":"\r\n( 1 ) . زمام امور كشورى و لشكرى خليفه در اين تاريخ در دست اين پنج شخص بود : مؤيّد الدّين ابن العلقمى وزير ، شرف الدّين اقبال شرابى ، سليمانشاه تركمان سركردهء طايفهء ايوائى ، مجاهد الدين ايبك و دواتدار كوچك ، علاء الدّين آلتون برس دواتدار بزرگ .\r\n( 2 ) . بنا به گزارش بويل ، قبل از خواجه نصير الدين ، حسام الدّين منجّم « بىپرده به ايلخان گفت كه اين قصد مبارك نيست و نبايد بدان مبادرت كرد ، و پادشاهى كه قصد بغداد و عبّاسيان كرد كه از ملك و عمر تمتّع نيافت . » و پيش‌بينى كرد كه -\r\n","page_name":" 3965 ","page_number":257},
  {"content":"\r\n\r\nخواجه اعتماد نموده از روى استقلال متوجّه بغداد گشت .\r\nاكنون سبب انحراف مزاج ابن علقمى با خليفه مستعصم و سعى او در زوال دولت عباسى .\r\nاز تواريخ معتبره چنين ظاهر مىشود كه بندگان وزارت دستگاه مؤيّد الملك محمّد بن احمد بن عبد الملك العلقمى كه با وجود كرم جبلّى و سخاوت غريزى ، در علوم معقولات و منقولات بىنظير روزگار بود ، و در شيوهء نظم و نثر بىعديل ، و در حلّ و عقد مهمّات دار الخلافه بىانباز و شريك . امّا با وجود اين حالات چون مقرّبان درگاه خلافت رعايت ادب او چنانچه بايستى نمىكردند و او را به كنايهء رفض و تشيّع سرزنش مىنمودند . و چون خليفه مستعصم با وجود آنكه بر اين حال اطّلاع داشت منع ايشان نمىكرد . ابن علقمى را در خاطر كدورت بسيار بود ، امّا آن را به نوعى مىگذرانيد كه كسى را بر احوال باطنى او اطّلاع نمىافتاد ، تا آنكه پسر خليفه مستعصم ، ابو بكر ، به واسطهء تعصّب و حمايت اهل سنّت كه از مرتبهء اعتدال گذرانيده بود ، جمعى از لشكريان را فرستاد تا محلّهء كرخ بغداد را كه به محلّهء شيعيان اهل بيت اشتهار داشت ، غارت و تاراج كرده جمعى كثير از بنى هاشم را كه در آن محلّه توطّن داشتند به قتل رسانيدند و زن و فرزند ايشان را مانند زن و فرزند كفّار اسير كرده بر كفل‌هاى اسبان خود سوار كرده از بازار بغداد گذرانيدند .\r\nچون ابن علقمى بر اين حال اطّلاع يافت عنان اختيار از دست خود بداد و با خود گفت كه « اگر در سر اين معامله خودش كشته شود نيز باكى نيست . » و الحق جاى آن داشت كه اهل سنّت نيز از اين حركت ناملايم كه از پسر خليفه به ظهور رسيده بود او را مستحقّ لعن ابدى دانند چه جاى ابن علقمى . على اىّ حال ابن علقمى در صدد انتقام ايشان شده شب و روز در آن باب تأمّل و تدبّر مىنمود و حيله مىخواست كه به آن متوسّل شده از پسر خليفه انتقام بستاند ، تا آنكه خبر توجّه هلاگو خان به قصد عراق عرب اشتهار يافت . ابن علقمى اين معنى را از نعم غير متوقّع دانسته پنهانى رسل و رسايل به خدمت ايلخان فرستاد و به خواجه نصير الدّين محمّد طوسى - كه وى نيز از اكابر علماى شيعه بود - چيزى نوشته ، او را در باب تسخير بغداد به جدّ ساخت . « 1 »\r\n- اگر هلاگو خان سخن نشنود و قصد آنجا كند ، شش فساد ظاهر شود . ولى خواجه نصير الدّين به ايلخان گفت كه « هيچ احوالى حادث نشود . » و بعد در مباحثه با حسام الدّين ، بدون دشوارى مواردى برشمرد كه خلفا بر دست اين و آن به هلاكت رسيدند و هيچ خللى ظاهر نگشت . - تاريخ ايران كمبيريج ، ج 5 ، ص 326 .\r\n\r\n\r\n","description":"","footnote":"\r\n( 1 ) . على رغم رأى مورّخين اهل تسنّن كه فتح بغداد توسط هلاگو خان را نتيجهء انتقام‌كشى ابن علقمى از خليفه مىدانند ، مورخين شيعه از جمله صاحب كتاب الفخرى اين‌گونه نسبت‌ها را دور از شأن و عظمت اين وزير پاكدامن و درستكار مىدانند .\r\n","page_name":" 3966 ","page_number":258},
  {"content":"\r\n\r\nو چون هلاگو خان به سعى خواجه نصير الدّين محمّد و ابن علقمى در باب تسخير بغداد به جدّ شد ، لشكريان را حكم كرد [ 303 ب 
  ] كه اسباب يورش بغداد را آماده سازند ، و سوغونجاق نويان « 1 » را حكم شد كه از دجله عبور نموده خود را به يايجونويان كه قبل از اين از راه آذربايجان به عزم تسخير ولايت حلب و شام متوجّه صوب بلاد و روم شده بود رسانيده به اتّفاق يكديگر از جانب غربى بغداد درآيند كه رايات نصرت آيات ايلخانى از جانب شرقى متوجّه آن بلده‌اند .\r\nالقصّه چون ابن علقمى دانست كه تير مكر او بر هدف مقصود رسيد در مقام تفرقهء لشكر خليفه شده مىخواست كه سخن خود را كه به عرض هلاگو خان رسانيده بود كه « بىكلفت جنگ و مشقّت كارزار بغداد در تصرّف ايشان خواهد آمد » راست سازد . بنابراين ، در وقت مناسب به خدمت مستعصم معروض داشت كه « امروز به حمد اللّه و المنّة دولت روزافزون ابد پيوند امير المؤمنين به مرتبه‌اى رسيده كه مجموع سلاطين گردون اقتدار داغ اخلاص و اطاعت امير المؤمنين بر پيشانى خود نهاده به آن مفتخر و سرافرازند و آوازهء نفاذ حكم و فراخى مملكت و بسيارى مال و خزانه اطراف و اكناف ربع مسكون را فروگرفته ، حسّاد و اضداد را مجال آن نمانده كه از جاى خود پاى بيشتر نهند ، بلكه هميشه از حقّ سبحانه تعالى محافظت خود را از آسيب عساكر منصورهء دار الخلافه به تضرّع و زارى مىخواهند . اكنون هرسال چندين تومان مال كه از خزانه به عساكر گردون مآثر داده مىشود از مقتضاى رأى زرين و فكر دوربين بسيار دور مىنمايد . اگر امير المؤمنين رخصت فرمايد سرداران لشكر را به اطراف و جوانب ولايات به مهمّات مناسب ديوانى بفرستيم تا خزانهء عامره را توفيرى پيدا شود و سپاهيان نيز به حال خود معمور باشند . »\r\nخليفه اين رأى را عين دولتخواهى خود دانسته وزير را رخصت داد . و ابن علقمى در اندك روز اكثر سپاه مستعصم را به اطراف و جوانب پراكنده ساخت ، و هلاگو خان را از حقيقت حال اعلام داده به طريق استعجال و سرعت هرچه تمام‌تر طلب نمود . و در اثناى اين حال خبر رسيد كه سوغونجاق [ نويان 
  ] و بايجو [ نويان 
  ] با طايفه‌اى از پردلان لشكر تاتار از طرف غربى متوجّه دار السّلام بغدادند . خليفه مستعصم چون بر اين حال اطّلاع يافت فتح الدّين ابن الفكر و مجاهد الدّين ايبك مستنصرى را با ده هزار سوار به دفع آن جماعت نامزد نمود .\r\nچون آن دو طايفه به هم رسيدند آتش كارزار بالا گرفت . در اوّل حمله ، سپاه مغول پشت داده از پيش بگريختند . فتح الدّين كه مردى كارديده بود و غبار معارك بر سر او نشسته ، چون ديد\r\n\r\n\r\n","description":"","footnote":"\r\n( 1 ) . متن : سونجاق نويان . وى فرماندهء آيندهء عراق و فارس بود .\r\n","page_name":" 3967 ","page_number":259},
  {"content":"\r\n\r\nكه مغولان بىآنكه از ايشان جمعى كثير كشته شود به مجرّد توجّه ما به ايشان روى به گريز نهادند ، اين معنى خالى از مكر و حيلهء سپاهيانه نخواهد بود . بنابراين ، لشكر بغداد را از تعاقب ايشان منع فرمود . امّا مجاهد الدّين ايبك كه با وجود قلّت تدبير و تجربهء روزگار شعبه‌اى ديوانگى نيز داشت ، اين منع را قبيح [ دانسته 
  ] و از فتح الدّين بر ترس او حمل كرده جواب داد كه « حقوق نعمت‌هاى امير المؤمنين را به اين وجه مكافات مىكنى كه دست از دشمنان دولت امير المؤمنين در وقتى كه ايشان زبون شده باشند بازمىدارى ؟ صلاح در آن است كه پيش از آنكه مخالفان را مددى رسد و قوّت پيدا كنند ، از عقب ايشان شتافته ، خاطر امير المؤمنين را از دغدغهء ايشان فارغ و مطمئن گردانيم . »\r\nو چون فتح الدّين اين كلمات احمقانه از وى شنيد از روى غضب فرمود كه تا لشكر بغداد از پى گريختگان روان شدند . و چون بغداديان از كنار شهر برآمده به صحرا رسيدند ، مغولان عنان بازگردانيده شروع در جنگ كردند . و آن روز تمام با يكديگر كارزار مردانه كردند ، و چون روز لباس عباسيان در پوشيد « 1 » ، هريكى از آن دو طايفه دست از جنگ بازداشته برابر يكديگر فرود آمدند ، و نيم شب مغولان آب فرات را بر لشكر بغداد آن‌چنان سر دادند كه اكثر ايشان در خواب غرق شدند ، و فتح الدّين در آن معركه به قتل رسيد و مجاهد الدّين با سه كس گريخته به بغداد آمدند . خليفه مستعصم از كمال عقل واژگونه در اين وقت سه نوبت اين كلمه بر زبان راند كه « الحمد للّه على سلامة مجاهد الدّين » و حال آنكه ده هزار كس او كشته و غرق شده بودند .\r\nهمچنين از غفلت و خرافت مستعصم حكايت مىكنند كه چون خبر قراولان هلاگو خان به سمع او رسيد كه سپاه مغولان به فلان عقبه رسيده‌اند ، فرمود كه « از آنجا چگونه توانند گذشت ؟ » عرضه داشتند كه « يا امير المؤمنين ! سپاهى كه متوجّه اين ديار است بر روى آب دريا چون موج مىگذرد و بالاى كوه‌هاى بلند مانند عقاب پرواز مىنمايد . »\r\nالقصّه در ماه ذيحجهء سنهء ششصد و پنجاه و پنج كه عبارت از سال ششصد و چهل و پنجم از رحلت باشد ، سپاه ايلخان فوج‌فوج رسيده بارگاه هلاگو خان را در بغداد برافراشتند . از مشاهدهء اين سپاه ، بر اهالى بغداد از سپاه [ ى 
  ] و رعايا آن‌چنان خوف و ترس استيلا يافت كه خواب از ديدهء همگنان برفت [ 304 الف 
  ] و عقل از ايشان وداع كرد . امير و وزير ، وضيع و شريف ، صغير و كبير متحيّر و مدهوش در فكر خلاصى بماندند . خليفه فرمود تا دروازه‌هاى بغداد را بستند و برج و بارو را مستحكم ساختند ، و امراى مقرّب خود را مثل مجاهد الدّين و\r\n\r\n\r\n","description":"","footnote":"\r\n( 1 ) . اشاره به لباس سياه عباسيان است .\r\n","page_name":" 3968 ","page_number":260},
  {"content":"\r\n\r\nشرابى « 1 » و سليمانشاه « 2 » و غلامان خاصه بلكه عامهء مردم بغداد آماده جنگ شده بر برج و بارو برآمدند .\r\nروز ديگر على الصباح رايت عقاب‌پيكر ايلخانى را از سر قهر برافراختند و از صبح تا شام به ضرب تير و زوبين و سنگ منجنيق و فلاخن يكديگر را مىنواختند ، تا آنكه خلقى بىشمار آن روز از اندرون و بيرون به قتل رسيدند و جمعى كثير مجروح و نالان گشتند . چون شب درآمد هركس به جاى خود قرار گرفت و روز ديگر باز به سر كار خود رفته تا به شام جنگ مىكردند . همچنين تا پنجاه روز آتش كارزار در اشتعال بود .\r\nدر اثناى اين حال از سادات حلّه مثل مجد الدّين محمّد بن حسن بن طاووس « 3 » و سديد الدّين يوسف پدر آيت الله علامهء حلّى و غير ايشان همراه شخصى سخندان مكتوبى به خدمت ايلخان فرستادند ، مضمون آنكه « از اجداد ما ائمهء اثنى عشر ، خصوصا امير المؤمنين و امام المتقين اسد اللّه الغالب علىّ بن ابى طالب ، صلوات اللّه و سلامه عليه و آله ، چنين به ما رسيده كه در اين سال شما بر عراق عرب مستولى خواهيد شد و ما از روى خوشحالى اوامر و نواهى شما را مطيع و فرمانبرداريم ، به هرچه اشارهء عالى صادر شود بدان قيام و اقدام نموده پاى از دايرهء اطاعت پادشاه بيرون ننهيم . »\r\nايلخان چون بر مضمون مكتوب سادات حلّه اطّلاع يافت ، بسيار خوشحال و خرّم شد و فرستادهء ايشان را به عواطف پادشاهانه سرافراز كرده همراه او شخصى از ملازمان خود را به شحنگى حلّه فرستاد . بنابراين ، اهل حلّه در آن انقلاب به حال خود بوده از آسيب آن فتنه در حفظ و امان الهى ماندند .\r\nاكنون چون در بيان قضيهء تسخير بغداد روايات بسيار كه با يكديگر خالى از مخالفت و تناقض نيستند در تواريخ معتبره مسطور است و صحّت و فساد هيچ‌كدام محقّق نى ، بنابراين ، اولى و انسب آن است كه ما حصل جميع روايات را نقل كنيم تا عقلا بعد از اطّلاع بر آنچه اقرب به صواب باشند آن را معتمد دانند .\r\nبعضى از مورّخين چنين آورده‌اند كه چون ايّام محاصرهء بغداد قريب به دو ماه كشيد مهم بر خليفه دشوار شد . آن ساده‌دل بر دستور سابق باز ابن علقمى را كه خصم درون خانه و آشناى دور تر از هربيگانه بود طلب داشته فرمود كه « درمان اين درد چيست ؟ و در اين\r\n\r\n\r\n","description":"","footnote":"\r\n( 1 ) . شرف الدّين اقبال شرابى .\r\n( 2 ) . سليمان بن برجم سركردهء تركمانان ايوائى .\r\n( 3 ) . وى از خاندان ابن طاووس است .\r\n","page_name":" 3969 ","page_number":261},
  {"content":"\r\n\r\nمصيبت دستگير پايمرد كيست ؟ » وزير پرتزوير تقرير كرد كه « لشكر مغول و سپاه تاتار در نهايت قوّت و شوكت‌اند و مدد ايشان متعاقب و متواتر مىرسد و آثار ضعف و عجز و انكسار و افتقار روزبه‌روز بر ناصيهء ملازمان دار الخلافه ظاهر و لايح است ، و در شهر بالفعل چندان سپاه نى كه به يارى ايشان دفع اين خصم توان نمود . پس صلاح جوانب و سلاح عواقب آنكه امير المؤمنين ترك منازعت و مخاصمت كرده روى به درگاه هلاگو خان آورد و دست به بذل نفايس و ذخاير گشاده ، عرض و ناموس خود را از سبب اين حادثه نگاه دارد ؛ چه ، غرض ايلخان از حركت بدين جانب جمع اموال است . و چون امير المؤمنين از سر اموال در گذرد بعد از تأكيد قواعد انس و الفت بايد كه به حسن تدبير نوعى كرده شود كه اين مخالفت به موافقت ، بلكه به مصاهرت و دامادى مبدّل گردد و مخدّره‌اى از دودمان چنگيز خان جهت خلف الصدق امير المؤمنين در سلك ازدواج كشيده آيد و درّى از صدف بحر خلافت در تحت ازدواج پسر ايلخان درآورده شود . بدين سبب عرصهء ملك و دين سمت مشاركت گيرد و در ميانهء ابهت و حشمت سلطنت يگانگى و اتّحاد پديد آيد و چندين هزار خلق از كشته شدن خلاصى يابند . »\r\nو چون مستعصم آن‌چنان مبهوت و متحيّر شده بود كه به هيچ وجه نيك از بد و خير از شرّ امتياز نمىتوانست نمود ، اين كلمات را بر صواب حمل نموده روز يكشنبه چهارم شهر صفر سال ششصد و چهل و شش از رحلت « 1 » با امرا و پسران خود : ابو بكر و عبد الرحمان و جماعتى بسيار از علويان و دانشمندان و اولياى دولت و مقرّبان حضرت عزم بارگاه ايلخان كرد .\r\nو از بعضى تواريخ چنين ظاهر مىشود كه چون بايجونويان و سوغونجاق بهادر ( نويان ) بر لشكر بغداد كه همراه فتح الدّين [ ابن الفكر 
  ] و مجاهد الدّين ايبك به جنگ ايشان رفته بودند غالب شدند ، لجام ريز به جانب بغداد شتافتند و از دجله گذشته از جانب غربى به بغداد درآمدند . و از طرف ديگر كيتبوقا نويان قدم رنجه كرده خود را به بغداد رسانيد ، و ايلخان اغروق را در خانقين گذاشته جريده [ 304 ب 
  ] خود را به امرا رسانيد و در جانب شرقى بغداد فرود آمد . و لشكر مغول چون مور و ملخ به اطراف و جوانب بغداد درآمده به قولى روز سه‌شنبه بيست و سيم شهر محرم سال مذكور به طالع حمل جنگ آغاز كردند و مدتى مديد كارزار داشتند ، تا آنكه اكثر برج و بارهء بغداد كه در عرض پنجاه ذرع و كنگره بيست ذرع نيز در عرض بود به ضرب سنگ منجنيق مغولان خراب شد و انديشهء بسيار بر خاطر مستعصم استيلا يافت . و يقين او شد كه به جنگ حريف هلاگو خان نيست ، بنابراين ، وزير خود ابن علقمى را بيرون فرستاده به ايلخان پيغام داد كه « پادشاه فرموده بود كه وزير را بفرست تا\r\n\r\n\r\n","description":"","footnote":"\r\n( 1 ) . ق : خير البشر عليه و آله و التحية من الملك الأكبر .\r\n","page_name":" 3970 ","page_number":262},
  {"content":"\r\n\r\nبناى صلح مؤكّد گردد . اينك او را فرستادم . بايد كه پادشاه نيز به وعدهء خود وفا كند . »\r\nايلخان در جواب اين سخن فرمود كه « من اين شرط را بر در همدان كرده بودم . اكنون كه به بغداد رسيدم و در پاى فتنه و آشوب به جوش و خروش آمده به يك وزير چگونه قناعت توان كرد . وظيفه آنكه خليفه سليمانشاه و دواتدار كوچك و بزرگ را نيز بفرستد . »\r\nرسولان مستعصم باز به شهر رفته روز ديگر جمعى از معاريف و مشاهير به خدمت شتافتند . پادشاه ايشان را نيز برگردانيد . بعد از آن شش روز ديگر آن‌چنان آتش حرب بالا گرفت كه خلقى بىشمار از جانبين هلاك شدند . روز هفتم ايلخان فرمود تا هفت فرمان نوشته بر سر نيزه‌ها بسته از جوانب شهر به درون انداختند . مضمون آنكه « سادات و علما و قضات و كسانى كه با ما جنگ نمىكنيد ، بايد كه از قهر و غضب ما فارغ البال باشيد . » از اشتهار مضمون اين فرامين جمعى كثير از بغداديان دست از محاربه بازداشتند ، تا آن‌كه به واسطهء اين تدبير لشكر مغول از جانب برج عجمى برآمده لشكر بغداد را از آن موضع دور كردند .\r\nو چون دواتدار كوچك ديد كه به غير از گريختن چاره نيست با متعلّقان خويش بىخبر خليفه در كشتىها نشسته مانند باد بر روى آب روان شد . و چون برابر قرية العقاب « 1 » رسيد ، از سپاه ايلخان كه به نگاه داشتن راه بصره و مداين نامزد شده بود ، طايفه‌اى عقاب‌وار سركشى ايشان را به ضرب سنگ منجنيق ( آتشفشان ) « 2 » و قارورهء نفت ( سه كشتى را به دست آورده هركه در آن كشتىها بود ) خاك ادبار بر سر ريخته هلاك كردند « 3 » و اموال و اسباب او را متصرّف شدند . دواتدار خود را به هزار حيله از آن معركه بيرون انداخت و باز به بغداد رسانيد .\r\nدر اين وقت مستعصم دست از ملك و مال برگرفته فخر الدّين دامغانى و ابن درنوش « 4 » را با اندك تحفه بيرون فرستاد كه « ما ايل مىشويم . » هلاگو خان نه به آن سخن و نه به اين تحفه التفات نفرمود . ايشان محروم بازگشتند . روز ديگر پسر خليفه ، ابو الفضل ، با جمعى اكابر به بارگاه ايلخان رسيدند و اموال فراوان به طريق پيشكش آورده ، ايلخان به آن نيز التفات نفرمود . ابو الفضل عبد الرحمان نيز مأيوس و منكوس بازگشت . روز ديگر ، پسر بزرگ مستعصم ، ابو بكر ، با جمعى از اكابر و اعيان دار السّلام به شفاعت بيرون آمدند . ايشان نيز ( از شرف قبول ) « 5 » محروم بازگشتند . اين روز حكم شد كه ابن علقمى وزير و ابن جوزى و ابن درنوش به شهر رفته ، سليمانشاه و دواتدار را تسكين داده بيرون آورند . و ايلخان فرمود كه « بيرون آمدن خليفه براى او وابسته است . او اگر خواهد بيرون آيد ، و اگر خواهد بماند . »\r\n\r\n\r\n","description":"","footnote":"\r\n( 1 ) . ناحيه‌اى و شهرى واقع در شرق حمص .\r\n( 2 ) . از اضافات ق است .\r\n( 3 ) . ق : به قتل رساندند .\r\n( 4 ) . متن : ابن درويش .\r\n( 5 ) . از اضافات نسخهء ق است .\r\n","page_name":" 3971 ","page_number":263},
  {"content":"\r\n\r\nالقصّه سليمانشاه و دواتدار را خواهىنخواهى به ملازمت ايلخان رسانيدند . ايلخان فرمود كه « ايشان به شهر روند و متعلّقان خود را بيرون آورند كه ايشان را با سپاه خاصّهء خود به جانب مصر و شام فرستم . » بنابراين ، سليمانشاه و دواتدار به شهر رفته ، متعلّقان خود را بيرون آوردند و خلقى بسيار از سپاه بغداد به اميد خلاصى بيرون آمدند . و چون اين مرتبه ايشان به اردو رسيدند ، همگنان را بر صده و دهه قسمت نموده به ياسا رسانيدند . در اين اثنا از اندرون بغداد تيرى بر چشم هندوى بتيكچى ، كه از امراى بزرگ ايلخان بود ، رسيده چشم او نابود شد . از شنيدن اين حكايت ، ايلخان در غضب شده فرمود كه دلاوران سپاه در گرفتن بغداد سعى نمايند و زودى به شهر درآيند . بعد از آن حكم شد كه دواتدار و متعلّقان را به قتل رسانند و سليمانشاه را با خويشان و متعلّقان دست‌بسته حاضر نمودند . ايلخان از وى پرسيد كه « تو اخترشناسى و منجّمى ، و سعد و نحس درجات و دقايق فلك را مطّلعى . چگونه روز بد خود نديدى و ولىنعمت خود را نصيحت نكردى تا طريق وفاق سپرد و از نفاق انديشد ، و چندين خون ريخته نگردد ؟ » سليمانشاه گفت : « خليفه از بىسعادتى سخن دولتخواهان را نمىشنيد ، بالضّروره اذا جاء القدر عمى البصر . »\r\nالقصّه بعد از سئوال [ 305 الف 
  ] و جواب ، حكم شد كه او را با خويشان و متعلّقان به دواتدار رسانند . و چون خليفه ديد كه كار از دست رفته با سه پسر خود و سه هزار كس از سادات و ائمّه و قضات و دستار بندان و مقرّبان حضرت و اعيان امرا و خواص بيرون خراميده ، و چون به كرياس گردون اساس هلاگو خان رسيد « 1 » ، حاجبان مستعصم « 2 » و پسران را با چهار خادم رخصت ( اندرون ) « 3 » دادند و ديگران را مانع شدند . ايلخان چون نظرش به مستعصم افتاد اصلا رو ترش نكرد و نوعى با وى پرسش گرم نمود كه ايشان « 4 » و پسران بسيار اميدوار شدند . بعد از آن هلاگو خان روى به مستعصم آورد و گفت « كس به شهر بفرست تا مردم سلاح انداخته بيرون آيند كه ايشان را شمار خواهيم كرد . » مستعصم كس فرستاد تا در بغداد منادى كردند كه « هركه زندگانى خود را مىخواهد ، بايد كه بىسلاح به اردوى ايلخان درآيد . » بنابراين ، اكثر مردم بغداد سلاح را دور كرده صلاح در رفتن به اردو ديدند . و هركه به آنجا رسيد به تيغ بىدريغ هلاك شد .\r\nو در بعضى تواريخ چنين آورده‌اند كه سليمانشاه و دواتدار و شرابدار « 5 » در اين روز به قتل آمدند . به هرتقدير بعد از كشتن اين سه نفر ايلخان حكم فرمود كه سرهاى ايشان را نزد\r\n\r\n\r\n","description":"","footnote":"\r\n( 1 ) . روز يكشنبه 4 صفر 656 .\r\n( 2 ) . ق : خليفه .\r\n( 3 ) . از اضافات نسخهء ق است .\r\n( 4 ) . ق : خليفه .\r\n( 5 ) . مراد ، شرف الدّين اقبال شرابى است .\r\n","page_name":" 3972 ","page_number":264},
  {"content":"\r\n\r\nبدر الدّين لؤلؤ ، حاكم موصل ، برند « 1 » . و چون ميانهء سليمانشاه و بدر الدّين بسيار محبّت بود ، از كشته شدن وى بسيار متأثّر گرديد و گريهء بىاختيار كرد ، امّا با وجود اين حال از ترس جان خود گفت تا سرهاى ايشان را بر دروازه‌هاى موصل بياويختند .\r\nپس ايلخان ، مستعصم را با پسرانش به موكّلان سپرده ، روز ديگر على الصّباح حكم شد كه بغداد را قتل عام كردند و خندق آن را كه مانند فكر عقلا عميق بود و چون همّت اسخيا پهناور با زمين برابر كردند . و مغول به شهر بغداد داخل شده ، دست نهب و اسر و غارت دراز كردند ، و آنچه سپاه مغول را ممكن بود در بغداد دريغ نداشتند . حرمسراى خلافت را كه قريب به پانصد سال سجده‌گاه خلايق بود ، آن‌چنان زيروزبر كردند كه گويا آبادى در آن زمين نبوده است . اكثر عمارات را به آتش قهر بسوختند . همچنين نواحى آن بلده را نهب و غارت نموده عمارات را خراب كردند ، حتى آنكه بعضى از مشاهد ائمّهء معصومين مثل كاظمين ، عليه السّلام ، نيز در آن حادثه اوراق شد . القصّه دولت عبّاسيان به زوال رسيد « 2 » و اقبال ايلخانى سراسر عالم را فروگرفت . « 3 »\r\nو در روضة الصفا مسطور است كه ايلخان در روز جمعه نهم شهر صفر به ديدن دار الخلافه رفت . چون آن منازل را مشاهده نمود بسيار متعجّب گرديد و امرا را طلب كرده در آنجا بزمى شاهانه بياراست ، و خليفه را در آن مجلس حاضر گردانيد و فرمود « تو ميزبانى و ما ميهمان .\r\nآنچه درخور ما دارى بياور . » خليفه با وجود آنكه از شنيدن اين سخن بسيار متأثر شد و اميدوار گرديد ، امّا مع هذا آن قدر رعب و بيم بر وى استيلا يافته بود كه كليد خزاين خود را نمىشناخت . فرمود « كليدها نيست ! قفل‌هاى خزانهء ما شكسته . » دو هزار جامهء نفيس و ده هزار دينار با چند قطعه از مرصّعات به نظر درآورد و گفت : « از اموال و اسباب آنچه ظاهر است اين است . » ايلخان زياده التفاتى بر آن نكرده مجموع را بر حاضران قسمت نمود . بعد از آن روى به خليفه آورده گفت : « آنچه از اموال ظاهر است همه از [ آن 
  ] بندگان ماست . در آنجا احتياج به تسليم تو نيست . مقصود آن است كه از ذخاير پنهانى آنچه دارى ظاهر سازى . » چون مستعصم اين شنيد اشاره به صحن دار الخلافه كرد . چون آن زمين را به موجب اشارهء مستعصم كندند ،\r\n\r\n\r\n","description":"","footnote":"\r\n( 1 ) . جامع التواريخ : « سر هرسه بر دست ملك صالح ، پسر بدر الدّين لؤلؤ به موصل فرستادند . » - ص 1015 .\r\n( 2 ) . ق : و مصدوقهء « اللّهم اشغل الظالمين بالظالمين » صدق كرد .\r\n( 3 ) . از زمان مرگ معتصم عباسى ( 227 ه . ق ) تا سال 656 هجرى كه خلافت عباسيان رسما به دست هلاگو خان مغول منقرض گشت ، بيست و نه تن از دودمان بنى عباس به مدّت 429 سال در بغداد به اسم خليفه بر مسند فرمانروايى قرار گرفتند . امّا بجز گروه اندكى از آنان كه به جهاتى در تاريخ اسم و رسمى پيدا كردند ، بقيّهء افرادى ناشايسته ، ضعيف النفس و دست‌نشاندهء اميران ترك يا پادشاهان ديلمى و سلجوقى بودند . على اىّ حال با سقوط بغداد و مرگ خليفه مستعصم دولت پانصد و بيست و پنج سالهء عباسى برافتاد و دستگاه خلافت به كلّى از ميان رفت .\r\n","page_name":" 3973 ","page_number":265},
  {"content":"\r\n\r\nدر آنجا حوضى بزرگ ظاهر شد پر از تنگ‌هاى طلا كه وزن هرتنگه صد مثقال بود .\r\nو نيز در روضة الصفا در اين مقام آورده كه در ميانهء ارباب تواريخ مشهور و معروف است كه چون ناصر خليفه به دار القرار رفت ، از وى دو حوض بزرگ پر از فلورى ماند . و چون نوبت خلافت به نبيره‌اش ، مستنصر ، رسيد روزى او با يكى از خادمان كه محرم راز او بود بر سر گنج رفت و گفت : « از حقّ سبحانه تعالى اين قدر فرصت و مهلت مىخواهم كه اين گنج‌ها را در جايى كه رضاى حق سبحانه تعالى باشد صرف كنم . » خادم از شنيدن اين سخن خنده و تبسّم نمود . مستنصر خندهء او را بر بىادبى حمل نموده از وى سبب خنده را پرسيد . خادم به عرض رسانيد كه « خندهء من به واسطهء آن بود كه نوبتى در ملازمت جدّ تو ، ناصر ، بودم و بر سر اين گنج آمدم . در اين وقت يكى از اين دو حوض پر نشده بود . ناصر گفت كه از خداى عزّ و جلّ [ 305 ب 
  ] اين قدر مهلت مىخواهم كه اين حوض را پر سازم . اكنون من از اختلاف اين دو آرزو خنده كردم . »\r\nبعد از آن به اندك روز مستنصر تمامت آن زرها را بر مستحقّان صرف نمود و بقاع خير و ابواب البرّ بسيار بنا فرمود ، تا آنكه ذكر جميل وى در عالم اشتهار يافت . و چون خلافت به پسرش ، مستعصم ، رسيد ، آن‌چنان بخل و امساك را شيوهء خود ساخت كه به اندك روز يكى از آن دو حوض پر از طلاى احمر شد ، و در مقام آن بود كه حوض ديگر را نيز پر سازد كه زمانه كوتاهى كرد و تمام اندوخته‌هاى او بر باد رفت .\r\nو ببايد دانست كه در باب كشتن مستعصم روايات مختلفه در تواريخ معتبره مسطور است .\r\nقولى آنكه ايلخان فرمود تا طعام از وى بازگرفتند ، و چون بعد از دو سه روز از گرسنگى بىطاقت شد . از موكّلان طعام طلبيد ، ايشان اين معنى را به عرض ايلخان رسانيدند . حكم شد كه طبقى پر از زر و جواهر ساخته نزد وى بردند و گفتند كه « حكم پادشاه چنين است كه اينها را به جاى طعام بايد خورد » مستعصم گفت : « زر و جواهر چگونه كسى تواند خوردن ؟ » ايلخان پيغام فرستاد كه « چيزى كه نمىتوان خورد چرا آن را به فديهء جان خود و جان چندين هزار مسلمانان كه رعيّت تو بودند به سپاه ندادى تا ملك موروث تو از تعرّض اين‌چنين لشكرى جان‌ستان كه در حقيقت عذاب آسمانى عبارت از ايشان تواند بود مصون و محفوظ دارند ؟ » و چون خليفه جواب صواب نداشت ، دم دركشيد تا اينكه به گرسنگى درگذشت . « 1 »\r\n\r\n\r\n","description":"","footnote":"\r\n( 1 ) . حديث گرسنه ميرى خليفه در برجى مملو از زر و سيم ، در تاريخ جايگاه ويژه‌اى دارد . بويل ماجرا را به گونه‌اى شيواتر بيان مىكند . او مىنويسد ، ايلخان « طبقى زر پيش خليفه بنهاد و گفت : بخور . خليفه گفت : نمىتوان خورد . گفت :\r\nپس چرا نگاه داشتى و به لشكريان ندادى ، و اين درهاى آهنين چرا پيكان نساختى و به كنار جيحون نيامدى تا من از آن -\r\n","page_name":" 3974 ","page_number":266},
  {"content":"\r\n\r\nو بعضى برآنند كه ايلخان در باب كشتن مستعصم خليفه با خواص خويش مشورت نمود .\r\nايشان گفتند كه چون اهل اسلام او را خليفهء به حقّ و امام مطلق مىدانند و بر نفوس و اموال خود او را حاكم و فرمانروا مىشناسند ، اگر از اين ورطه خلاص شود يمكن كه از اطراف و جوانب بلاد اسلام لشكرها بر وى جمع شوند و استعداد حرب و جنگ از سر گيرد و فتنه و فساد پيدا شود . پس به مقتضاى قول مشهور كه [ بيت 
  ] :\r\n رخنه گر ملك سرافگنده به * از لشكر بد عهد پراكنده به \r\nابقاى او به هيچ وجه مصلحت نيست .\r\nايلخان چون اين كلمات شنيد دانست كه اين نصيحتى است كه از روى دولتخواهى مىكنند و از شائبهء غرض مبّر است . بنابراين ، به قتل خليفه مستعصم اشاره فرمود . و چون حسام الدّين منجّم كه نزد هلاگو خان راه سخن داشت اين خبر شنيد ، از كمال حماقت به عرض رسانيد كه « اگر خليفه كشته شود عالم سياه و تاريك خواهد شد و علامات قيامت پيدا گردد . » و از اين مزخرفات چندان گفت كه ايلخان متوهّم شد و در اين امر با خواجه نصير الدّين محمّد طوسى مشورت كرد . خواجه گفت كه « زكرياى پيغمبر يحياى معصوم و امام حسين سيّد الشهدا عليه السلام ، را به ناحق كشتند . هيچ يكى از اين حالات به ظهور نرسيد . و اگر حسام الدّين گويد كه اين احوال بر قتل بنى عباس مترتّب مىشود ، غايت سادگى است ؛ چه ، چندين تن از ايشان را به انواع عقوبات هلاك كرده‌اند و فلك دوّار و روزگار ناپايدار همچنان برقرار خود بوده ؛ نه آفتاب منكسف و نه ماه منخسف شد . »\r\nو امام حسام الدّين منجّم در آن باب آن مقدار مبالغه داشت كه ايلخان از وى مجلس گاه خواست . آن احمق خون گرفته مجلس گاه نوشته داد .\r\nو هلاگو خان چون بر قتل مستعصم جازم شد جماعتى معروض داشتند كه شمشير تيز را به خون خليفه رنگين نتوان كرد . بنابراين ، ايلخان فرمود كه او را در نمد پيچيده مانند نمد مالان او را بمالند تا اعضاى او درهم شكند . آخر به اين طريق مستعصم را درهم شكستند و هلاك ساختند . « 1 »\r\n\r\n\r\n","description":"","footnote":"\r\nنتوانستمى گذشت ؟ خليفه در جواب گفت : تقدير خداى چنين بود . پادشاه گفت : آنچه بر تو خواهد رفت هم تقدير خدايست . » - تاريخ ايران كيمبريج ، ج 5 ، ص 328 .\r\n( 1 ) . هم خواجه نصير الدّين و هم خواجه رشيد الدّين در گزارش بسيار مفصلى كه به دست مىدهند دربارهء قتل خليفه چيزى نمىگويند ، امّا منابع متأخّر اسلامى كه همين روش نمدمالى را راه هلاكت خليفه مىدانند به احتمال قريب به يقين موثّق و معتبر مىباشد ، زيرا آن‌گونه كه بويل خاطرنشان كرده ، مغولان شاهزادگان خود را نيز به اين طريق به قتل -\r\n","page_name":" 3975 ","page_number":267},
  {"content":"\r\n\r\nو در بعضى تواريخ معتبره مسطور است كه هيچ يكى از خلفاى عباسيّه را در مدّت پانصد و بيست و چهار سال كه خلافت غصبى در دودمان ايشان بود ، اين عظمت و شوكت كه مستعصم را به هم رسيده بود نداشتند ؛ چه ، به صحّت رسيده كه نوبتى يكى از فضلاى فارس كه او را مجدّ الدّين اسماعيل قالى گفتندى و در علوم عقلى و نقلى سرآمد روزگار بود ، از قبل اتابك سعد مظفر الدّين ابو بكر به رسم رسالت به بغداد رفت ، و چون به فضاى دار الخلافه درآمده او را به بوسيدن سنگ سياهى كه در آنجا انداخته بودند تكليف نمودند . خدمت مولانا از كمال زهد و تقوا كه داشت از بوسيدن آن سنگ استنكاف نموده مصحف مجيد را بر سر آن سنگ نهاد و آن مصحف را بوسيد .\r\nو معتاد چنان بود كه مستعصم در روز عيد بر اسب برق رفتار به عظمت هرچه تمام‌تر سوار شدى و طيلسان سياه بر روى خود گذاشتى و خواص و عوام مخرجات و پنجره‌ها و غرفه‌ها را كه بر گذرگاه خليفه بود قبل از آن به كرايه گرفتندى تا او را در گذر زيارت كنند . تا آنكه نوبتى در بغداد وجوه كرايهء آن مخرجات و غرفه‌ها كه مردم از براى ديدن مستعصم از دور كرايه [ 306 الف 
  ] كرده بودند مبلغ سه هزار دينار طلا به قلم آمده بود .\r\nو مستعصم چهل و هفت ساله بود كه به قتل رسيد . بعد از قتل وى حكم شد تا پسران با جميع آل عباس را كه فى الجمله ايشان را اعتبارى و حسابى بود از ميان بردارند « 1 » . و از آل عباس در مدّت پانصد و بيست و چهار سال سى و هفت نفر خلافت كرده‌اند ، بدين تفصيل :\r\nاول ايشان سفّاح ؛ دويم منصور دوانيقى ؛ سيم مهدى محمّد بن منصور ؛ چهارم هادى ؛ پنجم هارون الرشيد ؛ ششم محمّد امين ؛ هفتم مأمون الرشيد ؛ هشتم معتصم باللّه ؛ نهم واثق باللّه ؛ دهم متوكّل على اللّه ؛ يازدهم منتصر باللّه ؛ دوازدهم مستعين باللّه سيزدهم معتز باللّه ؛ چهاردهم مهتدى باللّه ؛ پانزدهم معتمد على اللّه ؛ شانزدهم معتضد على اللّه ؛ هفدهم مكتفى باللّه ؛ هجدهم مقتدر باللّه ؛ نوزدهم القاهر باللّه ؛ بيستم الراضى باللّه ؛ بيست و يكّم متّقى باللّه ؛ بيست و دويم مستكفى باللّه ؛ بيست و سيم مطيع باللّه ؛ بيست و چهارم طائع باللّه ؛ بيست و پنجم قادر باللّه ؛\r\n\r\n\r\n","description":"","footnote":"\r\nمىآوردند . - پيش سعدى در مرثيهء مستعصم به فارسى و عربى قصيده‌اى سروده كه متضمّن بيان تأثّرات و عبرت و اعتبار است . مطلع هر دو مرثيه :\r\n آسمان را حقّ بود گر خون بگريد بر زمين * بر زوال ملك مستعصم امير المؤمنين \r\n* * *\r\n حبست به جفنى المدامع لاتجرى * فلمّا طغى الماء استطال على السكر \r\n( 1 ) . مگر پسر كوچكتر خليفه مباركشاه كه او را هلاگو به زوجهء خويش بخشيد و زوجهء هلاگو او را به خواجه نصير الدين سپرد . - عباس اقبال ، تاريخ مغول ، ص 185 .\r\n","page_name":" 3976 ","page_number":268},
  {"content":"\r\n\r\nبيست و ششم قائم بامر اللّه ؛ بيست و هفتم مقتدى باللّه ؛ بيست و هشتم مستظهر باللّه ؛ بيست و نهم مسترشد باللّه ؛ سىام راشد باللّه ؛ سى و يكّم مقتفى لامر اللّه ؛ سى و دويم مستنجد باللّه ؛ سى و سيم مستضىء بامر اللّه ؛ سى و چهارم ناصر لدين اللّه ؛ سى و پنجم ظاهر بامر اللّه ؛ سى و ششم مستنصر باللّه ؛ سى و هفتم مستعصم . و مدّت حكومت هريكى در ذكر احوال او مذكور است .\r\nالقصّه چون ايلخان از قتل خليفه مستعصم و اولاد او [ فارغ شد 
  ] و غارت بغداد و قتل اكثر مردم پرداخت ، بعد از سه روز حكم فرمود كه مغولان دست از قتل و غارت بازدارند و هيچ احدى را آزار نرسانند كه بعد از اين همه رعاياى واجب الرعايت مااند ، و هركه بعد از اين به يكى از اهالى بغداد دست‌درازى كند دست او را ببرند و خانهء او را تاراج كنند . بنابراين منادى ، آنچه از مردم بغداد مانده بودند ظاهر شدند و به دوكان و بازار درآمدند . و حكم شد كه مردگان را از كوچه و بازار برداشته در زير خاك كنند .\r\nو تا اين وقت ابن علقمى گمان آن داشت كه بنابر اظهار يك جهتى و نيكو بندگى كه نسبت به ايلخان به كار برده بود حكومت بغداد بر وى مقرّر خواهند داشت ، امّا پادشاه ايلخان به واسطهء آنكه او كفران نعمت ولىنعمت خود كرده بود ، زياده به حال او التفات نفرمود و على بهادر را كه از لشكر ايلخان پيش از همهء اهل بغداد درآمده بود به ايالت و حكومت آن ديار نصب فرمود ، و ابن عمران را كه در ايّام محاصره چند روز لشكر ايلخان را از ولايت بعقوبا « 1 » به علوفه امداد كرده بود به حكومت آن ولايت سرافراز گردانيد .\r\nچون قضيهء ابن عمران و ترقى او از مرتبهء آحاد النّاس به درجهء حكومت خالى از غرابتى نيست ايراد تفصيل آن بر وجهى كه در تواريخ معتبره مسطور است واجب و لازم است . و حاصل آن قضيّه آن است كه ابن عمران مردى بود از آحاد الناس و به قدرى سواد پيدا كرده سياه از سفيد فرق مىكرد كه على الاتّصال در خدمت عامل بعقوبا قيام مىنمود . و پيش از آمدن ايلخان به عراق عرب يك سال روزى عامل بعقوبا بر بستر استراحت غنوده بود و ابن عمران پاى او را مىماليد . در اثناى آن حال خواب بر ابن عمران غلبه كرد و از ماليدن بازماند . عامل بعقوبا پرسيد كه « اى ابن عمران موجب كاهلى در خدمت چيست ؟ » ابن عمران از خواب بيدار شده در جواب گفت كه « غلبهء خواب بىاختيار موجب تقصير خدمت شد معذور داريد . » عامل بعقوبا از روى استهزا و خوش‌طبعى پرسيد كه « در خواب چه ديدى ؟ » ابن عمران گفت كه « همين لحظه در خواب ديدم كه بساط خلافت در نور ديده و رايات دولت مستعصم سرنگون شده و كليد حكومت مدينة السّلام بغداد در قبضهء اقتدار من قرار گرفته . »\r\n\r\n\r\n","description":"","footnote":"\r\n( 1 ) . رجوع شود به پاورقى 2 ، صفحهء 2828 كتاب .\r\n","page_name":" 3977 ","page_number":269},
  {"content":"\r\n\r\nچون عامل بعقوبا اين سخن شنيد ، از روى استهزا و سخريّت كه بر طبع او غالب بود آن‌چنان لگدى بر سينهء او زد كه پشت او به زمين آمد . آخر الأمر اثر آن خواب به عينه ظاهر شد ؛ چه ، در وقتى كه ايلخان بغداد را محاصره داشت و سپاه مغول از رهگذر علوفه بسيار مضطر و پريشان مىبودند كه به يك ناگاه ابن عمران از اندرون بغداد نام خود را بر تيرى نوشته و در پاى نام خود نوشته كه « اگر مرا ايلخان از خليفه طلب كند شايد كه پادشاه را به كار آيم . » و آن تير به جانب اردوى ايلخان انداخت . بعضى از لشكريان آن تير را برداشته به نظر ايلخان رسانيدند . ايلخان از اين نوشته اعتبارى گرفته فى الحال كس به شهر فرستاده ابن عمران را طلب داشت . اهل بغداد را مضمون اين مقال كه « كهنه زنبيلى از بغداد كم گير » به خاطر گذرانيده ، ابن عمران را از بغداد بيرون فرستادند .\r\nو چون ابن عمران به ملازمت پادشاه رسيده شرف بساطبوسى دريافت ، اوّلا ، به عرض رسانيد كه « اگر حكم شود ، من علوفهء لشكر را چندروزه به هم رسانم . » و هرچند [ 306 ب 
  ] اين سخن از قبيل محالات بود و از مقولهء ممتنعات مىنمود ، امّا ايلخان با وجود اين حال بنابر التماس ابن عمران شحنه [ اى 
  ] همراه او كرد كه آنچه او گويد وى به فعل آورد . چون ابن عمران بر انبارها و ذخيره‌هاى ولايات بعقوبا اطّلاع داشت مدّت پنجاه روز علوفهء لشكر را به هم رسانيد . و اين صورت به حقيقت تتّمهء اقبال ايلخان و خاتمهء زوال خليفهء عباسيان بود .\r\nالقصّه چون بغداد مسخّر شد ايلخان جهت اداى حقوق آن خدمت ابن عمران را به منصبى كه مدّت العمر آن آرزو به خاطرش نگذشته بود ، اختصاص فرمود و ابن علقمى محكوم حكم و مأمور امر او باشد . بندگان وزير از كردهء خود پشيمان و نادم و حريف ياس و خجلت را منادم گشته چند روز به ناكامى به هرطرف تك و پوى مىكرد و به هركس توسّل مىجست .\r\nامرا و اعيان حضرت در خوارى و اهانت وى داد مبالغه داده تقصير نمىكردند . بنابراين ، بعد از تسخير بغداد به اندك روز از جهت غصّه‌اى كه به هم رسانيده بود بيمار شده درگذشت « 1 » .\r\nاكنون ببايد دانست كه در اين مقام مخالفتى عظيم كه ميانهء آنچه از روضة الصفا معلوم\r\n\r\n\r\n","description":"","footnote":"\r\n( 1 ) . نگرش و قضاوت مورّخين در خصوص نقش ابن علقمى در سقوط بغداد و زوال خلافت عباسى دو گونه است .\r\nمنهاج سراج با عناوين « رافضى ، بدمذهب ، ملعون مدبر عليه اللعنة » دربارهء سرنوشت او رواياتى نقل مىكند - طبقات ناصرى ، ص 704 به بعد ؛ و ميرخواند با يادآورى اين‌كه به خاطر ايلخان « گذشت كه از كسى كه با مخدوم خويش بىوفايى كند وفا چون طمع توان داشت ؟ » و او را محكوم حكم ابن عمران كرد - روضة الصفا ؛ و نيز خواندمير مثل صاحب روضة الصفا او را به سرنوشت ديگر خائنان دچار دانسته - حبيب السير ، جزء سوم از جلد دوّم ، ص 338 ، روابط پنهانى ابن علقمى را با دستگاه هولاگو خان نكوهيده‌اند ، امّا برخى از مورّخان شيعى مذهب مثل صاحب كتاب الفخرى ، ابن علقمى را از تهمت خيانت منزّه دانسته و به قول استاد منوچهر مرتضوى ( مسايل عصر ايلخانان ، ص 28 ) اين نسبت‌ها را از نوع تهمت دشمنان در حق آن وزير شريف شمرده‌اند .\r\n","page_name":" 3978 ","page_number":270},
  {"content":"\r\n\r\nمىشود و آنچه ميانهء تواريخ ديگر است ، سيّما مقدّمهء ظفرنامه و تاريخ حافظابرو ظاهر مىشود ؛ چه ، به اتّفاق مورّخين فتح بغداد و استيصال دولت عباسيّه به كشته شدن مستعصم خليفه از جمله وقايع سال ششصد و پنجاه و ششم هجرى بود كه ششصد و چهل و ششم از رحلت باشد بود ، و وفات منگوقاآن چنانچه از مقدّمهء ظفرنامه و تاريخ حافظابرو ظاهر مىشود در محرّم سال ششصد و پنجاه و پنجم هجرى بود ، و حال آنكه در روضة الصفا مسطور است كه ايلخان بعد از فتح بغداد از تنسوقات عراق عرب و عجم حمل سنگين با بشارت فتح و ظفر در صحبت يكى از نويانان به خدمت برادر خود ، منگوقاآن ، فرستاده از كماهى حالات به تفصيل اعلام نموده معروض داشت كه « بعد از اين عزيمت مصر و شام دارد . » و چون فرستادگان ايلخان به پايهء سرير منگوقاآن رسيده اخبار به عرض رسانيدند ، منگوقاآن از شنيدن آن اخبار خوشحال شد و هلاگو خان را به عنايات پادشاهانه سرافراز گردانيد و فرستادهء او را رخصت مراجعت فرمود .\r\nاين دو سخن باهم نهايت مخالفت دارند و به هيچ وجه قابل تأويل نيستند ، مگر اينكه اين نقل كه روضة الصفا به آن متفرّد است غير واقع بوده باشد ، يا آنكه وفات منگوقاآن در سال ششصد و پنجاه و هفتم هجرى باشد چنانچه در لبّ التواريخ مسطور است نه در سال ششصد و پنجاه و پنجم هجرى چنانچه در مقدّمهء ظفرنامه و تاريخ حافظابرو مسطور است ، و اللّه اعلم بحقايق الأمور .\r\nو نيز در روضة الصفا مسطور است كه چون ايلخان بعد از تسخير بغداد به واسطهء شدّت حرارت و گرمى آن ديار توقّف نتوانست ، مراجعت نموده عازم اردوى خود كه در خانقين گذاشته بود گشت . و چون به اردو رسيد مقارن آن حال خزاين بغداد و اموال قلاع اسماعيليه و هرچه از حدود روم و ارمن و گرج و لرستان و كرد به خزانهء عامره انتقال يافته بود ، همه را جمع كرده همراه ناصر الدّين ، صاحب رى ، به جانب آذربايجان فرستاد ، و ملك مجد الدّين تبريزى را ، كه يكى از كافيان مملكت بود ، فرمود كه بر كوهى كه بر درياچهء اروميه « 1 » و سلماس است قلعه‌اى در غايت استحكام ترتيب داده تمامى اين نفوذ را گداخته و بالش ساخته در آن قلعه نهادند « 2 » . و چون ايلخان به مراغه رسيد ، حاكم موصل ، سلطان بدر الدّين لؤلؤ ، كه به طلب او رسولان ايلخان رفته بودند در اواخر ماه رجب سال ششصد و چهل و ششم از رحلت رسيد و پادشاه شرايط اعزاز و اكرام او را مرعى داشت و در خاطرجويى وى غايت مبالغه فرمود . و در ششم ماه شعبان سال مذكور او را رخصت مراجعت داد كه به ولايت خود\r\n\r\n\r\n","description":"","footnote":"\r\n( 1 ) . متن : ارمن . خزاين را در جزيرهء شاهى ( اسلاميهء كنونى ) اروميه گذاشت .\r\n( 2 ) . چه زود نصيحتى كه به مستعصم خليفه كرده بود فراموشش شد !\r\n","page_name":" 3979 ","page_number":271},
  {"content":"\r\n\r\nرود . در آن وقت مدّت عمر سلطان بدر الدّين از نود سال گذشته بود .\r\nو هم در اين سال اتابك [ سعد 
  ] ، پسر اتابك ابو بكر فارس به رسم تهنيت فتح بغداد به خدمت ايلخان آمد و به سيور غاميشى اختصاص يافت . و بعد از چند روز رخصت مراجعت يافت .\r\nو هم در اين سال سلطان عزّ الدّين سلجوقى از روم به خدمت آمد و در حدود تبريز « 1 » به شرف بساطبوسى مشرّف شد . و سلطان به واسطهء جنگ او با بايجونويان از وى رنجيده بود .\r\nچون بغداد مسخّر شد خدمتش بسيار ترسيده ، خواست كه به لطايف الحيل خود را از آن غرقاب به ساحل نجات كشيد . بنابراين ، بعد از تأمّل و تدبّر بسيار فرمود تا موزه‌اى پادشاهانه دوختند و صورت او را بر نعل آن نقش كردند ، و در اثناى ملاقات ، موزه را به دست پادشاه داد . چون نظر ايلخان بر نعل موزه افتاد ، سلطان عزّ الدّين زمين خدمت به لب تضرّع و زارى ببوسيد و گفت : « مأمول بنده آن است كه پادشاه به قدم خجسته سر اين [ 307 الف 
  ] بنده را بزرگ گرداند . » ايلخان را بر وى ترحّم آمد و از سر خون او درگذشت و به شفاعت يكى از خواتين « 2 » معتبر پرتو التفات بر حال او افكنده .\r\nدر اين اثنا خواجه نصير الدّين محمّد طوسى به تقريبى معروض داشت كه چون سلطان جلال الدّين خوارزمشاه از بيم صدمات لشكر مغول به تبريز رسيد لشكريان او به اموال رعايا دست‌درازى كردند . و چون صورت ظلم و جور آن جماعت به عرض او رسانيدند فرمود كه « اين زمان ما جهانگيريم ، نه جهاندار ؛ و در جهانگيرى رعايت رعيّت لازم نيست ، و چون جهاندار شويم به فرياد دادخواهان رسيم ! »\r\nهلاگو خان در جواب خواجه گفت كه « الحمد للّه ما هم جهانگيريم و هم جهاندار ؛ با ياغى جهانگيريم و با ايل جهاندار . نه همچو سلطان جلال الدّين به عجز و ضعف مبتلا و گرفتار . »\r\nو از جمله وقايع اين سال آنكه در تاريخ حافظابرو مسطور است كه چون اهل حله در ايّام محاصرهء بغداد به خدمت ايلخان آمده التماس شحنه نمودند ، هلاگو خان توكل و امير نحلى نخجوانى « 3 » را بدان جانب فرستاد و در عقب ايشان بوقاتيمور ، برادر اولجاى خاتون « 4 » ، را جهت امتحان اهل حله و كوفه واسط فرستاد . مردم حلّه چون خبر بوقاتيمور شنيدند ، استقبال لشكر كردند و بر فرات پل بستند و به رسيدن ايشان خوشحالى و شادمانى كردند . بوقاتيمور چون ايشان را ثابت‌قدم ديد ، هم در آن چند روز از حله كوچ كرده و متوجّه واسط شد و در هفدهم شهر ربيع الأوّل بدانجا رسيد . اهل واسط بنابر شقاوت و حماقت ذاتى در مقام مخالفت و عصيان\r\n\r\n\r\n","description":"","footnote":"\r\n( 1 ) . در محلّى به نام موينق در حومهء تبريز . هلاگو خان از اين زمان تا لشكركشىاش بر ضد دولت‌هاى ايّوبى سوريه ، بالغ بر يك سال در تبريز ماند .\r\n( 2 ) . دوقوز خاتون .\r\n( 3 ) . ق : امير يحيى نخجوانى ؛ م ، ش : امير نحل نخجوانى .\r\n( 4 ) . و پسر عمّ خود .\r\n","page_name":" 3980 ","page_number":272},
  {"content":"\r\n\r\nدرآمده شروع در جنگ كردند . بلى ! شهرى كه حجّاج بانى آن باشد به از اين ثمر نمىكند .\r\nبوقاتيمور بعد از جنگ و كارزار بسيار جبرا و قهرا به شهر واسط در آمد و دست به قتل و غارت دراز كرده چهل هزار آدمى را در آنجا به قتل رسانيد ، و بصره و آن حدود همه ايل شدند . و امير سيف الدّين بتيكچى از بندگى حضرت ايلخان التماس نموده چند مغول را به نجف اشرف فرستاد تا مشهد امير المؤمنين علىّ بن ابى طالب ، عليه السّلام ، را محافظت نمودند .\r\nو در دوازدهم ربيع الآخر بوقاتيمور باز به لشكرگاه رسيد ، و در نوزدهم همين ماه رسولان حلب كه به بغداد آمده بودند با مكتوبى كه خواجه نصير الدّين محمّد طوسى به فرمان هلاگو خان سواد كرده بود بازگردانيد . « 1 »\r\nو از جمله وقايع اين سال فتح شهر اربل بود . و كيفيّت فتح آن بلده در تواريخ معتبره چنين مسطور است كه در وقتى كه هلاگو خان عزم فتح بغداد كرد اورقتونويان را نامزد قلعهء اربل نمود . و آن قلعه بر سر خاكريزى نهاده و آن‌چنان به حصانت و متانت واقع شده كه در ربع مسكون نظير و مانند آن قلعه كسى نشان نمىداد . چون اورقتونويان به محاصرهء آن قلعه مشغول شد ، كردان قلعه دست به جنگ يازيدند . و صاحب تاج الدّين محمّد بن صلايهء اربيلى به ايلى فرود آمد و به خدمات شايسته قيام نمود . اورقتونويان گفت : « نشان صحّت ايلى آن است كه قلعه را تسليم كنند . » تاج الدّين به در قلعه رفته هرچند نصيحت كرد لشكريان كرد او را راه ندادند . آخر الأمر بعد از مبالغه و الحاح بسيار چون اثرى بر آن مترتّب نمىشد بازگشت .\r\nاورقتونويان مدتى قلعه را محاصره نمود . چون كردان ايل نمىشدند اورقتو از سلطان بدر الدّين لؤلؤ مدد خواست . سلطان بدر الدّين لشكر به مدد او فرستاد . و اهل قلعه پيش از آنكه مدد بدر الدّين رسد شبى از قلعه فرود آمده بر مغولان شبيخون زده بسيارى از ايشان را كشتند و منجنيق‌ها را آتش زده سوختند ، و باز به قلعه رفتند . و اورقتونويان درمانده و حيران شد و كس به طلب بدر الدّين لؤلؤ فرستاد . چون بدر الدّين رسيد در باب قلعه گرفتن با وى مشورت كرد . بدر الدّين گفت : « تدبير آن است كه تا تابستان اين مهم را فروگذارى كه كردان از گرما بگريزند و به كوه روند ؛ چه ، اين زمان هوا خوش است و ذخيرهء بسيار دارند و قلعه در غايت استحكام ، و فتح آن به غير حيله ممكن نيست . »\r\nاورقتونويان به سخن سلطان بدر الدّين بازگشت و روى به تبريز نهاد . و چون هوا گرم شد كردان به واسطهء گرما فرود آمدند و قلعه را تسليم سلطان بدر الدّين كرده خود به طرف شام رفتند ، و سلطان بدر الدّين برج و بارهء قلعه را خراب ساخت .\r\n\r\n\r\n","description":"","footnote":"\r\n( 1 ) . متن عربى فرمان را در جامع التواريخ ( چاپ محمّد روشن ، ج 2 ، ص 1020 ) مطالعه فرماييد .\r\n","page_name":" 3981 ","page_number":273},
  {"content":"\r\n\r\nو از جمله وقايع اين سال آنكه استاد البشر خواجه نصير الدّين محمّد طوسى به حكم هلاگو خان شروع در بستن رصد در بلدهء مراغه نمود . و باعث بر بناى رصد [ خانه 
  ] آن بود كه از سلاطين چنگيزيه منگوقاآن را نهايت ميل به علوم خصوصا فنّ رياضى به حدّى بود كه چند شكل اصول اقليدس را حلّ كرده بود ، و از غايت ميلى كه به آن فن داشت ارادهء آن نمود كه در عهد همايون او رصدى بنا كرده شود . بنابراين ، فرمود تا جمال الدّين محمّد بن طاهر بن محمّد الزيدى البخارى [ 307 ب 
  ] بدان مهمّ خطير قيام نمايد . و چون جمال الدّين به موجب فرمودهء منگوقاآن شروع در آن امر نمود به واسطهء قلّت بضاعت و عدم وقوف بر دقايق آن فنّ بعضى امور رصدى بر وى مشتبه بماند و در حلّ آن به عجز و قصور معترف گشت .\r\nو چون در آن زمان آوازهء فضايل و كمالات خواجه نصير الدّين طوسى كه در آن وقت در قلاع اسماعيليه مىبود اطراف و اكناف عالم را فروگرفته بود ، منگوقاآن را ميل ديدن خواجه از براى اتمام رصد زياده از حد بود ، تا آنكه در اين اثنا رأى صواب‌نماى وى اقتضاى آن نمود كه برادر كوچك خود ، هلاگو خان ، را به جانب ايران‌زمين فرستاده باشد . و اين معنى چون قرار يافت و هلاگو خان متوجّه آن صوب شد در وقت وداع هلاگو خان را منگوقاآن گفت كه « چون قلاع اسماعيليهء ملاحده بستانى البته خواجه نصير الدّين طوسى را كه در دست ايشان بىاختيار گرفتار است اعزاز و اكرام بسيار نموده به ملازمت ما فرستى . » و چون هلاگو خان فتح آن بلاد بر وجهى ، كه سابقا تفصيل آن گذشت ، روى نمود و خواجه در سلك ملازمان هلاگو خان افتاد ، منگوقاآن از تختگاه خود دور رفته به فتح ولايت منزى اشتغال داشت ، هلاگو خان در باب فرستادن خواجه اهمال ورزيده بود فرمود كه وقت مراجعت قاآن خواجه همين‌جا رصد بندد . و ديگر آنكه چون هلاگو خان بر حسن سيرت و اعتقاد مخلصانهء خواجه نسبت به خود اطّلاع يافته بود مىخواست كه خواجه نصير الدّين از جملهء ملازمان او باشد .\r\nالقصّه بعد از آنكه هفت سال از جلوس چنگيز خان گذشته بود ، رصد ايلخانى را بنا نهادند ، و هلاگو خان حكم فرمود كه هرچند سال ، كه در باب تحصيل اسباب و آلات رصدخانه كه در كار باشد از خزانه بدهند ، و جمعى كثير از ماهران اين فنّ را جهت معاونت خواجه نصير الدّين محمّد طلب داشته . از آن جمله يكى مؤيّد الدّين عرضى « 1 » بود ، كه او را از دمشق طلب داشتند ؛ و ديگر نجم الدّين كاتبى صاحب ، شمسيهء منطق كه او را از قزوين به مراغه بردند ؛ و سيم فخر الدين مراغه‌اى كه در آن وقت در موصل مىبود ؛ و چهارم فخر الدّين اخلاطى ، كه در\r\n\r\n\r\n","description":"","footnote":"\r\n( 1 ) . سمعانى : منسوب به ناحيه‌اى در دمشق ( الأنساب ، ج 3 ، ص 334 ) ؛ ياقوت : ناحيه‌اى از اعمال حلب ، بين فرات و شام .\r\n","page_name":" 3982 ","page_number":274},
  {"content":"\r\n\r\nتفليس مىبود ؛ پنجم محى الدّين مغربى ، كه او نيز در دمشق شام مىبود « 1 » .\r\nبعد از اجتماع و اتفاق علماى مذكور در طرف شمالى بلدهء مراغه در سر پشته‌اى بلند رصدخانه [ اى 
  ] در كمال آراستگى و صنوف دقايق حذاقت در فنّ نجوم و مهارت در علم هيئت و مجسطى و ارصاد كواكب به جاى آوردند و تماثيل ممثلات افلاك و تداوير و حوامل و دواير متوهمه و منازل ماه و مراتب بروج دوازده‌گانه بر وضعى ساخته شد كه هرروز از طلوع تا غروب پرتو نيّر اعظم از سوراخ قبّهء بالاى بر سطح زمين عمارت مىافتاد و درج و دقايق حركت وسط آفتاب و كيفيت ارتفاع در فصول چهارگانه كه عبارت از بهار و پاييز و تابستان و زمستان باشد و مقادير ساعات از آنجا بر وجه اتمّ معلوم مىشد و شكل كرهء زمين و تقسيم ربع مسكون بر اقاليم سبعه و طول ايّام و عرض بلد و عرض جزاير و بحار چنان روشن و مبرهن گردانيده كه پنداشتى كه كتاب ممالك و مسالك از نسخهء حواشى آن رصد فراهم آورده‌اند .\r\nاز روى تحقيق آن رصد زيجى كه الحال به زيج ايلخانى اشتهار دارد استنباط نموده كه از وى حوادث ايّام آينده و كيفيت امتداد عمر و حال نفس و بقاى ملك و وسعت آن و كيفيّت توالد و تناسل معلوم مىتوان نمود و اختلاف حركت اوج آفتاب ميان زيج خانى و زيجات زمان پيشين در طالع سال تفاوت فاحش ظاهر گشت .\r\nو هنوز عمارت رصد به اتمام نرسيده بود كه اجل موعود هلاگو خان در رسيد - چنانچه تفصيل آن در محل خود ذكر كرده خواهد شد ، ان شاء اللّه تعالى .\r\n\r\n\r\n","description":"","footnote":"\r\n( 1 ) . علامّة قطب الدّين شيرازى نيز جزو همكاران خواجه نصير الدين بود .\r\n","page_name":" 3983 ","page_number":275},
  {"content":"\r\n . \r\n","description":"","footnote":"","page_name":" 3984 ","page_number":276},
  {"content":"\r\n\r\n\r\nذكر وقايع سال ششصد و چهل و هفتم از رحلت خير البشر « 1 »\r\nدر اين سال پادشاه جهانگير هلاگو خان به عزم تسخير بلاد شام متوجّه آن صوب گرديد . و تفصيل اين مجمل آنكه بعد از فتح بغداد و استيصال عباسيّه هلاگو خان فرمانى به امرا و حكّام شام فرستاده ايشان را به ايلى و اطاعت دعوت نمود . ملك ناصر و جمعى ديگر كه در آن ديار اعتبارى داشتند ، جواب نامهء آن پادشاه بر وجه ناپسنديده بازفرستادند . بنابراين ، ايلخان را داعيهء عبور بر آن ولايت زياده گرديد . و ديگر آنكه چون پيش از آمدن هلاگو خان به ايران‌زمين حاكم حلب وزير خود ، زين الدّين حافظى ، را با تحف و هداياى لايقه به خدمت منگوقاآن فرستاده به عنايت پادشاهانه سرافراز گشت و زين الدّين با فرمان استمالت و انواع عاطفت خسروانه مراجعت نموده به حلب آمد . و چون هلاگو خان به ولايت ايران رسيد حاكم حلب دم از اخلاص و يك جهتى زده پنهانى ايلچيان نزد ايلخان مىفرستاد تا آنكه اين معنى بر حكّام شام ظاهر [ 308 الف 
  ] گشته قصد والى حلب كردند ، و او از طاقت مقاومت ايشان عاجز آمده روى به درگاه ايلخان برده حقيقت حال به عرض رسانيد . اين معنى علاوه توجهء ايلخان به جانب آن ديار گشت . بنابراين ، اوّلا ايلچيان پيش بدر الدّين لؤلؤ فرستاده پيغام داد كه « چون سنّ تو از نود گذشت ما تو را از اين يورش معاف داشتيم ، امّا پسر خود ، ملك صالح ، را بايد كه در خدمت رايات جهانگيرى روانهء اين صوب گردانى . » و بدر الدّين لؤلؤ به موجب فرموده عمل نموده او را روانهء درگاه ايلخان گردانيد و ايلخان ، تركان خاتون ، دختر سلطان جلال الدّين خوارزمشاه ، را كه منگوقاآن به وى سپرده بود كه در ايران‌زمين به كسى لايق\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 3985 ","page_number":277},
  {"content":"\r\n\r\nبدهد ، به وى ارزانى داشت تا ملك صالح او را به حبالهء نكاح خود درآورد .\r\nو بعد از آن پرتو التفات به حال سپاه انداخته اوّلا كيتبوقا نويان را با لشكرى گران به آن حدود فرستاد ، و [ شيكتور و 
  ] بايجو را بر ميمنه ، و سوغونجاق و ديگر امرا بر ميسره ، و به نفس نفيس خود در قول قرار گرفت . روز جمعه بيست و دويم ماه رمضان اين سال به طالع عقرب متوجّه ديار شام شد . و چون به آتالاغ رسيد آن علفزار را پسنديده داشت و آن را « لبتاساغوت » نام كرده ، به اخلاط و كوه‌هاى هكّار « 1 » كه محل گريختن اكراد بود درآمده ، هركه از كردان يافتند به قتل رسانيدند . و چون به ديار بكر رسيد اوّل جزيره را فتح كرد و فرزند خود يشموت را در صحبت سونتاى نويان به محاصرهء قلعهء ميّافارقين تعيين فرمود و ملك صالح را با لشكرى به استخلاص آمد فرستاد و خود متوجّه تسخير روحه شد و آن بلده را به اندك توجّه مستخلص گردانيد ، و از آنجا به دنيسر و حرّان رفت و آن دو شهر را نيز به جنگ گرفت و اهالى آنجا را قتل و غارت فرموده بعد از آن از فرات گذشته ناگاه حلب را در حصار گرفتند ، و اهل آنجا به حصانت قلعه اعتماد نموده شروع در جنگ كردند .\r\nو هلاگو خان هريكى از امراى بزرگ را به دروازه‌اى مقرّر كرد ؛ به اين طريق كه اورقتو نويان با فوج خود به مقابل باب اليهود فرود آمد ، و بر باب الرّوم كيتبوقانويان ، و بر دروازهء دمشق سوغونجاق ، و خود پادشاه جهانگير بر دروازهء انطايكه نزول اجلال فرمود و منجنيق‌ها نصب نموده از جانبين به جدّ و جهد تمام به جنگ مشغول شدند ، آخر الأمر در ذيحجهء اين سال از جانب باب العراق به شهر حلب درآمده مدّت يك هفته به قتل و غارت اهالى آن بلده پرداختند و خلقى بيشمار را به قتل رسانيدند . بعد از آن مدّت چهل شبانه‌روز با اهل قلعه جنگ كردند و از جانبين سنگ منجنيق و تير پرّان بود . و در اين ايّام بسى از امراى هلاگو خان مثل امير قورچان « 2 » و اجوشكورچى و صادون گرجى « 3 » ، كه از اعاظم و پيشواى سپاه بودند مجروح و نالان شدند و بر روىهاى ايشان زخم‌هاى منكر رسيد .\r\nهلاگو خان جهت تسلّى خاطر ايشان فرمود كه « چنانچه گلگونه آرايش زنان است ، مردان را خون سرخ بر روى و ريش زينت و آرايش است . » آخر الأمر قلعه نيز مستخلص گشت و محترفهء بسيار به قتل رسيد و زن و فرزند ايشان را به اسيرى بردند و اولجاى بىاندازه گرفتند ؛ بعد از آن مدتى به حصار قلعهء حارم « 4 » كه از مشاهير قلاع آن ديار است مشغول بودند .\r\nآخر الأمر اهل آنجا امان خواستند و التماس كردند ، تا فخر الدّين معروف به ساقى سوگند ياد\r\n\r\n\r\n","description":"","footnote":"\r\n( 1 ) . رجوع شود به پاورقى 1 ، صفحهء 2870 كتاب .\r\n( 2 ) . م : امير قور خان .\r\n( 3 ) . متن : صادون و قورچى .\r\n( 4 ) . رجوع شود به پاورقى 2 ، صفحهء 3074 كتاب .\r\n","page_name":" 3986 ","page_number":278},
  {"content":"\r\n\r\nكرد و ايشان به عهود پيمان او فرود آمدند . امّا چون هلاگو خان از ايشان بسيار در خشم بود بفرمود تا ايشان را به يك بار با زن و بچه بكشتند ، مگر يك زرگر ارمنى كه خلاصى يافت .\r\nو چون قلعهء حلب بگرفتند هلاگو خان آن را به فخر الدّين ساقى سپرد و توكل بخشى را به شحنگى آنجا بنشاند . و بعد از آنكه از حلب روانه شد اهالى آنجا از فخر الدّين شكايت‌ها كردند . بنابراين ، حكم شد كه فخر الدّين ساقى را به ياسا رسانيدند و حكومت حلب به زين الدّين حافظ مفوّض گشت . اهالى دمشق چون اين حوادث را مشاهده نمودند از صدمات سپاه مغول بسيار ترسيدند ؛ چه ، اطراف و نواحى شام تمامى به حوزهء تصرّف ايشان درآمده بود ، بنابراين ، جمعى از اكابر و اعيان دمشق اتّفاق نموده با تحف و هدايا و كليدهاى دروازه به بندگى حضرت ايلخان آمده اظهار اطاعت و انقياد نمودند . هلاگو خان از جهت امتحان ايشان فرمود كيتبوقا نويان به دمشق رود .\r\nچون كيتبوقا نويان به موجب فرموده به دمشق رفت ، اهالى آن بلده به استقبال او شتافته مراسم بندگى و اطاعت به جاى آوردند . كيتبوقا نويان اعيان و اشراف آنجا را به بندگى هلاگو خان فرستاد و بر ايشان ترحّم نموده ملتمسات ايشان را مبذول داشت و مغول بىمحاصره و محاربه در شهر رفتند . و شحنهء مغول را با سه نوكر تاژيك معيّن فرمود ، يكى علاء الدّين [ حاشى 
  ] و جمال الدّين قرقاى قزوينى و قاضى شمس الدّين قمى ، تا ضبط امور مملكت دمشق مىكردند . و حاصل كلام آنكه به اندك روزگارى بغداد و ديار بكر و ديار ربيعه و بلاد شام مسخّر رايات نصرت آيات هلاگو خان گشت [ 308 ب 
  ] و نوّاب و عمّال ايشان بر ممالك روم استيلا يافتند .\r\nو در اثناى اين حال از جانب مشرق ايلچيان رسيده ، و مقدّم ايشان شيكتور نويان ، كه از اينجا به تعجيل تمام رفته بود و خبر واقعهء فوت منگوقاآن رسانيدند . هلاگو خان از شنيدن اين خبر ملال اثر بسيار محزون گشت ، ولى اندوه را ظاهر نمىساخت ، مع هذا بعد از شنيدن آن خبر كيتبوقا نويان را به محافظت شام گذاشته خود از حلب مراجعت نمود . ملك ناصر الدّين ، كه حاكم حلب و شام بود و به وقت رسيدن هلاگو خان به آن حدود گريخته به قلعهء كرك درآمده بود . كيتبوقا نويان خواست كه آن قلعه را محاصره كند ، امّا ملك ناصر الدّين كس پيش او فرستاده امان طلبيد و از قلعه فرود آمد . كيتبوقا او را به بندگى هلاگو خان فرستاد و هلاگو خان او را به عنايات پادشاهانه سرافراز گردانيده وعده داد كه چون مصر بگيريم حاكمى شام به تو ارزانى داريم .\r\nو از جمله وقايع اين سال توجّه شاهزاده يشموت « 1 » و ايلگاى نويان « 2 » و سونتاى « 3 » به جانب\r\n\r\n\r\n","description":"","footnote":"\r\n( 1 ) . متن : تشموت .\r\n( 2 ) . متن : ملكا نويان .\r\n( 3 ) . متن : سوبتاى .\r\n","page_name":" 3987 ","page_number":279},
  {"content":"\r\n\r\nميّافارقين و ديار بكر [ است 
  ] و قتل ملك كامل و مفصّل اين مجمل آنكه چون پادشاه جهانگير هلاگو خان عنان عزيمت به صوب تسخير ديار شام منعطف داشت ، از نواحى ديار بكر فرزند خود ، يشموت را به اتفاق سونتاى نويان به محاصرهء ميافارقين فرستاد . ايشان چون به آن حدود رسيدند نزد ملك كامل ، كه حاكم ميّافارقين بود ، ايلچى فرستاده او را به اطاعت و انقياد خواندند . ملك كامل جواب داد كه « شهزاده بايد كه آهن سرد نكوبد ؛ چه ، بر قول شما اعتماد نيست و من به گفتار شما فريفته نخواهم شد ، و تا جان دارم شمشير خواهم زد . »\r\nچون ايلچيان پيغام ملك كامل را به سمع شهزاده يشموت رسانيدند شهزاده و امرا دل بر جنگ نهادند . ملك كامل نيز قرار به كارزار داد و اهالى شهر را دلخوشى داده تمامى را با خود متفق گردانيد و روز ديگر به كوكبهء هرچه تمام‌تر سوار شده از قلعه بيرون آمده شروع در جنگ كرد . معدودى چند از جانبين كشته شدند ، از جمله در سپاه ملك كامل دو سوار دلاور بودند كه يكى را سيف الدّين لوكيلى « 1 » گفتندى و ديگر را عنبر حبشى . ايشان هردو چند كس را از مغولان بكشتند و آتش كارزار را افروخته مىداشتند . بعد از زمانى ملك كامل به قلعه درآمده از پس برج و بارو شروع در جنگ كردن كرد .\r\nروز دويم همان دو سوار بيرون آمدند و ده سوار دلاور از سپاه مغول به قتل رسانيدند .\r\nروز سيم نيز همچنين بيرون آمده جمعى را بر خاك مذلّت انداختند ، چنانچه چشم مغولان از ايشان بترسيد . روز چهارم از اين جانب از ناورى گرجى برابر ايشان رفت . اين گرجى پهلوانى مشهور بود كه بارها تنها لشكرى را شكستى و در ميان مغول به مردى مثل بودى . با وجود اين حالت بعد از لحظه‌اى كه كارزار كرد بر دست آن دو سوار كشته شد . شهزاده يشموت از كشته شدن او بسيار اندوهناك گرديد . روز ديگر ملك كامل بر بارهء شهر منجنيق تعبيه نمود و به آن منجنيق بسيار مردم از سپاه مغول هلاك شدند . امراى مغول از دست آن منجنيق درست‌انداز فروماندند . آخر الأمر بدر الدّين لؤلؤ منجنيقى چيره‌دست داشت ، او را حاضر گردانيد و منجنيقى بلند در برابر منجنيق شهر بر پاى كرد . اتّفاقا هردو در يك زمان سنگ از كفّهء منجنيق بگشادند ، تا آنكه هردو سنگ در هوا به هم بازخوردند و ريزه‌ريزه شدند و بطارگى از استادى هردو منجنيق در شگفت ماندند . و عاقبت منجنيق بيرون را بسوختند . و اهل ميّافارقين بسيار چيرگى مىكردند چنانچه مغولان از دست ايشان عاجز آمدند .\r\nچون هلاگو خان بر حقيقت حال وقوف يافت اورقتو را با لشكرى بسيار به مدد ايشان فرستاد و پيغام داد كه « دست از جنگ بازداشته در دور قلعه به حال خود بايد بود تا آنكه در\r\n\r\n\r\n","description":"","footnote":"\r\n( 1 ) . م : اركلى .\r\n","page_name":" 3988 ","page_number":280},
  {"content":"\r\n\r\nشهر آزوقه آخر شده و ايشان خود به تنگ آمده فرود آيند ؛ چه ، سپاه خود را عبث به كشتن دادن وجهى ندارد . »\r\nچون اورقتو به خدمت يشموت رسيد و پيغام هلاگو خان رسانيد ، در اين اثنا دو سوار يعنى سيف الدّين و عنبر حبشى از قلعه بيرون آمدند . چون اورقتو شراب در سر داشت و سرخوش بود بىملاحظه روى به جنگ ايشان نهاد . در خلال اين حال ايلگاى نويان رسيده متوجه امداد اورقتو شد ، لكن به مجرّد رسيدن او را از اسب فرود آوردند . سواران مغول اين حالت را چون مشاهده نمودند از اطراف و جوانب هجوم آوردند ايلگاى را بر اسب سوار كرده از معركه بيرون آوردند .\r\nالقصّه هرروز آن دو سوار بيرون آمده و چند كس را مىكشتند . تا آنكه مدّتى به اين طريق بگذشت . و در شهر غلّه و آزوقه نماند ، و مردم شروع در خوردن چهارپايان كردند و كار به آنجا رسيد كه سگ و گربه و موش مىخوردند . بعد از آن آدميخوار شدند ، و تا مدت يك ماه يكديگر را مىخوردند . آن دو سوار را چون كاه و يونجه نماند اسبان خود را كشته خوردند .\r\n[ 309 الف 
  ] بعد از آن خواستند كه پياده بيرون آيند و جنگ كنند تا كشته شوند ، امّا ملك كامل ايشان را نگذاشت . در اين وقت معدودى چند كه مانده بودند ، پيش شهزاده يشموت مكتوبى فرستادند مضمون آنكه « در بدن زنده و به تن مرده ، و ايشان نيز در مقام خوردن يكديگرند ؛ حتّى آنكه پسر قصد خوردن پدر را دارد و پدر مىخواهد پسر را بخورد . اگر اين زمان شهزاده متوجّه شهر شوند هيچ‌كس نيست كه در برابر تواند آمد . »\r\nشهزاده اورقتو نويان را فرستاد . چون اورقتونويان به قلعه در آمد تمامت مردم را مرده ديد ، مگر هفتاد و هشتاد كس نيم مرده كه در خانه‌ها پنهان مانده بودند . پس ملك كامل را با برادرش گرفته نزد شهزاده يشموت بردند ، و لشكريان شروع در غارت كردند . و آن دو سوار سيف الدّين و عنبر بر بام خانه برآمدند و به زخم تير هركسى را كه متوجّه ايشان مىشد هلاك مىكردند . چون اين خبر به اورقتو نويان رسيد جمعى كثير را فرستاد كه از اطراف و جوانب ايشان درآمده آنها را دستگير نمايند . چون آن دو شيرمرد بر اين حال اطّلاع يافتند ، از بام به زير آمدند و سپرها بر رو كشيده جنگ مىكردند تا كشته شدند .\r\nو ملك كامل را به تلّ باشر از آن نيمهء آب فرات به بندگى پادشاه جهانگير هلاگو خان بردند . چون ملك كامل قبل از همه به ملازمت منگوقاآن رسيده به انواع الطاف پادشاهانه و اصناف عنايات خسروانه سرافراز گشته با يرليغ و پايزه « 1 » بازآمده بود ، اكنون چون هلاگو خان\r\n\r\n\r\n","description":"","footnote":"\r\n( 1 ) . پايزه : عبارت از صفحهء كوچكى بود از چوب يا فلز به صورت مربع مستطيل با سوراخى در يك سمت كه فرمان خان مغول بر آن حكّ مىشد ، و پادشاهان مغول آن را به كسانى مىدادند كه در حقّ ايشان مرحمت خصوصى قايل -\r\n","page_name":" 3989 ","page_number":281},
  {"content":"\r\n\r\nمتوجّه بغداد شد او نزد ملك ناصر به شام رفته بود و گفته كه « مصلحت در آن است كه لشكرى گران به مدد خليفه بريم . » و ملك ناصر الدّين از اين حكايت تغافل و تجاهل ورزيده در مقام مخالفت و عصيان درآمد ، چون فتح بغداد روى نمود بسيار ترس و هراس بر وى استيلا يافت .\r\nبا وجود آن حال در اين سال در جواب شهزاده يشموت چيزهاى درشت گفت . بنابراين ، هلاگو خان گناهان وى را شمرده و گفت : « نه برادرم با تو نيكويى كرده و به نوازش‌هاى پادشاهانه سرافرازت نمود ؟ آيا مكافات اين نوازش‌ها اين بود كه تو كردى ؟ » بعد از آن فرمود تا گوشت او را مىبريدند و در دهانش مىنهادند تا هلاك شد .\r\nو اين ملك كامل مردى زاهد بود كه قوت خود را از اجرت خياطت به هم رسانيدى .\r\n\r\n\r\n","description":"","footnote":"\r\nبودند مثل رؤساى قشون ( از امراى صده و هزاره و امراى تومان . ) - تاريخ جهانگشاه ، ج 1 ، ص يط ؛ جامع التواريخ ، ج 3 ، ص 2332 ؛ تاريخ مغول ، ص 93 .\r\n","page_name":" 3990 ","page_number":282},
  {"content":"\r\n\r\n\r\nذكر وقايع سال ششصد و چهل و هشتم از رحلت خير البشر « 1 »\r\nدر اوايل اين سال ميانهء امراى مصر و سپاه تاتار كارزارى عظيم روى نمود و فتح و نصرت از جانب مصريان بود و خلقى بىشمار از مغولان در اين جنگ هلاك شدند . مفصّل اين مجمل آنكه هلاگو خان در وقت انحراف از شام ايلچى مغول را با چهل نوكر « 2 » به رسالت مصر فرستاد .\r\nمضمون رسالت آنكه « خداى بزرگ مرتبهء چنگيز خان و اولاد او را بزرگ گردانيده و ممالك روى زمين را به يكباره به ما ارزانى داشته ، و هركس كه از متابعت و مطاوعت ما سر پيچد با زن و فرزند و خويش و پيوند و بلاد و عبار نيست مىگردد . اگر همانا با بندگان حضرت ما ايلى نماييد از جميع حوادث زمانه برهيد ، و الّا جنگ را مستعدّ باشيد . »\r\nو در آن زمان از نسل كامليان كسى كه لايق پادشاهى باشد نمانده بود و تركمانى حاكم مصر شده ؛ اوّل ايشان عزّ الدّين ايبك بود كه بعد از اين ايّوب در اواخر شهر ربيع الآخر سنهء ششصد و چهل و هشت هجرى بر مصر استيلا يافته و صلاح الدّين خليل ، پسر ملك كامل ، را كه هنوز ده ساله بود به پادشاهى بنشاند و اختيار ملك به دست خود فروگرفت ، و چند مرتبه ميانهء او و ملك ناصر محاربات واقع شد . تا آنكه بعد از هفت سال كه از ايّام حكومت او گذشت در ربيع الأوّل سال ششصد و پنجاه و پنجم هجرى در روزى كه بعد از گوى باختن به منزل خود آمد ، فرمود تا حمام را خالى كنند ، و در شب چهارشنبه يازدهم ربيع الأوّل به حمام رفت ، و\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . نوكر از مادهء نوكو به معنى وصل كردن ، جانشين كردن ، رفو كردن ، و به معنى دوست و رفيق و همدم و نديم است ، و در فارسى معاصر معناى خدمتكار يافته است . در زبان فارسى براى نخستين‌بار جوينى آن را به كار برده است و در جامع التواريخ به صورت نوكار نيز ضبط شده است . - تعليقهء دكتر محمّد روشن بر جامع التواريخ ، ج 3 ، ص 2415 .\r\n","page_name":" 3991 ","page_number":283},
  {"content":"\r\n\r\nمحسن جوهرى كه يكى از ملازمان او بود با غلامى در حمام رفتند و او را به قتل آوردند . و صباح چهارشنبه محسن را با آن غلام گرفته بياويختند . و او مردى جازم و شجاع و كريم بود ، امّا به غايت خونريز و مردم بسيار در دست او به قتل رسيده بودند .\r\nالقصّه بعد از قتل او امرا و اركان دولت او پسرش نور الدّين على را به جاى او نشاندند ، و در ربيع الآخر سال مذكور سيف الدّين قدوز كه مملوك مصرى بود معتبر و امير الأمرا شد ، و بعد از آنكه دو سال و كسرى از حكومت نور الدّين گذشت قدوز صاحب اختيار شد و نور الدّين على را بر كنار نشاند و خود متقلّد حكومت مصر شد ، و در اوايل اين سال - يعنى سال ششصد و چهل و هشتم از رحلت - مردم را به داد و دهش صيد كرد . و چون اكثر سپاه [ 309 ب 
  ] شام و مصر ملازمان سلطان جلال الدّين خوارزمشاه بودند كه از جنگ اخلاط هزيمت يافته به جانب شام رفته بودند و سردار ايشان بركت خان و ملك اختيار الدّين خان بن بلترك و ملك سيف الدّين صادق خان بن منگبوقا و ملك ناصر الدّين كشلو خان بن بيگ ارسلان و اطلس خان و ناصر الدّين محمّد قيمرى بودند ، در وقتى كه هلاگو خان عزيمت شام فرمود اين جماعت به اطراف و جوانب آن ولايات پنهان شدند ، و بعد از مراجعت او جمع شده روى به مصر و قاهره نهادند و پريشانى احوال خود را به سيف الدّين قدوز گفتند ، و قدوز متوجّه احوال ايشان شده همه را بنواخت و اموال ايشان را بسيار داد ، و جمله بر پادشاهى وى اتّفاق كردند .\r\nو چون ايلچيان هلاگو خان به مصر رسيدند ، قدوز اين جماعت را حاضر گردانيد و در باب تدبير كار خود با ايشان مشورت نمود و فرمود كه « هلاگو خان با لشكرى گران از توران زمين متوجّه ايران شده و هيچ آفريده را از خلفا و سلاطين وقت طاقت مقاومت او نبوده و تمام بلاد ايران‌زمين را مسخّر گردانيده و به دمشق آمده . و اگرنه خبر واقعهء برادر به وى رسيدى ، امروز مصر نيز به ديگر بلاد ملحق شدى . با وجود اين حال كيتبوقانويان را كه چون شير ژيان و اژدهاى دمان است در اين حدود گذاشته . پيش از آنكه اختيار كلّى از دست برود ، تدبير كار مىبايد كرد . »\r\nناصر الدّين محمّد قيمرى گفت : « قوّت و هيبت و شوكت هلاگو خان از شرح و بيان استغنا دارد . از حدود مصر تا به چين تمامت بلاد و عباد در قبضهء اقتدار اوست . اگر ما زينهار نزد او آوريم عيب و عار نباشد ، لكن زهر به گمان خوردن و استقبال مرگ كردن از طريق خرد دور است . آدمى تاك زر نيست كه اگر سرش برند باك نباشد ، عهد و پيمان او به وفا نمىرسد ؛ چه ، خورشاه و مستعصم و حسام الدّين عكّه و صاحب اربل را بعد از عهد و پيمان بكشت . اگر ما نزد او رويم بىشكّ به ما همان كند كه با ايشان كرد . »\r\nقدوز از براى تأييد ناصر الدّين گفت : « چه جاى خورشاه و مستعصم و حسام الدّين ، كه تمام\r\n\r\n","description":"","footnote":"","page_name":" 3992 ","page_number":284},
  {"content":"\r\n\r\nاز ديار بكر و [ ديار 
  ] ربيعه و شام پر از شيون است و از بغداد تا روم بر و بوم خراب است و به كلّى از جفت و تخم افتاده . اگر ما پيشدستى كرده به دفع ايشان نپردازيم عن قريب مصر نيز مانند ديگر بلاد خراب شود . پس تدبير آن است كه به اتفاق روى به جنگ آوريم . اگر ظفر يابيم فهو المراد ، و الّا در زبان خلايق ملامت زده نباشيم . »\r\nو چون امرا متفرّق شدند ، قدوز در خلوت با بندوقدار « 1 » ، كه امير الامرا بود مشورت كرد .\r\nبندوقدار گفت كه « رأى من آن است كه ايلچيان را به قتل رسانيم و فى الحال متوجّه دفع كيتبوقا شويم و آن‌چنان خود را به وى رسانيم كه اصلا خبردار نشود . » قدوز اين سخن را بسيار پسنديده داشت و قرار به آن داد كه در همين شب ايلچيان دردمند را بر دار كشيد و بامداد دل بر جنگ نهاده سوار شدند .\r\nامير بايدر « 2 » كه در مقدّمهء لشكر مغول بود چون اين خبر شنيد كس پيش كيتبوقا - كه در آن وقت در بعلبك بود - فرستاده حقيقت حال را اعلام نمود . كيتبوقا در جواب او نوشت كه « بايد كه بر جاى خود ثابت‌قدم بوده منتظر وصول ما باشى . » اتفاقا پيش از رسيدن كيتبوقا ، قدوز ، بايدر را به ضرب شمشير تا به كنار آب عاصى بدوانيد . و چون قدوز از كمال حزم و سپاهيگرى اكثر سپاه خود را در كمين گاه‌ها نگاه داشته بود و خود با جماعتى اندك بر پشته‌اى بايستاده ، كه در اين اثنا كيتبوقا با لشكرى بيكران رسيد و در حوالى عين جالوت ميانهء ايشان كارزار واقع شد . و لشكر مغول چون قدوز را با جمعى معدود بر بالاى پشته ديدند اوّلا دست به شپهء تير برآورده بر وى تاختند . قدوز مقارن تاختن ايشان عنان گردانيده روى به گريز نهاد .\r\nسپاه مغول دلير شده در پى او رفتند و بسيارى از مصريان را به قتل آوردند و چون برابر كمينگاه رسيدند از چهار طرف كمين گشاده لشكر مغول را در ميان گرفتند .\r\nو در اين محلّ كيتبوقا از سر غيرت بر چپ و راست مىتاخت و دليرانه با خصمان مقاومت مىنمود . و جمعى او را بر گريختن ترغيب كردند و او در جواب ايشان گفت كه « چون از مردن چاره نيست ، بهتر آنكه به نام و ننگ بميريم . آخر از اين لشكر يك كس مىتواند كه به حضرت پادشاه رسد و سخن من ، نيك ، عرضه دارد . » « 3 » كيتبوقا نخواست كه شرمسار بازگردد .\r\nآخر الأمر در اثناى گيرودار از اسب درافتاد و به دست مصريان گرفتار شد . و جمعى كثير از\r\n\r\n\r\n","description":"","footnote":"\r\n( 1 ) . مراد ، امير بيبرس ركن الدين سپهسالار و يكى از رؤساى مماليك مصر است كه با لقب « الملك القاهر ( بعدها الملك الظاهر ) » به سلطنت مصر رسيد . همان پايگاهى كه صلاح الدين ايوبى در ميان سلاطين ايوبى داشت ، وى همان منزلت را در ميان سلاطين مملوك دارا بود . جهت اطّلاع از احوال مماليك مصر - طبقات سلاطين اسلام ، لين پول ، ص 70 به بعد .\r\n( 2 ) . متن : امير پايدار .\r\n( 3 ) . و سخنش اين بود « بايد كه بر خاطر مبارك پادشاه گران نيايد كه لشكر مغول تلف شد . چنان تصوّر فرمايد كه زنان لشكر او يك سال حامله نشدند ، و باد پايان گله‌هاى ايشان كرّه نكردند . » - تاريخ ايران كيمبريج ، ج 5 ، ص 331 .\r\n","page_name":" 3993 ","page_number":285},
  {"content":"\r\n\r\nسپاه مغول بعد از گرفتارى كيتبوقا پناه به نيستانى كه در آن حوالى بود بردند . قدوز فرمود تا آن نيستان را از اطراف [ 310 الف 
  ] آتش زده آن جماعت را در آنجا سوختند . بعد از آن كيتبوقا را دست‌بسته پيش قدوز بازداشتند . قدوز با وى گفت : « اى كيتبوقا از بس‌كه خون به ناحقّ ريختى و پهلوانان و بزرگان را به وعده‌هاى خلاف هلاك كردى و خاندان‌هاى قديم برانداختى ، اينك به سزاى آن كردار گرفتار شدى . » كيتبوقا از شنيدن اين سخن برآشفت و مضمون اين ابيات بر زبان راند :\r\n چو بشنيد گفتار او بسته دست * برآشفت مانندهء پيل مست\r\nچنين داد پاسخ كه « اى سرفراز * بدين روز فيروز چندين منار » \r\nكه اگر بر دست تو كشته شوم ، از خداى بزرگ دانم نه از تو . چون خبر كشته شدن من به هلاگو خان رسد آن‌چنان درياى خشم او به جوش آيد كه از آذربايجان تا در مصر به سم اسبان مغول زمين پست گردد ، و ريگ مصر را در توبرهء اسبان به تركستان برند . او را همچون من سيصد هزار سوار است ، يكى از ايشان كم گير . » قدوز گفت : « اى مرد ساده ! چندين لاف از سواران توران مزن ؛ كه ايشان به نيرنگ دستان مىكنند ، نه مردانه چون رستم دستان ! » كيتبوقا گفت : « من تا بوده‌ام بندهء پادشاه بوده‌ام ، نه چون شما غدّار مكّار خداوندگار كش ، [ بيت 
  ] :\r\n سر و تن مبادا بدانديش را * كه بىجان كند خسرو خويش را \r\nاى قدوز ! هرچه زودتر كار من يكسو كن ، كه طاقت مقاومت شنيدن اين سخنان بيهوده ندارم ! » « 1 » و قدوز فرمود تا سر او را از تن جدا كردند و به جانب مصر فرستاد ، و لشكرگاه كيتبوقا را غارت كرد ، و از شام تا كنار فرات تاخت و زن و بچهء مغولان را اسير كرده به مصر بردند ، و عمّال و شحنگان ولايات را به قتل رسانيدند غير از شحنهء دمشق كه همان شب كه خبر يافته بود ، گريخته ، خلاص شد .\r\nچون خبر كشته شدن كيتبوقا به سمع هلاگو خان رسيد ، بسيار ملول و محزون شد .\r\nباقيماندگان او را به عنايات پادشاهانه بنواخت . اتفاقا به يك روز پيش از آنكه اين قضيّه به سمع هلاگو خان برسد ، هلاگو خان ، ملك ناصر الدّين [ يوسف 
  ] را تربيت فرموده حكومت دمشق را به وى ارزانى داشت و او را با سيصد سوار شامى روانهء دمشق گردانيده بود ، و روز ديگر اين واقعهء هايله به سمع پادشاه رسيده مزاج او بسيار منحرف شد . در اين اثنا يكى از شاميان كه با ملك ناصر الدّين عدوات قديمى داشت معروض داشت كه « ملك ناصر الدّين با\r\n\r\n\r\n","description":"","footnote":"\r\n( 1 ) . بدين طريق ، پيش از آنكه سرش را بردارند ، در آخرين سخنانش به مقايسهء خدمت بىريا و بندگى خود به خانش و به قدرت رسيدن خائنانه و غدّارانهء مملوك پرداخت .\r\n","page_name":" 3994 ","page_number":286},
  {"content":"\r\n\r\nحضرت پادشاه يك‌دل نيست . » و در اين باب چيزى چند نقل كرد « 1 » كه هلاگو خان سخن او را باور كرد ، و فى الحال سيصد سوار مغول را در عقب او فرستاد . مقدّمهء اين سواران به ملك ناصر الدّين رسيده گفتند كه فرمان پادشاه چنان است كه ما هركجا به تو رسيديم تو را طوى دهيم .\r\nپس به اين بهانه ملك ناصر الدّين را فرود آورده شروع در شراب خوردن كردند . چون ملك ناصر الدّين مست شد او را با سيصد سوار هلاك كردند و بازگشتند . و از آن سيصد سوار شامى غير از محى الدّين مغربى به بهانهء آنكه منجّم است ، هيچ احدى جان نبرد . بعد از آن هلاگو خان ايلگانويان را با لشكر بيكران به شام فرستاد . و چون ايلگانويان به شام رسيد سپاه او بنياد بيداد كردند .\r\nو از جمله وقايع اين سال توجّه شهزاده يشموت بود به جانب قلعهء ماردين و فتح آن . كيفيّت اين واقعه را در تواريخ معتبره چنين آورده‌اند كه چون شهزاده يشموت و امير سونتاى از كار ميّافارقين فارغ شدند ، هلاگو خان حكم كرد كه شهزاده را متوجّه فتح بلاد ماردين بايد شد . و چون به پاى قلعهء ماردين رسيدند از استحكام آن و بلندى قلعه خيره و حيران ماندند .\r\nاورقتونويان پيش ملك سعيد صاحب قلعهء ماردين ايلچى فرستاد كه « اگر خواهى كه خانمان تو از حوادث پايمال نشده به سلامت ماند از قلعه فرود آى و كمر بندگى پادشاه جهان را از روى اخلاص در ميان بند ، بيت :\r\n دزت « 2 » گرچه سخت است و بالا دراز * به بارو و بالاى قلعه مناز « 3 » » \r\nملك سعيد جواب داد كه « من هميشه در خاطر داشتم كه ايل شوم ، امّا چون بر قول و فعل شما اعتماد نتوان كرد ، ناچار به مردانگى كشته گشتن بهتر از خوارى هلاك شدن . »\r\nو مدّت هشت ماه ميانهء ايشان آتش كارزار اشتعال داشت ، و ملك به استحكام قلعه و كثرت آزوقه مغرور بود . و مغولان شهر ماردين و دنيسر و آنچه از قصبات آن حدود بوده همه را تاخت و تاراج نمودند . آخر الأمر در قلعه و با و قحط ظاهر شد . و در اثناى آن و با ملك سعيد بيمار شد . و او را دو پسر بود . بزرگ‌تر مظفر الدّين ، او با پدر گفت كه « از قلعه به زير رفتن مصلحت است . » و پدرش سخن او نمىشنيد . آخر الأمر قصد پدر كرده او را به دار كشيد و كس پيش اورقتو فرستاده گفت : « آن‌كس كه با شما مخالفت مىكرد نماند . اكنون اگر [ 310 ب 
  ] مىخواهيد كه ما ايل شده از قلعه فرود آييم بفرماى تا از سپاه مغول دست از جنگ بازدارند و پست‌تر نشينند تا آنكه ما فرود آييم و قلعه را تسليم نماييم . »\r\n\r\n\r\n","description":"","footnote":"\r\n( 1 ) . و گفت ناصر الدين « خواست كه گريزان با شام رود به مدد قدوز كه به تربيت اوكتيبوقا را زدند . » - جامع التواريخ ، ج 2 ، ص 1033 .\r\n( 2 ) . متن : درت .\r\n( 3 ) . م : بناورد و بالاى وى در مناز\r\n","page_name":" 3995 ","page_number":287},
  {"content":"\r\n\r\nاورقتونويان اين معنى را غنيمت دانسته فى الحال فرمود تا سپاه از دور قلعه برخاستند ، و مظفّر الدّين با برادر و متعلّقان فرود آمده قلعه را تسليم كردند . و مظفّر الدّين را به خدمت هلاگو خان با جميع متعلّقاتش آوردند . هلاگو خان اوّلا بازخواست خون پدرش كرده گفت :\r\n« هرگز روا باشد كه كسى پدر خود را بكشد ؟ » مظفّر الدّين گفت : « من نيز اين معنى را مىدانستم ، امّا هرچند او را تضرّع و زارى كردم از قلعه فرود آى و خون چندين هزار مسلمان را مريز و با پادشاه جهان كه خداى بزرگ او را بر عالميان گزيده و ممالك روى زمين را به وى ارزانى داشته مخالفت منماى ، سخن مرا قبول نمىكرد . تا آنكه بيمار شد و در آن بيمارى نيز به وى زارى بسيار كردم ، به هيچ وجه قبول نكرد . آخر الأمر از براى نگاه داشتن خون چندين هزار خلايق قصد آن پير معلول كه بعد از اندك روز مىمرد كرده و از يأس و غضب پادشاهى خلاص گردم . اكنون منكر نيستم . باقى را پادشاه جهان‌پناه حاكم است . »\r\nهلاگو خان چون اين فصل كلام از وى شنيد از گناه وى درگذشت و وى را به عنايات پادشاهانه سرافراز ساخته باز ولايت ماردين را به وى ارزانى نمود و تا تاريخ سنهء ششصد و نود و پنج مظفّر الدّين حاكم ماردين بود ، و در اين مدّت هرگز چيزى كه دلالت بر مخالفت و عصيان و سركشى او كند از وى به ظهور نرسيد ، و هميشه در مقام دولتخواهى بود . بنابراين ، بعد از فوت او حكومت را به پسرش شمس الدّين داده او را قايم‌مقام پدر ساختند .\r\nو در اين سال جمعى كثير از امراى بزرگ مغول فوت شدند ، مثل قورچى گوركان و بوقاتيمور و قوباى نويان و مردك ناى نويان و سلچيداى نويان .\r\nو هم در اين تاريخ شهزاده بلقانسين سبان پسر جوچى در اثناى طوى به فجاء فوت شد . و در باب فوت او توتود اغول را به تهمت سحر متهم گردانيدند و بعد از ثبوت گناه او را همراه سوغونجاق به خدمت بركه فرستادند ، و بركه بعد از تحقيق حال به حكم ياساى چنگيز خان باز او را پيش هلاگو خان فرستاده در هفدهم ماه صفر اين سال او را به حكم هلاگو خان به ياسا رسانيدند ، و صدر الدّين ساوجى را نيز به بهانهء آنكه او تعويذى نوشته بود به قتل رسانيدند . و اين معنى مادهء وحشت شد ميانهء بركه و هلاگو خان . بعد از آن قولى نيز درگذشت و حشم‌هاى ايشان بگريختند و از راه دريا و ولايت دربند و شمّاخى به جانب دشت قپچاق رفتند ، و هر روز مادهء نزاع ميانهء ايشان زياده مىشد .\r\n\r\n","description":"","footnote":"","page_name":" 3996 ","page_number":288},
  {"content":"\r\n\r\n\r\nذكر وقايع سال ششصد و چهل و نهم از رحلت خير البشر\r\nاز جمله وقايع اين سال وفات سلطان بدر الدّين لؤلؤ بود كه مدّت پنجاه سال پادشاهى كرد و از دنيا حظّى تمام يافت . او در اين سال از بندگى هلاگو خان مراجعت نموده بود ، و چون به موصل رسيد درگذشت . و سنّ او به نود و شش سال رسيد . هلاگو خان بعد از فوت او سلطنت موصل را به پسرش ، ملك صالح ، ارزانى داشت . و او بعد از چندگاه موصل را واگذارده به ديار مصر و شام رفت و خود را از اوج سلطنت و كامگارى به حضيض ذلّت و خدمتكارى ركن الدّين بندوقدار قرار داد . ركن الدّين بندوقدار او را بنواخت و با يك هزار سوار كرد او را بازگردانيد تا خزاين و دفاين نو و كهن جمع كرده به جانب مصر رود . منكوحهء او تركان خاتون ، دختر سلطان جلال الدّين ، چون بر حقيقت حال اطّلاع يافت كس به خدمت هلاگو خان فرستاده كيفيت واقعه را اعلام نمود . هلاگو خان حكم نمود كه سپاه ديار بكر راه‌هاى ملك صالح را نگاه داشته ، نگذارد كه وى از موصل به جانبى رود . و با وجود اين حال سنداغو نويان را با يك تومان لشكر به استخلاص موصل فرستاد و بر عقب او ملك صدر الدّين تبريزى را با يك تومان لشكر تاژيك فرستاد .\r\nچون ملك صالح به شهر موصل رسيد ، مغولان همهء راه‌ها را بر وى بگرفتند . ملك صالح غافل به جوسق « 1 » فرود آمده به عيش و عشرت مشغول شد ، و چون سرخوش شد [ خروش 
  ] كورگاى و ناى روئين به گوش او رسيد ، خوف و هراس بىقياس بر دل اهل موصل ظاهر شد .\r\nملك موصل به شهر موصل درآمده لشكر بسيار از كرد و تركمان و شول - كه در هرشهر\r\n\r\n\r\n","description":"","footnote":"\r\n( 1 ) . شهرى بزرگ در كنارهء شرقى اعمال و توابع بلبيس از مصر .\r\n","page_name":" 3997 ","page_number":289},
  {"content":"\r\n\r\nمىبودند - به هم رسانيده به بخشش درم و دينار ايشان را مطيع و منقاد خود گردانيد . و از جانبين شروع در جنگ كردند ، و قريب به يك ماه تنور جنگ آن‌چنان گرم بود كه زياده بر آن ممكن نبود .\r\nدر اين اثنا روزى هشتاد بهادر مغول با يكديگر اتّفاق كرده به باروى قلعه موصل برآمدند ، و موصليان هجوم آورده تمام آن هشتاد نفر را به قتل رسانيدند و سرهاى ايشان را در ميان لشكر مغول انداختند . و اين معنى موجب دليرى موصليان شد . [ 311 الف 
  ] و مقارن اين حال روزى ملك صدر الدّين خود از سر برداشته بود كه ناگاه تيرى از اندرون قلعه به سر وى رسيد كه مجروح و نالان گشت . بنابراين از سنداغو نويان رخصت گرفته به جانب تبريز مراجعت نمود و در آلاتاغ به بندگى هلاگو خان رسيد و حقيقت حال را به عرض رسانيد ، و جدّ و جهد موصليان را خاطرنشان نوّاب پادشاه كرد .\r\nو هلاگو خان چون از ملك صدر الدّين احوال جنگ موصليان معلوم كرد ، اميرى ديگر را با لشكرى فراوان به مدد سنداغو نويان فرستاد . و از طرف مصر بندوقدار چون بر احوال ملك صالح اطّلاع يافت ، او نيز امير آغوش اربوز « 1 » [ لر 
  ] را با لشكرى بسيار به مدد او فرستاد . چون مصريان نزديك رسيدند مكتوبى بر بال كبوتر بسته به جانب موصل فرستادند . اتّفاقا آن كبوتر آمده بيرون شهر موصل بر منجنيق مغولان نشست ، و منجنيقى آن را گرفته پيش سنداغو نويان رفت . چون مضمون مكتوب معلوم امراى مغول شد ، او را بر اقبال خود حمل كرده در ساعت يك تومان لشكر را سه اسبه به دفع ايشان فرستاد . در نواحى سنجار مغولان سه قسم شده خود را به سپاه مصر و شام زدند ، و مدّتى مديد بين ايشان كارزار بود . مصريان پاى قايم ، جنگ مردانه مىكردند كه در اين اثنا بادى از جانب مغول پيدا شد كه ريگ را برداشته بر چشم شاميان و مصريان به نوعى مىزد كه ايشان دست از جنگ بازداشته روى به گريز نهادند .\r\nمغولان تعاقب ايشان نموده اكثر ايشان را به قتل رسانيدند و خلقى بيشمار از سنجاريان را نيز هلاك گردانيدند و زن و فرزندان ايشان را اسير كردند . بعد از آن جامه‌هاى شاميان در پوشيده و به آيين كردان مويهاى فروهشته ، متوجّه موصل شدند و پيش سنداغو نويان كس فرستاده كه « اينك فتح كرده با اولجاى بسيار بدين هيئت على الصباح به ظاهر موصل خواهيم رسيد . » و چون صبح روشن شد ، مغولان بر هيئت شاميان و مصريان و كردان ظاهر شده از روى سرعت هرچه تمام‌تر متوجّه موصل شدند . از آن جانب نيز سنداغو نويان از جهت فريب مستعدّ شده مانند آنكه به جنگ ايشان مىرود ، روى به آن طايفه نهاد . ايشان قصد شهر رفتن را\r\n\r\n\r\n","description":"","footnote":"\r\n( 1 ) . متن : امير اغونى .\r\n","page_name":" 3998 ","page_number":290},
  {"content":"\r\n\r\nبه سرعت مىكردند . و چون اهل موصل آن جماعت را ديدند يقين ايشان شد كه اينها از شام به مدد ايشان مىرسند ، بنابراين ، اكثر سپاه موصل شادىكنان به استقبال ايشان آمدند . مغولان به اطراف و جوانب ايشان درآمده به ضرب تيغ بىدريغ دمار از روزگارشان برآوردند .\r\nالقصّه چون مدّت محاربه ميانهء ملك صالح و سنداغويان نويان به شش ماه كشيد و آفتاب به برج سرطان درآمد و هوا گرم شد ، جانبين از جنگ به ستوه آمدند ، و چون آفتاب به برج اسد رسيد گرما اشدّ شد و در شهر موصل از جهت گرمى و قحطى مردم موصل به و با رسيدند .\r\nاز اين جهت مردم روى به صحرا نهاده موصليان موصل طعمهء تيغ مغول گشتند ؛ چه ، هركه از ايشان بيرون مىآمد از دست مغولان خلاصى نداشت . آخر الأمر ملك صالح كس پيش سنداغو نويان فرستاده پيغام داد كه « من از كردار بد خود پشيمان شدم از قلعه بيرون مىآيم ، امّا به دو شرط : يكى آنكه از گذشته چيزى به روى من نياورى ، ديگر آنكه مرا پيش هلاگو خان فرستاده [ عفو 
  ] گناه مرا درخواست نمايى . »\r\nسنداغو نويان قبول كرده او را به جان امان داد تا با تزغو و پيشكش بيرون آيد .\r\nسنداغو نويان تزغو بخورد و او را پيش خود راه نداد ، و مغولى چند بر وى موكّل گردانيد . و در سال آينده در ماه رمضان موصل مستخلص شد و بقيّة السّيف را نيز به قتل آوردند ، مگر بعضى پيشه‌وران را اسير كرده به جانب تركستان فرستادند ، چنانچه در موصل كسى نماند . و چون لشكر مغول برفت ، قريب به يك هزار آدمى از كوه‌ها و غارها درآمده در موصل جمع شدند .\r\nو سنداغو نويان به حضرت هلاگو خان چون رسيد از غايت خشمى كه [ هلاگو خان از صالح 
  ] داشت ، فرمود تا [ ظاهر 
  ] او را دنبه گرفتند و ريسمان محكم بر وى پيچيده در آفتاب گرم انداختند ، و گرما در وى افتاد . بعد از يك هفته كرم‌ها آن شوربخت را به خوردن گرفتند ، تا در مدّت يك ماه به اين فلاكت جان شيرين بداد . وى پسرى سه ساله داشت . او را در موصل برده در كنار دجله به دو نيم زدند ، و از براى عبرت خلق نيمهء آن طفل را به يك كنار دجله و نيمهء دوّم را به ديگر طرف بياويختند . « 1 »\r\n\r\n\r\n","description":"","footnote":"\r\n( 1 ) . با اعدام پسر خردسال صالح ، از سلسله‌اى كه عماد الدّين زنگى ، مدافع بزرگ اسلام در برابر جنگجويان صليبى در سال 521 هجرى پىافكنده بود ، هيچ‌گونه خاطره و يادگارى باقى نماند و سرانجام نيست و نابود گرديد .\r\n","page_name":" 3999 ","page_number":291},
  {"content":"\r\n . \r\n","description":"","footnote":"","page_name":" 4000 ","page_number":292},
  {"content":"\r\n\r\n\r\nذكر وقايع سال ششصد و پنجاهم از رحلت خير البشر « 1 »\r\nو از جمله وقايع اين سال جنگ الغو و مخالفت او با اريق بوكا است . و تفصيل اين واقعه در تواريخ معتبره چنين آورده‌اند كه چون اوايل حال ميانهء اريق بوكا و قوبيلاى قاآن مخالفت ظاهر شد اريق بوكا - چنانچه سابق بر اين اشاره رفت - الغو را بر سر الوس فرستاده بود و چون وى [ 311 ب 
  ] به ولايت تركستان رسيد قريب يك صد و پنجاه هزار سوار بر وى جمع شدند . اورغنه خاتون كه حاكم الوس چغتاى بود چون شوكت الغو را مشاهده نمود ، از وى ترسيد و روى به درگاه قوبيلاى قاآن نهاد . الغو ، نيگبى اغول « 2 » را با پنج هزار سوار و امير اوچاچار و سليمان بيگ پسر حبش عميد بتيكچى و امير ابيشقا « 3 » يارغوچى را با لشكرى بسيار به سمرقند و بخارا و ساير ولايت ماوراء النهر فرستاد تا سر حدّهاى آن ولايات را محافظت نموده مردم را به متابعت الغو دعوت نمايند . چون ايشان بدان حدود رسيدند تمامى متعلّقان و نوكران بركه را به قتل رسانيدند ، تا به حدّى كه پسر شيخ الاسلام سيف الدّين با خرزى را به آن علّت كشتند و اموال و اسباب آن جماعت را به نهب و غارت متصرّف شدند و پاره‌اى از اموال ايشان را نزد نيگبى اغول فرستادند ، و بعد از آن [ اوچاچار 
  ] به خوارزم رفت .\r\nدر ميانهء اين حال ايلچيان اريق بوكا ، كه مقدّم ايشان بوريتاى بيتكچى و شادى پسر يشموت ايركاگون بود ، رسيده يرليغ اريق بوكا رسانيد كه « اسب و سلاح مقرّرى بفرستد . » و اين ايلچيان در اندك وقت مال بسيار حاصل كردند . و الغو در آن احوال دندان طمع فروبرده حيله‌اى مىخواست كه به آن حيله آن اموال را بگيرد . ايشان هرچند رخصت مىخواستند به بهانه [ اى 
  ]\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : بيكى اغول .\r\n( 3 ) . متن : امير انشقا .\r\n","page_name":" 4001 ","page_number":293},
  {"content":"\r\n\r\nموقوف مىداشت ، تا آنكه روزى به الغو رسانيدند كه اين جماعت مىگويند كه « ما اين اسباب و اموال را به حكم اريق بوكا از ماوراء النهر تحصيل نموده‌ايم . الغو را در اين باب چه كار است ، و منشأ بازداشتن ما چيست ؟ »\r\nالقصّه ، الغو به مجرّد اين سخن شنيدن در مقام غضب شده آنچه داشتند همه را از ايشان گرفت و آن جماعت را محبوس گردانيد . و چون الغو اين كاركرد جمعى از امراى دولتخواه به عرض او رسانيدند كه « چون با اريق بوكا يكرو شده ، اين‌چنين كار كردى و جانب او را از دست دادى الحال مصلحت در آن است كه اظهار اطاعت و انقياد قوبيلاى قاآن نموده خود را به او رسانى ، و الّا ما را طاقت مقاومت هردو ايشان نيست . » و الغو اين سخن را پسنديده عزيمت رفتن نزد قوبيلاى قاآن را با خود مصمّم گردانيد و ايلچيان اريق بوكا را هلاك گردانيده اموال را بر سپاه خود قسمت نمود .\r\nو چون اين خبر به سمع اريق بوكا رسيد بسيار برآشفت و در ساعت بىتوقّف متوجّه دفع الغو شد و فرمود كه اهالى قراقروم در اين يورش همراه باشند . جماعتى از ائمّهء اسلام و ترسايان كه استعداد سفر نداشتند به عرض رسانيدند كه « چون بنابر عدم استعداد سفر همراهى نمىتوانيم كرد ، پس ناچار ما را معاف بايد داشت ، يا حكم فرموده كه از خزانه استعداد سفر بر ما مهيا شود . » اريق بوكا آن جماعت را معاف داشت و فرمود كه « ما به دعاى شما احتياج داريم كه غايبانه ما را به دعا ياد مىكرده باشيد . » بعد از آن فرمود كه « اگرنه همانا بعد از من قاآن به اين حدود برسد شما البتّه به خدمت او قيام نموده در باب خدمتكارى به هيچ‌وجه خود را معاف نداريد . »\r\nاتّفاقا چون اريق بوكا از قراقروم بيرون رفت ، قاآن با لشكرى فراوان به آنجا رسيده شهر قراقروم را محاصره نمود . اهالى قراقروم چون آن حالت مشاهده نمودند ، در ساعت اعيان و اكابر آن شهر تحف و هداياى لايقه به هم رسانيده متوجّه درگاه او شدند و آنچه اريق بوكا در باب خدمتكارى و جانسپارى قاآن سفارش كرده [ بود 
  ] همه را مفصّلا به عرض رسانيدند .\r\nقاآن از شنيدن آن حكايت خوشحال شده اهالى قراقروم را به عنايات پادشاهانه بنواخت و با خود قرار داد كه بر عقب اريق بوكا رفته كار او را يكسو نمايد كه به يك ناگاه از جانب ختاى ايلچيان رسيده خبر دادند كه « به واسطهء دورى پادشاه در ولايت ختا آن‌چنان فتنه و آشوب به هم رسيده كه دفع آن بىحضور قاآن ممكن و مقدور هيچ احدى نيست . »\r\nبنابراين ، قاآن ترك عزيمت ماوراء النهر كرده ، عنان به جانب ختاى منعطف داشت و قرابوقا كه قراول اريق بوكا بود در حدود شهر بولاد به موضعى كه آن را سوت گول گويند به الغو جنگ كرده به قتل رسيد . و اين معنى موجب عجب و تكبّر الغو شده نخوت او به واسطهء\r\n\r\n","description":"","footnote":"","page_name":" 4002 ","page_number":294},
  {"content":"\r\n\r\nكشته شدن قرابوقا زياده از حدّ شد . بنابراين ، بعد از آن از كنار رودخانهء هيله « 1 » بازگشته به اردوهاى خود پيوست و سپاه خود را رخصت داد ، كه به يك ناگاه آسوتاى « 2 » با لشكرى بسيار در رسيد و از پشته‌هايى كه آن را تيمور قهلقه گويند در گذشته ، هيله موران و آلماليغ را بگرفت و الوس الغو را متصرّف شد . و چون الغو لشكر خود را متفرّق ساخته بود ، بالضروره خاتون خود را با لشكر دست راست كه هنوز آسوتاى به ايشان نرسيده بود ، برداشته راه ختن و كاشغر پيش گرفت .\r\nمقارن اين حال اريق بوكا نيز از عقب رسيد . [ 312 الف 
  ] و آن زمستان را اريق بوكا در هيله موران و آلماليغ گذرانيد و هميشه به عيش و عشرت اشتغال داشت ، امّا لشكر والوس قاآن را هرجا كه مىيافت مىكشت و اموال و اسباب ايشان را غارت مىكرد ، بنابراين ، اكثر امرا از وى متنفّر شده با يكديگر گفتند كه « لشكر مغول را چنگيز خان به چندين سعى و اهتمام به دست آورده ، اكنون اين مردكهء بىفكر مىخواهد كه همهء ايشان را هلاك گرداند . ما را چه لازم است كه با چنين مردى ناعاقبت‌انديش بوده باشيم ؟ »\r\nالقصّه ، اكثر امرا و سران مغول در آن زمستان به بهانه‌ها از وى جدا شدند ، تا آنكه جومقر ، پسر هلاگو خان ، نيز به واسطهء آنكه به بهانهء بيمارى [ ى 
  ] كه عارض شده بود معالجه نمايد ، از وى رخصت گرفته به جانب سمرقند رفت . و الغو نيز با متعلّقان خود به جانب سمرقند رفت ، و چون زمستان درگذشت در اوايل بهار سال ششصد و پنجاه و يكّم از رحلت خير البشر « 3 » در آلماليغ آن‌چنان قحط شد كه اكثر مردم از گرسنگى هلاك شدند . و چون در زمستان علف كمياب بود ، سپاهيان نان را به جاى علف به اسبان خود مىدادند ، بنابراين ، در اوايل بهار ، اسبان چون به علف خوردن درآمدند ، اسبان هلاك شدند .\r\nمجمل سخن آنكه اهالى آلماليغ به گرسنگى مردند و جماعتى از ظلم و تعدّى اريق بوكا به درگاه بىنياز كارساز بناليدند ، تا آنكه روزى در اثناى آنكه اريق بوكا به عيش و عشرت مشغول بود ناگاه تندبادى برآمد و بارگاه هزار ميخى او را بدريد و ستون را بشكست و جمعى را خسته و مجروح گردانيد . امرا و اركان دولت اين معنى را حمل بر زوال دولت او نموده از وى برميدند و بقيّه كه پيش وى مانده بودند از مشاهدهء افتادن بارگاه ، بالكليّه دست از وى بازداشته متفرّق شدند ، چنانچه اريق بوكا و آسوتاى با جماعتى اندك آنجا ماندند .\r\nو در آن وقت اورنگتاش « 4 » پسر منگوقاآن در ولايت مغولستان مىبود . چون بر ضعف حال\r\n\r\n\r\n","description":"","footnote":"\r\n( 1 ) . متن : جبله .\r\n( 2 ) . متن : سوباى .\r\n( 3 ) . ق : عليه و آله التحية من الملك الأكبر .\r\n( 4 ) . متن : اوزبك باس .\r\n","page_name":" 4003 ","page_number":295},
  {"content":"\r\n\r\nاريق بوكا اطّلاع يافت با امراى هزاره كه از اريق بوكا جدا شده بودند ، متّفق شده از موضع جابقان موران « 1 » ايلچى پيش اريق بوكا فرستاده تغماى يشب بزرگ كه پدرش پيش او بود طلب نمود . اريق بوكا آن را جهت او فرستاد . بعد از آن به اتفاق امراى هزاره متوجّه خدمت قاآن شد .\r\nالغو چون بر حقيقت احوال اريق بوكا و برگشتن مغول از وى مطّلع شد در مقام آن شد كه لشكر بر سر او كشد . چون اريق بوكا از قصد او اطّلاع يافت ، اورغنه خاتون را در صحبت مسعود بيگ بازگردانيده پيش الغو فرستاد . الغو به مجرّد رسيدن اورغنه خاتون را بخواست و جهت رعايت خاطر او مسعود بيگ را بنواخت و او را صاحب ديوان ممالك خود گردانيد و به جانب سمرقند و بخارا فرستاد . مسعود بيگ به آنجا رفته شروع در ظلم و تعدّى كرد و هميشه اموال بىوجه آن رعايا مىگرفت و نزد الغو مىفرستاد ، و كار الغو بدان سبب قدرى استقامت گرفت و لشكر پراكندهء او باز جمع شدند . و وى به استظهار آن لشكر نوبت ديگر با لشكر اريق بوكا مصاف داده ايشان را بشكست و اترار را غارت كرد . بعد از آن به اندك روز وفات يافت .\r\nو اورغنه خاتون به اتفاق امرا و وزرا بعد از فوت الغو پسر خود ، مباركشاه پسر قراهلاؤو « 2 » را به جاى الغو بنشاند .\r\nبر هوشمند صاحب خبرت مخفى و مستور نماند كه در تاريخ حافظابرو حالات اورغنه خاتون را به نوعى ذكر كرده كه همه نقيض هم‌اند و به هيچ‌وجه موافقت ميانهء آن سخنان ممكن نيست . اكنون ناچار است كه ما شمّه‌اى از احوال اورغنه خاتون در اين مقام ايراد نموده متناقضى كه از بندگان حافظابرو در آن باب واقع شده بر همگنان روشن گردانيم .\r\nتفصيل اين مجمل آنكه اورغنه خاتون دختر تورالچى كورگان است از قوم اويرات ، و او خاتون بزرگ قراهلاؤو و پسر ميتوگان « 3 » بن چغتاى خان بود . و از وى يك پسر داشت مباركشاه نام . و اين اورغنه خاتون را دو خواهر ديگر بود يكى را اولجاى خاتون گفتندى . و اين اولجاى خاتون حرم محترم هلاگو خان بود . و سيم را بيگى خاتون گفتندى ، و وى خاتون صاين جاموقا بود . و مىگويند كه در آن زمان در ميانهء تمامت الوس هيچ دخترى و زنى به حسن صورت و نيكويى سيرت و عفّت اين سه خواهر نبودند ، خصوصا اورغنه خاتون كه او در ميانهء اين سه خاتون امتياز تمام داشت ، لهذا چون قراهلاؤو ، كه به حكم منگوقاآن پادشاه الوس [ 312 ب 
  ] چغتاى خان بود وفات يافت ، تمامى الوس چغتاى خان به حكومت اورغنه خاتون راضى شده\r\n\r\n\r\n","description":"","footnote":"\r\n( 1 ) . متن : چاجان موران .\r\n( 2 ) . جامع التواريخ : قراهولاگو . هلاؤو و هولاگو يك نام بيش نيست . هولاؤو كوتاه شدهء هولاگوست و شايد هولاگو از مادهء (  ULU  - باقى ماندن - ادامه يافتن - پايدار بودن ) باشد . - بلوشه ، ص 104 به نقل از جامع التواريخ ، ص 2187 .\r\n( 3 ) . جامع التواريخ : مواتوگان .\r\n","page_name":" 4004 ","page_number":296},
  {"content":"\r\n\r\nاو را حاكم على الإطلاق گردانيده اوامر و نواهى او را مطيع شدند و اورغنه خاتون پسر خود ، مباركشاه ، را كه در آن زمان بسيار خرد بود به تدبير الوس چغتاى خان به نوعى كه همه از وى راضى و شاكر بودند ، مشغول شد ( و از هيچ رهگذر فتنه و فساد در گمان ايشان راه نمىيافت ) « 1 » تا آنكه بعد از فوت منگوقاآن ميانهء قوبيلاى قاآن و اريق بوكا بر سر منصب خانى نزاع و خصومتى شد به حدّى كه بر يكديگر شمشير كشيدند .\r\nو در آن وقت چون الغو پسر نامدار چغتاى خان با اريق بوكا بود و دم از هوادارى و دولتخواهى او مىزد ، اريق بوكا مصلحت چنان ديد كه حكومت الوس چغتاى را به الغو ارزانى دارد تا وى به آن حدود رفته از كنار آب‌آمويه تا سرحدّ آلماليق تمام ولايت را محافظت نموده خزاين آن ولايت را كه ايلچيان به تحصيل آن رفته‌اند به خدمت اريق بوكا پياپى مىرسانيده باشد تا وى از سر اطمينان و فراغت به دفع قوبيلاى قاآن مىتواند پرداخت .\r\nالقصّه اريق بوكا اين خيال را با خود انديشيده الغو را به حكومت الوس چغتاى فرستاد . و چون اورغنه خاتون خبر توجّه الغو شنيد پيش از آمدن او پسر خود ، مباركشاه ، را برداشته پيش قوبيلاى قاآن رفت . و چون الغو در رأس چغتاى درآمد لشكر بسيار بر وى جمع شدند و كار او به جايى رسيد كه از اطاعت و انقياد [ اريق 
  ] بوكا ننگ داشته شروع در مخالفت او كرد به نوعى كه سابقا قلمى شد كه ايلچيان او را به قتل رسانيد و اموالى كه ايشان از آن الوس تحصيل نموده همه را گرفت و بر سپاه خود قسمت كرد و كس پيش قوبيلاى قاآن فرستاد و اظهار اطاعت و انقياد وى نمود .\r\nاكنون بنابراين روايت حافظابرو چنين نقل كرد كه چون ايلچيان الغو به خدمت قوبيلاى قاآن رسيدند و اخلاص و اطاعت الغو به عرض رسانيدند ، قوبيلاى قاآن بسيار از وى منّت‌دار گشته اورغنه خاتون را پيش وى فرستاده ، الغو كه هميشه مشتاق جمال اورغنه خاتون بود اين نعمت را غير متوقّع دانسته فى الحال اورغنه خاتون را بخواست . و از روايتى كه سابقا قلمى شد ، صريحا خلاف او ظاهر بود ؛ چه ، آنجا چنين آورده كه چون امرا و سران سپاه مغول از اريق بوكا به واسطهء آنكه او مردم را بسيار مىكشت رنجيده جدا شدند ، و الغو بر ضعف او اطّلاع يافت قصد او كرد . اريق بوكا ، اورغنه خاتون را در صحبت مسعود بيگ بازگردانيده پيش الغو فرستاد تا الغو وى را بخواست ، و مسعود بيگ را به جهت خاطر او رعايت نمود تا آنكه صاحب ديوان تمام ممالك محروسه خود گردانيد .\r\nو مخالفت ديگر آنكه سابقا از روايت حافظابرو كه نقل شده چنين معلوم شد كه اورغنه\r\n\r\n\r\n","description":"","footnote":"\r\n( 1 ) . از اضافات « ق » است .\r\n","page_name":" 4005 ","page_number":297},
  {"content":"\r\n\r\nخاتون بعد از فوت الغو به اتّفاق امرا و اركان دولت پسر خود ، مباركشاه ، را به جاى او نشانده باز در حكومت الوس چغتاى متمكّن شد ؛ و حال آنكه در همين تاريخ حافظابرو مسطور است كه چون الغو اورغنه خاتون را بخواست كار او بسيار بالا گرفت و از روى استقلال در آلماليغ بر تخت سلطنت قرار گرفت و از بس‌كه اورغنه خاتون را دوست داشتى در هيچ امرى از صوابديد او تجاوز ننمودى . و اين اورغنه خاتون با وجود بت‌پرستى ، نهايت ميل به دين اسلام داشتى و پيوسته تعصّب مسلمانان كردى و در روز عاشورا سنهء ششصد و شصت و يك در وقت زاييدن وفات يافت . و الغو در ماتم او سياهپوش شده و چندان ناله و زارى كرد كه زياده بر آن ممكن و متصوّر نيست ، و از روى آزردگى خاطر كه از رهگذر مفارقت اورغنه خاتون به او راه يافته بود ، حكم كرد تا سمرقند و بخارا را غارت كنند و مسلمانان را كه اورغنه خاتون تعصّب ايشان كردى و به تقويت ايشان ميل تمام داشتى تماما به قتل رسانند كه دوستى ايشان بر اورغنه خاتون مبارك نبود . چون مسعود بيگ بر اين حكم اطّلاع يافت چندان مكر و حيله انگيخت تا الغو را از سر آن خيال درگذرانيد .\r\nو بعد از فوت اورغنه خاتون به يك سال ، در اوايل شهور سنهء اثنى و ستّين و ستّمائه [ - 662 
  ] هجرى الغو به حكم آنكه « هرزندگى كه بىتو باشد مرگ است به نام زندگانى » از اندوه مفارقت اورغنه خاتون بيمار شده درگذشت . و مدّت حكومت وى چهار سال بود . از وى به اتّفاق امرا و اركان دولت مباركشاه ، پسر قراهلاؤو [ و پسر اورغنه خاتون 
  ] بر سرير حكومت ماوراء النهر قرار گرفت .\r\nامّا احوال اريق بوكا بعد از اين به آنجا رسيد كه وى از سر عجز و اضطرار چاره غير از آن نديد كه به خدمت قوبيلاى قاآن رفته گناه خود را اعتراف نمود ، بنابراين در قراچه‌ييل موافق سال ششصد و پنجاه و سيم از رحلت خير البشر چون به حضرت قاآن رسيد ، اولا فرمان شد كه تمام سپاه و رعيّت زيب [ 313 الف 
  ] و زينت كرده به درگاه قوبيلاى قاآن حاضر شوند ، و روز موعود جميع مردم از ترك و تاژيك ، وضيع و شريف ، و كوچك و بزرگ على الصباح بر در كرياس فلك اساس جمع شدند و اريق بوكا را مدّتى مديد در بيرون بارگاه بازداشتند و بعد از آن اجازت دادند كه او را به اندرون درآورند . چون به اندرون درآمد ، مدتى او را به جاى بيتكچيان بازداشتند ، و قاآن بر سرير خانى به عظمت هرچه تمام‌تر نشسته مطلقا به جانب او نگاه نمىكرد ، تا آنكه اريق بوكا بگريست . قاآن چون گريهء او را مشاهده نمود او را نيز رقّت شد و آب از چشم او روان شد . پس قاآن چشم خود را پاك كرده متوجّه او گشت و از وى پرسيد كه « اى برادر عزيز ! در اين جنگ‌ها و فتنه‌ها كه مىكردى ، ما بر حقّ بوديم يا شما ؟ » بوكا جواب داد كه « آن روز ما و امروز شما . »\r\n\r\n","description":"","footnote":"","page_name":" 4006 ","page_number":298},
  {"content":"\r\n\r\nاتّفاقا در اين مجلس ايلچى هلاگو خان ، چينگقور « 1 » نام حاضر بوده و اين صحبت را نيك دريافته بود . چون به خدمت هلاگو خان رسيد صورت حال را به نوعى كه ديده بود تقرير نمود .\r\nپس هلاگو خان از قاآن بسيار آزرده‌خاطر شده پيغام فرستاد كه « از روى ياسا چگونه شايد كه با برادر خود آن‌چنان پيش آيند كه شما با اريق بوكا پيش آمديد ؟ تمامت آقا واينى « 2 » ما را عيب مىكنند . » قاآن از روى انصاف اين سخن را پسنديده داشت و جواب فرستاد كه « در اين باب حق با هلاگو خان است ، و آنچه از من صادر شده از روى غفلت و سهو بود . » بعد از آن اريق بوكا را پيش خود يك سال راه نداد .\r\nو در اثناى اين حال اجيقى « 3 » برادر ابيشقا - كه بر دست آسوتاى هلاك شده بود - با آسوتاى گفت : « برادر مرا تو كشتى ؟ » جواب داد كه « به فرمان پادشاه وقت اريق بوكا كشتم ، و نيز نخواستم كه از اروق ما كسى بر دست قراجو كشته شود . و امروز پادشاه روى زمين قوبيلاى است . اگر او فرمايد تو را نيز بكشم ! » قاآن ، اجيقى را گفت : « وقت اين سخنان نيست ! ايشان را خشم سخت است ! »\r\nدر اثناى اين گفتگو طغاچار نويان برخاست و گفت : « فرمان قاآن راست ؛ كه فردا ماجراى گذشته و گناه امرايى كه با اريق بوكا بودند تحقيق نموده به عرض رسانيم ، و امروز بالفعل به طوى مشغول شده اوقات به عيش و طرب گذرانيم . » قاآن اين سخن پسنديد و شروع در شراب خوردن كرد . در اين وقت طغاچار نويان به عرض رسانيد كه « اريق بوكا ايستاده است ، پادشاه جاى او تعيين فرمايد تا بنشيند . » قوبيلاى قاآن اشارت فرمود تا بنشيند با پسران .\r\nالقصّه آن روز به طوى و عشرت به آخر رسانيدند و روز ديگر على الصباح شهزادگان و امراى بزرگ مثل طغاچار نويان [ پسر اوتچى نويان 
  ] و ييسونگگه [ پسر جوچى قسار 
  ] و هلاقور و يكه قدآن و چينگ تيمور پسر قدآن و جاؤتو [ پسر شيرامون 
  ] و اجيقى به درگاه جمع شدند .\r\nقاآن فرمود تا اريق بوكا را گرفته بند كردند ، و فرمود تا از شهزادگان شيركى و تغاى و چراقو و با تيمور و از امرا هنتون نويان « 4 » و دوربتاى « 5 » و بولاد آقا بنشينند و سخنان اين جماعت [ - امراى اريق بوكا 
  ] را بپرسند و تحقيق كرده حقيقت حال را عرضه دارند .\r\nچون شهزاده‌ها و امرا به موجب فرموده در مقام پرسش شدند ، اريق بوكا گفت كه « در اين باب هيچ‌كس گناه ندارد . هرچه صادر شده گناه من است . » چون اين سخن به عرض قاآن رسيد مطلقا به آن التفات نفرموده گفت : « امراى گنهكار را بگويند كه در اوايل سلطنت منگوقاآن از\r\n\r\n\r\n","description":"","footnote":"\r\n( 1 ) . متن : حكقون .\r\n( 2 ) . ق : افناوائى ؛ م ، ش : اقنادائى .\r\n( 3 ) . ق : احيفى ؛ م : احيفى ؛ ش : اجاقى .\r\n( 4 ) . متن : هونك نويان .\r\n( 5 ) . متن : دوربايان .\r\n","page_name":" 4007 ","page_number":299},
  {"content":"\r\n\r\nامراى وقت هيچ يكى در روى او كمان به زه نياورده بودند و زيادت فتنه نشد ؟ به مجرّد اندك خلافى كه در دل داشتند معلوم عالميان است كه بر ايشان چه عقوبت رفت . اكنون شما كه چندين فتنه‌ها انگيخته‌ايد و چندين شور و آشوب در ميان همگنان انداخته ، و چندين شهزاده و امرا و لشكر را هلاك كرده ، حال شما چگونه خواهد بود ؟ » تمامت خاموش شدند .\r\nتومان نويان كه مهتر ايشان بود گفت : « اى امرا ! چرا جواب نمىدهيد و زبان فصيح شما گنگ شده ؟ آن روز كه اريق بوكا را بر تخت مىنشانديم با يكديگر عهد كرده بوديم كه در پيش تخت او بميريم . امروز آن روز مردن است ! بايد كه به سخن خود برسيم ! »\r\nقاآن گفت : « آفرين بر عهد و پيمان او باد ! كه به سخن خود رسيد . » « 1 » آنگاه از اريق بوكا پرسيدند كه « راست بگو كه باعث تو بر اين فتنه كه بود ؟ » گفت : « بولقه « 2 » و علمدار مرا گفتند كه قوبيلاى و هلاگو خان هردو به لشكر بر نشستند و الوس بزرگ را قاآن به تو سپرده ، چه انديشه دارى ؟ خواهى گذاشت تا ما را مانند گوسفند گلو برند ؟ من گفتم : آيا شما اين سخن را با دورجى كنگاچ كرده مىگوييد يا نى ؟ گفتند : هنوز با وى كنگاچ نكرده‌ايم . باز من گفتم كه با تومان و توقوز و آليچار « 3 » و خوجه « 4 » كنگاچ كنيد . چون ايشان همگى در اين باب اتّفاق كردند ، چون دورجى به واسطهء بيمارى حاضر نبود گفتم كه او را نيز طلبيد تا سخن تمام شود [ 313 ب 
  ] و چون وى حاضر شد و اين سخنان را پسنديده داشت ، همگنان بالاتّفاق اين كار را ساخته و پرداخته ما را بر تخت نشاندند ، و از ايشان تومان به سخن من كار مىكرد و آنچه او را مىفرمودم بدان كار مىكرد و چينگ تيمور كه كار به زيان رسانيده ؛ يعنى سخنى كه نه حدّ امثال او باشد در حقّ قاآن گفته . »\r\nو چون اريق بوكا سخن تمام كرد ، امرا تمام گفتند كه « حقيقت حال همين بود كه اريق بوكا به عرض رسانيد . سخن او راست است و هيچ دروغى نگفته . » چون اين ماجرا به گوش چينگ تيمور رسيد بسيار آزرده شده گفت : « آنچه نسبت به قاآن گفته‌ام اريق بوكا مرا آموخت و به گفتهء او گفته‌ام ؛ اين زمان اريق بوكا آن را به من حواله مىكند ، حال آنكه بولقه آقا بر حقيقت سخن مطلّع است و مىداند كه هرچه من گفتم به اشارهء اريق بوكا بود . »\r\nقاآن فرمود كه چينگ تيمور را نزد اريق بوكا برند و به روى يكديگر آنچه گذشته بود بگويند . چينگ تيمور در روى اريق بوكا همان سخن را بازگفت . اريق بوكا را سخن او بسيار سخت آمد . بنابراين ، از روى اعراض گفت : « چون چنين است تو زنده بمان تا من بميرم . »\r\nچون اين سخن به عرض قاآن رسيد دانست كه سخن چينگ تيمور راست است . بنابراين ،\r\n\r\n\r\n","description":"","footnote":"\r\n( 1 ) . متن : به سخن او رسيد .\r\n( 2 ) . جامع التواريخ : بولغا .\r\n( 3 ) . متن : النجان .\r\n( 4 ) . متن : جوجه .\r\n","page_name":" 4008 ","page_number":300},
  {"content":"\r\n\r\nاو را رها كرده بعد از آن قاآن با شهزادگان و آقا واينى - كه درجهء اعتبار داشتند - كنگاچ كرده فرمود كه « بولقه سخنان اوگتاى قاآن و منگوقاآن شنيده ، او را زنده رها بايد كرد تا نزد هلاگو خان و ديگر شهزادگان در اين قضيّه بر صورت حال گواه شود . » امّا چون خبر رها كردن بولقه با آن گناهان به گوش آسوتاى رسيد بسيار برآشفت و گفت : « بولقه با آن گناهان بزرگ چگونه تواند زنده بماند ؟ ما با او روبرو شده گناهان او را خاطرنشان مىكنيم . » پس ( آسوتاى ) « 1 » پيش او آمده گفت : « اى بولقه ، تو ياد دارى كه مثل مغولى زدى كه معنى آن مثل اين بود كه ما كارى كرده‌ايم كه نشايد از آن بازگرديم و در آن اهمال شايد كردن ؟ ! گناه بزرگ تو كه بدان شايد مردن ، اين است . » بولقه نويان چون اين سخن شنيد منكر نشد و او را تصديق كرد .\r\nو چون اين سخن به عرض قاآن رسيد فرمود كه « چون چنين است او را به پايهء ياسا رسانيد . » و ايلچيتاى را گناه از ديگران زياده بود ؛ چه او پسر قدآن قورمشى را به كشتن داده و در آن باب سعى بسيار كرده ، بدان جهت او را به قدآن سپردند تا او را به عوض پسرش به ياسا رسانيد .\r\nهمچنين گناه توقوز نيز بسيار بود ؛ چه او در باب كشتن الوس قاآن بسيار اهتمام و سعى كرده بود .\r\nو چون امراى مذكور تمام به ياسا رسيدند هوقو پسر گيوگ خان و چبات پسر ناقو و قوتوق پسر قراچار را با چندين پسر به ولايت تركستان فرستاد و بعد از آن خواست كه سخن اريق بوكا بپرسد ، امّا در آن باب منتظر وصول هلاگو خان و بركه و الغو بود . چون ايشان به غايت دور بودند و مهمّ به دير مىكشيد ، شهزادگان آن حدود طغاچار و ييسونگگه و يكه قدآن و نارين قدآن و هلاقور و چينگ تيمور و جاؤوتو « 2 » و ديگر شهزادگان و امراى مغول و ختاى جمع شدند و سخن اريق بوكا و آسوتاى را پرسيدند .\r\nچون ده امير بزرگ از امراى اريق بوكا را كشتند و سخن خودش را پرسيده تحقيق نمودند ، قاآن يرليغ به اطراف فرستاده با تمامت امرا كنگاچ كرد . قرار به آن دادند كه به گناه اريق بوكا و آسوتاى چه كار كنيم ؟ جان ايشان را به صدقهء سر ايشان بايد بخشيد . پس به اين قرار داده ايلچيان نزد هلاگو خان و بركه و الغو فرستادند كه « چون حضور شما به واسطهء دورى راه و كثرت اشتغال ميسّر نمىشد و در تأخير اين مهمّ مفاسد بسيار ، كه تدارك آن مهم ميسّر نبود ، بنابراين ، به كنگاچ و امراى اينجايى ، امراى گناهكار ايشان را به ياسا رسانيديم و سخن ايشان هردو پرسيده و تحقيق كرده در آن باب با شما كنگاچ مىكنيم . و ما تمام آقا واينى\r\n\r\n\r\n","description":"","footnote":"\r\n( 1 ) . از اضافات « ق » است .\r\n( 2 ) . ضبط بلوشه و بويل « ياقوتو » و ضبط « شعب ابنيا و خلفا . . . » جاقوتو ، و در تحرير اويغورى آن « چاقوتو » است .\r\nچاؤوتو كوتاه شدهء چاقوتو و درست است . - تعليقهء دكتر محمّد روشن بر جامع التواريخ ، ص 2187 .\r\n","page_name":" 4009 ","page_number":301},
  {"content":"\r\n\r\nبرآنيم كه خون اريق بوكا را ببخشيم و او را خلاص كنيم . شما در اين باب چه گوييد ؟ »\r\nچون اين ايلچيان به الغو رسيدند و پيغام قاآن رسانيدند ، الغو گفت كه « من نيز به جاى چغتاى بىكنگاچ قاآن و هلاگو خان بسته زبانم . وقتى كه تمامت آقا واينى جمع شوند و راستى و كجى مرا تحقيق كرده بپرسند ، اگر مرا پسنديده دارند آن وقت [ اگر 
  ] مرا سخن نيك و بد برسد [ بگويم 
  ] . »\r\nبعد از آن ايلچيان متوجّه خدمت هلاگو خان شدند . چون در خدمت رسيدند پيغام قاآن گذرانيدند و آنچه از الغو در جواب سخن قاآن شنيده بودند نيز به عرض رسانيدند . هلاگو خان گفت كه « هرچه تمام آقا واينى كنگاچ كرده و قرار داده‌اند ما نيز آن سخن را معقول مىدانيم . و چون بركه عزيمت قوريلتاى كند ما نيز برنشينيم . » بعد از آن ايلچيان خود را با ايلچيان قاآن همراه پيش بركه فرستاده تا ميعادى معين قرار [ 314 الف 
  ] دهد و در خدمت قاآن در قوريلتاى حاضر شوند .\r\nو چون اين جماعت پيش بركه رسيدند و احوال عرضه داشتند ، بركه در جواب گفت كه « هرچه قاآن و هلاگو خان و تمامت آقا واينى كنگاچ كرده‌اند و قرار داده ، ما نيز آن را صواب مىدانيم و از صوابديد ايشان بيرون نيستيم . » بعد از آن فرمود كه « ما در هوكارييل متوجّه خدمت حضرت قاآن خواهيم شد و در بارس ييل مسافت راه قطع كرده در لوى ييل « 1 » مصاحب هلاگو خان به قوريلتاى خواهيم شد . »\r\nچون ايلچيان بازگشته به بندگى قاآن رسيدند و احوال عرضه داشتند ، قاآن ، اريق بوكا و آسوتاى را اجازت فرمود كه به اردوى خود رفته به حال خود باشند .\r\nو از جمله وقايع اين سال مخالفت ميانهء هلاگو خان و بركه پسر جوچى بود . و مفصّل اين مجمل آنكه چون هلاگو خان اكثر ممالك ايران‌زمين را مستخلص گردانيده روى توجّه به ترتيب و تدبير ممالك آورد ، خاطرش از تحكّمات بركه بسيار ملول گشت . و سبب تحكّم بركه بر هلاگو خان و تفوّق او بر هلاگو خان آن بود كه چون باتو او را همراه منگوقاآن به تختگاه قراقروم فرستاد تا منگوقاآن را در ميانهء آقا واينى بر تخت نشانيد ، بركه در آن وقت با منگوقاآن مدّتى مديد بر سرير خانى مىنشست و هلاگو خان چون برادر كوچك منگوقاآن بود ، در آن وقت از رهگذر توره خدمت برادر بزرگ مىكرد و بركه همان حالت را منظور داشته هميشه ايلچيان پيش هلاگو خان مىفرستاد و از وى آنچه مىخواست ، به حكم مىطلبيد .\r\nو هلاگو خان به ملاحظهء آنكه بركه آقا بود ، تحمّل آن مىنمود .\r\n\r\n\r\n","description":"","footnote":"\r\n( 1 ) . جامع التواريخ : تولى ييل .\r\n","page_name":" 4010 ","page_number":302},
  {"content":"\r\n\r\nامّا چون خويشان او توتار و بلقاى و قولى را واقعه‌اى رسيد « 1 » ، عداوت ميانهء ايشان ظاهر شد و روزبه‌روز آن عداوت ظاهر مىشد تا آنكه هلاگو خان از آن تحكمّات به تنگ آمده فرمود كه « اگرچه بركه آقاست ، امّا چون از راه حيا و آزرم دور است و با ما به تهديد و درشتى خطاب مىكند ، ما نيز بعد از اين ملاحظهء او نخواهيم كرد . » و چون اين خبر به گوش بركه رسيد بسيار آشفته گشت و گفت : « هلاگو خان تمامى شهرهاى مسلمانان را خراب كرده ، خاندان همهء پادشاهان اسلام را برانداخته ، و خليفه مستعصم را بىكنگاچ آقا واينى به قتل رسانيده ، اگر خداى جاويد مدد كند خون آن بيگناهان از وى بازخواهم . » پس نوقاى را كه خويش [ توتار 
  ] و لشكركش او بود ، به طلب خون توتار با سى هزار بفرستاد . مقدّمهء اين سپاه از دربند گذشته به ظاهر شيروان فرود آمدند .\r\nو چون هلاگو خان بر اين حال اطّلاع يافت ، فرمود تا از تمام ممالك ايران لشكر بيرون كردند و در سكسينچ آى « 2 » موافق دوّم شوّال سنهء ششصد و شصت هجرى از آلاتاغ حركت نمود . و شيرامون نويان را به منقلاى فرستاد و سماغار نويان و اباتاى نويان را در عقب شيرامون روانه كرد . و ايشان در ماه ذيحجهء سال مذكور به شمّاخى رسيدند . لشكر بركه بر شيرامون زده اكثر سپاه او را به قتل رسانيدند و سلطان چوق در آن جنگ كشته شد ، و شيرامون كتك خورده اندك واپس نشست ، كه در سلخ ذيحجه اباتاى نويان برسيد و بر يك فرسخى شابران بر لشكر بركه زد و بسيارى از آنها بكشت ، و نوقاى با معدودى روى به گريز نهاد و از ميان بيرون رفت .\r\nهلاگو خان چون خبر شكست ياغى شنيد ، روز سه‌شنبه ششم محرّم سنهء ششصد و شصت و يك هجرى از حدود شماخى به عزم رزم بركه برنشست ، و در آن مرحله جمعى ايغاقان قصد سيف الدّين بيتكچى ، كه وزير خاصّ بود ، و خواجه عزّ الدّين « 3 » ، والى گرجستان ، و خواجه مجد الدّين تبريزى كردند . ايشان را گرفته به شابران آوردند و بعد از يارغو هرسه را به ياسا رسانيدند ؛ و روز پنج‌شنبه هشتم محرّم حسام الدّين منجّم را يارغو داشته به جهت موچلگاى « 4 » بغداد به ياسا رسانيدند ؛ و ملك صدر الدّين تبريزى و على ملك ، كه حاكم عراق و خراسان بودند ، هريك به چند چوب خلاص شدند ؛ و روز آدينه بيست و سيم محرّم الحرام [ سال\r\n\r\n\r\n","description":"","footnote":"\r\n( 1 ) . به روايت رشيد الدّين ، توتار به تهمت سحر و جادو كه نزد مغولان گناه فاحشى بود متهم گرديد ، و نزد بركه ، رئيس الوس فرستاده شد . بركه كه به مجرم بودن وى متقاعد شده بود ، او را پيش هلاگو بازفرستاد و هلاگو او را به مرگ محكوم كرد . دو شاهزادهء ديگر را مسموم كردند . - تاريخ ايران كيمبريج ، ج 5 ، ص 332 .\r\n( 2 ) . متن : سكنج اين .\r\n( 3 ) . جامع التواريخ : خواجه عزيز .\r\n( 4 ) . رجوع شود به پاورقى 1 ، صفحهء 3910 كتاب .\r\n","page_name":" 4011 ","page_number":303},
  {"content":"\r\n\r\nششصد و شصت و يكّم 
  ] فرمان شد تا تمامت سپاه سلاح پوشيده متوجّه دربند شوند ، و وقت طلوع آفتاب سپاه هلاگو خان به دربند رسيدند .\r\nو گروهى ياغى بر باروى دربند بودند . از اين جانب دليران شير شكار به زخم تير ايشان را براندند و دربند را باز كرده به اندرون درآمدند و از آن سوى دربند جنگ درگرفت ؛ و تا آخر روز شنبه ميانهء ايشان كشش و كوشش بود . و چون غرّهء ماه صفر درآمد نوقاى طاقت مقاومت نياورده با بقيّهء سپاه روى به گريز نهاد و لشكر هلاگو خان مظفّر و منصور شدند ؛ و هلاگو خان از عقب پسر خود ، اباقا خان را با لشكرى گران به مدد ايشان فرستاده بود . و چون خصم شكست يافته از پيش بيرون رفت ، شيرامون و اباتاى مصلحت چنان ديدند كه شهزاده اباقا خان [ 314 ب 
  ] بايد كه مراجعت نموده به جانب پدر رود ؛ چه ، ما به طريق ايلغار از عقب ياغى مىرويم . امّا شهزاده اباقا خان قبول اين معنى نكرده از پيش هلاگو خان فرمان رسيد كه « ايلگاى نويان و توداؤن بهادر « 1 » و سالجيداى و چغاى و بلارغو و توقوز [ و باتو 
  ] بر عقب ياغى بروند و خانه‌هاى لشكريان بركه را در قبضهء خود درآورند .\r\nبنابراين ، امراى هلاگو خان در ملازمت شهزاده اباقا خان از آب ترك « 2 » گذشته در دشت قپچاق ميانهء احشام و خانه‌هاى سپاهان بركه ، كه در آن دشت وسيع چون ستاره مىدرخشيدند ، فرود آمدند و خرگاه‌هاى ايشان خالى از مردان مانده و صحراها پر اسب و شتر و استر و گاو و گوسفند بود ، و مردان سپاهى هيچ‌يك در خانه ، نه . پس لشكريان هلاگو خان در خانه‌هاى ايشان فرود آمدند و سه روز به عيش و عشرت مشغول بودند و با دختران ترك ماه‌روى عنبربوى نشاط و طرب مىكردند .\r\nو چون اين خبر به سمع بركه رسيد آتش غضب او شعله كشيد و غيرت پادشاهانهء وى آن‌چنان بجنبيد كه هرجانبى كه نگاه مىكرد عالمى را به آتش خشم مىسوخت . القصّه در ساعت فرمود تا لشكرى زياده از مور و ملخ جمع آمده روى به سپاه هلاگو خان نهاد ، و در روز اوّل ماه ربيع الأوّل سال مذكور در كنار آب ترك ميانهء هردو طايفه از بامداد تا وقت غروب آفتاب آتش قتال و جدال اشتعال داشت . امّا چون مدد لشكر بركه پياپى مىرسيد و لشكر هلاگو خان غريب در ولايت بيگانه افتاده ؛ بالضّروره ايشان را طاقت نمانده روى به گريز نهادند . و چون آب يخ بسته بود سپاه هلاگو خان بر يخ مىگذشتند و تا آنكه ناگاه آن يخ بشكست و سپاه بسيار از هلاگو خان غرق شدند و اباقا خان به سلامت برگشته به شابران آمد ، و لشكر بركه تعاقب نموده تا به دربند آمدند و بازگشتند .\r\n\r\n\r\n","description":"","footnote":"\r\n( 1 ) . متن : نوادگان بهادر .\r\n( 2 ) . متن : يزك .\r\n","page_name":" 4012 ","page_number":304},
  {"content":"\r\n\r\nو هلاگو خان يازدهم شهر جمادى الآخر به حدود تبريز رسيد و از اين چشم‌زخم بسيار آزرده‌خاطر و غمناك گشت . بنابراين ، در صدد تلافى و تدارك آن شده فرمود تا آنكه در اوايل سال ششصد و شصت و دويم هجرى در تمامت ممالك ترتيب سلاح كنند و ديگرباره لشكرها به سلاح و خواسته آراسته گردند ، تا آنكه در اوايل اين سال آوازه افتاد كه نوقاى مىخواهد كه از دربند بيرون آيد . هلاگو خان ، شيخ شريف تبريزى را به جاسوسى از راه لگزستان به آنجا فرستاد . جماعتى او را گرفته پيش نوقاى بردند . نوقاى از وى هرگونه سخن مىپرسيد . در اثناى پرسش احوال گفت : « از هلاگو خان چه خبر دارى ؟ هنوز از سر خشم و غضب و كشتن اشراف و اعيان و زهّاد و عباد و بازرگانان ما گذشته يا نه ؟ »\r\nشيخ شريف گفت : « پادشاه پيش از اين رهگذر نزاع و خصومتى كه ميانهء قوبيلاى و اريق بوكا بود در غضب و خشم بود ، چنانچه خشك و تر را مىسوخت . اكنون چون آن نزاع از ميان ايشان بر طرف شد و اريق بوكا مطيع و منقاد قوبيلاى قاآن شد ، پادشاه نيز در مقام ترّحم و شفقت با خلايق شده عدل و داد پيشهء خود ساخت . نظم :\r\n ز عدلش نمىسوزد آتش حرير * هم آهو همى دو شد از شير شير\r\nز انصاف او مردم آسوده‌اند * همه ظالمان زار و فرسوده‌اند \r\nاتفاقا در اين اثنا از جانب ختاى ايلچيان به آنجا رسيده خبر دادند كه قوبيلاى قاآن بر تخت نشست ، و اريق بوكا مطيع و فرمانبردار او گشت ، و الغو وفات يافت ، و هلاگو خان را حكم شد كه از آب‌آمويه تا اقصاى مصر و شام را پادشاهى از آن اوست ، و سى هزار سوار از جوانان مغول نامدار قوبيلاى قاآن به مدد او فرستاده . نوقاى چون اين سخنان شنيد بسيار خوف و هراس بر وى استيلا يافت ، و ديگر از شيخ شريف سخن نپرسيد و او را رخصت مراجعت داد .\r\nچون بازگشته به خدمت هلاگو خان رسيد آنچه ميانهء او و نوقاى گذشته بود به عرض رسانيد . هلاگو خان او را به عنايات پادشاهانه بنواخت و روى زمين را به عدل و داد بياراست .\r\nاز جمله حوادث اين سال آنكه سلطان ناصر الدّين محمود ، پادشاه هندوستان - كه طبقات ناصرى به نام او نوشته‌اند - وفات يافت و هرج‌ومرج بسيار در ولايت هندوستان پيدا شد .\r\nآخر الأمر چون ميانهء امرا به تدبير و رأى و قوّت و شوكت و سخاوت و شجاعت امير غياث الدّين امتياز تمام داشت و او نيز از بندگان شمس الدّين بود و آزاد شده ، در اوايل سال ششصد و پنجاه و دويم از رحلت « 1 » در دهلى به اتفاق [ 315 الف 
  ] امرا و اعيان دولت بر سرير سلطنت نشست .\r\n\r\n\r\n","description":"","footnote":"\r\n( 1 ) . ق : خير البشر عليه و آله التحية من الملك الأكبر .\r\n","page_name":" 4013 ","page_number":305},
  {"content":"\r\n\r\nو هم در اين سال ايلخان جمله ممالك محروسه را بر شهزاده‌ها و امرا تقسيم نمود . به اين طريق كه ممالك عراق و خراسان و مازندران تا فرضهء جيحون به شهزاده اباقا ، كه فرزند مهين او بود سپرد ، و ارّان و آذربايجان را تا كنار دريا و دربند به يشموت حواله فرمود ، و ديار بكر و ديار ربيعه را تا كنار فرات به امير توداؤن « 1 » سپرد ، و ممالك روم به معين الدّين پروانه ، و تبريز را به ملك صدر الدّين ، و كرمان را به تركان خاتون ، و فارس را به امير اونكيانو ؛ و چون سيف الدّين بتيكچى كشته شده بود صاحب شمس الدّين جوينى را به جاى او مقرّر گردانيده صاحب‌ديوانى جميع ممالك محروسه را به وى ارزانى داشت و دست او را در حلّ و عقد تمام مهمّات قوى و مطلق گردانيد .\r\nو جلال الدّين ، پسر دواتدار كوچك ، را بسيار بزرگ گردانيد ، و او خود را در نظر پادشاه چنان فرانموده بود كه در تمام اردوى ايلخان ، بلكه در تمام قلمرو ايشان هيچ‌كس نسبت به پادشاه در اخلاص و نيكخواهى مثل او نيست ؛ چه ، او خود را مريد طور باز نموده بود . و چون هلاگو خان او را بسيار اعتبار كرده بود ، روزى وى در بندگى پادشاه عرضه داشت كه « چون عزم دشت قپچاق مصمّم است در ولايت خليفه هنوز چندين هزار قپچاقى هستند كه راه و رسوم قپچاقيان نيكو دانند . اگر فرمان شود بروم و ايشان را جمع كنم تا در جنگ تركان مقدّم سپاه باشند . »\r\nهلاگو خان اين سخن را پسنديده داشت و از براى جلال الدّين يرليغ نوشتند ، مضمون آنكه « حكّام بغداد هرچه از سلاح كه جلال الدّين خواهد بايد كه به او بدهند و هيچ آفريده ميانهء كار او نيايد تا مهمّى كه بدان موسوم است ساخته گرداند . »\r\nالقصّه جلال الدّين آن فرمان را برداشته به بغداد رفت و هركس را كه در سپاهيگرى پسنديده مىداشت ، به دست آورد ، و احيانا به كنايه و تعريض به ايشان مىگفت كه « پادشاه شما را مىبرد تا سپر بلاى خصم كند ، يا آنجا بميريد و يا نام برآوريد ؛ و اگر در آن جنگ كشته نشويد به مصافى ديگر شما را همين واقعه پيش خواهد بود ؛ و شما حسب و نسب من مىدانيد كه چگونه است و با شما جنسيت دارم ؛ و هرچند هلاگو خان با من به عنايت تمام است ، امّا من روا نمىدارم كه شما را علف شمشير گردانم . بنابراين ، مىخواهم كه ترك دولت و اقبال مغول گفته خود را و شما را از حكومت و تحكمات مغول بازرهانم . مىبايد كه با من موافقت و مرافقت نماييد . »\r\nآن قوم به سخنان جلال الدّين دواتدار فريفته شدند . و چون وى در بغداد لشكر بسيار به هم\r\n\r\n\r\n","description":"","footnote":"\r\n( 1 ) . متن : امير توران .\r\n","page_name":" 4014 ","page_number":306},
  {"content":"\r\n\r\nرسانيد با طبل و علم سوار شده به شوكت هرچه تمام‌تر از رحبهء بغداد بگذشت و بر عرب خفاجه تاخت برده ايشان را شكست داد و از گاو و گاوميش و شتر بسيار آورده بر سپاه قسمت نمود و ما يحتاج سپاه خود از اسب و سلاح و زر به موجب فرمان هلاگو خان از عمّال بغداد گرفته بود . و بعد از تاخت عرب خفاجه بار ديگر باز لشكريان را فرمود كه زن و بچه و اتباع و متعلّقان خود همراه بردارند و به زيارت مشاهد مشرّفه به اتفاق ايشان مشرّف شويم ؛ چه ، من بعد مقام ما دربند و شيروان و شماخى خواهد بود .\r\nپس به اين بهانه تمام لشكريان او با اهل و عيال همراه او شدند . چون ميل او آن بود كه ديگر پيش هلاگو خان نرود و مىخواست كه از براى گذشتن از دجله بنا بستى [ ؟ 
  ] گذشت ، بنابراين ، يك بار به زيارت مشاهد مقدّسه مثل مشهد امير المؤمنين ، عليه السّلام ، و مشهد امام حسين و كاظمين ، عليهم السّلام ، از بغداد بيرون آمد بر جسر گذشت ، مع هذا آوازهء اين انداخت كه « آزوقهء راه را از عرب خفاجه كه در حدود كوفه دياغى « 1 » مىباشند ، بايد گرفت . »\r\nالقصّه چون به اين بهانه از بغداد بيرون رفت و از آب فرات گذشت سپاهيان را گفت كه « من عزيمت شام و مصر دارم . هركه با من مىآيد فبها ، و الّا بايد كه از همين موضع بازگشته هر جا كه خواهد برود . » و مردم از ترس آنكه هركه قصد بازگشتن كند او را هلاك خواهد كرد ، هيچ نتوانستند گفت ، و بالضّروره همراه او شده از راه عانه « 2 » و حديته به جانب شام و مصر رفتند .\r\nو چون اين خبر به سمع هلاگو خان رسيد به غايت آزرده‌خاطر شد و با وجود آزردگى از مردم نيز شرمنده بود ، و لهذا از جهت دفع شرمندگى خود اظهار آن مىكرد كه « كودكى مرا چنين بازى داد » و چون در آن اوقات ايلخان در فكر جنگ بركه مىبود و اين قضيهء جلال الدّين نيز ضميمهء آن فكر شد ، چون سال گاو درآمد در ماه ربيع الآخر سال ششصد و پنجاه و سيم از رحلت خير البشر « 3 » ، از براى رفع ملالت خاطر چند روزى [ 315 ب 
  ] به طوى و شكار مشغول شد ، و بعد از فراغ از شكار روزى به حمام رفت . و چون از حمام برآمد در خود گرانى يافت و به واسطهء آن صاحب فراش شد و روزبه‌روز آن انحراف مزاج روى به ازدياد مىنهاد ، تا آنكه در سه‌شنبه هفتم ماه ربيع الآخر سال مذكور از اطبّاى ختاى مسهلى خورد و از عقب آن مسهل اثر بيهوشى و غشّى كه منجر به سكته شده بود ظاهر شد ، و هرچند اطّباء حاذق در دفع آن سعى نموده در استفراغات و مسهلات كوشيدند ، چون روز حيات به نقطهء ممات رسيده\r\n\r\n\r\n","description":"","footnote":"\r\n( 1 ) . ق : باغى .\r\n( 2 ) . رجوع شود به پاورقى صفحهء 3455 كتاب .\r\n( 3 ) . ق : عليه و آله التحية من الملك الأكبر .\r\n","page_name":" 4015 ","page_number":307},
  {"content":"\r\n\r\nبود مطلقا فايده [ اى بر آن 
  ] ظاهر نمىشد ، آخر الأمر جميع اطّباء به عجز معترف شده دست از معالجهء او بازداشتند .\r\nو در آن ايّام ذوذابه [ اى 
  ] مانند اسطوانه [ اى 
  ] مخروط در هوا ظاهر شده بود و هرشب آن ذوذابه مانند ستارهء دنب‌دار ظاهر مىشد ، امّا روزبه‌روز كمتر مىشد ، تا آنكه در شب يكشنبه شهر ربيع الآخر مطلقا از آن ستاره اثرى نماند . و در همان شب ايلخان داعى حقّ را لبيك گفت و از اين سراى رحلت فرمود ، و خواجه نصير الدّين محمد طوسى در تاريخ آن واقعه فرمود :\r\n چون هلاگو ز مراغه به زمستان گه شد * كرد تقدير ازل نوبت عمرش آخر\r\nسال بر ششصد و شصت و سه ، شب يكشنبه * كه شب نوزدهم بود ربيع الآخر \r\nو مدّت عمر هلاگو خان چهل و هشت سال تمام شمسى بود « 1 » و مدفن او در كوه شاهو كه برابر دهخوارگان ( آذر شهر حاليه ) است از اعمال تبريز « 2 » ، و وفات او در كنار جغاتو ، و او پادشاهى بود به غايت عمارت دوست ، و از عمارات او الحال آثار بسيار باقى است ؛ از آن جمله در آلاتاق سراى بزرگ و در خوى بت‌خانه‌هاى غريب بزرگ بنا نهاده ، خصوصا در اين سال كه اكثر اوقات خود را در عمارت كردن بقاع مشغول مىداشت و در ميان آن تدبير مصالح ملك و لشكر و رعيّت مىفرمود . و چون پاييز درآمد به عزم قشلاق متوجّه زرّينه رود كه - مغولان آن را جغاتو و تغاتو نيز مىگويند - به مراغه رفت و در اتمام رصد مبالغهء تمام مىفرمود « 3 » . و او را با سخنان حكما انس و الفت عجيب بود ، بنابراين حكما را دوست داشتى و صحبت ايشان از همه چيز خوشتر داشتى و هميشه حكما را بر بحث علوم اوايل ترغيب فرمودى ، و درگاه خود را به حضور طوايف علما مزيّن داشتى ، و به علم كيميا ميل تمام داشتى ، و آن طايفه كه دعوى كيميادانى مىكرد هميشه منظور نظر او بودند و تربيت و عنايت او بديشان بسيار مىرسيد . و آن جماعت مزوّر هميشه به خيالات خام خود آتش مىافروختند و امّا فايدهء طبخ غير از دودى كه به دماغ ايشان مىرسيد ، چيزى ديگر متصوّر نبود . آرى ، ايشان اگرچه در تقليب ، يعنى مس را به زر قلب كردن دستى نداشتند ، امّا در قلّابى يد بيضا مىنمودند .\r\n\r\n\r\n","description":"","footnote":"\r\n( 1 ) . و چهل و نه سال و هفت ماه قمرى . - جامع التواريخ ، ص 1053 .\r\n( 2 ) . جسد هلاگو را در دژ جزيرهء شاهى ( اسلامى حاليه ) كه خزاينش را در آنجا مىنهاد به گور سپردند و مدفن وى مقبرهء سلطنتى سنّتى اقوام شمالى گرديد : آخرين بارى كه در منابع از دفن قربانيان انسانى همراه با جنازهء شاهزاده‌اى از اخلاف چنگيز سخن رفته است در مورد هلاگو مىباشد . - تاريخ ايران كيمبريج ، ج 5 ، ص 333 .\r\n( 3 ) . بويل با در نظر گرفتن دستاوردهاى هلاگو به عنوان يك فاتح و پايه‌گذار امپراتورى ، ضمن اين‌كه امپراتورى او در ايران را همسان و هم قدّ امپراتورى ويليام نرماندى مىداند ، معتقد است كه « دودمانى كه هلاگو پىافكند ، هرچند سهوا و من غير عمد ، راه را براى سياست‌هاى متمركز و ملّى صفويان هموار ساخت . » - پيشين ، ص 334 .\r\n","page_name":" 4016 ","page_number":308},
  {"content":"\r\n\r\n\r\nذكر خواتين و فرزندان هلاگو خان\r\nدر تاريخ حافظابرو آورده كه هلاگو خان را خاتونان و سرّيّات بسيار بود ، امّا آنچه از ايشان شهرت و اعتبارى داشتند به راه ياساق از پدر به وى رسيده بودند يا خود خواسته ، آنهااند كه در اين اوراق ياد كرده مىشود :\r\nخاتون بزرگ او دوقوز خاتون « 1 » بود از قوم كرايت « 2 » ، دختر ايقو « 3 » پسر اونگ خان ؛ و چون اوخاتون پدرش تولوى خان بوده و اگرچه تولوى خان به وى نرسيده بود ، از ديگر خاتون [ ان 
  ] كه پيش از وى هلاگو خان داشت ، در اعتبار زياده بود . و او را هلاگو خان بعد از آنكه از آب آمويه گذشت بستد ، و اعتبار او نزد هلاگو خان به جايى رسيده بود كه در هرامرى كه او دخل مىكرد بر وفق مدعاى او ساخته مىشد و هيچ احدى را ياراى خلاف او نبود . و چون قبيلهء كرايت عيسوىاند همواره تقويت ترسايان كردى ، چنانچه آن طايفه در زمان دوقوز خاتون بسيار اعتبار و قوّت داشتند ، و هلاگو خان از جهت خاطر خاتون مذكور بسيار اعزاز و اكرام ترسايان كردى ، تا به غايتى كه در تمام ملك كليساهاى نو ساختند ، و بر در اردوى دوقوز خاتون هميشه كليسا زده بودى و در آن كليسا در اوقات عبادات ناقوس زدندى . وفات دوقوز خاتون بعد از وفات هلاگو خان بود به چهار ماه و پانزده روز .\r\nو اباقا خان اردوى او را به برادرزادهء او توقتنى خاتون « 4 » ارزانى داشت كه قماى هلاگو خان بود و متعلّق به آن اردو . و او نيز همان رسوم و آيين مرعى مىداشت ، تا آنكه در سلخ ماه صفر سال ششصد و هشتاد و يكم از رحلت وفات يافت و آن اردو را به كوكاچى خاتون دادند ، كه او را از پيش قوبيلاى قاآن آورده بودند به سبب خويشى كه [ 316 الف 
  ] با بلغان خاتون بزرگ داشت . و او خاتون پادشاه اسلام غازان خان بود ، و در ماه شعبان سال ششصد و هشتاد و پنجم از رحلت وفات يافت . و آن اردو را به كرامون خاتون دختر قتلغ تيمور بن اباتاى نويان ، عمّزادهء بلغان خاتون ، دادند تا آنكه او نيز در ماه جمادى الآخر سال ششصد و نود و سيم از رحلت در قشلاق هولان موران به حدود سراى [ جورمه 
  ] درگذشت . و بعد از وى اولجاى خاتون آن اردو به قاعده بر عهده داشت .\r\nو خاتون ديگر هلاگو خان ، كويك خاتون « 5 » بود از اويرات دختر تورالچى كورگان « 6 » ، كه از دختر چنگيز خان ، چيچگان ، در وجود آمده بود ، و اولجاى خاتون نيز دختر او بود ، ليكن از مادرى ديگر . و اين كويك خاتون را در مغولستان پيش از زنان ديگر خواسته بود .\r\n\r\n\r\n","description":"","footnote":"\r\n( 1 ) . متن : درقور خاتون .\r\n( 2 ) . متن : كرانت .\r\n( 3 ) . متن : ايفو .\r\n( 4 ) . متن : قيتى خان .\r\n( 5 ) . متن : به صورت كونك ، و كوچك آمده است .\r\n( 6 ) . متن : بوراتچى كورگان .\r\n","page_name":" 4017 ","page_number":309},
  {"content":"\r\n\r\nو خاتون ديگر قوتوى خاتون از استخوان پادشاهان قنقرات . و او را بعد از فوت كويك خاتون هم در مغولستان خواسته بود .\r\nو ديگر ييسونجين خاتون دختر تورالچى كورگان . و اين نيز در مغولستان بود و بعد از آن همراه به ايران‌زمين آورده و اباقا خان از وى متولّد شد .\r\nو خاتون ديگر توقتاجر خاتون از استخوان ختاييان بود . ديگر بورايجين كاجى . او از اردوى قوتوى خاتون بوده و طرقاى پدر بايدو اغول از اين خاتون بود . و خاتون ديگر اريقات كاجر دختر نيكو كورگان . و خاتون ديگر او اجوجه [ ايگاچى 
  ] از استخوان ختاييان بود و قنقرداى ازو در وجود آمد .\r\n[ و پسران هلاگو خان 
  ] بدين تفصيل :\r\nپسر اوّل : اباقا خان از ييسونجين خاتون در مغولستان متولّد شد و با پدر به ايران‌زمين آمد ، و بعد از فوت پدر قايم‌مقام پدر شد .\r\nپسر دويم : جومقر ، مادرش كويك خاتون ، و به يك ماه بعد از ولادت اباقا خان متولّد شد .\r\nامّا هلاگو خان در حين توجّه به ايران‌زمين او را بر سر اردوهاى خود در ملازمت منگوقاآن گذاشته . و اين جومقر را دو زن بود : بزرگ‌تر نولون خاتون بود دختر بوقاتيمور كه برادر كويك خاتون بود ، و نام زن ديگر جاؤرچى خاتون بود خواهر بزرگ بلغان خاتون بزرگ ؛ و او را دو پسر بودند : يكى را جوشكاب « 1 » گفتندى و ديگرى را كينگشو . و او را پسرى بود شيرامون نام . امّا جومقر ، پسر هلاگو خان ، دو دختر داشت : يكى ارغوداق ، و ديگر ارتولون خاتون . يك پسر داشت جبش نام و دو دختر : يكى كونجشكاب « 2 » كه خاتون اوّلين پادشاه اسلام غازان بود ، و ديگر طوغان « 3 » كه احمد سلطان در زمان پادشاهى او را بخواست و بوقتاق بر سر او نهاد .\r\nپسر سيم هلاگو خان : يشموت ، مادر او قمايى بود از اردوى قوتوى خاتون نام او توقاچين ايگاچى از قوم ختاييان . و اين يشموت را سه پسر بود : قرانوقاى ، زينو « 4 » ، سوكاى . و اين سوكاى را پسرى بود سليمان نام كه شيخ حسن تيمور باشد . بعد از سلطان ابو سعيد او را به پادشاهى نشانده بودند . و زينو در جغاتو پيش از توقتى خاتون به يك ماه درگذشت ، و قرانوقاى و سوكاى به واسطهء آنكه دل دگرگون كردند به ياسا رسيدند .\r\nپسر چهارم هلاگو خان : تكشين كه مادرش قوتوى خاتون بود ، و او با وجود علّت تسلسل بول و استرخاى مثانه بعد از فوت برادرش جومقر ، نولون خاتون را گرفت ، و از نولون خاتون او را\r\n\r\n\r\n","description":"","footnote":"\r\n( 1 ) . متن : جوسكات .\r\n( 2 ) . متن : گريختگان .\r\n( 3 ) . متن : طغوحاق .\r\n( 4 ) . جامع التواريخ : زنبو .\r\n","page_name":" 4018 ","page_number":310},
  {"content":"\r\n\r\nپسرى شد توبون نام و دخترى ايسن بور « 1 » نام . و چون اورغوداق فوت كرد ايسن بور را به شادى كورگان دادند . و چون شادى كورگان وفات يافت ، پسرش عرب زن پدر ايسن بور را بستد ، تا آنكه پيش از او درگذشت .\r\nپسر پنجم هلاگو خان : طرقاى بود و مادر او قمايى بود ، بورقچين نام ، از اردوى قوتوى خاتون ، و در وقتى كه هلاگو خان به ايران مىآمد در راه طرقاى به صاعقه هلاك شد ، و او را پسرى بود بايدونام كه بعد از گيخاتو خان دعوى پادشاهى كرده چندگاه در آن سعى و اهتمام مىنمود . و تفصيل اين قضايا عن قريب مذكور خواهد شد ان شاء الله . و اين بايدو را پسر سه نفر بود : يكى قپچاق كه با پدرش كشته شد ، دويم محمّد از دختر طولاداى [ ايداچى 
  ] ، سيم على از شاه عالم « 2 » دختر سلطان كرمان . و اين على را پسرى بود توسر خان كه على پادشاه بعد از وفات ابو سعيد خان او را به پادشاهى نشاند . و طرقاى دخترى داشت اشيل « 3 » نام كه او را به توقتمور پسر عبد اللّه آقا داده بودند و بعد از فوت او به برادرش .\r\nپسر ششم هلاگو خان : توبسين ، از نوقاچين مادر يشموت . و او را پسرى بود ساتى نام .\r\nپسر هفتم هلاگو خان : احمد ، مادرش قوتوى خاتون ، و نام او تكودار بود ، بعد از اباقا خان پادشاه شد . و ذكر فرزندان او در داستان خودش به تفصيل مذكور خواهد شد ان شاء اللّه تعالى .\r\nپسر هشتم هلاگو خان : اجاى ، مادر اوقمايى بود اريگان ايگاچى « 4 » [ نام 
  ] دختر تنگوز كورگان ، و او را پسرى بود ايلدار نام . در اوايل عهد غازان خان به ياسا رسيد .\r\nپسر نهم هلاگو خان : قونقورتاى [ 316 ب 
  ] مادر اوقماى ختايى بود اجوجه ايگاچى « 5 » نام از اردوى دوقوز خاتون ، و بعد از مدّتى بوغناق بر سر نهاده و به غايت پير شد . و قونقورتاى را چهار پسر بود : يكى ايسان تمور « 6 » كه او را پسرى بود فولاد نام . دويم ايلدار ، او نيز پسرى داشت آقتيمور نام ، سيم چريكتمور ، چهارم طاشتمور . و اين ايسان تمور را خربنده گفتندى . تو او و ايلدار ، هردو ، در عهد غازان خان به ياسا رسيدند .\r\nپسر دهم : ييسودار ، مادر اوقمايى بود ييشيجين نام خواهر قراينكى از استخوان كورلؤت « 7 » از اردوى قوتوى خاتون ؛ و او را دخترى بود كه به ايسن بوقا كورگان [ پسر نوقاى كورگان 
  ] دادند و بعد از وفات او به يك سال و دو ماه پسرى آورد . گفتند از آن ييسودار است ، و اللّه اعلم .\r\nپسر يازدهم : منگو تيمور ، مادرش اولجاى خاتون بود و او را سه پسر بود : يكى انبارجى كه\r\n\r\n\r\n","description":"","footnote":"\r\n( 1 ) . متن : ايس تيمور .\r\n( 2 ) . جامع التواريخ : شاه علم ، نام او [ قپچاق 
  ] .\r\n( 3 ) . متن : اشقل .\r\n( 4 ) . متن : ارنفاق ايكاجى .\r\n( 5 ) . متن : اجوجه الكاى .\r\n( 6 ) . متن : ايس تيمور .\r\n( 7 ) . متن : كوركوت .\r\n","page_name":" 4019 ","page_number":311},
  {"content":"\r\n\r\nاو را دو پسر بود يكى ايسان تمور - از كوجوكى خاتون دختر غورغاجى ، و او را پسرى بود بولقتلغ . و اين بولقتلغ را پسرى بود محمّد نام كه شيخ حسن ايلكانى او را به پادشاهى نشانده - دويم قونچى « 1 » بود . و پسر دويم منگو تيمور ، طايچو بود . او را پسرى بود فولاد نام از زن برادرش ، ايالون دختر موچكون . و اين فولاد را بعد از ايسان تيمور و قونچى كه به ياسا رسانيده بودند ، به يك سال در گرد كوه به حكم پادشاه الجايتو محمّد به ياسا رسانيدند و تانجونين در تبريز به حكم غازان خان به ياسا رسيد . پسر سيم منگو تيمور گراى بود . او را پسرى بود كه در ايام كوچكى نماند و گراى خود در عهد گيخاتو خان وفات يافت .\r\nو دختران منگو تيمور بسيار بودند . امّا دختر كلان كور دوچين است . در اوّل خاتون سلطان جلال الدّين سيور غتمش بود . چون او فوت شد كوردوچين را امير ساتلميش پسر تورالغى بخواست ، و بعد از آن به پسر عمش طغاى دادند ، و چون وى نماند به امير چوپان دادند . و مادر اين كوردوچين ابش خاتون بود دختر اتابك [ سعد بن اتابك ابو بكر 
  ] فارس . و تا زمان سلطان ابو سعيد در حيات بود .\r\nو خاتون ديگرش ابش خاتون ، دختر اتابك سعد بن اتابك ابو بكر فارس بود كه دخترزادهء محمود شاه بود .\r\nپسر دوازدهم هلاگو خان : هولاچو ، مادر او قمايى بود ايل ايگاچى نام از قوم قنقرات از اردوى دوقوز خاتون . و اين هولاچو چهار پسر داشت و سه دختر . يكى سليمان ، كه بعد از پدر كشته شد ، و همچنين آن دو ديگر كه يكى كوچك خواجه و ديگر قتلغ بوقا باشد در جوانى وفات يافتند .\r\nپسر سيزدهم : شيباؤجى . اين نيز از مادر هولاچو بود . بعد از وفات اباقا خان « 2 » هم در آن زمستان وفات يافت .\r\nپسر چهاردهم : طغاتيمور ، مادر او نيز قمايى بود از اردوى قوتوى خاتون . او را دو پسر بود : قورمش « 3 » ، حاجى .\r\nامّا دختران هولاگو خان هفت بودند ، بدين تفصيل :\r\nاوّل : بولوغان آغا « 4 » كه از كويك خاتون بوده و او را به جورمه كورگان « 5 » داده بودند ، پسر جوچى از قوم تاتار كه برادر نوقدان خاتون بود مادر گيخاتون . و جوچى با هولاگو خان اينجا آمده بود و او نيز كورگان بود و دختر اوتچى نويان [ را 
  ] برادر چنگيز خان داشت چيچگان نام ، كه مادر جورمه كورگان بود .\r\n\r\n\r\n","description":"","footnote":"\r\n( 1 ) . متن : فولجى .\r\n( 2 ) . جامع التواريخ : پيش از فات اباقا خان .\r\n( 3 ) . جامع التواريخ : قورمشى .\r\n( 4 ) . متن : نوبوقان .\r\n( 5 ) . متن : جوجه كورگان .\r\n","page_name":" 4020 ","page_number":312},
  {"content":"\r\n\r\nدختر دويم : جمى « 1 » ، از اولجاى خاتون بود و بعد از بولوغان آغا او را به جورمه كورگان دادند .\r\nدختر سيم : منگلو كان ، كه او را نيز اولجاى خاتون‌زاده بود ، و او را به جاقر كورگان پسر بوقاتيمور داده بود . و اين بوقاتيمور از قوم اويرات و برادر مادرى اولجاى خاتون بود . و پسر جاقر كورگان ، طرقاى كورگان بود داماد منگور تيمور كه بگريخت و به شام رفت .\r\nدختر چهارم : تودوكاچ ، مادر اين دختر قمايى بود از اردوى دوقوز خاتون و او را به تنگيز كورگان دادند از قوم اويرات كه قبل از اين دختر گيوك خان داشت ، و چون تنگيز كورگان فوت شد پسرش سولاميش زن پدر را گرفت ، و بعد از فوت سولاميش ، پسرزادهء تنگيز ، چيچك كورگان ، او را بخواست .\r\nدختر پنجم : طرقاى بود كه مادرش اريگان ايگاچى « 2 » است ، او را به موسى كورگان دادند ، و او از قوم قنقرات بود ، و نام او در اصل طغاتيمور بود برادر مرتى خاتون .\r\nدختر ششم : قوتلوقان از منگلى كاج ايگچى « 3 » . و او را به ييسوبوقا كورگان پسر ارغتو نويان از قوم دوربان دادند . و چون او نماند پسرش توكل آن را بخواست .\r\nدختر هفتم : بابا ، و اين دختر نيز از اولجاى خاتون بود ، او را به لگزى كورگان « 4 » پسر ارغون آقا دادند .\r\nاين بود شرح زنان و پسران و دختران هلاگو خان بر وجهى كه در شجره نسب ايشان نوشته شده .\r\nو از جمله امراى بزرگ كه در سال [ 317 الف 
  ] وفات هلاگو خان فوت شده‌اند يكى امير الغو بيتكچى بوده و از خاتونان هولاگو خان يكى ييسونجين « 5 » خاتون مادر اباقا خان بود كه بعد از فوت هلاگو خان به يك ماه و نيم در روز پنج‌شنبه ماه جمادى الأوّل سال مذكور وفات يافت . و ديگر دوقوز خاتون كه بعد از وفات هلاگو خان به چهار ماه و يازده روز پيش از جلوس اباقا خان بر سرير خانى وفات كرد .\r\nو از جمله وقايع اين سال آنكه چنانچه از بعضى تواريخ ظاهر مىشود - و از وقايع سال سابق چنانچه از روضة الصفا ظاهر مىشود - كشته شدن اتابك سلجوقشاه ، حاكم فارس ، است بر دست سپاه مغول .\r\nو مفصّل اين مجمل آن است كه چون اتابك محمّد بن اتابك سعد بن اتابك ابو بكر بعد از\r\n\r\n\r\n","description":"","footnote":"\r\n( 1 ) . متن : جمتى .\r\n( 2 ) . ق ، م : اربقا ايكاچى ؛ ش : ارقان ايكاچى .\r\n( 3 ) . متن : ايكلى .\r\n( 4 ) . متن : لشكرى كورگان .\r\n( 5 ) . متن : سويجين خاتون .\r\n","page_name":" 4021 ","page_number":313},
  {"content":"\r\n\r\nآنكه دو سال و هفت ماه از سلطنت او گذشت از بام قصر بيفتاد و از دار فنا به دار بقا رحلت نمود ، مادرش تركان خاتون ، كه همشيرهء علاء الدوله اتابك بزرگ بود و به واسطهء كوچكى پسرش مدار حكومت فارس بر وى قرار يافته ، از شنيدن واقعهء پسرش زارزار بناليد و بعد از تقديم مراسم تعزيت چون ديد كه تغافل و اهمال در باب تعيين پادشاه موجب اختلال ملك است ، با اشراف و اعيان در تعيين كسى كه شايستهء تاج و تخت باشد مشورت كرده قرعهء اختيار به نام محمّد شاه بن سلغر شاه بن اتابك سعد افتاد .\r\nو اين محمّد شاه بن سلغر شاه در مردى و شجاعت بىنظير بود ، و در واقعهء بغداد ملازم ركاب همايون ايلخان . و در آن وقت ايلخان آثار مردى و شجاعت از وى ديده او را در رزم و بزم پسنديده .\r\nالقصّه چون محمّد شاه بر مسند حكومت قرار گرفت ، شروع در تهتك و خونريزى كه عادت او بود كرده اكثر اوقات خون بيگناهان را مىريخت ، و با وجود دليرى بر قتل هميشه مست مىبود . و در اوايل حال برادر بزرگش كه در قلعهء اصطخر محبوس بود شفاعت‌نامه [ اى 
  ] نوشته اين دو بيت را در آنجا درج نمود و پيش محمّد شاه فرستاد :\r\n درد و غم و بند من درازى دارد * عيش و طرب تو سرفرازى دارد\r\nبر دهر مكن تكيه كه دوران فلك * در پرده هزار گونه بازى دارد \r\nو اين رباعى را جمال الدّين خجندى نوشته بود :\r\n كى باشد ازين سنگ برون آمدنم * يا نيست ازين برون آمدنم\r\nگويى مگر از سنگ برون مىآيد * پروانه از سنگ برون آمدنم \r\nو محمّد شاه در جواب سطرى چند عشوه‌آميز نوشت و بساط مهر اخوّت بالكلّيه درنوشت و به عيش و طرب و ارتكاب منهيات مشغول گشت ، و با اين حالت از كثرت خونريزى كار او به جايى رسيد كه از اطراف و جوانب مردم كمر عداوت او بر ميان بسته خواهان هلاك او مىبودند و در آن باب حيله مىخواستند . و چون با وجود دامادى تركان خاتون رعايت و امداد او مطلقا بر قول او اعتماد نمىكرد و هرچه او مىگفت خلاف او را به فعل مىآورد ، و ميانهء او و تركان خاتون نيز كدورتى كه به سرحدّ دشمنى رسيده بود ، پيدا شد .\r\nو اين معنى رفته‌رفته به سمع ايلخان رسيد . بنابراين ، يرليغ ايلخانى صادر شد كه « محمّد شاه و تركان خاتون هردو بايد كه در اردوى اعلى حاضر شوند تا مهمّات فارس نسق و انتظام داده شود . » و چون اين فرمان به شيراز رسيد تركان خاتون كه باعث طلب محمّد شاه بود در مقام تهيهء سفر شد ، و محمّد شاه در آن باب تعلّل و توقّف داشته مهم رفتن را به امروز و فردا مىانداخت . و چون تركان خاتون دانست كه محمّد شاه در مقام رفتن اردو نيست ، جمعى از\r\n\r\n","description":"","footnote":"","page_name":" 4022 ","page_number":314},
  {"content":"\r\n\r\nامراى شول و تراكمه را با خود متفق گردانيده قرار به آن داد كه وقتى محمّد شاه به حرم درآيد او را گرفته به خدمت ايلخان برند .\r\nو بندگان محمّد شاه از كمال غرور و مستى [ اى 
  ] كه داشت هرگز به خاطر او نمىرسيد كه كسى در مقام آن تواند [ بود 
  ] كه به او دست دراز كند . اتّفاقا روز موعود تركان خاتون جمعى را در حوالى سراى محمّد شاه نگاه داشته منتظر آن بود كه محمّد شاه كه متوجّه حرم شود او را بگيرند . و محمّد شاه بىخبر از ديوانخانه به حرم مىرفت كه از كمينگاه جمعى برآمدند و بندگان ايشان را گرفته فى الحال به اشارهء تركان خاتون روانهء اردوى ايلخان شدند . و تركان خاتون عرضه‌اى به خدمت ايلخان فرستاد ، مضمون آنكه « چون محمّد شاه از عهدهء ملكدارى بيرون نتوانست آمد و مع هذا بر قتل بيگناهان - كه موجب خرابى مملكت مىباشد - اقدام مىنمود و بر خلاف سيرت ملوك و سلاطين [ 317 ب 
  ] كه شفقت و مرحمت بر زير دستان عمل مىكرد ، او را گرفته به خدمت فرستادم . »\r\nو چون حقيقت اعمال قبيحهء محمّد شاه خاطرنشان ايلخان شده بود ، در اين وقت عذر تركان خاتون مقبول ، بلكه مستحسن افتاد . و تركان خاتون بعد از فرستادن محمّد شاه به جانب اردو جماعتى از امراى شول و تركمانان به قلعهء اصطخر فرستاده تا برادر محمّد شاه سلجوقشاه بن سلغر شاه بن سعد بن زنگى را از آن قلعه به شيراز آورده بر سرير سلطنت متمكّن ساختند .\r\nو نسب سلجوقشاه از جانب مادر به سلاطين سلجوقيه مىرسد . و چون سلجوقشاه بر سرير حكومت شيراز قرار گرفت ، اوّلا طايفه‌اى از امرا را كه مادهء فتنه و فساد بودند ، از ميان برداشت و از جهت دفع مظنّه تركان خاتون را در سلك ازدواج كشيد . و چون سلجوقشاه خاطر از رهگذر امراى فتنه‌انگيز فارغ گردانيد در مقام دفع تركان خاتون كه نهايت ميل به او داشت انديشه‌ها مىكرد . تا آنكه شبى در اثناى مستى خاطرش بر قتل تركان خاتون قرار گرفت .\r\nمقارن اين حال نظرش بر زنگى غلامى افتاد . فى الحال او را پيش طلبيده فرمود كه به حرم رفته سر تركان خاتون را از بدن جدا ساخته پيش او حاضر سازد . زنگى به موجب فرموده عمل نموده سر تركان خاتون را بريده در طشتى نهاد و نزد سلجوقشاه آورد . چون سر او را بديد ، بسيار خوشحال شد . اتّفاقا در گوش تركان خاتون دو لعلى كه خراج اقليمى را مىارزيدند بود .\r\nسلجوقشاه سنگدل به دست خود هردو گوش آن پرىنژاد را با گوشواره بريده پيش مطربى كه در مجلس او ساز مىنواخت انداخت .\r\nروز ديگر چون اين قضيّه اشتهار يافت اغل بيگ و قتلغ بيتكچى كه به فرمان هولاگو خان به رسم شحنگى در شيراز بودند و تركان خاتون بسيار رعايت حال ايشان مىنمود ، از شنيدن اين\r\n\r\n","description":"","footnote":"","page_name":" 4023 ","page_number":315},
  {"content":"\r\n\r\nسخن بسيار آزرده‌خاطر شده به مجلس سلجوقشاه به طريق معتاد در آمدند ، و چون ساعتى در آن مجلس نشستند اوضاع و اطوار او را نسبت به ايلخان طور ديگر مشاهده نمودند . فى الحال آهسته بىرخصت از مجلس برخاسته خود را بر اسبان خود رسانيده روى به منزل خود نهادند .\r\nچون سلجوقشاه بر اين حال اطّلاع يافت با تاى پيراهن كه نشسته بود ، گرزى برداشته از قصر امارت بيرون آمد خود را بر باد پاى رسانيده از عقب گماشتگان ايلخان روان شد ، و هنوز ايشان به منزل نرسيده بودند كه سلجوقشاه اوّل به اغل بيگ رسيد ، گرز را بر او گرفته ، چنان كه نقش هستى او از لوح وجود محو شد و در ساعت از مركب جدا شده جان به قابض ارواح داد .\r\nقتلغ بيتكچى خود را به منزل رسانيده دست و پايى جنبانيد . امّا يك كس با حاكم شهرى چه تواند كرد . آخر الأمر او را نيز به‌دست آورده از عقب همراهش اغل بيگ روانه گردانيد . و چون گماشتگان ايلخان را به قتل رسانيد ، بالضروره با ايلخان يكروى شده علم مخالفت برافراشت . و در اين وقت خواجه شمس الدّين نام مردى ، كه او را با تركان خاتون متهم مىداشتند ، گريخته خود را به ايلخان رسانيد و خبر مخالفت سلجوقشاه و كشتن اغل بيگ و قتلغ بيتكچى به عرض ايلخان رسانيد .\r\nايلخان چون اين خبر شنيد ، آتش غضبش شعله زدن گرفت و فى الحال فرمود تا محمّد شاه ، برادر سلجوقشاه را كه قبل از اين او را به عنايات پادشاهانه سرافراز ساخته مراجعت به شيراز داده بود ، بىتوقّف به ياسا رسانند . بعد از آن حكم كرد كه التاجو امير تيمور با لشكر مغول به شيراز رفته آتش فتنهء سلجوقشاه را به ضرب تيغ آبدار فرونشاند ، و از اصفهان و يزد و لر كوچك و ايچ « 1 » و كرمان حكّام مدد فرستند .\r\nالقصّه چون التاجو به اصفهان رسيد ايلچى نزد سلجوقشاه فرستاده پيغام داد كه « ما به موجب فرمودهء پادشاه روى زمين با لشكرى انبوه عازم آن دياريم . اگر پيش از آمدن ما به آن ديار تو به گناهان خود معترف و در مقام عذرخواهى مىشوى ، ما به پايهء سرير اعلى كس مىفرستيم تا ايلچيان به خدمت پادشاه روى زمين رفته [ عفو 
  ] گناه تو را درخواست نموده باشند و تو از نكبات زمان كه روى به تو دارد خلاص شوى . و اگر هنوز از غايت ضلالت و گمراهى رعايت ملك و جان خود و محافظت اموال و خون مسلمانان كه بر ذمّهء همّت حكّام و سلاطين واجب و لازم است نمىكنى ، ما نيز آن را دانسته باشيم . »\r\nو چون ايلچى التاجو به شيراز رفت و پيغام مذكور را به سلجوقشاه رسانيد ، آن برگشته دولت به واسطهء خون ناحق و شوم آن عورت ، مطلقا متنبّه نشد و در مقام كشتن آن ايلچى\r\n\r\n\r\n","description":"","footnote":"\r\n( 1 ) . اصطخرى در ذكر نواحى دارابگرد از اين مكان ياد كرده است .\r\n","page_name":" 4024 ","page_number":316},
  {"content":"\r\n\r\nشده ، آخر الأمر جمعى در ميان افتادند و به هزار حيله وى را خلاص كردند . و چون ايلچى برگشته حقيقت حال را به عرض التاجو رسانيد ، التاجو با لشكر كرمان به اتّفاق [ 318 الف 
  ] اتابك يزد ، علاء الدّوله برادر تركان خاتون ، و نظام الدّين ملك ايك « 1 » روى به شيراز نهادند .\r\nو چون سلجوقشاه برگشته روزگار آوازهء رسيدن سپاه مغول شنيد ، با خواص و سپاه خود از شيراز بيرون آمده روى به سواحل درياى عمّان نهاد . و چون التاجو نزديك به شيراز رسيد ، امير مسعود با سادات و قضات و علما و اكابر و اعيان مصحف‌ها بر دست گرفته به استقبال امير التاجو شتافتند و ساورى لايق پيش آورده جهت اهل شيراز امان خواستند . امير التاجو ملتمس ايشان را قبول نموده سپاه خود را كه تاراج شيراز را با خود قرار داده بودند ، از دست‌درازى منع فرموده در آن باب مبالغهء تمام به جاى آورد .\r\nو چون صيد ايشان كه سلجوقشاه است از ميان رفته بود ، التاجو بىتوقّف در شيراز روى به سواحل عمّان نهاد . سلجوقشاه چون اين خبر شنيد او نيز بالضروره دل بر جنگ نهاده عنان عزيمت به صوب ايشان منعطف داشت . اتّفاقا در وقت صبح آن دو طايفه در ظاهر شهر كازرون به يكديگر رسيدند و آتش جدال و قتال اشتعال يافت و هنگامهء كارزار گرم شد . حاكم ايك بر اسبى كوه‌پيكر سوار شده روى به ميدان نهاد . و از آن جانب سلجوقشاه خود كه در مردى و مردانگى آيتى بود به ميدان درآمده به يك ضرب شمشير حاكم ايك را از اسب در گردانيد . سپاه مغول از قوّت آن دست و بازو تعجّب نمودند و چون درياى موج‌زن وى به جوش درآمده به يكباره حمله آوردند . و در آن روز منگلى بيگ ، كه از جمله مقرّبان سلجوقشاه بود ، شجاعتى نمود كه روان رستم بر وى آفرين گفتى .\r\nدر اثناى داروگير مركب سلجوقشاه بر زمين آمد و سلجوقشاه پياده شد . يكى از غلامان او فى الحال خود را به وى رسانيده از اسب پياده شد . سلجوقشاه بر اسب سوار شده پاره‌اى تردّد كرد . آخر الأمر چون آثار ضعف و عجز بر ناصيهء سپاه خود مشاهده نمود با منگلى بيگ و ديگر ياران خود عنان به جانب مسجد كازرون برده دروازه‌هاى آن مسجد را بست و شروع در جنگ نمود . سپاه مغول آن روضه را مانند مركز در ميان گرفتند و از اطراف و جوانب همچو تگرگ و باران تيرباران مىكردند ، چنانچه اكثر سپاه سلجوقشاه مجروح شدند .\r\nو چون ميانهء مريدان شيخ ابو اسحاق كازرونى مشهور است كه شيخ فرموده كه « هرگاه شخصى را در اين بقعه حادثه‌اى پيش آيد بايد كه متعرّض صندوق تربت من شده از آن استعانت طلبد كه همّت من دفع آن حادثه مىكند . » در اين وقت كه كاربر سلجوقشاه بسيار تنگ\r\n\r\n\r\n","description":"","footnote":"\r\n( 1 ) . نام ديگرى براى شهر ايچ .\r\n","page_name":" 4025 ","page_number":317},
  {"content":"\r\n\r\nشده بود و هيچ مخلصى نمىديد ، روى به صندوق شيخ آورد و به يك صدمه آن صندوق را درهم شكست و گفت : « شيخا ! كار به تنگ آمده و نام به ننگ مبدّل شده . وقت مدد و هنگام يارى است . »\r\nالقصّه هرچند سلجوقشاه فرياد و زارى نمود از همّت شيخ كه هميشه مريدان آن را مىپراندند هيچ جنبشى و حركتى ظاهر نشد ، بلكه ساعت‌به‌ساعت مغولان تير بيشتر مىزدند .\r\nدر اين وقت چون منگلى بيگ كه در شجاعت و مردانگى از تمام مردم سلجوقشاه امتياز تمام داشت ديد كه غير از كشته شدن يا گرفتار شدن در دست سپاه مغول چاره نيست ، پيش سلجوقشاه آمده گفت كه « زياده از اين توقّف كردن در اين بقعه مصلحت نيست . بنده متعهّد مىشوم كه با چند سوار آن مقدار نقدى كه توانم برداشت از خزانه برگيرم و پادشاه را از اين ورطهء مهلكه به ساحل نجات رسانم . »\r\nسلجوقشاه چون به واسطهء فربهى كه داشت در خود اين حالت نديد كه بر اسب تواند سوار شد و تند از ميانهء سپاه دشمن بيرون رفت ، بنابراين ، در جواب او گفت كه « اگر نسبت به خود فكر خلاصى توانى كرد تقصير مكن كه من همراهى نمىتوانم كرد . » منگلى بيگ چون اين كلمه از سلجوقشاه شنيد به اتفاق پسر خود و چند نفر ديگر از ملازمان خود آنچه ممكن بود از نفوذ خزانه برداشته چون پلنگ زخم‌خورده از گوشه بيرون جستند . و اتابك علاء الدّوله با جماعت خود در پى ايشان راند . و چون به نزديك رسيد منگلى بيگ آواز داد كه « اى علاء الدّوله ، در اين وقت مردان را آسان‌آسان باز نتوان گردانيد . بىفايده تكاپو مكن . » علاء الدّوله چون به كثرت سپاه مغرور بود در جواب او گفت كه « لاف و گزاف بسيار منه كه صيد زخم‌خورده از شيران جان نمىبرد . » منگلى بيگ چون اين سخن شنيد فى الحال برگشته يك چوبه تير آن‌چنان از شست مردانگى بگشاد كه بر دست علاء الدّوله آمد . مجرّد به آن يك تير حالت علاء الدّوله دگرگون شد ، تا آنكه به همان تير درگذشت . منگلى بيگ با اموال خود از [ همان 
  ] راه به بصره رفت و از آنجا به مصر رفته تا آخر عمر در آن ولايت [ 318 ب 
  ] معزّز و مكرّم مىزيست .\r\nو چون منگلى بيگ از سلجوقشاه جدا شد سپاه مغول به آن بقعه درآمده خلقى بيشمار را از اهل كازرون به قتل رسانيدند ، و سلجوقشاه را ريسمان در گردن كرده بيرون آورده در پاى قلعهء سفيد گردن زدند . و چون امير التاجو را از مهم سلجوقشاه فراغ حاصل شد ، يكى از نوكران وى تيمور نام به او گفت كه « شيراز را قتل عام بايد كرد تا ديگر كسى بر مخالفت پادشاه دليرى ننمايد . » التاجو از كمال نيك نفسى كه داشت به اين رضا نداد و گفت : « آن‌كس كه ياغى پادشاه بود به جزا رسيد و اهالى شيراز از روى اعتقاد و اخلاص هميشه اطاعت و بندگى\r\n\r\n","description":"","footnote":"","page_name":" 4026 ","page_number":318},
  {"content":"\r\n\r\nكرده‌اند و هرگز قدم از دايرهء متابعت و فرمانبردارى بيرون ننهاده‌اند . پس ملكى چنين آراسته را بىحكم و يرليغ پادشاه چگونه خراب توان ساخت ؟ »\r\nالقصّه امير التاجو شحنه و باسقاق در شيراز نصب نمود و لشكرهاى اطراف را رخصت نمود ، و خود با مشاهير و اعيان فارس روى به درگاه هلاگو خان نهادند .\r\n\r\nذكر حكومت ابش خاتون « 1 » بنت اتابك سعد\r\nچون بعد از كشته شدن سلجوقشاه در دودمان سلغريان غير از ابش خاتون و خواهرش كسى ، كه لايق تخت و تاج باشد ، نمانده بود ، حكومت فارس به ابش خاتون ارزانى داشتند . و سبب ترجيح ابش خاتون بر خواهرش آن بود كه ابش خاتون حرم محترم منگو تيمور اغل پسر [ يازدهم 
  ] هلاگو خان بود .\r\nو از جمله وقايعى كه در زمان ابش خاتون و حكومت او در فارس روى نمود واقعهء خروج قاضى شرف الدّين ابراهيم بود . و مفصّل اين مجمل آنكه قاضى القضات شرف الدّين ابراهيم ، كه از جمله سادات بزرگ ممالك فارس بود و به كمال زهد و عبادت و نهايت كرم و طاعت اتّصاف داشت ، و مدّتى مديد در خراسان مىبود ، در اين ديار به واسطهء زهد و رياضت كه داشت مردم را در قيد ارادت و اطاعت خود درآورده بود و مريدان از وى كرامات و خوارق عادات بسيار نقل مىكردند . و چون از خراسان به ارادهء وطن مألوف خود بيرون آمده متوجّه شيراز شد ، در راه آغاز دعوت نموده خلايق را به متابعت خود مىخواند . بنابراين ، به هرشهر و قصبه‌اى كه مىرسيد طايفه‌اى ملازمت او اختيار مىكردند و از سخنان او چنان مىفهميدند كه مهدى آخر الزمان اوست . و بعضى جهّال و عوام را نسبت به او اين اعتقاد بود كه خدمت ايشان دعا بر سنگريزه مىخواند و آن را بر هرطرف كه مىافشاند از هريكى از آن سنگريزه‌ها سوارى خوش قوش ظاهر مىشد .\r\nآرى عوام النّاس كه حكم انعام دارند بلكه از انعام هم گمراه‌ترند ، در ضلالت مىافتند ؛ نيك از بد ، و دروغ از راست تميز نمىكنند و به مجرّد آنكه از يك مشعبدى يا مزورّى و مكّارى چيزى كه غرابتى داشته باشد اتّفاقا مشاهده مىكنند ، جميع كرامات و خوارق عادات را نسبت به او مىكنند و در آن باب هيچ امرى را محال نمىدانند و خود را از خرافات معاف نمىدادند . پس اگر كسى نيك تأمّل كند درمىيابد كه در هيچ وقتى از اوقات مردى كه اندك بصيرتى و خبرتى داشته باشد ، به مريدى اين‌چنين جماعت گول [ زن 
  ] و فريب [ كار 
  ]\r\n\r\n\r\n","description":"","footnote":"\r\n( 1 ) . متن : ايش خاتون .\r\n","page_name":" 4027 ","page_number":319},
  {"content":"\r\n\r\nدرنمىآيد ، بلكه هميشه مردم بفهم در مقام ريشخند مريدان گول مىباشند .\r\nالقصّه جماعتى از مردم ممالك فارس و ديگر ولايتى كه شهر قاضى شرف الدّين بر آنها واقع شده بود ، در سلك متابعان او منتظم شده كوس و اعلام و حجاب و نوّاب و آنچه از لوازم سلطنت و پادشاهى مىباشد ، جهت ايشان مهيّا داشته به شوكت و عظمت هرچه تمام‌تر در ايّام حكومت ابش خاتون با لشكرهاى آراسته از شبانكاره متوجّه شيراز شد . و چون اين خبر به شيراز رسيد باسطو باسقاق و كليچه گماشته ابش خاتون با اكابر و اعيان شيراز به قصد مدافعت بندگان قاضى بيرون رفتند ، و در حوالى پل كوار « 1 » آن دو طايفه به يكديگر رسيدند و صفوف جنگ را آراسته داشتند . و چون در ميانهء عوام شهرت يافته بود كه جمعى از رجال الغيب در ملازمت قاضى شرف الدّين مىباشند كه ايشان در وقت كارزار دشمنان را بىاستعمال آلات حرب نيست و نابود مىگردانند ، و نيز اشتهار يافته بود كه هركه به جانب سپاه قاضى دست دراز كرده تير اندازد يا شمشير به كار برد البته او مفلوج مىشود ، مردم از اين رهگذر بسيار انديشه مىكردند و دليرانه در مقام جنگ در نمىآمدند . تا آنكه دو كس از كرانه با خود قرار دادند كه « ما تيرى اندازيم ، اگر اثرى از آثار فالج بر ما ظاهر شد توبه و استغفار كرده خود را به ملازمت قاضى مىرسانيم ، و الّا حقيقت حال ظاهر [ 319 الف 
  ] مىشود . »\r\nاتفاقا چون ايشان از روى ترس ميانهء خوف و رجا تيرى انداختند هيچ‌گونه تشويشى در دست خود نيافتند ، دلير شده بار ديگر شروع در تير انداختن كردند . و اين معنى موجب دليرى سپاه مغول شده و از اطراف و جوانب به تيراندازى شروع كردند . و چون قاضى شرف الدّين اين حالت را مشاهده نمود ، از كرامت خود مأيوس گشته از قلب سپاه تكبيرگويان به حركت آمد . از اين جانب نيز لشكر مغول به هيئت اجتماعى حمله آوردند . از صدمت سپاه مغول جماعتى از تراكمه كه پشت سپاه قاضى شرف الدّين را داشتند رو به گريز نهادند و از پيش به در رفتند ، و سپاه مغول تيغ بىدريغ در مريدان قاضى نهاده بندگان ايشان را با توابع و مريدان در ماه رجب سنهء ششصد و شصت و سه هجرى به خاك مذلّت انداختند .\r\nو چون خبر خروج قاضى شرف الدّين به سمع ايلخان رسيد بسيار خشمناك شده فرمود كه امير اولجاتو را چوب ياساق زدند كه چرا بر قول نوكر خود تيمور عمل ننمودى و شمشير از شيرازيان بازگرفتى ؟ بعد از آن حكم شد كه يك تومان لشكر متوجّه شيراز شده در آن ولايت يك متنفّس را زنده نگذارند . اتّفاقا مقارن اين حال خبر رسيد كه قاضى شرف الدّين كشته شد\r\n\r\n\r\n","description":"","footnote":"\r\n( 1 ) . كوار شهرى در 10 فرسخى شيراز ، كه رود سكّان از آن مىگذرد . - اصطخرى ، مسالك و ممالك ، ص 108 ، 117 .\r\n","page_name":" 4028 ","page_number":320},
  {"content":"\r\n\r\nو از اتباع او كسى را زنده نگذاشتند . امرا اين خبر را به عرض ايلخان رسانيده خاطرنشان ايشان نمودند كه شيرازيان در خروج قاضى مطلقا دخل نداشتند ؛ چه ، او مدّتى مديد در خراسان مىبود .\r\nو از جمله وقايع اين سال آنكه در ميانهء ملك فرنج و ابو عبد اللّه بن احمد ، كه پادشاه مسلمانان بود ، در بلاد اندلس جنگى عظيم واقع شد و خلقى بيشمار از جانبين به قتل رسيدند ، آخر الأمر نسيم ظفر و نصرت بر پرچم علم ابن احمد وزيده و ده هزار فرنگى اسير شده و چهل هزار زياده در معركه تلف شدند . و شوكت اين ابن احمد در ولايت مغرب به حدّى رسيد كه فرنگيان از وى بسيار هراسان مىبودند .\r\nو در اين سال سلطان روم قيساريّه را محاصره نمود و به ضرب شمشير گرفت ، و حاكم قيساريّه چند روز در قلعه بود ، آخر الأمر قلعه را نيز جبرا و قهرا فتح نمودند .\r\nو از جمله وقايع اين سال داستان جلوس اباقا خان بن هلاگو خان بن تولوى خان بن چنگيز خان است بر سرير خانى و سلطنت ايران‌زمين « 1 » . ولادت اباقا خان در بيست و هشتم آرام آىيوندييل بوده موافق ماه جمادى الأول سنهء ششصد و سى و يك هجرى در ولايت مغول . و طالع مبارك اواسط برج سنبله و جلوس او بر سرير سلطنت پنجم شون آى هوكارييل موافق سيم شهر رمضان روز جمعهء اين سال يعنى سال ششصد و پنجاه و سيم از هجرت به طالع سنبله .\r\nو كيفيّت جلوس اباقا خان بر سرير سلطنت در تواريخ معتبره اين‌چنين آورده‌اند كه چون هلاگو خان وفات يافت به طريق معهور مغول راه‌ها سپردند و ياسا دادند كه هيچ آفريده‌اى از جاى خود نجنبد . و چون اباقا خان در آن زمان در قشلاق مازندران بود ، فى الحال ايلچى به طلب او فرستادند ؛ چه ، او پسر بزرگ و ولى عهد بود و ارغون آقا را كه راه وزارت داشت ، در ملازمت اباقا خان مدار حلّ و عقد مهمات آن صوبه بر وى بود ، نيز طلبيدند . و پسر ديگر هلاگو خان ، يشموت ، در حدود دربند و ارّان مىبود . و چون آن ولايت نزديك‌تر بود به مراغه ، يشموت بعد از هشت روز از فوت پدر به اردو رسيد ، امّا چون مزاج امرا و اركان دولت را معلوم كرد ، دانست كه كار او از پيش نمىرود . بنابراين ، بعد از دو سه روز بازگشته به ولايت خود رفت . و اباقا خان بعد از فوت پدر به يك ماه در نوزدهم ماه جمادى الأوّل سال مذكور در جغاتو به اردو ملحق شد .\r\nو چون رايات ظفر آيات اباقا خان نزديك به اردو رسيد جميع امرا و اركان دولت به\r\n\r\n\r\n","description":"","footnote":"\r\n( 1 ) . مراسم جلوس بر ساحل چغان ناوور ( درياچهء سفيد ) ، توالهء كنونى در ناحيهء فراهان واقع در شمال سلطان‌آباد ( اراك ) برگزار گرديد .\r\n","page_name":" 4029 ","page_number":321},
  {"content":"\r\n\r\nاستقبال او شتافتند و ايلگاى نويان كه امير اردوها بود و در خدمت ايلخان بسيار قرب داشت - چنانچه ايلخان بر وى در جميع مهمات اعتماد تمام داشت - اباقا خان را فرودآورده بعد از آش و شراب دادن ، در خلوت حال به او تقرير كرد ؛ اباقا خان اوّلا به مراسم تعزيت پدر قيام نمود ، و بعد از سه روز جميع خواتين و شهزادگان و دامادان و امرا يك جا شده در باب جلوس اوكنگاچ كردند . و در آن عهد امراى بزرگ قديمى بسيار بودند ؛ مثل ايلگاى نويان مذكور و امير سوغونجاق نويان و سونتاى نويان « 1 » و سماغر نويان « 2 » و شكتور نويان و ارغون آقا ، از جمله شكتور نويان كه ايلخان به وى وصيت كرده و بيلگ‌ها به وى سپرده ، و سوغونجاق آقا پيشتر از جميع امرا به ولى عهدى و قايم‌مقامى اباقا خان گواهى داد . و اباقا خان از قبول آن ابا مىنمود و به ديگر برادران حواله مىفرمود . و برادران چون اين تواضع و مردى از اباقا خان مشاهده نمودند [ 319 ب 
  ] همه به اتّفاق زانو زده معروض داشتند كه « ما همه بندگان توايم و تو را قايم‌مقام پدر خود مىدانيم . »\r\nاباقا خان گفت : « آقاى ما قوبيلاى قاآن است ، بىفرمان او چگونه توان به جاى پدر نشست ؟ » شهزادگان و امرا گفتند : « با وجود تو كه آقاى تمام پسرانى و رسوم و يساق و يوسون نو و كهنه مىدانى و ايلخان در حالت زندگانى تو را ولى عهد خود گردانيده ، اكنون ديگرى چگونه آرزوى اين منصب تواند نمود ؟ » القصّه بعد از مبالغهء بسيار كه از برادران و امرا به ظهور رسيد اباقا خان قبول آن منصب كرده در تاريخ مذكور بر سرير سلطنت نشست . و همان لحظه كه اباقا خان قدم بر سرير سلطنت نهاد سلطان الحكما خواجه نصير الدّين محمّد طوسى ، قدّس اللّه سرّه ، اين فصل از نصايح سودمند نوشته عرضه داشت نمود ، و به اشارهء اباقا خان آن نوشته را خواجه در آن مجلس به آواز بلند خواند . و اوّل آن فصلى كه خواجه نوشته بود اين است :\r\nدر بندگى عرضه مىافتد كه امسال از حكم نجوم سالى پريشان است و كارهاى بيمناك در پيش ، و ياغيان هستند و باشند و نه چون ديگر سال‌هاست ، وقت آسايش نيست ، كه اگر اكنون آسايش طلبند بعد از اين رنج بسيار شود ، و اگر اكنون رنج بر خود گيرند و كارسازى كنند بعد از اين آسايش بسيار بينند . اكنون در نشستن به جاى پدر تعجيل واجب است كه اگر يك سرور معيّن ياغيان دلير شوند ، ايل و رعايا بسيار شكسته‌دل گردند و ناموس و قاعده برخيزد و هيبت و سهم از دل‌ها برود و خلل آن در ديگر وقت‌ها كمين باشد ، و اكنون بيشتر چون به جاى پدر بنشينند ده كار واجب باشد به جاى آوردن تا دل‌هاى ايل و ياغى و دور و نزديك قرار گيرد و آوازهء نيكو به همهء اطراف برسد و هيبت و شكوه پديد آيد .\r\n\r\n\r\n","description":"","footnote":"\r\n( 1 ) . متن : سبون شاى .\r\n( 2 ) . متن : اماماى .\r\n","page_name":" 4030 ","page_number":322},
  {"content":"\r\n\r\nاوّل آن ده كار آن است كه برادران و خويشان را بنوازد و كارهاى ايشان را نيكو سازد ، و به رسم پدر همه را بدارد و نزديكان پدر را از امينان و كاردانان سيور غاميشى فرمايد و هركس كه عاقل‌تر و معتمدتر و هوادارتر ، آن‌كس را به خود نزديك‌تر دارد تا رأىهاى نيكو زنند و انديشه‌هاى پسنديده كنند .\r\nدويم آنكه اميران لشكر را دلخوش كند و بهادران را سيور غاميشى فرمايد و همهء لشكر را ترتيب سلاح و چهار پاياى و علوفه نيكو بدهد و وعده‌هاى خوب كند ، چنان كه به وقت رسيدن ياغى به هيچ بهانه مشغول نشوند و بر سر كار روند .\r\nسيم آنكه ملك و بزرگان ولايت‌ها از ايشان تخفيف كنند و كسانى كه به حكم ياساى بزرگ ترخان بوده‌اند ترخان كنند تا همه دلخوش شوند و كوچ نيكو دهند و هوادارى كنند .\r\nچهارم درويشان و بازماندگان را از كودكان بىپدر و زنان بىشوهر صدقه دهند و كسانى را كه در كارى فرومانده باشند ، بفرمايند تا برهانند .\r\nپنجم كسانى را كه ياسا نگاه ندارند و نافرمانى كنند ، بعد از نشستن به جاى پدر بفرمايد تا به يك مالش ايشان را بترسانند تا ديگران گستاخ نشوند .\r\nششم در اين وقت مال از مصلحت‌هاى لشكر بزرگ و ديگر مهمات دريغ ندارند ، و چون پادشاهى قرار گيرد مال بسيار پديد آيد ، و اگر قرار نگيرد مال بسيار هيچ سود ندارد .\r\nهفتم در كارهاى ملكى كه ياغيان دارند احتياط عظيم نمايد تا جاسوسان به دشمنان نهانى خبرها نبرند و بر حال‌ها واقف نشوند .\r\nهشتم ملامت و زود سرى نكنند و همهء سختىها بشنوند ، و خويشتندارى و بزرگ همّتى و خوش‌سخنى و صبر و تأنّى به كار دارند و خويشتن را سبك ندارند و راه ندهند كه هركس گستاخى كند ، تا شكوه پادشاهى زيادت شود .\r\nنهم از چيزى كه خاطر مبارك ايشان برنجد تحمّل فرمايند به خشم نروند تا از سر عقل و انديشه آنچه واجب باشد در آن به كار دارند و پشيمان نشوند .\r\nدهم از همه عاقلان و دانايان در كارها مشورت طلبند ، و چون رأىها بشنوند به آنچه مصلحت باشد خود حكم فرمايند نه آنچنان‌كه مردم پندارند كه پادشاه به قوّت مردم ديگران كار مىكند ؛ چه ، اگر چنان باشد مردم را بيم و اميد نماند . و چون به مباركى كارها قرار گيرد ، ده كار هميشه ياد دارند و فراموش نكنند ، تا آنكه پادشاهى به ترتيب و زيادت شود :\r\nاوّل آن ده كار كه يادداشتى است آنكه ، راه خداى تعالى و تقدّس نگاه دارند تا هردو جهان نيكويى يابند . دويم ، آنكه ياساى پدران نگاه دارند تا دولت بماند . سيم ، آنكه لشكر را هميشه به ترتيب و آراسته دارند تا ياغى بترسد ، و ايشان از ياغى نترسند . چهارم ، با رعايا عدل كند و\r\n\r\n","description":"","footnote":"","page_name":" 4031 ","page_number":323},
  {"content":"\r\n\r\nكار ايشان به زودى و راستى بسازد تا ملك در زيادت شود . پنجم ، فرمانبرداران را سيورغاميشى فرمايند و نافرمانان را سخت ماليده دارد [ 320 الف 
  ] تا همه خلق به اميد و بيم در اطاعت و فرمانبردارى راست باشند . ششم ، كم آزارى كند و بيگناهان را نرنجاند تا عمر دراز يابد . هفتم ، در آبادانى بكوشد تا مال بسيار بىظلم و رنج مردم حاصل آيد ، هشتم ، از ياغى و ايل باخبر باشد و بيدار و هشيار ، تا ناگاه خللى نيفتد . نهم ، دشمن خود خرد نشمرد تا در انديشهء بزرگ نيفتد . دهم ، به سخن خود برسد و يرليغ خود كه رود دگرگون نكند ، تا اميد دوست و بيم دشمن تمام باشد .\r\nاين ده كار را پادشاه رعايت بايد كند تا پادشاهى او روزبه‌روز افزون شود . انوشيروان را همهء جهان به نام نيك و عدل مىستانيد . چون هفده سال از پادشاهى او بگذشت عمارت عالم به جايى رسانيد كه به التماس شخصى فرمود كه پنجاه جريب زمين پيدا كند ، نيافتند . اسكندر در هفت سال يا دوازده سال همهء جهان بگرفت و هميشه نام نيك او باقى است . و نزديك بزرگان سلطان سنجر از همهء پادشاهان اسلام بزرگ‌تر بود و نيكويى بيشتر كرد و شصت سال در پادشاهى بماند .\r\nاميد بندگان به اخلاص را چنان است كه به قوّت خداى عزّ و جلّ دولت بزرگ و پادشاهى اين پادشاه مسكين‌نواز از همه نيكوتر و بيشتر و عمر درازتر باشد . و در اين وقت مبارك هر كس تنسوقى به خدمت آورد و خدمت حكيمان تنسوق ايشان سخن حكمت و پند باشد ، اگر قبول افتد به راه نوشتن آن عنايت شود ، تا بندهء كمترين آنچه داند به هروقت عرضه مىدهد و ياد مىدارد . اميد كه پادشاه را كامرانى پاينده باشد .\r\nاين بود آنچه خواجه نصير الدّين محمّد طوسى در روز جلوس اباقا خان بر سرير سلطنت نوشته به عرض رسانيد .\r\n\r\nحكايت ترتيب نمودن اباقا خان امور مملكت و ضبط نمودن مهمّات سپاه و رعيت را\r\nاباقا خان بعد از جلوس بر سرير خانى مال بسيار از نفوذ و جواهر و جامه‌هاى گرانمايه بر خواتين و شهزادگان و امرا قسمت فرمود به حدّى كه اكثر سپاهيان نيز از آن بهره‌ور شدند ، و بعد از آنكه از كار طوى و مهمانى فارغ گشت روى به ضبط و ترتيب مصالح الوس و لشكر آورد ، و از غايت رعايت ادب تا زمان آمدن ايلچيان از حضرت قوبيلاى قاآن و آوردن يرليغ به نام او بر تخت ننشستى و هميشه بر صندلى نشسته حكم كردى .\r\nو اوّل حكمى كه فرمود آن بود كه ياساق‌هايى كه هلاگو خان فرموده و فرمان‌هايى كه در هرباب از وى صادر شده بايد كه تمامى برقرار و مجرى باشند و هيچ‌گونه در آن تغيير و\r\n\r\n","description":"","footnote":"","page_name":" 4032 ","page_number":324},
  {"content":"\r\n\r\nتبديل را مجال ندهند . ديگر فرمود كه بايد كه هيچ زبردستى به زير دست ستم و تعدّى نكند و هركس رسوم و آيين آبا و اجداد خود را نگاه داشته از تعرّض ديگرى دست خود را كشيده دارد . و بعد از يك هفته شاه يرليغ به تمامت ممالك روانه گردانيد مشتمل بر بشارت جلوس همايون بر سرير ايران . بعد از آن متوجّه سلاطين و امرا و ملوك و حكّام و ارباب حاجات كه در اردو حاضر بودند شده مهمّات و مقاصد همه را بر وجه دلخواه ساخته رخصت مراجعت فرمود ، و پيشتر از همه برادر خود يشموت را با لشكرى تمام به جانب دربند و شيروان و موغان تا حدود آلاتاغ « 1 » فرستاد تا آن سرحدّ را از ياغى نگاه دارند ؛ و برادر ديگر توبشين را هم نامزد خراسان و مازندران تا كنار آمويه كرده با لشكرى فراوان بفرستاد ؛ و توغور بيتكچى ، پسر ايلگاى نويان ، و توداؤن ، « 2 » برادر سوغونجاق نويان را كه جدّ امير چوپان « 3 » بود ، به ممالك روم فرستاد ؛ و دورباى نويان را نامزد ديار بكر و [ ديار 
  ] ربيعه ، كه سرحدّ شام است ، فرستاد ؛ و گرجستان را به شيرامون پسر جرماغون سپرد ؛ و اينچوها را به التاجو آقا « 4 » حواله فرمود ؛ و ممالك بغداد و فارس به سوغونجاق آقا داد ؛ و ارغون آقا را به حال خود گذاشت و همان مهمّى كه در زمان هلاگو خان حوالهء او بود بر وى مقرّر داشت .\r\nو منصب وزارت بر قاعدهء سابق به صاحب سعيد شمس الدّين محمّد جوينى ارزانى نمود ؛ و تبريز را دار السّلطنه ساخت و براى ييلاق آلاتاغ و سياهكوه را اختيار فرمود و قشلاق به ارّان و بغداد قرار گرفت ، و بعضى اوقات قشلاق در جغاتو مىكرد ؛ و مؤلّف تاريخ جهانگشا علاء الدّين عطا ملك را در بغداد به نيابت امير سوغونجاق آقا نصب فرمود ؛ و وزارت خراسان را به خواجه عزّ الدّين طاهر فرمودى و بعد از وى به پسرش ، خواجه وجيه ، مفوّض گردانيد ؛ و حكم مملكت فارس به اسم اولاد اتابك ابو بكر قرار گرفت ؛ و كرمان را به تركان خاتون سپرد ؛ و تبريز را به ملك صدر الدّين ؛ و ديار بكر به جلال الدّين ؛ و اصفهان به ملك رضىّ الدّين ؛ و معظم [ 320 ب 
  ] ولايات عراق عجم را به خواجه بهاء الدّين محمّد ، پسر صاحب ديوان ؛ و قزوين و بعضى از عراق به ملك افتخار الدّين قزوينى ؛ و ديار ربيعه به ملك مظفر الدّين قرا ارسلان ؛ و مملكت نيمروز و هرات به ملك شمس الدّين كرت ؛ و گرجستان را به داوود پسر صادون داد .\r\nو چون از مهمات ملكى فارغ گشت روى توجّه به تربيت خواجه نصير الدّين كه در آن زمان قدوهء حكما بود آورده صد دانشمند معتبر از شاگردان خواجه را كه ذكر اسامى ايشان موجب تطويل مىشود ، موظّف گردانيد و هريكى را به مرتبه‌اى كه لايق او بود به استصواب\r\n\r\n\r\n","description":"","footnote":"\r\n( 1 ) . م : آلتاق .\r\n( 2 ) . متن : توران .\r\n( 3 ) . متن : امير نويان .\r\n( 4 ) . م ، ش : التاجو نويان .\r\n","page_name":" 4033 ","page_number":325},
  {"content":"\r\n\r\nخواجه سرافراز گردانيد . و آن سال قشلاميشى در حدود مازندران كرد و بهارگاه اين سال به دار الملك تبريز مراجعت نمود .\r\nو از جمله وقايع اين سال جنگ كردن لشكر اباقا خان با نوقاى و بركه و شكست يافتن ايشان [ بود 
  ] . در اوايل عهد اباقا خان جماعتى از اضداد و حسّاد قصد آن ولايت كرده بار ديگر از طرف دربند نوقان به قصد انتقام خون توتار با لشكرى گران متوجّه ايران شدند . چون اين خبر به گوش شهزاده يشموت رسيد در سيم ماه شوّال اين سال به موجب فرمان اباقا خان روى به جنگ بوقاى آورده از آب كر بگذشت و نزديك چغان موران كه آن را آق‌سو مىگويند ، هر دو لشكر به هم رسيدند و از جانبين صف‌ها بياراستند ، و در آن معركه قوتوبوقا پدر طغاچار آقا داد مردى و مردانگى داد . آخر الأمر در معركه به قتل رسيد و نوقاى را تير بر چشمش آمد و لشكريان او شكست يافته پراكنده شدند .\r\nو اباقا خان از آب كر بگذشت ، و از آن جانب بركه با سيصد هزار سوار برسيد . اباقا خان چون اين خبر بشنيد ، بازگشته از آب كر به اين جانب بازآمد و فرمود تا يل‌ها را بريدند . و از دو طرف رودخانه هردو لشكر فرود آمده دست به تير بر يكديگر گشادند . بركه چهارده روز در برابر لشكر اباقا خان نشسته بود ، آخر الأمر چون ديد كه از آنجا از آب كر گذشتن ممكن نيست از آن موضع كوچ كرده متوجّه بالا شد ، كه از جايى گذر پيدا كرده از آب بگذرد . اتّفاقا در آن اثنا مزاج او از اعتدال انحراف يافت و مرضى بر وى طارى شد و روزبه‌روز آن بيمارى زياده مىشد تا آنكه در همان سفر وفات كرد و صندوق او را به سراى باتو برده در آنجا دفن كردند و سپاه او پراكنده شدند . و اباقا خان فرمود تا از آن جانب آب كر از دالان ناؤور تا دشت كردمان متّصل به رودخانهء كر سيبهء كشتىها را بستند و خندقى بسيار ژرف فروبردند ، و جمعى از سپاه خود از مغول و مسلمان جهت محافظت و نگاهبانى آن گذر تعيين فرمود ، و از طرفين كاروان‌ها در تردّد آمدند و نزاع بر طرف شد . و اباقا خان چون خاطر از رهگذر مهمّات دربند جمع ساخت شهزاده منگو تيمور را با سماغار نويان و اولجاى خاتون را آنجا گذاشته خود به جانب تبريز مراجعت نمود .\r\n\r\n","description":"","footnote":"","page_name":" 4034 ","page_number":326},
  {"content":"\r\n\r\n\r\nذكر وقايع سال ششصد و پنجاه و چهارم از رحلت خير البشر « 1 »\r\nاز جمله وقايع اين سال آنكه قوبيلاى قاآن پسران خود را به جنگ قايدو فرستاد . مفصّل اين مجمل آنكه چون قوبيلاى قاآن خاطر خود را از ممرّ اريق بوكا - كه هميشه با او نزاع و خصومت داشت ، چنانچه سابقا تفصيل جنگ‌هايى كه ميانهء ايشان واقع شده بود گذشت - جمع ساخت ، بلكه اريق بوكا در همين سال بيمار شده وفات كرد ، تمام شهزادگان و امرا كمر اطاعت او در ميان بسته شرايط متابعت و فرمانبردارى او را به جا مىآوردند ، الّا شهزاده قايدو پسر قاشين پسر اوگتاى قاآن و بعضى از فرزندان چغتاى خان كه ايشان پاى از دايرهء اطاعت و انقياد قوبيلاى قاآن بيرون نهاده در مقام نافرمانى در آمدند .\r\nبنابراين ، قوبيلاى قاآن اوّلا ايلچيان خود را پيش ايشان فرستاده بعد از استمالت برادرانه از زبان قوبيلاى قاآن از ايشان پرسيدند كه « سبب چيست كه با وجود آنكه تمامى شهزادگان از سر قدم ساخته به ملازمت ما رسيده بالفعل در خدمت بوده‌اند شما خود را كشيده داشته‌ايد ، و حال آنكه دلخواه ما چنان است كه ديده به ديدار يكديگر روشن گردانيم . »\r\nقايدو چون سرايلى نداشت عذر آورد كه « چهارپايان ما لاغرند و قوّت رفتار اين راه دراز ندارند . چون اسبان ما فربه شوند ما نيز به خدمت مىرسيم . » القصّه به اين بهانه مدّتى مديد تعلّل مىكرد و هرگاه ايلچى قوبيلاى قاآن به طلب او مىرفت مثل اين عذرها مىآورد و عذرهاى خنك و مكرهاى بىنمك مىگفت . و بعد از آنكه كار به رسوايى رسيد و همهء مردم دانستند كه قايدو سر اطاعت و دوستى ندارد ، او نيز به اتّفاق قونيچى نويان ، نارين را كه به اورنگتاش « 2 »\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : اوزبك .\r\n","page_name":" 4035 ","page_number":327},
  {"content":"\r\n\r\n[ پسر مونگه قاآن تعلّق 
  ] مىداشتند و نزديك ايشان بودند تاخته ، قتل و غارت كردند و علم [ 321 الف 
  ] عصيان و ياغيگرى برافراشته شروع در تاختن اطراف و جوانب ولايت قاآن نمودند . بنابراين ، قاآن پسر خود نوموغان را با شهزادگان برافراشته شروع در تاختن اطراف و جوانب ولايت قاآن نمودند . بنابراين ، قاآن پسر خود نوموغان را با شهزادگان دست راست و دست چپ شيركى و يوبوغور و ملك تيمور و توقتيمور ، پسر سوگتاى ، و اوروغداى « 1 » و از برادرزادگان قاآن چراقو « 2 » و اوتچگين با امرا و لشكر بىحدّ و اندازه ، كه مقدّم ايشان انتون نويان « 3 » به دفع فتنهء قايدو فرستاد .\r\nايشان تابستان بر كنار آب گذرانيده روز به شكار مىگذرانيدند . در اثناى شكار روزى توقتيمور و شيركى در شكارگاه كنگاچ كردند كه « مصلحت آن است كه ما شهزاده نوموغان « 4 » را گرفته به دست دشمن دهيم تا پادشاهى به شيركى رسد . » و توقتيمور در آن باب بسيار چيزها به شيركى گفته و او را تطميع پادشاهى نموده فريفت . تا آنكه وى با توقتيمور متفق شده منتظر فرصت مىبودند . تا اينكه شبى فرصت يافته نوموغان را برادر كوچك [ ش 
  ] كوكچو گرفته پيش مونگو تيمور فرستادند و هنتون نويان را پيش قايدو ، و گفتند : « چون حقوق شما بر ما بسيار بود ما آن را فراموش نكرده پسران قوبيلاى قاآن و امراى او را كه قصد شما داشتند گرفته به خدمت فرستاديم . ملتمس آنكه با يكديگر بيانديشيده به اتّفاق در دفع دشمن كوشيم . »\r\nايلچيان ايشان بازآمده جواب چنين آوردند كه « ما از شما منّت داشتيم ، و همين توقّع داشتيم . اكنون چون در آن حدود آب و علف بسيار است صلاح در آن است كه در همانجا توقّف نماييد تا ما به آنجا رسيم و بالاتّفاق روى به دفع دشمن نهيم . »\r\nتوقتيمور فى الحال سوار شده با فوجى از سپاه متوجّه اردوى اوگتاى و چغتاى گشت و پسرانى را كه در اردوها بودند ساربان و برادر مينقا تيمور را بگرفت و آوازه در انداخت كه « اينك پسران باتو و قايدو و باقى شهزادگان متّفق شده در عقب مىرسند . » و چون اين آوازه در اردوها اشتهار يافت همه كوچ كرده همراه توقتيمور روانه شدند ، كه ناگاه لشكر قاآن ، كه پيشواى ايشان بيكلاميش بود رسيد ، و اهالى اردوها را معلوم شد كه آمدن پسران باتو و قايدو دروغ است . توقتيمور و ساربان به شيركى ملحق شدند و به اتّفاق يكديگر روى به جنگ لشكر قاآن نهادند . و بعد از كارزار بسيار توقتيمور و ساربان طاقت مقاومت نياورده روى به گريز نهادند و به جانب بآرين رفتند و بر لب آب ارديش « 5 » رفته هريك به استعداد خود پرداخته ، باز لشكر بسيار به هم رسانيدند .\r\n\r\n\r\n","description":"","footnote":"\r\n( 1 ) . متن : اوغداى .\r\n( 2 ) . متن : حراق .\r\n( 3 ) . متن : انتولنا تومان .\r\n( 4 ) . متن : تودوغان .\r\n( 5 ) . متن : آب اوش .\r\n","page_name":" 4036 ","page_number":328},
  {"content":"\r\n\r\nو توقتيمور از آنجا به قصد تاختن ولايت قرقيز برنشست و در عقب او لشكر قاآن رسيده اغروق او را غارت كردند . و او خبر شنيده بازگشت كه اغروق خود را از دست سپاه قاآن بستاند . و در اين باب كس پيش شيركى فرستاده از وى مدد خواست . شيركى التفات به او نكرده مدد نفرستاد . بنابراين ، ميانهء ايشان رنجش و كدورت به هم رسيد . و او در وقت مراجعت با ساربان ملاقات كرده با او بنياد دوستى كرده صريحا و كناية او را به وعده‌هاى پادشاهى فريفت و او را از اطاعت شيركى پشيمان ساخت . و چون مسافت ميانهء او و شيركى دور و دراز بود ، ايت بوقا كه تعلّق به شيركى داشت از حقيقت حال خبر يافته كس به جانب شيركى دوانيد و او را ملك تيمور و ديگر پسران را از آن حال اعلام نمود .\r\nچون فرستادهء ايت بوقا پيغام او را به شيركى و ملك تيمور رسانيد ، ايشان در مقام تهيهء سپاه شده ، اوّلا كس پيش توقتيمور فرستاده پيغام دادند كه « مناسب به حال تو نيست كه اين فتنه‌انگيزى مىكنى و دست از شورش الوس بازنمىدارى . » وى در جواب گفت كه « چون در شيركى جلادت و تهوّر نيست » مىخواهم كه ساربان كه لايق سلطنت است ، پادشاه باشد . » شيركى چون اين خبر شنيد ناچار شده پيش ساربان كس فرستاده پيغام داد كه « اگر تو را پادشاهى مىبايد ، از من بخواه . چرا از توقتيمور مىجويى ؟ » ساربان در جواب ايلچى او گفت : « من چرا پادشاهى از شيركى خواهم و به چه تقريب پيش او روم ؟ او چرا نزد من نمىآيد ؟ » و چون شيركى طاقت معاونت با ساربان نداشت بالضّروره زمانه سازى را منظور داشته پيش ايشان رفت و توقتيمور در ميانه ايت بوقا را طلب داشت . و او از ترس و بيمى كه داشت بگريخت و توقتيمور بر عقب او تاخت . چون به وى رسيدند او كارد بر خود زده فى الحال جان بداد .\r\nو چون ايت بوقا از ميان رفت ايشان با يكديگر قرار به آن دادند كه ساربان بالا نشيند و شيركى را جبرا و قهرا گرفته گفتند كه « اگر تو به دل راستى ، بايد كه همين لحظه ايلچى پيش قاآن فرستاده اعلام نمايى به آنكه ما به اختيار خود ساربان را مقدّم و سرور خويش گردانيديم . » شيركى از ترس فى الحال كس به اردوى [ 321 ب 
  ] قاآن فرستاد . و چون كس او متوجّه اردوى قاآن شد او را رخصت رفتن به اردوى خود دادند و ملك تيمور را پيش خود نگاه داشتند .\r\nو در اين اثنا خبر وصول يوبوغور رسيد . چون يوبوغور خبر پادشاهى ساربان را شنيد انكار آن معنى كرد و پيش او نرفت . بنابراين ، توقتيمور لشكرى آراسته به قصد جنگ يوبوغور برآمد . چون به نزديك رسيد اوّلا كس پيش او فرستاده پيغام داد كه « ما چنين كنگاچ كرده‌ايم كه پادشاهى از آن ساربان باشد . اگر تو موافقت مىنمايى فبها ، و الّا جنگ را مستعدّ باش . »\r\n\r\n","description":"","footnote":"","page_name":" 4037 ","page_number":329},
  {"content":"\r\n\r\nيوبوغور جواب فرستاد كه « من جنگ نخواهم و پنج روز مهلت مىخواهم كه استعداد او كرده متوجّه ملازمت ساربان شوم . » ايشان باور كرده پنج روز او را مهلت دادند . پس يوبوغور در اين پنج روز لشكر خود آراسته كرده بىخبر بر سر توقتيمور تاخت آورد . و از آن جانب توقتيمور با لشكر آراسته در مقام دفع برآمده برابر يكديگر صف‌ها بياراستند .\r\nاتّفاقا در اين وقت سپاهيان توقتيمور به يك بار از وى برگشته روى به ملازمت يوبوغور نهادند ، و توقتيمور با دوازده نفر از آنجا بگريخت و بعد از سه روز به خانه‌هاى مغول رسيد ؛ نمدى سياه پوشيده ، از غايت تشنگى از ايشان آب خواست . مغولان او را شناخته از براى او آب آوردند . بعد از آن جماعتى از عقب او رانده ، نشان او يافته ، در پى او مىرفتند ، تا آنكه در كنار جويى پرآب و گل به ايشان رسيدند . توقتيمور با آن دوازده نفر گفت كه « اولى آن است كه من جنگ كنم و به نام و ننگ بميرم . » آن جماعت با وى در آن امر موافقت ننمودند . و چون وى از اعانت ديگران نااميد شد سلاح از بر بينداخت و در دست خصم گرفتار شده او را گرفته پيش شيركى آوردند . شيركى از يوبوغور او را شفاعت كرد ، مىخواست كه وى در ملازمت او باشد . يوبوغور گفت : « اگر تو حمايت او خواهى كرد بزرگ‌تر دشمن تو خواهى بود . » پس توقتيمور را هلاك كرد .\r\nو ساربان چون اين خبر شنيد ترك مخالفت كرده پيش شيركى آمد و گفت : تو را توقتيمور بر اين داشته بود . » پس شيركى لشكر از ساربان جدا كرده ، و او مدتى مديد با دو سه نوكر مفلوك‌وار مىگرديد . آخر الأمر مردم گروه‌گروه از شيركى مىگريختند و به خدمت قاآن مىآمدند . و شيركى مىخواست كه در عقب گريختگان رفته ايشان را بازگرداند ، امّا از ترس آنكه مبادا ساربان در حال غيبت او فتنه انگيزد نتوانست از عقب گريختگان رفت . بنابراين ، ساربان را با پنجاه نوكر پيش قونيچى « 1 » نبيرهء جوچى فرستاد . اتّفاقا راه ايشان در حدود جند و اوزكند بر خيل خانهء خاص ساربان افتاد . متعلّقان او جمع شده ساربان را از دست آن پنجاه نفر بگرفتند . و ساربان باز در ساعت لشكر به هم رسانيد و اغروق شيركى را فروگرفت و فرمود تا به جانب قاآن كوچ كنند . و قبل از رفتن خود ايلچى به خدمت قاآن فرستاد و احوال خود را به عرض رسانيد .\r\nو چون شيركى خبر ساربان و لشكر كشيدن او بر اغروق وى شنيد ، او نيز با لشكرى آراسته متوجّه دفع ساربان شد . و چون به يكديگر رسيدند سپاه شيركى بالاتفاق گريخته پيش ساربان آمدند ، و شيركى تنها متحيّر و متعجّب بماند . ساربان پانصد سوار را فرمود تا او را نگاه دارند .\r\n\r\n\r\n","description":"","footnote":"\r\n( 1 ) . متن : فونجى .\r\n","page_name":" 4038 ","page_number":330},
  {"content":"\r\n\r\nيوبوغور بهانهء بيمارى كرده و سه روز مهلت خواست ، و در آن ايام پنهانى كس با نقود و جواهر بسيار پيش برادرزادهء چنگيز خان فرستاد كه يورت او در آن حدود بود و اوتچگين « 1 » نام داشت ، و از وى التماس نمود كه او را از آن ورطهء مهلكه خلاص دهد .\r\nشهزاده اوتچگين لشكر خود را جمع كرده ناگاه بر اسبان ايشان رفته تمام چهارپايان ايشان را براند و لشكر او فروگرفت . ساربان چون اين حالت مشاهده نمود خود يك سواره با خاتون خود بگريخت . بهادرى از آن اوتچگين ديد كه خاتونى مىگريزد . قصد گرفتن او كرد ، خاتون نعره زد . ساربان بازگشت و به يك تير كار آن بهادر ساخت و خاتون خود را از آن ميان بيرون برد و روى به جانب اردوى قاآن نهاد . اتفاقا پيش از وصول ساربان ، شيركى به خدمت قاآن رسيده ، بار نيافته ، و حكم شد كه او را در فلان جزيره كه هوايش كمال تعفّن داشت نگاه دارند .\r\nچون شيركى را به آن جزيره بردند بعد از اندك روزى بيمار شده وفات كرد .\r\nو چون ساربان به خدمت قاآن رسيد او را رعايت فرموده لشكر و ولايت داد . امّا او نيز بعد از اندك مدّت فوت شد و يوبوغور اردوهاى شيركى و ساربان را فراگرفت و به خيل قونيچى درآمد و ملك تيمور و قورتوقا « 2 » پيش قايدو آمدند . و پسر شيركى ، اولوس بوقا به خيل [ 322 الف 
  ] قونيچى رفت و مدتى در آنجا بماند . و يوبوغور نيز از خدمت قايدو ملول شده گريخته نزد قاآن آمد ؛ و اولوس بوقا با مادرش ، اردوها نيز گريخته نزد قاآن آمدند ؛ و مونگو تيمور نوادهء جوچى در همين روزها فوت شد و تودامو منگگو را به جاى او بنشاندند ، و نوقاى و قونيچى و تودامو منگگو كنگاچ كرده ، نوموغان را نزد قاآن فرستادند و عرضه داشتند كه « اينك ما همه ايل شديم و به قوريلتاى حاضر مىشويم » همچنين قايدو ، هنتون نويان را باز فرستاد و به قوريليتاى حاضر شد .\r\nو ايشان چون خبر رفتن قايدو به قوريلتاى شنيدند عزيمت رفتن به قوريلتاى بر طرف ساخته به حال خود ماندند ، و نوموغان بعد از سالى درگذشت .\r\nو از جمله وقايع اين سال لشكر فرستادن قاآن بود به جانب ننگياس . و مفصّل اين مجمل آنكه چون قوبيلاى قاآن سپاه خود را چند سال آسايش فرمود با خود انديشه نمود كه چون ممالك ختاى به كلّى مسخّر شده ولايت ننگياس را نيز بايد گرفت . بنابراين ، سرتاق نويان پسر سيدون نويان « 3 » را به صحبت عبد الرحمان ايلچى نزد اباقا خان فرستاده بايان پسر كوكچو را ، كه اميرى بزرگ بود ، از قوم بآرين جدّ آلاق نويان كه او را به واسطهء گناهى بسيار به ياسا رسانيده بودند از اباقا خان طلب داشت ، و اباقا خان بايان را همراه سرتاق\r\n\r\n\r\n","description":"","footnote":"\r\n( 1 ) . ق : اوكين ؛ م ، ش : اوتگين .\r\n( 2 ) . متن : تورتوقا .\r\n( 3 ) . جامع التواريخ : سدون نويان .\r\n","page_name":" 4039 ","page_number":331},
  {"content":"\r\n\r\nنويان در سالى كه هلاگو خان فوت شده به خدمت قاآن فرستاد .\r\nو چون بايان به شرف ملازمت قاآن رسيد به عنايات پادشاهانه سرافراز گشت و قاآن سى تومان لشكر مغول و هشتاد تومان لشكر ختاى ترتيب داده سمكه بهادر را كه از امراى ختا بود از شهر [ چغان 
  ] بلغسون كه در زمان منگوقاآن ايل شده بود و به دل راست كوچ داده ، بر سردارى لشكر ختاى معيّن گردانيد ؛ و بايان مذكور و امير آجو نوادهء سوبداى بهادر را بر سر لشكر مغول سردارى داده فرمود كه پيشوايى تمام اين لشكر سمكه بهادر را باشد ، و ايشان را به استعداد تمام و لشكر بسيار به جانب ولايت ننگياس فرستاد . و سمكه بهادر از جهت بيمارى كه در راه پيدا كرده بود به حكم قاآن بازگشته و سردار هردو لشكر بايان و آجو شده به آن ولايت درآمده ديدند كه عرصهء آن ولايت بسيار وسعت و فراخى دارد . دانستند كه از براى تسخير آن ولايت لشكر بيشمار و بىاندازه بايد . بنابراين ، مدتى مديد - چنانچه از بعضى تواريخ چنين معلوم مىشود كه ايشان قريب به چهار سال - در ولايت ننگياس سعى و اهتمام مىكردند . تا آنكه بعضى از شهرهاى آن ولايت مسخّر ايشان شد ، بنابراين ايلچى به خدمت قاآن فرستاده معروض داشتند كه « اين لشكر از براى تسخير اين ولايت كافى نيست . »\r\nو چون قاآن را بالفعل ترتيب لشكر ميسّر نبود ، حكم فرمود تا تمامى زندانيان مملكت ختاى را از زندان بيرون كرده و حاضر گردانند . قريب هشتاد مرد از زندان بيرون آمد . چون اين جماعت را به نظر قاآن حاضر ساختند ، فرمود كه « شما خود مردنىايد . اكنون من صدقهء سر خود شما را آزاد مىكنم و اسب و سلاح و جامه مىدهم و به لشكر مىفرستم . اكنون سعى نموده آنجا كارهاى مردانه كنيد كه امير و معتبر خواهيد شد . » پس ايشان را هزاره و صده گردانيده و روانهء ولايت ننگياس فرمود .\r\nچون ايشان به لشكر بزرگ پيوستند ، قوبيلاى قاآن ايلچى به آنجا فرستاده بايان و آجو را به اولاغ طلب داشت . ايشان به هفت اولاغ بيامدند . قوبيلاى قاآن ايشان را ارشاد و تعليم فرمود كه چگونه جنگ كنند . و ايشان نصايح او را شنيده بازگشتند . و در هفتمين سال از تاريخ توجه ، باز به ولايت ننگياس رسيده در كنار رودخانهء كنگ موران با اهالى ننگياس جنگ كردند و هشتاد تومان لشكر ننگياس را در آنجا شكست دادند و اكثر آن بلاد را در تصرّف خود درآوردند ، و پادشاه آن ولايت را به قتل رسانيدند و باقى بلاد مثل كندر و ايكى بوزه و مقومان و كلنگ و كياى و كفجه گوه و غير آن را مسخّر كردند . و اهالى ولايت سولانگقه كه در عهد منگوقاآن ايل شده بودند باز ياغى شدند . چون قوبيلاى قاآن بر تخت نشست بازآمده ايل شدند . بعد از آن حكم فرمود كه از آنجا لشكر به جانب جاوه ، كه از ممالك هندوستان است ، برند . بنابراين ، بايان جمعى را از آن راه تعيين نمود تا جاوه را به ضرب شمشير گرفتند . و بعد\r\n\r\n","description":"","footnote":"","page_name":" 4040 ","page_number":332},
  {"content":"\r\n\r\nاز گرفتن مملكت جاوه ايلچى به هندوستان فرستاده ايشان را به اطاعت و ايلى دعوت نمودند .\r\nحكّام هند چون طاقت مقاومت نداشتند ، بالضّروره اظهار ايلى و اطاعت نموده خود را از صدمات سپاه مغول امن ساختند . و ولايت ننگياس را بعد از گرفتن بر شهزادگان بخش كرده در هرشهرى از آن لشكرها طايفه‌اى كه لايق آن موضع بودند نگاه داشتند .\r\nو وسعت ولايت ننگياس به حدّى است كه از امير بولاد آقا « 1 » ، كه بر احوال [ 322 ب 
  ] آن مملكت اطّلاع داشت نقل كرده‌اند كه وى مىگفت كه با وجود آنكه عادت سلاطين ننگياس آن است كه در وقت شمارهء سپاه جماعتى پيشوا و صاحب شمشير باشند ايشان را مىشمارند . عدد سپاه ايشان در اين وقت به نود و نه تومان رسيده بود و هيچ مملكتى از آن فراخ‌تر نيست ؛ چه ، در كتب مسالك و ممالك آورده‌اند كه ابتداى اقليم پنجم از مملكت ننگياس است و مع هذا عمارات آن ولايت به يكديگر پيوسته است ، و آن لشكرها تا آخر دولت مغول و جاؤقوت در آنجا مىبودند . و تقسيم لشكر به حكم قوبيلاى قاآن در ولايت ننگياس بدين طريق شده بود كه در هرشهرى دو امير تومان با لشكرهاى خود و با هراميرى چهار بيتكچى مقرّر شده ؛ و هرگاه مال ولايت مطالبه رفتى حكم قاآن به نام آن امير تومانى صادر شده و او بر وفق فرمان از تمامت آن شهرها كه به آن ملك تعلّق داشتند بيتكچيان را فرستاد و مال تحصيل نموده به خزانه فرستاده و هيچ يكى از ايشان به غير آن كارى كه نامزد ايشان شده بود ، در امرى ديگر دخل نمىتوانستند كرد . و اكثر آن زندانيان امراى معتبر شدند .\r\nو از جمله وقايع اين سال احوال براق بن بيسوتو ابن ميتوكان بن چغتاى خان بن چنگيز خان بود و استيصال مباركشاه بن قراهلاؤو بن ميتوكان بن چغتاى . و مفصّل اين مجمل آنكه چون الغو وفات يافت تمام امرا و لشكريان به اتّفاق مباركشاه فرزند قراهلاؤو را كه از اورغنه خاتون بود به پادشاهى نشاندند . و مباركشاه بسيار پادشاه عادل و عاقل و سليم النفس بود و در زمان او ظلم و بيداد از رعايا بر طرف شده بود ؛ چه ، او سپاه خود را از ظلم بسيار منع مىفرمود .\r\nو چون اريق بوكا از روى اضطرار پيش قوبيلاى قاآن برادر خود رفت و در آن ولايت فتنه فرونشست ، قوبيلاى قاآن ، براق را كه پسر بيسوتوا بود و عمزادهء مباركشاه كه مدّتى مديد در حضرت قوبيلاى قاآن ملازمت نموده منشور حكومت الوس چغتاى گرفته به ماوراء النهر فرستاد كه براق به آن ولايت رفته به اتّفاق مباركشاه و امراى آن حدود مملكت چغتاى را ضبط نمايد . و چون براق به آنجا رسيد مباركشاه را بسيار با قوّت و شوكت يافت و منشور ايالت خود را به ايشان ننمود و عزيمت خود را مخفى داشت ، چنانچه مباركشاه از وى پرسيد\r\n\r\n\r\n","description":"","footnote":"\r\n( 1 ) . متن : فولاد آغا .\r\n","page_name":" 4041 ","page_number":333},
  {"content":"\r\n\r\nكه به چه كار آمده ؟ براق جواب داد كه « چون مدّت مديدى است كه از الوس و خانه غايب بوده‌ام و كسان و متعلقان من متفرّق و پراكنده شده بودند از قوبيلاى قاآن رخصت گرفته آمده‌ام تا ايشان را جمع كرده چندگاه با شما بگردم . » مباركشاه را اين سخن موافق افتاد .\r\nبراق چندگاه با مباركشاه بسيار ملاحظهء آداب سلوك مىكرد و آهسته‌آهسته امرا را بر منشور خود اطّلاع داده به جانب خود دعوت مىنمود ، تا آنكه اكثر امراى بزرگ صاحب‌اختيار به وى متّفق شده مباركشاه را از ميان كار بيرون كردند . و چون باعث قوبيلاى قاآن بر فرستادن براق به آن حدود آن بود كه به دفع قايدو تواند پرداخت ، براق بعد از آنكه مباركشاه را از ميان دور كرد لشكر به هم رسانيده روى به دفع قايدو نهاد ، امّا چون طبيعت او بر ظلم و بيداد بىاختيار بود در زمان او سپاهيان بر رعايا بيداد بسيار مىكردند و وى مطلقا منع ايشان نمىكرد ، بلكه در مقام اعانت ظلم جدّ تمام داشت ، مع هذا چون خزاين و دفاين الغو و اورغنه خاتون و مباركشاه را در قبضهء تصرّف خود درآورد سوداى استقلال و وسوسهء خانى در دماغ وى قرار گرفت . و شاهزاده قايدو پسر قاشين بن اوگتاى قاآن بن چنگيز خان به غايت عادل و عاقل و درويش‌دوست بود ، براق را در خلوت از ظلم و بيداد بسيار منع مىكرد ، از اين جهت ميانهء براق و قايدو مخالفت و منازعت به هم رسيده .\r\nدر تاريخ حافظابرو مسطور است كه سبب كلّى در عداوت ميانهء براق و قايدو آن بود كه قوبيلاى قاآن براق را تربيت فرمود كه يرليغ حكومت الوس چغتاى به وى ارزانى داشت ، و ميان قوبيلاى قاآن و قايدو خان مخالفت و نزاع قايم بود ، و قايدو را به واسطهء عدالت و حسن معيشت با خلايق جميع رعايا مىخواستند ، و با وجود اين حال وصيّت چنگيز خان چنان بود كه از نسل اوگتاى قاآن گوشت پاره موجود باشد . . . « 1 » حق ايشان است و ديگرى را به ايشان نزاع نمىرسد .\r\nالقصّه « 1 » . . . عدالت نفس و وصيت چنگيز خان در نظرها اعتبار تمام داشت و اكثر امرا بدخواهان او بودند ، بنابراين اكثر شهزادگان با لشكرى جرّار كامگار بر وى جمع آمدند و بر ممالك تركستان و ولايت فرغانه و ماوراء النهر [ 323 الف 
  ] استيلا يافت ، و در ميانهء مغول قايدو به بهادرى و شجاعت و كفايت و نهايت اهتمام در مهمات ملكى ضرب المثل بود تا حدّى كه ميانهء مغولان اشتهار داشت كه هركه را لشكرى متّفق و دلاورى چون قايدو باشد و عدل و انصاف و داد و بخششى چون قاآن و اسبان تازى چون اسبان قپچاق باشد تا انقراض عالم مملكت او زوال نپذيرد .\r\nو قايدو با وجود اين قدرت و شجاعت و شهامت هرگز در قصد جنگ كردن كسى نبود و\r\n\r\n\r\n","description":"","footnote":"\r\n( 1 ) . جاى يك كلمه خالى است .\r\n","page_name":" 4042 ","page_number":334},
  {"content":"\r\n\r\nابتدا به لشكركشى هرگز از وى به ظهور نمىرسيد . و چون در آن ايّام به واسطهء منع او براق را از ظلم و بيداد رعايا و عجزه ميانهء ايشان منازعت و عداوت به هم رسيده بود ، و شحنه مغولتاى نام از قبل قاآن باشقاق ممالك تركستان بود ، و براق يكى از امراى خود بكميش « 1 » نام را فرستاد تا مغولتاى را از شحنگى ولايت ترك همتان عزل نموده خود به جاى او قرار گرفت و مردم را در شكنجهء جور و بيداد درآورده باعث جلاى وطن مساكين شد .\r\nو چون قوبيلاى قاآن از واقعهء عزل مغولتاى خبر يافت ، امير قونيچى را با شش هزار سوار به دفع بكميش به شهر ختن فرستاد . امير قونيچى به آنجا رسيده بكميش را هلاك گردانيد و اموال و اسباب او را متصرّف شد و به شحنگى آن ولايت قرار گرفت . و چون براق بر اين حال اطّلاع يافت آتش خشم او شعله كشيده فى الحال اميرى را با سى هزار سوار به جنگ قونيچى فرستاد . و چون سپاه براق به حوالى شهر ختن رسيد امير قونيچى چون از مقاومت ايشان عاجز بود ، بالضّروره به جانب اردوى قاآن رفت و سپاه براق بىتشويش جنگ و جدل به شهر ختن درآمده شروع در نهب و غارت كردند .\r\nو از جمله عجايب امورى كه در اين وقت در شهر ختن روى نمود يكى آن بود كه يكى از سپاه براق در اثناى تاخت و تاراج تيرى بر سقف خانه‌اى كه آشيانهء شب‌پره داشت انداخته خانهء خطاف بيفتاد و دانه‌اى مرواريد غلطان از آن آشيانه بيرون افتاد و غلطان‌غلطان به چاهى كه در آن خانه بود فرورفت . مغولان به واسطهء بيرون آوردن آن مرواريد سر آن چاه را گشادند ، يك صد و شصت بالش زر سرخ يافتند .\r\nهمچنين اعجوبهء ديگر آنكه در باغى درخت بلند ميان كاواك بود و بيخ آن درخت به يك زمين پيوسته طايفه‌اى از مغولان اسبان جنگى خود را به تنهء آن درخت بسته بودند . در نصف شب اسبان باهم جنگ كرده برميدند و درخت از كشاكش اسبان دو نيمه شد . در ميان آن درخت شش هزار بالش نقره يافتند . و چون آن زرها را به خدمت براق آوردند ، براق بسيار خوشحال شد و آن را از جملهء علامات دولت خود دانستند .\r\nآخر الأمر چون استقلال تمام پيدا كرد لشكر فراوان به هم رسانيده روى به جنگ قايدو و منگو تيمور نهاد ، و مسعود بيگ كه وزير مدبّر آن ممالك بود از صلابت و مهابت براق بسيار بيم و هراس داشت و هيچ لحظه خود را از شرّ او ايمن نمىدانست ، بنابراين ، پنهانى كس پيش قايدو و منگو تيمور فرستاده پيغام داد كه « براق آن‌چنان بنياد ظلم و جور بر روى زمين نهاده كه شهرهاى آبادان همه عن قريب ويران خواهند شد و رعاياى بيچاره همه آواره . شما بايد كه از روى اطمينان\r\n\r\n\r\n","description":"","footnote":"\r\n( 1 ) . متن : تكش .\r\n","page_name":" 4043 ","page_number":335},
  {"content":"\r\n\r\nخاطر متوجّه جنگ او گرديد كه فتح و نصرت شما را خواهد بود ، و رعايا همه خواهان شمااند . »\r\nالقصّه بر كنار سيحون هردو سپاه به هم رسيدند . براق يكى از امراى خود را به كمين گذاشته خود در برابر قايدو و منگوتيمور برآمد . و چون آتش قتال و جدال از جانبين اشتعال يافت آن جماعتى كه در كمينگاه بودند از عقب سپاه قايدو درآمده اكثر ايشان را به قتل رسانيدند و بقيّة السّيف رو به گريز نهادند و متفرّق و پراكنده شدند ، و قايدو و قپچاق از معركه روى برتافته به خانه‌هاى خود رفتند ، و براق مظفّر و منصور با غنايم فراوان خيره و دلير بازگشت ، و تكبّر و نخوت او به مرتبه‌اى رسيد كه هيچ احدى را ياراى دم زدن با او نبود .\r\nو چون اين خبر وحشت‌انگيز به سمع منگو تيمور رسيد ، بسيار برآشفت و عمّ خود بركاچار را با پنجاه هزار سوار جرّار كارزار ديده به مدد قايدو فرستاد . قايدو پيش از آمدن او لشكرهاى پراكندهء خود را جمع آورده بار ديگر روى به جنگ براق نهاده بود كه در اثناى اين حال اين مدد نيز رسيد ، و اين‌بار بر كنار آب خجند ميانهء ايشان كارزار واقع شد و خلقى بسيار از طرفين به قتل رسيدند . آخر الأمر نسيم ظفر بر پرچم علم قايدو وزيد و براق شكست يافته با جماعتى معدود روى به ماوراء النهر نهاد . و چون به آنجا رسيد لشكر متفرقهء خود را جمع نموده با امراى خود گفت كه « صلاح در آن است كه پيش از آنكه دشمنان كه سايه‌وار [ 323 ب 
  ] از عقب ما مىآيند به جا رسند ما لشكر خود را به تاخت و تاراج اين ولايت آبادان سير سازم . »\r\nچون تركان اين حرف را از براق شنيدند به مقتضاى مثل مشهور كه « تو گرگ را دوختن بياموز كه او دريدن خود مىداند » همه يكباره زبان به دعا و ثناى براق گشاده اين رأى ناصواب را پسنديده داشتند . بنابراين ، براق كس به سمرقند فرستاده پيغام داد كه « اگر اهالى سمرقند بقاى خود مىخواهند و سلامتى زن و فرزندان را اميد دارند ، بايد كه ايشان دست زن و فرزند خود را گرفته از شهر بيرون آيند تا سپاه به اندرون رفته آنچه توانند غارت كنند . همچنين سكّان تمام ماوراء النهر بايد كه از سر مال خود درگذرند تا جان ايشان به سلامت بماند . »\r\nچون اكابر و اعيان سمرقند بر اين حال اطّلاع يافتند بسيار مضطرب و پريشان شده متوجّه خدمت براق شدند و از روى تضرّع و زارى به عرض رسانيدند كه « اگر غرض تحصيل مال است ما مال بسيار جهت لشكر به هم رسانيده به خدمت مىفرستيم ، امّا به شرط آنكه خان از سر غارت فقرا و مساكين درگذرد . »\r\nو چون اين خبر به گوش شهزاده قايدو و قپچاق و بركاچار كه از عقب مىآمدند رسيد ، بسيار ناخوش شدند و با يكديگر مشورت نموده كه « نوعى بايد رفت كه براق ماوراء النهر را به غارت و تاراج خراب نتواند كرد . » بركاچار گفت : « صلاح در اين باب آن است كه ما از روى\r\n\r\n","description":"","footnote":"","page_name":" 4044 ","page_number":336},
  {"content":"\r\n\r\nاستعجال بر عقب او رويم و وى را از حدود ماوراء النهر آواره گردانيم . » قايدو گفت : « چون او بر قصد ما اطّلاع يابد هرآينه خرابى بيشتر خواهد كرد ، بنابراين ، به خاطر من مىرسد كه صلاح در اين باب اينكه ايلچى شيرين‌زبان پيش او فرستيم تا او را به وعده‌هاى خوب و سخنان دلپذير از سر اين خيال درگذراند و آبى بر آتش خشم او ريزد ، شايد كه او در آن محلّ دست از تاخت و تاراج عجزه و مساكين بازدارد . » قپچاق گفت : « اگر اجازت باشد من بروم و اين مهمّ نازك به نوعى بسازم كه پسنديدهء شما افتد . » قايدو گفت كه « تو كودكى ، مبادا كه در ميان بازى خورى . » قپچاق گفت : « ميانهء من و براق دوستى قديم است و او را بر سخن من اعتماد تمام .\r\nان شاء اللّه تعالى اين مهمّ را به نوعى ساخته‌وپرداخته خواهد كه شد همه آفرين خواهيد كرد . »\r\nپس قرار بر آن يافت كه قپچاق پيش براق رفته او را از سر اين خيال فاسد كه غارت و تاراج بلاد ماوراء النهر باشد بازدارد . قپچاق را با دويست سوار به جانب سمرقند فرستادند .\r\nچون به سمرقند رسيد ، كس پيش براق فرستاده او را از آمدن خود اعلام نمود . براق ساعتى در آن تأمّل نموده با امرا و مقرّبان خود گفت كه « آيا باعث آمدن قپچاق چه باشد ؟ و طلب مصالحه از آن جانب براى چه خواهد ؟ » آخر الأمر روى به ايلچى قپچاق آورده و گفت كه « بعد از تحيّت و سلام مشفقانهء ما به قپچاق بگوى كه زود عنان عنايت به اين جانب منعطف داشته چشم ره دويدهء ما را به ديدار خود منوّر سازد . »\r\nالقصّه چون فرستادهء قپچاق بازگشته پيغام براق را رسانيد ، قپچاق فى الحال متوجّه بارگاه براق گرديد . براق بارگاه پادشاهانه آراست ، هريكى از امراى خود را به جاى خود نشانده خود به عظمت و شوكت هرچه تمام‌تر بر تخت قرار گرفت . و چون قپچاق نزديك رسيد براق از بالاى تخت فرود آمد و به استقبال او شتافت و بعد از معانقهء يكديگر دست قپچاق را گرفته بر بالاى تخت برآمد و هردو يكديگر را گرم پرسش نمودند ، كاسه گرفتند و آن روز به عيش و طرب گذرانيدند و سخنان مهرانگيز با يكديگر مىگفتند .\r\nروز ديگر قپچاق زبان به گفتار گشاده سخن مصالحت و يگانگى با يكديگر در ميان نهاده گفت : « پدربزرگ ما چنگيز خان مدّت عمر و زندگانى خود به واسطهء آن محنت كشيده به ضرب تيغ بىدريغ عرصهء عالم وسيع را مسخّر خود نمود تا ما بعد از وى به عيش و عشرت گذرانيده و ملك موروثى را به اتّفاق و يگانگى با يكديگر قسمت برادرانه نموده در مقام آزار يكديگر نباشيم . » براق چون اين سخن از قپچاق شنيد بر وى آفرين كرد و گفت : « هرآينه مرا نيز هرگاه اين حكايت به خاطر مىرسد از گفتار و كردار خود خجل و منفعل مىشوم ؛ چرا كه ما همه پسران عمّ يكديگريم و ميوهء يك درخت و درّ يك صدف . پدران ما جهان را به شمشير تيز گرفته جهت ما يادگار گذاشته‌اند . پس ما را چه افتاده كه آن ملك موروثى را با يكديگر\r\n\r\n","description":"","footnote":"","page_name":" 4045 ","page_number":337},
  {"content":"\r\n\r\nبرادرانه نمىخوريم و از قصد يكديگر خود را بازداشته در مقام امداد و اعانت همگنان چرا نباشيم ، و اين همه [ 324 الف 
  ] فتنه و شورش براى چه در ميان ما قايم باشد ؟ همانا اين شهزادگان ديگر با خويشان و متعلقان خود به علفزارهاى خرّم در شهرهاى معظّم به عيش و عشرت مىگذرانند ، مگر من كه همين الوس محقّر مختصر دارم . با وجود اين حال شما و قايدو با يكديگر چون قفل به هم ساخته هميشه در مقام آوارگى من شده‌ايد و مرا چون سگ پاسوخته پريشان و سرگردان داريد ! »\r\nقپچاق گفت : « اكنون صلاح در آن است كه از گذشته چيزى نگوييم و از سر نو به اتّفاق قوريلتاى ساخته سينه‌ها از كينه‌هاى ديرينه پاك سازيم و با يكديگر عهد و پيمان تازه كنيم و سوگندها ياد كنيم كه بعد از اين در حقّ يكديگر حيله و مكر نيانديشيم ، بلكه در جميع احوال ممّد و معاون يكديگر باشيم و ملك موروثى به اتّفاق يكديگر برادرانه مىخورده باشيم و اوقات به عيش و طرب گذرانيده . »\r\nبراق نيز چون از جستجو و تكاپوى بسيار به ستوه آمده بود به مصالحه راضى شد و يك هفته قپچاق را نزد خود نگاه داشت و انواع خدمات به جاى آورد . و بعد از يك هفته قپچاق متوجّه اردوى قايدو گشت ، و چون به آنجا رسيد صورت واقعه را به ايشان بازگفت ، ايشان نيز به مصالحه راضى شده در اوايل فصل بهار سال ششصد و پنجاه و هفت از رحلت خير البشر شهزادگان مذكور به مرغزار تلاس « 1 » و كنجك كه عوام آن را مسكن و وطن خوانند حاضر شدند ، و براق تخت و خزانه و خدم و حشم به پسر بزرگ خود بيك تيمور كه بسيار دانا و بيدار بخت بود سپرد و وصيت كرد كه « اگر عياذ باللّه مرا حادثه‌اى پيش آيد تو را پنجاه هزار سوار نامدار است ، بايد كه خود را از دشمن نگاه دارى . »\r\nچون براق به حدود تلاس رسيد ، قايدو ، قپچاق را با كوكبه و عظمت هرچه تمام‌تر به استقبال براق [ فرستاده 
  ] از آنجا دست يكديگر را گرفته پيش قايدو و بركاچار آمدند ، و بعد از مصالحه و دستبوس يكديگر را گرم پرسيده ، كاسه گرفتند ، و مدّت يك هفته به عيش و عشرت گذرانيده سينه‌ها از كينه‌هاى ديرينه خالى كردند . و روز هشتم به كنگاچ قوريلتاى درآمدند .\r\nنخست قايدو شروع در سخن كرده فرمود « نياى ما چنگيز خان به رأى و تدبير و ضرب شمشير و تير روى زمين را جهت فرزندان و فرزندان فرزندان خويش مهيّا و مرتّب كرده به ما يادگار و ميراث گذاشت و ما را بر اتّفاق و اتحاد و يكدلى حكم كرد و در آن باب بسيار مبالغه و اهتمام فرمود . اكنون اگر ما به طرف پدر نگريم همه خويش و خون و گوشت يكديگريم ، و غير ما\r\n\r\n\r\n","description":"","footnote":"\r\n( 1 ) . ق : ملابس ؛ م ، ش : بلاس .\r\n","page_name":" 4046 ","page_number":338},
  {"content":"\r\n\r\nديگر شهزادگان و آقا واينى هستند كه در ميانهء ايشان همه هيچ خلاف و نزاع نيست و همه به فراغت و عيش و طراوت مىگذرانند ، و ما هميشه با يكديگر به جنگ و جدال و ضرب و قتال مىگذرانيم . »\r\nبراق گفت : « راست مىفرمايى ، امّا چون من نيز ميوهء آن درختم و درّ آن صدفم ، هرآينه مرا نيز يورتى و معيشتى بايد ؛ از آنكه جوچى و اوگتاى و تولوى چهار پسران چنگيز خان‌اند . از جوچى ، بركارچار و منگو تيمور ؛ و از اوگتاى ، قايدو يادگار ماندند ؛ و از چغتاى من ؛ و از تولوى ، قوبيلاى قاآن ، كه او اكنون مملكت ختاى و چين و از اقاصى ماچين تا اندكان در قبضهء قدرت و تصرّف اوست كه طول و عرض و بسطت اين مملكت را خداى عالم داند ؛ بر طرف سبعين و بلغار و خوارزم و سراى تا نهايت اش و ارس و چركس و ماجرا تا سرحدّ فرنگستان و جمله دشت قپچاق اروق جوچى به حكم ميراث دارند ؛ و جانب مغرب از آب‌آمويه و جيحون تا اقصاى مصر و روم اباقا خان و برادران او به حكم اينچويى پدر در تصرّف گرفتند و به ديگر ممالك نيز طمع مىكنند ؛ و از كوه آلتاى تا جيحون خوارزم در حوزه تصرّف و قبضهء شماست و من در اين ميانه چون گوى در خم چوگان روزگار پريشان و سرگردان مانده ، چون شاه شطرنج خانه‌به‌خانه ، و چون باد سوى به سوى بجز تكاپوى و جستجوى ميلى ندارم ، و چندانكه تأمّل مىكنم در خود اين‌چنين گناهى و ضيافتى كه مستحقّ اين قسم بىاعتبارى باشم نمىيابم . و اگر شما را چيزى از من به خاطر است كه به واسطهء آن اين‌چنين مانده‌ام ، دوستانه بازگوييد تا من نيز از خود شرمنده نباشم . »\r\nچون قايدو و بركاچار و قپچاق اين كلمات را از براق شنيدند بالاتّفاق پسنديده داشتند و گفتند : « آنچه تو مىگويى همه راست است و حقّ به جانب تو است . امّا اكنون بايد كه از گذشته [ آنچه مانده 
  ] فراموش كنيم و يا يلاق و قشلاق تو را به راستى بخش كرده در كوه‌ها و علفخوارهاى صحرا اوقات خود را به قميز و شير و دوغ بگذرانيم [ 324 ب 
  ] تا اين ولايات كه به واسطهء جنگ و جدل ما خراب شده و رعايا گريخته ، همه آبادان و معمر شوند ؛ چه ، الحال خرابى نواحى سيحون تا كنار جيحون به جايى رسيده كه نه برزگر زراعت دارد و نه مسافر و سوداگر تردّد تواند نمود . پس تدبير درست در اين باب آن است كه هريكى از قبل خود شخصى را از معتمدان خود در ولايت خود بگذارد تا آن‌كس رعايا و متردّدين را دلجويى داده ولايات را معمور و آبادان گردانند و خود چندگاه در كوه و صحرا بايد گذرانيد . »\r\nالقصه بعد از گفتگوى بسيار قرار به آن دادند كه سعى در آبادانى ولايت بايد نمود و از رعايا مطالبات بىوجه نبايد كرد و جميع وجوه بيداد و ظلم را ترك بايد نمود تا آنكه ولايت روى به آبادانى نهد . بعد از قرار اين معنى امير مسعود بيگ را از طرفين نايب ساخته تمام\r\n\r\n","description":"","footnote":"","page_name":" 4047 ","page_number":339},
  {"content":"\r\n\r\nولايت‌ها را در قبضهء تصرّف او گذاشتند تا او در مقام دلجويى رعيّت شده ، ولايات را آبادان كند . و ختم اين كنگاچ بر آن نمودند كه در بهار سال آينده براق بايد كه از جيحون بگذرد و لشكرى گران به ايران‌زمين كشد و از بلاد اباقا خان آنچه تواند بگيرد تا علفخوار بر سپاه او فراخ گردد ، و قايدو در آن وقت به لشكر او را امداد نمايد .\r\nو غرض شهزاده قايدو در اين كنگاچ آن بود كه براق را با اباقا خان دراندازد تا مهم او از دست اباقا خان كفايت شود و بىقيد و بىتشويش و جنگ ولايت او را متصرّف شود ؛ چه ، حكما گفته‌اند كه « نيكبخت آن‌كس است كه به كمند ديگران صيد بر دست آورد ، و با خرد كسى است كه به تيغ ديگران گردن دشمنان زند . »\r\nو چون در اين باب عهد و قول با يكديگر درست كردند ، هريكى از شهزادگان به يورت اصلى خود مراجعت نمودند و شاهزاده قايدو با سپاه خود در صحراهاى بخارا جاى گرفت . و چون چند روز بر اين منوال گذشت ناگاه خبر رسيد كه اينك لشكرى گران از جانب منگو تيمور متوجّه اين ديار است . چون شهزاده قايدو بر اين حال اطّلاع يافت لشكر خود را آراسته و مستعد ساخته روى به دفع ايشان نهاد . و براق چون اين خبر شنيد و عرصهء بخارا را از موانع خالى ديد فى الحال عهد و پيمان را بر كنار نهاده متوجّه بخارا شد . و چون آبادانى ولايت را كه به سعى مسعود بيگ روى نموده بود مشاهده نمود ، امير مسعود بيگ را به عنايات پادشاهانه سرافراز گردانيد .\r\nو از جمله وقايع اين سال آنكه ملك طاهر لشكر بيكران به هم رسانيده روى به جنگ فرنگى كه بر بلاد سواحل شام استيلا يافته بود و مدينهء عكّا و صور و طرابلس و حصن و اكثر او را غارت كرده ، روى نهاد و اسباب و اموال از فرنگان بسيار به دست آورد ، و بعد از آن به محاصرهء مدينهء صفد پرداخت . و بعد از چهل روز شهر صفد را به مكر و حيله گرفت و دويست نفر از بزرگان فرنگ را به قتل رسانيد .\r\nو هم در اين سال مسلمانان شهر قاره « 1 » را از فرنگان گرفتند و زياده از هزار نفر فرنگى را به اسيرى آوردند و كنيسهء شهر قاره را كه از مشاهير كنايس فرنگ بود مسجد جامع ساختند .\r\n\r\n\r\n","description":"","footnote":"\r\n( 1 ) . شهرى بزرگ در نخستين منزل از حمص به سمت دمشق كه اهالى آن همه نصارا بودند .\r\n","page_name":" 4048 ","page_number":340},
  {"content":"\r\n\r\n\r\nذكر وقايع سال ششصد و پنجاه و پنجم از رحلت خير البشر « 1 »\r\nدر اين سال اباقا خان به قصد خراسان برآمده در مازندران و گرگان قشلاميشى فرمود و امراى خراسان به خدمت شتافتند و اباقا خان هريكى از امراى خراسان را به عنايات پادشاهانه سرافراز ساخت ، خصوصا ملك شمس الدّين كرت را مجدّدا به نوازش‌هاى خسروانه مخصوص گردانيد و ضبط اطراف ممالك و ولايت هرات را تا به سرخس به وى ارزانى داشت و خود نيز از مازندران تا به سرخس رفته به جانب تبريز مراجعت نمود .\r\nو از جمله وقايع اين سال آنكه اباقا خان امير قراغاى را به كرمان فرستاد تا پادشاه خاتون ، دختر قطب الدّين سلطان كه از قتلغ تركان بود ، در سلك ازدواج درآورد . پس قتلغ تركان و حجّاج سلطان ، پسر قطب الدّين سلطان از حرم ديگر مطيع و منقاد فرمان گشته در مقام تهيهء اسباب جهاز پادشاه خاتون شده او را با نفايس و طرايف از نقود و اسباب و جواهر و اسبان و غلامان و ساير اموال به نوعى كه حضرت آن‌چنان پادشاهى را لايق تواند بود به اردوى اباقا خان فرستادند .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4049 ","page_number":341},
  {"content":"\r\n . \r\n","description":"","footnote":"","page_name":" 4050 ","page_number":342},
  {"content":"\r\n\r\n\r\nذكر وقايع سال ششصد و پنجاه و ششم « 1 » از رحلت خير البشر « 2 »\r\nدر اين سال ميانهء اباقا خان و براق نبيرهء چغتاى خان ، كه سلطنت ماوراء النهر به او تعلّق داشت ، نزاع و خصومت به هم رسيد . ابتداى اين نزاع چنين روى نمود كه براق ، مسعود بيگ يلواج را ، كه وزير و نايب او بود به طريق ايلچيگرى و اظهار دوستى نزد اباقا خان به ايران‌زمين فرستاد ، و حال آنكه [ 325 الف 
  ] مقصود براق از فرستادن تحقيق لشكر و استعداد اباقا خان بود نه تأكيد قواعد دوستى . و اين معنى بعد از رفتن مسعود بيگ به ظهور پيوست .\r\nمفصّل اين مجمل آنكه در اوايل اين سال كه سنهء ستّ و ستّين و ستّمائه هجرى است براق ، مسعود بيگ يلواج را به رسالت و ايلچيگرى پيش پادشاه ايران اباقا خان فرستاد . چون امير مسعود بيگ به نزديك اردوى اباقا خان رسيد خواجه شمس الدّين محمّد صاحب ديوان - كه عن قريب شمّه‌اى از كمالات و فضل او معلوم خواهد شد ، ان شاء اللّه تعالى - به رسم استقبال او بيرون رفت و وظايف انسانيت و مردى به جاى آورده ، در حين ملاقات از اسب فرود آمد ، و مسعود بيگ از كمال عجب و تكبّر كه داشت خواجه را همچنان سواره دريافت . اين معنى هرچند بر خواجه شمس الدّين محمّد كه [ خود را 
  ] يكى از عمّال و نوّاب آصف بن برخيا « 3 » مىپنداشت گران آمد ، امّا چون جاى بازخواست نبود دم دركشيد و با مسعود بيگ متوجّه ملازمت اباقا خان شد .\r\nمسعود بيگ بعد از آنكه به شرف بساطبوس اباقا خان رسيد به موجب اشارهء پادشاه بر\r\n\r\n\r\n","description":"","footnote":"\r\n( 1 ) . ش : سال ششصد و پنجاه و نهم .\r\n( 2 ) . ق : عليه و آله التحية من الملك الأكبر .\r\n( 3 ) . اشاره به جايگاه و منزلت والاى آصف نزد حضرت سليمان است .\r\n","page_name":" 4051 ","page_number":343},
  {"content":"\r\n\r\nجميع امرا مقدّم نشست و بعد از اداى مراسم رسالت به عبارتى لايق منظور نظر عنايت خسروانه گشته به انواع سيورغاميشى سرافراز گشت . امّا چون مهم او مبنى بر مكر و حيله بود از افشاى آن بسيار بيم و هراس داشت ، بنابراين ، بعد از يك هفته رخصت مراجعت طلبيد و در آن باب بسيار مبالغه نمود . چون اباقا خان خالى الذهن بود و بر مكر و حيلهء او اطّلاع نداشت او را به انواع عواطف پادشاهانه سرافراز ساخته رخصت مراجعت فرمود . مسعود بيگ چون رخصت مراجعت حاصل كرده از كرياس گردون اساس اباقا خان بيرون آمده خود را بر پشت تكاورى بادپاى كه در رفتار از جاسوس خيال پيشدستى نمودى گرفته روى به راه نهاد و چون تير از كمان و برق از آسمان بجست . و او در وقت آمدن از جهت حزم و احتياط در هرمنزلى دو اسب تيزتك با معتمدى گذاشته بود كه به دستگيرى ايشان پاى از دايرهء بلا بيرون تواند نهاد .\r\nاتفاقا روز ديگر از جانب خراسان خبر رسيد كه براق به تهيهء اسباب يورش ايران مشغول است و قراولان لشكر نصرت قرين سياهى سپاه او را در كنار جيحون ديده‌اند . و چون اين خبر به اباقا خان رسيد دانست كه آمدن مسعود بيگ از روى مكر و حيله بود نه از براى استحكام قواعد دوستى . بنابراين ، جماعتى از سواران جلد را در عقب او فرستاد كه از هرجا كه دريابند او را بازگردانيده به درگاه عرش اشتباه رسانند . فرستادگان اباقا خان هرچند به تعجيل رفتند به گرد وى نرسيدند .\r\nالقصّه چون مسعود بيگ به خدمت براق رسيد كماهى حالات اردوى اباقا خان را معروض داشت . براق را همّت گرفتن خراسان قوّت گرفت و از سخنان مسعود بيگ طمع او را در خراسان زياده شد . مقارن اين حال كه اباقا خان در مقام استعداد يورش خراسان و مدافعت براق خان سعى و اهتمام داد ، خبر مخالفت و عصيان تكودار اغول « 1 » به سمع اشرف رسيد .\r\nو مفصّل اين مجمل آنكه تكودار اغول پسر موچى يبه بن چغتاى خان از الوس ماوراء النهر و تركستان با يك تومان لشكر خاصهء خود همراه هلاگو خان به ايران‌زمين آمده بود و هلاگو خان او را بسيار معظّم و محترم مىداشت . و بعد از وى اباقا خان نيز نهايت تعظيم و تكريم او به جاى مىآورد ، چنانچه در وقت زانو زدن او را زانو مىزد و پهلوى خود مىنشانيد ، و تكودار با وجود اين اعتبار در آن وقت كه براق عزم تسخير خراسان و ايران مصمم گردانيده و از براى تحقيق احوال اباقا خان ايلچيان نزد وى مىفرستاد ، بر دست يكى از غلامان خود تيرى چند به طريق تحفه به تكودار فرستاد ؛ و از آن جمله تيرى كه مغولان آن را\r\n\r\n\r\n","description":"","footnote":"\r\n( 1 ) . متن : نكودر . آن‌گونه كه بويل خاطرنشان ساخته در اكثر منابع مغول « نام تكودار را غالبا به خطا نكودر خوانده‌اند و در نتيجه وى را با نيگو دريان - كه چنانچه ديده‌ايم در واقع سپاهيان توتار و قولى ، شاهزادگان ذريّهء جوچى بودند - ارتباط داده‌اند » - تاريخ ايران كيمبريج ، ترجمهء حسن انوشه ، ج 5 ، ص 336 .\r\n","page_name":" 4052 ","page_number":344},
  {"content":"\r\n\r\nطوغانه « 1 » گويند ، و در وقت زانو زدن ايلچى براق تكودار اغول اشارتى باريك بدان تير كرد ، يعنى هرسرّى كه هست در آن تير تعبيه است .\r\nتكودار آن تير را در خلوت بشكافت . در وى نامه [ اى 
  ] يافت ، مضمون آنكه « تكودار آقا بداند كه من به قصد ولايت ايران لشكرى بيكران به هم رسانيده متوجّه آن ديارم ، متوقّع آنكه آن جناب از اباقا خان تخلّف نمايد و با او در جنگ من موافقت نورزد تا در ديار خراسان و عراق در تصرّف خود درآورده با يكديگر قسمت نماييم . »\r\nتكودار اغول چون بر مضمون نامه اطّلاع يافت از اباقا خان رخصت گرفته به جانب يورت اصلى خود كه در نواحى گرجستان قرار گرفته بود رفت . و چون به منزل خود رسيد اين سخن به امرا و مقرّبان خود بازگفت . ايشان چون ميل فتنه و فساد داشتند [ 325 ب 
  ] تكودار اغول را بر مخالفت اباقا خان ترغيب نموده اين معنى را در نظر پسنديده باز نمودند . و چون بعد از رفتن او از خراسان خبر پياپى مىرسيد كه اينك براق متوجّه است به خراسان ، اباقا خان بنابر عادت قديم كه در كليات امور و مهمات ملكى با تكودار اغول مشورت مىفرموده و به صوابديد او كار كردى ، كس به طلب وى فرستاد . تكودار به خلاف سابق در آن باب به عذرهاى پوچ تمسّك جسته نمىآمد . و چون اين مطلب مكرّر شد و در هرمرتبه از آن جانب عذرى كه مشعر بر غدر و مكرى ظاهر بود به ظهور رسيد بر همگنان روشن شد كه تكودار اغول پاى از دايرهء يكجهتى بيرون نهاده با مخالفان موافق شده .\r\nو چون تكودار نيز دانست كه اباقا خان بر يكجهتى او با براق اطّلاع يافته بالضّروره با امراى خود مشورت نموده قرار به آن داد كه از راه دربند بيرون رفته به براق ملحق شود . اباقا خان بر ارادهء او واقف شده اوّلا خواست او را دفع نمايد . آخر الأمر قرار به آن داد كه شيرامون نويان را كه در نواحى دربند جاى داده بود به دفع او نامزد نمايد . القصّه چون يرليغ اباقا خان به شيرامون در باب دفع فتنهء تكودار اغول رسيد ، شيرامون پيش از خود امير اليناق را بر عقب او فرستاد و متعاقب خود روانه شد ، و از اردوى اباقا خان ابتاى نويان با سپاهى فراوان به امداد شيرامون تعيين شد . اتّفاقا هردو طايفه در نواحى دربند به هم رسيدند . شيرامون مىخواست كه اوّلا تكودار اغول را به چربزبانى از آن خيال بازدارد ، امّا چون كار از دست رفته بود به سخن صورت نمىگرفت و بىشمشير قاطع نمىشد .\r\nچون تكودار ديد كه از دربند گذشتن بىجنگ ممكن نيست ، بهادران خود را فرمود تا بر سپاه شيرامون حمله كردند . اوّل از جماعتى كه همراه اليناق پيش رفته [ بودند 
  ] قريب به پانصد\r\n\r\n\r\n","description":"","footnote":"\r\n( 1 ) . متن : طوغمار . در منابع غربى : توغنه .\r\n","page_name":" 4053 ","page_number":345},
  {"content":"\r\n\r\nسوار درهم شكسته بعضى را به قتل رسانيدند و بعضى مجروح و زخم خورده و نالان بازآمدند . در اثناى اين حال شيرامون چون ببر بيابان و شير ژيان بر سپاه تكودار حمله آورد و به يك حملهء مردانه سپاه تكودار را از پيش برداشت و اكثر امراى معتبر در آن معركه به قتل رسيدند و تكودار با هزار سوار گريخته به گرجستان رفت و التجابه به ملك داود گرجى آورد و دختر خود را به وى داد كه شايد به واسطهء اين وصلت در پناه او تواند بود .\r\nاتّفاقا گرجيان با وجود اين حالت در مقام قصد او شدند . تكودار چون بر ارادهء گرجيان مطّلع شد بالضّروره كس پيش اباقا خان فرستاد و اظهار ندامت و پشيمانى نمود و التماس عفو گناهان خود كرد . اباقا خان التماس او را مبذول داشته امان‌نامه جهت او فرستاد .\r\nو بعضى از مورّخين برآنند كه شيرامون در آن معركه تكودار را با زن و فرزند [ ان 
  ] دستگير كرده به خدمت اباقا خان آورد .\r\nبه‌هرحال تكودار چون به مجلس اباقا خان درآمد اباقا خان از وى پرسيد كه « سبب مخالفت چه بود ؟ » تكودار سر انفعال و خجلت پيش انداخت و به عرض رسانيد كه « اين‌چنين مكتوبى از براق به من رسيد . چون من در آن باب با مقرّبان خود شور كردم همه پسنديده داشتند و مرا بر مخالفت داشتند . اكنون پادشاه روى زمين به واسطهء اين گناه بنده را بكشيد هيچ چاره ندارد ، و اگر به كرم پادشاهانه از گناه اين بىسعادت درگذرد از مرحمت پادشاهان امثال اين مرحمت دور نيست . »\r\nاباقا خان چون اين كلمات شنيد از سر گناهان او گذشت و آن [ شش 
  ] امرا را كه او را بر مخالفت ترغيب نموده بودند به ياسا رسانيد و لشكر تكودار را بر امراى خود قسمت نموده و او را به پنجاه كس معتمد سپرد تا محافظت او مىنموده باشند . و چون اباقا خان براق را هزيمت داده مظفّر و منصور بازگرديد تكودار را گذاشت تا با يك سوار به حال خود مىگشت و به فلاكت تمام اوقات مىگذرانيد تا اينكه به اجل خود فوت شد .\r\n\r\nگفتار در تربيت نمودن براق لشكر خود را به اردوى تسخير خراسان و عراق\r\nدر روضة الصفا مسطور است كه چون مسعود بيگ يلواچ از ايران بازگشت و به توران رفت و كيفيّت حالات سپاه اباقا خان را به عرض رسانيد ، براق در تهيّهء يراق يورش عراق درآمده فرمود تا هراسبى را چهار من جو و گندم دهند تا نيك و زود فربه شوند . بدين سبب قحط در ماوراء النهر به هم رسيد . و باز حكم فرمود كه هرگاوى كه در قلمرو من باشد آن را بكشند و از پوست آن سپرها سازند .\r\nبر خردمندان روزگارديده مخفى و مستور نخواهد بود كه سپرهايى كه از پوست گاوان\r\n\r\n","description":"","footnote":"","page_name":" 4054 ","page_number":346},
  {"content":"\r\n\r\nپيره زنان و مسكينان و يتيمان سازند چگونه [ 326 الف 
  ] به آن دفع حوادث توانند نمود . با وجود اين حال بار ديگر مىخواست كه سمرقند و بخارا را جهت ما يحتاج لشكر غارت كند ، امّا مسعود بيگ معروض داشت كه « خراب كردن ولايتى كه در قبضهء اختيار پادشاه است به تصوّر استخلاص مملكتى كه در دست ديگرى است از خرد و كياست دور مىنمايد . اقلا اين معنى را رعايت بايد نمود كه اگر عياذ باللّه چشم زخمى رسد رعيت بر ساورى و آنچه در آن وقت پادشاه را در كار باشد قادر تواند بود . » براق از اين سخن در خشم شده فرمود تا مسعود بيگ يلواچ را هفت چوب زدند ، امّا دست از غارت سمرقند و بخارا بازداشت ، و در وقت عزيمت خراسان كس پيش شهزاده قايدو فرستاده پيغام داد كه « چون قرار آن بود كه چون متوجّه تسخير ولايت ايران شوم ايشان امداد من كنند ، اكنون محلّ آن رسيده كه به وعدهء خود وفا كند . »\r\nشهزاده قايدو در باب فرستادن لشكر به امداد براق با امرا و اركان دولت خود مشورت نمود . ايشان گفتند كه « آنچه به خاطر غيب‌نماى پادشاه رسد صواب همان تواند بود و بس ، و ما را در اين باب غير از متابعت و فرمانبردارى چاره‌اى ديگر نه . » و چغان قوتولون « 1 » دختر شهزاده قايدو - كه در شجاعت و بهادرى ناسخ داستان رستم دستان بود ؛ تا آنكه او را تركان تيمور بوكا گفتندى - با پدر خود گفت كه « صلاح و صواب در آن است كه پادشاه به نفس خود نرود ، امّا از شهزادگان فوجى را بفرستد ؛ چرا كه بالفعل ما مملكتى عريض و ولايتى وسيع كه سلاطين روزگار در آرزوى آن بيقرارند در دست خود داريم و دشمنان از اطراف و جوانب منتظر فرصت‌اند ، با وجود اين حال امكان آن دارد كه اباقا خان غالب آيد . در اين وقت بىشك در اين مملكت دشمنان سربرآرند و ما را دفع ايشان مشكل خواهد بود ، و نقد را به اميد نسيه دادن از خرد دور مىنمايد . »\r\nشهزاده قايدو و ساير امرا سخنان قوتولون را پسنديده قرار به آن دادند كه جمعى از شهزادگان را به مدد براق بفرستد . بنابراين ، فرمان داد قپچاق [ اغول 
  ] بن قدآن بن اوگتاى قاآن و چبات [ اغول 
  ] بن هوقو « 2 » بن گيوك خان با چند هزار سوار به مدد براق بروند . و در وقت رفتن ايشان شهزاده قايدو ، قپچاق را طلبيده گفت : « زنهار ! هزار زينهار ! كه تو با لشكر خود بايد كه پيش از آنكه اباقا خان و براق با يكديگر شروع در جنگ كنند بازگردى ؛ چرا كه اباقا خان با لشكرى انبوه كه كوه را طاقت مقاومت آن نخواهد بود در مقابل خواهد آمد . و در\r\n\r\n\r\n","description":"","footnote":"\r\n( 1 ) . متن : ختاى قتلق و صور محرّف ديگر . اصلاح از جامع التواريخ ، چاپ محمّد روشن ، ص 627 .\r\n( 2 ) . متن : بابو .\r\n","page_name":" 4055 ","page_number":347},
  {"content":"\r\n\r\nآن اگر بر آن غالب آيد ما از همسايگى وى آسوده مىشويم و اگر مغلوب گردد - و ظاهر آن است كه مغلوب خواهد شد - ديگر پاى او در هيچ جا از روى زمين قرار و آرام نخواهد گرفت . بر هرتقدير ما از شرارت و مضرّت او خلاص خواهيم شد . »\r\nپس قپچاق از شهزاده قايدو رخصت گرفته عنان عزيمت به صوب ماوراء النهر منعطف داشت . و چون به اردوى براق رسيد وى مراسم استقبال به جاى آورد و از آمدن وى بسيار خوشحال شد . بعد از آمدن قپچاق ، براق عرض لشكر خود ديد . يك صد هزار سوار شمشيردار نيزه‌گذار به قلم درآمد . و از جمله امراى براق دو كس بودند كه يكى را مرغاول گفتندى و ديگرى را جلايرتاى « 1 » ، كه در شجاعت و مردانگى ميانهء الوس مغول آن‌چنان شهرت داشتند كه هريكى به منزلهء لشكرى عليحدّه مىپنداشتند .\r\nالقصّه ، براق با حشمتى تمام و شوكتى كه هرگز افراسياب عشر عشير آن را در خواب نديده بود ، از آب‌آمويه گذشت و منزل به منزل قطع نموده در حوالى مروافاق فرود آمد . و اين واقعه در اوايل سال ششصد و پنجاه و هفتم از رحلت خير البشر « 2 » روى نمود . و قبل از گذشتن از آب‌آمويه ايلچى پيش شهزاده تبشين « 3 » اغول بن هلاگو خان ، كه از قبل برادر خود اباقا خان با امير ارغون آقا در بادغيس هرات مىبود فرستاده پيغام داد كه « چون ما گل يك بستان و ميوهء يك درختيم و بر جميع مردم روشن است كه بادغيس و هرات تا غزنى و آب سند داخل علفخوار آبا و اجداد من بوده و اكنون به حكم ميراث به من مىرسد ، اگر ايشان مىخواهند كه ميانهء ما قواعد خويشى و قرابت دوستى و محبت همچنان برقرار بوده باشد و انس و الفت ما به وحشت و كلفت مبدّل نشود ، بايد كه عرصهء بادغيس را از سپاه خالى نمايد تا آنكه لشكرهاى ما در آنجا نزول كنند ، و ايشان از براى سپاه خود علفخوار به مرغزارى ديگر قرار دهند . »\r\nچون ايلچى براق اين رسالت و پيغام به عرض تبشين اغول رسانيد ، در جواب او گفت كه « اين ولايت به آقاى من اباقا خان - كه امروز خان روى زمين است - تعلّق دارد و مرا اينجا نشانده . براق آقا بايد كه آهن سرد نكوبد و جاى خود نگاه دارد [ 326 ب 
  ] و آنچه در باب آنكه ما ميوهء يك درختيم و گل يك بستانيم فرموده ، راست است ، امّا بايد كه هركسى حدّ خود دانسته قدم از دايرهء خود بيرون ننهد كه موجب رسوايى و ندامت او شود . »\r\nو چون ايلچى براق اين جواب شنيد رخصت گرفته بازگشت و تبشين اغول ، ايلچى به خدمت اباقا خان فرستاده حقيقت حال را معروض داشت . اباقا خان در جواب برادر خود چنين گفت كه « اين ولايت از پدر ما به حكم ميراث به ما رسيده ، با وجود اين حال به عنايت الهى ما\r\n\r\n\r\n","description":"","footnote":"\r\n( 1 ) . متن : جلايرپاى .\r\n( 2 ) . ق : عليه و آله التحية من الملك الأكبر .\r\n( 3 ) . روضة الصفا : تبسين .\r\n","page_name":" 4056 ","page_number":348},
  {"content":"\r\n\r\nشمشير تيز داريم . اگر براق قصد ولايت ما دارد ما نيز خواهان ولايت اوييم ، و اگر او به طريق قرابت و خويشى سلوك نمايد ما نيز به شيوهء برادرانه سلوك خواهيم كرد . »\r\nالقصّه چون ايلچى براق آنچه از تبشين اغول شنيده بود به عرض او رسانيد ، آتش خشم براق شعله زدن گرفت و شروع در سفاهت كرده گفت : « اكنون از سيحون تا جيحون مراست » بعد از آن براق پسر خود بيكتيمور را با ده هزار سوار جرّار نامدار در كش و نخشب به جاى خود گذاشته با باقى شهزادگان و امرا و نويانان از آب‌آمويه عبور نموده به مروچوق فرود آمد . و چون خبر گذشتن براق از آب‌آمويه به شهزاده تبشين رسيد بسيار پريشان‌خاطر گشت و در ساعت امراى خود را جمع كرده در باب جنگ كردن با براق با ايشان مشورت كرد . امير ارغو آقا كه به جاى انكهء او بود با جمعى ديگر چون ميل تبشين اغول را در جنگ ديدند به آن قرار دادند كه « ما بىآنكه يك جنگ با براق نكنيم ، صورت ندارد . هرچند جنگ كردن ما با اين سپاه اندك با او معقول نيست ، امّا راه مردى و مردانگى آن است كه اگر ما ده كس باشيم به قوّت طالع اباقا خان جنگ خواهيم كرد . »\r\nو در ابتداى اين حال كه تبشين اغول مستعدّ جنگ شده بود شحكتو نويان كه امير هزاره بود و از اوجاؤر به قپچاق اغول تعلّق داشت ، چون خبر آمدن قپچاق شنيد از تبشين اغول بازگشت و از بادغيس گريخته به قپچاق پيوست و اسبان بنجاق گزيده پيشكش قپچاق كرد . و تبشين اغول فرمود تا پل‌ها را خراب و زوبين‌هاى الماس در زير آب پنهان كردند ، چنانچه بسيارى از لشكر براق كه خود را بر آب زده مىخواستند كه گذر كنند ، ايشان را هلاك كردند . و تبشين اغول با جمعى معدود كه همراه داشت خود را بر قلب سپاه براق زده صف دليران توران را در هم شكست . و براقيان يكباره حمله آوردند و تبشين اغول جمعى را در معركه انداخته روى به هزيمت نهاد و خراسان را به دشمنان گذاشت و بر صوب مازندران روان شد ، و ايلچيان باد پاى را به خدمت برادر خود ، اباقا خان ، فرستاد و حقيقت حال را اعلام نمود .\r\nاو در جواب نوشت كه « برادر تبشين بايد كه در حدود مازندران به اتفاق ارغو آقا سر راه ياغى را نگاه داشته روزبه‌روز احوال ايشان را به موقف عرض رساند و منتظر وصول رايات نصرت آيات ما باشند . »\r\nبراق بعد از گريختن تبشين اغول در بادغيس درآمده به اطراف و جوانب ممالك خراسان ايلچيان فرستاد و مردم را طلب داشت . و سپاه او شروع در خرابى بلاد و ايذاء بندگان خدا كردند ، چنانچه روز چهارشنبه بيست و هفتم ماه رمضان اين سال فوجى از سپاه براق به نيشابور درآمده در قتل و غارت اهالى آن شهر داد مبالغه دادند و بر خرد و بزرگ ترّحم نكردند .\r\nهمچنين هريكى از امراى براق طرفى از اطراف خراسان را فروگرفتند ، چنانچه قپچاق بر بلخ\r\n\r\n","description":"","footnote":"","page_name":" 4057 ","page_number":349},
  {"content":"\r\n\r\nو مرو مستولى شده دست به غارت آن دو شهر دراز كرد ، مرغاول نيشابور و طوس را متصرّف شد ، و بعضى بدخشان را متصرّف شدند . القصّه لشكر او از نيشابور تا بدخشان و طالقان پراكنده شده هريكى به قدر قوّت و مرتبهء خود آنچه توانستند از رعايا به ستم بگرفتند ، چنانچه هميشه فرياد مظلومان به فلك مىرسيد و كسى را ياراى منع ايشان نبود .\r\nو براق خود از بادغيس كوچ كرده به طالقان رفت و مسلوق كورگان را به غارت و قتل بلدهء هرات نامزد كرد . قتلغ تيمور گفت : « اين معنى از رأى صواب دور است ؛ چه ، والى هرات ملك شمس الدّين كرت مردى [ 327 الف 
  ] معتبر است و او را بلاد و قلاع و سپاه بسيار و هواخواه و دوستدار بيشمار . و چون شكايت او از نكايت و ظلم ما به اطراف و جوانب ممالك ايران برسد ، مردم از ما متنفّر شوند ، و اين معنى مخلّ مقصود ماست . پس صلاح در آن است كه كار هرات در توقّف داشته كس پيش ملك شمس الدّين كرت فرستاده او را به ايلى و اطاعت دعوت نمايند . » براق اين سخنان پسنديده داشت و قتلغ تيمور را با پانصد سوار نامدار به طلب ملك شمس الدّين فرستاد . چون ملك قتلغ تيمور به حوالى هرات رسيد شمس الدّين محمّد نيازى شحنهء هرات از قبل شمس الدّين بود كه سراج الدّين قمرى در مدح او گفته :\r\n سپهرا ! گر آمد شدن بهر آن است * كه مثل نيازى به يارى نيارى \r\nبا پيشكش لايق به استقبال قتلغ تيمور از شهر بيرون آمد . چون ملك شمس الدّين از آن وقت در قلعهء خيسار بود ، قتلغ تيمور از همانجا متوجّه آن قلعه شد ، و چون به پاى آن قلعه - كه :\r\n رهش چون دل عاشقان سخت تنگ * سرش چون دل دلبران جمله سنگ \r\nبود - رسيد از استحكام آن و كثرت سپاه و ذخاير آن متعجّب گشت . ملك شمس الدّين فرمود كه قتلغ تيمور را با سه نوكر به اندرون گذراند و باقى مردم او را بيرون نگاه دارند . چون قتلغ تيمور به بالاى قلعه برآمد ملك شمس الدّين را ديد كه از جهت تمارض بر تخت تكيه زده آن‌چنان به عظمت نشسته كه\r\n دلش فارغ از هرچه شاه است و خان * برون كرده از دل غم اين و آن \r\nو چون قتلغ تيمور وضع او را مشاهده نمود بسيار ملايم و باادب پيغام براق را به وى رسانيد .\r\nحاصل پيغام او آن بود كه « ما آمديم و مركز دولت و خلاصهء مملكت [ كه 
  ] ايران است مسخّر كرديم . الحال عراق و آذربايجان و بغداد را در نظر داريم . اگر همانا ملك به ايلى ما درآيد هر آينه ممالك خراسان به تمامها به او تفويض خواهد شد . »\r\nملك شمس الدّين چون اين پيغام شنيد با خود انديشه كرد و گفت كه « يقين است كه اباقا خان با لشكرى بيكران بيايد و روز روشن بر اعداى خود مانند شب تار تيره گرداند . پس صلاح در آن است كه با اين جماعت تا آمدن اباقا خان به مدارا سلوك نماييم تا عرض و ناموس\r\n\r\n","description":"","footnote":"","page_name":" 4058 ","page_number":350},
  {"content":"\r\n\r\nخود از شرّ ايشان نگاه داشته باشيم . » بنابراين ، ملك شمس الدّين با قتلغ تيمور سخنان ملايم كه از آنها بوى ايلى مىآمد گفت و بعد از طعام و شراب چون قتلغ تيمور برخاست ، ملك به رسم وداع و مشايعت وى پاره‌اى راه همراه او بيرون آمد . قتلغ تيمور از كمال خيرگى در اين وقت شروع در حكايتى دورودراز كرد ، و ملك شمس الدّين از شرمندگى نخواست كه حكايت او را تمام ناشنيده بازگردد . لهذا آهسته‌آهسته قتلغ تيمور ، ملك را به سخن و حكايت مشغول داشته از قلعه بيرون آورد .\r\nچون ايشان از قلعه بيرون آمدند ، مغولان قتلغ تيمور كه به دروازهء آن قلعه منتظر ايستاده بودند ملك را در ميان گرفتند . در اين وقت هرچند ملك گفت كه « من پيشكش لايق ترتيب داده به خدمت مىرسم » قتلغ تيمور تمكين او نداد و گوش به سخن ملك نكرده او را به همراه خود برداشت و متوجّه اردوى براق شد . و بعضى برآنند كه ملك شمس الدّين كرت به ارادهء خود همراه قتلغ تيمور بيرون آمده روى به اردوى براق كرد . على اىّ حال چون ملك به اردوى براق در آمد چندان طمطراق و عظمت ديد كه هرگز تصوّر آن نكرده بود . تا آنكه به كرياس باشكوه براق رسيده ديد كه براق مانند جبّاران بر تخت نشسته و امرا و بزرگان و نويانان در پايين تخت دست‌بسته ايستاده‌اند ، و خواتين خوش‌منظر و غلامان پرىپيكر صف در صف زده ، و سروران و بهادران و گردنكشان كه در خدمت براق ايستاده‌اند سخن ايشان غير از قتل و غارت و گرفتن عراق و بغداد چيز ديگرى نيست .\r\nملك را از ديدن آن وضع عجيب و شنيدن آن حكايات بيداد و ظلم مهابتى و هراسى عظيم روى نمود . بنابراين ، فى الحال از روى خضوع و خشوع زانو زده زبان به دعا و ثنا بگشاد .\r\nو ملك را براق به نوازش بيكران بنواخت و گفت : « عن قريب كه حكومت ديار خراسان تا سرحدّ عراق به رأى و رؤيت تو مفوّض خواهد شد . » مقارن اين حال از ملك پرسيد كه « سروران خراسان كيانند ؟ نام‌هاى ايشان را بگوى تا بنويسند . » ملك از روى ترس و هيبت نام شخصى از متمولّان خراسان برد . نويسندهء براق نام‌هاى ايشان را در دفتر بنوشت . امّا در خاطر ملك اين معنى از نشانه‌هاى زوال دولت دانسته با خود يقين كرد كه « اين مرد كارى نخواهد ساخت . »\r\nو بعد از سه روز براق ملك شمس الدّين را گفت : « اى ملك مىخواهم كه مملكت عراق و آذربايجان را از اباقا خان [ 327 ب 
  ] بستانم . در اين مصلحت رأى تو چيست ؟ » ملك زانو زده به عرض رسانيد كه « اگر رخصت باشد چند كلمه به عرض برسانم دولتخواهانه تا پادشاه را در لشكركشى تنبيهى حاصل شود . » براق بخنديد و گفت : « اى ملك قدم تو بر منگوقاآن مبارك آمده بود ، اميدوارم كه بر من نيز مبارك آيد . هرچه در خاطر دارى بىتحاشى بگوى . » ملك گفت : « اباقا خان مردم سپاهى جمع كرده و سپاهيان تو اوقات خود به جمع گاو و خر صرف\r\n\r\n","description":"","footnote":"","page_name":" 4059 ","page_number":351},
  {"content":"\r\n\r\nمىنمايند . فردا كه مخالفان در برابر هم صفوف قتال و جدال بيارانيد ، سپاهيان شما به ضبط غنايم و اموال خواهند پرداخت تا به دفع دشمنان . » براق گفت : « آنچه تو مىگويى راست است و به خاطر من نيز اين معنى رسيده ، امّا تا رسيدن اباقا خان اين غنايم را به ماوراء النهر خواهند فرستاد و بعد از آن جريده روى به كارزار خواهند آورد . »\r\nو چون چند روز ملك شمس الدّين در اردوى براق ماند از روى تأمّل و اعتبار در براق و براقيان نظر كرد ، براق را پادشاهى جبار خونريز و نوكرانش را گروهى بس مفتّن بيباك ، همه طالب قتل و غارت يافت . بنابراين ، از آمدن خود پشيمان شد و در آن باب با خواص و محرمان خود مشورت نمود كه « آيا به چه طريق از دست براق خلاص توان شد ؛ چه ، آنچه از اوضاع ناهموار براق معلوم مىشود آن است كه وى به ملك گيرى نيامده ، بلكه مقصود او خرابى ولايت و ويرانى عمارت و زراعت است و عن قريب است كه اباقا خان بر وى غالب خواهد آمد و دمار از روزگار وى برمىآورد . بنابراين ، من صلاح خود در آن مىبينيم كه هرچند زودتر از دست اين خونخوار خلاص شوم بهتر است . اكنون صلاح شما دربارهء من چيست ؟\r\nياران ملك بعد از فكر و تأمّل بسيار قرار به آن دادند كه « ملك را بايد كه به بهانهء تحصيل مال و جمع سپاه از هرات و نواحى آن رخصت طلبيده به هرات رود ، بعد از آن ببينيم تا چه نقش از پس پردهء غيب بيرون مىآيد تا به موافق او كار كرده شود . »\r\nملك شمس الدّين اين رأى را پسنديده دو روز ديگر در محلّ مناسب به عرض براق رسانيد كه « اگر پادشاه دستورى دهد من به هرات رفته از اهالى آن شهر نعل بهاى پادشاه تحصيل نموده از سپاه پياده و سواره ده هزار كس جمع آورده از روى استعداد ملازم پايهء سرير اعلى گشته ، مساعى جميله به ظهور رسانم . »\r\nبراق را از اين سخن بسيار ملايم افتاد و ملك شمس الدّين را رخصت داد و چند كس از مغولان را ملازم او گردانيد . و چون ملك از اردو بيرون آمد براق از رخصت دادن وى پشيمان شده ( چند كس به عقب وى فرستاد ) « 1 » در راه به ملك رسيدند . ملك دانست كه اين نوبت طلب او بىدغدغه نيست . بالضّروره با آن جمعى كه اوّلا براق همراه او ساخته بود در ساخته ايشان را بر آن داشت كه ايلچيان كه از عقب مىآيند بازگردانيدند و گفتند : « خان ما را همراه ملك فرستاده كه زر و سپاه به هم رسانيده بازگرديم . ما به گفتهء شما ملك را نمىگذاريم كه بازگردد . » و چون آن جماعت بىملك بازگشته آمدند براق بسيار آشفته شد ،\r\n\r\n\r\n","description":"","footnote":"\r\n( 1 ) . ق : مطلب بين ( ) را ندارد .\r\n","page_name":" 4060 ","page_number":352},
  {"content":"\r\n\r\nامّا امرا او را تسكين داده گفتند كه « ملك شمس الدّين مردى بزرگ و عاقل است . او بعد از آنكه كثرت سپاه و شوكت پادشاهى ديده باشد هرگز مخالفت نخواهد كرد . »\r\nالقصّه چون ملك به هرات رسيد اهالى آن بلده از اعيان و اكابر و كوچك و بزرگ خوشحالى كرده به استقبال ملك بيرون آمدند ، ملك به شهر هرات درآمده شروع در مهمّات كرد ، امّا در آن باب اهتمام به جدّ نمىورزيد و تعلّل مىكرد ، تا آنكه خبر آمدن اباقا خان به خراسان رسيد . ملك شمس الدّين چون آن خبر مسرّت اثر شنيد ، مغولان براقى را در هرات گذاشته خود متوجّه قلعهء خيسار گشت ، و به بالاى آن قلعه برآمده در مستقّر دولت خود آرام گرفت و گفت : « عظمت پلنگ بر بالاى كوه باشد و ما را چو عمر به آخر رسد ، بر سر راه رود . »\r\n\r\nذكر مراجعت قپچاق از لشكر براق قبل از آمدن اباقا خان\r\nو منشأ مفارقت وى از براق قبل از آمدن لشكر عراق آن بود كه امير هزاره شحكتو نام كه از پيش تبشين اغول - چنانچه قبل از اين اشاره به آن كرده شد - گريخته نزد قپچاق آمده بود و بنجاقى چند پيشكش قپچاق كرده ، قپچاق او را گفت كه « مناسب آن است كه تو چند سر اسب ديگر به هم رسانى تا تو را به خدمت براق برده آشنا سازم . » وى بنا به فرمودهء قپچاق چند اسب ديگر از براى پيشكش براق به هم رسانيد و قپچاق او را پيش براق گذرانيد و اسبان را به نظر او درآورد . اتّفاقا چون آن اسبان زبون‌تر از اسبانى كه اوّل مرتبه پيشكش [ 328 الف 
  ] قپچاق كرده بودند بود ، جمعى از مفتّنان اين معنى را وسيلهء خبث قپچاق دانسته ، روز ديگر يكى از بهادران سرآمد براق ، جلايرتاى نام ، در مجلس براق روى به قپچاق كرده گفت كه « براق با چندين هزار سوار كامگار براى تو شمشير مىزند . » قپچاق گفت : « سخن به ادب بگوى . تو را چه حدّ آنكه با ما چنين گستاخانه حرف مىزنى ! » جلايرتاى گفت : « اگرچه شحكتو از اوجاؤر شماست امّا چگونه در اين مدّت هرگز پيش تو نيامده و امروز به دولت براقى اسبان چاق بادپاى آتش‌سير آب‌رفتار برق صولت پيشكش شما نموده ؟ چرا يكى از آن اسبان پيشكش براق نمىكنى و اسبانى را كه لايق تو است پيشكش براق مىكنى ؟ »\r\nقپچاق گفت : « تو كيستى و چه كاره‌اى كه از ميانهء آقا و اينجا فتنه مىانگيزى و سخنان زياده از حدّ خود مىگويى ؟ جلايرتاى گفت : « من بندهء تو نيستم ، بندهء براقم . » قپچاق گفت : « قراچو « 1 » كجا به ميان سخن اروق چنگيز خان درآمده و مجال سئوال و جواب داشته كه چون تو سگى مرا جواب گويد ؟ » جلاير گفت : « اگر سگم سگ براقم . حرمت خود نگاه دار و به راه خود\r\n\r\n\r\n","description":"","footnote":"\r\n( 1 ) . قراچو : رعيت ، مردم عادى . در آذربايجان به صورت « قراچى » استعمال مىشود به معنى كولى .\r\n","page_name":" 4061 ","page_number":353},
  {"content":"\r\n\r\nباش . » قپچاق از روى اعراض گفت : « اى جلايرتاى بسيار خود را گم كرده‌اى و پاى از مرتبهء خود بيرون نهاده ، با من گستاخانه حرف مىزنى و نمىترسى از آنكه تو را در اين مجلس به دو نيم كنم ! براق آقاى تو از براى من چه خواهد كرد ؟ »\r\nو چون در اين مراتب گفتگوى براق مهر سكوت و خموشى بر لب نهاده بر همگنان ظاهر بود كه خموشى او عين رضا است ، بنابراين قپچاق از مجلس برخاست و به يورت خود رفت . و يورت او در زير پل مروچوق بود كه از آنجا تا بارگاه براق تخمينا سه فرنگ بود . قپچاق چون به يورت خود رفت آنچه ميانهء او و جلايرتاى در مجلس براق گذشته بود به امراى خود بازگفت . ايشان سراسر آزرده‌خاطر شدند . قپچاق چون شب در آمد از يورت خود با ده هزار سوار جرّار نيزه گذار سوار شده روى به راه نهاد . خاتون او [ باى نام 
  ] چون بر اين حال اطّلاع يافت فى الحال كس پيش براق فرستاده او را از رفتن قپچاق اعلام داد .\r\nبراق چون اين خبر شنيد بسيار در فكر شد كه مبادا قپچاق امشب شبيخون بر وى زند .\r\nبنابراين همان لحظه فرمود تا بهادران او مسلّح و مكمّل شده تمام شب شرايط هشيارى و بيدارى به جاى آورده تا صبح بر دور اردو مىگشتند . بامدادگاه برادران خود مؤمن و ياسار و آباچى بيتكچى را به سرعت هرچه تمام‌تر در پى قپچاق فرستاد و ايشان را گفت كه « اگر قپچاق به نصيحت و انسانيت و زبان شيرين بازگشت فهو المراد ، و الّا آن مقدار او را به بهانه نگاه داريد تا جلايرتاى متعاقب با سپاه فراوان برسد و كار او به اتمام رساند . »\r\nايشان ، هرسه برادر ، به رسم ايلغار روان شدند . قپچاق آن شب ده فرسنگ راه رفته بود و بامداد اسبان را به علف رها كرده و آش خورده ، سوار شده روى به راه نهاده بود كه مؤمن و ياسار و آباچى رسيدند . بعد از پرسش و گرمى قپچاق را گفتند كه « براق آقا مىگويد كه قايدو آمده تو را و چبات را به امداد و اعانت فرستاده . اكنون تو بىموجب امرى كه باعث رنجش تواند بود محض به واسطهء مطايبه و مزاح جلايرتاى خود را به خشم ساخته ، بىاجازت ما مىروى ، و اين لايق تو و ما نيست . مناسب آن است كه ترك اين سبكى و كوچكى نموده بازگردى تا دشمنان را به اتّفاق از پيش برداشته آن‌چنان‌كه دلخواه تو باشد در حضور تو جلايرتاى را تأديب نمايم . »\r\nقپچاق در جواب ايشان گفت كه « من بچّه و طفل نيستم كه به عشوه و فريب شما مغرور شوم . من اينجا به حكم قايدو آمده بودم . چون شما مرا نخواستيد اينك به صحّت و سلامت به جانب يورت خود مىروم ، و اردوهاى متعلقان من كه در عقب مانده‌اند بايد كه ايشان را به سلامت بفرستيد ، و الّا اردوها و متعلّقان شما را به عوض آن خواهم گرفت . »\r\nايشان چون قدرت و قوّت مقاومت او نداشتند غير از ملايمت چيزى ديگر مناسب\r\n\r\n","description":"","footnote":"","page_name":" 4062 ","page_number":354},
  {"content":"\r\n\r\nنمىديدند . بنابراين ، مؤمن بار ديگر گفت كه « چون اين زمان سخن ما را رد كرده مىروى توقّف كن تا ساعتى تو را كاسه گيريم . » قپچاق گفت : « اى برادر ، شراب را به هنگام خوشدلى خوردن بهتر . من بر فسون و خيال شما اطّلاع دارم و مىدانم كه غرض شما نه كاسه داشتن است ، بلكه مقصود شما آن است كه مرا ساعتى نگاه داريد تا از عقب لشكر شما برسد . برويد زياده از اين در مقام حريف آزارى مباشيد . آنچه در مجلس برادر شما ، براق ، آن قونوق‌چى گفته همان بس است . زياده از اين نتواند بود . »\r\nايشان چون ديدند كه قپچاق تند شده ، از ترس [ جان 
  ] خود سخن ناگفته بازگشتند . و قپچاق به حوالى چول آمويه درآمده و ايشان قدرى راه بازگشته بودند كه جلايرتاى رسيد و ياسار [ 328 ب 
  ] تا به كنار چول به اتفاق جلايرتاى بيامدند . چون از قپچاق اثرى نديدند بازگشتند و صورت حال براق تقرير كردند . براق از ترس آنكه مبادا قپچاق بر سر اردوهاى او رفته بىاندامى كند و مردم او را بىتوقّف از عقب او فرستاد . بنابراين ، قپچاق چون به حوالى اردوهاى براق رسيد به كسان او متعرّض نشد ، امّا متعلّقان مسعود بيگ را گرفته به انواع عذاب معذّب داشت و كس نزد اباقا خان فرستاده او را بر بازگشتن خود اطّلاع داد ، و از اين رهگذر ميانهء شهزاده قايدو خان و اباقا خان بساط دوستى و محبّت گسترده شد و اساس يكجهتى و مودّت در ميانهء ايشان استحكام پذيرفت ، چنانچه بعد از اين معامله اباقا خان و قايدو ، اورتاق « 1 » ، يكديگر را خطاب [ مى 
  ] كردند .\r\nو چون قپچاق به حدود بخارا رسيد پسر براق ، بيكتيمور ، از كش و نخشب ايلچى نزد او فرستاده التماس آن نمود كه « قپچاق چندان توقّف نمايد كه من او را كاسه گيرم . » قپچاق در جواب فرستادهء بيكتيمور گفت كه « روباه مىگويد كه من هزار لقب مىدانم كه به هريكى بلاى سگ از خود دفع مىتوانم كرد ، امّا با وجود اين حالت بهتر آن است كه نه او مرا بيند و نه من او را ! » القصّه قپچاق به هيچ وجه بازى نخورده خود را به سلامت و عافيت به شهزاده قايدو رسانيده صورت گذشته را به عرض او رسانيد . قايدو از بازگشتن او به غايت خرّم شده و خوشدل گرديد و قپچاق را بسيار تحسين نمود .\r\nامّا شهزاده چبات در اردوى براق مانده بود ، از جهت آنكه چون قپچاق به در رفته براق او را بسيار محافظت مىنمود و او در مقام انتهاز فرصت مىبود كه از ميان ايشان مانند قپچاق به سلامت تواند بدر رفت ، تا آنكه چون براق به عزم رزم اباقا خان برنشست چبات فرصت يافته با لشكر خود بگريخت ، و چون به حدود بخارا رسيد بر كنار آب حرامكان « 2 » مقام كرد و امراى\r\n\r\n\r\n","description":"","footnote":"\r\n( 1 ) . رجوع شود به پاورقى 1 ، صفحهء 3751 كتاب .\r\n( 2 ) . به صور مختلف از جمله چرامكان ، حرامكان و حرامكان آمده است . از روى جامع التواريخ شكل حرامكان انتخاب شد .\r\n","page_name":" 4063 ","page_number":355},
  {"content":"\r\n\r\nبخارا پيش بيكتيمور رفته حال چبات و بازگشتن او از پيش براق معروض داشتند . بيكتيمور به ايشان گفت كه « شما با لشكر بخارا وى را در صيد نتوانستيد آوردن . » گفتند : « چبات اروق [ است 
  ] و ما تاژيك و قراچو . چگونه با او جنگ كنيم ؟ »\r\nپس بيكتيمور تا لشكر خود سوار شده بىخبر آمده چبات را در ميان گرفت . و چبات چون چاره‌اى ديگر نداشت خود با ده سوار از ميان ايشان برآمده روى به راه نهاد و پل حرامكان را خراب كرد . و چون سپاه بيكتيمور بعد از ساعتى خبردار شدند قريب به سى فرسنگ در عقب او رفتند و هيچ اثرى از وى نديدند ، بالضّروره خجل و شرمنده بازآمدند و باقى مردم چبات در آن معركه كشته شدند . و براق از بازگشتن چبات و قپچاق بسيار آزرده‌خاطر گشت و آن را به فال بد دانست . بنابراين ، كس پيش قايدو فرستاده پيغام داد كه « هنوز به خصم مقابل نشده بوديم ، غبار معركه برنخاسته ، قپچاق و چبات يرليغ تو را دگرگون كرده برگشتند . قايدو بايد كه ايشان را تأديب نمايد تا ديگرى بر خلاف يرليغ اقدام ننمايد . »\r\nو چون براق به خراسان آمد حكم فرمود تا مرغزارها را بر لشكريان قسمت كردند و سپاهيان به طوى و عشرت مشغول شده اوقات خود را به فراغت گذرانيدند ، و بر اسبان سوارى سوار نمىشدند و اگر احيانا جايى مىرفتند بر گاو و خر سوار مىشدند . و اين تفأل نه لايق پادشاهان بود . و در وقت تقسيم علفخوارها ، علفخوار بادغيس هرات و نيشابور را به لشكر [ ييسور 
  ] داد و مرغاول را كه پادشاه و سپاه به او مىنازيدند بر سر راه‌هاى طوس به نيشابور تعيين نموده بود تا قراول لشكر بوده باشد و خود به طالقان مقام كرده ، اكثر اوقات به عيش و عشرت و شراب خوردن اشتغال داشت .\r\n\r\nذكر توجّه اباقا خان به دفع لشكر شرّ براق به جانب خراسان\r\nچون آمدن براق به عزيمت ايران بر اباقا خان مشخص شد ، امرا و نويانان و بزرگان حشم و اركان دولت و اعيان حضرت را جمع كرده در واقعهء هايلهء براق با ايشان مشورت كرد و گفت : « در اين باب رأى باريك شما چه اقتضا مىكند ؛ چه ، براق بر عداوت و دشمنى سابق با لشكرى جرّار خونخوار مانند درياى زخّار به قصد ديار ما آمده . اكنون اهمال در دفع او از حزم دور است . »\r\nچون اباقا خان سخن به آخر رسانيد ، شهزادگان و امرا و نويانان يك سر سر بر زمين نهاده گفتند : « ما اطاعت و فرمانبردارى پادشاه روى زمين را بر خود واجب مىدانيم و از بندگى او چاره نداريم ، هرچه امر فرمايد در اطاعت و امتثال آن تا جان در بدن داريم تقصير نخواهيم كرد . » اباقا خان از جواب ايشان چون [ 329 الف 
  ] گل از نسيم صبا شگفت و خاطرش قرار گرفت . بعد از آن صاحب سعيد شمس الدّين صاحب ديوان پيش آمد و زمين ادب ببوسيد و\r\n\r\n","description":"","footnote":"","page_name":" 4064 ","page_number":356},
  {"content":"\r\n\r\nگفت : « به حمد اللّه و المنّة كه چهارده برادر كه هريكى از آنها تنها صد مثل اين واقعه را طى توانند نمود از روى اطاعت و فرمانبردارى منتظر فرمان ايستاده‌اند و چندين امرا و نويانان معتبر كه همه شيران روزگار و بهادران كامگار كمر انقياد و اطاعت در ميان بسته در صدد خدمتكارىاند . و با وجود اين حال وسعت مملكت و معمورى خزانه پادشاه را از اين واقعه انديشه نبايد فرمود . »\r\nاباقا خان چون اين فصل از صاحب ديوان شنيد ، فرمود كه شب و روز بايد كه در مقام اسباب جنگ باشى و در يك هفته ما يحتاج اين يورش آماده سازى . صاحب ديوان به موجب فرموده در يك هفته آنچه سلاطين ذوى الإقتدار در دفع دشمنان قوى در كار دارند ، از سپاه و سلاح ؛ مثل نيزه و شمشير و تير و كمان و جوشن و امثال آن مستعدّ و آماده ساخته به عرض اباقا خان رسانيد كه آنچه پادشاه روى زمين به اين بنده فرمود همه را مهيّا و آماده ساخته از اطراف و جوانب ممالك ايران لشكرى با ده هزار سوار رسيد و چهل هزار سوار را در سرحدّ دربند نگاه داشت . همچنين مظفّر الدّين حجّاج با سپاه كرمان روى به درگاه اباقا خان نهاد ، و تبشين اغول و ارغون آقا با ده هزار سوار در نواحى مازندران و سارى بر سر راه گردانيده چشم انتظار بر سر راه پادشاه داشتند .\r\nو اباقا خان روز يكشنبه چهارم ماه رمضان سال ششصد و پنجاه و هشتم از رحلت خير البشر « 1 » به طالع سنبله با چهارده برادر و چندين امراى معتبر و مجموع سپاه گردون اشتباه كه به صد هزار سوار جرّار نيزه گذار مىرسيد ، عنان عزيمت [ از ميانهء آذربايجان 
  ] به صوب خراسان منعطف داشت ، بيت :\r\n به جنبش درآمد سراسر جهان * زمين پست شد زير جوشن وران\r\nاباقا خان در آن پيش چون شير نر * همايون يكى چتر بالاى سر\r\nبه دنبال شاه جهان قرچيان * به زرّين‌كمر تنگ بسته ميان \r\nو اگرچه در وقت توجّه اباقا خان از آذربايجان به جانب خراسان غلّه‌هاى مردم و رعايا رسيده ، امّا از كمال معدلت و سياست آن پادشاه جم جاه ، آن لشكر چون مور و ملخ را ياراى آن نبود كه به خوشه‌اى تعرّض توانند رسانيد . به هرجا كه رسيدى رعايا را حكم عيد نوروز بودى ؛ چه ، هيچ احدى را از بيم سياست زور و تعدّى به خاطر نمىگذشت و رعايا آنچه را سپاهيان را در خاطر بود به خاطرخواه خود مىفروختند و زرها مىگرفتند . و چون رايات نصرت آيات اباقا خان به سلطانيه كه در آن زمان به قنقر اولانگ ( - قونغور اولنگ - مرغزار خاكسترى )\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4065 ","page_number":357},
  {"content":"\r\n\r\nشهرت داشت « 1 » رسيد ، ايلچى قوبيلاى قاآن ، تكاچك « 2 » نام ، كه از حضرت قاآن پيش اباقا خان مىآمد و براق وى را در راه گرفته محبوس داشت ، از بند براق گريخته به خدمت اباقا خان رسيد و كماهى احوال براق و هرج و مرجى كه به واسطهء او در خراسان روى نموده بود به عرض رسانيد و كيفيّت براق و براقيان از نهايت غرورى كه دارند و مطلقا در مقام تهيهء اسباب جنگ نيستند ، و هميشه مست و بيهوش افتاده ، هركه هرچه مىخواهد مىكند ، و هيچ‌كس از ديگرى انديشه ندارد .\r\nاباقا خان چون اين حكايت شنيد از روى فراست پادشاهانه دانست كه اين اوضاع نشانهء نكبت و زوال دولت [ براق 
  ] است . بنابراين ، در مقدّمه جمعى از معتمدان و بهادران سپاه خود را تعيين نمود كه قراول‌وار پيش رفته تحليل احوال نموده از كليات و جزئيات امور آنچه پيش آيد اعلام مىنموده باشند . و خود در عقب ايشان به رسم ايلغار روانه گشت . و چون به حدود قومس « 3 » رسيد شهزاده تبشين اغول و ارغون آقا و سلطان حجاج ، پسر سلطان قطب الدّين حاكم كرمان ، به شرف ملازمت رسيده به عنايات پادشاهانه سرافراز گشتند . متعاقب ايشان شهزاده ارغون به شرف دستبوس پدر رسيد . اباقا خان از ديدن فرزند دلبند بسيار خوشحال و خرّم شد .\r\nچون به مرغزار رادكان طوس رسيد درم و دينار بر سپاه قسمت نمود و بر عام و خاص آن‌چنان بىدريغ زر مىريخت كه باران از ميغ ، و امرا و نويانان را به خلاع گرانمايه و صلات پادشاهانه و وعده‌هاى خسروانه اميدوار گردانيد [ 329 ب 
  ] و دل‌هاى بزرگ و كوچك را به دست آورد ، بيت :\r\n نشاط دل و زور بازو و دست * همه دردها را دوا از زر است \r\nو از مرغزار رادكان طوس كوچ كرده به راه باخزز روان شد و قبرتو بهادر « 4 » را پيشتر فرستاد كه راه‌ها را نيك تفحّص نموده از ياغى تحقيق كرده حقيقت حال را به پايهء سرير اعلى رساند . و متعاقب قبرتو بهادر ، توپچاق بهادر « 5 » و نيگباى بهادر « 6 » را با صد سوار فرستاد . بعد از آن اباقا خان در مقام ياساميشى و ترتيب سپاه خود گرديده ميسره را به برادر خود يشموت و بعضى امرا سپرد ، و ميمنه را به ابتاى نويان و سپناى نويان داد و در پيش قلب كه آن را قول گويند ارغون آقا را به نوكرى سلطان كرمان نامزد فرمود و برادر خود تبشين اغول را با سپاهى بزرگ و نام آوران از مغول و ترك به كنار رود مرغاب كه يورتگاه مرغاؤل بود فرستاد .\r\n\r\n\r\n","description":"","footnote":"\r\n( 1 ) . قبل از آن « شروياز » نام داشت . - روضة الصفا ، چاپ زرياب خويى ، ص 912 .\r\n( 2 ) . متن : كايبك . در منابع فرنگى به صورت نكاچك آمده است .\r\n( 3 ) . رجوع شود به پاورقى صفحهء 542 كتاب .\r\n( 4 ) . متن : قرتو بهادر .\r\n( 5 ) . متن : طونجاق بهادر .\r\n( 6 ) . متن : بيكى بهادر .\r\n","page_name":" 4066 ","page_number":358},
  {"content":"\r\n\r\nو چون مرغاؤل را از غايت غرور مطلقا به خاطر نمىرسيد كه كسى بر سر او تواند آمد ، تبشين اغول بر قراول او زد و چندى را بكشت و بعضى را اسير كرده به خدمت پادشاه فرستاد .\r\nو چون مرغاول بر حقيقت حال اطّلاع يافت مانند فيل مست كف بر لب آورده پيش براق رفت و گفت : « اى پادشاه ، ياغى رسيد و از بسيارى لشكر دشمن كه مانند مور و ملخ كوه و بيابان را فراگرفتند غافل نبايد بود ، و قراولان ما ظاهرا غافل بودند كه ناگاه جمعى از سپاه دشمن بر ايشان ريخته بعضى را كشتند و بعضى را زنده بردند . »\r\nبراق گفت : « اگر تبشين اغول و ارغون آقا از حدود مازندران لشكرى جمع آورده بازگشتند به پاى خود به گور آمده‌اند ، و اگر اباقا خان است كه آمده ، تو بر سر راه بنشين تا من لشكر را ترتيب داده متوجّه دفع او گردم . » و چون براق اعتماد تمام بر شجاعت مغول به نبرد داشت و دولت خود را روزبه‌روز افزون مىديد و خصم قوىبازو را ضعيف و خوار و زار اعتقاد مىنمود ، بنابراين ، كار او به فلاكت و زوال دولت كشيد .\r\nو اباقا خان از آن روزى كه از تبريز متوجّه خراسان گشته ، در اثناى راه هرجا كه به مزارات متبركه رسيدى در آنجا رفته بعد از مراسم زيارت و رعايت ساكنان آن مزار از روى تضرّع و نياز از حق سبحانه تعالى نصرت و ظفر مىخواست ، و هرجا كه درويشى و صاحب‌حالى را مىديد از وى التماس دعا مىكرد .\r\n بماليد رخ بر سر تيره خاك * بناليد در پيش يزدان پاك \r\nو از سر عجز و مسكينى گفت : « خدايا ! اگر مرا نصرت ظفر بخشى با بندگان تو عدل و انصاف كنم ، و شهرها را از متمردان و ظالمان ، و راه‌ها را از دزدان و راهزنان پاك سازم . » و چون عدالت اباقا خان به مرتبهء كمال رسيده [ بود 
  ] رعايا نيز دست به دعا برداشته از حق سبحانه تعالى ظفر و نصرت او را به تضرّع و زارى مىخواستند و در آن باب به درگاه ربّ الأرباب زارزار مىناليدند . و هرچند دعا و نياز قضاى نازل را دفع نمىكند و قدر را مانع نتواند شد ، امّا با وجود آن دعاى مخلصان صادق و مظلومان عاجز به درگاه قادر خلّاق اثرهاى عظيم دارد .\r\nالقصّه چون اباقا خان به حدود بادغيس رسيد ، ايلچى زيرك فصيح بيان را پيش براق فرستاده پيغام داد كه « اينك رايات نصرت آيات ما از عراق به خراسان رسيد تا شما را مشقّت سفر و رنج گرما و سرما نبايد كشيد ، و همانا به سمع شما نرسيده كه ملك با كفر باقى مىماند امّا با ظلم نمىماند ، [ بيت 
  ] :\r\n زدى آتش و شهرها سوختى * جهان داشتن از كه آموختى ؟ \r\nخردمندان و عاقلان از كارى كه آدمى را زيان و پشيمانى بار آورد ، احتراز و اجتناب واجب مىدانند . اكنون از گذشته هيچ نگويم ، و آنچه از خرابى ولايات از شما سر زده همه را ناكرده\r\n\r\n","description":"","footnote":"","page_name":" 4067 ","page_number":359},
  {"content":"\r\n\r\nانگاشته ، از سر نصيحت بزرگانه با تو مىگويم كه اگر از كردهء خود پشيمان شده در مقام عذرخواهى درآيى ما نيز به ازاى آن ولايت غزنين و قندهار را تا به كنار آب سند جهت خرج مطبخ تو مسلّم مىداريم ، و الّا جاى جنگ را تعيين نماى ، و همانا ادبار دولت و اقبال نكبت تو را بر اين افعال راهنمون گشته . »\r\nچون ايلچى اباقا خان پيغام بر وجهى كه از اباقا خان شنيده بود پيش براق بازگفت ، آتش خشم و نخوت او شعله كشيدن گرفت ، چنانچه كف بر لب آورد ، مع هذا بعد از ساعتى امرا و اركان دولت خود را طلب نمود و در باب صلح و جنگ با اباقا خان به ايشان مشورت نمود .\r\nيساق « 1 » بزرگ كه به شوكت و حشمت از جميع امراى براق زياده بود و در عقل و فراست از همگنان ممتاز گفت : « صلاح [ 330 الف 
  ] در صلح اصلح است و مصلحت در قبول نصيحت .\r\nاباقا خان پادشاهى بزرگ است و مصالحه با وى موجب افتخار و بزرگى ماست . امسال بايد در غزنين بود و سال آينده به مقتضاى وقت عمل نماييم . »\r\nمرغاؤل از شنيدن سخن مصالحه در خشم شد و گفت : « در مجلس سلاطين سخن سنجيده بر زبان بايد آورد و به واسطهء بيم و هراس خود فال بد نبايد زد ، و هركه از بسيارى دشمن و تلاطم امواج فتن بترسد لايق سرورى و حكومت نباشد . اباقا خان به جنگ مصر و شام مشغول است ، او را كجا فرصت آن است كه به خراسان تواند آمد ! چه ، اگر روى به اين جانب نهد تمام عراق و آذربايجان از دست وى بيرون رود . و اين پيغام ، بتشين اغول و ارغون آقا از روى اضطرار و تدبير خيال كرده‌اند و فرستاده‌اند كه شايد به آوازهء اباقا خان اين بليه از سر ايشان دور شود . »\r\nو چون مرغاؤل از قصّه‌پردازى فارغ گشت ، جلايرتاى سربرآورد و گفت : « ما اينجا از براى جنگ آمده‌ايم نه از براى صلح و صلاح ؛ چه ، صلح در ماوراء النهر ميسّر بود . »\r\nبراق سخنان مرغاؤل و جلايرتاى را پسنديده داشت ؛ چه ، سوداى جهانگيرى آن‌چنان در دماغ او جاى گرفته بود كه به هيچ وجه ازالهء آن ممكن نبود . هميشه ربع مسكون را به هوس گرفتن و سلطنت روى زمين در خيال داشتى ، بنابراين سخن ناصح مشفق را گوش نكرده قرار بر جنگ داد . جلال منجم را كه در فن احكام نجوم مهارتى تمام داشت و يكى از مقرّبان بود ، طلب داشته فرمود كه « از براى جنگ وقت اختيار بايد نمود . » منجّم گفت : « اگر تا يك ماه جنگ را موقوف داريد شما را بهتر باشد . » براق را اين سخن موافق طبع نيامد و منجم را گفت :\r\n« نيك ملاحظه نماى و هيچ سخن پوشيده و پنهان مدار . »\r\n\r\n\r\n","description":"","footnote":"\r\n( 1 ) . جامع التواريخ : ييسور .\r\n","page_name":" 4068 ","page_number":360},
  {"content":"\r\n\r\n ازينها كه گفتم ندارد اثر * چو كس نشوند پس چه گويم دگر \r\nجلايرتاى از سخن منجّم برتافته مانند شير شرزه بغرّيد و به‌سان آب از آتش بجوشيد و گفت :\r\n« سعد و نحس چه باشد و وقت نيك و بد چه ؟ چگونه كس ملاحظه كند كه دشمن غالب و قاهر و خصم مستولى قادر به قصد ما دندان‌ها تيز كرده به در خانه‌ها رسيده باشد ؟ » همچنين مرغاؤل نيز چون مار گرزه بر خود مىپيچيد و دندان خشم و كينه برهم مىخاييد . آخر الأمر رأيش بر آن قرار گرفت كه جاسوسان فرستاده تحقيق نمايند كه اباقا خان خود آمده يا جمعى از امرا را به جنگ ما نامزد كرده . اگر همانا خود آمده باشد در جنگ احتياط و حزم مرعى بايد داشت .\r\nو در خلال اين احوال اباقا خان از بادغيس به واسطهء كم علفى كوچ كرده روى به هرات آورد ، و چون به نواحى هرات رسيد به سمع همايون ايشان رسيد كه اهالى هرات براقيان را به علوفه و آزوقه و ما يحتاج مدد و معاونت كرده بودند ، بنابراين ، امير ابكجى نويان را حكم كرد كه با فوجى بىرحم از سپاه مغول به شهر هرات رفته در قتل و غارت و نهب و تاراج آنچه به دست ايشان آيد تقصير نكنند . و چون صاحب سعيد اين خبر شنيد بسيار مضطرب شد ، امّا چون كارى از پيش نمىرفت بالضّروره در آن مجلس ساكت شد و روز جمعه به بهانهء نماز به مسجد جامع رفت و در آنجا قاضى فخر الدّين اكابر و اعيان هرات را خبردار گردانيد ، و مردم از شنيدن آن خبر هولناك آن‌چنان پريشان شدند كه زياده بر آن متصوّر نبود . آخر الأمر صاحب‌ديوان به قاضى فخر الدّين گفت : « علاج اين واقعه منحصر در يك طريق است ، و آن اين است كه چون فردا پادشاه به تفرّج كارخانه كمخابافى به شهر خواهد آمد بايد كه اكثر اهالى هرات سر و پا برهنه كرده بر سر راه او آمده و از تعدّى و ظلم براقيان شكايت كنند ، كه من به قدر امكان سعى در استخلاص ايشان خواهم كرد . »\r\nبنابراين ، روز ديگر كه اباقا خان با جمعى از مقرّبان سوار شده عزم شهر نمود ، اهالى هرات سرها برهنه بر سر راه ايستاده دست به دعا برداشته عرضه داشتند كه « لشكر ياغى خان‌ومان بندگان را كه از دولت پادشاه روى زمين مانند پياز توبرتو از نعمت و ناز بود نهب و غارت كرده ما را بينوا ساختند . اكنون چون ماهى در خاك و مرغ در شبكهء هلاك بىبرگ و نوا مانده‌ايم . » و آنگاه صاحب سعيد در باب امداد و اعانت مردم هرات سعى بليغ به جاى آورده به سخنان نصيحت‌آميز و آنچه سلاطين را در باب مرحمت و مهربانى بر رعايا كه ودايع الهىاند گفته‌اند آتش خشم پادشاه را فرونشانده و بعد از آنكه محلّات و بازارها را بر هزاره و صده تقسيم نموده بودند چون اباقا خان به هزار جريب هرات فرود آمده آن موضع را مخيّم اقبال ساخت ، قراولان و جاسوسان براق را گرفته پيش اباقا خان آوردند [ 330 ب 
  ] اباقا خان فرمود تا هرسه را بر ستون ضيمه‌اى محكم بستند . بعد از آن از ايشان احوال پرسيدن شروع كرد .\r\n\r\n","description":"","footnote":"","page_name":" 4069 ","page_number":361},
  {"content":"\r\n\r\nيكى از آنها گفت كه « اگر پادشاه مرا به جان امان دهد من حقيقت حال را به راستى معروض دارم . » اباقا خان گفت : « ما از سر جرم تو گذشتيم ، حقيقت حال را واقعى بازگوى . » جاسوس عرضه داشت كه براق را خبر تحقيق شهريار آفاق نرسيده و بنابراين بعضى از اركان دولت او را عقيده آنكه شهزاده تبشين اغول و ارغون آقا با لشكر متوجّه اين جانب شده‌اند .\r\nآوازه در انداخته‌اند كه پادشاه خود آمده و جمعى را گمان آن است كه اباقا خان با لشكرى اندك در نهايت بىشوكتى مىآيد . بنابراين ، ما را فرستادند تا كماهى حالات را تحقيق نموده به عرض براق برسانيم . »\r\nچون اباقا خان اين حكايت شنيد ، خواست كه حيله انديشد كه به سبب آن رايت دولت او بلند و لواى اعدا پست گردد . خلاصهء حيله‌اى كه اباقا خان به مقتضاى آنكه ارباب دولت و اصحاب رأىهاى صواب را ملهم مىباشند ، روى نموده بود ، آن است كه اباقا خان بعد از شنيدن حكايت جاسوس فى الحال از سر تخت برخاسته بيرون آمد و جاسوسان را در همان موضع پيش تخت نگاه داشت و اباقا خان بيرون آمده يكى از مغولان داناى فصيح زبان را طلبيده با وى گفت كه « بعد از آنكه دو ساعت از شب بگذرد بايد كه تو به رسم ايلچيان به سرعت هرچه تمام‌تر در بارگاه درآيى و آنچه من به تو ياد مىدهم همچنان از روى جدّ به عرض رسانى كه هيچ‌كس را گمان خلاف آن نشود . »\r\nالقصّه اباقا خان آن مغول را تعليم كرده باز بر سرير پادشاهى قرار گرفت در حضور جاسوسان كه در ستون خيمه محكم بسته بودند ، با امرا و اركان دولت شروع در حكايت براق نمود كه چه نوع به او جنگ بايد كرد . و چون دو ساعت از شب درگذشت به يك ناگاه مغولى به صورت خارپشت همه تن سلاح پوش به بارگاه درآمد و زمين ادب ببوسيد و از روى اضطراب و وحشت گفت : « به تبريز بودم و در اين مدّت كه پادشاه روى زمين از دار السّلطنه متوجّه اين صوب شده ياغيان و دشمنان از اطراف و جوانب دندان طمع در ولايت پادشاه تيز كرده شروع در بىانبازى نمودند ، خصوصا از طرف دربند قپچاق لشكرى چون مور و ملخ خروج كرده‌اند و از دربند گذشته اردوها و خانه‌هاى بعضى از امرا را غارت كردند ، و اهل و عيال بسيارى را به اسيرى بردند . اكنون از دربند تا ارّان و ارمن و حدود روم و ديار بكر يكسر لشكر بيگانه است . چون دندانهء شانه پشت به پشت و قدم‌به‌قدم بازنهاده در مقام قتل و تاراج‌اند ، اگر پادشاه روى زمين در بازگشتن به جانب اردوهاى خود شتاب ننمايد و رعايا را درنيابد بىشك خان‌ومان و زن و فرزند سپاه و رعيت بر باد خواهد رفت ، و آن زمان پشيمانى سودى نخواهد داشت . »\r\nمغولكى مفلوك اين حكايت را چنان به سوز و گداز نقل كرد كه نزديك بود كه اباقا خان\r\n\r\n","description":"","footnote":"","page_name":" 4070 ","page_number":362},
  {"content":"\r\n\r\nباور كند . و چون اين حكايت شنيد مانند دريا از خشم بجوشيد و اين آوازه در امرا و لشكر چون آتشى بود كه در نى افتاده باشد ، و جاسوسان براق تمام اين حكايت را لفظا باللفظ مىشنيدند . اباقا خان بعد از ساعتى كه در فكر فرورفته بود و از خشم و كين روى او سرخ شده ، روى به امرا و مقرّبان آورده فرمود كه « نيكوكارى كرده‌ايم شهر هرات را از ياغى نگاه داشتيم و الوس و رعيّت و اردوها و متعلقان و خزانه و خواسته و حال و چهار پاى يه ياغى داده‌ايم ، همانا به اميد نسيه نقدى رها كرده‌ايم . اكنون تدبير غير از اين نيست كه هم امشب عنان عزيمت به صوب آذربايجان منعطف داريم و در ده شبانه‌روز ديگر بايد كه به تبريز درآمده باشيم . »\r\nو بعد از قرارداد به اين معنى در حضور جاسوسان براق طبل كوچ زدند و صحراى هزار جريب را همچنان پر و مالامال خيمه و خرگاه سياه و سفيد بگذاشتند . اباقا خان سوار شد . روى به جانب عراق نهاد و به آواز بلند - چنانچه جاسوسان براق شنيدند - گفت كه « اين جاسوسان را بكشيد » و پنهانى حكم فرمود « آن جاسوس راستگوى را بگريزانيد و آن دو ديگر را در حضور آن راستگوى گردن زنيد . » جلاد به موجب فرموده عمل نموده آن دو جاسوس را گردن زد و آن راستگوى را به واسطهء اضطراب كوچ اندك اهمال نمود كه وى از نظر او غايب شد و جلاد سوار شده روى به راه نهاد ، و آن جاسوس را گمان آنكه وى در طلب وى مىگردد . به‌هرحال آن جاسوس در ميان آن غوغا اسبى به دست آورده خود را بر پشت آن اسب گرفته روى به اردوى براق نهاد .\r\nو از غوغاى كوچ هيچ‌كس به كسى نمىپرداخت . و اباقا خان روز ديگر به مرغزار جينه « 1 » كه براى [ 331 الف 
  ] رزمگاه اختيار كرده بود رسيده منزل ساخت و از آنجا كس پيش شمس الدّين محمّد نيازى ، كه از قبل ملك شمس الدّين كرت شحنهء هرات بود ، فرستاد كه « حكم و فرمان آن است كه فردا به استقبال براق نيايند و دروازه‌هاى شهر را نگشايند تا ما را ايلى و يكدلى شما به تحقيق معلوم گردد ؛ چه ، ما اردوى خود را گذاشته به اين موضعى كه از براى جنگ خوش كرده‌ايم از براى آن آمده‌ايم كه براق را به اينجا كشانيم تا مهم او را بالكليّه فيصل داده خراسان را از دست تاخت و تاراج وى خلاص كنيم . »\r\nو جاسوس مذكور خندان و خرامان خود را به بارگاه براق رسانيده او را از بازگشتن اباقا خان به آن وضع مضطربانه برقرار آنكه روز دهم به تبريز درآيند خبردار گردانيد ، و سبب آمدن او كه آمدن سپاه دشت قپچاق بود به ولايت آذربايجان و به اسيرى بردن زن و فرزند بسيار از امرا و اركان دولت به نوعى كه تقرير شد همه را يقين كرد و بعد از آن خلاص شدن\r\n\r\n\r\n","description":"","footnote":"\r\n( 1 ) . ق : خنيه ؛ م ، ش : خفيه .\r\n","page_name":" 4071 ","page_number":363},
  {"content":"\r\n\r\nخود را و كشته شدن آن دو ديگر را و اسب گرفتن و گريختن خود به عبارتى مضحك نقل نمود كه براق و حاضران از خنده و قهقه پشت بر زمين نهادند و مكرّر آن حكايت را از جاسوس مىپرسيدند و خنده مىكردند . بعد از آن جاسوس گفت كه « الحال صحراى هزار جريب از خرگاه و اسب و شتر و ملبوس و مفروش پر است و از آدميزاد در آن ديار و صحرا ديّارى نيست . »\r\nبراق از شنيدن اين خبر مسرّت اثر آن‌چنان خوشحال و خرّم گرديد كه زياده بر آن متصوّر نبود و هرلحظه زبان حالش به اين مقال گويا :\r\n اينكه مىبينم به بيداريست يا ربّ يا به خواب * خويشتن را اندرين نعمت پس از چندين عذاب \r\nو چون اين خبر در اردوى براق اشتهار يافت ، امرا و اركان دولت او از براى تهنيت روى به بارگاه او نهادند . و اوّل مرغاؤل و جلايرتاى به بارگاه براق درآمده رسم تهنيت به جاى آوردند .\r\n سرافراز مرغاؤل جنگجوى * بيامد زبانى پر از گفتگوى\r\nكه اقبالت اى شاه ! پاينده باد * سپهرت چو ما بندگان بنده باد\r\nنگفتم كه نبود كسى مرد تو ؟ * نيارد كسى تاب ناورد تو\r\nشنيدى كه بىكوشش و جنگ و كين * گريزنده شد پادشاه زمين \r\nالقصّه براق و براقيان به دمدمهء دروغ و وسوسه و حكايت بىفروغ فريفته و مغرور گشته پيش از طلوع سليمان آسمان سوار شده به مهابتى كه صلابت زمين از آن موم گشتى ، روى به اردوى اباقا خان نهادند . و چون به نواحى هرات رسيدند مسعود بيگ جهت ترتيب ساورى متوجه شهر شد . چون به كنار خندق رسيد دروازه‌ها بسته ديد و برج و باره برآورده و پر از مردم يافت .\r\nسبب تمرّد اهالى هرات را از روى تعجّب پرسيد . قاضى فخر الدّين از بالاى فصيل قلعه آواز داد كه « اباقا خان ديروز كه از اين حدود كوچ كرده شهر را به ما سپرده ، اكابر و اشراف را سوگند داده كه در را بر روى ياغى نگشايند . اكنون وزير جهان و دستور تازهء عالميان را معلوم است كه نقض عهد از صفات ذميمه و ناقض عهد در دنيا و آخرت گناهكار و سزاوار عذاب الهى است . »\r\nمسعود بيگ گفت كه « صلاح شما در آن است كه در شهر را بگشاييد و به اندك ما حضرى اين سيلاب بلا را از خود دفع نماييد و به عجز و ضعف و بيچارگى پيش آييد ، واگرنه از اين جرئت و گستاخى مىانديشم كه عاقبت كار شما به ندامت و پشيمانى انگيزد و از پادشاه فيروز و سپاه كينه اندوز شما را چشم زخمى رسد . »\r\nهرچند مسعود بيگ نصايح گفت ، قاضى فخر الدّين و ساير اكابر و اهالى سخن او را گوش ندادند . بنابراين ، مسعود بيگ خشمناك بازگشته به عرض براق رسانيد كه « اهالى هرات\r\n\r\n","description":"","footnote":"","page_name":" 4072 ","page_number":364},
  {"content":"\r\n\r\nدروازه‌هاى شهر را بسته‌اند و علم تمرّد و عصيان برافراشته مهيّاى جنگ شده‌اند و برج و باروى شهر را مستحكم نموده‌اند . » شهزاده براق از استماع اين خبر برآشفت ، امّا از گريختن اباقا خان كه دشمن قوى بود آن مقدار انبساط و خوشحالى بر طبيعت او استيلا يافت كه به مخالفت هرويان التفات ننموده همچنان عنان ريز به جانب هزار جريب رفته خود در بارگاه اباقا خان فرود آمد و ديگر امرا و مقرّبان او هريكى در منزل يكى از امراى اباقا خان كه در مرتبه سهيم و شريك سپهسالار ، و على هذا القياس .\r\nو آن روز در اردوى اباقا خان به عيش و طرب گذرانيده قرار به آن دادند كه اباقا خان را تعاقب نموده تا مازندران در هيچ جا توقّف ننمايند و از مازندران [ 331 ب 
  ] به اين جانب نوّاب و عمّال خود نصب نمايند و متوجّه عراق گردند . همانا بيچارگان آخرين شب شقاوت و ادبار را اوّل سعادت و اقبال پنداشته روز ديگر قبل از طلوع آفتاب سپاه براق مانند سيلاب از فراز كوه فرود آمده در عقب اباقا خان روانه شدند و بعد از قطع فرسخى چند چشم ايشان از دور به صحرايى افتاد كه از كثرت سپاه نصرت انتباه مانند درياى اخضر موج مىزد . شادى براق و براقيان به مجرّد ديدن ايشان به اندوه مبدّل گشت و سور به ماتم و غم معوّض شد . براق فى الحال همانجا كه رسيده بود بر كنار رودخانهء هرات فرود آمد « 1 » و امراى خود را جمع كرده به كنگاچ مشغول شد .\r\nو از آن جانب اباقا خان امرا و نويانان و اركان دولت خود را جمع آورده گفت : « به قوّت خدا و دولت چنگيز خان و رأى و تدبير فقير اين گرگ پير در دام كام آمد ، و الحمد اللّه و المنّة كه به مكر و فريب سپاهيانه مانند مغناطيس آهن رباى و كهرباى كه كاه را جذب كند براقيان را با سپاهش ربوده به اين صحرا درآوردم . اكنون شما اميران از بهر جان و مال و عيال و اطفال و نام و ناموس و مولد و منشا و رعايت حقوق نو و كهنه همه يكدل و يكجهت شده روى به كارزار آوريد و تردّد و پردلى در خاطر خود درآوريد كه هرلشكرى كه در ميان آن جمعى متردّد باشند البته بالخاصيه شكست مىيابند ، و هيچ چيز در ظفر يافتن بر اعدا برابر اتّفاق نيست ، و چون حال همه كس به مردن است پس عاقل را در معركهء مردان به نام و ننگ مردن بهتر از آن است كه مانند زنان بر فراش يا در وقت گريختن كشته شود . »\r\nالقصّه اباقا خان در اين باب بسيار سخنان پادشاهانه گفت و امرا و اركان دولت خود را بر جنگ تحريص مىنمود كه در اين وقت خواجه نصير الدّين محمّد طوسى ، قدّس اللّه سرّه ، پيش آمده بعد از دعاى اباقا خان در آن مجمع كه همهء امرا و سپاه حاضر بودند فرمود كه « از اوضاع\r\n\r\n\r\n","description":"","footnote":"\r\n( 1 ) . جامع التواريخ : بر كنار هريوه رود بر لب قراسو فرود آمد .\r\n","page_name":" 4073 ","page_number":365},
  {"content":"\r\n\r\nعالم علوى فتح و نصرت پادشاه روى زمين ظاهر و هويداست ، و مؤيّد اين مقال آنكه حكما گفته‌اند كه خاطر پادشاه عادل آينهء مغيّبات است كه از اشعهء انوار عالم قدس عكس‌پذير مىشود . و نيز از حكما منقول است كه هيچ دليل در تاريكى شبهات چون رأى انور و خاطر ازهَر پادشاه نه ؛ چه ، فراست او ، جاسوس كشف طليعهء غيب است ، مادام كه هواى خشم برو مستولى نشده باشد ، و چون تدبير پادشاه روى زمين در باب بيرون آوردن دشمن به ميدان معركه موافق افتاد ، يقين است كه ثمرهء آن تدبير كه ظفر بر اعداست بىشكّ به حصول خواهد انجاميد . »\r\nاباقا خان و حضّار مجلس اين سخن را بسيار پسنديده داشتند و همگنان بر خواجه تحسين كردند ؛ چه ، سخن او موجب قوّت سپاه مىشد . القصّه بعد از گفتگوى بسيار اباقا خان در مقام ترتيب لشكر و تسويهء صفوف شده برانغار را به برادر خود تبشين اغول سپرد و [ سماغار 
  ] و هندونويان « 1 » را با بعضى امرا ملازم او گردانيد ، و جوانغار را به برادر ديگر خود يشموت سپرده سونتاى بهادر را به خدمت او تعيين فرمود و جمعى از امرا را با حاكم كرمان مظفّر الدّين حجّاج و اتابك دستان و اتابك يزد در مقدّمهء قول بداشت ، و امير ارغون آقا را از براى امداد ايشان در ميانهء قول و ايشان بازداشت و خود به نفس نفيس با آباتاى نويان و قساق و ساير بهادران آتش آهنگ در قول مانند قول ثابت‌قدم از روى وقار و تمكين قرار گرفت .\r\nبراق چون صورت حال بر اين‌گونه مشاهده نمود آهى سرد از سينهء پردرد بركشيد و گفت :\r\n« ظنّ ما خطا بود ، و يقين ما پندار . » و چون امرا و مقرّبان براق آثار كدورت و اندوه در روى او مشاهده نموده ، جمعى از بهادران خصوصا مرغاؤل و جلايرتاى بعد از دعا و ثنا گفتند : « اى پادشاه عالم‌پناه تو را به هيچ وجه از جمعيّت اين گروه انديشه نبايد نمود ؛ چه ، به دولت و اقبال تو اينك به حمله‌اى اين گروه انبوه را متفرّق و پريشان مىسازيم و روز روشن را بر ايشان مانند شب تار مىگردانيم . » و باز مرغاؤل گفت كه « زود باشد كه من اسب قنقر خود را در قنقر الانگ - يعنى سلطانيه - به چرا بگذارم . » و جلايرتاى نيز گفت : « به يك ماه نمىكشد كه من بارگير قشفاى خود را در آلاتاغ به علفخوار سر مىدهم . »\r\nبراق چون اين حكايت گزاف آيين از ايشان شنيد دل او اندك « 2 » انبساط و انشراح پيدا كرد ، و او نيز در مقام صف‌آرايى جوانغار و برانغار شده خود در قول قرار گرفت . و از طرفين دليران رزم‌جوى در ميدان جانبازى به جولان درآمده هركس هنرهاى خود را مىنمود . و اوّلا از طرفين تيراندازى كردند ، و مرغاؤل در اثناى تيراندازى مركب برانگيخت و بر سپاه عراق\r\n\r\n\r\n","description":"","footnote":"\r\n( 1 ) . متن : هفده نويان .\r\n( 2 ) . ق : اندك دل او .\r\n","page_name":" 4074 ","page_number":366},
  {"content":"\r\n\r\nحمله آورد و از راست به چپ مىتاخت و مردى مىانداخت [ 332 الف 
  ] كه ناگاه يكى از عراقيان حكم‌انداز به يك چوبهء تير آن پشت و پناه برنا و پير را از مركب حيات فرودآورد .\r\n چو پيكان ببوسيد انگشت او * گذر كرد از مهرهء پشت او\r\nز اسب اندر افتاد و ناچيز شد * به سخره جهان گفت كو پير شد\r\nاگر هست هشتاد جوشن به بر * ز شست قضا ، تير يابد گذر \r\nو از كشته شدن مرغاؤل ، براق و براقيان بسيار مكدّر شدند و آثار عجز و ضعف بر چهرهء براق ظاهر شد . بنابراين ، جلايرتاى پيش‌آمده به خدمت براق معروض داشت كه « اگر حكم شود تا من با چهار هزار سوار خود قدم در ميدان نهاده با اين سپاه كينه‌خواه جنگ كرده به عوض مرغاؤل دمار از روزگار اين جماعت نابكار برآورم . » براق او را بنواخت و اسب خاصهء خود را به او داد و گفت : « امّا به شرط آنكه از ميدان كين پيشتر نروى كه اعتقاد من آن است كه دشمنان در كمينگاه جمعى را گذاشته‌اند . »\r\nجلايرتاى از استماع اين سخن در خنده شد و گفت : « به اقبال و دولت پادشاه به يك حمله اين طايفه را تا به مازندران مىدوانم و اباقا خان را پيش تو دست‌بسته مىآورم . » اين بگفت و خود را به تصوّر آنكه اباقا خان است ، بر ارغون آقا و حاكم كرمان و باقى امرا و نويانان كه پيش قول ايستاده بودند زده جمعى را از آن طايفه به قتل رسانيد و باقى را پراكنده و متفرّق گردانيد .\r\nدر اين داروگير ناگاه تيرى بر ارغون آقا آمده بىروح گشت و اتابك يزد و اتابك دستان زخم‌خورده خود را در ميان كشتگان انداختند .\r\nاباقا خان از جرئت و جلادت و مردى و مردانگى براقيان هراسان شده كس پيش سونتاى بهادر - كه پيرى نود ساله بود - فرستاد و در بودن يا گريختن با وى مشورت نمود . سونتاى بعد از تأمّل بسيار از اسب فرود آمده در ميان معركه بر صندلى نشست و توق خود نصب كرد و كوركا فرمود زدن ، و لشكر خود را گفت « چون از مردن چاره نيست ، پس مردن به نام و ننگ بهتر باشد . و ما نعمت اباقا خان را از بهر اين‌چنين روز خورديم . اكنون من بارى قدم از اينجا برنمىگيرم تا كشته شوم يا ظفر يابم . اگر چنانچه سونتاى كشته شود پيرى نود ساله كشته شده باشد ، و هركه از جوانانيد در اين روز داد مردى و مردانگى كار فرموده از ننگ گريختن خود را نگاه دارد به شرف و عزّت و سيورغاميشى پادشاه مشرّف خواهد شد و روان چنگيز خان و تولوى از وى شاكر و خوشنود مىگردد ، و خانمان و مال خود را آبادان مىگرداند . و اگر عياذ باللّه مرا در ميان اين معركه بگذاريد شما با فرزندان خود از شمشير اباقا خان و اولاد چنگيز خان [ جان 
  ] به سلامت نخواهيد برد . »\r\nالقصّه سونتاى به اين سخنان دلپذير لشكريان را تسلّى داده خاطر ايشان را قرار و آرام داد و به\r\n\r\n","description":"","footnote":"","page_name":" 4075 ","page_number":367},
  {"content":"\r\n\r\nاباقا خان گفت كه « تو صد هزار مرد همراه آورده‌اى ، اگر بيست هزار آنها كشته شود چه باك ؛ هنوز هشتاد هزار آن باقى است . مردانه بايد ايستاد و جنگ كرد . »\r\nاباقا خان چون اين سخنان شنيد باز عزم رزم جزم كرده فرمود تا يشموت همچنان ميسره را ياساميشى كند « 1 » و ميمنه را خود اباقا خان ياساميشى كرده ميسره و ميمنه و قول ، هرسه را ، به يكديگر متّصل گردانيده بانگ بر سپاه و امرا زد كه « اى دلاوران كامگار و جنگ‌آوران شيرشكار ، وقت نام و ننگ و هنگام فرهنگ و جنگ است . هركه امروز خصمى را بيفكند يا زخمى كند يا سوارى بگيرد يا گردنكشى را بياورد ، او را آن‌چنان سيورغاميشى و تربيت كنم كه بعد از اين هرگز روى بينوايى نبيند . »\r\nلشكريان چون اين نويد اباقا خان شنيدند و ثبات قدم او را مشاهده نمودند ، همه قرار بر جنگ دادند و دشمن را به شپهء تير پيش گرفتند . و در اين وقت جلايرتاى اكثر صفوف سپاه عراق را برهم زده مانند عقاب بر عقب كبوتر و يوز در پى آهو و شير در عقب قوچ ، كه امير ارغون آقا به گمان اباقا خان است مىتاخت ، كه به يك ناگاه چون از صفوف بيرون رفته به دشت چينه « 2 » رسيد ؛ همهء صحراى آنجا پر از سپاه ديد كه اباقا خان ياساميشى كرده روى خود به معركه آورده . جلايرتاى از ديدن آن سپاه بيكران - كه اصلا در خيال او نبود ؛ چه ، گمان او آن بود كه آن فوج را كه وى پراكنده نموده قول اباقا خان است - سراسيمه و مدهوش شده دست بر دهان نهاد و دل از جان شيرين برداشت ؛ چه ، او قريب به چهار فرسنگ از پى هزيمتيان تاخته بود و اسبش فرومانده . در اين وقت مىخواست كه سپاه خود را جمع كند ، امّا چون به واسطهء شپهء تير سپاه عراق براقيان آن‌چنان متفرّق شده بودند كه ياساميشى ايشان ممكن نبود ، جلايرتاى [ 332 ب 
  ] بالضّروره روى به جانب كوه نهاد . اباقا خان ، بولاتيمور را با جماعتى در عقب او فرستاد كه هركه را از آن جماعت دريابى به قتل رسان .\r\nالقصّه چون جلايرتاى نيز از معركه بيرون رفت برادران اباقا خان ، تبشين اغول و يشموت از دو طرف مانند شير ژيان و هژبردمان بر ياغى حمله آوردند ، و امرا تمام بر عقب ايشان تاختند .\r\nو براق چون اين حالت را مشاهده نمود طاقت مقاومت نياورده به آواز بلند گفت كه « من در اين مدّت معارك بسيار ديده‌ام ، امّا هرگز اين‌چنين معركه ياد ندارم . » اين را بگفت و روى از معركه برتافت . و اباقا خان نسيم فتح و فيروزى بر مشام جان استنشاق نمود ، و دليران و بهادران عراق و خراسان از كمينگاه‌ها برآمدند و بر براقيان تاختند . و اين مرتبهء سيم بود كه رايت\r\n\r\n\r\n","description":"","footnote":"\r\n( 1 ) . رجوع شود به پاورقى 3 ، صفحهء 3754 كتاب .\r\n( 2 ) . چينه به مغولى يعنى گرگ . بويل به احتمال اين دشت را « دشت گرگان » دانسته است . - تاريخ ايران كيمبريج ، ص 337 .\r\n","page_name":" 4076 ","page_number":368},
  {"content":"\r\n\r\nدولت ايشان به يكبارگى سرنگون شد و امرا و اركان دولت براق مانند ماهى در خشكى به اضطراب و خفقان افتاده نه روى ايستادن دارند و نه ياراى گريختن . آخر الأمر بالضّروره هر يكى راه گريز پيش گرفتند . و در اثناى گريختن تيرى به مسلوق كورگان داماد براق برسيد و جان نازنين به قابض ارواح سپرد . و قتلغ تيمور راه غزنى درپيش گرفت و قومى بر ايشان سيورغال آوردند ، و جمعى به بلاد غور و برخى در بيابان سرگردان شدند و جمعى به آمويه رسيده از آب گذشتند ، و بقيّة السيف از سوار و پياده كه قوّت رفتار نداشتند در گوشه و كنارها پنهان شدند .\r\nو در اين معركه جلايرتاى آن‌چنان داد مردى و مردانگى داد و بهادرىها نمود كه نه رستم دستان به جنگ تركستان نمود و نه اسفنديار رويين‌تن به رزم هفت‌خوان . همانا اگر كه جلايرتاى در ميان نبود ، از هزيمتيان يك كس جان به سلامت نبرد ؛ چه ، آن مرد مردانه در وقت گريختن مانند شير غرّان و پيل دمان در عقب سپاه منهزم مىرفت . چون ميانهء او و خصمان عراق مسافت نزديك مىشد ، بازمىگشت و به زخم تيغ و تير و سنان ايشان را بازمىگردانيد و پس مىنشانيد ، تا آن جماعت شكست يافته دور مىشدند و در آن وقت جلايرتاى عنان اسب خود را بازگردانيده روى به راه مىنهاد ، تا آنكه باز خصمان نزديك مىشدند ، و باز جلايرتاى برمىگشت و به زخم تيغ و تير و سنان خصمان را بازمىگردانيد و خود پيش مىرفت ، و همچنين مىكرد تا آنكه از دست دشمنان خود را و چندين خلايق را خلاص ساخته از آب‌آمويه درگذشت .\r\nو براق روز ديگر به لشكر خود رسيد . جمعى چند برهنه و پياده بر وى جمع شدند . از شرمندگى سر خجالت برنمىداشت و همچنين سر پيش انداخته مىرفت تا به بخارا درآمد . و از امراى او بعضى به اباقا خان پيوستند ، مانند هولقون برادرزادهء ايلگاى نويان با هزارهء خود پيش اباقا خان رفت ، و بوجى پسر بود آن بن ستوكاى بن چغتاى خان نيز با مردم خود نزد اباقا خان رفت .\r\nاباقا خان بعد از فتح و فيروزى خراسان و مازندران تا كنار آب‌آمويه به برادر خود ، تبشين اغول ، سپرد و اهالى هرات را به انواع عنايات شاهى سرافراز نموده ايشان را سيورغاميشى فرمود ؛ چه ، در جنگ بهادرىها و دليرىها كرده بودند « 1 » . همچنين حاكم كرمان مظفّر الدّين حجّاج به واسطهء آنكه بسى آثار جميله به ظهور رسانيده بود و داد مردى و مردانگى داده ، به عنايات شاهانه سرافراز گرديد و در ميانهء ابناى جنس متمايز شد .\r\nو از جمله وقايع اين سال آنكه زعيم اسماعيليهء شام ، حسن پسر سعرانى ، جميع قلاعى [ را 
  ]\r\n\r\n\r\n","description":"","footnote":"\r\n( 1 ) . شايد به خاطر اين است كه مورخين فرنگى اين جنگ را « جنگ هرات » ناميده‌اند .\r\n","page_name":" 4077 ","page_number":369},
  {"content":"\r\n\r\nكه در آن ولايت بودند تسليم ملك ظاهر نموده به شرط آنكه در هرسال ملك ظاهر يك صد و بيست هزار دينار به او مىرسانيده باشد .\r\nو هم در اين سال در دمشق حكم شد كه هركه در خانهء او شراب پيدا مىشود خون او هدر باشد . و به واسطهء تحقّق آن ، خانهء بسيارى از يهود و نصارا را در دمشق خراب كردند تا آنكه ايشان نوشته‌اى به نوّاب و عمّال حاكم دمشق دادند كه بعد از اين خانهء هركه شراب ظاهر شود مال او ديوانى باشد و خونش هدر .\r\nو فوت صاحب الحاوى نجم الدّين عبد الغفار قزوينى نيز نزد بعضى از جملهء وقايع اين سال است ، و معتقد بعضى آن است كه فوت او در سنهء خمس و ستّين و ستمائه [ - 665 
  ] هجرى بود ، و اللّه اعلم .\r\n\r\n","description":"","footnote":"","page_name":" 4078 ","page_number":370},
  {"content":"\r\n\r\n\r\nذكر وقايع سال ششصد و پنجاه و نهم « 1 » از رحلت خير البشر « 2 »\r\nدر اين سال اباقا خان مظفّر و منصور از خراسان به جانب آذربايجان مراجعت نمود و در غرّهء شهر ربيع الأوّل اين سال به مراغه رسيد و روز پنج‌شنبه بيستم اين ماه در جغاتو به اردوهاى خاتونان خود پيوست . و هم در اين تاريخ [ 333 الف 
  ] ايلچيان از بندگى قوبيلاى قاآن رسيده بودند و از براى اباقا خان يرليغ ايالت ولايت ايران تا سرحدّ مصر و مغرب‌زمين با تشريفات خاص آوردند . و اباقا خان در روز چهارشنبه دهم شهر ربيع الآخر در موضع چغاتو بر وفق يرليغ قاآن [ براى بار دوّم 
  ] بر تخت ايران نشست و شهزادگان و امرا چنان كه رسم مراسم تهنيت بود به جاى آورده آن روز را به عيش و طرب گذرانيدند .\r\nمقارن اين حال از جانب دربند ايلچيان منگو تيمور با انواع تحف و هدايا از باز و شونقار و شاهين به خدمت اباقا خان به تهنيت فتح برآمدند . اباقا خان ايشان را بسيار عزّت و احترام نموده بعد از چند روز رخصت مراجعت فرمود و از براى منگو تيمور نفايس از هرقسم چنانچه لايق سلاطين ذوى الاقتدار باشد فرستاد .\r\nو در سيم ماه رمضان سال مذكور اباقا خان در حدود [ درّهء 
  ] جغاتو شكار مىكرد ، ناگاه گاوى از جاى خود خيز كرد و خود را بىخبر به اباقا خان رسانيد كه نزديك بود كه وى از اسب درافتد ، امّا خود را مردانه نگاه داشت و شاخ گاو بر حلق او رسيده شريانى از شريانات گشاده شد ، و هرچند مىكردند خون بند نمىشد . آخر الأمر قورچان آقا پدر توقتيمور ايداچى با اجازهء امرا زه كمان را برداشت و آن را به خاك آلوده ساخت و آن را به زخم گاو آن مقدار زد\r\n\r\n\r\n","description":"","footnote":"\r\n( 1 ) . م : سال ششصد و شصت و سه .\r\n( 2 ) . ق : عليه و آله التحية من الملك الأكبر .\r\n","page_name":" 4079 ","page_number":371},
  {"content":"\r\n\r\nكه آن موضع آماس كرد و خون بايستاد . و اباقا خان او را به انواع عنايات بنواخت . و آن ورم بزرگ شد و درد مىكرد ، و اباقا خان از آن رهگذر بسيار تشويش مىداشت ، و اطبّايى كه در ركاب او بودند از ترس ياراى شكافتن آن نداشتند ؛ با وجود آنكه مادهء آن ورم نضج يافته مستعد شده براى شكافتن .\r\nآخر الأمر قدوة الحكما خواجه نصير الدّين محمّد طوسى ، قدّس سرّه ، دليرى كرد و از جميع شهزادگان و امرا متعهد شده كه اگر اين ورم را بشكافند هيچ چيزى به ذات پادشاه نخواهد رسيد و صحّت كامل حاصل خواهد شد . و چون خواجه اين تعهّد كرد امرا و اركان دولت در اين باب از وى نوشته گرفته او را رخصت دادند . خواجه فى الحال ابو العزّ جرّاح را فرمود تا آن ورم را بشكافت و چرك و مادهء خبيث كه جمع شده بود پاك ساخت . فى الحال دردى كه به آن اباقا خان استقرار نداشت تسكين يافته ، بعد از وى بالكلّيه از آن تشويش اثرى باقى نماند .\r\nو از جمله وقايع اين سال احوال براق است بعد از اين شكست . چون از اباقا خان هزيمت يافت و به ماوراء النهر رفت ، هميشه مغموم و مكدّر مىبود و روزبه‌روز از غصّه و درد بىدرمان مىگداخت و آرزوى مرگ مىكرد امّا نمىيافت با وجود اين حال هميشه از اعراض امرا و مردم خود را فحش و دشنام داده اكثر امرا از وى جدايى اختيار نمودند و متفرّق و پراكنده شدند . و او چون اين حالت را مشاهده نمود خشمش زياده شد و از زيادتى اعراض و خشم ، مزاج او از اعتدال انحراف يافت و مرض فالج ( سكته ) بر وى عارض شد ، و استيلا و قوّت مرض به مرتبه‌اى رسيد كه اطبّاى حاذق از معالجهء او عاجز آمدند . و وى چون از سوارى اسب بازماند در محفّه نشستى و تردّد كردى .\r\nالقصّه چون براق از جميع جهات و تدبيرات مأيوس شد و نااميد گشت علماى اسلام بخارا را جمع آورده در حضور ايشان كلمهء شهادت بر زبان گذرانيد و در سلك اهل اسلام منتظم شد و خود را سلطان غياث الدّين ملقّب گردانيد تا به بركت ايمان و اسلام رمقى در جان وى حاصل آمد و اندك انتعاش به طبيعت او راه يافت ؛ چه ، اگرچه امرا از وى رويگردان شده متفرّق و پراكنده شدند ، امّا به واسطهء دخول او در ملّت اسلام رعاياى ماوراء النهر در مقام اطاعت و بندگى درآمده اظهار دوستى و اخلاص او مىنمودند .\r\nاز جمله جماعتى كه در اين وقت از پيش او بىرخصت راه بيش باليغ گرفته احمد اغول پسر بورى بن منسوكاى بن چغتاى « 1 » بود . و اين احمد تركى باثبات و وقار و نيكواخلاق بود ، امّا اكثر اوقات به شراب خوردن اشتغال داشت . و براق چون خبر رفتن او شنيد ، بسيار\r\n\r\n\r\n","description":"","footnote":"\r\n( 1 ) . جامع التواريخ : بورى بن چغتاى .\r\n","page_name":" 4080 ","page_number":372},
  {"content":"\r\n\r\nآزرده‌خاطر گشت و شروع در اضطراب كرده و مىگفت : « من در حقّ اين طايفه چه بدى كرده‌ام غير از آنكه در ميانهء دولت من ايشان به عيش و طرب مىگذرانيدند و چندين اموال و اسباب به هم رسانيدند و هميشه لاف وفادارى مىزدند . و حال آنكه در روز جنگ با اباقا خان همه خلاف سخنان خود كرده روى از معركه بتافتند و مرا تنها در ميان دشمنان بگذاشتند .\r\nاكنون چون مرا عارضهء اين مرض روى نموده باز آن عادت قديم كه بيوفايى است مرعى داشته مرا به اين حال گذاشته‌اند . ان شاء اللّه اگر حق سبحانه تعالى مرا شفاى كامل از اين مرض نصيب كند همگنان اهل عالم خواهند ديد كه چگونه سزاى اعمال و افعال ناشايستهء [ 333 ب 
  ] به ايشان خواهد رسيد . »\r\nدر اين وقت خاتون براق ، نوگا نام گفت كه « تو در اين بيمارى چرا خشم و اعراض به خود راه مىدهى ؟ لشكرى همراه من بفرست تا من احمد اغول را گردن‌بسته به خدمت بياورم . » براق را از سخن خاتون غيرت شد و امراى خود را طلب داشته با ايشان در باب برگردانيدن احمد كنگاچ كرد و قرار به آن دادند كه ناؤلدار « 1 » با هزارهء خود برود و احمد اغول را بازگردانيده به خدمت براق بياورد .\r\nچون ناؤلدار به اين خدمت تعيين شد به عرض براق رسانيد كه « اگر احمد اغول تمرّد نمايد و به گفتهء من بازنگردد ناچار جنگ بايد كرد . اگر وى در جنگ كشته شود چگونه باشد ؟ » براق گفت : « آن زمان راه او باشد ، تو را هيچ گناهى نيست . » القصّه ناؤلدار با هزارهء خود سوار شد و روى به بيش باليغ نهاد .\r\nو براق آن زمستان قشلاق در بخارا كرد و در اوّل بهار در محفّه نشسته به آهستگى به جانب خجند روان شد ؛ چه ، خبر يافته بود كه نيگباى « 2 » پسر ساربان بن چغتاى به جانب خجند رفته و در آن حدود متحصّن شده . قبل از خود ناليقو اغول « 3 » بن قداقى را با لشكرى در عقب نيگباى فرستاد . و چون به حدود چاچ رسيد او برادر خود ياسار اغول را نزد قايدو فرستاده پيغام داد كه « دانسته باش كه من به كنگاچ تو از آب‌آمويه گذشته در كنار مرغاب با تبشين اغول جنگ كرده او را شكست دادم و در اين وقت قپچاق اغول به سخنى كه در وقت مستى ميانهء او و جلايرتاى گفت و شنيد شد خشمناك شده بىرخصت كوچ كرده رفت . و من چون خبر شدم مؤمن و ياسار و اباجى را بر عقب او فرستادم ، به سخن ما مطلقا التفات نكرد و بازنگشت . و بعد از رفتن قپچاق اغول كه ما به جانب هرات روانه شديم ، چبات نيز بىوحشتى و آزارى ترك همراهى ما كرده بازگشت . و به اين سبب لشكر ما دل‌شكسته شد و با وجود اين حال در\r\n\r\n\r\n","description":"","footnote":"\r\n( 1 ) . متن : باولدار .\r\n( 2 ) . متن : بيكتاى .\r\n( 3 ) . متن : تاليغو اغول .\r\n","page_name":" 4081 ","page_number":373},
  {"content":"\r\n\r\nمعركه مرغاؤل بهادر به تير قضا وفات كرد و جلايرتاى داد مردى و مردانگى داده ميسرهء اباقا خان را بشكست و ايشان بر قلب هجوم آوردند . در اثناى داروگير من از اسب افتادم و در ميان دشمنان پياده بماندم ، تا آنكه يكى از غلامان من اسبى به من رسانيد و من به هزار حيله خود را از ميان دشمنان بيرون آوردم . و چون نوگا خاتون از حال ما آگاه شد چهارپايان و سلاح و لباس و آنچه در كار بود به استقبال ما فرستاد . و مقارن اين حال خويشان و امرا از من برگشتند ، و اكنون من به واسطهء بيمارى در محفّه نشسته آهسته‌آهسته بر عقب احمد اغول مىروم تا او را بازگردانم . غرض از اين پيغام و درد دل آن است كه قايدو آمده مرا به لشكر و سلاح مدد كند تا هركه نقض عهد من كرده سر او را در چنبر اطاعت درآورده باشم . »\r\nو چون ياسار اغول به خدمت قايدو رسيد ، پيغام براق را ادا كرد ، قايدو از وى پرسيد كه « وقتى كه قپچاق اغول رنجيده از اردوى براق برآمد مؤمن و اباجى و تو را به اين طريق به طلب او فرستاده بود كه او را به دلجويى بازگردانيد ، و اگر بازنگردانيد او را به حيله نگاه داريد تا جلايرتاى با لشكرى در عقب شما برسد و كار او را تمام سازد ؟ »\r\nياسار اغول گفت كه هيچ لشكرى در عقب قپچاق اغول تعيين نشد ، و براق ما سه كس را فرستاد كه او را دلجويى نموده بازگردانيم ، و چون ما به او رسيديم هرچند ملايمت كرديم قبول نكرد ، بالضّروره بازگشتيم . »\r\nو قايدو چون حقيقت حال تحقيق كرده بود ، از دروغ گفتن ياسار اغول پريشان و آزرده‌خاطر شده گفت : « از دروغ و ناراستى شماست كه همهء آقا واينى از صحبت شما ملول شده رو بر مىگردانند ، و الّا در اين وقت كه تو به طلب مددى آمده‌اى و از تو تحقيق امرى [ كه 
  ] گذشته مىكنم ، دروغ گفتن چه ما حصل دارد ؟ آيا خيال شما آن است كه ما حقيقت حال را نمىدانيم و بر خيالات شما وقوف و اطّلاع نداريم ؟ كسى با شما چگونه راستى و دوستى ورزد كه زبان شما مطلقا به راستى نمىگردد . »\r\nياسار از دروغ گفتن بسيار شرمنده و منفعل شد و گفت : « براق به كفايت و رأى و مردانگى خود مغرور بود ، خصوصا چون تبشين اغول از پيش او هزيمت يافته روى بگردانيد ، او را خيال آن شد كه اباقا خان نيز در پيش او نتواند ايستاد . و به مجرّد شكست تبشين اغول ، براق آوازه در انداخت كه ملك خراسان را با لشكر خود گرفته نه به استمداد سپاه ما . بنابراين ، حق سبحانه تعالى اباقا خان را بر وى نصرت و ظفر داد تا آنكه شما را از ملك خراسان بيرون كرد . »\r\nالقصّه قايدو در مجلس چيزى چند كه موجب شرمسارى و انفعال ياسار اغول مىشد گفت و از مجلس برخاست و ياسار اغول را جاى تعيين نمود و فرمود كه « با وجود اين حركات ناشايسته كه [ 334 الف 
  ] از جانب شما به ظهور رسيده ، آنچه مرا از امداد ميسّر مىشود تقصير\r\n\r\n","description":"","footnote":"","page_name":" 4082 ","page_number":374},
  {"content":"\r\n\r\nنخواهد شد . » بعد از آن امراى خود را طلب داشته در باب امداد براق مشورت خواست . بعد از گفتگوى بسيار دختر قايدو ، تيمور بوگا ، كه در عقل و كياست از مردان عاقل اعقل بود و قايدو بىمشورت او در هيچ امرى شروع نمىكرد گفت : « بر همگان روشن است كه براق نهايت شرارت ذاتى دارد و از غايت شرارت اوست كه با وجود بيمارى فالج - كه حركت نمىتواند كرد و در محفّه نشسته - به جنگ احمد اغول مىرود . با وجود اين حال در فتنه‌انگيزى و شورش و طلب سپاه جدّ و جهد مىنمايد . و چون شرارت و بدنفسى او بر همهء عالميان ظاهر است ، مصلحت در آن است كه برادرش ياسار اغول را در اين‌جا نگاه دارى و خود با دو تومان مرد سوار شده متوجّه آن صوب گردى و پيش از خود پيش براق كس فرستاده او را تسلّى دهى كه اينك ما با لشكرى بسيار با ياسار اغول به امداد تو مىآييم ، تا او خاطر جمع كرده سعى و كوشش در فتنه‌انگيزى نكند ، و الّا اگر او داند كه شما به قصد او مىرويد و او را طاقت مقاومت نيست ، بالضّروره همچنان در محفّه نشسته خود را به خدمت قاآن مىرساند و در آنجا رفته صد هزار فتنه و بلقاق مىانگيزد . پس اولى آن است كه خاطر او را جمع كرده و برقرار داشته آن‌چنان بر سر او بايد رفت كه او را مجال جنبيدن نباشد و كار او را به اتمام بايد رسانيد ؛ چه ، خصم ملك را هيچ‌جا بهتر از شكم گور نيست . » « 1 »\r\nو چون تيمور بوگا دختر قايدو از اين سخنان فارغ شد ، پدرش و امراى حاضر همه بر وى آفرين كرده قرار بر كنگاچ او داده فى الحال كس پيش براق فرستادند كه « اينك ما با لشكرى گران به امداد و اعانت قايدو آمده مىرسيم . بايد كه از همهء ممّر خاطر خود جمع داشته به هيچ وجه پريشانى بر خود راه ندهند كه مبادا فكر و انديشهء بسيار موجب زيادتى مرض گردد . »\r\nو چون اين پيغام به براق رسيد بسيار خوشحال شد و اميدوار گرديد . در اين اثنا خبر كشته شدن احمد اغول بر دست ناؤلدار رسيد . و مفصّل اين مجمل آن‌كه پيش از آنكه قايدو و براق نزديك يكديگر رسند ، ناؤلدار به احمد اغول رسيده گفت : « تو اروق چنگيز خان [ هستى 
  ] و من قراچو ، و براق خان مرا به طلب تو فرستاده كه تو را به هروجه كه باشد باز گردانيده به خدمت او برم . اكنون صلاح در آن است كه تو بىگفتگو عنان عزيمت به صوب اردوى براق منعطف داشته خود را و ما را از جنگ آسوده گردانى . »\r\nاتّفاقا در اين وقت احمد اغول مست گذران بود . چون اين سخنان درشت از ناؤلدار شنيد از عين مستى بر وى برآمد ، و ناولدار بسيار ملاحظه مىكرد كه با اروق چنگيز خان جنگ\r\n\r\n\r\n","description":"","footnote":"\r\n( 1 ) . در جامع التواريخ : اين صلاح‌انديشى و ارائه طريق از سوى خود قايدو مطرح مىشود نه از سوى دخترش تيمور بوگا .\r\n","page_name":" 4083 ","page_number":375},
  {"content":"\r\n\r\nنكند ، آخر الأمر چون كار ناؤلدار به اضطرار كشيد و يقين او شد كه اگر وى دست بازدارد احمد اغول البته او را مىكشد و از سر كشتن او در نمىگذرد ، بنابراين ، بالضروره از براى دفع ضرر او از خود دست به تير و كمان يازيد و آن‌چنان تيرى از كمان گشاد داد كه بر احمد اغول رسيده از سينهء او بگذشت ، و احمد اغول را برداشته متوجّه ملازمت براق گشتند ، و ايلچى پيش از خود فرستاده براق را از كشته شدن احمد اغول خبر دادند .\r\nو امّا احوال نيگباى پسر ساربان پسر چغتاى كه به جانب خجند رفته بود و از اينجا براق ، ناليقو اغول پسر قداقى را در عقب او فرستاده . چنين آورده‌اند كه ناليقو پيش از خود ايلچى پيش او فرستاده پيغام داد كه « تو را البته توقّف بايد نمود تا ما به تو برسيم بعد از آن به اتّفاق يكديگر به هرجانب كه مصلحت باشد برويم . » بندگان نيگباى از ساده‌لوحى [ ى 
  ] كه داشت از اين پيغام خوشحال شده و سخن او را كه عين مكر و فريب بود راست دانسته توقّف نمود . و ناليقو ايلغار كرده صبح بر سر اردوى او ريخته تيرباران كرده . اتّفاقا تيرى به نيگباى رسيد كه يك لحظه مهلتش نداد ، و سپاه او نيز پراكنده شده هريكى به جانبى رفتند و بعضى ملازمت ناليقو اختيار كردند . و ناليقو اردوهاى نيگباى را غارت كرد و لشكر پراكنده بازگردانيده متوجّه ملازمت براق گرديد كه در اثناى راه خبر كشته شدن احمد اغول شنيد . و چون ناليقو برادرزادهء احمد اغول بود از كشته شدن او هراسيده عنان عزيمت به صوب بيش باليغ منعطف داشت .\r\nو مقارن اين حال قايدو نزديك به اردوى براق رسيده كس پيش او فرستاده پيغام داد كه « با لشكرى بسيار آمده‌ام ، كجا روم و فرمان چيست ؟ » براق جواب داد كه « قايدو بازگردد كه بعد از صحّت و خلاصى از اين مرض يكديگر را خواهيم ديد . » قايدو چون اين جواب شنيد امراى خود را جمع آورده و گفت : « براق يا در سكرات است يا مرده ؛ چه ، اين جواب از جان كندن او خبر مىدهد ، غايتش از كمال مكر و حيله كه دارد در وقت مردن نيز آن را به كار مىدارد و [ 334 ب 
  ] مىخواهد كه به فريب و افسون از دام ما بجهد . » پس قايدو در همان شب گرداگرد اردوى او را مانند دايره گرفت ، چنانچه هيچ راهى نگذاشت كه كسى از مردم او بيرون تواند رفت .\r\nو چون على الصباح اين خبر به براق رسيد از غصّه و بيم قايدو زبانش از گفتار بماند و در قوئيل‌ييل كه سال گوسفند باشد موافق سال ششصد و پنجاه و نهم از رحلت وفات يافت و حسرت جهانگيرى را با صد آرزوى ديگر به آن جهان همراه برد و مردم از دست جور و تعدّى او خلاص شدند . شهزاده قايدو چون هنوز از مردن او به تحقيق خبر نداشت ، على الصباح ايلچى نزد او فرستاد و پيغام داد كه « چون ما به اين نزديكى رسيده بوديم ، نمىخواهيم كه بىملاقات شما بازگرديم ، بنابراين ، به نواحى اردوى شما آمده‌ايم . »\r\n\r\n","description":"","footnote":"","page_name":" 4084 ","page_number":376},
  {"content":"\r\n\r\nاتّفاقا چون فرستادهء قايدو پاره‌اى راه آمد آواز نوحه و زارى كه اهل حرم براق مىكردند به گوش او رسيده قدرى راه كه پيشتر رفت يقين او شد كه براق سفر آخرت پيش گرفته . ايلچى فى الفور بازگشته قايدو را از واقعهء براق خبردار گردانيد . قايدو در اثناى آش خوردن آواز بركشيد و جزع و فزع آغاز كرد و تمام حاضران مجلس به موافقت او به ماتم نشستند . بعد از آن قايدو چند نفر از اهل حرم خود را پيش نوگا خاتون « 1 » ، حرم محترم براق ، فرستاده تعزيت داد و گفت : « ما نيز اينجا « 2 » به ماتم نشسته‌ايم . » و روز ديگر قايدو فرمود تا براق را در آن حدود در كوهى بلند دفن كردند و فتنه از عالم برخاست و غبار مخالفت كه در اطراف و جوانب برخاسته بود بنشست .\r\n نه گنجش به كار آمد و نى سپاه * به هنگام مردن چه شاه و گداى\r\nببردند يكسر به خاكش سپرد * همين است راه هر آن كس كه مرد \r\nو چون از تعزيت براق فراغ يافته روز ديگر مباركشاه پسر قراهلاؤو و چوباى و قبان پسران الغو بن بايدار بن چغتاى خان با تمامت امراى تومان و هزاره و صده و دهه قايدو را زانو زدند و گفتند : « قايدو آقاى بزرگ و سرور ما است . » بعد از آن جمعى كه براق بر ايشان ظلم كرده و به جور و ستم املاك و اسباب ايشان را گرفته بود به عرض قايدو رسانيدند كه براق به ستم و تعدّى املاك و اسباب ما را گرفته ، اگر همانا شهزاده آن را به ما باز گذارد از روى اخلاص در بندگى جانسپارى مىكنيم . و اگر شهزاده نيز ملتفت حال ما نمىشود ، بالضّروره مانند ذرّه در هوا سرگردان و پريشان خواهيم شد . »\r\nشهزاده قايدو همه را بنواخت و هركس را هرآنچه براق از ايشان به ستم گرفته بود باز داد ، و از اين جهت جميع مردم از روى اعتقاد و اخلاص بندگى شهزاده قايدو اختيار كرده هميشه زبان به ثنا و ستايش او گويا داشتند .\r\nو در تاريخ حافظابرو مسطور است كه بعد از فوت براق ، مباركشاه پسر هلاؤو آنچه در خزانهء براق از نقد و جنس يافت همه را برداشته متصرّف گشت به حدّى كه دو دانهء گرانمايهء قيمتى كه نوگا خاتون در گوش داشت آن را نيز به دست آورد ، و جمله اسبان و چهارپايان و آنچه از اسباب سلطنت و خانى داشت همه را با يكديگر قسمت نموده هريك به يورت خود بردند .\r\nو از جملهء وقايع اين سال آنكه روز دوشنبه هشتم شهر ذيحجّه شهزاده يشموت بن هلاگو خان وفات كرد .\r\nو هم در اين سال نيشابور از زلزله خراب شد . و ابتداى زلزله شب شنبه نوزدهم ماه صفر\r\n\r\n\r\n","description":"","footnote":"\r\n( 1 ) . متن : تركان خاتون .\r\n( 2 ) . ق : نيز ما اينجا .\r\n","page_name":" 4085 ","page_number":377},
  {"content":"\r\n\r\nاين سال شد و مدّت پانزده شبانه‌روز چند كرّت زلزله مىشد ، چنانچه از متمولان شهر نيشابور قريب به ده هزار آدمى به قلم آمده بودند كه در آن زلزله هلاك شدند ، غير از غريبانى كه در كاروانسراها بودند و غير از كسانى كه هيچ‌كس نام و نشان ايشان نمىدانست . و چون اين خبر به سمع اباقا خان رسيد حكم فرمود كه در پهلوى نيشابور شهرى ديگر بسازند . و خواجه وجيه الدّين زنگى را كه وزير خراسان بود حكم شد كه شهرى در پهلوى نيشابور بنا كند . به اندك مدّتى اين شهر كه الحال به نيشابور اشتهار دارد عمارت شد .\r\nو هم در اين سال ملك ظاهر ، والى مصر ، حصن اكراد را از فرنگان گرفت ، بعد از آن به محاصرهء قلعهء عكّا رفت و آن قلعه را بعد از مدّتى به صلح و امان گرفت و به صاحب طرابلس ارزانى داشت و با وى مصالحه و مهاونه نمود ، از قرارى كه تا ده سال با يكديگر جنگ نكنند و از قصد يكديگر امن باشند .\r\nو هم در اين سال سيلى آمد و نصف دمشق را خراب كرد و خلقى بيشمار از اطفال و عورات در آن سيل هلاك شدند ، و اگر يك زرع آب ديگر زيادتى مىكرد [ 335 الف 
  ] حكم طوفان نوح مىداشت .\r\n\r\n","description":"","footnote":"","page_name":" 4086 ","page_number":378},
  {"content":"\r\n\r\n\r\nذكر وقايع سال ششصد و شصتم از رحلت خير البشر « 1 »\r\nدر چهاردهم شهر صفر اين سال شهزاده تبشين اغول بن هلاگو خان درگذشت . و در ماه ذيحجه اين سال سلطان مظفر الدّين حجّاج ، پسر سلطان قطب الدّين ، حاكم كرمان ، در حين مراجعت از هندوستان با لشكرى گران در راه كرمان وفات كرد . و باعث رفتن او به هندوستان آن بود كه چون حجّاج سلطان در وقتى كه اباقا خان از آذربايجان به جنگ براق متوجّه خراسان بود وى لشكرى مستعدّ به هم رسانيده به خدمت اباقا خان پيوست ، و در آن معركه - چنانچه سابقا قلمى شد - آثار و مساعى جميله به ظهور از وى رسيد و در حضور اباقا خان وظيفهء جانسپارى و اخلاص به تقديم رسانيده منظور نظر عاطفت اثر اباقا خان گشته در وقت مراجعت اباقا خان خدمت حجّاج سلطان را به انواع عنايات پادشاهانه و انعامات خسروانه سرافراز ساخته به جانب كرمان فرستاد .\r\nچون حجّاج سلطان اين نوبت به كرمان آمد مهمّات او روزبه‌روز روى به ترقّى نهاد . او از غايت نخوت جوانى و غرور و تقرّب خانى رعايت حرمت محترم پدر خود ، تركان خاتون ، را مرعى نداشته بىآدابى را نسبت به خاتون عاقله به جايى رسانيد كه در مجلس بزم خواهىنخواهى آن خاتون با ناموس را حكما رقص فرمود . و ملكه تركان خاتون چون در آن وقت چاره‌اى غير از اطاعت آن بىحميت نديد ، بالضّروره به رقص كردن برخاست ، و نديمان حجّاج سلطان در وقت رقص تركان خاتون به اين بيت مترنّم شدند :\r\n پير است چرخ و اختر ، بخت تو نوجوان * آن به كه پير نوبت خود بر جوان دهد \r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4087 ","page_number":379},
  {"content":"\r\n\r\nتركان خاتون از حركات ناپسنديدهء آن صاحب اخلاق ناستوده رنجيده روز ديگر بىتوقّف متوجّه اردوى اباقا خان شد . حجّاج سلطان چون به خود انديشيد ، دانست كه از وى نسبت به ملكه تركان خاتون خلاف سر زده ، اگر به سمع پادشاه اباقا خان رسد ، دمار از روزگار آن نابكار برآورد . بنابراين ، بعد از رفتن تركان خاتون به جانب تبريز ، حجّاج سلطان كرمان را گذاشته به جانب هندوستان رفت و چندگاه در آن ولايات مىبود . آخر الأمر سلاطين هندوستان در مقام امداد و اعانت او شده لشكرى بسيار و فيلان بيشمار و اسباب سلطنت همراه او كردند ، و او به امداد و استظهار سپاه هند عنان به صوب كرمان منعطف داشت . و چون به پهكر رسيد مزاج او از جادهء اعتدال انحراف يافت و مرضى صعب بر وى مستولى شد و در سه‌شنبه يازدهم شهر ذيحجة الحرام سنهء سبعين و ستمائه [ - 670 
  ] هجرى درگذشت .\r\nو او را چهار پسر بود : سلطان مظفّر الدّين محمود شاه ، و شاه قطب الدّين طغانشاه ، و شاه ركن الدّين محمود شاه ، و شاه علاء الدّين حسين شاه . و هفت دختر داشت كه نام‌هاى ايشان با اسامى شوهران در تاريخ كرمان مسطور است ، هركه خواهد بر آن اطّلاع يابد به آن تاريخ - كه در وقت تحرير اين كتاب حاضر نبود - رجوع نمايد .\r\nو چون ملكه تركان خاتون به خدمت اباقا خان رسيد اطوار ناشايست حجّاج سلطان را به عرض او معروض داشت . اباقا خان بىنهايت آزرده‌خاطر شد و در مقام تأديب او به جدّ درآمد . غايتش مقارن اين حال خبر رسيد كه حجاج سلطان كرمان را گذاشته به جانب هندوستان رفت . بنابراين ، اباقا خان ، جلال الدّين سيورغتمش و قطب الدّين سلطان نوشته هردو را به اتّفاق يكديگر به حكومت كرمان فرستاد ، و سلطان جلال الدّين سيورغتمش را در باب تعظيم و تكريم تركان خاتون بسيار مبالغه فرمود . و ايشان تا زمانى كه اباقا خان در قيد حيات بود به شركت حكومت كرمان داشتند و تركان خاتون كمال عزّت و حرمت داشت . و بعد از فوت اباقا خان ، احمد خان چون بر سرير حكومت ايران قرار گرفت ، سلطان جلال الدّين سيورغتمش بنابر دوستى قديم كه با احمد خان داشت به اردو رفته عزل تركان خاتون نموده منشور حكومت كرمان را بىمشاركت و منازعت به هم رسانيد و از روى استقلال بر سرير حكومت كرمان متمكّن شد .\r\nو باقى احوال او با تركان خاتون در سنوات آينده مذكور خواهد شد ان شاء اللّه تعالى .\r\nو از جمله وقايع اين سال آنكه شهزاده قايدو ، نيگباى اغول ، برادر الغو ، را به جاى براق به حكومت الوس چغتاى تعيين نمود . و چون نيگباى اغول يك سال حكومت ماوراء النهر كرد پاى از دايرهء انقياد و اطاعت قايدو بيرون نهاده علم عصيان و لواى طغيان برافراشت . و چون قايدو بر احوال نكبت‌مآل او اطّلاع يافت ، پس در اوايل [ 335 ب 
  ] سال ششصد و شصت و يكم از\r\n\r\n","description":"","footnote":"","page_name":" 4088 ","page_number":380},
  {"content":"\r\n\r\nرحلت خير البشر « 1 » با لشكرى بيكران متوجّه ماوراء النهر شد و نيگباى اغول را گرفته هلاك گردانيد .\r\nو هم در اين سال آق‌بك « 2 » تركمان پيش لشكر اباقا خان بخارا را خراب كرد و مردم بسيار را به قتل رسانيد و باقى جلاى وطن كرده به خراسان آمدند . و مفصّل اين مجمل آنكه آق‌بك نام كه مدّتى مستحفظ قلعهء آمويه بود از قبل براق و مردم آن قلعه در آن زمان از ظلم و تعدّى او بسيار در عذاب بودند ، در اين وقت كه براق فوت شد به بندگى اباقا خان آمده به عرض رسانيد كه « لشكر بيگانه كه در اين جانب‌اند از بخارا قوّت مىگيرند و عازم جنگ آن ديار مىشوند . صلاح دولت در آن است كه بخارا را خراب سازند . » اباقا خان فرمود كه « اگر اهل بخارا به جلاى وطن و آمدن به خراسان راضى باشند ايشان را تعرّض مرسان ، و الّا بخارا را تاراج كن . » و همراه آق‌بك ، نيگباى بهادر و چاردو و الادو را با يك تومان لشكر فرستاد .\r\nو ايشان هرچهار كس چون به آن حدود رسيدند اولا كش و نخشب را چند نوبت تاختند و بعد از آن متوجّه بخارا گشتند . و چون به حوالى بخارا رسيدند در بيرون شهر فرود آمده كس پيش صدر جهان كه نايب امير مسعود بيگ يلواج بود - كه وى در آن وقت نزد قايدو رفته بود - فرستاده پيغام دادند كه « فرمان اباقا خان است كه اهالى بخارا شهر را بگذارند و با اسباب و اموال و زن و فرزند به بخارا روند . » اتّفاقا يكى از اين جماعت كه فرستاده بودند به بخارا لاچين « 3 » نام [ بود 
  ] كه آنجا رفته لاف و گزاف بىنهايت بزد ، و اوباش بخارا بىرخصت صدر جهان بر قتل او اقدام نمودند و او را به قتل رسانيدند ، و باقى مردم كه همراه لاچين رفته بودند گريخته پيش آق‌بك آمده حقيقت حال را بازگفتند .\r\nچون آق‌بك و آن سه بهادر ديگر كه اباقا خان فرستاده بود بر كشته شدن لاچين اطّلاع يافتند فى الحال با يك تومان لشكر سوار شده روى به بخارا نهادند . اهالى بخارا دروازه‌ها را بسته شروع در جنگ كردند ، و يك روز تمام ميانهء ايشان جنگ بود . و چون شب درآمد صدر جهان اكابر و اعيان بخارا را جمع كرده به ايشان گفت كه « ما جماعت تاژيك را با سپاه اباقا خان جنگ كردن و مخالفت حكم او نمودن از عقل دور است . صلاح همگنان در آن است كه با آق‌بك و اين جماعت صلح كنيم و هرچه فرمايد اطاعت و انقياد آن نموده ، زنده و سلامت اهل و عيال خود را به مأمنى رسانيم ، و الّا اين جماعت دمار از روزگار ما بيرون خواهند آورد . »\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . م : اسك .\r\n( 3 ) . به تصريح خواجه رشيد الدين ، پسر لاچين ، زيرك ، كه « به غايت فضول و فتّان » بود به بخارا رفت نه خود لاچين .\r\n- جامع التواريخ ، ص 1099 .\r\n","page_name":" 4089 ","page_number":381},
  {"content":"\r\n\r\nاتّفاقا هنوز ايشان در اين فكر بودند كه فردا تحفه‌اى لايق به هم رسانيده نزد امراى اباقا خان رفته عذرخواهى نموده دو سه روز مهلت طلبند تا استعداد خود كرده روى به خراسان نهند كه پسر زن آق‌بك ، هندو نام ، پسرزادهء تاج الدّين زيرك ، كه يك دروازهء بخارا به وى تعلّق داشت ، با آق‌بك راست آمده على الصباح بىخبر صدر جهان ، آن دروازه را بگشاد و لشكر اباقا خان يكباره به شهر درآمده شروع در قتل و غارت كردند و چندان خلايق را به ضرب تيغ بىدريغ هلاك گردانيدند كه در بخارا جوىهاى خون روان گشت و يك هفته على الأتّصال به قتل و غارت بخارا پرداختند ، و اكثر عمارات رفيعهء آن شهر را بسوختند ، خصوصا مقرّر شد كه [ مدرسهء 
  ] امير مسعود بيگ را ، كه از عمارت نامى ماوراء النهر بود ، با چند هزار مجلّد كتاب كه در آن مدرسه وقف بود آن‌چنان سوختند كه مطلقا اثرى از آثار آن نماند . و شب هشتم مىخواستند كه از جميع جوانب شهر بخارا را آتش زنند كه ناگاه سوارى چند مغول رسيدند و خبر دادند كه « اينك چوباى و قبان پسران الغوبن بايدار با ده هزار سوار رسيدند . »\r\nآق‌بك و نيگباى چون اين خبر شنيدند فى الحال از بخارا كوچ كرده با اموال و اسباب و چهارپايان بسيار و اسيران بيشمار روى به آب‌آمويه نهادند و همان شب از آب حرامكان بگذشتند ، و پگاه روز ديگر قبان و توقو و ناقو از آن جانب به كنار آب رسيده بانگ بر آق‌بك تركمان زدند كه « چرا اين‌چنين حركت ناشايسته را اقدام نموده‌ايد ؟ » ايشان جواب دادند كه « به فرمان آقاى تو اباقا خان كرده‌ايم و اينك يرليغ او . » قبان چون اين سخن شنيد صلاح در تعرّض ايشان نديد ، و ايشان نيز غنايمى كه از بخارا جمع آورده بودند حصّه‌اى جهت ايشان فرستادند .\r\nو ايشان آن را مفت دانسته از همانجا بازگشته روى به بخارا نهادند و بقيّة السّيف از ايشان را به قتل رسانيدند .\r\nو آنچه در تواريخ معتبره مسطور است - و العهدة على الراوى - آن است كه در اين واقعه پنجاه هزار آدمى به قتل رسيدند و مدّتى مديد قبان و چوباى [ 336 الف 
  ] قتل و غارت مىكردند تا آن شهر معظم با توابع و لواحق از قصبات و ولايات خراب شده ، و مدّت هفت سال در آن حوالى جانور نبود .\r\nو آق‌بك چون از آن غنايم اموال و اسباب به هم رسانيد خواست كه از همانجا بگريزد و پيش قايدو رود . اتّفاقا يكى از برادران او پيش شهزاده ارغون فى الحال ايلچى فرستاده تا او را بند كرده بياورند . و شهزاده همچنين او را به حضرت اباقا خان فرستاد . و چون آنجا رسيد حكم شد كه سخن او را بپرسند . اوّلا اقرار نمىكرد ، آخر الأمر چون چوبى چند بر وى زدند ، قبول كرد . بنابراين ، او را به ياسا رسانيدند و آه و درد مظلومان بخارا او را مهلت نداد .\r\nهم در اين سال در قلب زمستان زلزله [ اى 
  ] در تبريز واقع شد كه اكثر عمارات عاليهء آن\r\n\r\n","description":"","footnote":"","page_name":" 4090 ","page_number":382},
  {"content":"\r\n\r\nخراب شد و منارهاى شهر بيفتاد . و هم در اين سال چنگلاؤن بخشى « 1 » ، كه پيش سلاطين مغول بسيار معتبر بود ، در دهم ذيحجه وفات يافت .\r\nو در اين سال رام ديوان ، حاكم كشمير ، وفات كرد . و چون او وفات كرد و وى را فرزندى نبود ، و لجمى نام همين پسر را به فرزندى قبول كرده ولىعهد خود گردانيد و جاى خود را به وى داد .\r\n\r\n\r\n","description":"","footnote":"\r\n( 1 ) . متن : منگلاوبخشى .\r\n","page_name":" 4091 ","page_number":383},
  {"content":"\r\n . \r\n","description":"","footnote":"","page_name":" 4092 ","page_number":384},
  {"content":"\r\n\r\n\r\nذكر وقايع سال ششصد و شصت و دويم از رحلت خير البشر « 1 »\r\nدر اوايل اين سال پادشاهى الوس چغتاى به توقاتيمور تعلّق گرفت . و تفصيل اين مجمل آنكه چون نيگباى در زمان سلطنت خود توقاتيمور و باليقو و بوقا ، هرسه برادران قداقى را گرفته در بند داشت ، آخر الأمر چون نيگباى را ادبار دولت رسيده و با قايد و علم مخالفت برافراشته پاى از دايرهء فرمانبردارى او بيرون نهاد و قايدو - چنانچه سابقا قلمى شد - او را گرفته به ياسا رسانيد ، سلطنت مملكت چغتاى را بر بوقاتيمور مسلّم داشت . و بوقاتيمور را دو پسر بود : يكى اولجاتيمور و ديگرى اركتمور كه پدر او سوور و جدّ غزان خان است كه در ماوراء النهر پادشاه شد .\r\nو در اين سال از مشاهير حكما خواجه نصير الدّين محمّد طوسى ، قدّس سرّه ، روز دوشنبه هفدهم ذيحجه وقت غروب آفتاب عالمتاب در دار السّلطنهء بغداد وفات كرد . او را در كاظمين دفن كردند . اشتهار آن عالم ربّانى و مؤيّد سبحانى به مرتبه‌اى رسيده كه احتياج به نوشتن احوال او نيست ؛ چه تصانيف او عالمگير است و شاگردان او پيشواى علماى عالم ، مثل قطب الدّين علّامهء شيرازى و غير آن .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4093 ","page_number":385},
  {"content":"\r\n . \r\n","description":"","footnote":"","page_name":" 4094 ","page_number":386},
  {"content":"\r\n\r\n\r\nذكر وقايع سال ششصد و شصت و سيم از رحلت خير البشر « 1 »\r\nدر ماه ذيحجهء اين سال امير ارغون آقا در مرغزار رادكان طوس درگذشت و در همانجا مدفون گشت . و در اواخر اين سال چوباى و قبان و بعضى از براقيان كه مانده بودند بار ديگر لشكرى به بخارا آوردند و آتش غضب افروخته هركه را يافتند به ضرب شكنجه جان او مىگرفتند . و مدّت هفت سال ولايت ماوراء النهر آن‌چنان خراب و ويران بود كه حيوانات وحشى نيز در آنجا نتوانستند بود ، تا آنكه قايدو حكم كرد كه مسعود بن يلواج به بخارا و سمرقند رفته در مقام آبادانى و عمارت آن ولايت شود . بنابراين ، مسعود بيگ اين نوبت نيز مردم را از اطراف و جوانب دلجويى نموده در اندك زمان باز آن ولايت را آبادان گردانيد .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4095 ","page_number":387},
  {"content":"\r\n . \r\n","description":"","footnote":"","page_name":" 4096 ","page_number":388},
  {"content":"\r\n\r\n\r\nذكر وقايع سال ششصد و شصت و چهارم از رحلت خير البشر « 1 »\r\nدر اوايل اين سال اباقا خان در ارّان قشلاق نموده روزى به شكار سوار شده چون پنج فرسنگ از شاهرود گذشته به بيشه درآمده به شكار مشغول شدند ، ناگاه جمعى آدمى صورتان درنده سيرت از اهل تالش با تيغ و زوبين به قصد بندگان اباقا خان برخاستند ، و سواران مغول بر ايشان تاخته شروع در جنگ كردند ، آخر الأمر تالشيان طاقت مقاومت نياورده روى به گريز نهادند ، و اباقا خان حكم فرمود تا سپاه از اطراف و جوانب آن بيشه درآمدند و آن جماعت را دستگير نموده به خدمت بياورند . چون لشكر در دور آن بيشه درآمده مانند مركز آن بيشه را در ميان گرفتند ، سردار آن جماعت تيغ و كفن در گردن انداخته به بندگى حضرت اباقا خان آمده در مقام تسليم بايستاد . و آن پادشاه جهانگير چون او را بدان حالت مشاهده نمود ، نظر عنايت به حال او انداخته او را با متابعانش به جان امان داد .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4097 ","page_number":389},
  {"content":"\r\n . \r\n","description":"","footnote":"","page_name":" 4098 ","page_number":390},
  {"content":"\r\n\r\n\r\nذكر وقايع سال ششصد و شصت و پنجم از رحلت خير البشر « 1 »\r\nاز جمله وقايع اين سال رفتن ركن الدّين بندوقدار بود به ولايت روم و جنگ كردن او با امراى مغول و هزيمت يافتن سپاه مغول . و تفصيل اين مجمل آنكه چون سلطنت مصر و شام بعد از فوت صلاح الدّين يوسف - كه احوال آن به تفصيل [ 336 ب 
  ] تمام قلمى شد - در ميان فرزندان او مىبود تا آنكه آخر الأمر به ملك صالح رسيد . و چون مدّت عمر و حكومت وى به نهايت رسيد مملوكى تركمان ، قودوز نام ، به اتّفاق جمعى از غلامان ترك كه همه كفران نعمت صاحب خود قرار داده بودند فرمانفرماى بلاد مصر و شام گشته خود را به ملك مظفّر ملقّب گردانيده بعد از واقعهء بغداد و كشته شدن مستعصم عباسى ، ايلخان ، كيتبوقا نويان را به حكومت شام فرستاد . چون ايشان به ولايت شام درآمدند ، ميانهء ملك مظفّر و ايشان به نوعى كه سابقا مذكور شد جنگ واقع شده نسيم ظفر و نصرت در آن واقعه بر پرچم علم مظفّر وزيد و كار او روزبه‌روز در ترقّى مىبود تا آنكه يكى از مماليك ملك صالح ، بندوقدار نام ، كه اصل وى از قپچاق بود بر وى خروج كرده بعد از محاربات بسيار ملك مظفّر را به قتل رسانيد و بر سرير سلطنت مصر و شام متمكّن شد .\r\nو اين بندوقدار در عدل و شجاعت و همّت و ثبات رأى از ابناى روزگار امتياز تمام داشت ، و لهذا بعد از كشتن ملك مظفّر و استقامت مهمات سپاه و رعيّت ، ناگاه داعيهء تسخير ممالك روم از باطن او سر زده و در آن تأمّلى كافى به كار داشته رأيش بر آن قرار يافت كه اوّلا با دو كس از محرمان خود در لباس جاسوسان به روم رود تا بر كماهى حالات آن ولايت\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4099 ","page_number":391},
  {"content":"\r\n\r\nوقوف يافته از روى بصيرت و بينايى شروع در تسخير آن بلاد نمايد . بنابراين ، از فسطاط مصر بيرون آمده و به زىّ درويشان با دو نفر از مقرّبان خود به روم رفته تمامى حالات سپاه و رعيت آن ولايت را نقيرا و قطميرا تحقيق نموده مداخل و مخارج آن بلاد را مشاهده نموده بازگشت .\r\nو چون به فسطاط مصر كه مقرّ سلطنت او بود رسيد ، ايلچى نزد اباقا خان فرستاده پيغام داد كه « تفرّج ولايت روم بر باطن من استيلا يافته بود ، بنابراين ، بدان مرزوبوم رفتم و در دوكان فلان طبّاخ انگشترين خود را گرو مقدارى طعام كرده‌ام ؛ چه ، عادت تيراندازان آن است كه در آماجگاه انگشترين خود را گرو مىنهند . اكنون التماس آن است كه به نوّاب و عمّال آن‌جايى حكم شود تا آن انگشترين را جهت ما بفرستند . »\r\nاباقا خان چون اين حكايت را شنيد از كمال تهوّر و دليرى بندوقدار تعجّب نموده انگشت حيرت بر دندان نهاد و پيشانى را به انگشت فكر و تأمّل خاويدن گرفت ، و در ساعت ايلچى با غلام جهت قضيّهء انگشترين فرستاد . ايشان بعد از جستجوى انگشترين را از آن طبّاخ گرفته به خدمت اباقا خان آوردند . و سلاطين روزگار از شجاعت و شهامت بندوقدار اعتبارى گرفته از عاقبت كار او انديشه‌ها داشتند .\r\nچون حكايت رفتن بندوقدار به روم در لباس درويشانه اشتهار يافت ، معين الدّين پروانه ، حاكم روم ، كه ظاهرا دم از اخلاص اباقا خان مىزد و باطنا از تحكّمات لشكر مغول بسيار در پيچ‌وتاب مىبود ، پياپى مكاتيب رغبت‌آميز به بندوقدار نوشته او را به بلاد روم درآمدن ترغيب و تحريص مىنمود ، و در مطاوى مكتوبات چنين درج نمود كه « اگر بندوقدار عنان عزيمت بدين صوب منعطف دارد اين بنده كليدهاى قلاع اين ديار را در كف كفايت گماشتگان ايشان گذاشته خود را از تحكمّات امراى مغول - كه خاطر فاتر از رهگذر آن بسيار پريشان و اندوهگين است - خلاص سازد . »\r\nو چون مكررا اين التماس كرد و پياپى در اين باب مكاتيب تضرّع‌آميز نوشت ، بندوقدار به مقتضاى همّت بلند از براى امداد معين الدّين پروانه تهيهء يورش روم كرده با لشكرى انبوه از روى استعجال عنان عزيمت به صوب بلاد روم منعطف داشت . و چون به آن مرزوبوم رسيد بيم و هراس بر ضمير معين الدّين پروانه استيلا يافت ، و از ترس بندوقدار گريخته بر قلعهء بريات ، كه از مشاهير قلاع بود رفته در آنجا متحصّن شد ، و بندوقدار بر تمامت ممالك روم استيلا يافت . و از امراى مغول توقو « 1 » پسر ايلگاى نويان و برادرش اورغتو و توداؤن « 2 » پسر سودون برادر سوغونجاق نويان هريكى با يك تومان لشكر در آن حدود بودند . چون خبر\r\n\r\n\r\n","description":"","footnote":"\r\n( 1 ) . متن : بوقو .\r\n( 2 ) . متن : بوران .\r\n","page_name":" 4100 ","page_number":392},
  {"content":"\r\n\r\nاستيلاى بندوقدار را شنيدند همه اتفاق كرده روز جمعه دهم ذيقعدهء اين سال مستعد جنگ بندوقدار شده برآمدند . بندوقدار نيز صفوف سپاه مصر را آراسته روى به دفع ايشان نهاد .\r\nبعد از ملاقات هردو طايفه ، على الصباح شروع در كارزار كردند و تا نماز پيشين آتش جدال و قتال اشتعال داشت ، و از غايت سرما در آن روز توقو و توداؤن هردو با لشكر خود پياده شده جنگ مىكردند . آخر الأمر بعد از نماز پيشين سپاه مغول طاقت مقاومت نياورده روى به گريز نهادند و سپاه مصر تعاقب ايشان نموده اكثر آنها را به تيغ بىدريغ هلاك كردند ، و اندكى از ايشان به واسطهء آنكه شب در ميان آمد خلاصى يافتند .\r\nو بندوقدار به قيصريّه درآمد و يك هفته در آنجا بود [ 337 الف 
  ] و سكّه و خطبه به نام خود كرد ، و هرچند كس به طلب معين الدّين پروانه فرستاد ، نيامد . و چون به واسطهء علوفه سپاه بندوقدار تشويش مىكشيدند ، بالضّروره بندوقدار بعضى نصارا و ارامنه را به قتل رسانيده عنان عزيمت به جانب مصر منعطف داشت . و چون به مصر رسيد تمام مكتوبات معين الدّين پروانه را كه در باب طلب او نوشته بود به خدمت اباقا خان فرستاد .\r\nاباقا خان چون خبر هزيمت سپاه خود و كشته شدن اكثر ايشان شنيد ، آتش غضب او شعله زدن گرفت و همان روز از دار الملك تبريز بيرون آمده متوجّه ممالك روم گشت . و در ماه صفر سال ششصد و ششم از رحلت خير البشر به دامنهء كوه ايلسان كه معركهء جنگ در آنجا بود رسيد و چون نظر اباقا خان بر كشتگان افتاد بسيار بگريست و از براى توقو و توداؤن بسيار اظهار ملالت نمود ، بنابراين ، از سر غضب جمعى از تركمانان را كه فتنه‌انگيز بودند و طايفه‌اى از اعيان روم را سياست فرمود و فرمان داد كه اكثر ولايت روم را قتل و غارت كنند ، و صاحب سعيد شمس الدّين محمّد [ جوينى 
  ] چندبار شهر را بازخريد ، و از آن جمله يك نيمهء سيواس را غارت كردند . و در اين وقت صاحب سعيد عرضه داشت كه « پادشاه عادل از جهت گناه خاص عقوبت عام نفرمايد . » و اين شفاعت درجهء قبول يافت و از سر گناه ايشان درگذشت .\r\nبعد از آن اباقا خان عزيمت ولايت شام را مصمّم داشت . خواست كه رايات نصرت آيات بدان صوب منعطف دارد ، امّا چون قلب زمستان بود و هوا بسيار عفونت داشت ، جمعى از امرا معروض داشتند كه « اگر اين يورش را تا زمستان تأخير فرمايند چهارپايان و سپاه آسوده‌حال مىتوانند بود . » بنابراين ، اباقا خان عزيمت شام را تأخير فرمود . امّا جمعى از امرا را با سپاه بيكران به آن ديار تعيين فرمود و ايلچى [ ى 
  ] به تهديد تمام نزد بندوقدار فرستاده پيغام داد كه « تو مانند دزدان و راهزنان بر قراولان و راهداران ما مىزنى و جمعى از ايشان را به قتل مىرسانى ، و چون خبر توجّه رايات ظفر آيات ما مىشنوى دزدوار روى به گريز مىنهى ! اين نه افعال مردان است . اگر مردى دارى ، بايد مردانه ايستاد و با خصم خود جنگ كرد ،\r\n\r\n","description":"","footnote":"","page_name":" 4101 ","page_number":393},
  {"content":"\r\n\r\n بيا تا ببينى سنانِ مرا * يكى برگرايى عنان مرا\r\nاگر كوه باشى درآيى ز پاى * وگر سنگ باشى ، نمانى به جاى\r\nتو مردانِ جنگى كجا ديده‌اى ؟ * كه آواز روباه نشنيده‌اى \r\nو همانا تو نمىدانى كه خداى بزرگ روى زمين را به چنگيز خان و اروق او ارزانى داشته ، هر صاحب شوكتى كه به ايشان ستيزد همانا ادبار او روى نمود . « 1 » اكنون اگر تو دعوى مردى مىكنى بايد كه زمستان آمادهء جنگ ما باشى . »\r\nو قبل از آنكه اين پيغام به بندوقدار رسد قول قاهرهء آباقانى به ولايت او درآمده قلعهء بيره را محاصره نمودند و هرچند آن قلعه در استحكام آن‌چنان بود كه گرفتن آن به جنگ از محالات مىنمود ، مع هذا آزوقه نيز داشتند ، امّا اهالى آن قلعه با وجود اين حال حزم و احتياط را مرعى داشته حقيقت حال را نوشته در بال كبوتر بسته به جانب مصر فرستادند .\r\nو در تواريخ معتبره كه يكى از آنها روضة الصفاست مسطور است كه صبح وقت طلوع نيّر اعظم و عطيه‌بخش عرصهء عالم اهالى بيره كبوتر را رها كردند ، و هنوز آفتاب از سمت الرأس مايل نشده بود كه كبوتر به مصر رسيده بالاى قصر بندوقدار افتاد ؛ و مسافت آن از بيره تا مصر يك ماه زياده متعارف است .\r\nالقصّه چون بندوقدار بر مضمون مكتوب اهالى قلعه اطّلاع يافت در ساعت جواب نوشت كه « از تاريخ امروز تا روز هفتم اگر رايات ما در حوالى آن قلعه ظاهر نشود شما قلعه را تسليم كنيد . » و كبوتر را همان لحظه رها كرد . بعد از آن در ساعت فرمود كه سپاه يورش بيره را مستعدّ شوند . و روز ديگر على الصباح با هفت نفر از غلامان خود بر مراكب مام نشسته متوجّه آن صوب شد ؛ و از قاهرهء مصر تا بيره بيست و هفت مام بسته بودند و بندوقدار در چهار شبانه‌روز آن مسافت را قطع نموده روز پنجم خود را با دويست سوار جرّار به اين طرف آب بيره رسانيده از براى تسلّى و تسكين قلعه در همين طرف بالاى پشته برآمده فرمود تا علم او را برپاى كردند . و چون نظر اهالى قلعه بر شقهء لواى بندوقدار افتاد غلغلهء شادى به آسمان رسانيدند ، و امراى مغول چون اين خوشحالى و خرّمى از اهالى قلعه مشاهده نمودند متعجّب بماندند كه آيا منشأ اين حالت چه تواند بود ؟ ، چه ، هيچ احدى را به خاطر نمىرسيد كه بندوقدار به اين زودى از مصر به اينجا تواند رسيد .\r\nاتّفاقا بعد از رسيدن بندوقدار به هفت روز ديگر سپاه [ 337 ب 
  ] از عقب او به تعجيل تمام رسيدند ، و روز دوازدهم از تاريخ فرستادن اهالى قلعه كبوتر را به جانب مصر ، بندوقدار با\r\n\r\n\r\n","description":"","footnote":"\r\n( 1 ) . م : همانا ادبار او اقبال نمود .\r\n","page_name":" 4102 ","page_number":394},
  {"content":"\r\n\r\nلشكرى جرّار از آب بيره گذشته ؛ كه گذار از آن بىكشتى ممكن نبود . به اين طريق گذشت كه حكم فرمود به يك بار سى و پنج هزار شتر را در آب راندند و بر بالاى آن شتران شيران بيشهء وغا خود را مانند آتش در آب زده به آسانى بگذشتند . و اوّل كسى كه اسب خود را در آب راند بندوقدار بود . و چون امراى مغول و تاتار اين دليرى و جرئت از سپاه بندوقدار مشاهده كردند ناچار در خود طاقت مقاومت ايشان نديده روى به گريز نهادند . و بندوقدار به مجرّد از آب برآمدن در عقب ايشان شتافت و سپاه مصر تمام احمال و اثقال از خيمه و خرگاه و آنچه همراه چهارپايان ايشان نتوانست رفت ، گرفتند و غنايم بسيار از نقد و جنس در دست مصريان افتاد ، و بندوقدار مظفّر و منصور بازگشته روى به دمشق نهاده در مقام استعداد جنگ اباقا خان سعى و اهتمام مبذول مىداشت ؛ چه ، يقين او بود كه در زمستان اباقا خان متوجّه دفع او خواهد شد .\r\nاتّفاقا در اين اثنا بندوقدار واقعه [ اى 
  ] ديد كه دلالت آن داشت كه وقت سفر آخرت او به نزديك رسيده . مجمل اين مفصّل به نوعى كه در تواريخ معتبر مسطور است آنكه بندوقدار قبل از آنكه بر ملك مظفّر غالب آيد و او را به قتل رساند و بر سرير سلطنت متمكّن گردد ، در خواب ديد كه پيغمبر ما ، صلوات اللّه و سلامه عليه و آله ، او را شمشيرى عنايت فرمود ؛ و در آن هفته به سلطنت رسيد . و در اين وقت باز آن سرور را ديد به خواب كه فرمود به او كه « آن امانت را بازده » پس شمشير را از بندوقدار گرفته به ملك منصور سلطان سيف الدّين قلاوون « 1 » المعروف به الفى ارزانى داشت . و چون بندوقدار از خواب بيدار شد ، دانست كه آخر عمر اوست و اين دولت به الفى انتقال خواهد يافت ، بنابراين ، على الصباح الفى را طلب داشت و فرمود كه « چون تو پادشاه مصر شوى با تمام فرزندان و متعلقان من نيكويى كن و حقوق تربيت مرا فراموش مكن » آخر الأمر بعد از ديدن اين واقعه در ماه ذيحجّهء سال ششصد و شصت و ششم از رحلت خير البشر كه [ ششصد و 
  ] هفتاد و ششم از هجرت باشد در دمشق وفات يافت .\r\nو امرا و اعيان دولت بعد از فوت او ، سيف الدّين قلاوون را بر سرير سلطنت نشانده همه از روى اخلاص و يكجهتى كمر اطاعت و انقياد او بر ميان جان بسته منتظر فرمان بايستادند .\r\nسيف الدّين قلاوون فى الحال آراستگى سپاه كرده از دمشق بيرون برآمده روى به زمين بابل كه محلّ اجتماع سپاه تاتار شده بود نهاد . و چون به آنجا رسيد ميانه او و امراى مغول آتش رزم بالا گرفت . و بعد از كشش و كوشش بسيار سپاه تاتار روى به گريز نهادند و مصريان اكثر ايشان را به ضرب تيغ بىدريغ هلاك كردند و غنايم بيشمار به دست آوردند ، و بندگان سيف الدّين قلاوون الفى خرّم و مسرور و مظفّر و منصور به جانب مصر مراجعت فرمود .\r\n\r\n\r\n","description":"","footnote":"\r\n( 1 ) . م : قلاوز .\r\n","page_name":" 4103 ","page_number":395},
  {"content":"\r\n\r\nاز جمله وقايع اين سال آنكه اباقا خان شهزاده قونگقورتاى « 1 » اغول را با لشكرى بسيار نامزد ممالك روم فرمود ، و در وقت وداع در باب خراب كردن قلعهء توقات « 2 » ، كه از مشاهير قلاع آن ديار بود و قلعهء كوغانيه كه محكمهء امير معين الدّين پروانه پادشاه روم بود و اهل و عيال و خزاين وى در آنجا مىبود ، مبالغهء بسيار فرمود و خود در همين سال بازگشته به آلاتاغ درآمد .\r\nو چون رايات نصرت ايالت اباقا خان به آلاتاغ رسيد ، معين الدّين پروانه حاكم روم نيز از بيم و هراسى كه از رهگذر شهزاده قونگقورتاى به هم رسانيده بود ، از راه ديگر خود را به اردوى پادشاه اباقا خان رسانيده در مقام عذرخواهى درآمد . امّا چون مكتوباتى كه وى در طلب بندوقدار سابقا نوشته بود و او را به گرفتن آن بلاد ترغيب نموده و از اباقا خان شكايت بسيار نوشته - چنانچه سابقا اشاره به آن شده كه آن مكتوبات را بندوقدار به عينها به خدمت اباقا خان فرستاده بود - در اين وقت هرچند در مقام عذرخواهى شد فايده نداد ، و اباقا خان تمام فتنهء بندوقدار را و كشته شدن چندين هزار مغول را از جانب او دانسته كوچك توغچى « 3 » را فرمود تا روز غرّهء ماه ربيع الأوّل اين سال بندگان پروانه را در يايلاق آلاتاغ به ياسا رسانيد .\r\nو در هفدهم ماه همين ربيع الاوّل ، شمس الدّين محمّد صاحب‌ديوان را جهت استمالت رعيّت روم و ضبط آن مملكت به بلاد روم فرستاد . و چون صاحب‌ديوان به آنجا رفت آنچه از شهرها خراب شده بود اكثر ، بلكه همه را معمور و آبادان گردانيد و تمغايى كه در بلاد روم معهود نبود بر اهالى آن مقرّر گردانيد . و در اين اثنا خبر رسيد كه قهرمان نام مردى در نزديكى اوچ از حوالى و نواحى روم با جمعى [ 338 الف 
  ] متفّق شده در بيشه‌اى متحصّن گشته راهزنى مىكند . صاحب‌ديوان چون اين خبر شنيد به اتّفاق كهورگاى نويان و ارقسون نويان « 4 » متوجّه قهرمان شده او را در آن بيشه به آتش بسوخت .\r\nو در ماه صفر اين سال عزّ الدّين ايبك شامى كه با ده نفر گريخته به خدمت اباقا خان آمده بود تربيت فرموده حكومت ملطيّه « 5 » را به وى تفويض فرمودند و از براى علوفهء او و نوكرانش هرسال را پنج هزار طلا مقرّر گردانيد . و آن بىسعادت حرام‌نمك چون به ملاطيه رسيد مبلغ سيصد هزار درم از رعاياى آن بلده به ضرب چوب و شكنجه تحصيل نمود و باز گريخته به شام رفت .\r\nو صاحب‌ديوان در وقت بازگشتن از راه دربند به كوه البرز و لگزستان رفته ساكنان آن ديار را كه تا به آن زمان هيچ احدى را اطاعت نكرده بودند و ايل هيچ پادشاهى نگشته ،\r\n\r\n\r\n","description":"","footnote":"\r\n( 1 ) . متن : قنقواتادى .\r\n( 2 ) . متن : بوقات . توقات شهر و قلعه‌اى در سرزمين روم ميان قونيه و سيواس .\r\n( 3 ) . متن : كوچك انوقچى .\r\n( 4 ) . متن : ارغون نويان .\r\n( 5 ) . شهرى در شام .\r\n","page_name":" 4104 ","page_number":396},
  {"content":"\r\n\r\nبه خوبى تدبير ايل و رعيت ساخته به خدمت اباقا خان بازآمد .\r\nو از جمله وقايع اين سال فوت شمس الدّين محمّد كرت بود در حبس اباقا خان . و مفصّل اين مجمل مشتمل بر مبادى احوال ملك شمس الدّين و تحقيق نسب وى آن است كه بندگان ملك شمس الدّين ابى بكر كرت از ملوك غور بود و خواهرزادهء ملك ركن الدّين ، كه از فرزندان عزّ الدّين عمر مرغنى بود ، و عزّ الدّين عمر را عمزاده‌هاى سلطان غياث الدّين محمّد بن سام و وزير و نايب او بود ، و در جميع مهمات ملكى و مالى وى در ايّام وزارت و نيابت خود در باب رعايت و تربيت اهل فضل داد مبالغه دادى و در توقير و تعظيم آن طايفه هيچ دقيقه نامرعى نگذاشته ، و لهذا فضلاى آن زمان در مدح او قصايد پرداخته‌اند ، خصوصا شيخ عبد اللّه امامى مؤلّف تاريخ هرات ؛ و در مدح او قصيده‌اى غرّا گفته كه مطلع آن اين است :\r\n ايّام شد مساعد و عوامّ شد غنى * در عهد عزّ الدّين عمران شاه مرغنى \r\nالقصّه چون در ايّام سلطنت سلطان غياث الدّين محمّد بن سام حكومت بلدهء هرات ، صانها اللّه عن الآفات ، به عزّ الدّين عمر مرغنى تعلّق گرفت وى حكومت نگارستان را به برادر خود ، تاج الدّين عثمان مرغنى ، ارزانى داشت و تاج الدّين عثمان حكومت قلعهء خيسار « 1 » را با بعضى از بلاد غور به ملك ركن الدّين كه جدّ مادرى ملك شمس الدّين كرت بود داد و ملك ركن الدّين هميشه همّت ذى نهمت خود در تربيت ملك شمس الدّين مىداشت . و چون ملك ركن الدّين در اوايل ظهور پادشاه جهانگير چنگيز خان به واسطهء اخلاص و اعتقاد ، نيكو خدمت‌هايى او در دولتخواهى آن پادشاه به سيورغاميشى پادشاهانه سرافراز شد ، منشور ايالت ولايت غور و متعلقات آن حاصل كرده از روى استقلال حاكم آن بلاد شد . و بعد از آن هرگاه ملك ركن الدّين به اردوى چنگيز خان رفتى يا به موجب فرموده همراه امراى خراسان لشكر كشيدى ، البته ملك شمس الدّين را همراه بردى . و ملك شمس الدّين به واسطهء خردمندى و ادب نگاه داشتن ياسا و يوسون چنگيز خانى نزد امراى چنگيز خان اعتبار تمام پيدا كرد ، تا آنكه چون در سنهء ثلاث و اربعين و ستّمائه [ - 643 
  ] هجرى ملك ركن الدّين را بيمارى صعب روى نمود ، چنانچه از زندگانى خود نااميد شد ، بنابراين ، ملك شمس الدّين را ولىعهد خود گردانيد و خود در همان سال وفات كرد .\r\nو بعد از فوت ملك ، امراى مغول ملك شمس الدّين را به جاى او متمكّن گردانيدند و در آن باب نهايت سعى و امداد نمودند . و در سال دويم از فوت ملك ركن الدّين چون سالىنويان ، كه از امراى معتبر چنگيز خان بود نامزد ولايت هندوستان گشت ، ملك\r\n\r\n\r\n","description":"","footnote":"\r\n( 1 ) . متن : خنسا . از شهرهاى مرزى ، بين غرنه و هرات .\r\n","page_name":" 4105 ","page_number":397},
  {"content":"\r\n\r\nشمس الدّين را همراه خود به هندوستان برد . و چون ملك شمس الدّين به واسطهء نهايت خردمندى مهمّات سالى نويان را به نوعى مىكرد كه محلّ اعتماد و مدار حلّ و عقد او گشت ، جمعى از نوكران سالى نويان كه هميشه مهمات به ايشان مرجوع بود ، و الحال به واسطهء رشد و دانايى ملك شمس الدّين همه معطّل مانده بود ، در مقام دفع ملك شمس الدّين شده خاطر سالى نويان را از وى آزرده ساختند . ملك شمس الدّين چون انحراف مزاج او را نسبت به خود مشاهده نمود ، صلاح در مفارقت و جدايى از وى دانسته عنان عزيمت به جانب ولايت غور منعطف داشت و تا زمان قاآنى منگوقاآن در آن ولايت به سر مىبرد و در آن مدّت وقايع و حوادثى كه او را روى نموده ذكر آن در اين مقام نيست ، و در تاريخ ملوك غور به تفصيل مذكور شد .\r\nالقصّه در ايّام قاآنى منگوقاآن ، ملك شمس الدّين به اردوى ايشان رفته در معركهء منگوقاآن ، كه او را با جمعى از منازعان با وى روى داده بود ، بسيار مردى و مردانگى ظاهر ساخت و جمعى كثير از دلاوران آن طايفهء مخالف را در نظر منگوقاآن به ضرب شمشير آبدار دمار از روزگار برآورد . و چون منگوقاآن آن جلادت [ 338 ب 
  ] و شجاعت كه از كم كسى مشاهده كرده بود از وى مشاهده كرد بسيار تعجّب نموده از احوال او پرسيد . جماعتى كه او را مىشناختند به عرض رسانيدند كه « او را ملك شمس الدّين مىگويند و آبا و اجداد او در ولايت غور و غرجستان و هرات و سجستان و آن نواحى حكومت كرده‌اند و پادشاه چنگيز خان او را سيورغاميشى فرموده و يرليغ و پايزه « 1 » داده . » منگوقاآن فرمود « اگر بر دشمنان ظفر يابم او را آن‌چنان تربيت كنم كه از ابناى جنس امتياز تمام حاصل كند . »\r\nاتّفاقا روز ديگر بدخواهان منگوقاآن مستأصل و ناچيز گشته بقيّة السّيف روى به گريز نهادند و منگوقاآن ملك را به عنايات خسروانه سرافراز ساخته منشور ايالت غور و غرجستان و هرات و فراه « 2 » و اسفزار و سيستان را به ملك شمس الدّين ارزانى داشت . و ملك اين نوبت به خراسان آمده شوكت و عظمت را به جايى رسانيد كه حاكم غرجستان ، ملك سيف الدّين ، را به قتل رسانده به واسطهء آنكه جميع ارباب و ملكان آن نواحى كمر اطاعت و فرمانبردارى ملك در ميان بسته در مقام خدمتكارى درآمدند ، الّا ملك سيف الدّين كه او از كمال نخوت و تكبّرى كه داشت پاى از دايرهء اطاعت ملك شمس الدّين بيرون نهاده علم طغيان و ياغيگرى برافراشت . بنابراين ، ملك او را به قتل رسانيد . بعد از آن والى سيستان ، ملك نصير الدّين على ،\r\n\r\n\r\n","description":"","footnote":"\r\n( 1 ) . رجوع شود به پاورقى صفحهء 3989 كتاب .\r\n( 2 ) . شايد : فراوه - شهرى از توابع نسا ، در حد فاصل نسا و دهستان و خوارزم .\r\n","page_name":" 4106 ","page_number":398},
  {"content":"\r\n\r\nرا به قتل رسانيد ؛ چه ، او نيز دم از استقلال مىزد و قلعهء بكر را - كه در استحكام مانند آن قلعه در آن بلاد قلعهء ديگرى نشان نمىدادند و از زمان انوشيروان تا آن زمان هيچ احدى از بيگانگان بر آن قلعه استيلا نيافته بود - بعد از قتل ملك نصير الدّين گرفت .\r\nو چون هلاگو خان وفات كرد ، ملك شمس الدّين از هرات به اردوى اباقا خان رفت و هنوز در اردو بود كه خبر آمدن بركه خان با لشكرى بيكران بر سر ارّان و آذربايجان رسيد ، و اباقا خان ملك را با جمعى ديگر از امراى پيش از خود به دفع بركه خان نامزد فرمود . و ملك به نواحى دربند در روز معركه داد مردى و مردانگى داده و بهادرىها نموده به مرتبه‌اى كه بركه خان در مقام تحقيق نام و نسب آن فخر آبا شده بر وى آفرين‌ها كرد . و چون اباقا خان مظفّر و منصور لشكر قپچاق را شكست داده عنان عزيمت به صوبت تبريز منعطف داشت ، ملك شمس الدّين را به تشريفات پادشاهانه از اسب و سلاح و خلعت‌هاى فاخر و يرليغ و پايزه و طبل و علم داده رخصت رفتن به خراسان داد . و چون اين نوبت به خراسان آمده ، استقلالش هزار مرتبه از اوضاع سابق بالا رفت و مردم خراسان همه مطيع و منقاد فرمان او بر وجهى كه هيچ كس را آرزوى سركشى پيرامن خاطر نمىگذشت .\r\nو همچنين مىبود تا آنكه براق از ماوراء النهر به قصد خراسان و عراق با لشكرى جرّار خونخوار از آب‌آمويه عبور نموده به ولايت خراسان درآمده كس به طلب ملك شمس الدّين فرستاد ، و ملك - چنانچه سابقا در احوال براق قلمى گشته - از روى ضرورت و بىاختيارى به خدمت براق رسيده نوازش‌ها يافت و هشت روز در اردوى براق مىبود . آخر الأمر چون اوضاع او به نوعى ملاحظه نمود كه يقين ملك شد كه او در برابر اباقا خان كارى نخواهد ساخت ، بالضّروره از وى به بهانه‌اى رخصت گرفته به هرات رفت و چند روز در هرات بود ، بعد از آن به جانب قلعهء خيسار شتافت و در آنجا قرار گرفت ، و لهذا اباقا خان چون به خراسان آمد و براق را از پيش برداشت ، ملك اين نوبت بهانهء بيمارى كرده مطلقا از قلعهء مذكور فرود نيامد و ملازمت اباقا خان نكرد . بنابراين ، جمعى از امراى اباقا خان به عرض رسانيدند كه صلاح دولت در آن است كه شهر هرات را خراب كنيم و اهالى آن بلده را به عراق فرستيم ؛ چه ، اگر هرات معمور نبودى هرگز براق به خراسان نتوانستى آمد . و اباقا خان اين سخن را معقول داشته حكم فرمود كه شهر هرات را خراب كنند .\r\nامّا شهزاده تبشين اغول به اتّفاق صاحب‌ديوان در مقام منع اباقا خان شده قرار به آن دادند كه شحنه‌اى صاحب وجود و اعتبارى را در بلدهء هرات بايد گذاشت ، بعد از آن آهسته‌آهسته در مقام گرفتن ملك شمس الدّين شده نوعى بايد كرد كه او به دست آيد . اگر بالفعل در مقام خراب كردن هرات شويم ، يقين كه ملك شمس الدّين ياغى مىگردد و در آن هنگام از سپاه مغول\r\n\r\n","description":"","footnote":"","page_name":" 4107 ","page_number":399},
  {"content":"\r\n\r\nهيچ‌كس در خراسان نتواند بود ؛ چرا كه ، ملك شمس الدّين مردى فتنه‌انگيز لشكركش است .\r\nهرگاه كه از جانب شما نااميد شود يقين كه دست به سلاطين هندوستان و خوانين تركستان زده از اطراف و جوانب سپاه جمع آورده فتنه برانگيزد كه دفع آن بسيار مشكل باشد . و چون بالفعل [ 339 الف 
  ] ما را گنجايش گرفتن او نيست صلاح در آن است كه اين مهم خطير به تدبير ساخته آيد . اباقا خان قبول اين معنى نموده در بلدهء هرات شحنگان گذاشت و خود به جانب آذربايجان مراجعت نمود . و شحنگان اباقا خان در مقام عمارت و زراعت درآمده نوعى سلوك كردند كه رعايا از ايشان راضى و شاكر مىبودند ؛ چه ، ايشان ترس آن داشتند كه اگر رعايا شكوه پيش ملك برند به يك اشاره ملك شمس الدّين در يك ساعت آن را از ميان برمىدارد . و با وجود اين ملاحظه او از ايشان ، هرروز اوباشان هرات آوازه مىانداختند كه اينك ملك شمس الدّين محمّد مىرسد ؛ و حال آنكه ملك را مطلقا خيال مخالفت اباقا خان به خاطر نمىگذشت . امّا چون به واسطهء رفتن او نزد براق خان - اگرچه بالضّروره بود - بسيار از اباقا خان مىترسيد و به هيچ‌وجه به خود قرار نمىتوانست داد كه به خدمت او رفته عذر تقصيرات خواهد . و در اين اثنا خواجه شمس الدّين محمّد صاحب‌ديوان رقعه‌اى به ملك شمس الدّين نوشت كه در عنوان آن رقعه اين بيت قلمى نموده بود :\r\n فروغ مُلك مَلِك شمس دين محمّد كُرَت * تويى كه همچو مَلَك سربه‌سر همه جانى\r\nمشقّتى كه ز هجرت رسيد بر جانم * به كنهِ آن نرسد وهم انسى و جانى\r\nبه چشم من كه به دو هردو كون در نايد * غبار موكب تو گشت كُحل انسانى\r\nز رأى روشن باريك‌بينِ تو الحقّ * چنان سزد كه چون اين شوق‌نامه برخوانى\r\nز باد پاى برانگيزى آتش عزمت * اگر تو هيچ بدين سر قدم نرنجانى\r\nچه فتنه كه ز روى زمانه برخيزد * نعوذ باللّه اگر عزم او بگردانى \r\nو چون مكتوب صاحب‌ديوان به ملك شمس الدّين رسيد در جواب آن نامه‌اى قلمى فرمود . بعضى از فقرات او آن بود كه « سال‌ها به نماز و روزه و استمداد همم و در يوزهء محبّ مخلص خواسته تا باز لقاى عزيز صاحب اعظم و دستور اعدل اكرم مبارك روى خجسته قدم شمس الحق و الدّين ، زيّده قدره ، بيند و غمان نو و كهنه بازگويد ، امّا\r\n با دشمن من چه دوست بسيار نشست * با دوست نشايدم دگربار نشست\r\nپرهيز از آن عسل كه با زهر آميخت * بگريز از آن مگس كه بر مار نشست » \r\nو اين رباعى نيز در آن مكتوب ثبت نمود :\r\n آن به كه خردمند كنارى گيرد * يا گوشهء قلعه و حصارى گيرد\r\nمى مىخورد و لعل بتان مىبوسد * تا عالم شوريده قرارى گيرد \r\n\r\n","description":"","footnote":"","page_name":" 4108 ","page_number":400},
  {"content":"\r\n\r\nو در ذيل آن مكتوب نيز نوشته بود كه « در اين چند روز فرزندى محمّد مىرسد و آنچه صواب باشد به اتمام مىرساند ، ان شاء اللّه تعالى . »\r\nالقصّه هرچند صاحب‌ديوان در مقام آن شد كه ملك شمس الدّين به نوشتهء او اعتماد نمايد و بيايد ، نيامد ، بلكه از قلعهء خيسار ، كه حكم آشيانهء عقاب داشت ، پاى بيرون نمىنهاد ، تا آنكه در شهور سنهء اربع و سبعين و ستمائه [ - 674 
  ] هجرى پادشاه اباقا خان ايلچى و يرليغ و پايزه و خلعت از جهت ملك شمس الدّين فرستاد . مضمون يرليغ آنكه « ملك شمس الدّين كرت بداند كه ما را نسبت به او التفات و دلبستگى تمام است و اقوال و افعال مرضيهء او در حضرت جهان پناهى ما پسنديده و محمود ، و هرعريضه كه ايشان به پايهء سرير اعلى ارسال داشته‌اند ، آن را به محلّ قبول و رضا رسانيده گوش به سخنان ارباب حسد و عناد در باب ايشان نداشته‌ايم و نخواهيم داشت ، و در اين مدّت چند نوبت به برادر كامگار ، تبشين اغول ، يرليغ فرستاديم كه يكى از مردم معتبر دانايى عاقل نزد تو فرستد تا تو را از آن قلعه كه مانند آشيانهء كركس و عقاب است استدعا نموده به شهر هرات كه از حاكم دانا خالى است ، بياورد ، ميسّر نشد . اكنون مىبايد كه چون اين فرمان كه مشتمل بر اصناف الطاف پادشاهانهء ماست برسد ايشان بىتردّد خاطر متوجّه بلدهء هرات شوند و آن بلده را تا سرحدّ افغانستان و از جانب مشرق تا آب‌آمويه آن‌چنان‌كه لايق حال ايشان است معمور و آبادان سازند . و خطّهء هرات را كه مطرح اشعهء اقبال و محل ظهور انواع آمال است جاى بودن خود ساخته جماعتى را كه در اين مدّت دست تعدّى و تحكّم به اهالى آن شهر دراز كرده باشند مقهور [ 339 ب 
  ] و مخذول گردانند و داد مظلوم از ظالم بستانند . »\r\nو در خاتمت فرمان بعد از استمالت و نوازش بسيار نوشته بودند كه « هرگز گزندى و مضرّتى از ما نسبت به ملك به ظهور نخواهد رسيد و بر نهج اوّل هميشه به نظر عاطفت پادشاهانه و تربيت خسروانه مخصوص و محظوظ خواهد بود . »\r\nو چون اين فرمان به ملك رسيد ، ايلچى را نهايت اعزاز و اكرام به جاى آورده در خدمتكارى او كمال مبذول داشت و روز ديگر از براى اباقا خان و تبشين اغول و امراى عظام و صاحب‌ديوان تحف و هداياى لايق ارسال داشته خود همراه ايلچى اباقا خان از قلعه خيسار فرود آمده خطّهء دلكش هرات را محلّ اقامت خود نمود . و اشراف و اعيان آن نواحى به خدمت او شتافته بار ديگر درگاه او را كعبهء آمال و قبلهء اقبال ساختند . و چون ملك به هرات رسيد ، اباقا خان صاحب‌ديوان را فرمود كه « اكنون تو را بايد به هرات رفت و به هروجهى كه باشد ملك را به اينجا رسانيد . » و اين بعد از آن بود كه صاحب‌ديوان اباقا خان را از فرستادن لشكر به خراسان جهت گرفتن ملك شمس الدّين كرت مانع آمد ، و الّا اباقا خان چون دانست كه\r\n\r\n","description":"","footnote":"","page_name":" 4109 ","page_number":401},
  {"content":"\r\n\r\nملك شمس الدّين محمّد كرت از قلعه فرود آمده به خطّهء هرات نزول كرد ، مىخواست كه آن چنان بفرستد كه تا ملك خبردار شود ، ايشان او را دستگير نموده باشند . امّا چون صاحب‌ديوان بر اين اراده اطّلاع داشت به عرض رسانيد كه « خراسان خراب است و آمدوشد لشكر را برنتابد . اولى آن است كه به مدارا و تدبير ملك شمس الدّين را به دست آورد . » و اباقا خان فرمود كه « پس تو را بايد رفت و او را به هروجه كه باشد بياورد . » صاحب‌ديوان معروض داشت كه « اگر يرليغ شود بنده‌زاده ، بهاء الدّين محمّد ، كه در عراق است بدين مهمّ قيام نمايد و خاطر پادشاه را از اين ممرّ فارغ گرداند . » اباقا خان رخصت فرمود و در آن باب فرمان به اسم بهاء الدّين محمّد ، پسر صاحب‌ديوان ، صادر شد .\r\nبهاء الدّين محمّد چون بر مضمون فرمان اطّلاع يافت ، اوّلا به مشورت قاضى فخر الدّين هروى و نظام الدّين محمّد ، كه از اعيان خراسان بود ، مكتوبى به ملك شمس الدّين نوشت مضمون آنكه « بنده مىخواست كه خود به خدمت برسد ، امّا كثرت اشتغال كه در ولايت عراق روى نموده بود آن سعادت مساعدت ننمود ، و الحمد اللّه و المنّة كه از سيورغاميشى و عاطفت پادشاهانه نسبت به ايشان هيچ تقصير فرونگذاشت نگشته . مأمول از الطاف ايشان آن است كه عزيمت عراق مصمّم فرموده و موالى مذكور نيز نامه‌ها نوشته‌اند كه اگر خواجه بهاء الدّين و اكابر و اعيان و صدور و ارباب ديوان ولايت عراق متوجّه هرات گردند ، يقين است كه در اين وقت ملك خدمتى كه لايق و پسند ايشان باشد نمىتواند به جا آورد ، و اين معنى موجب نقص در ناموس قديم خواهد بود ، و مع هذا اگر خواجه بهاء الدّين به اين شوكت و عظمت كه در عراق دارد ، به هرات درآيد ، ممكن است كه طمع در هرات كند . پس اولى و انسب آن است كه ملك بىتفكّر و تدبّر متوجّه عراق شده خواجه بهاء الدّين و صاحب‌ديوان را ممنون سازند و خود را از فكر و انديشهء بيهوده خلاص كنند . »\r\nالقصّه چون اين جماعت از دوستان ملك شمس الدّين بودند بر سخن ايشان اعتماد نموده عزيمت عراق را مصمّم گردانيد . و پيش از بيرون آمدن از هرات ، بهاء الدّين ، حاجب خود ، را با مردى ديگر از مقرّبان خود كه او را جمال الدّين هارون گفتندى همراه فرستادگان خواجه بهاء الدّين فرستاد كه « خواجه نيايد و زحمت نكشد كه بنده عن قريب به خدمت خواهد رسيد . » خواجه بهاء الدّين چون اين مژده شنيد بسيار خوشحال و خرّم شد و بهاء الدّين حاجب و جمال الدّين هارون را خلعت‌هاى فاخر ارزانى داشته بازگردانيد . و چون جمال الدّين هارون بازگشته به خدمت ملك شمس الدّين رسيد ، او را به رفتن عراق بسيار تحريص نمود و هر دغدغه‌اى كه ملك را در خاطر بود جمال الدّين هارون آن را به عبارات فريبنده از خاطر او بيرون كرد ، تا آنكه متوجّه اصفهان شد .\r\n\r\n","description":"","footnote":"","page_name":" 4110 ","page_number":402},
  {"content":"\r\n\r\nو چون به حوالى اصفهان رسيد ، خواجه بهاء الدّين محمّد مراسم استقبال به جاى آورده ، در باب اعزاز و اكرام ملك شمس الدّين آنچه لايق به حال او بود در آن به تقصيرى از خود راضى نشد و چند روز در اصفهان با يكديگر به عيش و فراغت گذرانيده به اتّفاق يكديگر متوجّه بندگى اباقا خان شدند . و چون اباقا خان نهايت آزردگى از ملك شمس الدّين محمّد كرت داشت ، چندان التفاتى به وى ننموده ، و خواجه شمس الدّين صاحب‌ديوان هرچند مىخواست كه به لطايف الحيل پادشاه را باز بر سر عنايت آورد ميسّر نشد ، تا آنكه اباقا خان فرمود تا او را در تبريز بند كردند . و وى در بنديخانه هميشه از صاحب‌ديوان [ 340 الف 
  ] و پسرش شكايت مىكرد ، تا آنكه در اين سال در بند اباقا خان وفات كرد . و چون خبر فوت او به اباقا خان رسيد فرمود كه « او مردى محيّل است ، يمكن كه خود را به مردن انداخته باشد كه شايد به اين معنى خلاصى يابد . » بنابراين ، هولقوتو نام شخصى را كه از مقرّبان اباقا خان بود فرمود كه « برو صندوق ملك شمس الدّين كرت را احتياط نماى كه مبادا اين اوان نيز از جمله مكرهاى او باشد ! » « 1 »\r\n\r\n\r\n","description":"","footnote":"\r\n( 1 ) . و تابوت او را با ميخ محكم بستند و در گور نهادند . - جامع التواريخ ، ج 3 ، ص 150 .\r\n","page_name":" 4111 ","page_number":403},
  {"content":"\r\n . \r\n","description":"","footnote":"","page_name":" 4112 ","page_number":404},
  {"content":"\r\n\r\n\r\nذكر وقايع سال ششصد و شصت و هفتم از رحلت خير البشر « 1 »\r\nكه [ سال ششصد و 
  ] هفتاد و هفتم از هجرت باشد . در اوايل اين سال قريب به ده هزار سوار نگودريان به ولايت فارس درآمده شروع در تاخت و تاراج آن ولايت نمودند . و چون اين خبر به امراى شيراز رسيد بلغان شحنه و محمّد بيك كه به محمود يلواج نسبت داشت و تويناق « 2 » و شمس الدّين تازيگو و ديگر امراى فارس با لشكرى بسيار به قصد دفع نگودريان بيرون آمدند . نگودريان چون بر اين حال اطّلاع يافتند در حدود كلبار « 3 » كمين ساخته منتظر نشستند .\r\nاتفاقا سپاه شيراز چون به نواحى كلبار رسيدند حربى بزرگ آمد . نجم الدّين شول گفت : « از اين آب گذشتن مصلحت نيست . » محمّد بيك تازيانه بر وى زد و گفت : « اى بددل ! چرا لشكر را مىترسانى ؟ « شول از رهگذر آن بىاندامى خشم كرده بازگشت ، و ايشان دليرانه از آن آب درگذشتند و خبر از كمين كردن نگودريان نداشتند . ناچار به مجرد از آب گذشتن ، نگودريان از كمين درآمده سپاه شيراز را به شمشير گرفتند و اكثر ايشان را به قتل رسانيدند .\r\nاز سرداران ، محمّد بيگ و تويناق كشته شدند و بلغان شحنه و شمس الدّين تازيگو به هزار جان‌كندنى خود را از آن مهلكه بيرون انداختند . و نگودريان تا در شهر شيراز تاخته از باغ فيروزى اسبان براندند و در نواحى شهر دست به نهب و غارت دراز كردند و دمار از روزگار اهالى شيراز برآوردند ، و تا تاريخ سنهء ثمان و تسعين حاكم نگودريان عبد اللّه بن نوح بن توران بن ميتوكان بن چغتاى بود و بعد از آن دوآ پسر براق او را طلب داشت . خود رفتن را موقوف گردانيد و پسر خويش قتلق خواجه را به جاى او فرستاد و او نيز در سنهء سبعمائه به\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : برماق .\r\n( 3 ) . يا : كربال .\r\n","page_name":" 4113 ","page_number":405},
  {"content":"\r\n\r\nحدود قدس لشكر فرستاد تا غارت و خرابى بسيار در آن ولايت كردند ، چنانچه احوال نگودريان در موضع خود به تفصيل مذكور خواهد شد ، ان شاء اللّه تعالى .\r\n\r\n","description":"","footnote":"","page_name":" 4114 ","page_number":406},
  {"content":"\r\n\r\n\r\nذكر وقايع سال ششصد و شصت و هشتم از رحلت خير البشر « 1 »\r\nكه ششصد و هفتاد و هشتم است از هجرت . در غرّهء محرّم اين سال پادشاه جهانگير اباقا خان از تبريز به جانب خراسان نهضت فرمود . شهزاده ارغون چون خبر توجّه پدر بزرگوار و پادشاه عالىمقدار شنيد به رسم استقبال از خراسان متوجّه عراق شد و در رى به شرف بساطبوس پدر رسيد و به انواع عنايات پادشاهانه سرافراز شد و از همانجا حكم شد كه شهزاده ارغون با لشكر خود متوجّه دفع نگودريان كه در حوالى فارس و ولايت كرمان و سيستان سربرآورده ايشان را گوشمال بر اصل دهد . بنابراين ، شهزاده ارغون با لشكرى آراسته روى به آن جانب نهاد ، و چون به سيستان رسيد بعضى از قلاع آن ولايت را از دست نگودريان گرفته اولجاى بوقا پسر بزرگ‌تر مباركشاه را در آن ولايت به دست آورده به جانب اردوى پدر خود مراجعت نمود .\r\nو در چهاردهم ماه ربيع الأوّل اين سال اباقا خان به شهر هرات درآمد و در سلخ اين ماه امراى قراؤنا به ايلى درآمدند و شهزاده ارغون ايشان را حمايت كرده در دويم شهر ربيع الآخر از براى هريكى خلعتى گرفت و ايشان را جاى تعيين نمودند . بعد از آن اباقا خان باز خراسان را به شهزاده ارغون ارزانى داشت و خود به جانب تبريز مراجعت نمود . و چون به تبريز درآمد فرمود كه « پدر نيكوى ما ايلخان اين‌چنين مملكتى وسيع براى ما مسخّر گردانيد ، ما را نيز به شكرانهء آن جهت خواتين و فرزندان او حصّه‌اى لايق جدا بايد ساخت . » پس ولايت ميّافارقين را به قوتوى خاتون « 2 » داد ، و بعضى از ديار بكر و ولايت جزيره را به اولجاى خاتون ، و سلماس\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : قولوبون خاتون .\r\n","page_name":" 4115 ","page_number":407},
  {"content":"\r\n\r\nرا به نولون خاتون « 1 » و شهزاده جومقر « 2 » مقرّر نمود و پسران او : جوشكاب و كينشو ؛ و ديگران كه از كنيزان بودند به قدر حالت هريكى ولايات داد ، و امير بوقا پسر هلاگوى قورچى « 3 » از جلاير چون پدرش در كودكى نمانده بود اباقا خان او را تربيت فرموده بزرگ گردانيد . و خزاين نآرين « 4 » به وى سپرد و آل به دست وى داد ، و او نزد اباقا خان از جمله اناقان « 5 » و معتبران شد .\r\nو از جمله وقايع اين سال وفات خواجه بهاء الدّين ، پسر خواجه شمس الدّين صاحب‌ديوان ، كه حكومت عراق عجم به وى تعلّق داشت [ بود 
  ] و مجد همگر در تاريخ وفات او چنين به نظم آورده كه [ 340 ب 
  ]\r\n رفت صاحب آفاق ، بهاء الدّين ، آنك * زحلش حارس ايوان و قمر دربان بود\r\nزين جهان گذران سوى جهان باقى * در شب شنبه ز مه شعبان بود\r\nسال بر ششصد و هفتاد بدى هشت زياد * در صفاهان كه ازو خرّم و آبادان بود \r\nو صاحب‌ديوان را وفات او مقدّمهء نكبت و قراول فلاكت بود ، و اين رباعى صاحب‌ديوان راست در مرثيهء پسر :\r\n فرزند محمّد اى پدر هندويت * بادا زمانه را بها يك مويت\r\nتو پشت پدر بودى ، از آن پشت پدر * خم گشت چو ابروى بتان بىرويت \r\nو اگرچه صاحب‌ديوان فرزندان قابل غير از خواجه بهاء الدّين محمّد بسيار داشت ، امّا عمده فرزندان صاحب‌ديوان كه در ايّام زندگانى او را پشت و پناه خود مىدانست و بعد از وفات نايب مناب خود ، بهاء الدّين بود ، و لهذا چون او نماند به اندك فرصتى دولت صاحب روى به ادبار نهاد و اوّل خللى كه به دولت صاحب‌ديوان عارض شد مخالفت مجد الملك يزدى بود .\r\nو مفصل اين مجمل آنكه در اين سال بعد از فوت خواجه بهاء الدّين دشمنان صاحب‌ديوان از اطراف و جوانب سر برداشته شروع در بدگويى او كردند ، و از آن جمله يكى خواجه مجد الملك يزدى بود . و احوال او در تواريخ معتبره چنين آورده‌اند او وزيرزادهء اتابكان يزد بود و پدرش صفى الملك دو نوبت از يزد به حضرت قاآن رفته بود و با يرليغ و پايزه مراجعت نموده بود ، و قطع نظر از وزارت پدر ، مجد الملك خود مردى مستعدّ و آراسته و به غايت فصيح زبان و كاردان . و در آن وقت كه عماد الدّين عمر قزوينى را به حكومت بغداد مىفرستادند مجد الملك از اردو به همراه او به بغداد رفت و مدتى در بغداد عمل كار بود و اموال و اسباب بسيار به هم رسانيد . و چون عماد الدّين را در اردو به ياسا رسانيدند مجد الملك\r\n\r\n\r\n","description":"","footnote":"\r\n( 1 ) . متن : تولو خاتون .\r\n( 2 ) . متن : شهزاده جيو .\r\n( 3 ) . متن : كولاى قورچى .\r\n( 4 ) . نارين در زبان مغولى به معنى لطيف و ظريف و ممتاز است و نيز به معنى ويژه و خاصّه و گزين آمده است .\r\n( 5 ) . اناق يا ايناق به معنى محرم راز ، نديم و ملازم است .\r\n","page_name":" 4116 ","page_number":408},
  {"content":"\r\n\r\nاسباب و اموال خود را برداشته از راه بصره . . . « 1 » گرفتند و اسباب و اموال او را متصرّف شدند و مجد الملك را به هندوستان برده در بند نگاه داشتند و مدتى در بنادر هند در بند و زندان ماند .\r\nبعد از آن خلاصى يافت و پاره‌اى از اموال خود از ايشان نيز به دست آورده در بلاد هند به تجارت مشغول شد و هرچند مىخواست كه از هندوستان به عراق رود حكّام هند اجازت او نمىدادند ، آخر الأمر بيشتر اموال و اسباب خود را گذاشته بگريخت .\r\nو چون به يزد آمد اهالى يزد به آمدن او خوشحالىها كردند و اتابك قطب الدّين يوسفشاه مىخواست كه وزارت خود به وى دهد مجد الملك قبول نكرد . و چون اتابك بسيار در باب وزارت او به جدّ شد مجد الملك معروض داشت كه « من به شرطى قبول وزارت تو مىكنم كه ملازمان در خانهء تو هريكى پاى از اندازهء خود بيرون ننهاده و با مهمّات يكديگر دخيل نباشند كه اين معنى موجب بىربطى و بىتميزى كار صاحب مىشود . » اتابك قبول اين معنى كرد و هريكى از ملازمان خود را به جاى خود داشته هركس را به كارى مناسب باز داد و كليات مهمّات را به كفايت مجد الملك بازگذارد .\r\nو چون اين شرط قرار يافت ، روزى جهت اجلاس او بر مسند وزارت اختيار كردند و در آن روز تمامت اكابر و اعيان مشهد مقدّس و ولايت يزد حاضر شدند . و معهود چنان بود كه دواتى از پيش اتابك به مجلس ديوان آوردندى و بر دستارچهء زر كشيده نهاده پيش وزير گذاردندى تا فرامين را بدان نشان كند . اتفاقا در آن روز يكى از طشت‌داران اتابك كه به غايت گستاخ بود و همواره به راه حجابت درآمدى و پيغام مردم به اتابك رسانيدى بر عادت قديم و گستاخى [ ى 
  ] كه داشت التماس آن نمود كه دوات و دستارچه بيرون برد و پيش وزير نهد . اتابك از قرارى كه كرده بود غافل گشته ملتمس آن را مبذول داشت . و چون ساعت اختيار رسيد خواجه مجد الملك آمد و بر مسند وزارت نشست و آن طشت‌دار از اندرون دستارچه و دوات را نزد مجد الملك نهاد و منشورى به وى داد كه نشان كند . مجد الملك بسيار تيره شده منشور را دور بينداخت و از مسند برخاسته روى به منزل خود نهاد و در ساعت از يزد برآمده متوجه اصفهان شد و هرچند اتابك كسان فرستاد و عذر خواست ، قبول نكرد و گفت كه « ضبط مهمّات حكومت با وجود چندين شرايط و عهود در روز اوّل خلاف عهد خود كند و كار حاجبى بزرگ معتبر به فراموشى مىفرمايد ، چگونه توان سرانجام داد . »\r\nو چون به اصفهان [ 341 الف 
  ] رفت به خدمت خواجه بهاء الدّين پسر صاحب‌ديوان پيوست و چندگاه در سلك مقرّبان او انتظام يافت . امّا چون خواجه بهاء الدين را بسيار جبّار و\r\n\r\n\r\n","description":"","footnote":"\r\n( 1 ) . دو سه كلمه سقط شده است .\r\n","page_name":" 4117 ","page_number":409},
  {"content":"\r\n\r\nقهّار و درشتخوى و نازك‌طبع يافت به لطايف الحيل خود را از پيش او خلاص كرده به خدمت صاحب سعيد شمس الدّين محمّد رسانيد . صاحب اولا او را به [ تعيين 
  ] شمارهء گرجستان فرستاد .\r\nبه اندك زمان آن كار را بر وجهى ساخت كه همگنان از روى تعجّب بر وى آفرين كردند . بعد از آن او را به موصل و ديار بكر از جهت تحصيل مال و نسق دادن ولايت فرستاد ، و اين مهم را نيز به غايت پسنديده ساخته بازآمد ، و صاحب‌ديوان آثار رشد در وى مشاهده نموده در مقام آن شد كه او را از اردوى خود دور سازد ، و لهذا خواجه مجد الملك اين معنى را فهميده از صاحب‌ديوان رخصت گرفته بيرون رفت .\r\nخواجه بهاء الدّين چون شنيد كه او از پدرش رخصت گرفته به يزد رفته ، او را از يزد طلب داشته مصاحب خود گردانيد . و چون بر وى اعتماد نتوانست كرد منصوبه‌اى چند برانگيخت كه او را اين نوبت نيز صاحب سعيد طلبيده به عملى از اعمال روم تعيين فرمود . مجد الملك آن مهم را نيز خوب ساخته بازآمد . و اين نوبت در ايّام غيبت او حاسدان مزاج صاحب‌ديوان را بسيار از وى منحرف نمودند ، چنانچه چون مجد الملك اين مرتبه به خدمت صاحب سعيد رسيد روزبه‌روز بىالتفاتى او ظاهر مىشد و مجد الملك با وجود اين حال مدتى مديد تحمّل آن مىكرد كه شايد مزاج صاحب سعيد را نسبت به خود به حالت اصلى تواند آورد . امّا چون سعى بسيار كرد و اثرى بر آن مترتّب نشد دانست كه سعى در اين باب مانند آهن سرد كوفتن است . بنابراين ، ترك ملازمت خواجه كرده زبان به شكايت گشاده با هركس از بىعنايتى صاحب نسبت به خود با وجود خدمات لايقه كه از وى به ظهور رسيده بود گله مىكرد .\r\nتا اينكه روزى اتّفاقا مجد الدّين اثير كه نايب خواجه علاء الدّين عطاء الملك بود با او حكايت شوكت و عظمت لشكر مصر و بسيارى استعداد ايشان تقرير مىكرد . مجد الملك يزدى آن حكايت را دست‌آويز خود نموده نزد ييسوبوقا كورگان رفته گفت كه « نايب برادر صاحب‌ديوان مجد الدّين اثير بنابر فرمودهء صاحب‌ديوان و برادرش علاء الدّين ملك با مصريان همزبان است و هرجا كه مىنشيند تعريف ايشان مىكند ، و ايشان بالفعل در آن مقام شده‌اند كه بغداد را به مصريان دهند . » ييسوبوقا در وقتى مناسب اين حكايت را به سمع اباقا خان رسانيد . حكم فرمود كه مجد الدّين اثير را گرفته به انواع عذاب معذّب كنند تا آنكه در يك مجلس پانصد و هفده چوب بر وى زدند و او اين كتك خورد اما از آنچه مجد الملك از وى نقل كرده بود هيچ‌چيز را مقرّ نيامد . آخر الأمر آن قضيّه را همچنان مهمل گذاشته ، مجد الدّين اثير را به صاحب‌ديوان سپردند . و وى چون اين شرارت مجد الملك يزدى را مشاهده كرد از جهت دفع شرّ او منشور ايالت و حكومت شهر سيواس با يك بالش زر و يك پاره لعل پهن و براتى به ده هزار دينار بر صاحب روم پيش وى فرستاد . و مجد الدّين آن برات\r\n\r\n","description":"","footnote":"","page_name":" 4118 ","page_number":410},
  {"content":"\r\n\r\nو لعل و بالش و فرمان حكومت را گرفته ، امّا در باطن خود از صاحب سعيد بسيار انديشه داشت ؛ چه ، او يقين مىدانست كه بعد از اين هرگاه صاحب‌ديوان بر وى دست يابد در انتقام گرفتن از وى تقصير نخواهد كرد . بنابراين ، هميشه در ملازمت ييسوبوقا كورگان بود و در فكر برانداختن صاحب سعيد و برادرش مهما امكن حيله‌ها مىانديشيد .\r\nاتّفاقا در اين اثنا اباقا خان از تبريز عازم خراسان شد ، و چون به حوالى رى رسيد شهزاده ارغون به استقبال آمده ، و مجد الملك در اين وقت به وسيلهء اياچى نام شخصى كه از مقرّبان شهزاده ارغون بود خود را به بندگى شهزاده ارغون رسانده معروض داشت كه « اكنون زياده از يك سال است كه بنده مىخواهد كه سخنى به عرض پادشاه رساند ، و چون سخن به عرض ايشان رسانيدن بىوسيلهء امرا و مقرّبان ممكن نيست ، هرگاه كه من به يكى از اينها متوسّل شدم صاحب‌ديوان وقوف مىيابد و از اموال ديوانى رشوتى تمام به ايشان مىدهد تا ايشان آن سخن را پنهان مىدارند ، و چون بر من ظاهر شد كه امرا و مقرّبان مصالح پادشاهى را به رشوت مىفروشند ، به خدمت شهزاده آمدم كه بعضى سخنان به عرض ايشان برسانم ؛ چه ، يقين من است كه شهزاده مصالح پدر را مخفى نخواهد داشت . » شهزاده از وى پرسيد كه « چه سخن دارى ؟ بگوى . »\r\nاتّفاقا چون طالع وى قوّت داشت ميان شهزاده و صاحب‌ديوان هميشه نقار خاطر مىبود ، مجد الملك يزدى چون اين معنى را نيك فهميده بود شروع كرده اوّل چيزى چند از صاحب‌ديوان نقل كرد كه شهزاده ارغون از زبان [ 341 ب 
  ] مردم ديگر آن حكايت را شنيده بود . و غرض او از نقل آن حكايات آن بود كه شهزاده را بر سخنان او اعتمادى حاصل شود ، و بعد از آن گفت كه « آن مقدار مال كه از تمام ممالك محروسهء پادشاه به خزانهء عامره و اصل مىشود برابر آن حاصل املاك صاحب‌ديوان است كه از اموال پادشاه حاصل كرده . و اكنون بزرگى او به جايى رسيده كه با سلاطين مصر همزبان شده ، و معين الدّين پروانه به فرمودهء صاحب‌ديوان ، بندوقدار را از مصر به روم طلبيد و آن مقدار از امراى پادشاه را به كشتن داد ، و اكنون برادرش علاء الدّين عطا الملك مملكت عراق عرب را فروگرفته از جهت خود تاج مرصّع ساخته كه پادشاهان را شايد و خزاين بىاندازه جمع كرده و دفاين بيشمار به هم رسانيده . اكنون اگر پادشاه جهان اباقا خان بنده را سيورغاميشى فرمايد من خاطرنشان صاحب‌ديوان كنم كه چهار هزار تومان املاك از مال پادشاه به نام خود خريده و دو هزار تومان ديگر نقود و گله و رمه دارد ، و اگر تمامت خزاين پادشاه به غير از آنچه از بغداد و قلاع ملاحده بيرون آوردند جمع كند به يك هزار تومان مىرسد بنده گناهكار بود و كشتن خود را حلال كند . اكنون چون صاحب‌ديوان مىداند كه من بر اين حال وقوف دارم از براى من منشور\r\n\r\n","description":"","footnote":"","page_name":" 4119 ","page_number":411},
  {"content":"\r\n\r\nحكومت سيواس و يك بالش زر و يك پارهء لعل و براتى به ده هزار دينار فرستاده تا من اين حقيقت را به عرض شاه رسانم . »\r\nشهزاده چون منشور حكومت سيواس به اسم مجد الملك يزدى و برات ده هزار دينار و پاره لعل مشاهده كرد دانست كه آنچه او مىگويد همه موافق واقع است . پس ناچار آنچه از وى شنيده بود در خلوت به عرض اباقا خان رسانيد و منشور حكومت سيواس را با برات ده هزار دينار نيز به ايشان نمود . اباقا خان فرمود كه « اين حكايت به هيچ‌كس مگوى تا به تأنّى و آهستگى تدارك آن كرده شود . »\r\nالقصّه چون اباقا خان از سفر خراسان مراجعت نموده به دار الملك تبريز آمد و زمستان قشلاميشى در ارّان نمود ، بهار آن سال را پادشاه به شيروان رفت و به رباط مسلم در حمام بود كه مجد الملك به تربيت امير طغاچار در مسلخ حمام رفت و آنچه قبل از اين در سفر خراسان به شهزاده ارغون گفته بود زياده از آن به موقف عرض رسانيد ، و اباقا خان با صاحب‌ديوان در خشم رفت و بتمامت ممالك ايلچيان فرستاد كه وكلاى صاحب‌ديوان را با دفاتر ايشان حاضر سازند كه در حضور خود تفحّص و تحقيق آن معامله كرده شود .\r\nصاحب‌ديوان چون بر حقيقت حال اطّلاع يافت بسيار مضطرب و پريشان گشته دست به دامن اولجاى خاتون زده به زينهار او درآمد ، و فى الحال به خطّ خود قباله نوشت كه تمام املاك و اسباب كه در اين مدّت خريده به وكالت بندگى حضرت پادشاه در بيع آورده ، مجموع آن حق و ملك پادشاه است ؛ چه ، به مال او خريده و وى و فرزندان وى را در آنها هيچ حقّى نيست . اولجاى خاتون آن قباله را به خدمت اباقا خان برد و حال او را عرضه داشت و سفارش او را بسيار كرد . اباقا خان چون ديد كه صاحب‌ديوان هرچه از نقد و جنس داشت همه را از ملك خود و فرزندان خود برآورده قباله به اسم پادشاه نوشته ، از سر گناه او درگذشت و باز بر سر عنايت آمده فى الحال حكم فرمود كه وكلا و نوّاب صاحب‌ديوان را به حال خود گذارند و كسى متعرّض احوال صاحب‌ديوان نشود .\r\nالقصّه چون اولجاى خاتون اين‌چنين حمايت مردانه كرد و صاحب‌ديوان را از آن ورطهء مهلكه خلاص نمود ، مجد الملك بسيار نااميد گشت و از ترس جان خود عرضه داشتى نوشته به موقف عرض رسانيد ، مضمون آنكه « چون پادشاه در حقّ صاحب‌ديوان سيورغاميشى فرمود يقين است كه او بنده را يك لحظه زنده نمىگذارد . بنابراين ، از مراحم و اشفاق پادشاهانه اميدوار است كه اين بنده را به يكى از امرا سپارد كه رفع شرّ صاحب‌ديوان از بنده تواند نمود يا فرمان شود كه بنده از اين مملكت برود . » اباقا خان در جواب فرمود كه « اگر من صاحب‌ديوان را سيورغاميشى كردم ، مجد الملك را گناهكار نكرده‌ام . او بايد به\r\n\r\n","description":"","footnote":"","page_name":" 4120 ","page_number":412},
  {"content":"\r\n\r\nاتّفاق طغاچار و جوشى « 1 » و اردوقيا ملازمت اردو مىكرده باشد . »\r\nمجد الملك خاطرجمع ساخته در خدمت به جدّ مىبوده و به اتّفاق خواجه صدر الدّين منتظر وقت مناسب مىبودند تا آنكه در بهار سنهء ششصد و هفتاد و نه هجرى كه سال ششصد و شصت و نهم از رحلت خير البشر است حكم اباقا خان به نفاذ پيوست كه مجد الملك يزدى در تمامت ممالك از كنار آب‌آمويه در مصر مشرف ديوان باشد و با صاحب‌ديوان در حكم شريك .\r\nو در روزى كه اباقا خان با تمامت خواتين و شهزادگان و امرا و اركان دولت و اعيان حضرت در بتخانهء مراغه بود [ 342 الف 
  ] فرمود تا جملهء مردم به زانو درآمدند و آن يرليغ را شنيدند ، همگنان بالاتّفاق مباركباد مجد الملك كرده گفتند : « در اين مدّت هرگز پادشاهان مغول هيچ تاژيكى را چنين يرليغى نداده‌اند . » اباقا خان در همان مجلس خواجه مجد الملك را گفت : « در كار ملك و خزانه عظيم بيدار و هشيار باش و بر تمامت واقف و مطّلع ، و بايد كه در همه كارها گماشتگان تو مشرف باشند و خود را نيكو نگاه‌دار و از اردو به هيچ حال جدا مشو ، و اگر كسى قصد تو كند جواب او را من دانم . »\r\nو چون حضّار مجلس از امرا و مقرّبان خواجه مجد الملك را به نظر اعتبار درآورده احترام او را به اقصى الغايت مرعى مىداشتند و درگاه او ملاذ و ملجأ خلايق گشت و كار صاحب‌ديوان روى به تنزّل نهاد ، و هرچند صاحب‌ديوان جرئت و جلادت مىورزيد و در مهمات دخل مىكرد چندان رونقى نمىگرفت ؛ چه مردم را نظر به التفات پادشاه بود ، و چون از آن حضرت التفات نسبت به صاحب‌ديوان نمىيافتند مردم نيز چندان ميلى نداشتند . و در اين اثنا روزى خواجه مجد الملك اين رباعى نوشته پيش صاحب‌ديوان فرستاد :\r\n در بحرِ غمِ تو غوطه خواهم خوردن * يا غرقه شدن ، يا گُهرى آوردن\r\nقصدت خطرست و من بخواهم كردن * يا روى بدان سرخ كنم يا گردن \r\nصاحب‌ديوان در جواب او اين رباعى فرستاد :\r\n يَرغو برِ شاه چون نشايد بردن * پس غصّهء روزگار بايد خوردن\r\nاين كار كه پاى در ميانش دارى * هم روى بدان سرخ كنى هم گردن \r\nدر روضة الصفا مسطور است كه در اين وقت كه كار مجد الملك رونق تمام داشت و صاحب سعيد در نهايت تزلزل و اضطراب ، با وجود اين حال صاحب‌ديوان به قوّت نفس و علوّ همّت از ملازمت اباقا خان تخلّف نمىورزيد و به هيچ‌وجه عجز و انفعال به خود راه نمىداده ؛ هرچند جاى آن داشت . چنانچه حكايت كنند كه روزى اباقا خان صاحب‌ديوان را طلبيد تا در\r\n\r\n\r\n","description":"","footnote":"\r\n( 1 ) . متن : جوجى .\r\n","page_name":" 4121 ","page_number":413},
  {"content":"\r\n\r\nزير پايهء تخت با مجد الملك در باب سخنى كه در ميانه بود يكديگر را مواجهه كنند تا صدق و راستى ايشان معلوم شود . ايشان بنابر عادت در پهلوى هم زانو زدند . اباقا خان اشاره كرد كه صاحب‌ديوان پست‌تر زانو زند . صاحب در حضور دشمن معاند آن جام ناشگوار از دست بىعنايتى پادشاه را دركشيد .\r\nهمچنين روايت كرده‌اند كه روزى در اثناى طوى كه اباقا خان مجلس بزم پادشاهانه آراسته بود صاحب‌ديوان سه نوبت پادشاه را كاسه داشت و پادشاه در آن سه نوبت التفات ننمود و صاحب با وجود اين حالت نوبت چهارم از نهايت انفعال حضّار مجلس جرئت نموده و زانو زده كاسه را پيش داشت . اين نوبت اباقا خان از گوشت خوكى كه مىخورد به سر كارد تكّه‌اى به صاحب‌ديوان داد . صاحب فى الحال زمين را بوسه داده آن تكّه را گرفته در دهان نهاد و فرو برد . بعد از آن پادشاه جام را از دست او گرفته دركشيد و با ايناقان گفت : « اين تاجيك عجب مردى پردل است . چند نوبت از قبول كاسهء او اعراض كردم و او همچنان در آن باب مبالغه داشت ، بنابراين ، به خاطر رسانيدم كه اين تكّه گوشت خوك را كه در دين ايشان حرام است و او تا اين زمان هرگز نخورده به او مىدهم اگر ابا كرد به همين كارد چشم او از كاسهء سر او بيرون مىآورم . »\r\nالقصّه چون مجد الملك ديد كه شكايت و غمّازى او چندان در صاحب‌ديوان اثر نمىكند و او به هيچ‌وجه ترك ملازمت و خيرگى نمىكند شروع در تقرير احوال برادرش ، علاء الدّين عطا الملك ، كرد و مهمّ او را به انجام رسانيد كه فرمان اباقا خان به گرفتن او كه والى بغداد بود صادر شد . و چون صاحب‌ديوان صورت انحراف مزاج اباقا خان نسبت به سلسلهء خود به عين اليقين مشاهده نمود دانست كه در اين وقت غير از قبول سخن و فروتنى چاره‌اى ديگر نيست ، بالضّروره به برادر نوشت كه « هرچقدر مقرّران كنند قبول كن و به هيچ‌وجه بر سخن آنها انكار مكن . » لهذا چون مقرّران ديوانى به بغداد رسيده عطا الملك را در مقام حساب گرفتن درآوردند خواهىنخواهى مبلغ سيصد تومان [ زر 
  ] بر وى ثابت گردانيده در مطالبهء آن وجه شروع در شدّت كردند . و چون غرض ايشان نه طلب مال ، بلكه ايذا و اهانت و ناچيز ساختن او بود ، او را با وجود اين خيانت مالى متهم به دوستى [ 342 ب 
  ] حكّام مصر و شام ساخته در آن باب چيزها كه موجب قتل خانوادهء ايشان بود گفتند و مهمّ عطا الملك به جايى رسيد كه محصّلان او را بر سر كوچه‌هاى بغداد آويخته چوب مىزدند و به انواع شكنجه‌ها تعذيب او مىنمودند ، تا آنكه هرچه در ملك داشت از نقد و جنس به ايشان داد . و چون دست از ايذا و مطالبات هنوز باز نمىداشتند فرزندان خود را فروخته بهاى ايشان را تسليم نمود . و چون در اين وقت اباقا خان در همدان بود و مجد الملك در جميع مهمات مطلق العنان ،\r\n\r\n","description":"","footnote":"","page_name":" 4122 ","page_number":414},
  {"content":"\r\n\r\nتحريك آن نمود كه عطا الملك را از بغداد با بندگران كه در گردنش انداخته بودند حاضر ساختند . اتّفاقا هنوز عطا الملك در راه بود كه اباقا خان وفات كرد .\r\nو از تاريخ حافظابرو چنين ظاهر مىشد كه عطا الملك برادر صاحب‌ديوان را دو نوبت از براى محاسبات ايذا و اهانت رسانيدند . نوبت اوّل مجد الملك خود به بغداد رفت و نهايت بىعزّتى نسبت به علاء الدّين عطا الملك به فعل آورد . و تفصيل اين مجمل آنكه چون حكّام مصر و شام قدم از دايرهء اطاعت و انقياد اباقا خان بيرون نهاده هميشه در مقام سركشى و جنگ مىبودند و پياپى به تاخت و تاراج ولايت ايلخان دست‌درازى مىكردند ، اباقا خان از اين رهگذر بسيار آزرده‌خاطر گشته به رسم شكار كردن عنان عزيمت به آن صوب منعطف داشت ، تا آنكه به حوالى حلب رسيده در برابر دير بشير از آب نگذشته فرود آمد و برادر خود منگوتيمور را با لشكرى بسيار بر سر شام فرستاد و خود در همان حوالى جانب شرقى فرات به شكار مشغول شد و سپاه را حكم كرد كه اطراف و نواحى آن ولايت را تاخت و تاراج كنند ، بنابراين ، مغولان در آن ولايت پراكنده شده به قتل و نهب دست دراز كرده قلعهء زليبيا « 1 » را بسوختند و اهل رحبه جنگ مردانه كرده فوجى را كه به سر آن شهر رفته بودند گوشمالى بر اصل داده بازگردانيدند ، و در بيست و نهم ماه جمادى الأول سال ششصد و هفتاد و نهم هجرى كه سال ششصد و شصت و نهم از رحلت خير البشر باشد از دير بيره كوچ كرده به جانب سنجار آمد و در پانزدهم ماه رجب اين سال از سنجار كوچ كرده به محلبيّه « 2 » ، كه از اعمال موصل است آمد و در آنجا به اردوهاى خود پيوست .\r\nو مقارن اين حال خبر شكست منگو تيمور رسيد . و آن‌چنان بود كه منگوتيمور با لشكر بيكران به شامات درآمد ، و چون به موضع جرحه « 3 » رسيد از آن جانب سپاه مصر به سردارى سيف الدّين قلاوون مستعدّ جنگ شده در برابر يكديگر صف‌ها آراستند ، و در صباح روز پنج‌شنبه ماه شعبان سال مذكور بين الفريقين جنگ دست داده و لشكر مغول همراه منگوتيمور آن مقدار بود كه ارباب تواريخ معتبره آورده‌اند كه پهناى صف سپاه منگوتيمور قريب به چهار فرسنگ بود و از آن جانب سيف الدّين قلاوون الفى قريب به چهل هزار كس صف جنگ آراسته جنگى عظيم در غايت صعوبت دست داد و فريقين ثبات عظيم نموده داد مردى و مردانگى دادند ، و مازوق آقا و لشكر هندوقور در ميمنه بودند و اليناق و طايچو بهادر و ديگر شهزادگان : هولاچو و قرابوقاى بر ميسره .\r\nو گويند كه زياده از صد هزار سوار جرّار از مغول همراه منگوتيمور بودند و نوبت اوّل\r\n\r\n\r\n","description":"","footnote":"\r\n( 1 ) . ق : زلبيسار ؛ م ، ش : زليسار .\r\n( 2 ) . متن : محلقه .\r\n( 3 ) . متن : جرحى . جرحه از بلاد عسقلان در شام .\r\n","page_name":" 4123 ","page_number":415},
  {"content":"\r\n\r\nمغولان خلقى بيشمار از سپاه مصر را تيرباران نموده هلاك گردانيدند و اليناق به يك حمله ميسرهء مصريان را آن‌چنان از پيش برداشت كه تا دو سه فرسنگ ايشان در هيچ‌جا نايستادند ، و امّا چون قلب سپاه مصر اين حالت را مشاهده نمود به يكباره گوى مانند شده بر قلب سپاه شهزاده منگوتيمور حمله كردند . شهزاده منگوتيمور بنابر كوچك سالى و ناديدن جنگ‌هاى بزرگ طاقت ايستادن نياورده عنان مركب را بگردانيد ، و امراى بزرگ كه مدبّر مهمّات او بودند مثل : تگنا « 1 » و دولاداى يارغوچى « 2 » نيز طاقت مقاومت نياورده روى به گريز نهادند ، و مصريان تعاقب ايشان نموده آنچه توانستند به قتل رسانيدند و بقيّة السيف به هزار فلاكت خود را از آن معركه بيرون آورده بىتوقّف از آب فرات گذشته به اين طرف آمدند .\r\nو چون اين خبر به اباقا خان رسيد بسيار آزرده‌خاطر شد و از امرا در خشم شد و فرمود « تابستان وقت قوريلتاى بازخواست از آن امرا نموده در سال آينده خود متوجّه آن صوب خواهم شد ، ان شاء اللّه تعالى . » بعد از آن روز يكشنبه هفدهم شهر رجب از آب دجله گذشته به موضعى كه به كشّاف اشتهار دارد فرود آمد و از آنجا به جانب بغداد توجّه نمود و در يكشنبه دويم ماه شعبان به محوّل فرود آمد و از آنجا مجد الملك را جهت سيصد تومان زر كه برادر صاحب‌ديوان علاء الدين عطا الملك متقبّل آن شده بود به بغداد فرستاد ، و مجد الملك در طلب و تحصيل آن مبلغ آن‌چنان شدّت نمود كه عطا الملك با وجود آنكه زن و بچه را نيز فروخت تمام [ 343 الف 
  ] آن وجه را به هم نتوانست رسانيد ، بنابراين ، مجد الملك از او سجل گرفت كه اگر بعد ازين مقدار يك درم در ملك تو پيدا شود گناهكار پادشاه باشى .\r\nو چون اين خبر به سمع اباقا خان رسيد بر وى ترحّم كرد و در چهارم رمضان او را بخشيد و خود از آنجا عنان عزيمت به صوب همدان منعطف داشت . مجد الملك باز در مقام بدنفسى درآمده چيزى چند خاطرنشان اباقا خان كرد كه يكى از آنها تهمت حكّام مصر بود . اين نوبت اباقا خان را در باب آن بيچاره بسيار غليظ ساخت و فرمان حاصل كرد به اين معنى كه مجد الملك به اتّفاق امير طغاچار و اردوقيا به بغداد روند و محاسبهء علاء الدّين عطاء الملك را باز بينند و يك صد و سى تومان زر كه بقيّهء سيصد تومان باقى است ، هرچند آن را بخشيده بودند ، بازگيرند و اگر به آهستگى و مدارا ندهد به ضرب چوب بستانند . و چون آن بيچاره نداشت مجد الملك شروع در شكنجه و تعذيب او نمود و او را برهنه در شهر بغداد كه مدتى در آنجا حاكم بوده مىگردانيد و بر سر گذرها آويخته چوب مىزدند ، كه ناگاه خبر فوت اباقا خان رسيد .\r\n\r\n\r\n","description":"","footnote":"\r\n( 1 ) . متن : بكتا .\r\n( 2 ) . متن : طولاداى بارغوجى .\r\n","page_name":" 4124 ","page_number":416},
  {"content":"\r\n\r\nو بر ارباب الباب مخفى و مستور نماند كه اين روايت مخالفت ظاهر دارد با آنچه سابقا از روضة الصفا نقل كرده شد ؛ چه ، آنجا چنين معلوم مىشد كه مجد الملك خود در همدان پيش اباقا خان بود و علاء الدّين عطاء الملك را به اشارهء او بندگران كرده به جانب همدان مىآوردند كه در اين اثنا خبر فوت اباقا خان رسيد و محصّلان او را همچنان در بند نگاه مىداشتند .\r\nعلى اىّ حال فوت اباقا خان چنين روى نمود كه در سيم ماه ذيقعده سال ششصد و هفتادم از رحلت كه سال ششصد و هشتاد از هجرت آن سرور باشد اباقا خان از دار السّلام بغداد متوجّه همدان شد و چهارشنبه ششم ذيحجّه به شهر همدان رسيد و در سراى ملك عماد الدّين « 1 » نزول اجلال نموده همواره به جرغاميشى « 2 » و صحبت شراب داشتن اشتغال داشت ، و به واسطهء بسيارى شراب مزاج او از اعتدال انحراف يافت و روزبه‌روز مرض بر وى مستولى مىشد تا آنكه روزى كه اباقا خان را اندك قوّتى پيدا شد برخاست و بر بالاى صندلى نشست كه ناگاه در برابر پادشاه كلاغى بر سر ديوار نشسته شروع در فرياد كرد . اباقا خان از آواز آن كلاغ آزرده شده فرمود كه « او را بزنيد » اتّفاقا به مجرّد پريدن كلاغ آن‌چنان غش و بيهوشى عارض آن پادشاه شد كه از صندلى جدا شده همان لحظه مرغ روحش از قفس قالب پرواز كرد . و اين واقعه در بيستم ذيحجّهء سال مذكور روى نمود . مدّت سلطنت اباقا خان هفده سال و چند روز بود . و يكى از شعراى وقت تاريخ وفات اباقا خان را چنين آورده :\r\n اباقا خان كه از انصاف و عدلش * جهان بُد چون بهشت عدن خرّم\r\nز هجرت ششصد و هشتاد و بيست * ز ذيحجه نه افزون بود و نه كم \r\nو ديگرى چنين گفته :\r\n گشت پيدا ظلم و بيداد اندر جهان * از وفات آبقا شاه جهان\r\nدر شهور ششصد و هشتاد راست * بيست از ذيحجه افتاد اين قِران \r\nو مدّت حيات اباقا خان چهل و هفت سال و نه ماه بود ؛ چرا كه ولادت او در سال ششصد و سى و يكم هجرى بود به طالع او اواسط برج سنبله ، و جلوس او بر تخت شاهى در سيم ماه رمضان سال ششصد و شصت و سيم هجرى و هم به طالع سنبله . و او بزرگ‌ترين فرزندان هلاگو خان بود ، مادرش ييسونجين خاتون « 3 » بود از قوم سولدوس . و او را خواتين و قمايان بسيار بود ؛ مقدّم بر همه دورجى خاتون « 4 » ، او نماند . نوقلان خاتون « 5 » را از قوم تاتار گرفت و به جاى دورجى او را اعتبار نمود ، و چون او نيز نماند ايلتوزميش خاتون « 6 » دختر قتلغ تيمور كورگان از\r\n\r\n\r\n","description":"","footnote":"\r\n( 1 ) . جامع التواريخ : ملك فخر الدّين .\r\n( 2 ) . رجوع شود به پاورقى 2 ، صفحهء 3748 كتاب .\r\n( 3 ) . متن : ييسونجى خاتون .\r\n( 4 ) . متن : دورجين خاتون .\r\n( 5 ) . متن : توقدار خاتون .\r\n( 6 ) . متن : اتنبورمش خاتون .\r\n","page_name":" 4125 ","page_number":417},
  {"content":"\r\n\r\nقوم قنقرات به جاى ايشان اعتبار يافت . بعد از وى پادشاه خاتون ، دختر سلطان قطب الدّين محمّد والى كرمان را گرفت و او را در اردوى مادر خود ييسونجين خاتون بنشاند . بعد از آن مرتى خاتون را از قوم قنقرات گرفت ، و او خواهر موسى كورگان بود ، پسر دختر چنگيز خان و ايشان عمزادگان قوتوى خاتون بودند .\r\nو اين مرتى خاتون در چاغ ارغون خان نماند و بعد از مرتى خاتون ، اباقا خان ، بلغان خاتون بزرگ را كه خويشاوند نوقاى يرغوچى بود ، گرفت ، و چون وى را به غايت دوست مىداشت بالاى مرتى خاتون و دسپنه فرود آورد « 1 » ؛ چون اباقا خان درگذشت [ 343 ب 
  ] بلغان خاتون را ارغون خان گرفت . و خاتون ديگر اباقا خان ، دسپنه خاتون « 2 » بود ، دختر ملك طرابزون . خاتون ديگرش اولجاى خاتون بود كه پيشتر خاتون هلاگو خان بوده و اباقا خان او را جاى دوقوز خاتون داده بود .\r\nامّا قمايان و سرّيّتان او يكى قايميش ايگاچى از قوم انكرت ، و مادر ارغون خان بود . و ديگر كوكتى « 3 » مادر طغانچوق ، خاتون امير نوروز پسر ارغون آقا بود . و ديگر بولغاجين ايگاچى . ديگر بولجين ايگاچى كه بعد از وفات اباقا خان ، امير بولاد كه اميرى معتبر بود او را بخواست . و ديگر آلتاى ايگاچى . و آنچه از قمايان اباقا خان نام ايشان معلوم بود اينها بودند و جمعى ديگر نيز بودند كه اسامى ايشان در تواريخ يافته نشد .\r\n\r\nذكر اسامى پسران و دختران و دامادان اباقا خان\r\nاباقا خان را دو پسر بود كه هردو بر سرير سلطنت نشستند : يكى ارغون خان ، مادرش قايميش خاتون « 4 » بود ؛ و ديگرى ، مادر او نوقدآن خاتون بود ، و داستان هريكى علاحدّه خواهد آمد ان شاء اللّه تعالى .\r\nامّا دختران اباقا خان هفت نفر بودند ، بدين تفصيل :\r\nاوّل يولقتلغ « 5 » كه مادر تودان خاتون بود و او را به ايلچيتاى قوشچى دادند ، و بعد ازو نماند .\r\nدويم طغاى ، او مادرش هم تودان خاتون ، و او نامزد احمد شد . و بعد از وى نامزد طولاداى شد . سيم ملكه ، مادر او بلغان خاتون . او را به طوغان بوقا پسر نوقاى يارغوچى دادند از قوم باياؤت . چهارم طغانچوق ، و او را امير نوروز پسر ارغون گرفت از قوم اويرات . پنجم ايلقتلغ ، مادرش بولچين ايگاچى ، و او را به عربتاى كورگان دادند از قوم هوشين « 6 » . ششم اولجيتاى ،\r\n\r\n\r\n","description":"","footnote":"\r\n( 1 ) . متن : بالاى مرتى خاتون بر پشته فرود آورد .\r\n( 2 ) . متن : ايسيه خاتون .\r\n( 3 ) . متن : كوركى .\r\n( 4 ) . متن : ايتمش خاتون .\r\n( 5 ) . متن : بولقوبلوق .\r\n( 6 ) . متن : هوسين .\r\n","page_name":" 4126 ","page_number":418},
  {"content":"\r\n\r\nمادر او هم بولچين بود . او را به پسر داود ، ملك گرجستان دادند ، هفتم نوچين ، از مرتى خاتون بود و در كوچكى وفات كرده .\r\nاين بود شرح پسران و دختران اباقا خان بن هلاگو خان .\r\nو از جمله وقايع اين سال وقايعى است كه در هندوستان ميانهء سلطان غياث الدّين بلبن كه از جمله غلامان ترك سلطان شمس الدّين ايلتتمش بود كه وى از جمله غلامان سلطان قطب الدّين ايبك بود كه او از غلامان سلطان معزّ الدّين محمّد سام بود و ميانهء طغرل غلام سلطان بلبن كه او را حكومت لكهنوتى داده بود روى نمود .\r\nو مفصّل اين مجمل آنكه چون سلطان ناصر الدّين محمود شاه بن سلطان شمس الدّين ايلتتمش بعد از آنكه نوزده سال و سه ماه از سلطنت او گذشت در دهم ماه جمادى الأول سنهء اربع و ستّين و ستمائه [ - 664 
  ] هجرى وفات يافت در روز سيزدهم ماه مذكور جميع امرا و اركان دولت اتّفاق كرده بلبن را به جاى او بر سرير حكومت هندوستان در دار السّلطنهء دهلى نشانده به سلطان غياث الدّين ملقّب نمودند . و او پادشاهى بود مدبّر و عاقل و در اوايل سلطنت جمعى كثير از مخالفان را به تدبيرهاى نيك از پيش برداشت ؛ چه ، سلطان شمس الدّين ايلتتمس چهل غلام ترك را تربيت نموده و به مرتبهء خانى رسانيد و يكى از چهل بندگان سلطان غياث الدّين بلبن بود . و چون قوّت طالع او به آنجا رسيد كه سرير سلطنت هندوستان به وجود او زيب و زينت گرفت ، جمعى از غلامان شمس الدّين در مقام نفاق و حسد شده شروع در فتنه‌انگيزى نمودند و او همهء ايشان را به تدابير مستأصل گردانيد - چنانچه تفصيل آن حكايات در تاريخ فيروز شاهى مسطور است .\r\nالقصّه سلطان بلبن بعد از دوازده سال خطّهء هندوستان را از مخالفان خود پاك ساخته تمام هندوستان را بر فرزندان و غلامان و مخلصان خود قسمت نموده و به اين طريق ملتان را با تمام ولايت سند به پسر بزرگ خود محمّد سلطان - كه او را در تواريخ [ سلطان محمّد « 1 » 
  ] خان شهيد مىنويسند - ارزانى داشت ، و سامانه « 2 » [ را 
  ] با نواحى و متعلقان به پسر كوچك خود [ ناصر الدّين 
  ] كه به بغرا خان ملقّب بود تفويض نمود ، و لكهنوتى و بنگاله را به طغرل كه از غلامان ترك او بود و در سخاوت و شجاعت از ابناى روزگار امتياز تمام داشت ، و همچنان باقى ولايات را قسمت نموده هريكى از امرا و اركان دولت خود را فراخور و حالات ايشان اقطاعات و جاگيرهايى ارزانى داشت . و در سال ششصد و هفتاد و نهم از هجرت سلطان بلبن\r\n\r\n\r\n","description":"","footnote":"\r\n( 1 ) . هرسه نسخه بياض بود از روى تاريخ فرشته ( چاپ سنگى ، ج 1 ، ص 79 ) اضافه شد .\r\n( 2 ) . تاريخ فرشته : سمانه .\r\n","page_name":" 4127 ","page_number":419},
  {"content":"\r\n\r\nبعد از گوشمال دادن اهالى كوه جود عنان عزيمت به صوب لاهور و مرمّت نمودن قلعهء او كه در زمان سلطان معزّ الدّين بهرامشاه مغولان خراب كرده بودند ، منعطف داشت .\r\nچون به لاهور رسيد در مقام عمارت و آبادانى آن شهر شد و در اندك روز حصار آن را مرمّت بلكه از سر نو بنا نمود و مردم را از اطراف و جوانب جمع آورده آن شهر را بسيار آبادان و معمور گردانيد . و در اين اثنا مزاج او از اعتدال انحراف نموده و مرضى سخت وى را عارض شد [ 344 الف 
  ] چنانچه قريب به يك ماه مطلقا بيرون نيامد ، از اين جهت مردم گمان‌ها كردند و به اطراف و جوانب خبرها فرستادند كه سلطان بلبن در ميان نيست . و چون اين خبر به لكهنوتى رسيد كه مردم آن زمان او را بلغار كبود خواندندى از جهت آنكه ميانهء مردم قرار يافته بود كه از آن زمان كه سلطان معزّ الدّين محمّد سام دهلى را فتح كرده حكّام دهلى هركه را به ايالت لكهنوتى مىفرستادند البته به واسطهء آنكه از پايتخت دهلى بسيار دور افتاده بود البته والى آن پاى از دايرهء اطاعت و فرمانبردارى بيرون نهاده علم طغيان برمىافراشت ، البتّه بنابراين قرارداد چون خبر فوت سلطان بلبن در آن ديار اشتهار يافت جمعى از مفسدان فتنه‌انگيز طغرل را كه در آنجا چند كار نامى كرده بود ، از آن جمله راجه جنگرم « 1 » را گرفته و اموال و اسباب بسيار از فيلان كوه‌پيكر بسيار به دست آورده ، بر اين داشتند كه آن را دعوى پادشاهى بايد كرد ؛ چه ، خزانه و لشكر بسيار ، و سلطان بلبن كه از ميان رفته باشد چه لازم است كه اطاعت پسران او كه معلوم نيست كه دهلى را نگاه توانند داشت بايد كرد .\r\nالقصّه طغرل حرام‌نمك چون گوش به آن سخنان كرد ، خيال سلطنت را در دل خود قرار داده خود را به سلطان مغيث الدّين ملقّب گردانيد و سكّه و خطبه به نام خود خواند و به واسطهء سخاوتى كه داشت خلقى بسيار بر وى جمع آمدند . در اين اثنا سلطان بلبن از آن بيمارى صحّت يافت و از لاهور به دهلى مراجعت كرد . و چون به دهلى رسيد ، خبر ياغيگرى طغرل و سكّه و خطبه به نام خود خواندن او متعاقب و پياپى به سلطان رسيد . سلطان از شنيدن آن خبر ، آن‌قدر خشمناك شد كه هيچ‌كس را در آن ايّام ياراى سخن گفتن نماند و هميشه در فكر و انديشه مىبود و بازوى خود را به دندان مىگزيد . آخر الأمر اوّلا سلطان ابتكين موىدراز را كه به امين خان اشتهار داشت و از جمله غلامان سلطان بلبن بود سال‌ها اوده جايگير داشت ، سرلشكر ساخته و از امرا تمر خان شمسى و ملك تاج الدّين پسر قطب خان شمسى با ديگر امراى آن صوبه به سر طغرل نامزد كرد .\r\nچون ايشان متوجّه لكهنوتى شدند از آن جانب طغرل نيز لشكرى بيكران جمع آورده با\r\n\r\n\r\n","description":"","footnote":"\r\n( 1 ) . ق : راجه چنگيز .\r\n","page_name":" 4128 ","page_number":420},
  {"content":"\r\n\r\nفيلان مست كه از راجه جنگرم گرفته بود روى به دفع ايشان نهاد . چون هردو سپاه در مقابل يكديگر رسيدند به واسطهء بسيارى بخشش طغرل اكثر سپاه نامزد سلطان بلبن از پيش امين خان گريخته به طغرل پيوستند و رعايت تمام يافتند . و اين معنى موجب ضعف سپاه سلطان بلبن شده ، بنابراين ، در روز جنگ امين خان طاقت مقاومت نياورده روى به گريز نهاد و سپاه طغرل تعاقب سپاه دهلى كرده اكثر ايشان را به قتل رسانيدند و اسباب و اموال بينهايت به دست آوردند . و چون [ خبر 
  ] شكست امين خان به سلطان بلبن رسيد از خشم و اعراض نزديك بود كه گوشت خود را به دندان بكند و از خجالت و اعراض مانند آتش افروخته به هرجانب كه نگاه كردى عالمى را بسوختى ، لهذا چون امين خان شكست يافته آمد فرمود كه او را بر در دروازه آويختند .\r\nو از اين سياست ، امرا و مقرّبان را هراس و بيم پيدا شد و مردم عام و خاص مىگفتند كه دولت بلبنى به آخر رسيده . سلطان بلبن بعد از آن شكست لشكر ديگر به دفع طغرل نامزد كرد . طغرل چون از شكست امين خان دلير و خيره شده بود و مردم سپاهى از سلطان بلبن و سياست او به تنگ آمده ، اين نوبت نيز طغرل غالب آمده اكثر سپاه بلبنى گريخته نزد او رفتند . و خلقى بسيار به قتل رسيدند .\r\nچون اين خبر به بلبن رسيد ، نزديك بود كه از غصّه و خجالت هلاك شود . آخر الأمر چاره غير از رفتن خود نديد . بالضّروره فرمود كه كشتى بسيار مستعد ساختند و به پسر كوچك لكنو « 1 » شوكه ايبك نوشت كه « رايات ما متوجّه آن دياراند ، ملك سونج سر جاندار را به نيابت خود در سامانه بگذار . » و همچنين به پسر خود ، سلطان محمّد شاه كه به ملتان مىبود نوشت كه « من به لكهنوتى رفتم و تا مهم طغرل نمك‌حرام را بر وجه دلخواه نسازم برنمىگردم . تو دانى و آن ديار . چنانچه دانى و توانى جواب مغول بگوى ، اگرچه قبل از اين ما را گمان آن بود كه ما براى هندوستان غير از مغولان كه از راه كابل يا قندهار متوجّه هند مىشوند دشمنى كه به دفع ايشان ما را خود متوجّه بايد شد نداريم . بنابراين ، تو را در آن سرحدّ گذاشته بودم كه اگر سپاه مغول به اين طرف ميل كند تو در مقام مدافعت ايشان مهما امكن سعى نمايى و از عقب تو برادرت از سامانه به امداد تو مىرسيده باشد ، و اگر به آن نيز مندفع نشوند من متعاقب با لشكرى گران مىرسيده باشم . [ 344 ب 
  ] اكنون مهم اين طغرل حرام‌نمك صورتى پيدا كرده كه دفع آن از دفع مغول ضرورىتر شده ، بنابراين ، من متوجّه آن صوبه شدم و تو را در آن سرحدّ به خدا سپردم . بايد كه غفلت نورزى و از مغولان چنگيزى كه در يك شب\r\n\r\n\r\n","description":"","footnote":"\r\n( 1 ) . ق : لكهنوتى .\r\n","page_name":" 4129 ","page_number":421},
  {"content":"\r\n\r\nسى فرسنگ مىآيند ، غافل نگردى كه خرابى هند از آن جانب است . »\r\nالقصّه سلطان بلبن متوجّه لكهنوتى شد و با كوتوال دهلى سفارش كرد كه « بايد در غيبت من نوعى به مصالح دهلى بپردازى كه هيچ احدى از تو شكايت نداشته باشد ، و بايد كه محرّران ديوان وزارت و ديوان عرض و آنان كه بر سر ايشان نصب كرده شده‌اند ، همه را پيش خود كار فرمايى و جواب عرضداشت‌هاى امرا و كاركنان اطراف به نوعى كه مصلحت دانى بنويسى و مهمات مردم را به واسطهء غيبت من معطّل ندارى ، و من از دنبال طغرل حرام‌نمك جدا نخواهم شد ، [ اگر 
  ] وى به دريا نشيند من نيز به عقب او به دريا خواهم نشست و به هرجا كه او مىرود تا او را به دست نياورم ، بازنمىگردم . »\r\nچون اين كلمات را مردم از سلطان بلبن شنيدند ، همه از اهل و عيال خود وداع بازپسين كرده روى به سفر لكهنوتى نهادند ، و چون سلطان بلبن در باب گرفتن طغرل بسيار جدّ و اهتمام داشت در سر راه مصائب « 1 » آن ولايت ملاحظه نمىكرد و كوچ بر كوچ مىرفت و هرچند مردم و اسب و گاو و فيل و شتر تلف مىشد هيچ‌كس را ياراى حرف زدن نبود ، تا آنكه بلبن از آب سرو گذشت ، و اين خبر به طغرل رسيد ، بسيار سراسيمه و مضطرب شد ؛ چه ، او قبل از آنكه خبر توجّه سلطان بلبن به او رسد روزى به مقرّبان و مخلصان خود مىگفت كه « غير از سلطان بلبن هركه در مقابل من مىآيد من جواب او مىتوانم داد و او را از پيش برداشت ، امّا سلطان خود اگر ترك مصالح آن ولايت كند و متوجّه اين جانب شود من جواب او نتوانم داد و در مقابل او نتوانم ايستاد . » بنابراين ، چون توجّه سلطان بلبن و آمدن وى به آن حدود متيقّن او شد در مقام آن شد كه لكهنوتى را گذاشته به جانب جاجنگر رود و چندگاه در آنجا باشد تا سلطان بازگردد . بنابراين قرار ، زن و فرزند و اسباب و اموال خود از پيل و اسب و خلقى بىشمار از لكهنوتى همراه او شدند و او با شوكت و عظمت هرچه تمام‌تر از لكهنوتى بيرون رفت به قصد آنكه جاجنگر را بگيرد و همانجا بنشيند .\r\nالقصّه چون سلطان بلبن به لكهنوتى رسيد ، معلوم شد كه طغرل نيست و قبل از آمدن سلطان به چند روز بيرون رفته . سلطان دو روز در لكهنوتى توقّف نموده روى به جاجنگر نهاد و شحنگى لكهنوتى را به حسام الدّين سپهسالار كه جدّ مادرى مؤلف تاريخ فيروز شاهى است داد و او را فرمود كه در هرهفته سه چهار كرّت عرضه داشتهاى دهلى و امراى اطراف به جانب لشكر مىفرستاده باشد . و چون سلطان بلبن عزم ملوكانه پيش گرفت با خود قرار داد كه « هرچه بشود گو بشود ، من تا انتقام از طغرل نستانم روى برگشتن ندارم . » حقّ تعالى به بركت آن عزم كار او\r\n\r\n\r\n","description":"","footnote":"\r\n( 1 ) . ق : يك كلمه جاافتادگى دارد و سپس : شكال .\r\n","page_name":" 4130 ","page_number":422},
  {"content":"\r\n\r\nساخت و طغرل حرام‌نمك به آسانى كشته شد ؛ چه ، سلطان بلبن از لكهنوتى كوچ كرده بعد از پنج يا شش روز به سناركانو « 1 » رسيد . در آن وقت راى سناركانو و نوح نام شخصى بود ، چون سلطان بلبن به آنجا رسيد و نوح پيشكش‌هاى لايق فرستاد ، و سلطان بلبن عهدنامه‌اى جهت او فرستاد كه « اگر طغرل حرام‌نمك به راه دريا گريزد ، گرفتن او در عهد تو است . اگر او را به دست آورى هرچه ارادهء تو است من به فعل مىآورم . »\r\nو سلطان بلبن در اين سفر هميشه بر سر ديوان بلند مىگفت كه « من دهلى را بر سر طغرل خواهم باخت و يا او را به دست خواهم آورد ، و خون او و ياران او را تا نريزم خواب بر من حرام است . »\r\nالقصّه سلطان بلبن كوچ بر كوچ مىرفت و تا به جايى رسيد كه از آنجا تا جاجنگر هفتاد و دو كروه « 2 » بود و از هيچ‌كس خبر طغرل معلوم نمىشد كه او كجاست و كدام طرف رفته .\r\nبنابراين ، سلطان بلبن ، ملك باريك سكرس سلطانى را فرمود تا با هفت هشت سوار جرّار قراول شود و دوازده كروه پيش از لشكر مىرفته باشد و از اطراف و جوانب خبر طغرل را مىگرفته [ باشد 
  ] . ملك باريك به فرمودهء سلطان بلبن پيش افتاده و دوازده كروه پيشتر مىرفت و جوانى جلد را فوج‌فوج به اطراف و جوانب آن صحرا فرستاده كه تحقيق كرده خبر طغرل را بياورند . و از هيچ‌جا نام و نشان او پيدا نمىشد ، تا بعد از چند روز از لشكر ملك باريك ، محمّد شيرابدار و برادر او ملك مغل - كه سلطان بلبن او را طغرل‌كش خطاب داده بود - با سى چهل سوارى كه داشتند به نوبت پيش مىرفتند كه از طغرل خبرى بگيرند . اتّفاقا در آن اثنا ، تتبّع و تفحّص ديدند كه بقالى چند كه از لشكر طغرل سودا كرده بازگشته بودند مىآمدند .\r\nايشان به مجرّد رسيدن [ دو نفر از 
  ] بقالان را گردن زدند و بقيّه را گرفته در مقام تحقيق احوال شدند . بقالان چون آن دو نفر را كشته ديدند فى الحال گفتند كه « ما از اردوى طغرل مىآييم .\r\nاينك ميانهء شما و طغرل يك كروه راه است . » ايشان بقالان را گذاشتند و روى به آن طرف كه ايشان نشان دادند روان شدند .\r\nپاره راهى كه رفتند بلندى [ ى 
  ] پيش آمد . چون بر بالاى آن بلندى برآمدند اردوى طغرل نمايان شد ؛ مردم بسيار و خيمه‌هاى بينهايت زده‌اند و بارگاه [ ى 
  ] بر كنار حوضى برپا كرده ، از اوضاع ايشان چنان معلوم مىشود كه آخر روز از اينجا كوچ كرده به جنگل جاجنگر خواهند رفت ؛ چه ، اكثر مردم در صدد بارها راست كردن و چيزها درهم‌بستن بودند ، ( و بعضى در\r\n\r\n\r\n","description":"","footnote":"\r\n( 1 ) . م : ستاركانو .\r\n( 2 ) . يك سوم فرسخ .\r\n","page_name":" 4131 ","page_number":423},
  {"content":"\r\n\r\nآن حوض جامه مىشستند و بعضى بوزه « 1 » مىپختند . القصّه همه بىغم و بىپروا به آنچه مىخواستند اشتغال داشتند ) « 2 » و هيچ گمان آمدن سلطان بلبن به آن حدود نداشتند . اين جماعت يزكيان « 3 » با يكديگر گفتند كه اگر در اين وقت يكى از سپاه طغرل ما را ببيند و طغرل را خبر كند يقين است كه او فى الحال تمام اردوى خود را گذاشته به جانبى به در مىرود ، و در آن وقت هرچند [ كه 
  ] تمام پيلان و اسبان و خزانه به دست سلطان بلبن مىآيد ، امّا به واسطهء گريختن او ما را گناهكار ساخته تمام ما را به سياست مىكشد . پس صلاح ما همه اين است كه « طغرل حرام‌نمك » گويان خود را به اردوى او دراندازيم و راست به بارگاه آن حرام‌نمك رويم شايد كه طالع ما مدد كند و آن حرام‌نمك در دست ما گرفتار گردد ، و در آن هنگام كه ما او را كشته باشيم از لشكريان او هيچ‌كس با ما مقاومت نمىتواند نمود ، بلكه در وقت گريختن هيچ احدى از ايشان نخواهد دانست كه ما همين سى و چهل سواريم يا سلطان بلبن خود رسيده .\r\nاتّفاقا تدبير ايشان موافق تقدير افتاد و به مجرّد آنكه ايشان طغرل حرام‌نمك‌گويان به اردوى او درآمده شمشيرها كشيده به جانب بارگاه او تاختند ، مردم همه سراسيمه شده روى به گريز نهادند ، و طغرل از سراسيمگى و اضطراب خود را به اسب رسانيده روى به گريز نهاد و مىخواست كه خود را با اسب در آب رودخانه كه در آن حوالى بود اندازد ، كه يكى از آن جماعت كه آخر خطاب « طغرل‌كش » خواهد يافت ، در عقب او تاخت و در وقتى كه طغرل اسب خود را مهميز كرده مىخواست كه در آب رودخانه درآيد ، طغرل‌كش ، به يك كاردى در پهلوى او كار او را بساخت و طغرل از اسب درافتاد ، و مردى ديگر كه همراه طغرل‌كش بود فى الحال از اسب فرود آمده سر او را از بدنش جدا ساخته سوار شده روى به اردوى ملك نهاد .\r\nو بعضى از ارباب تواريخ چنين آورده‌اند كه ايشان طغرل را زنده گرفته پيش سلطان بلبن آوردند و سلطان به دست خود او را گردن زد .\r\nو به هرتقدير چون طغرل كشته شد و خزاين و اسباب سلطنت او را با اهل و عيالش نزد سلطان بلبن آوردند ، سلطان مظفّر و منصور به جانب لكهنوتى مراجعت فرمود . و چون به لكهنوتى درآمد فرمود كه دو طرف بازار لكهنوتى را كه درازى آن بازار يك كروه مىشد چوب‌هاى دار فروبردند و پسران و زنان و دامادان و كاركنان و سلاحداران و غلامان مقرّب طغرل را با هركه نامى داشت و همراه او بود ، بر آن دارها آويختند ؛ به نوعى كه عبرت جميع خلايق شدند .\r\n\r\n\r\n","description":"","footnote":"\r\n( 1 ) . بوزه : شرابى باشد كه از آرد برنج و ارزن و جو سازند و در ماوراء النهر و هندوستان بسيار خورند . - لغتنامه دهخدا .\r\n( 2 ) . مطلب بين ( ) را « م » ندارد .\r\n( 3 ) . قراول .\r\n","page_name":" 4132 ","page_number":424},
  {"content":"\r\n\r\nو از ابتدا تا انقراض عالم هيچ پادشاهى آن‌چنان سياست عام نكرده بود . و غضب بلبنى آن چنان طغيان كرده بود كه جمعى از قلندران كه نزد طغرل اعتبار يافته بودند و سردار ايشان را سلطان درويش گفتندى و طغرل او را سه من طلا داده بود كه تمام اسباب و آلات قلندرى از آن طلا ساخته به وضع قلندران طلاپوش در مجلس طغرل مىبودند ، ايشان را نيز بر دارها آويختند .\r\nغرض كه سياست به جايى رسيد كه جمعى كثير از اهالى لكهنوتى به مجرّد ديدن آن دارها قالب تهى كردند . سلطان بلبن در سياست طغرل همّت بر آن گماشته بود كه از متعلّقان و پيوستگان طغرل نام هيچ احدى را بر صفحهء حيات نگذارد ، و همچنين كرد . و بعد از سه روز پسر كوچك خود ، بغرا خان ، را به ايالت لكهنوتى تعيين نمود و او در باب اطاعت پادشاه دهلى نصايح سودمند نموده به جانب دار السّلطنهء دهلى بازگشت . و از رفتن سلطان بلبن تا آمدن او به دهلى قريب به سه سال گذشته بود .\r\n\r\n","description":"","footnote":"","page_name":" 4133 ","page_number":425},
  {"content":"\r\n . \r\n","description":"","footnote":"","page_name":" 4134 ","page_number":426},
  {"content":"\r\n\r\n\r\nذكر وقايع سال ششصد و هفتاد و يكم از رحلت خير البشر « 1 »\r\nكه هشتاد و يكّم هجرى باشد . در اوايل اين سال تگودار بن هلاگو خان ، كه پسر هفتم هلاگو خان بود و بعد از آنكه به شرف اسلام مشرّف شد ، احمد خان لقب يافت ، به جاى اباقا خان بر سرير سلطنت ايران قرار گرفت .\r\nو مفصّل اين مجمل در تواريخ معتبره چنين آورده كه چون اباقا خان از اين حالت رحلت فرمود ، خواتين و شهزادگان و امرا در جعاتو به عزا مشغول بودند كه به يك بار تگودار [ 345 ب 
  ] از جانب كردستان رسيد و متعاقب او شهزاده ارغون پسر اباقا خان به واسطهء آنكه قبل از فوت اباقا خان كس به طلب او رفته بود نيز با چند نفر به اردو پيوست ، و شهزادگان كه در اردو بودند شهزاده ارغون را به واسطهء عزاى پدرش كاسه گرفتند . و در اين وقت ميانهء امرا و خواتين و شهزادگان مخالفت به هم رسيد ؛ چه ، بعضى مىگفتند كه تگودار لايق سلطنت است ؛ و اين جماعت چون پيش از آمدن شهزاده ارغون قرار به سلطنت تگودار داده بودند ، بعد از آمدن او نيز بر سخن خود ايستاده ، و اسامى آن جماعت كه ميل به تگودار داشتند اين است :\r\nأجاى ، و قنقرتاى ، و هلاچو ، و طغاتيمور ، و جوشكاب ، و كينشو ، [ و بايدو 
  ] . و از امرا :\r\nشيكتور نويان ، سونجاق آقا ، و عرب ، و آسيق ، و قرابوقا . و اولجاى خاتون با طايفه‌اى از امرا كه پيش او مىبودند برادر ديگر اباقا خان ، منگوتيمور را لايق سلطنت مىگفت . و طايفه‌اى ديگر از امرا مثل بوقا و برادرش اروق و آقبوقا و ديگر مقرّبان اباقا خان مىگفتند كه هيچ‌يك از اين دو كس ، يعنى تگودار و منگو تيمور به عقل و كياست و سياست مثل شهزاده ارغون\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4135 ","page_number":427},
  {"content":"\r\n\r\nنيستند و با وجود آن شهزاده ، كسى را نمىرسد كه بر سرير سلطنت قرار گيرد .\r\nاتّفاقا در اثناى اين حال خبر فوت منگوتيمور رسيد و از جانب او خاطرجمع شده و نزاع سه‌گانه به دو كس بازگشت ، امّا چون مايل به احمد خان بسيار بودند شيشى بخشى كه از امراى عاقل اباقا خان بود به شهزاده ارغون گفت كه « صلاح تو در آن است كه الحال از براى خلاص خود به سلطنت عمّ خود احمد خان راضى شوى تا از اين مهلكه جان به سلامت بيرون برى ؛ چه ، در اين وقت تو را قدرت و قوّت مقاومت ايشان نيست . »\r\nشهزاده ارغون سخن بخشى را معقول دانسته اظهار رضا به سلطنت احمد خان نمود و در ششم محرم سال مذكور احمد خان بر سرير سلطنت قرار گرفت ، و شهزادگان و امرا و اعيان دولت همه به طريق معهود كلاه‌ها از سر برداشته و كمرها گشاده زانو زدند و در روز يكشنبه سيزدهم ماه ربيع الأوّل اين سال از شهزادگان قنقورتاى دست احمد خان و دست چپ او را از امراى سكبورنويان گرفته او را بر تخت نشانيدند .\r\nو ارغون خان قبل از آن در ماه محرّم چون قرار به احمد خان يافت به جانب سياهكوه رفته خزانهء پدر را تصرّف نمود . و از امراى اباقا خان ، طغاچار كه از فارس مىآمد و در آنجا به خدمت شهزاده ارغون رسيد و قوتوى خاتون با جماعتى از شهزادگان و امرا كه ميل ارغون داشتند چون صحبت اين‌چنين شد به آلاتاغ رفتند . و خواجه شمس الدّين در خدمت شهزاده ارغون مىبود . چون پادشاهى بر احمد مقرّر شد آسيق « 1 » كه امير اردوى قوتوى خاتون بود كس بفرستاد و خواجه شمس الدّين محمّد صاحب‌ديوان را به اردوى احمد خان آوردند .\r\nو از جمله وقايع اين سال بازآمدن شهزاده ارغون [ است 
  ] پيش عمّ خود احمد خان بعد از جلوس او بر سرير سلطنت و تربيت يافتن علاء الدّين عطا الملك و كشته شدن مجد الملك و هلاك شدن قنقورتاى .\r\nو مفصل اين مجمل آنكه چون سلطان احمد به پادشاهى نشست بعد از فراغ [ از 
  ] طوى فرمود تا خزاين اباقا خان در هرجا كه بود حاضر گردانيدند ، و او اكثر آن را بر خواتين و شهزادگان و مقرّبان و امرا ، حتّى هزاره و صده و دهه و سياه سپاه قسمت فرمود ؛ چنانچه به ادنى سپاه صد و بيست دينار رسيد . و از بخشش ، احمد خان آن‌چنان اشتهار يافت و عام و خاص دوستدار او گشتند . بعد از آن يرليغ‌ها به اطراف و جوانب فرستاد و منهيان به تهنيت سلطنت او متوجّه ممالك دوردست شدند ، كه در اين وقت ناگاه شهزاده ارغون به دو سه هزار سوار جرّار نيزه‌گذار رسيده شروع در عتاب كرد و گفت : « چرا در جلوس انتظار من نكشيديد تا من تو را\r\n\r\n\r\n","description":"","footnote":"\r\n( 1 ) . متن : اسبق .\r\n","page_name":" 4136 ","page_number":428},
  {"content":"\r\n\r\nبر تخت مىنشاندم ؟ » احمد خان او را اعزاز و اكرام بينهايت كرده بيست عدد بالش طلا كه حصّهء او گذاشته بود به دست خود به وى داد و دو عدد به شهزاده بايدو داد .\r\nو در اين ايّام ميانهء ارغون و قنقورتاى خصوصيت و دوستى به هم رسيده و در اردوى قوتوى خاتون به يكديگر رسيده عهد و شرط كردند . بعد از آن ارغون خان باز اجازت طلبيده به جانب سياهكوه رفت و بيست و ششم شهر ربيع الأوّل در سياهكوه فرود آمد ، و سلطان احمد ايلچيان به همدان فرستاده علاء الدّين عطا الملك را كه در آنجا به فرمودهء مجد الملك در بند بود ، طلب داشت . و خواجه مجد الملك باز به حمايت ييسوبوقا پسر التاچو نويان در خدمت احمد خان كار به جايى رسانيد كه نزديك بود كه اشراف ممالك محروسه به او باز دهند ، كه خواجه شمس الدّين محمّد صاحب‌ديوان با رفتن خاتون التجا آورده كار پيش برد و مانند ايّام سابق اعتبار تمام يافت و از اين جهت جمعى به تعزيز مجد الملك برخاستند .\r\nمجد الملك چون صحبت را اين‌چنين مشاهده نمود بسيار هراسان شد و بيم به وى استيلا [ 346 الف 
  ] يافت و از ترس عريضه‌اى نوشته به ارغون فرستاد . مضمون عريضه آنكه « شهزاده ارغون مىدانسته باشد كه من انجوى « 1 » توام و صاحب‌ديوان پدرت را به زهر كشته . و الحال چون مىداند كه من بر اين حال اطّلاع دارم هلاك ساختن مرا كمر عداوت بسته . اميد چنان است كه اگر حادثه‌اى روى نمايد شهزاده در امداد من خود را معاف ندارد . »\r\nاتّفاقا برادرزادهء خواجه مجد الملك ، سعد الدّين نام كه بر اين حال اطّلاع داشت و از عمّ خود مجد الملك - بنابر آنكه او را از خزانه‌دارى خود به واسطهء خيانتى كه از او ظاهر شده بود عزل كرده - رنجيده بود ، نزد خواجه شمس الدّين محمّد صاحب‌ديوان آمده حقيقت آنچه خواجه مجد الملك به ارغون نوشته مفصلا به خواجه صاحب‌ديوان باز مىگويد .\r\nو از اكثر تواريخ چنين معلوم مىشود كه برادرزادهء خواجه مجد الملك به‌خودى خود پيش صاحب‌ديوان نيامد ، ليكن او به واسطهء رنجشى كه از عمّ خود به هم رسانيده بود ترك صحبت او كرده به حال خود مىبود ، جمعى از دوستان خواجه او را فريفته نزد خواجه آوردند كه شايد از وى چيزى كه به آن مجد الملك را از پيش توان برداشت معلوم توان كرد . بنابراين ، خواجه صاحب‌ديوان ، سعد الدّين برادرزادهء مجد الملك را بسيار تعظيم و تكريم نموده استيفاى عراق را به او وعده كرد . و چون آن جوان مژدهء استيفاى عراق شنيد اسرار را با صاحب‌ديوان در ميان نهاد و گفت : « خواجه مجد الملك با شهزاده ارغون با يكديگر يكدل و\r\n\r\n\r\n","description":"","footnote":"\r\n( 1 ) . در جامع التواريخ به صورت « اينچو » آمده . شارح متن ، اصل و اشتقاق آن را مبهم يافته و در نتيجه معانى و تعبيرات گونه‌گونى كه در زبان‌هاى مختلف بر آن قائل شده‌اند آورده است . در اين خصوص - جامع التواريخ ، چاپ محمّد روشن ، ج 3 ، ص 2314 .\r\n","page_name":" 4137 ","page_number":429},
  {"content":"\r\n\r\nيكجهت شده و دليل بر صدق اين دعوى آن است كه در اين دو روز اين‌چنين كتابتى نوشته به خدمت شهزاده ارغون فرستاده . »\r\nصاحب‌ديوان در ساعت كسان دوانيد تا آن شخص را گرفته آوردند و آن مكتوب خواجه مجد الملك را به خط او گرفته نزد احمد خان برد . احمد خان در جلد وى اين حكم فرمود كه هرچه از برادر صاحب‌ديوان عطا الملك از نقد و جنس گرفته‌اند همه را بازپس گرفته به او دهند . و چون تمامى اموال و اسباب علاء الدّين عطا الملك را حاضر گردانيدند عطا الملك به عرض احمد خان رسانيد كه چون تمام اين اموال و اسباب ما از دولت ايلخان به هم رسانيده بودم اكنون بنده تمام اينها را به رسم ايثار قوريلتاى پادشاه جهان مىنمايد .\r\nاحمد خان را اين حكايت بسيار پسنديده افتاد و قبول آن كرد . فى الحال اشارت فرمود تا حضّار مجلس قوريلتاى تمام آن اسباب و اموال را تاراج كردند . بعد از آن احمد خان حكم فرمود كه از امراى بزرگ سونجاق آقا و اروق يارغوى ، مجد الملك را تحقيق كرده به عرض رسانند . اتّفاقا در اثناى پرسش و تتبّع و تفحّص نمودن اسباب و متاع مجد الملك كه مبادا مكتوبى ديگر از شاهزاده ارغون در ميانهء اسباب وى پيدا شود ، پاره‌اى از پوست شير كه بالاى آن به خطّى مغشوش كه نتوان خواند به زردى و سرخى چيزى نوشته بودند يافتند . چون مغولان از سحر و ساحرى به غايت هراسان بودند در تحقيق آن پارچه از پوست شير سخنان بسيار گفتند و جمعى كه دوست خواجه صاحب‌ديوان بودند آن را حمل بر سحر مىكردند .\r\nآخر الأمر قرار به آن دادند كه آن تعويذ را در آب بشويند و آن آب به خورد مجد الملك دهند تا سحر به او عايد گردد .\r\nو خواجه مجد الملك چون مىدانست كه آن تعويذ را شيخ عبد الرحمان ساخته بود و از براى رونق كار خود و شكست كار اعدا در ميان اقمشه و امتعه انداخته ، از خوردن آن آب ابا و امتناع نمود ؛ چه مىدانست كه آن تعويذ خالى از مكرى نيست . و چون بندگان خواجه مجد الملك بنابر حماقتى كه داشت از خوردن آن آب امتناع نمود . تركان همه او را گناهكار ساخته حكم بر قتل او نمودند غير از سونجاق كه او بر قتل رضا نمىداد . و چون شرارت او به آخر رسيده بود طالع او برگشته ، در اين وقت سونجاق را درد پاى به هم رسيد ، و عبد الرحمان به ديدن او رفته در باب كشتن او مبالغهء بسيار كرده از سونجاق اجازهء قتل وى گرفت . و چون سونجاق رخصت قتل او داد ، احمد خان حكم فرمود كه او را به خصمان سپارند .\r\nو در اين وقت صاحب‌ديوان مىخواست كه او را از كشتن خلاص كند ، امّا علاء الدّين عطا الملك و خواجه هارون پسر صاحب‌ديوان قبول آن نكردند و مجد الملك بدنفس را گرفته به دست عوام و اوباش دادند . و ايشان فى الحال بند از بند او جدا كردند و سرش را به\r\n\r\n","description":"","footnote":"","page_name":" 4138 ","page_number":430},
  {"content":"\r\n\r\nبغداد فرستادند و يك پاى به شيراز و دستش به عراق . و اين واقعه در شب چهارشنبه هشتم جمادى الأوّل اين سال روى نمود . و در حقّ مجد الملك نوربها مىفرمايد :\r\n مىخواست كه او دست رساند به عراق * دستش برسيد ، ليك دستش نرسيد \r\nو يكى از افاضل شعرا در حقّ مجد الملك اين رباعى را به رشتهء نظم دركشيده : [ 346 ب 
  ]\r\n روزى دو سه ، سردفتر تزوير شدى * جويندهء مال و ملك و توقير شدى\r\nاعضاى تو هريكى گرفت اقليمى * فى الجمله به يك هفته جهانگير شدى \r\nو بعد از كشته شدن مجد الملك ، احمد خان باز حكومت بغداد را به عطا الملك برادر صاحب ديوان ارزانى داشت و صاحب‌ديوان را نيز زياده از آنچه در زمان اباقا خان دخل داشت ، اعتبار فرمود و خلعت خاص و پايزهء زر به او عنايت شد ، و امير سونجاق را منصب نيابت خود ارزانى داشت .\r\nو در سلطنت احمد خان به رسم مسلمانان يرليغ را فرمان و ايلچى را رسول گفتندى . و شيخ كمال الدّين عبد الرحمان به واسطهء آشنايى سابق كه به احمد خان داشت در اين وقت نهايت اعتبار يافت و ملازم شب و روز شد و توليت اوقاف ممالك محروسه از آب‌آمويه تا حدود مصر و شام به وى ارزانى داشتند ، و او را حكم شد كه دفاتر را ملاحظه نموده مواجب اطبّا و منجمان يعود و نصارا كه به تعصّب بعضى حكام از اوقاف مسلمانان مىگرفتند ، همه را بيرون كنند و عوض آن از مال خاصهء پادشاهى به ايشان مجرى دهند ؛ چرا كه در اوقاف مسلمانان ايشان را حقّى نمىباشد .\r\nو از جمله وقايع اين سال آغاز مخالفت ميانهء احمد خان و شهزاده ارغون بود . و باعث بر مخالفت و منازعت ميانهء ايشان چند چيز بود . از آن جمله يكى آنكه چون سلطان احمد چند نوبت به التماس و استدعاى بوقا ايلچيان به طلب بوقا فرستاد و ارغون اجابت ايشان نكرد و هر نوبتى به عذرى كه مسموع نبود دست مىزد ، آخر الأمر چون اين طلب بسيار مكرّر شد بالضّروره شهزاده ارغون ، بوقا را به خدمت سلطان احمد فرستاد . و چون وى نزد سلطان رسيد قوتوى خاتون او را اعزاز و اكرام بسيار كرده قباى ايلخان در وى پوشانيد ، و بوقا در منزل قوتوى خاتون مىبود . و بعد از آن شهزاده ارغون عنان عزيمت به صوب خراسان منعطف داشت .\r\nو سلطان احمد در چهارم ماه ربيع الآخر اين سال قونقورتاى را تربيت پادشاهانه نموده توقتى خاتون را به وى ارزانى داشت ، و بعد از آن با لشكرى بيكران به جانب روم فرستاد . و در نوزدهم شهر ربيع الآخر امير آقبوقا را نيز بر عقب او روانه فرمود . و چون خود اكثر اوقات با درويشان و صوفيان مثل شيخ عبد الرحمان مذكور - كه او را بابا گفتى - و ايشان منگلى را\r\n\r\n","description":"","footnote":"","page_name":" 4139 ","page_number":431},
  {"content":"\r\n\r\nكه مريد ابو يعقوب بود كه از صوفيّهء ايران‌زمين بود و قرنداش « 1 » خواندى و هروقتى به خانهء ايشان رفتى و به سماع مشغول شدى ، بنابراين به مهمات ملك كمتر متوجّه شدى و اكثر مهمات را مادرش قوتوى خاتون كه به غايت عاقله و دانا بود به اتّفاق امير اسبق مصالح مملكت را سامان و سرانجام مىنمود ، و مع هذا در اين وقت امير شيكتور نويان « 2 » كه در پادشاه ساختن او ايشان نهايت سعى و اهتمام ورزيده با اكثر امرا و شهزادگان به خلاف و نزاع پيش آمدند ، به ايشان مطلقا التفات نمىفرمود و ايشان از اين رهگذر بسيار آزرده‌خاطر مىبود و در باطن از كردهء خود پشيمان شده ورق اخلاص را به جانب شهزاده ارغون گردانيده ، خفيه كس پيش او فرستاده پيغام دادند كه « شهزاده خاطر جمع دارد كه عن قريب جميع سپاه و امراى خودبه‌خود متوجّه ايشان خواهند شد ؛ چه ، اوضاع اين جوانب بر وجهى ظاهر شد كه مرضى هيچ احدى نيست . »\r\nو در اين وقت صاحب‌ديوان و شيخ عبد الرحمان كه معتبر شده بود با يكديگر اتّفاق كرده به عرض سلطان احمد رسانيدند كه چون پادشاه روى زمين را حق سبحانه تعالى به شرف اسلام كه بهترين اديان است مشرّف گردانيده « 3 » معتقد طايفهء صوفيّه كه خلاصهء اهل اسلام‌اند ساخت ، اكنون صلاح دولت پادشاهى در آن مىنمايد كه با سلاطين مصر و شام اظهار دوستى و محبّت نمايند تا تيغ مخالفت و منازعت از طرفين در غلاف رود و راه آمدوشد سوداگران بازگردد ، بلكه اگر به حكم موافقت دينى قواعد دوستى به مصاهرت و دامادى استحكام پذيرد تا در وقت نزول حادثه ايشان نيز معاون و ممدّ بوده باشند ، عين صواب خواهد بود .\r\nسلطان احمد چون اين حكايت شنيد بسيار پسنديده داشت و صاحب‌ديوان را فرمود كه « در اين باب به خدمت شيخ عبد الرحمان رافعى و به اتّفاق او تأمّل نموده كسى را پيدا كنيد كه به رسم رسالت و سفارت به مصر تواند رفت . » و صاحب‌ديوان ، ملا قطب الدّين [ محمود 
  ] شيرازى را جهت امر رسالت مصر مناسب ديد ، و سلطان احمد ، شيخ عبد الرحمان را جهت ايلچيگرى مصر مناسبتر دانسته ، اوّلا او را به جانب مصر فرستاد و بعد از وى افضل المتأخّرين و اكمل المتقدّمين مولانا قطب الدّين محمود علّامهء شيرازى را به اتّفاق اتابك پهلوان با كتابت عربى مشتمل بر شكر نعمت اسلام و توجّه سلطان احمد [ 347 الف 
  ] به تقويت ملّت محمّدى ، صلّى اللّه عليه و آله التحيّة من الملك العلّام ، نيز به مصر فرستاد .\r\nسيف الدّين قلاؤون كه سلطنت مصر در آن زمان به وى تعلّق داشت ، ايلچيان سلطان احمد\r\n\r\n\r\n","description":"","footnote":"\r\n( 1 ) . متن : قديلاش .\r\n( 2 ) . متن : امير سكبور نويان .\r\n( 3 ) . ابن تفرى بردى بر خلاف بيشتر مورخان ، اسلام آوردن او را در زمان پدرش مىداند . - المنهل الصافى ، ج 2 ، ص 255 .\r\n","page_name":" 4140 ","page_number":432},
  {"content":"\r\n\r\nرا بسيار به اعزاز و اكرام پيش آمده جواب كتابت را به نوعى كه مناسب وقت بود نوشته ، ايلچيان را مراجعت فرمود .\r\nو از جمله وقايع اين سال يكى آن بود كه قبل از آنكه ايلچيان مصر مراجعت نمايند شهزاده ارغون حكم فرمود كه خواجه وجيه الدّين را كه از نوّاب و عمّال صاحب‌ديوان بود در قوچان « 1 » بگرفتند و خانه‌هاى او را غارت كردند و اموال بسيار از وى تحصيل نموده . و منشأ گرفتن خواجه وجيه الدّين آن بود كه امير على جنكيبان كه پيشتر مربّى خواجه علاء الدّين ، برادر صاحب‌ديوان بود ، به اتّفاق قتلغ شاه از صاحب‌ديوان رنجيده كس پيش شهزاده ارغون فرستاد و پيغام داد كه « شهزاده را بايد كه در طعام و شراب خود بسيار با احتياط باشد ، چرا كه صاحب‌ديوان كس خود را پيش خواجه وجيه الدّين فرستاده تا شهزاده را به هرنوع كه باشد زهر دهد . »\r\nچون اين پيغام به شهزاده ارغون رسيد فى الحال تحقيق ناكرده خواجه وجيه الدّين را گرفته به انواع عذاب معذّب گردانيد . آخر الأمر بلغان خاتون شفاعت كرده خواجهء مذكور را از دست ارغون خلاص نمود .\r\nو اصل مادهء نزاع سلطان احمد و ارغون بر سر آن بود كه سلطان احمد در سلك اهل اسلام درآمد و ايلچيان خود را به مصر فرستاد ، چرا كه چون خبر رفتن سلطان احمد به جانب مصر به سمع شهزاده ارغون رسيد بسيار متأمّل و متفكّر شد ، بنابراين ، كس پيش شاهزادگان و امرايى كه در سلك اهل اسلام نيامده بودند فرستاد و ايشان را از اتحاد سلطان احمد با حكّام شام و مصر و از ظهور قوّت اسلام و مسلمانان بسيار ترسانيد و گفت كه غرض ايشان از اين اتّحاد و يگانگى آن است كه با يكديگر متفّق شده جماعتى را كه از دين ايشان بيگانه‌اند از ميان بردارند . و چون اين مصلحت را از جانب صاحب‌ديوان مىدانستند همه كمر عداوت او را در ميان بسته منتهز فرصت بودند ، و الّا شهزاده ارغون اوّلا به اتّفاق جميع شهزادگان به سلطنت سلطان احمد راضى شده موچلگا « 2 » داده بودند . و چون سلطان احمد به دين اسلام درآمد ، شهزاده ارغون و اكثر امرا از وى بازگشتند و در مقام كشتن او شدند . بنابراين ، شهزاده ارغون در همين سال از خراسان عنان عزيمت به صوب بغداد منعطف داشت و غرضش آن بود كه اكثر امراى آن حدود را با خود متّفق ساخته در صدد دفع سلطان احمد درآيد . و چون در اين يورش به وى رسيد ملك فخر الدّين را سيورغاميشى فرموده برقرار سابق حاكم آن ملك گردانيد . و چون شهزاده ارغون از رى به جانب بغداد متوجّه شد ، سلطان احمد كس به رى\r\n\r\n\r\n","description":"","footnote":"\r\n( 1 ) . ق : خوجان .\r\n( 2 ) . رجوع شود به پاورقى 1 ، صفحهء 3910 كتاب .\r\n","page_name":" 4141 ","page_number":433},
  {"content":"\r\n\r\nفرستاده تا ملك فخر الدّين را گرفته به حدود شيروان برده به انواع عقاب معاقب گردانيد .\r\nو چون اين خبر به شهزاده ارغون رسيد به صاحب‌ديوان و باقى امراى سلطان احمد پيغام فرستاد كه « ملك فخر الدّين را پدرم به من داده بود و من او را به كارى بازداشته بودم . ايذا و اهانت او از چه رهگذر بود ؟ به‌هرحال آنچه كرديد گذشت . اگر بعد از اين به وى آسيبى رسد ، انتقام آن از شما كشيده خواهد شد . همانا صاحب‌ديوان پندارد كه آنچه او كرده است ما نمىدانيم و او را همچنين خواهيم گذاشت . »\r\nالقصّه چون شهزاده ارغون به بغداد رسيد سيّد نجم الدّين اصغر را كه نايب علاء الدّين عطا الملك بود طلب داشت . و چون سيّد مذكور قبل از آمدن شهزاده ارغون فوت شده بود ، متعلقّان او را گرفته بقاياى اموالى كه خواجه مجد الملك بر خواجه علاء الدّين نوشته بود مطالبه نمود و در آن باب شدّت به جايى رسانيد كه سيّد نجم الدّين اصغر را از گور برآورده بر سر راه انداختند . و مردم و متعلقان او را به انواع شكنجه‌ها عذاب مىكردند . و چون اين خبر به خواجه علاء الدّين رسيد ، فى الحال او را دردسرى عارض شد و به نوعى اشتداد پيدا كرد كه بعد از پنج شش روز در چهارم ذيحجهء اين سال وفات كرد .\r\n\r\n","description":"","footnote":"","page_name":" 4142 ","page_number":434},
  {"content":"\r\n\r\n\r\nذكر وقايع سال ششصد و هفتاد و دويم از رحلت خير البشر « 1 »\r\nكه هشتاد و دويم از هجرت آن سرور است . در اوايل اين سال شهزاده ارغون در آراستگى لشكر شده طغاچار را كوس و علم داد و لشكر قراناس را كه در ميانهء مغول از آن طايفه بىباك‌تر نمىباشند تابين وى كرد ، و جمعى ديگر از امرا را نيز به عنايات پادشاهانه سرافراز ساخته از بغداد به جانب خراسان مراجعت كرد . و چون خواجه علاء الدّين ، والى بغداد از قبل سلطان احمد وفات يافته بود ، سلطان احمد حكومت بغداد را به شرف الدّين هارون ، پسر صاحب‌ديوان ارزانى داشت و او را به جانب بغداد فرستاد .\r\nمقارن اين حال پياپى آثار مخالفت شهزاده ارغون به سمع سلطان احمد رسيد [ 347 ب 
  ] چنانچه اين معنى مانند روز روشن ظاهر و باهر گشت ، بنابراين ، پادشاه اسلام امير اليناق « 2 » را كه در شجاعت و مردانگى از ساير امرا امتياز تمام داشت و در نظر سلاطين مغول بسيار محترم و معزّز مىبود به رسم رسالت نزد ارغون فرستاده او را به اردوى خود طلب نمود . و چون اليناق به ملازمت شهزاده ارغون رسيد شهزاده آن‌چنان لوازم عزّت و خدمتكارى او مرعى داشت كه اليناق فريفتهء وضع او شده در مجلس اوّل با وى بيعت كرد و در آن باب قواعد عهد و پيمان را به سوگندان مغلّطه مستحكم گردانيدند .\r\nو چون خاطر ارغون از رهگذر اليناق جمع شد او را رخصت مراجعت داد و اليناق بازگشته به ملازمت پادشاه اسلام رسيد و از جانب ارغون در نيامدن عذرى چند واهى و سست به عرض رسانيد . صاحب‌ديوان چون از حقيقت حال و اتّفاق اليناق به شهزاده ارغون خبر يافته بود در\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . متن : اليتاق .\r\n","page_name":" 4143 ","page_number":435},
  {"content":"\r\n\r\nمجلس سلطان احمد اين معنى را بر اليناق ثابت گردانيد ، چنانچه اليناق را در آن باب مطلقا مجال انكار نماند ، و سلطان احمد چون بر اين حال اطّلاع يافت بسيار اندوهگين شده در آن باب تأمّل و تفكّر مىكرد و دلش به آن قرار گرفت كه اليناق را به دامادى خود سرافراز گرداند تا بيخ مخالفت او از سينهء پركينهء او بركنده گردد . بنابراين ، دختر بزرگ خود ، كوچك نام را به وى داد ، و اليناق به ازاى اين عنايت پادشاه اسلام در جايى كه او را چشم كشتن خود و بيم ايذا و اهانت تمام بود ، بسيار شرمنده و منفعل شده بالكلّيه ترك مخالفت او نموده از روى اخلاص خود را به خدمتكارى و جانسپارى قرار داد .\r\nدر اثناى اين حال شهزاده ارغون از خراسان جوشى را به خدمت پادشاه اسلام فرستاده پيغام داد كه چون در ايام زندگانى پدرم ، اباقا خان ، صاحب‌ديوان به واسطهء خيانتى كه خواجه مجد الملك يزدى بر وى ثابت گردانيده موچلگا داده بود كه هرچه از نقد و جنس در تحت تصرّف اوست ، همه از آن پادشاه است هرگاه اشارت فرمايند و به هركه حوالت گردد تسليم نموده شود . ملتمس آنكه صاحب‌ديوان را همراه جوشى به اين صوب فرستند تا آن سخن پرسيده شود و آن مهم به فيصل رسد . و نيز چون مدّتى مديد صاحب‌ديوان در اموال پدرم تصرّف داشت تا اين زمان در آن باب نيز دفترى منقّح كه مشتمل بر جمع و خرج باشد نداده ، آن حساب را نيز مىخواهم كه منقّح نموده خاطرنشان كند .\r\nو چون بر پادشاه اسلام سلطان احمد و جميع عالمان روشن بود كه غرض شاهزاده ارغون از طلب صاحب‌ديوان نه معاملات مالى است بلكه مقصود او انتقام گرفتن از وى بود ؛ چه ، خاطرنشان شاهزاده ارغون كرده بودند كه اباقا خان و منگوتيمور هردو را به اشارهء صاحب ديوان زهر داده‌اند ، بنابراين ، سلطان احمد ، صاحب‌ديوان را نفرستاد و در جواب شاهزاده ارغون چنين فرمود كه « چون مهمّات ممالك محروسه بىصاحب‌ديوان صورت‌پذير نيستند ، فرستادن متعذّر است ، و اگر غرض تو از طلب او تنقيح معاملات حسابى باشد جمعى از نويسندگان معتمد با يكى از امراى اعتمادى خود را اينجا بفرست . تا صاحب‌ديوان هرحسابى كه ايشان خواهند جواب گويد . »\r\nالقصّه چون پادشاه اسلام صاحب‌ديوان را با جوشى ، فرستادهء شهزاده ارغون ، نفرستاد ، مخالفت و عداوتى كه تا آن زمان در پردهء اختفا بود به ظهور رسيد .\r\nو از جمله وقايع اين سال [ هلاكت 
  ] قونقورتاى ، برادر سلطان احمد ، و توجّه پادشاه اسلام به جانب خراسان بود . مفصّل اين مجمل آنكه چون سلطان احمد در تقويت معالم اسلام و اشاعت شعاير ملّت محمّدى عليه و آله التحيّة و السّلام ، بسيار مبالغه مىنمود و در باب اعزاز و اكرام سادات و علما دقيقه‌اى نامرعى نمىگذاشت ، اكثر امراى مغول و شهزادگان كه از دين\r\n\r\n","description":"","footnote":"","page_name":" 4144 ","page_number":436},
  {"content":"\r\n\r\nمحمّدى بيگانه بودند او را نمىخواستند ، حتى آنكه برادرش قونقورتاى كه او را با لشكرى بيكران به روم فرستاده و اعتماد كلّى به وى داشت و او را پشت و پناه خود مىدانست . وى چون ميل برادر به جانب مسلمانان بسيار ديد ، شروع در مخالفت وى نموده با امراى خود قرار داد كه چون برادرم به دين مسلمانان درآمده تقويت آن طايفه مىنمايد من به هيچ‌وجه اطاعت وى نمىتوانم كرد . اكنون شما با من متفق شويد تا او را از ميان برداريم و سرير سلطنت را به وجود خود زيب و زينت دهم .\r\nجمعى از امراى او كه فتنه‌انگيز بودند با وى اتّفاق نموده در آن باب فكر و تأمّل داشتند ، كه ناگاه از جانب برادرش ، سلطان احمد ، كس به طلب قونقورتاى رسيد . و باعث بر طلب او آن بود كه سلطان احمد در اواخر اين سال به ييلاق آلاتاغ درآمده ميل آن داشت كه قوريلتاى بزرگ ساخته امراى اطراف و جوانب را جمع آورده در باب دفع شرّ ارغون كنگاچى درست نمايد . بنابراين ، كس به طلب برادر خود كه اعتماد كلّى بر او بود فرستاده ، و چون قونقورتاى [ 348 الف 
  ] نفاق پادشاه اسلام در خاطر خود متمكن داشت ، ايلچيانى كه از جانب سلطان احمد به طلب او رفته بودند ، از اوضاع ناپسنديدهء او بسيار كاره بودند . و چون قونقورتاى با امراى خود چنين قرار داده بود كه « در اين قوريلتاى هروقتى كه فرصت يابيم ، بايد كه سلطان احمد را بىتوقّف از ميان برداريم . » ايلچيان سلطان احمد اين معنى را فهميده معروض داشتند و او را از حقيقت حال آگاه كردند . امّا سلطان احمد با وجود اين حال بر سخن ايلچيان اعتماد نكرده و متردّد خاطر مىبود تا آنكه قونقورتاى يكى از مقرّبان خود چريك نام را با چند تحفه از تنسوقات ولايت روم به جهت شهزاده ارغون فرستاده تمهيد معذرت و اظهار اتّحاد و اخلاص نمود ، و ارغون چريك را به عنايات شاهانه سرافراز كرده از جهت قونقورتاى دو قلّاده زرّين يوز فرستاد .\r\nو چون اين خبر به سمع سلطان احمد رسيد يقين او شد كه آنچه ايلچيان مىگفتند همه راست بود و دانست كه قونقورتاى منتظر فرصت است . تا آنكه مهمّ به جايى رسيد كه در ميانهء عوام خلق شهرت يافت كه قونقورتاى با ارغون اتّفاق كرده قرار به آن داده كه در روز قوريلتاى سلطان احمد را از ميان بردارند ، و در اين باب از امرا كوچوك انوقچى « 1 » و شادى اقتاچى با قونقورتاى متّفق و همزبان‌اند .\r\nاتّفاقا يك روز پيش از آنكه قرار قوريلتاى شده بود ، تفاصيل اين اخبار را به گوش سلطان احمد رسانيدند . سلطان احمد بسيار متفكّر و متوهّم بود . همان روز سوار شده به منزل داماد\r\n\r\n\r\n","description":"","footnote":"\r\n( 1 ) . متن : كوكوچ اوبقوجى .\r\n","page_name":" 4145 ","page_number":437},
  {"content":"\r\n\r\nخود ، اليناق ، رفته اين معامله را با وى در ميان نهاد و از وى امداد طلبيد . اليناق كه در ميانهء امراى آن وقت به شجاعت و مردانگى يگانهء روزگار بود ، سلطان احمد را گفت كه « تو خاطر از ممرّ برادر خود جمع دار كه فردا ان شاء اللّه من دست و گردن او را بسته به خدمت تو مىآورم .\r\nبعد از آن تو مىدانى هرچه صلاح دانى بكن . »\r\nالقصّه سلطان احمد از آنجا برگشته به بارگاه خود آمده در انديشهء دور و درازى مىبود تا آنكه على الصباح اليناق با لشكر خود مستعدّ شده بر سراپردهء قونقورتاى كه خالى الذهن در خواب بود رفت و او را دستگير نموده به خدمت سلطان احمد آورد . و اين واقعه در بيست و ششم شوّال اين سال وقوع يافت . و چون پادشاه اسلام سلطان احمد دشمن خود را آن‌چنان خوار و زار در پيش تخت خود ديد سجدات شكر الهى به جاى آورده تصدّقات بسيار به فقرا و مساكين داد ، و امير اليناق به عرض رسانيد كه « پادشاه اسلام بايد كه دل فارغ دارد و هيچ دغدغه به خاطر عاطر راه ندهد كه من ارغون را نيز اين‌چنين دست و گردن‌بسته به پايهء سرير اعلى مىرسانم . »\r\nسلطان احمد ، اليناق را امير الامرا گردانيد و لشكر خود را تابين او كرد ، و روز ديگر قوريلتاى بزرگ كرده سلطان احمد هريكى از امرا و سران سپاه را به عنايات خسروانه سرافراز ساخت و بعد از فراغ از قوريلتاى شش روز قونقورتاى را يرغو داشتند و كوچوك انوقچى و شادى اقتاچى را به ياسا رسانيدند و قونقورتاى را نيز پنهان به ايشان ملحق كردند . و چون خاطر سلطان احمد از مهم برادرش فارغ شد حكم فرمود تا جوشكاب « 1 » و اروق و جماعتى ديگر از امراى ارغون را كه در بغداد بر سر اردو گذاشته بود گرفته به اردو فرستند و جمعى ديگر را مثل طغاچار و چاوقور و جنقوتور و طولاداى و جوشى و آلچى تتقاول و فونجقبال را در تبريز بند كردند . و برادر ارغون ، گيخاتون به ايلى درآمده او را از بغداد برداشته به جانب اردوى سلطان احمد روان شدند . در راه از دست موكّلان گريخته پيش برادر خود ارغون رفت . بعد از آن سلطان احمد اليناق را با لشكرى بيكران به جنگ ارغون فرستاد .\r\nچون خبر به قزوين رسيد ، قاضى رضىّ الدّين باسقاق رى را اعلام كرد ، و در ساعت به اولاغ روان شده در بندگى ارغون عرضه داشت كه « قونقورتاى را از ميان برداشتند و امرا و مقرّبان او را به ياسا رسانيدند ، و باقى امراى بزرگ را در تبريز بند كردند ، و اليناق با لشكرى گران به جنگ تو نامزد شده اينك مىرسد و در عقب او سلطان احمد خود نيز متوجّه خراسان است . »\r\n\r\n\r\n","description":"","footnote":"\r\n( 1 ) . متن : خوشاب .\r\n","page_name":" 4146 ","page_number":438},
  {"content":"\r\n\r\n\r\nذكر وقايع سال ششصد و هفتاد و سيم « 1 » از رحلت خير البشر « 2 »\r\nروز پنجشنبه هيجدهم محرّم الحرام اين سال سلطان احمد ، توداى خاتون را بخواست و همان روز زفاف كرد و با زياده از صد هزار سوار جرّار از مغولان و مسلمانان و گرجيان و ارمنيان عنان عزيمت به صوب خراسان منعطف داشت و پيش از آنكه سلطان احمد متوجّه خراسان گردد شاهزاده ارغون بنابر آنكه هوس سلطنت بر وى استيلا يافته بود ، ايلچىاى به پايهء سرير اعلى فرستاده التماس آن كرد كه « آنچه در ولايت عراق و فارس ، از ضياع و عقار ، به پدرم تعلّق داشت و الحال به خاصهء ايشان تعلّق دارد به ما واگذارند ، چرا كه چون سرير سلطنت پدر نامدار ما ، مسند و متكاى سلطان گشته هرآينه ما را نيز طرفى از ولايت بايد كه [ 348 ب 
  ] حاصل آن را به مصالح لشكرى كه در ظلّ رايت ما جمع شده‌اند صرف نموده آيد . اگر ملتمس ما به اجابت مقرون گردد و ميانهء آقا و اينى طريق مصادقت و متابعت مسلوك گردد فهو المراد و الّا جنگ را مستعدّ و مهيا بايد بود ؛ چه ، بعد از اين به عوض سرير مملكت و چهار بالش سلطنت\r\n مرا تخت از اين باشد و تاج ترك * قبا جوشن و دل نهاده به مرگ » \r\nو چون اين پيغام درشت به سمع سلطان احمد رسيد ، بسيار آزرده‌خاطر گشت و در جواب چنين فرمود كه « يورت اصلى و ملك مألوف ارغون آقا خطّهء خراسان است و ما از روى اشفاق پدرى حكومت آن ديار را به دستور زمان سابق ارزانى داشته‌ايم و اكنون اگر توقّع آن دارد كه طرفى از اطراف بدان اضافه نماييم ، بايد كه به قوريلتاى حاضر گردد تا چنانچه رأى عالم‌آراى ما مصلحت داند ملتمس آن فرزند را به انجاح رسانيده شود . و اگر عياذ باللّه طريق\r\n\r\n\r\n","description":"","footnote":"\r\n( 1 ) . م : سال 688 .\r\n( 2 ) . ق : عليه و آله التحية من الملك الاكبر .\r\n","page_name":" 4147 ","page_number":439},
  {"content":"\r\n\r\nعصيان و طغيان مسلوك خواهد داشت و راه عناد سپرد فرمان فرماييم تا فوجى از لشكر ظفرقرين متوجّه خراسان شوند و ارغون را دست و گردن‌بسته به درگاه عالم‌پناه آورند . »\r\nچون ايلچى شاهزاده ارغون اين جواب شنيده بازگشت سلطان احمد در مقام لشكر فرستادن شده اليناق را با لشكرى بيكران پيشتر فرستاد و خود در عقب آن روانه شد و جماعتى از امرا مثل توبوت و ياسار اغول و قزان آقا و اشك توقلى و شادى پسر سونجاق را با پانزده هزار سوار جرّار پيشتر متوجّه خراسان شده بودند از آن جمله توبوت و ياسار اغول به قراولى اليناق معين شده بودند ، و چون سه منزلى از قزوين به جانب خراسان رفتند ، برفى عظيم واقع شد كه اكثر اسبان ضايع شدند و توبوت و ياسار اغول به واسطهء كثرت برف در عقب ماندند و اليناق پيش رفته تا ورامين را بتاخت و سيصد خانهء اوز كه در آن حوالى مىبودند و تعلّق به ارغون داشتند ، همه را بگرفتند و خانه‌هاى ايشان را تاراج كردند و باز پيش لشكر آمدند .\r\nچون شاهزاده ارغون بر اين حال اطّلاع يافت جمعى از مقرّبان خود را به خزانهء قوچان فرستاده تا هرچه از نقد و جنس يافتند به خدمت شاهزاده ارغون آوردند ، و همچنين جماعتى ديگر را به كارخانه‌هاى طوس و نيشابور و اسفراين فرستاد تا از قماش ابريشمى و غيره آنچه يافتند جمع نموده به خدمت ايشان رسانيدند . القصّه در مدّت بيست روز مبلغى كلّى از نقد و جنس و مرصّعات و جواهر جمع كرده به عادليهء جرجان آوردند . و شاهزاده ارغون تمام آن را بر امرا و لشكريان قسمت كرد و ملك فخر الدّين رازى آن را به قلم مىگرفت .\r\nو در تاريخ حافظابرو مسطور است كه در اين وقت شهزاده ارغون به خزانه درآمد و ورق دفتر از دست فخر الدّين بستد و با آنكه خط نداشت و سواد فارسى نيز نداشت ، اتّفاقا قلم برداشت و لفظ « منصور » را درست و پاكيزه به قلم آورد . قوام الدّين فارسى آنجا حاضر بود .\r\nچون نظرش بر آن لفظ منصور افتاد كه اتّفاقا از قلم ارغون برآمده بود بسيار متعجّب شده به عرض شاهزاده رسانيد كه « چون لفظ منصور از قلم شاهزاده بىاختيار برآمد ، دليل است بر آنكه حق سبحانه تعالى ظفر و نصرت ارزانى خواهد داشت . »\r\nو مقارن اين حال از رى خبر رسانيدند كه اينك اليناق با لشكرى بسيار از قزوين گذشته نزديك به رى رسيده . شاهزاده ارغون چون اين خبر شنيد اولا تيمور را در مقدّمه روان كرد و بر عقب او ايمگچين « 1 » را فرستاد و خود از راه تميشه « 2 » متوجّه آن صوب شد و شيشى بخشى را بر سر اغروقها بگذاشت .\r\nو هشتم صفر اين سال سلطان احمد با هشت تومان لشكر از بيله‌سوار « 3 » موغان روان شد و\r\n\r\n\r\n","description":"","footnote":"\r\n( 1 ) . متن : اوتمكجين .\r\n( 2 ) . متن : نميشه .\r\n( 3 ) . متن : بيسوار .\r\n","page_name":" 4148 ","page_number":440},
  {"content":"\r\n\r\nدر سيزدهم جاسوسان سلطان احمد رسيده خبر دادند كه لشكر ارغون از حدود طالقان ظاهر شده‌اند . سلطان احمد از حدود اردبيل قورمشى ، پسر اليناق ، را پيش پدر فرستاده فرمود كه « اگر شما را طاقت مقاومت ارغون باشد جنگ كنيد ، و الّا صبر نماييد تا رايات ظفر آيات ما برسند . » بعد از آن سلطان احمد ، ابوگان « 1 » را بر سر اغروق گذاشته هيجدهم صفر از شهر اردبيل روانه شد و هرروز دو كوچ مىرفتند .\r\nو ارغون نزد نوروز ايلچى فرستاد تا با يك تومان قراؤنا كه در حكم وى مىبودند زود خود را به اردو برساند . همچنين كس به طلب هندونويان كه با دو تومان لشكر در كنار آب آمويه مىبود فرستاد كه با لشكر خويش متوجّه ملازمت شود و خويشتن با شش هزار سوار تاختن كرده در حدود خيل بزرگ قراولان به يكديگر رسيدند . و يكى از قراولان ارغون را گرفتند و پيش اليناق آوردند . فرمود تا او را مست كرده از وى حقيقت احوال تحقيق نمايند .\r\nبعد از آن توبوت و ياسار اغول [ 349 الف 
  ] و شادى كورگان غير از تومان ارقسون پانزده هزار سوار را عرض داده در روز پنج‌شنبه شانزدهم ماه صفر اين سال در حوالى آق‌خواجه از حدود قزوين هردو طايفه به هم رسيدند . شاهزاده ارغون در اين معركه چون شير ژيان بر لشكر مخالف از چپ و راست حمله مىكرد و فوج‌فوج پيش مىانداخت ، تا آنكه گروه انبوه از لشكر مخالف را هلاك گردانيد ، و از نيمروز تا شبانگاه معركهء رزم گرم بود ، آخر الأمر اليناق و توبوت طاقت مقاومت نياورده روى به گريز نهادند و از در جمال‌آباد تا حدود ابهر قريب به ده فرسنگ جلو ريز گريختند .\r\nو از جانب ديگر فازان برادر اشك توقلى بر بنهء ارغون زدند و نجيب خادم را با بعضى بنه دستگير نموده بردند . و ارغون چون اين خبر شنيد بسيار آزرده‌خاطر شده خواست كه در پى هزيمتيان برود و امرا مصلحت نديدند . در اين اثنا ماديان عربى اليناق را كه هميشه در پى او مىدويد و چون بارگير وى فروماندى بر آن سوار شدى ، از دور ديدند كه در معركه مىرود ، و اليناق را مىجست . چون نظر شاهزاده ارغون بر آن ماديان افتاد ، فرمود تا او را يرگه كرده بگيرند . امير نوروز آن را در بند كمند آورد ، و ارغون آن را به وى ارزانى داشت و به اليناق پيغام داد كه « مرا گمان بود كه تو با اين بهادرى و مردى كه به خود اعتقاد دارى ، از اين سپاه اندك نگريزى و ماديان نامى خود را در معركه نگذارى كه حريفان آن را مانند خرگور شكار كنند و تو مانند گوسفند گويى از آوازهء شير ژيان مىگريخته باشى . »\r\nو شاهزاده بعد از اين فتح به صوابديد امرا مراجعت نموده به طهران رى رسيد ، و\r\n\r\n\r\n","description":"","footnote":"\r\n( 1 ) . متن : الوكان .\r\n","page_name":" 4149 ","page_number":441},
  {"content":"\r\n\r\nايمگچين « 1 » بهادر و ديگر امرا اتّفاق كردند كه چون به لشكر و اغروق خويش رسيم و از آن جانب قراؤنه به ما پيوندند ، با يكديگر متّفق شده در حدود كالپوش كه بالاى جاجرم واقع است با ايشان مصاف خواهيم . بنابراين قرارداد از طهران كوچ كرده به جانب دامغان رفتند . و چون به دامغان رسيدند از قراؤنه اثرى و خبرى نيافتند ؛ چه ، ايشان در راه شنيده بودند كه ارغون شكست يافته و لشكر او متفرّق شده ، بنابراين ، بازگشته شروع در تاخت و تاراج كردند . و شاهزاده ارغون چون در دامغان از آنان اثرى نيافت ، عنان عزيمت به صوب بسطام منعطف داشت . و چون به آنجا رسيد اوّلا از روى اعتقاد به زيارت شيخ ابا يزيد بسطامى رفت و به وسيلهء او از حقّ سبحانه تعالى ظفر و نصرت طلبيد . و سلطان احمد به شيخ بابى « 2 » و اصحاب او التجا كرده عاقبة الأمر اثر قوّت هريك به حضرت حق ظاهر گشت . و اين مضمون را يكى از شعراى آن عصر به نظم آورده ، بيت :\r\n شود بىگمان كار آن‌كس تباه * كه از بابى مرده « 3 » جويد پناه\r\nولى كار آن‌كس بود بر مزيد * كه او را مدد باشد از با يزيد \r\nو دوشنبه بيستم ماه صفر ايلچى توبوت به خدمت سلطان احمد رسيد و خبر داد كه با ارغون جنگ كرديم و او از جنگگاه گريخته و بسيارى از سپاه او كشته شد و جمعى از مردم او را گرفته اينك به خدمت مىآوريم . و بيست و سيم ماه صفر سلطان احمد در شروياز به توبوت رسيد و چريكتمور ، پسر توكال بخشى ، را به سبب هوادارى ارغون به ياسا رسانيدند ، و ديگر روز هولاچو [ اغول 
  ] را با يك تومان لشكر به جانب رى فرستادند . بعد از آن سلطان احمد جميع امرا را حكم فرمود كه همه خطّ بدهند كه از سخن بوقا درنگذرند . و همهء امرا خط دادند الّا اليناق . و روز بيست و هشتم ماه صفر از قنقراولانگ كوچ كرد و ارمنى خاتون را با اردوها بگذاشت و سونجاق را ملازم او گردانيده لشكريان از حدود قزوين ابتدا كرده شروع در قتل و تاراج كردند تا به خراسان رسيدند . چون مردم از ظلم و تعدّى به فرياد آمدند ، سلطان احمد به صاحب‌ديوان فرمود كه مردم را تعيين نماى كه هركه دست به قتل و تاراج رعايا دراز كند او را تنبيه بليغ كنند . صاحب‌ديوان چون دولتش به آخر رسيده بود در جواب سلطان احمد گفت كه « در اين وقت سپاهيان را منع و زجر نمىتوان نمود ؛ چرا كه موجب تنفر خاطر ايشان مىگردد ، و ما را به سپاهى رجوع است . »\r\nالقصّه ، صاحب‌ديوان چون اعتماد بر سپاه كرده و شآمت ظلم و تعدّى كه چندين دولت‌هاى بزرگ به واسطهء كثرت ظلم روى به زوال نهاده ، به نظر اعتبار نياورده در اندك روز\r\n\r\n\r\n","description":"","footnote":"\r\n( 1 ) . متن : انگچين .\r\n( 2 ) . متن : شيخ بالى .\r\n( 3 ) . پاى مرده .\r\n","page_name":" 4150 ","page_number":442},
  {"content":"\r\n\r\nبه شآمت آن تساهل نيز دولت سلطان احمد به زوال رسيد و هم صاحب‌ديوان به عقوبت هرچه تمام‌تر كشته شد .\r\nو چون شاهزاده ارغون به عزيمت سلطان احمد آگاه شد لگزى و اردوبوقا را به رسالت پيش سلطان احمد فرستاد . و ايشان در موضع آق‌خواجه [ 349 ب 
  ] از حدود قزوين به خدمت سلطان احمد رسيده و التماس صلح كردند و از زبان ارغون چنين پيغام دادند كه « من چگونه بر روى آقاى خود شمشير كشم ؟ مرا هرگز مخالفت ايشان در ضمير نگذشته . امّا چون اليناق به اين حدود آمد و اوزان « 1 » ما را قتل و تاراج كرد و زن و فرزند ايشان را به اسيرى برده ، بالضّروره من از براى خلاصى آن جماعت متوجّه آن جماعت شدم . و چون او در اين وقت از سر تهوّر بر من لشكر كشيد ، مرا نيز دفع شرّ او لازم شد ، و الّا من هرگز پيشدستى نمىكردم . »\r\nو چون ايلچيان ارغون كلمات ملايمانه به عرض سلطان احمد رسانيدند و جمعى از امراى حاضر همه معروض داشتند كه « شاهزاده ارغون به جاى فرزند سلطان است و اگر شما با يكديگر جنگ كنيد ، از طرفين لشكر مغول كشته مىشود و دشمنان بيگانه قوّت مىگيرند ، و مع هذا هوا نيز بسيار گرم شده و اكثر چهارپايان تلف شدند . صلاح در آن است كه ترك اين عزيمت نموده و مراجعت نماييم . » و امثال اين سخنان گفتند ، سلطان احمد مطلقا راضى نشد تا آنكه روز ديگر خواجگان صدر الدّين و اصيل الدّين [ پسران خواجه نصير الدّين طوسى 
  ] به عرض رسانيدند كه به اعتبار آثار نجومى چنان ظاهر مىشود كه مصلحت در لشكر كشيدن نيست . سلطان از آن سخن بسيار رنجيد و ايشان را اهانت فرمود و به هيچ‌وجه به صلح راضى نمىشد ، تا آنكه روز چهارشنبه چهاردهم ماه ربيع الأول اين سال در سرخهء سمنان غازان ، پسر ارغون ، و عمر اوغول پسر تگودار و نوقاى « 2 » [ يارغوچى 
  ] و شيشى بخشى به خدمت سلطان احمد آمده در باب صلح و عفو گناه ارغون بسياربسيار التماس كردند ، مفيد نيفتاد . آخر الأمر سلطان احمد فرمود كه اگر ارغون ايل [ است 
  ] خود بيايد . امرا گفتند كه سلطان در همين موضع توقّف فرمايد و پيشتر نرود . ما جمعى را بفرستيم كه ارغون را بياورند .\r\nپس از شهزادگان طغاتيمور و سوكاى و از امرا بوقا و طولاداى يارغوچى را به اين كار نزد ارغون فرستادند . بوقا در وقت توجّه به آن جانب بار ديگر به سلطان احمد گفت كه « چون ما به صلح مىرويم مىبايد كه پادشاه پيشتر نيايد كه مبادا ارغون اين را حمل بر مكر و حيله نمايد و به جانبى ديگر توجّه نمايد . » سلطان فرمود كه « تا آمدن شما در خرقان كه علفزار است توقّف خواهيم كرد و پيشتر نخواهيم آمد . »\r\n\r\n\r\n","description":"","footnote":"\r\n( 1 ) . متن : اوراق .\r\n( 2 ) . ق : برغاى ؛ م : بوغاى .\r\n","page_name":" 4151 ","page_number":443},
  {"content":"\r\n\r\nالقصّه بيستم ماه ربيع الأوّل سلطان به خرقان رسيد و از آن موضع غازان با جمعى از مصاحبان خود رخصت گرفته متوجّه اردوى پدر خود گرديد .\r\nاز بعضى تاريخ « 1 » چنين ظاهر مىشود كه امراى مذكور بوقا و طولاداى يارغوچى را به اتّفاق غازان به طلب ارغون فرستادند . و چون ايشان از اردوى سلطان احمد جدا شدند ، همان لحظه جيرغوداى « 2 » امير هزاره و برادرش ييسودار و بلغان ، شحنهء شيراز و جماعت قوشچيان به ايلى سلطان احمد درآمدند . و سلطان احمد فى الحال ايشان را حوالهء اليناق فرمود ، و اليناق را با لشكر بسيار به گرفتن ارغون فرستاد . و چون اين خبر به بوقا رسيد از خلف سخن سلطان احمد بسيار رنجيد و در خاطر خود اين حركت را از جملهء سعادت ارغون دانست .\r\nو ارغون پيش از رسيدن ايشان به قلعهء كلات شاه درآمده بود ، و اليناق با دو هزار سوار از عقب او روان گشت ؛ چه ، او در وقت گرفتن قنقورتاى به سلطان احمد گفته بود كه من ارغون را اين‌چنين دست و گردن‌بسته به خدمت خواهم آورد . بنابراين ، در باب گرفتن او سعى تمام داشت . و شاهزاده ارغون با وجود آنكه در معركهء جنگ آن‌چنان اليناق را شكست داده بود كه ماديان خاصّهء خود را گذاشته روى به گريز نهاده ، امّا چون بعد از آن اكثر سپاه و امرا از وى جدا شده به اردوى سلطان احمد رفتند ، ناچار او را طاقت مقاومت نمانده بود ، بنابراين ، در باب صلح مبالغه داشت . آخر الأمر چون از صلح نيز نااميد شد بالضّروره به قلعهء كلات شاه كه آن را كلات كوه نيز گويند تحصّن نمود .\r\nو امرايى كه اوّلا براى صلح مىرفتند چون خبر اليناق شنيدند ، ترك آن عزيمت نموده بازگشتند . و چون ايشان به خدمت سلطان احمد رسيدند سلطان روى به بوقا و ديگر امرا آورده گفت : « چون مىبينيد ؟ رأى ما بهتر بود يا رأى شما ؟ » بوقا گفت : « سخن پادشاه راست بود .\r\nسخن ما به كجا رسد ؟ » و چون سلطان احمد از اين ادا رنجش بوقا را فهميد ، گفت « چون به خدمت قوتوى خاتون - كه عبارت از مادر سلطان احمد باشد - برسم ، اين سخن را آنجا گويم . » و چون سلطان احمد ، بوقا را از مرتبهء خود انداخته و مفلوك ساخته بود و آقبوقا را به جاى او معتبر گردانيده بود ، بوقا در باطن ارغون را مىخواست و در تقويت او فكرها مىكرد و مكرها مىانگيخت . مقارن اين حال خبر به سلطان احمد رسيد كه ارغون به كلات كوه درآمده و اليناق روانهء آن جانب است .\r\nالقصّه چون ارغون با بلغان خاتون كه عزيزترين خواتين ارغون بود به كلات كوه درآمدند و جمعى قليل از خاصان و غلامان با وى مانده بودند كه ناگاه خبر وصول [ 350 الف 
  ] اليناق به\r\n\r\n\r\n","description":"","footnote":"\r\n( 1 ) . م : از تاريخ بعضى .\r\n( 2 ) . متن : خبر غوداى .\r\n","page_name":" 4152 ","page_number":444},
  {"content":"\r\n\r\nآن حدود رسيد . امير نوروز كه در آن وقت همراهى ارغون كرده بود چون خبر توجّه اليناق شنيد ، پيش رفت و زانو زده عرضه داشت كه « تدبير آن است كه همين زمان برنشينيم و از آب گذشته پيش قونيچى رويم و از آنجا به مدد او روى به دفع خصم نهيم . » ارغون بدان سخن التفات ننمود و لگزى و خاتون او و خاتون ارغون آقا در اين وقت او را گذاشته به ايلى سلطان احمد درآمدند . و لگزى به عرض سلطان احمد رسانيد كه اگر حكم شود من بروم و ارغون را بياورم . سلطان احمد اجازت داد و لگزى با لشكر خود برنشست و روى به اردوى ارغون نهاد و اردوى خود را به قتلغ خاتون گذاشت و خود به كلات كوه درآمده لگزى خود را بر بنهء ارغون زد و تمام را غارت كرد .\r\nو در اين اثنا [ امير 
  ] نوروز رسيده او را از آن حركت منع فرمود . لگزى به وقاحت و بىحيايى پيش آمده عنان مركب امير نوروز را بگرفت و گفت : « نگذارم كه بازگردى ، و تو را پيش سلطان احمد بايد آمد . » امير نوروز دست به شمشير برد و گفت : « تا جان دارم از ارغون برنگردم . سعادت با اوست و هرگز جهان بر يك حال باز نمىماند ، چنانچه گفته‌اند :\r\n همى تا بگردانى انگشترى * بگردد به صد گونه اين داورى » \r\nلگزى چون دانست كه امير نوروز را بازى نتوانست داد ، خزانهء شاهزاده ارغون را بار كرده به خدمت سلطان احمد آورد . و سلطان احمد از آن خزانه بسيار چيز به لگزى داد .\r\nچون به سمع شاهزاده ارغون رسيد كه لگزى كورگان و هندوى بتيكچى با زمانه يار شدند و به قصد شاهزاده و بلغان خاتون كه محبوب‌ترين زنان اوست اتّفاق نموده ، بسيار آزرده‌خاطر شده روى به صحرا نهاد تا حقيقت حال بر وى روشن گردد ، كه در اين وقت اليناق با لشكر خود در برابر رسيد . شهزاده ارغون چون اليناق را ديد بىاختيار او را آواز داد . اليناق از صف پيش ارغون نرفت . وى چون بنابر بىوفايى سپاه قدرت مقاومت اليناق نداشت بالضّروره با بلغان خاتون متوجّه اردوى سلطان احمد گرديد . و چون آنجا رسيد احمد به شوكت پادشاهانه بر سرير سلطنت نشست و ارغون را در برابر او در عين آفتاب نگاه داشتند ، چنانچه عرق خجالت و حرارت آن مقدار از وى روان شد كه بر زمين ظاهر گشت . و در اين وقت خواهر ارغون كه در اردوى سلطان احمد خدمت عمّ خود مىكرد ، برخاسته پيش برادر خود آمد . و غرضش آن بود كه ساعتى او را زير سايهء چتر خود آسايشى فرمايد . در اين اثنا بلغان خاتون را به بارگاه سلطان احمد آورده او را به تعظيم و احترام تمام تلقّى نمود . بعد از آن ارغون را همچنان در آفتاب گذاشته روى به شكار نهاد و ساعتى شكار كرد .\r\nو چون از شكار فارغ شد باز به خرگاه درآمده بر سرير سلطنت قرار گرفت . و اين نوبت ارغون را پيش طلبيده دربرگرفت و دلدارى داد و فرمود : « باز خراسان را همچنانكه در زمان\r\n\r\n","description":"","footnote":"","page_name":" 4153 ","page_number":445},
  {"content":"\r\n\r\nبرادرم ، اباقا خان ، به تو تعلّق داشت ، به تو ارزانى داشتم . خاطر جمع‌دار و جيع دغدغه به خود راه مده . » بعد از آن فرمود تا نزديك به اردوى خودش خرگاهى عليحده براى ارغون زدند و او را با بلغان خاتون به آنجا فرستاد و فرمان شد كه اروق برادر بوقا با چهار هزار كس محافظت ارغون مىنموده باشند . و در اين وقت اليناق به عرض رسانيد كه « چون خصم به دست آمده همين شب كار او بايد ساخت . » احمد در جواب او گفت : « چون او را مالى و لشكرى نمانده از وى چه كار آيد ؟ » و روز ديگر على الصباح سلطان احمد به هواى توداى خاتون كه او را در يورت اصلى گذاشته بود ، آهنگ عراق ساز كرد و حكم كرد كه بعد از يك هفته اليناق ، ارغون را به ياسا رسانيده از عقب بيايد . اتّفاقا به مجرّد آنكه سلطان احمد از اردو بيرون رفت ، بوقا كه از سلطان بسيار آزرده‌خاطر بود در وقت توجّه سلطان به عراق پيش رفته به عرض رسانيد كه « چون قپچاق اوغلى از اروق جوچى قسار جهت دختر خواستن اجازت گرفته و ميانهء من و او دوستى قديم است ، اگر اجازت سلطان روى زمين باشد او را به كاسه گيرم . » سلطان احمد غافل از مكر او گفت : شايد .\r\nو چون به اين بهانه از همراهى سلطان احمد بازماند ، روز ديگر برادر خود اروق را با جمعى ديگر از امرا و شهزادگان جداجدا فريب داده از سلطان احمد بازگردانيد ؛ چه ، به هريكى از ايشان خاطرنشان مىكرد كه احمد مىخواست اروق چنگيز خان را بالكلّيه مستأصل گرداند و به مشورت صاحب‌ديوان مسلمانان را مسلّط گرداند « 1 » ، و از اين جهت است كه ايلچيان به مصر و شام فرستاده به احكام آن ديار كه دشمن اروق چنگيز خان‌اند طرح دوستى انداخته . پس اگر امروز ما فكر كار خود نكنيم و اين‌چنين فرصت از دست دهيم ، همانا سعى در خون خود كرده باشيم . » « 2 » و امثال اين سخنان بسيار گفت [ 350 ب 
  ] چنانچه همهء امرا و شهزادگان سخنان او را پسنديده داشته از وى پرسيدند كه صلاح چيست ؟ گفت : « آن است كه به اتّفاق يكديگر شويد .\r\n\r\n\r\n","description":"","footnote":"\r\n( 1 ) . صاحب حبيب السير در مخالفت ارغون و بوقا با گرايش احمد تگودار به‌سوى مسلمين گويد : « . . . و بوقا به قوت برادر خود كه رقبت تقرب داشت بر صحيفهء شاهزادگان و امرا نگاشت كه احمد الوس چنگيز خان را ويران ساخته و از بنياد برانداخت و رايت عزت مسلمانان را به تعليم صاحب‌ديوان تا ايوان كيوان برافراخت . » - جزء اول از مجلد سوم ، ص 123 .\r\n( 2 ) . در اكثر كتاب‌هاى تاريخى راجع به ايلخانان مذكور است كه سلطان احمد ، رسولانى پيش پادشاه مصر سيف الدّين قلاوون فرستاده با اظهار اشتياق به دوستى با سلطان مصر و علاقه‌مندى به اسلام و مسلمين ، تصميم خود را بر ترك خصومت‌هاى ديرينه اعلام داشت و سلطان مصر نيز در نامه‌اى از اسلام آوردن سلطان احمد اظهار شعف كرده و اقدامات او را ستوده . - عباس اقبال ، تاريخ مفصل ايران ، ج 1 ، ص 225 . ولى آن‌گونه كه آقسرايى مىنويسد اگرچه اقدامات سلطان احمد در تقويت اسلام و دوستى با سلاطين مصر و شام تا حدى مفيد و مؤثر واقع شد ، امّا پادشاه شام در اكرام رسولان احمد مبالغتى ننمود و ادعاى مسلمانى او را مورد طعن و بىاعتنايى قرار داد . - مسامرة الأخبار و مسايرة الأخيار ، آنكارا ، 1944 م ، ص 136 .\r\n","page_name":" 4154 ","page_number":446},
  {"content":"\r\n\r\nمن اين‌قدر مىدانم كه اگر سلطان احمد استقلال يابد ، نشانهء مغول را بر روى زمين نخواهد گذاشت و اروق چنگيز خان را بالكلّيه مستأصل و ناچيز خواهد كرد . اكنون مصلحت اين كار در دست شماست . »\r\nپس همگنان قرار به آن دادند كه در آن باب مقدّم از طرف فرزندان و شاهزادگان ، هولاچو باشد و از طرف امرا ، بوقا . جمله اتّفاق كرده گفتند كه هيچ‌كس از سخن ايشان تجاوز ننمايد . و ارقسون نويان « 1 » با تومان خود نيز به ايشان متّفق شد . و اليناق چون داماد سلطان احمد بود و ارغون را به دست آورده ، از سر غرور و نخوت هميشه به عيش و عشرت مىگذرانيد و به هيچ كس التفات نمىكرد ، و آنچه به خاطرش نمىرسيد انقلاب روزگار و بازيچهء فلك كج‌رفتار بود . پس بوقا گفت : « اكنون صلاح در آن است كه ما ارغون را از بند سلطان احمد خلاص كرده به اتّفاق يكديگر هولاچو را بر سرير ايلخانى متمكّن سازيم . » و غرض بوقا از اختيار سلطنت از براى هولاچو آن بود كه مبادا اگر بالفعل نام ارغون به اين مهمّ ياد كند او را مستحق معنى ندانند و هولاچو مخالفت نمايد و اين مهم از پيش نرود پس همگنان بر اين قرار دادند و بوقا ، ايمجك « 2 » نام شخصى را كه از قبل اليناق موكّل ارغون بود طلب داشته گفت كه « سرّى دارم با تو مىگويم ، اگر تو سوگند ياد كنى كه به هيچ‌كس نگويى ، بگويم . » ايمجك به زبان مغولى آن چنان سوگند ياد كرد كه بوقا خاطر جمع شد . پس گفت : « تو بايد امشب اليناق و نوكرانش را بسيار شراب دهى و خود بيدار و هشيار باشى . »\r\nبعد از آن ايمجك ، امير بورالغور را كه كوكلتاش ارغون بود به همين مصلحت به خدمت او فرستاد و خود با اروق و قورمشى قرار به آن داد كه قرانوقاى و تايتاق را مست و بيهوش كنند .\r\nپس به اتّفاق مجلس طوى بياراستند و اليناق را بخواندند . هرچند اليناق گفت كه امشب محافظت ارغون نوبت من است به شراب مشغول نتوانم شد ، شهزاده جوشكاب گفت كه « محافظت ارغون امشب به عهدهء من . » پس اليناق را به شراب خوردن درآورده آن‌چنان كردند كه وقت نماز شام او مست شده به خواب رفت . و بوقا در وقت نماز خفتن با سه سوار آمده به اندرون يرگه درآمده به نوعى كه دربانان خيال كردند كه او را به كارى فرستاده‌اند .\r\nيكى از آن سه نفر را آهسته به در خيمهء ارغون فرستاد تا او را خبردار كند . آن شخص به در خيمهء ارغون رفته او را خبر داد و گفت : « اينك بوقا به وفادارى تو آمده و شهزادگان و امرا و لشكر را در اطاعت تو و فرمانبردارى تو يكدل ساخته است . »\r\nارغون اوّلا آن سخن را مكر و حيله پنداشت و از آمدن نزد بوقا تعلل مىورزيد .\r\n\r\n\r\n","description":"","footnote":"\r\n( 1 ) . متن : ارفنون نويان .\r\n( 2 ) . نام : امحاك .\r\n","page_name":" 4155 ","page_number":447},
  {"content":"\r\n\r\nآخر الأمر آن شخص سوگندها ياد كرد كه در اين مهم هيچ مكر و حيله نيست . ارغون چون از خيمه بيرون آمد نظرش بر بوقا افتاد كه سواره ايستاده است . فرمود كه باز اين چه فتنه است ؟\r\nبوقا مضمون اين بيت ادا نمود :\r\n بگفتا كه دولت تو را يار شد * سر بخت دشمن نگونسار شد \r\nپس ارغون را سوار كرده متوجّه بيرون شد و چون به حدّ يرگه رسيد ، مغولى گفت كه « شما چهار سوار به درون رفتيد الحال پنج مىرويد ؟ چگونه است ؟ » بوقا بانگ بر وى زد كه همانا چشم تو خواب‌آلود بود ، و الّا ما پنج سوار به اندرون رفته بوديم ، اكنون نيز همان پنج كس باز مىرويم . مغولك دم دركشيد . و بوقا ، ارغون را برداشته به خانهء خود رفت و از آنجا از براى ارغون اسبى تازى و سلاح پادشاهانه حاضر ساخت . پس به اتّفاق سوار شده متوجّه دفع اليناق كه مست و طافع افتاده بود گشتند . امير على تمغاچى تبريزى كه از نوكران بوقا بود به اندرون خيمه او رفته سر او را از بدنش جدا كرده بيرون انداخت .\r\nو اين واقعه در هيجدهم ربيع الآخر اين سال روى نمود . و هم در اين شب ارقسون را به طلب هولاچو و تگنا به شيركوه فرستادند و آنها را خبر كردند كه « ما اليناق را كشتيم ، شما نيز بايد كه ياسار اغول و ابوگان را از ميان برداريد كه تا مهمى كه قرار داده‌ايم پيش تواند رفت . » هولاچو ياسار اغول را به زه كمان بكشت و ابوگان را نگاه داشتند . و آن شب قرابوقا پسر آلتاچوى بيتكچى و تايتاق و توبوت را با جمعى گرفتند . و در اردوى سلطان احمد آن شب قيامت برخاست و هركس به حال خود گرفتار شد و مقرّبان سلطان احمد را به قتل رسانيدند كه ناگاه يكى از اردويى خود را بر اسب رسانيد و روى به راه نهاده بر عقب سلطان احمد روانه گشت .\r\nو على الصباح ارغون پادشاه روى زمين شد ، و حال آنكه نماز شام منتظر كشتن نشسته [ 351 الف 
  ] به نوعى كه از هرجانب كه آوازى بلند مىشود بندگان ايشان خيال مىكردند كه به كشتن ايشان مىآيند .\r\nالقصّه سلطان احمد هنوز به اردوهاى خود نارسيده و به صحبت توداى خاتون كه به هواى او سلطنت را بر باد داده مشرّف نشده بود كه يكى از هزارهء تايتاق به او رسيد و حقيقت حال را با وى تقرير كرد . و در آن وقت شهزاده كينشو پيش سلطان احمد بود و از امرا ايتگچين و آقبوقا و لگزى . سلطان احمد با ايشان كنگاچ كرده قرار به آن داد كه بازگردد و با مخالفان جنگ كند و در صدد بازگشتن بودند كه ناگاه مازوق قوشچى خواجهء خاصهء او رسيد و گفت :\r\n« اليناق را با همهء دوستان و مخلصان تو به قتل رسانيدند و اكنون به اتّفاق متوجّه اين جانب‌اند ، و تو به اين جماعت طاقت مقاومت ايشان ندارى . صلاح در آن است كه خود را به مأمنى رسانى تا حق سبحانه تعالى از پردهء غيب چه ظاهر سازد ، و الّا كار از آن گذشته كه تدارك توان كرد . »\r\n\r\n","description":"","footnote":"","page_name":" 4156 ","page_number":448},
  {"content":"\r\n\r\nو چون سلطان احمد اين خبر شنيد مضطرب و پريشان‌خاطر گشته عنان عزيمت به صوب اردوى مادر خود قوتوى خاتون كه در آن وقت در سراب بود منعطف داشت و امرايى كه همراه بودند در منازل و مراحل از وى جدا مىشدند و تا آنكه صاحب‌ديوان چون به جاجرم رسيد اولاغى چند را به هم رسانيده روى به اصفهان نهاد . و بوقا همان شب جمازه سوارى فرستاد تا لشكر خزادناس را خبردار كند و بگويد كه راه سلطان احمد را از اطراف و جوانب نگاه دارند و از هرجا كه باشد او را پيدا كرده به خدمت سلطان روى زمين شاهزاده ارغون رسانند . و همچنين چريك « 1 » نام مغول را كه بعد از كشته شدن قنقورتاى امير اردوى او شده بود با چهار صد سوار در عقب سلطان احمد فرستادند و ديگر امرا نيز از اطراف و جوانب تعيين شدند كه سلطان احمد را پيدا كرده [ بياورند 
  ] . و در روز شنبه بيست و چهارم ماه ربيع الأوّل هولاچو و كينشو در خرقان به ارغون رسيدند و امير آقبوقا را كه ايناق سلطان احمد شده بود و بوقا از وى رنجيده ، گرفته همراه آورده بودند .\r\nو در آن موضع شهزادگان در باب تعيين پادشاه كنگاچ كردند . بوقا گفت كه ايلخانى حقّ و مال شهزاده ارغون است و با وجود او به كسى ديگر سزاوار نيست ، و اروق برادر بوقا به جوشكاب ميل داشت ، و امير تگنا ، هولاچو را جهت ايلخانى لايق مىدانست . چون در اين باب سخنان بسيار گفت و شنيده شد ، بوقا گفت كه « قوبيلاى قاآن كه پادشاه ربع مسكون است پادشاهى ايران را بعد از هلاگو خان برادر خود به فرزند بزرگ او اباقا خان داده كه اكمل و اعقل اولاد بود و بعد از فوت او از راه ميراث به خلف الصدق او ارغون كه او نيز اعقل و اكمل است مىرسد و اگر فضولان در ميان سخنى نگفته بودند و سلطان احمد را در ميان نياورده ، اين همه فتنه و فساد نمىشد . »\r\nتگنا تندى و تيزى آغاز نهاد . بوقا شمشير بركشيد و گفت : « تا اين شمشير در دست من است به غير از شاهزاده ارغون كسى ديگر بر سرير ايلخانى ايران نمىتواند متمكّن شود . » امرا از تنگيز كورگان پرسيدند كه وصيّت اباقا خان چگونه بود ؟ گفت من و شيكتور آقا از وى شنيديم كه مىگفت كه بعد از من منگو تيمور پادشاه باشد ، و بعد از وى ارغون . تگنا بانگ بر وى زد كه « تو دروغ مىگويى ، و اين سخن از خود پيدا كردى و از اباقا خان نشنيدى . » در اين وقت شاهزاده ارغون گفت : « مرا بگذاريد كه من پادشاهى نمىخواهم و من به همين خراسان كه پدرم به من ارزانى داشته راضىام . » بوقا گفت : « اى شاهزاده در ابتدا نادانسته به پادشاهى عمّ خود راضى شدى ، تا آنكه صحبت به اينجا رسيد . اكنون به نامستعدّى ديگر باز مىخواهى\r\n\r\n\r\n","description":"","footnote":"\r\n( 1 ) . متن : جزيك .\r\n","page_name":" 4157 ","page_number":449},
  {"content":"\r\n\r\nپادشاهى دهى تا باز فتنه زياده شود و جمعى كثير از امراى مغول به قتل رسند ، و مع هذا هنوز سلطان احمد كه خصم قوى و پادشاه است و در دست ما نيفتاده و معلوم نيست كه كجاست و چه كار مىكند . پيش از گرفتن او نزاع بر سلطنت چه معنى دارد ؟ بالفعل تدبير آن است كه او را به دست آورده به اتّفاق يكديگر به خدمت اولجاى خاتون و خواتين ديگر رفته به كنگاچ ايشان و صلاح جميع امرا هركه را صلاح دانند پادشاه سازند . »\r\nبعد از آن قرار به آن دادند كه چون احمد به قصد ارغون آمده بود اكنون اولى و انسب آن است كه ارغون به طلب او رود . پس ختم سخن بر اين كرده روز سه‌شنبه بيست و پنجم ارغون و بوقا در پى سلطان احمد روان شدند ، و بعد از ايشان اروق و جوشكاب ، و بعد از آن هولاچو و يگنا و كينشو را بر اردوها گذاشتند كه از عقب مىآمده باشند . و روز پنج‌شنبه بيست و هفتم ربيع الآخر سلطان احمد به [ 351 ب 
  ] قونقور اولانگ فرود آمده و خانهء بوقا را غارت كرده خواست كه زن و بچهء او را تعرّض رساند كه سونجاق از آن مانع شد . پس از آن موضع كوچ كرده متوجّه اردوى مادر شد و روز دوشنبه دوّم ماه جمادى الأوّل به اردوى مادر خود رسيد و حقيقت حال را با وى ظاهر نساخت ، بلكه با مادر خود گفت كه كار ارغون يكسو كرده پيشتر آمدم تا تو را ببينم . امّا خود در مقام استعداد آن شد كه به جانب دربند بيرون رود .\r\nمقارن اين حال اولاغ داران ارغون آنجا رسيده شكتور آقا را كه بر سر اردوهاى خواتين مىبود از حقيقت اعلام دادند و گفتند كه جميع شاهزادگان متعاقب مىرسند و ما را پيشتر فرستاده‌اند كه به شما سفارش كنيم كه احمد را نگذاريد كه به جانبى بدر رود . و شيكتور آقا چون از آن حال آگاه شد ، فى الحال كس پيش قوتوى خاتون فرستاده - كه مادر سلطان احمد بود - و پيغام داد كه « صورت حال اين است و ما بندهء فرمانبرداريم . اكنون كه جميع شهزادگان به يك طرف شده ارغون را بر سرير سلطنت نشانيده باشند و كس پيش ما فرستاده و پيغام داده كه سلطان احمد را نگذاريم كه به جانبى بدر رود ، شما خود مىدانيد كه ما را غير از فرمانبردارى چاره نيست . »\r\nقوتوى خاتون اين سخن را معقول دانسته پيغام داد كه « شما را محافظت پسرم از واجبات است . زنهار ! در اين باب اهمال نورزيد كه موجب فتنه و شورش عالم خواهد شد . » پس شيكتور آقا با سيصد مرد آمده دور يورت سلطان احمد را فروگرفتند .\r\nدر اين اثنا لشكر قراؤنه در رسيدند و آن اردوها را آن‌چنان غارت كردند كه غير از خاكستر در ديگدان‌ها چيزى ديگر نگذاشتند و قوتوى خاتون مادر سلطان احمد را با زنانش توداى خاتون [ و ارمنى خاتون 
  ] را نيز برهنه كردند و هزار مرد از ايشان بر احمد موكّل شدند ، تا آنكه روز چهارشنبه ارغون به آنجا رسيد و نورگاى يارغوچى را به محافظت احمد تعيين\r\n\r\n","description":"","footnote":"","page_name":" 4158 ","page_number":450},
  {"content":"\r\n\r\nكرد و جمعى از امرا كه در تبريز احمد ايشان را بند كرده بود ، مثل : طغاچار و قونجوقبال « 1 » و طولاداى را خلاص نموده به خدمت ارغون شتافتند ، و روز يكشنبه پانزدهم اين ماه جميع امرا و خوانين بر سلطنت ارغون خان اتّفاق نموده با وى بيعت كردند و احمد را در مجلس حاضر كرده سبب كشتن قونقورتاى از وى پرسيدند و گفتند كه « قنقورتاى [ و 
  ] كوچوك را كه كوچ‌هاى پسنديده جهت اباقا خان داده بودند و در باب پادشاهى تو نهايت سعى و اهتمام به جاى آورده ، چرا هلاك گردانيدى ، و ارغون خان با وجود آنكه جاى پدر خود را به تو داد و تو را به پادشاهى قبول كرد و خود به مجرّد خراسان قانع شده بود ، اليناق را چرا بر سر او فرستادى تا اوزان او را غارت كرده زن و فرزند ايشان را به اسيرى گرفت ؟ »\r\nاحمد گفت : بد كردم و من بعد چنين نكنم . ارغون و امرا خواستند كه رعايت خاطر قوتوى خاتون - كه مرتبه‌اى بزرگ داشت - كرده گناه او را ببخشند ، كه مادر قونقورتاى و فرزندان و متعلقان او فرياد برآوردند . و مقارن اين حال ييسوبوقا كورگان برسيد و گفت : چه جاى گناه بخشيدن است كه هولاچو و جوشكاب در حدود همدان لشكر به هم رسانيده‌اند . و چون اين خبر به سمع ارغون خان رسيد ، فرمود كه احمد را به قصاص خون قونقورتاى به ياسا رسانند .\r\nپس به موجب يرليغ ارغون در شب پنجشنبه بيست و ششم ماه جمادى الأوّل اين سال سلطان احمد را هلاك گردانيدند . « 2 » و وى را سه پسر بود و شش دختر . و اسامى پسران :\r\nاوقلانچى ، كه مادرش ارمنى خاتون بود . ارسلانچى ، كه مادر او نيز ارمنى خاتون بود . و توقاچير ، مادرش قوماى قورقوچين نام بوده است . امّا اسامى دختران او ؛ بدين تفصيل است : و در حريمه ( ؟ ) كوچوك نام داشت ، و او را به اليناق داده بود ، و مادر او تكوز خاتون بود . دختر دويم ، كونچك كه مادرش ارمنى خاتون بود و او را به امير ايرنجين پسر ساروجه دادند . سيم ، چيچاك « 3 » هم از ارمنى خاتون بود ، و او را به بوراجو « 4 » پسر دورباى حاكم ديار بكر داده بودند .\r\nچهارم ، ماينو « 5 » و مادر او نيز ارمنى خاتون بود ، و او را به جندان پسر گراى باؤرچى دادند .\r\nپنجم ، سايلون « 6 » كه مادرش توداگو خاتون بود ، و او را به قراچه دادند . ششم ، كلتورميش « 7 » كه مادرش قونقورچين « 8 » بود و او را به شادى كورگان پسر توغو « 9 » داده بودند . و چون او فوت شد ، او را به [ طوغان 
  ] پسر شادى كه امير تومان شده بود داده بودند .\r\nاين بود تفصيل [ اسامى 
  ] فرزندان سلطان احمد .\r\n\r\n\r\n","description":"","footnote":"\r\n( 1 ) . متن : قنجوقار .\r\n( 2 ) . و بدين طريق دوران عزّت دو روزهء مسلمين به سر رسيد و بار ديگر آداب و رسوم و ياساى چنگيزى به جاى شريعت اسلام نفوذ يافت .\r\n( 3 ) . متن : ضحاك .\r\n( 4 ) . متن : نوراحو .\r\n( 5 ) . متن : ياسو .\r\n( 6 ) . متن : ساملوك .\r\n( 7 ) . متن : املورمش .\r\n( 8 ) . متن : قورقوچين .\r\n( 9 ) . متن : بوغو .\r\n","page_name":" 4159 ","page_number":451},
  {"content":"\r\n\r\n\r\nذكر جلوس ارغون خان بر سرير سلطنت ايران‌زمين\r\nچون سلطان احمد را از ميان برداشتند جميع شهزادگان و خوانين و امرا بر سلطنت ارغون خان متفق شده در روز آدينه بيست و هفتم ماه جمادى الأوّل سال ششصد و هفتاد و سيم از رحلت ، كه هشتاد و سيم از هجرت باشد ، به طالع [ 352 الف 
  ] همايون برج قوس در يورت سوكتو شهزاده هولاچو دست راست ارغون خان را و انبارچى « 1 » دست چپ او را گرفته بر تخت پادشاهى نشاندند . بعد از آن به اتّفاق جميع شهزادگان و امرا چنانچه رسم و عادت سلاطين مغول بود ، كمرها گشادند و كلاه‌ها از سر برداشته ، ارغون خان را زانو زدند و كاسه گرفته به طوى مشغول شدند . و چون از طوى فارغ شدند اوّلا شاه يرليغ به اطراف و جوانب ممالك محروسه فرستاده رعايا را استمالت دادند تا جهان شوريده آرام گرفت . بعد از آن روى التفات به شهزادگان آورده هريكى را به منصب لايق بنواخت .\r\nدر سلخ اين ماه شهزاده كينشو برسيد و هرچند او و جوشكاب قبل از اين به خانيت ارغون راضى نمىشدند و سر فتنه داشتند ، امّا در اين وقت ، به اتّفاق همگنان راضى شده موچلگا دادند . بعد از آن ابوگان بن شيرامون نويان بن جرماغون را يرغو داشتند و به ياسا رسانيدند . و ارغون حكم فرمود كه هيچ احدى متعرّض متعلقان سلطان احمد نگردد و هركس جاى آبا و اجداد خود نگاه دارد و بر كسى زيادتى نكند . و بعد از آن از شهزادگان جوشكاب و بايدو و از امراى اروق برادر بوقا را به حكومت بغداد و ديار بكر تعيين كردند ، و هولاچو و گيخاتو را به روم فرستاد و گرجستان را به عمّ خود اجاى ارزانى داشت ، و ممالك خراسان و مازندران و قومس و رى را به فرزند خود غازان سپرد ، و از شهزادگان كينشو را به مساعدت غازان نامزد فرمود ، و از امرا نوروز را همراه شاهزاده غازان فرستاد . و منصب وزارت ممالك محروسه را به نام بوقا قرار داد . و در سيم ماه رجب سال مذكور بوقا را به عنايات پادشاهانه سرافراز ساخته در مجلس خود حكم فرمود كه آن‌قدر زر بر سر بوقا نثار كردند كه وى در ميان آن زرها ناپديد گشت . بعد از آن كليات و جزئيات ملكى و مالى را به وى تفويض فرمود .\r\n\r\nذكر احوال خواجه شمس الدّين صاحب‌ديوان بعد از فوت سلطان احمد و توقف نمودن در عراق و تربيت يافتن پيش ارغون خان بعد از كشته شدن احمد\r\nسابقا اشارت رفت كه چون سلطان احمد ، ارغون را به دست آورد و خاطر از آن رهگذر جمع ساخت او را به امراى خود سپرده متوجّه اردوهاى خود گرديد . در حين غيبت او بوقا آن نقش\r\n\r\n\r\n","description":"","footnote":"\r\n( 1 ) . متن : اسارچى .\r\n","page_name":" 4160 ","page_number":452},
  {"content":"\r\n\r\nرا براى ارغون بر آب زد و نرد مراد به رأى وى بباخت . و چون خبر در راه به سمع سلطان احمد رسيد مضطرب و متحيّر بماند و چاره غير از آن نديد كه اوّل پيش مادر خود رود و از آنجا استعداد نموده به جانب دربند بيرون رود . و چون همراهان سلطان احمد كه يكى از آنها خواجه بود بر حقيقت واقعه و ارادهء او اطّلاع يافتند همه از وى جدا شدند تا آنكه از نواحى جاجرم صاحب‌ديوان نيز از وى جدا شد و به جانب عراق رفت . چون به اصفهان رسيد اهالى اصفهان در مقام آن شدند كه وى را بگيرند . در آن باب با اتابك يزد ، كه شحنهء اصفهان او را دربند داشت - و منشأ بند كردن او اتابك يزد را آن بود كه وى دم از اخلاص ارغون مىزد و مطلقا پيش سلطان احمد نمىرفت - مشورت نمودند . و چون صورت حال هنوز بر اهالى اصفهان و اتابك يزد ظاهر نشده بود ، در باب گرفتن صاحب‌ديوان دليرى نمىكردند .\r\nو اين معنى چون بر صاحب‌ديوان ظاهر نشد ، دانست كه امروز و فردا حقيقت واقع روشن مىگردد و در آن وقت اهالى اصفهان بىاندامى خواهند كرد ، به بهانهء زيارت قبرستان از اصفهان بيرون شد و عنان عزيمت به صوب قم منعطف داشت . و چون به نواحى قم رسيد در آستانهء معصومه بنت امام موسى الكاظم ، عليهما الصلاة كه در بيرون شهر واقع است توقّف نمود . و ياران صاحب‌ديوان بعد از تأمل و انديشهء بسيار قرار به آن دادند كه پيش از آنكه ارغون خان در مقام تفحّص و تفتيش صاحب‌ديوان شود او را از راه بندر هرمز به هندوستان بايد رفت . امّا صاحب‌ديوان به رفتن هندوستان به هيچ‌وجه راضى نمىشد و مىگفت كه من قهر و صولت طايفهء مغول را بسيار خوب مىدانم و بىمروّتى ايشان در مرتبه‌اى كه نه ملاحظهء زن دارند و نه كوچك و بزرگ . اكنون بعد از آنكه سى سال در دولت و حشمت گذرانيده باشم معلوم نيست كه از عمر چه مقدار مانده باشد . در اين وقت زن و فرزند و خويش و پيوند را در دست اين طايفهء ظالم گذاشتن و خود را به ساحل نجات انداختن از مردى و مروّت دور است ، مع هذا كه چرخ سست‌عهد آغاز غدر و بىوفايى كه عادت اوست خواهد كرد ، يقين كه تدبيرها هيچ نفعى نخواهد داد . پس مصلحت آن است كه دست در دامن توكّل زده كارهاى خود را [ 352 ب 
  ] به مسبّب الاسباب سپاريم تا آنچه مشيّت ازلى و ارادهء لم يزلى به آن تعلّق گرفته باشد به ظهور رسد .\r\nو صاحب‌ديوان چون قرار بر بودن داد ، بالضّروره با خود انديشيد كه بودن در عراق و خراسان به ملازمت ارغون خان ميّسر نيست . پس ناچار متوجّه بندگى او بايد شد . شايد به وسيلهء امير بوقا كه دوست ديرينهء ماست ، غبار از خاطر ارغون خان بيرون توان برد . همانا اگر اين ميسّر شد زهى سعادت و اگر اين آرزو صورت نبست ، رضا به قضاى الهى داده به آنچه پيش آيد تسليم شده و چندين خلايق را از نكال و و بال مغول نگاه بايد داشت .\r\nپس قرار به آن داده با دلى پر از اميد و بيم متوجّه اردوى ارغون خان شد . و چون از قم\r\n\r\n","description":"","footnote":"","page_name":" 4161 ","page_number":453},
  {"content":"\r\n\r\nيك منزل برآمد ناگاه ملك امام الدّين قزوينى كه از درگاه ارغون خان به تفحّص حال صاحب ديوان نامزد شده بود ، به وى رسيد و به اتّفاق صاحب‌ديوان به جانب تبريز بازگشت . و چون ايشان به ساوه رسيدند اتابك يوسف شاه لر و خمارى متعاقب رسيدند و ايشان صاحب‌ديوان را بشارت عام و خاص رسانيدند كه پادشاه جهان ارغون خان فرمود كه « حقّ سبحانه تعالى از كمالت و عنايت خود مرا به تاج و تخت رسانيد و دشمنان ما را هلاك گردانيد . ما نيز گناه جميع گناهكاران را بخشيده و قلم عفو بر جرايد جرايم ايشان كشيديم ، و اگر صاحب‌ديوان به خدمت ما مبادرت نمايد او را به عنايات پادشاهانه سرافراز گردانيده مطلقا جرايم او را به خاطر عاطر خود راه نمىدهيم . »\r\nچون اين مژده به سمع صاحب‌ديوان رسيد زبان به شكر پروردگار گويا گردانيد و به عنايات گوناگون و ستايش خداى اشتغال نمود و به مستحقّان نويد تصدّقات و خيرات داد . و در اين وقت از كمال اميدوارى و انبساط و خوشحالى مكتوبى مرغوب محبّت اسلوب مشتمل بر لطايف الهى و عنايات پادشاهى انشا فرمود و به جانب حكّام عراق و خراسان فرستاد . و چون آن مكتوب مشتمل بر عبارات عربى بود و از نظم و نثر آيات قرآنى بسيار داشت ايراد آن در اين مقام كه بنابر آسانى و سهولت فهم فارسىدانان ترك آن شيوه التزام شده مناسب نبود .\r\nالقصّه صاحب‌ديوان از مژدهء ايشان بسيار اميدوار شده بود به سرعت هرچه تمام‌تر روى به درگاه ارغون نهاد تا آنكه روز جمعه دهم شهر رجب اين سال به اردوى ارغون رسيد در منزل بوقا فرود آمده و بوقا لوازم دوستى قديم را مرعى داشته بسيار به خوشحالى و بشاشت صاحب ديوان را دريافت و روز ديگر بوقا او را همراه به بندگى ارغون خان برد تا رسم اولجاميشى « 1 » را به جاى آورد . ارغون خان اگرچه چندان التفاتى به او نفرمود ، امّا چون تغيّر خاطر نيز نفرمود ، صاحب‌ديوان قدرى اميدوار شد . و ارباب حاجات و مهمات به مجرّد آنكه صاحب‌ديوان را ملاقات پادشاه ميسّر شد روى به وى آوردند . صاحب‌ديوان در جواب ايشان مىگفت كه « من بعد از اين مطلقا مباشر مهمات ديوانى نمىكنم مگر به نيابت امير بوقا و آن نيز اگر او مبالغه نمايد . »\r\nدر اين اثنا خبر رسيد كه امير على تمغاچى به تبريز رفته پسر صاحب‌ديوان [ يحيى 
  ] را گرفته و محبوس ساخته و املاك و اسباب صاحب‌ديوان را بالكلّيه از تصرّف ايشان برآورده .\r\nو منشأ اين حركت آن بود كه جمعى از نويسندگان مثل فخر الدّين مستوفى و حسام الدّين حاجب ، كه هميشه پروردهء نعمت صاحب‌ديوان بود و وى پيش ارغون خان اعتبار يافت گفتند كه ما را همچنان در ملازمت او نبايد بود . بنابراين كمر عداوت او را در ميان بسته در صدد آن\r\n\r\n\r\n","description":"","footnote":"\r\n( 1 ) . رجوع شود به پاورقى 4 ، صفحهء 3840 كتاب .\r\n","page_name":" 4162 ","page_number":454},
  {"content":"\r\n\r\nشدند كه بوقا را از وى ترسانيدند و با وى گفتند كه « با وجود صاحب‌ديوان هرگز مهمّ تو رونق و رواج نخواهد گرفت و تا او در ميان خواهد بود ، هيچ احدى به تو رجوع نخواهد كرد ، و تو الحال ملاحظه كن كه به مجرّد آنكه او را يك بار به خدمت پادشاه بردى با آنكه پادشاه به او التفات نفرمود جميع مردم به او رجوع دادند و از اين‌كه او مىگفته باشد كه من مباشر اشغال ديوانى نخواهم شد مگر به نيابت امير بوقا و آن نيز اگر او مبالغه كند ، تو باور كرده‌اى .\r\nعن قريب است كه او چون استقلال و تمكّن يابد ، با تو همان كند كه با ارغون آقا كرده بود . »\r\nحاصل كلام آنكه معاندان چندان چيزها به امير بوقا گفتند كه او ترك دوستى قديم كرده در مقام آن شد كه هرچند زودتر صاحب‌ديوان را هلاك كند بهتر . بنابراين ، به ارغون گفت كه « پدر ايلخان اباقا خان را با وجود چندين تربيت و نيكويى قصد كند و او را به زهر هلاك گرداند ، از وى چه نيكو بندگى توقّع توان داشت ؟ » ايلخان قبل از اين در اين باب تردّد داشت ، امّا چون از امير بوقا كه او را مخلص و دولتخواه خود مىدانست اين حكايات شنيد ، تردّد از خاطر او بر طرف شد و يقين [ 353 الف 
  ] دانست كه اباقا خان را او قصد كرده و غير آن مساعى جميلهء صاحب‌ديوان در باب تربيت لشكر جهت سلطان احمد چندان به عرض ارغون رسانيدند كه ارغون خان در قتل او مضطر شد ، بنابراين ، حكم فرمود كه امرا يارغوچى و اوگتاى « 1 » بنشينند و سخن صاحب‌ديوان را تحقيق كرده به عرض رسانند . صاحب‌ديوان را چنانچه رسم ايشان بود دستها محكم بسته به يارغو پرسيدن بازداشتند .\r\nصاحب‌ديوان در جواب ايشان چنين گفت كه آنچه ارباب غرض و اصحاب حسد از من به عرض پادشاه روى زمين رسانيده‌اند ، من به اميد عفو همه را قبول دارم غير از نسبت اين تهمت كه قصد ولىنعمت باشد كه از آن خبر ندارم .\r\nمقارن اين حال ارغون عازم ارّان شد ، و چون به اوجان رسيد حكم شد كه مبلغ دو هزار تومان زر نقد از صاحب‌ديوان بستانند . صاحب‌ديوان چون يك تومان زر نقد نداشت . كس پيش امير بوقا فرستاد كه « بر همگنان ظاهر و روشن است كه من هرگز مانند جاهلان زر نقد در زيرزمين نمىنهادم و آنچه به دست من مىآمد املاك مىخريدم . اكنون املاك من آن‌قدر هست كه هرروز هزار دينار حاصل آن مىشود ، امّا زر نقد يك دينار ندارم . »\r\nو محصّلان در آن باب كار به جايى رسانيدند كه صاحب‌ديوان را شكنجه كرده آن مقدار چوب مىزدند كه از هوش مىرفت و باز چون به هوش مىآمد همان جواب مىگفت كه من زر نقد ندارم .\r\n\r\n\r\n","description":"","footnote":"\r\n( 1 ) . جامع التواريخ : قدان .\r\n","page_name":" 4163 ","page_number":455},
  {"content":"\r\n\r\n هزار ساله بزرگى بدان نمىارزد * كه نوگلكى بدر آيد كه آن كى آكندى « 1 » \r\nآخر الأمر روز دوشنبه چهارم ماه شعبان اين سال حكم شد كه او را به ياسا رسانند . صاحب ديوان چون دانست كه از اين دار فانى وداع بايد كرد نماز ديگر آن روز بر در شهر اهر در كنار رودخانه رسيده از محصلان رخصت غسل حاصل نمود و به مصحفى كه داشت تفأل نمود . بعد از آن وصيت‌نامه‌اى به فرزندان نوشت و اين رقعه به افاضل تبريز نوشت كه « چون تفأل به قرآن كردم ، برآمد كريمهء  « إِنَّ الَّذِينَ قالُوا رَبُّنَا اللَّهُ » *  برآمد . بعد از آن نوشت كه « باريتعالى چون بندهء خود را در اين جهان فانى نيكو داشت و هيچ مرادى از وى دريغ نداشت ، خواست كه هم در اين جهان بشارت آن جهان به وى رساند ، و چون چنين بود مولانا محى الدّين و مولانا افضل الدّين و مولانا شمس الدّين و مولانا همام الدّين و مشايخ كبار كه ذكر هريكى به تطويل مىانجامد و مقام مقتضى آن نبود بشارت رسانيدن واجب نمود تا دانند كه قطع علايق كرده روانه گشتيم ، و ايشان نيز به دعاى خير ممدّ و معاون باشند . » و چون از تقرير رقعه فارغ شد ، نوشت « هرچه از تو آيد خوش بود ، خواهى شفا خواهى الم . » بعد از آن موكلّان در همانجا كار او را به اتمام رسانيدند . و يكى از افاضل زمان تاريخ وفات او را بدين نمط به نظم آورد :\r\n خورشيد مُلك صاحب‌ديوان شرق و غرب * آن كش زمانه چاكر و گردون مريد بود « 2 »\r\nدر سال « خ » چو « جيم » به « فا » گشت متصّل * زان پس كه دور مدّت عمرش مديد شد\r\nوقت نماز ديگر اندر حد اهَر * روز دوشنبه چارم شعبان شهيد شد \r\nو بعد از واقعهء او تمامى املاك او را تصرّف كردند و اولاد او را : يحيى و فرج اللّه و مسعود و اتابك را از عقب پدر فرستادند . بعد از مدتى اروق حاكم بغداد ، از پسران صاحب‌ديوان خواجه شرف الدّين هارون را كه در بغداد بود نيز به قتل رسانيد « 3 » و قبر صاحب‌ديوان با فرزندان او در چرنداب تبريز واقع است . « 4 »\r\n\r\n\r\n","description":"","footnote":"\r\n( 1 ) . اين بيت فقط در « ق » آمده است .\r\n( 2 ) . م ، ش : گردون به كام بود .\r\n( 3 ) . خواجه شرف الدّين هارون كه در زمان امارت بر عراق از سوى امير آروق ، برادر بوقا ، امير آروق را به قتل خواجه سعد الدّين مستوفى قزوينى تشويق كرده بود ، خواجه فخر الدّين محمّد ، برادر خواجه سعد الدّين ، به انتقام خود برادر ، امير آروق را به قتل وى تحريك كرد .\r\n( 4 ) . يكى از سه قبرستان معتبر و تاريخى تبريز ( دو قبرستان ديگر يكى قبرستان گجيل بود ويژهء عرفا و ديگرى قبرستان سرخاب ، مقبرة الشعرا مخصوص شعرا و ادبا ) واقع در محلّهء چرنداب .\r\n","page_name":" 4164 ","page_number":456},
  {"content":"\r\n\r\n\r\nذكر وقايع سال ششصد و هفتاد و چهارم از رحلت خير البشر « 1 »\r\nكه هشتاد و چهارم از هجرت آن سرور ، عليه و آله التحيّة من الملك الأكبر ، است : در اوايل اين سال ارغون خان به سراى منصوريهء اران فرود آمد . امير بولاد چينگسانگ « 2 » و عيسى كلمچى « 3 » و ديگر ايلچيان قاآن رسيدند ؛ و در آن زمستان لگزى پسر امير ارغون را يارغو داشته صد چوب زدند ؛ و در اوايل بهار متوجّه ييلاق شد و در ميان سراب و اردبيل در موضعى كه به صاين « 4 » اشتهار داشت قوريلتاى بزرگ ساخت و در آن قوريلتاى ارغون خان از عيسى كلمچى صحبتى كه ميانهء وزراى قاآن به هم رسيده بود و وزير ختايى قصد وزير مسلمان كرده به تفصيل باز پرسيد ، و عيسى كلمچى آن صحبت را به تفصيل تمام بازگفت .\r\nو كيفيت آن واقعه را ارباب تواريخ چنين آورده‌اند كه چون وزير اوّل قوبلاى قاآن سيّد اجلّ نام بعد از بيست و پنج سال وزارت كردن به اجل خود وفات يافت ، امير احمد [ فناكتى 
  ] كه در اصل ملازمت جابون خاتون مىبود و پيش او اعتبار تمام داشت به سعى و اهتمام [ 353 ب 
  ] جابون خاتون بعد از آنكه خاتون قاآن شده بود به مرتبهء وزارت قاآن رسيد . و روز به روز اعتبار او بيشتر مىشد تا آنكه امراى بزرگ ختاييان بر وى حسد بردند و جيم‌گيم ، پسر قاآن ، نيز با امير احمد بسيار بىعنايت بود تا به حدّى كه روزى جيم‌گيم كمانى بر سر او زد و رويش بشكافت ، و چون احمد با روى شكافته به خدمت قاآن رسيد ، قاآن از وى پرسيد كه « روى تو را چه شد ؟ » امير احمد گفت : « اسبى لگد زد . » جيم‌گيم حاضر بود ، برنجيد و گفت :\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الاكبر .\r\n( 2 ) . ق : حنگسابيك ؛ م : حيكسابك ؛ ش : حيبگسابك .\r\n( 3 ) . متن : عيسى كلى .\r\n( 4 ) . متن : صايرين .\r\n","page_name":" 4165 ","page_number":457},
  {"content":"\r\n\r\n« تو عيب مىدارى كه بگويى جيم‌گيم مرا زده . » ديگربار به حضور قاآن او را مشت بسيار زد .\r\nبنابراين ، از وى امير احمد هراسان بود ، تا آنكه در تابستان سال ششصد و هشتاد و يكم از هجرت قاآن از آن شهر دايدو به جانب ييلاق رفت ، امير احمد را و امير تركان نام از قوم قپچاق بر سر ديوان و خزانه‌ها بگذاشت تا قرشى « 1 » را محافظت مىنموده باشند .\r\nاكنون شمّه‌اى از احوال شهر دايدو و قرشى كه هردو از بناهاى قديم عظيم قوبيلاى قاآن است در اين مقام ياد مىكنيم ، بعد از آن بر سر حكايت امير احمد و وزير ختاى باز مىرويم ان شاء اللّه تعالى .\r\nدر اكثر تواريخ معتبره چنين آورده‌اند كه چون قاآن را در جانب جنوبى شرقى تا ساحل درياى محيط هيچ ياغى نبود الّا آنكه به نزديك ساحل ولايت جورچه و كاؤلى و در ميان درياى محيط جزيره‌اى عظيم است نام آن جمنگو « 2 » ، و دور آن جزيره قريب به چهار صد فرسنگ باشد و شهرها و ديه‌هاى بسيار دارد و پادشاه آن جزيره به هيچ‌وجه فرمانبردار قاآن نشد ، و لشكر قاآن نيز بر وى غلبه نتوانستند كرده و مردم آن جزيره كوتاه‌بالا و كوتاه‌گردن و بزرگ‌شكم مىباشند ، و در آنجا معادن از زر و نقره بسيار مىباشد ، و از جانب شرقى مطلقا تا ساحل محيط و سرحدّ ولايت قرقيز هيچ ياغى نداشت ، و از جانب جنوبى غربى از ولايت منزى و در ميان ولايت كونگى و زيتون بر ساحل دريا بيشه‌اى سخت است كه پسر پادشاه منزى در آن بيشه درآمده و با وجود آنكه چندان قوت و شوكت نداشت ، امّا چون بيشه مشكل و بسيار درخت بود مشكل قاآن مطلقا بر آن دست نمىيافتند .\r\nو از جانب ( غربى ) « 3 » ختا ولايتى است كه آن را كفجه كوه مىگويند و بيشه‌هاى سخت دارد و متصّل است به ولايت قراجانگ « 4 » و بعضى ولايت هندوستان و ساحل درياى هند . و در آنجا دو شهر است يكى را لوچك « 5 » و ديگرى را خينام خوانند ، و آن ولايت پادشاه عليحده داشت كه هرگز قدم به دايرهء اطاعت قاآن نمىنهاد و هميشه مىبود تا آنكه طوغان نام اميرى از امراى قاآن كه در شهر ولايت كفجه كوه رفت ، و شهر لوچك را بگرفت و يك هفته آنجا بر تخت نشست كه لشكر ايشان از دريا و كوه و بيشه كمين بگشادند و اكثر لشكر طوغان را كه متفرّق شده بودند به قتل رسانيدند ، و طوغان خود به هزار حيله به سلامت برآمد و ديگر قصد آن ولايت نكرد و بر قرار سابق در شهر لوكين فو مىبود .\r\nو از جانب شمالىغربى كه سرحدّ ولايت تبّت و زردندان است مطلقا ياغى نداشت . مگر\r\n\r\n\r\n","description":"","footnote":"\r\n( 1 ) . رجوع شود به پاورقى 1 ، صفحهء 3871 كتاب .\r\n( 2 ) . متن : جمكو .\r\n( 3 ) . از نسخهء « ق » اين كلمه افتاده است .\r\n( 4 ) . ق : قراجابك ؛ م ، ش : قراجاييك .\r\n( 5 ) . م : بوجك ، ش : بوحك .\r\n","page_name":" 4166 ","page_number":458},
  {"content":"\r\n\r\nاز جانبى كه با لشكر قتلغ خواجه پيوسته بود ، ليكن كوههاى سخت ميانهء ايشان حايل بود كه قصد يكديگر نمىتوانستند كرد و شمال‌شرقى به جانب قايدو و دوا « 1 » بود ، و از سرحدّ ايشان تا سرحدّ ملك قاآن چهل روزه راه بيابان و از جانبين لشكر قراول بر سر حدها نشسته محافظت مىنمايند و گاهگاهى ميانهء ايشان جنگ نيز واقع مىشود .\r\nو بر ارباب الباب مخفى نماند كه اگرچه ذكر حدود ولايت قاآن در اين مقام بىربط مىنمايد امّا چون عيسى كلمچى در قوريلتاى ارغون خان به موجب استفسار ايشان تصوير ولايت قاآن به اين نحو كرده ، بعينه نقل آن كرده شد . اكنون در عمارتى كه قوبيلاى قاآن در ولايت ختاى راست كرده و آن را قرشى نام نهاده . بر اين وجه نقل مىكنند كه از درياى محيط خليجى كوچك از طرف جنوبىشرقى بيرون آمده در سرحدّ سواحلى كه ميانهء منزى و كاؤلى واقع است و به ميان ولايت ختا درمىآيد و تا چهار فرسنگى خان باليغ و كشتىهاى بزرگ در آنجا مىآيند و به سبب نزديكى دريا در آنجا بارندگى بسيار مىباشد و بعضى از آن ولايت گرمسير و بعضى سردسير . و چون منگوقاآن آن مملكت را به قوبيلاى قاآن داده بود در وقت قاآنى از براى تختگاه خود آنجا را پسنديده داشت و شهر خان باليغ را كه به ختايى آن را جويكدو خوانند و تختگاه پادشاهان قديم ختا مىبود جهت قشلاق معين گردانيد و به نام خود آن را معمور گردانيد . بنابراين شهرى ديگر را در پهلوى خان باليغ بنياد نهاد و آن را دايدو نام كرد و [ 354 الف 
  ] عمارات آن متصل به عمارات خان باليغ است ، و باروى شهر دايدو و هفده برج است و از برجى تا برجى زياده از يك فرسنگ است .\r\nو اين شهر به آن عظمت در زمان قوبيلاى قاآن چنان معمور و آبادان شده بود كه در بيرون نيز عمارت بسيار ساخته بودند ، و انواع درختان ميوه‌دار از ولايات دوردست آورده در باغات شهر دايدو نشانده و در ميان آن شهر از براى اردوى خود سرايى به غايت عظمت‌دار ساخته و نام آن قرشى كرده ، و ستون‌ها و فرش آن عمارت تمام از سنگ مرمر در غايت خوبى و پاكيزگى ساخته بودند ، و پيرامون آن چهارديوارى گردانيده كه از ديوارى تا ديوارى فاصلهء تير پرتابى بود به بيرون جهت كرياس و اندرونى جهت نشستن امرا كه هربامداد جمع شوند ، و سوّمين جهت نگهبانان ، و چهارمين جهت خواص . و قاآن آن زمستان را در آن سراى نشيند .\r\nو خان باليغ و دايدو را رودخانه‌اى بزرگ است كه از جانب شمالى كه راه ييلاق است در حدود چمچيال « 2 » و رودخانهء ديگر هست كه از بيرون باروى شهر به غايت بزرگ مانند درياچه و بر آن بندى بسته جهت آنكه كشتىها در آن اندازند و تفرّج كنند ، و آب آن رودخانه پيش از\r\n\r\n\r\n","description":"","footnote":"\r\n( 1 ) . متن : وا .\r\n( 2 ) . متن : حمچال .\r\n","page_name":" 4167 ","page_number":459},
  {"content":"\r\n\r\nحكومت قوبيلاى قاآن در موضعى ديگر جارى بود و در خليجى مىافتاد كه از درياى محيط به حدود خان باليغ آمده و به جهت آنكه خليج در آن نزديكى بسيار تنگ بود و كشتىها به اندرون نتوانست آيد و بارها را بر چهارپايان بار كرده به خان باليغ مىآوردند ، بنابراين ، به مهندسان و حكماى ختا احتياط كرده تقرير كردند كه ممكن است كه از اكثر ولايات ختا و دار الملك ماچين و از شهرهاى خينگساى و زيتون و ديگر مواضع ، كشتىها به اندرون خان باليغ بيايند . بنابراين ، قاآن فرمود كه تا شهرى بزرگ بريدند و آب رودخانهء مذكور و چند رودخانهء ديگر كه از قراموران و غيره جداجدا به شهرها و ولايات مىرفتند ، در آن جوى مىانداختند . و از خان باليغ تا خينگساى و زيتون كه بندر هندوستان و دار الملك ماچين است و چهل روزه راه مىباشد ، كشتى روان شدى و راست به خان باليغ آمدى و در آن رودخانه بندهاى بسيار جهت آب ولايت بسته‌اند ، و چون كشتى به آن بندها مىرسيد به چرخ جرّالثقيل آن را با بار به هم هرچند بزرگ و گران مىبود ، بر بالا مىكشيدند و از آن سوى بند در آب مىانداختند تا باز روان مىشد ؛ و عرض آن نهر زياده از سى گز است .\r\nو قاآن فرموده بود تا دو طرف آن رودخانه‌ها را به سنگ گرفتند تا خاك در آب نرود . و در كنار آن رودخانه جادّهء شارع يعنى كوچهء فراخ است كه به ماچين مىرود و چهل روزه راه ، و تمام آن راه از دو طرف درخت بيد و غيره نشانده‌اند ، چنانچه چهل روزه راه سايهء درخت است و هيچ آفريده را از لشكرى و غير آن را ياراى آن نبود كه شاخى از آن درخت‌ها بشكند يا برگى به چهارپايان دهد . و در آن كوچهء فراخ كه به ماچين مىرود چهل روزه راه سنگ انداخته‌اند كه در بارندگى بسيار كه در آن ولايت مىشود گل نشود و از دو طرف ديه‌ها و بتخانه‌ها و دوكان‌ها ساخته‌اند چنانچه آن چهل روزه راه حكم شهرى معمور دارد . و باروى شهر دايدو را از خاك ساخته‌اند ؛ چه ، عادت آن ولايت آن است كه دو تخته مىنهند و خاك نمناك در آن مىريزند و به چوب‌هاى بزرگ مىزنند تا محكم شود . بعد از آن ، آن تخته‌ها را برمىدارند و ديوار مىماند . و به جهت آنكه بارندگى بسيار مىباشد و خاك آن ولايت بىقوّت است ، ديوارها را چنين محكم مىسازند .\r\nو قاآن در آخر عمر فرمود كه آن ديوار را سنگ‌بند كنند ، امّا هنوز به اتمام نرسيده بود كه قاآن درگذشت . و قاآن خواست كه در شهر كيمين‌فو « 1 » كه در پنجاه فرسنگى دايدو است همچنين سرايى سازد و عمارتى كند و از قشلاق به آنجا سه راه است : يكى راهى كه آنجا جهت شكار قروق كرده بودند و به غير از ايلچى يارالتود « 2 » ديگرى به آن راه نرود ؛ و راه ديگر\r\n\r\n\r\n","description":"","footnote":"\r\n( 1 ) . متن : كيميوفر .\r\n( 2 ) . متن : برالفور .\r\n","page_name":" 4168 ","page_number":460},
  {"content":"\r\n\r\nبه جانب شهر جوجو كه بر كنار آب سنگين فروروند و در آنجا انگور و ميوهء بسيار مىباشد ؛ و شهرى ديگر به آن شهر نزديك است كه آن را سيمالى « 1 » گويند ، و اكثر اهل آن شهر سمرقنديان‌اند و باغ‌ها به رسم سمرقند ساخته‌اند و راه ديگر است بر گريوه كه آن را سينگلينگ « 2 » گويند ، و چون از آن گريوه مىگذرند همه صحرا و مرغزار و ييلاق است تا شهر كيمين‌فو ، و پيش از آن ييلاق در شهر جوجو مذكور مىكردند ، در آخر حدود شهر كيمين‌فو اختيار كردند ، و قاآن در جانب [ 354 ب 
  ] شرقى آن قرشى جهت خود بنياد نهاد و نام آن لنگ تن نهاد ، و شبى در آن قرشى خوابى هولناك ديد ، بنابراين ، آن را ترك كرد و با حكما كنكاچ كرد تا از براى قرشى موضعى ديگر مناسب پيدا كنند . همگنان اتّفاق كرده به عرض رسانيدند كه بهترين مواضع از روى خاصيت ناؤورى است كه در پهلوى شهر كيمين‌فو در ميان مرغزار و چشمه‌سارى است . پس حكم فرمود كه آن موضع را خشك سازند و در آن ولايت سنگى هست كه آن را به جاى هيزم به كار مىدارند ؛ چه بسيارى از آن جمع كرده انگشترى ساختند و آن ناؤور را با چشمه از گچ و آجر پر ساختند و قلع و سرب بسيار بر وى گداختند تا محكم شد و مقدار يك قدّ آدم بلندى زمين ساختند و صفّه‌اى بر بالاى آن بنا كردند ، و چون آن آب در آن زمين محتبس گشته بود از جوانب ديگر به مرغزارهاى دور تر بيرون آمد و چشمه‌ها روان شد ، و بر سر آن صفّه قرشى [ اى 
  ] به طرح ختايى ساخته و پيرامون آن مرغزار ديوارى كشيده ، چنانچه هيچ‌كس در ميان آن مرغزار نتواند درآمد و انواع شكارىها در آن مرغزارها سر داده تا به توالد و تناسل بسيار گشتند . و در ميان آن شهر نيز سرايى و قرشى ساخته‌اند كوچك‌تر ، و از اين قرشى بيرونى تا اندرونى كوچه [ اى 
  ] ساخته‌اند چنانچه بر آن ممرّ خاصّ به هردو قرشى تردّد توان نمود . و جهت كرياس ديوارى گرد آن كشيده يك تير پرتاب ، و قاآن اكثر اوقات در قرشى بيرونى مىبود .\r\nو در ولايت ختا شهرهاى معظم بسيار است و هريكى را نامى نهاده‌اند كه از روى اشتقاق معنى خاص دارد ، چنانچه به مراتب احكام ايشان از القاب آن شهرها توان معلوم كرد و هيچ احتياج به آن نيست كه در يرليغ نويسند يا بحث كنند كه حاكم كدام شهر بزرگ‌تر است ، و در مجالس و محافل ايشان را جهت نشستن هيچ گفتگوى نيست و از نام هرشهرى معلوم مىشود كه كدام حاكم را استقبال آن بايد كرد و پيش او زانو بايد زد ؛ و آن القاب و مراتب به اين ترتيب است :\r\nمرتبهء اوّل : گينگ ، مرتبهء دوم : دو ، مرتبهء سيم : فو ، مرتبهء چهارم : جو ، مرتبهء پنجم : چى ،\r\n\r\n\r\n","description":"","footnote":"\r\n( 1 ) . متن : سمائى .\r\n( 2 ) . متن : برسكليك . همان سينك يانگ .\r\n","page_name":" 4169 ","page_number":461},
  {"content":"\r\n\r\nمرتبهء ششم : گون ، مرتبهء هفتم : هين ، مرتبهء هشتم : جين ، مرتبهء نهم : شون .\r\nو اوّل مملكتى وسيع را گويند مانند روم و فارس [ و بغداد 
  ] ؛ دويم ملكى را گويند كه تختگاه [ شاه 
  ] باشد و بر اين قياس فرود مىآيد ، تا آنكه هفتم شهرهاى كوچك ، و هشتم قصبات و نهم ديه‌ها و مزارع را گويند و لفظ ريم نيز به معنى مرتبهء نهم ديه و مزرعه باشد و بندرهاى سواحل را به زبان ختاى « ماتو » « 1 » گويند . و اين ضابطه و ترتيب در ديگر ولايات غير از ختا نيست و اكثر امور مملكت ختاى اين‌چنين مضبوط است ؛ از آن جمله مراتب امرا و وزرا و بيتكچيان ولايت ختاى ضبط خاص دارند . و تفصيل مراتب ايشان بدين ترتيب در بعضى تواريخ معتبره مسطور است :\r\nامراى بزرگ كه ايشان را مرتبهء نيابت و وزارت باشد به اصطلاح ايشان چينگسانگ از امراى بزرگ و چهار فنجان از تاژيك و اويغور و ختاى و اركاؤون باشند و ايشان را نيز در ديوان نوّابى باشد . و مناصب امرا و حكام آنجا به حسب مرتبه است و مراتب ايشان بدين ترتيب است :\r\nمرتبهء اوّل : چينگسانگ [ راه وزارت و نيابت داشته باشد 
  ] .\r\nمرتبهء دويم : دايفو [ امير لشكر باشد و هرچند بزرگ باشد رجوع به چينگسانگ كند 
  ] .\r\nمرتبهء سيم : فنجان [ نايب و وزير ديوان باشد از اهل اقوام مختلف 
  ] .\r\nمرتبهء چهارم : يوچينگ . مرتبهء پنجم : ژوچينگ . مرتبهء ششم : سم چينگ . مرتبهء هفتم :\r\nسمى . مرتبهء هشتم : كنچون . [ مرتبهء نهم : معلوم نشود ، تمامت كتّاب زيردست او باشند . 
  ] « 2 »\r\nو در زمان قوبيلاى قاآن ، چينگسانگ اين امرا بودند :\r\nهنتون نويان ، اوچاچار ، اولجاى ترخان ، داشمن « 3 » . مرتبهء فنجانى در اوّل دولت مغول به ختاييان مخصوص بود . بعد از آن مغول و تاژيك و اويغور نيز در آن داخل شدند . و مقدّمهء فنجانان را سوفنجان گويند ، يعنى زندهء فنجانان . و قاآن اكثر اوقات در شهر مىنشست و جهت ديوان بزرگ كه به اصطلاح ايشان آن را « سينگ » خوانند ، موضعى ساخته بود كه در آنجا ديوان داشتى . و عادت ايشان چنان است كه شخصى كه دروازه‌ها به او تعلّق دارد و بلارغويى « 4 » را كه بگيرند پيش آن نايب برند و او بپرسد ، و نام آن ديوان « ليشه » « 5 » است ؛ و چون پرسيده شود صورت آن حال بنويسند و با آن بلارغو به هم به ديوان لوشه فرستند كه به مرتبهء بالاتر از آن است ، و از آنجا به ديوان سيم فرستند كه آن را چبيون خوانند ، و بعد از آن به ديوان چهارم\r\n\r\n\r\n","description":"","footnote":"\r\n( 1 ) . متن : باتو .\r\n( 2 ) . مطالب بين [ 
  ] از جامع التواريخ ( چاپ محمّد روشن ، ص 906 ) نقل شد .\r\n( 3 ) . متن : دانشمند .\r\n( 4 ) . بلارغو : به معنى اموال يافته شده ، بر جاى مانده و يا گم شده است .\r\n( 5 ) . متن : لين .\r\n","page_name":" 4170 ","page_number":462},
  {"content":"\r\n\r\nبرند كه نام آن تونجنيون است و كارهاى يام‌ها و قاصدان به آن ديوان تعلّق مىدارد ؛ و آن سه ديوان مذكور در تحت فرمان اين ديوان مىباشند . بعد از آن [ 355 الف 
  ] به ديوان پنجم كه آن را ژوشتايى گويند و كار سپاهيان به اين ديوان تعلّق مىدارد ، و بعد از اين به ديوان ششم مىبرند كه نام آن سنويشه است و همهء ايلچيان و بازرگانان و آينده و رونده به اين ديوان متعلّق مىباشند .\r\nو در دولت قوبيلاى قاآن اين ديوان سنويشه تنها به داشمن مفوّض شده ، و چون شخصى را بدين شش ديوان برده باشند آن‌گاه به ديوان بزرگ كه آن را « شينگ » گويند مىبرند و مىپرسند و خطّ انگشتان آن كسان كه در اين قضيّه وقوف داشته باشند و در ميان معامله حاضر بوده باشند بازگيرند . و معنى خط انگشت در اصطلاح آن است كه چون بند انگشتان مردم به بزرگى و كوچكى و باريكى و سطبرى متفاوت مىباشند هرگاه كه يكى حجّت باز دهد آن كاغذها را در ميان انگشتان او نهند و بر پشت آن حجّت به نشان خط بر موضع بندهاى انگشتان او كشند تا اگر وقتى منكر شود با نشانه‌هاى انگشتان او مقابله كنند ، و چون راست باشد انكار نتواند كرد . و چون بر اين وجه همهء ديوان‌ها احتياط كنند عرضه دارند و به موجب فرمان در آن قضيّه به تقديم رسانند ! و عادت چنان است كه امراى مذكور هرروز به شينگ روند و سخن مردم بپرسند و مهمات ممالك بسازند . و اين چهار چينگسانگ نيز كه بنشينند و ديگر ارباب مناصب مذكور كه بيتكچيان هريك در مرتبهء منصب خود بنشينند و هريكى را شيره‌اى « 1 » بر مثال صندلى در پيش نهند كه دوات بر آن نهاده . و هراميرى را نشانى و تمغايى معيّن . و سخن دربندگى قاآن ، آن چهار چينگسانگ به عرض مىرسانند .\r\nو شينگ خان باليغ در غايت مرتبهء بالاتر از همهء شينگ‌ها دارد و عملهء آن شينگ دو هزار نفر مقرّراند . و در هرشهرى شينگ نمىباشد مگر در شهرى كه دار الملك باشد و ولايت بسيار داشته باشد ، مانند شيراز و بغداد و اينجا . و لهذا در مملكت قوبيلاى قاآن آن دوازده شينگ بود و در غير شينگ خان باليغ چينگسانگ نمىبود مگر يك امير كه به اسم اميرى و شحنگى بر سر ايشان تعيّن يافته بود و يك فنجان ، و در باقى مناصب برابر يكديگر مىباشند .\r\nاكنون مواضع شينگ دوازده‌گانهء قوبيلاى قاآن كه بدين تفصيل است :\r\nاوّل : شينگ خان باليغ و دايدو\r\nدويم : شينگ ولايت جورچه « 2 » و سولانگقه . در شهر چونچو كه بزرگ‌ترين شهرهاى ولايت جورچه است .\r\n\r\n\r\n","description":"","footnote":"\r\n( 1 ) . متن : شره . شيره لغت مغولى است به معنى ميز و نيمكت و صندلى .\r\n( 2 ) . متن : خواجه .\r\n","page_name":" 4171 ","page_number":463},
  {"content":"\r\n\r\nسيم : شينگ ولايت كاؤلى و كوكولى « 1 » كه مملكتى عليحده مىباشد و پادشاه آن را « وانگ » گويند .\r\nچهارم : شينگ شهر نانگينگ كه دار الملك قديم ختا بوده است .\r\nپنجم : شينگ شهر ينگجو ، و اين شهر بر سر ختاست و توقان [ پسر قوبيلاى 
  ] آنجا مىباشد .\r\nششم : شينگ شهر خينگساى ، كه دار الملك منزى است .\r\nهفتم : شينگ شهر فوجو « 2 » ، كه آن نيز از شهرهاى ولايت منزى است .\r\nهشتم : شينگ شهر لوكين‌فو ، كه نيز شهرى است از ولايت منزى در سرحدّ ولايت تنگقوت .\r\nنهم : شينگ شهر كونگى كه آن را تاژيكان « 3 » « چين كلان » گويند .\r\n[ دهم : شينگ قراجانگ و آن مملكتى است عليحده و در آنجا 
  ] شهرى است به غايت بزرگ نام آن ياچى ؛ و شينگ در آن ميان مىباشد و اهل آن شهر تمام مسلمانان‌اند .\r\nيازدهم : شينگ كين جانفو از ولايت تنگقوت ، كه اننده پسر مينگقالا حاكم آن ولايت بود و يورت او در موضع چغان ناؤر بود و آنجا قرشى ساخته .\r\nدوازدهم : شينگ قمچو هم از شهرهاى ولايت تنگقوت به غايت بزرگ و بىاندازه ولايت تابع اين شهر است .\r\nو چون اين دوازده مملكت از يكديگر بسيار دورند ، قاآن در هريكى از اين ممالك شهزاده با اميرى معتبر صاحب وجود متوطّن ساخته بود تا در آن مملكت خللى پيدا نشود ، و شينگ هرمملكتى در بزرگ‌ترين شهرهاى آن مقرّر بود و هرشينگى به مقدار ديهى بزرگ مىنمود ؛ چه ، خانه‌ها و حجره‌هاى بسيار در حد كاركنان و خدمتكاران بايستى ساخت .\r\nو ختاييان را در باب تأديب گناهكاران و مجرمان قواعد مضبوط و باريك و با دقّت مىباشد ، چنانچه در بعضى گناهان كه كشتن واجب مىشود آن كشتن را نيز به چندين انواع قرار داده‌اند و در جزاى بعضى گناهان بعضى گلكارى و در بعضى سنگ‌تراشى تعيين نموده‌اند ، و در هركارى آنچه قرار داده‌اند تغيير آن به هيچ‌وجه ممكن نيست .\r\n* * * اكنون آمديم بر سر حكايتى كه پادشاه جهان ارغون خان از عيسى كلمچى پرسيد . و خلاصهء آن قضيه آن است كه چون امير احمد وزير قاآن اعتبار زياده از وزير ختا به هم رسانيده بود و قاآن به سخن آن بيشتر اعتماد مىفرمود وزير ختايى در مقام حسد شده انتهاز فرصت مىنمود تا آنكه در سال مذكور قوبيلاى قاآن از قرشى شهر دايدو به ييلاق رفت و امير\r\n\r\n\r\n","description":"","footnote":"\r\n( 1 ) . متن : باكوبى .\r\n( 2 ) . متن : كوتكين قراجو .\r\n( 3 ) . متن : بازرگانان .\r\n","page_name":" 4172 ","page_number":464},
  {"content":"\r\n\r\nاحمد را با امير تركان نام كه از قوم قپچاق بود [ 355 ب 
  ] بر سر خزنيه و قرشى گذاشت . و امير احمد از كمال اعتبارى كه داشت به شوفنجان ملقّب شده بود و « شو » لقب بزرگ فنجانان مىباشد و وزير ختايى كه به گاؤفنجان اشتهار داشت . چون با وجود كثرت اقوام و اتباع به امير احمد نمىرسيد در مقام دفع او شده جمعى از خويشان و نوكران خود را بر دفع امير احمد گذاشت .\r\nاتّفاقا يكى از غلامان را كه آبدار امير احمد بود بر اين اطّلاع يافته او را خبردار ساخت .\r\nامير احمد چون بر حقيقت حال اطّلاع يافت شبانه چهل سر اسب از اسبان اخته كه به جو بسته بودند برگزيده همان شب از دايدو بيرون آمد و روى به اردوى قاآن نهاد . و در آن شب پنج فرسنگ راه رفته به ديهى كه آن را شنزاى « 1 » گويند رسيد . على الصباح چون وزير ختاييان خبر شد كه امير احمد بيرون رفته ، جماعتى را در عقب او فرستاده بود كه مبادا وقتى امير احمد بر ارادهء ايشان اطّلاع يافته قبل از آنكه ايشان كارى كنند بيرون رود . و همانا اين احتياط وزير ختاى به جاى خود بود ؛ چه ، امير احمد چون بر رودخانه‌اى كه در سر راه بود رسيد ، معلوم شد كه بر سر پل جمعى از ملازمان وزير ختاييان نشسته‌اند ، بنابراين ، امير احمد راه پل را گذاشته قدرى به جانب دست راست رفت ، مىخواست كه خود را بر رودخانه زند كه گماشتگان وزير ختايى رسيده او را مانع شدند .\r\nمقارن اين حال وزير ختاى خود رسيد . و جلو امير احمد را گرفته بازگردانيد و گفت :\r\n« قاآن ما را گذاشته تا مهمات ديوانى را سرانجام مىكرده باشيم . اكنون تو بىمشورت و كنگاچ كجا مىروى ؟ » امير احمد گفت : « قاآن مرا طلب داشته ، بنابرآن مىروم . » و گاؤفنجان كه وزير ختايى باشد نمىگذاشت و امير احمد بازنمىگشت . ايشان در اين گفتگو بودند كه ناگاه ايلچيان كه از بندگى قاآن به بعضى مهمان آمده بودند ، به آنجا رسيدند . امير احمد چون ايشان را از دور بديد ، بشناخت . كس پيش ايشان فرستاد كه « اينك مىخواهم پيش قاآن بروم و وزير ختايى نمىگذارد . » آن‌كس رفته حقيقت حال را بازگفت . در اين وقت امير احمد از اينجا آواز داد كه « شما دانسته باشيد كه من بنابر طلب قاآن مىخواهم كه به بندگى روم ، گاؤفنجان مرا نمىگذارد . » آن جماعت پيش آمده گفتند : « ما به طلب امير احمد آمده‌ايم . » گاؤفنجان گفت : « ما را قاآن در اينجا گذاشته كه مهمات خاصّهء ديوانى را صورت مىداده باشيم . » ايلچيان چون بر ارادهء وزير ختايى اطّلاع يافته بودند به سخن او التفات نكرده امير احمد را از دست او گرفته روى به راه نهادند .\r\nو چون امير احمد در ييلاق به خدمت قاآن رسيد ، طبقى سياه پيدا كرده در آن طبق از\r\n\r\n\r\n","description":"","footnote":"\r\n( 1 ) . متن : سناى .\r\n","page_name":" 4173 ","page_number":465},
  {"content":"\r\n\r\nاقسام جواهر و مرواريد ريخت و كاردى بر سر آن نهاده ترغوى سرخ بر آن پوشيده ، پيشكش قاآن برد . قاآن پرسيد كه اين چه چيز است كه آورده‌اى و براى چه بىطلب آمده ؟ امير احمد به عرض رسانيد كه « وقتى كه اين بنده به خدمت قاآن مشرّف شد ريش سياه داشت مانند اين خان سياه ، و اكنون چندين سال است كه در كوچ دادن و خدمت كردن ريش من مانند اين مرواريدها سفيد گشته . و الحال گاؤفنجان مىخواهد كه به كارد ريش مرا مانند اين ترغو سرخ گرداند . » و بر صدق دعوى ايلچيان گواهى دادند . قاآن بسيار خشمناك شده فرمود كه بروند و گاؤفنجان را بياورند . امّا گاؤفنجان چون مىدانست كه سخن امير احمد در بندگى قاآن اثر خواهد كرد ، پيش از آنكه كس از جانب قاآن به گرفتن او برسد ، گريخته به شهر سايان‌فو كه سرحدّ ولايت منزى بود و در كنار قراموران واقع است رفت . و چون نيمهء آن شهر به اين طرف آب بود و نيمهء ديگر به آن طرف ، اهالى اين نيمه كه به جانب ختاى واقع است در قديم الأيام به سلاطين ختاى مال مىدارند و اهالى آن نيمه به حكّام منزى . و بر اين جمله ميانهء ايشان مصالحه بود .\r\nو چون ختا را مغولان به تصرّف خود درآوردند ، سلاطين منزى آن شهر را بالتمام متصرّف شدند و در اين جانب كه اوّلا در دست ختاييان بود قلعه‌اى محكم و بارويى قوى و خندقى ژرف كنده بودند . و در اين وقت سلاطين منزى آن قلعه را به دست آورده ، هرچند سپاه مغول به آنجا مىرفتند هزيمت يافته بازمىگشتند و از آن ممرّ قاآن بسيار در پيچ‌وتاب مىبود ، تا آنكه در اين وقت گاؤفنجان به آنجا رفت و چون او از امراى معتبر قاآن بود منزيان بر وصول او مستظهر گشته بر وى اعتماد كرده او را از جملهء امراى معتبر گردانيدند .\r\nو چون قاآن خبر گريختن گاؤفنجان شنيد ، امرا را فرمود تا با لشكرى بيكران متوجّه آن قلعه شده به نحوى كه باشد گاؤفنجان را به دست آورند . و چون پيشتر در ولايت ختا منجنيق بزرگ نبود و در اين وقت طالب منجنيقى كه از [ 356 الف 
  ] بعلبك و دمشق به خدمت قاآن آمده بود ، به اتّفاق پسران خود ابو بكر و ابراهيم و محمّد و جمعى ديگر از خويشان و متعلقان ، هفت منجنيق بزرگ فرنگى مهيا ساخته ، همراه امير بايان متوجّه فتح آن قلعه شدند . و چون به حوالى قلعه رسيدند منجنيق‌ها نصب نمودند . و گاؤفنجان بسيار ترسيد و دانست كه اين نوبت قلعه را البته خواهند گرفت . بنابراين ، يكى از محرمان را پنهانى نزد امير بايان فرستاده پيغام داد كه « من هيچ گناهى نكرده‌ام . ميانهء من و امير احمد عداوت ديرينه است و دائما در قصد يكديگر مىبوديم . اكنون از بيم سياست قاآن به اينجا گريخته‌ام . اگر قاآن گناه نكردهء مرا ببخشد ، اين قلعه را به آسانى به شما مىدهم . »\r\nامير بايان آن‌كس را با جمعى همراه كرده به خدمت قاآن فرستاد و چگونگى را به عرض\r\n\r\n","description":"","footnote":"","page_name":" 4174 ","page_number":466},
  {"content":"\r\n\r\nرسانيد . قاآن از شنيدن نويد فتح آن‌چنان قلعه كه چندين بار لشكر مغول در زمان چنگيز خان و اوگتاى قاآن و منگوقاآن رفته به هزيمت بازگشتند ، بسيار خوشحال و خرّم گرديد و فرستادهء گاؤفنجان را به عنايات پادشاهانه سرافراز گردانيده از براى گاؤفنجان امان‌نامه و شمشيرى فرستاد .\r\nو قبل از آمدن آن‌كس ، امير بايان به ضرب منجنيق برج و باروى قلعه را از هم ريخته بود و گاؤفنجان نيز از اندرون نقب زده راه در آمدن لشكر قاآن را مستعدّ گردانيده . و چون حاكم منزى ديد كه برج و باروى قلعه فروريخته شد و گاؤفنجان نيز در مقام آن درآمده كه با مغولان همزبان است ، چاره غير از بيرون رفتن نديد . در ساعت با لشكر خود از قلعه درآمده به آن جانب رفت . و گاؤفنجان به سپاه قاآن پيوست ، و امير بايان به اندرون قلعه رفته از مردم منزى هركه را يافت به قتل رسانيد و قلعه را خراب گردانيده متوجّه آن طرف آب گرديد . و حاكم منزى چون طاقت مقاومت سپاه مغول نداشت روى به گريز نهاده به جانبى بيرون رفت و ولايت منزى به تصرّف نوّاب و عمّال قاآن درآمد ، و گاؤفنجان باز به خدمت قاآن رسيد و به انواع عنايات پادشاهانه مخصوص شده همان منصب فنجانى را به شركت امير احمد به وى مفوّض شد .\r\nو بعد از اين واقعه قريب به نه سال مهمات وزارت سپرى مىكردند و در مقام قصد يكديگر مىبودند ، تا آنكه بعد از نه سال باز گاؤفنجان در مقام دفع امير احمد شده به مكرى كه انديشيده بود ، او را به قتل رسانيد . و چون خود نيز به مضمون « من حفر بئر الأخيه فقد وقع فيه » به قتل رسيد . و آن‌چنان بود كه چون امير احمد جمعى را هميشه به نگاهبانى و محافظت خود نگاه داشته بود و جاى خواب او معيّن نبود ، گاؤفنجان با ديوانيان شهر دايدو در باب دفع امير احمد قرار به اين دادند كه دو هزار نفر به درّهء چمچيال كه در چهار فرسنگى واقع است بفرستند . بعد از آن جمعى را به قرشى [ اى 
  ] كه امير احمد آنجا مىبود فرستاده آوازه اندازند كه « اينك جيم گيم مىرسد . » و امير احمد چون از وى بسيار مىترسد به استقبال او بيرون بايد آمد . و چون برآيد به قتل رسانيم .\r\nپس به مقتضاى قرارداد عمل نموده و گاؤفنجان خود با دو هزار سوار و پياده به آن درّه در محفّه كه قاعدهء سلاطين ختاست كه شب در آنجا مىنشينند ، برآمده ، به وضع خانان ختاى با شمع و مشعل بسيار روى به قرشى نهاد . و در قرشى متعاقب آن آوازه انداختند كه « اينك جيم گيم ، پسر قوبيلاى قاآن مىرسد . » امير احمد هربار كس به طلب خبر گرفتن مىفرستاد و گاؤفنجانيان آنها را به قتل مىرسانيدند ، تا آنكه نزديك به قرشى رسيد ، و از مردم امير احمد ، غافل از شرّ كار ، خبر كردند كه « اينك جيم‌گيم رسيده آمد » امير احمد در اين وقت بالضّروره\r\n\r\n","description":"","footnote":"","page_name":" 4175 ","page_number":467},
  {"content":"\r\n\r\nبا جمعى معدود به استقبال شتافت . به مجرّد رسيدن امير احمد نزديك به آن معركه ، ختاييان از اطراف و جوانب درآمده امير احمد را پاره‌پاره كردند . و امير تركان كه يكى از نوكران امير احمد بود ، چون اين حالت را مشاهده نمود با جمعى از تابينان خود گوشه گرفته ، شروع در تير انداختن كرد . اتّفاقا تيرى از آنها بر مقتل گاؤفنجان رسيد و او نيز در همان شب از اين سراى فانى بيرون رفت و با امير احمد همراهى نمود ؛ چنانچه در زندگى هم ، هم‌منصب بودند .\r\nهريكى به جاى خود رفتند .\r\nو چون اين خبر به سمع قاآن رسيد ، جمعى كثير مثل بولاد آقا و هنتون نويان را كه در آن كنگاچ دخل داشتند ، به ياسا رسانيد . و قاآن بر فوت امير احمد بسيار پشيمان و اندوهگين شد .\r\nبنابراين ، حكم كردند كه جميع امرا و اعيان دولت بروند و امير احمد را بر وضع ملوكانه دفن كنند و مبلغ چهار هزار بالش - چنانچه حافظابرو آورده - جهت خرج تدفين و تكفين امير احمد از خزانه عنايت فرمود و فرزندان امير احمد را [ 356 ب 
  ] بسيار به شفقت و مرحمت پرسش نمود . امّا بعد از چهل روز از كشته شدن امير احمد اتّفاقا قاآن را به سنگ پاره‌اى بزرگ جهت سرتاج نشانيدن احتياج شد . از مردم سنگى كه لايق آن كار باشد تفحّص مىفرمود ، و سوداگران جواهرفروش را جمع آورده آن را طلب مىنمودند ، كه ناگاه يكى از سوداگران كه هميشه در كار قاآن سنگ مىفروخت ، به عرض رسانيد كه « من در فلان تاريخ سنگى به اين صفت كه قاآن مىطلبد به امير احمد داده بودم . » قاآن گفت كه « امير احمد به من نداده . در خزانه تحقيق كنيد . » هرچند تفحّص كردند نيافتند . قاآن فرمود كه آن سنگ را از خانهء او طلب كنند . چون نيك تفحّص كردند نزد خاتون او يافتند . قاآن چون بر اين خيانت اطّلاع يافت ، بسيار آزرده گشت ، بنابراين ، روى به حضّار مجلس آورده فرمود كه « كسى با ولىنعمت خود اگر چنين خيانت كند سزاى او چه تواند بود ؟ » گفتند اگر زنده باشد سزاى او كشتن است به سياست هرچه تمام‌تر و چون مرده است او را از براى پند ديگران از گور بيرون بايد آورد و در صحرا انداخت تا گوشت او را سگ و گرگ بخورند . قاآن فرمود تا جسد او را از گور بيرون آورده ، ريسمانى در پاى او بسته در تمام كوچه‌هاى شهر گردانيدند . بعد از آن گردون‌ها را بر وى راندند تا استخوان‌هاى وى ريزه‌ريزه شد ، و چهل خاتون او را با چهار صد كنيزكش بر مردم قسمت نمودند ، و دو پسر بزرگ او را زنده پوست كندند و باقى فرزندان او را گذاشتند تا به وضع گدايان در كوچه‌ها و بازارها به گدايى اوقات مىگذرانيدند .\r\nبعد از آن قاآن منصب وزارت خود را به سنگه اويغور كه در كيش ترسا تعصّب تمام داشت ارزانى فرمود . و در زمان او به مردمى كه كيش او نداشتند بسيار آزارها مىرسانيدند . از آن جمله در اوايل زمان وزارت او جمعى از سوداگران از ولايت قورى و برقو و قرقيز به\r\n\r\n","description":"","footnote":"","page_name":" 4176 ","page_number":468},
  {"content":"\r\n\r\nحضرت قاآن آمدند و سنقر سفيدپاى و منقار سرخ و عقاب سپيد پيشكش قاآن كردند .\r\nقاآن بسيار خوشحال شده ايشان را سيور غاميشى فرمود و آش از شيرهء خود جهت ايشان فرستاد . و چون عادت مغول در كشتن گوسفند آن بود كه اوّلا سينهء او را مىشكافتند تا خون فاسد از وى بيرون رود - و همين غرض از ذبح گوسفند به طريق متعارف مىباشد ، غايت رسم هرديار و هرجماعتى طور ديگرى مىباشد - آن سوداگران كوتاه‌نظر چون بر غرض ذبح گوسفند كه به هردو وجه حاصل مىشد اطّلاع نداشتند ، به گمان خود آن طرز مغول را ناروا انگاشته ، دست از طعام بازداشتند . سنگه وزير بنابر مخالفت دينى اين معنى به عرض قاآن بر وجه زشت رسانيد و گفت : « ايشان مىگويند كه اين طعام مردار است . » از آن رهگذر بسيار آزرده‌خاطر گشته ، فرمود كه چون يقين ماست كه غرض از كشتن گوسفند دفع خون فاسد اوست و اين غرض از سينه شكافتن زود و بهتر حاصل مىشود ، بعد از آن در ممالك محروسهء ما هركه به غير از اين طريق گوسفند را بكشد او را به سياست تمام بكشند و مال او را ديوانى سازند .\r\nسنگه وزير اين حكم را نعمت غير متوقّع دانسته در مقام تفحّص و تفتيش شده جمعى از متعصبان را كه بر خلاف حكم اولى الأمر كه به اتّفاق عقلا رعايت آن واجب است جرئت مىنمودند ، بسيار اهانت و ايذا كه در حقيقت مستحق صد برابر آن بودند ، رسانيدند . از آن جمله [ مولانا 
  ] برهان [ الدّين 
  ] بخارى واعظ خان باليغ ، كه از شاگردان شيخ سيف الدّين باخرزى بود ، چون بر خلاف حكم اولى الأمر اصرار نموده مكرّر گوسفند را خود ذبح كرده بود ، حكم شد كه او را از خان باليغ اخراج نمودند و به منزى فرستادند تا در آنجا وفات يافت . همچنين جمعى ديگر از كمال حماقت و تعصّب از عقاب و عذاب اخروى كه مترتّب بر مخالفت اولى الأمر پادشاه زمان باشد غافل شده مرتكب چيزى مىشدند كه منع آن شده بود و به اعتقاد فاسد خود آن را دين نام مىكردند ، و حال آنكه شارع در باب اطاعت اولى الأمر بيش از همه چيز امر فرموده . آخر الأمر جمعى از سوداگران كه در ديوان قاآن روشناس معتبر بودند ، مثل بهاء الدّين قندزى و شادى ژوچانگ « 1 » و عمر قرقيزى و ناصر الدّين كاشغرى اتّفاق نموده به عرض قاآن رسانيدند كه اكثر تجّار از ختا بيرون رفتند و آمدورفت آنها بر طرف شد ، وزير سنگه نيز به واسطهء رشوت كلّى كه از سوداگران گرفته بود در اين باب موافقت به ايشان ورزيده به عرض رسانيد كه حاصل تمغا بالكلّيه بر طرف شد . اگر همانا حكم شود كه هركس به وضع خود بوده باشد ، آمدورفت تجّار كه در معمورى ولايت ضروريست خلل‌پذير نگردد ،\r\n\r\n\r\n","description":"","footnote":"\r\n( 1 ) . متن : شادى اوجانى .\r\n","page_name":" 4177 ","page_number":469},
  {"content":"\r\n\r\nبهتر خواهد بود . قاآن حكم فرمود كه هيچ‌كس بعد از اين [ 357 الف 
  ] متعرّض نشود و بگذارند كه هركس به وضع خود باشد .\r\nو از جمله وقايعى كه در زمان قوبيلاى قاآن روى نمود قضيّهء كريمهء  « قاتِلُوا الْمُشْرِكِينَ كَافَّةً »  بود . و كيفيت اين واقعه در تواريخ معتبره چنين آورده‌اند كه در زمان قاآن ترسايان بسيار غالب شده بودند و با مخالفان خود در مقام تعصّب و اهانت شده ، بنابراين ، به عرض قاآن رسانيدند كه در قرآن آيتى است كه معنى آن اين است كه بر مسلمانان واجب است كه جميع كافران و مشركان را بكشند . قاآن از شنيدن اين حكايت بسيار درهم شده گفت : « شما از كجا مىدانيد كه اين‌چنين آيتى ايشان راست ؟ آيا شما قرآن ايشان را مىخوانيد و معنى آن را مىدانيد ؟ » ايشان به عرض رسانيدند كه « ما قرآن ايشان را نمىخوانيم و معنى آن را نمىدانيم .\r\nامّا از اباقا خان مكتوبى به دست ما آمده كه اين آيه را در آن نوشته‌اند و ترجمهء آن را نيز قلمى نموده . » قاآن فرمود تا آن مكتوب را حاضر ساخته دانشمندان اهل اسلام را كه در پايتخت مىبودند حاضر گردانيد . چون علما حاضر شدند ، قاآن از ملّا بهاء الدّين بهائى « 1 » كه در آن وقت سرآمد علما بود پرسيد كه « اين آيت در قرآن شما هست ؟ » [ گفت : بلى هست . 
  ] قاآن گفت :\r\n« پس چرا به مقتضاى آن كار نمىكنيد و كافران و مشركان را نمىكشيد ؟ » آن احمق در جواب گفت : « هنوز وقت [ آن 
  ] نرسيده و ما را دسترس نيست . » قاآن از شنيدن اين سخن احمقانه بسيار به خشم رفت و فرمود چون ما را الحال قدرت هست او را به ياسا رسانيدند و يرليغ‌ها بنويسند كه در ممالك محروسه تمام اين طايفه را به قتل رسانند .\r\nو چون از روى خشم و اعراض قاآن اين‌چنين حكم فرمود ، مسلمانان حاضر آن مجلس از ترس هلاك شدند و دست از حيات خود بازداشته منتظر ممات گشتند . ناگاه قاضى بچه [ اى 
  ] از مسلمانان كه در پيش قاآن راه سخن داشت و مرتبهء او به وزارت رسيده ، معروض داشت كه ميانهء مسلمانان مذاهب بسيار است و همه با يكديگر مختلف‌اند ، به حدّى كه هريكى ديگرى را به كفر نسبت مىكند . اكنون اگر حكم شود از جميع مذاهب ايشان تحقيق نماييم اگر همه بر اين اعتقاد باشند همه را به ياسا بايد رسانيد ، و اگر جمعى را اعتقاد ديگر باشد و اين آيه را معنى ديگر گفته باشند ، كشتن ايشان بيگناه خواهد بود . »\r\nقاآن اين سخن را پسنديده داشت و فرمود كه « اين ملّا چه مذهب دارد ؟ » گفتند : حنفى .\r\nفرمود كه « مذهب ديگر كدام است ؟ » گفتند : « مذاهب بسيار است ، امّا مشهور چهارند : شافعى و مالكى و حنبلى و حنفى . » القصّه بعد از آن ملّا حميد الدّين سابق سمرقندى را كه\r\n\r\n\r\n","description":"","footnote":"\r\n( 1 ) . بهاء الدّين بخارى .\r\n","page_name":" 4178 ","page_number":470},
  {"content":"\r\n\r\nشافعى المذهب بود در مجلس حاضر ساختند . قاآن از وى پرسيد كه « اين آيه در قرآن هست ؟ » گفت : « آرى هست » قاآن فرمود : « شما چرا بر مضمون آن كار نمىكنيد ؟ » گفت : « مشرك آن كس است كه نام خداى بزرگ بر بالاى يرليغ ننويسد ، و اگر مشرك مىيابيم مىكشيم ، و هركه نام خداى بزرگ بر بالاى يرليغ نويسد او موحّد است . در هيچ‌جاى قرآن كشتن او نيامده ، بلكه مال و جان او در كنف وحدانيت حقّ است و در حمايت خداى بزرگ مصون و محفوظ است . » قاآن را تقرير دلپذير ملّا حميد بسيار خوش آمد ، او را به عنايات پادشاهانه سرافراز ساخت و مردم مسلمان به واسطهء سخن سنجيدهء او از آن ورطهء مهلك نجات يافتند .\r\nو چون مدّت هفت سال از وزارت سنگه اويغور گذشت و غرور و نخوت از حدّ تجاوز نمود ، اتّفاقا روزى قاآن از وى چند دانه مرواريد طلبيد . گفت : ندارم . از مسلمانان ، مباركشاه دامغانى كه در پيش قاآن سخن او به راستى قرار يافته ، چون اين حكايت شنيد به عرض قاآن رسانيد كه « سنگه يك خروار مرواريد و مرصّعات بالفعل در خانه دارد ، و من مىدانم كه در كدام موضع نهاده . اگر قاآن او را به سخن مشغول دارد من بروم و آن را به حضور بياورم . » قاآن ، سنگه را به نردباختن مشغول گردانيد و مباركشاه دامغانى را فرستاد كه آنچه به عرض رسانيده ، حاضر سازد . مباركشاه فى الحال به خانهء سنگه اويغور رفت و آن صندوق را همچنان قفل زده برداشت و به خدمت قاآن آورد . چون سر صندوق را برداشتند چندين دانه‌هاى مرواريد و سنگ‌هاى گوناگون و بعضى از آنها برابر فندق و بعضى بزرگ‌تر از آن و ديگر از مرصّعات و جواهرات پيدا شد كه قاآن هرگز عشرى از معشار آن و اندكى از بسيار آن نديده بود .\r\nقاآن چون آن همه مرواريد و مرصّعات ديد متحيّر ماند . روى به سنگه اويغور آورد و گفت : « تو چون اين همه مرواريد و جواهر داشتى و من دو دانه از تو طلب مىكردم ندادى ؟ » سنگه چون دولتش روى به زوال داشت ، شروع در كلمهء تيره گفتن « 1 » نمود كه « اينها را بازرگانان تاژيك كه هركسى را [ 357 ب 
  ] در زمان وزارت خود حكومت ولايت داده‌ام براى من فرستاده . » قاآن فرمود : « اين جواب ناصواب است ، و مع هذا چون از ايشان براى من جامه‌هاى رخام مىگيرى و از براى خود اين‌چنين جواهر نفيسه مىستانى ؟ » سنگهء بدبخت از نهايت حمق در جواب گفت كه « ايشان به من دادند . اگر يرليغ شود باز به ايشان دهم . » قاآن فرمود تا دهان او را پر از نجاست كردند و آن‌قدر نگاه داشتند كه جانش از جانب ديگر بيرون رفت و به سگان جهنم پيوست .\r\nو از امراى تاژيك هندونام نيز به ياسا رسانيدند . بعد از آن حكم شد تا امراى ديگر\r\n\r\n\r\n","description":"","footnote":"\r\n( 1 ) . م : كلمه تيره گفت .\r\n","page_name":" 4179 ","page_number":471},
  {"content":"\r\n\r\nتاژيك را كه سنگه به واسطهء رشوت ايشان را از بازرگانى به امارت رسانيده بود ، مانند بهاء الدّين قندزى و ناصر الدّين كاشغرى و عمر قرقيزى و شادى ژوچانگ نيز به بارگاه حاضر گردانيدند . و چون آن جماعت به پايهء سرير اعلى حاضر شدند ، قاآن فرمود كه چون بهاء الدّين قندزى را از پدرش خواسته بودم ، كشتن او صورتى ندارد . پس او را پيش خواند و به دست خود چند طپانچه بر گونهء او زد . بعد از آن فرمود تا دو شاخه در گردن او كردند و در اندرونى انداختند . و در حقّ ناصر الدّين كاشغرى فرمود كه من او را از كاشغر خوانده بودم ، مالش به او بازدهيد ، برود .\r\nو ناصر الدّين چون مردى بود به سخاوت و كرم مشهور ، در وقتى كه از شهر بيرون مىآيد ، و جمعى كثير از دوستان و ياران كه به ايشان رعايت‌ها كرده بود همراه سوار شده به مشايعت مىرفتند . ناگاه در اثناى راه به امير گراى باؤرچى - كه از امراى معتبر قاآن بود و به واسطهء ضعف و پيرى بر گردون نشسته به خدمت قاآن مىرفت - رسيدند . و ناصر الدّين كاشغرى به واسطهء آنكه او را نديد يا قطع نظر از قاآن كرده بيرون مىرفت ، سلام به امير گراى نكرد و به حال خود گذشت . امير گراى چون ترك ساده بود ، از آن حركت مطلقا چيزى به خاطرش نرسيد ، امّا ملك پهلان بدخشى كه هميشه با ناصر الدّين كاشغرى تخم عداوت مىكاشت ، در اين وقت فرصت يافته به امير گراى گفت كه « اين ناصر الدّين كاشغرى است كه او را به كشتن آورده بودند . اكنون كه قاآن خون او بخشيده از مملكت خود اخراج نموده ، اين مقدار تكبّر و نخوت دارد كه سلام به امير نمىكند ، و اين غرور و تكبّر او به واسطهء آشنايى با قايدو [ است 
  ] كه هرسال چندين خروار بار جهت لشكر او مىفرستاده ، دارد . »\r\nامير گراى چون اين سخن شنيد ، خاطرش آزرده گشت ، و به مجرّد رسيدن به بندگى قاآن آنچه از پهلوان شنيده بود ، معروض داشت ، قاآن فرستاد تا او را از راه بازگردانيده به ياسا رسانيدند .\r\nو جهت عمر قرقيزى و شادى ژوچانگ شهزاده آجيقى « 1 » شفاعت نموده ايشان را از كشتن خلاص كرد . و بهاء الدّين قندزى را نيز بعد از چند روز از بند بيرون آورده به منصب سنگه سرافراز ساختند و فرزندزادهء سيّد اجل ابو بكر نام را نيز قاآن به سيّد اجل ملقّب گردانيده به منصب وزارت خود بنواخت . و قبل از وزارت خود او را بايان فنجان لقب داده بود و به اولجاى هم نوكر كرده بود . آخر الأمر چون به وزارت رسيد بعد از دو سال جمعى از ديوانيان بر وى تقرير كردند كه سيصد تومان بالش از مال آن تلف كرده ، چون قاآن آن را بازخواست\r\n\r\n\r\n","description":"","footnote":"\r\n( 1 ) . ق : احنفى ؛ م : احيفى ؛ ش : آجى .\r\n","page_name":" 4180 ","page_number":472},
  {"content":"\r\n\r\nفرمود ، سيّد اجل در جواب قاآن فرمود كه « آنچه ديوانيان به عرض رسانيدند راست است ، امّا من آن مبلغ را خود صرف نكرده‌ام ، آرى چون رعيت خراب‌حال بود و سه سال پياپى آفت سماوى به زراعت ايشان رسيده ، من آن مال را پيش رعيت گذاشته‌ام كه بالكليّه نابود نكردند .\r\nاكنون اگر قاآن مىخواهد همين لحظه مىفرمايم كه از رعيت آن مبلغ تحصيل نموده به خزانه رسانند . نهايتش رعيت آن‌چنان نابود و مستأصل خواهند بود كه ده سال ديگر چيزى نتوانند ، و اين مال كه الحال از ايشان مىستانند زن و فرزند خود را فروخته خواهند داد . »\r\nقاآن چون اين سخن شنيد بسيار بر وى آفرين كرد و گفت : « همهء امرا و عمّال من غم خود مىخورند و فايده‌اى براى خود مىطلبند و بايان فنجان كه بعد از اين به سيّد اجل ملقّب خواهد شد ، غم ملك و رعيّت من مىخورد و بر فقرا و مساكين رعاياى من رحم مىكند و رحمت و شفقت مىورزد . » پس او را در آن مجلس سيور غاميشى تمام فرمود و جامه‌هاى مرصّع پوشانيد و جميع مهمّات ملكى و مالى را به وى حواله نمود و مرتبهء او به واسطهء اين يك شفقت و مهربانى كه نسبت به رعايا كرده بود ، بلندتر از جميع وزراى سابق شد .\r\nو چون كار ابو بكر قپچاق رونق تمام گرفت كوكجين خاتون مادر قاآن او را طلب داشته فرمود چون [ 358 الف 
  ] تو به واسطهء نيكى نفس چنين سيور غاميشى يافتى و مرتبهء تو را خداى بزرگ بلند گردانيد و قاآن مهمّات ممالك محروسهء خود را به رأى رزين تو مفوّض فرمود ، اكنون از من پند يادگير و در وقت مناسب به عرض قاآن برسان ، كه نه سال است كه تخت جيم گيم را مهره كرده‌اند ، در آن‌چه حكم فرمايى ؟\r\nبايان فنجان قبول فرموده بيرون آمد و منتظر فرصت مىبود كه وقتى لايق يافته آنچه كوكجين خاتون فرموده به جاى آورد ؛ تا آنكه روزى قاآن را خوشحال يافت ؛ چه ، از درد پاى كه داشت اندك تخفيف حاصل شده بود . پس بايان فنجان پيش رفت و مضمون تخت جيم‌گيم معروض داشت . قاآن از شنيدن نام وى آن‌چنان خرّم شد كه بىاختيار از بستر بيمارى برخاست . بعد از آن امرا را طلب داشته فرمود كه « شما مىگفتيد كه اين بايان مردى بد است .\r\nاكنون سخن رعايا از روى شفقت عرضه داشت و مهمّ تخت و پادشاهى معروض مىدارد و غم فرزندان من او مىخورد تا بعد از من ميان ايشان نزاع نباشد . » باز پس او را سيور غاميشى فرمود و به نام جدّش سيّد اجل ملقّب گردانيد و هفت برادر او را كه حاضر بودند تشريف و يرليغ و پايزه داد ، و بعد از آن فرمود كه « اى سيّد اجل ، همين دم سوار شو و نبيرهء من تيمور كه به جنگ قايدو مىرود از راه بازگردان و بر تخت پدرش به قاآنى بنشان و سه روز طوى كن .\r\nبعد از آن وى را رخصت بده كه به لشكرى كه مىرفت برود . »\r\nسيّد اجل فى الحال سوار شده روى به لشكر شهزاده تيمور نهاد و او را برداشته به بندگى قاآن\r\n\r\n","description":"","footnote":"","page_name":" 4181 ","page_number":473},
  {"content":"\r\n\r\nآمد و چنانچه فرموده بود سه روز طوى كرد و او را بر تخت قاآنى نشانيد . و اين شهزاده تيمور شراب دوست بود ، به حدّى كه هرچند قاآن او را منع مىنمود فايده نمىكرد ، تا آنكه قاآن سه نوبت او را بر سر شراب چوب زد و جمعى كثير را به نگاهبانى او گذاشت . مطلقا مفيد نمىافتاد و همچنان هرروز شراب مىخورد .\r\nو يكى از فضلاى بخارا ، رضى نام ، با وى آشنا شده بود و دعوى علم كيميا و سيميا و طلسمات كردى و آن شاهزادهء كوچك را به آن مزخرفات صيد خود كرده همواره پنهان با او شراب خوردى . و چون اين معنى را به قاآن رسانيدند ، آن مرد را از شهزاده گرفته به جانب منزى فرستادند و در راه بدنش را از بار سر سبك گردانيدند . امّا آخر الأمر بعد از وفات قاآن شهزاده تيمور به قاآنى قرار گرفت و به عزم ملوكانه بالكلّيه ترك شراب كرد . و اين حالت در سن بيست و پنج سالگى از وى به ظهور رسيده .\r\nاين مجملى از احوال وزراى قاآن [ بود 
  ] كه به تقريب آنكه رشتهء سخن نبريده شود در يك جا ثبت شد . اكنون بازگشتيم به تتمهء ذكر وقايع از سال ششصد و هفتاد و چهارم از رحلت .\r\nاز جمله وقايع اين سال كشته شدن پسر بزرگ سلطان غياث الدّين بلبن هندى بود . و آن پسر ولىعهد سلطان بود و حكومت لاهور و ملتان و سند به او تعلّق داشت ، و امير خسرو [ دهلوى 
  ] و حسن در ملازمت امير بودند . و قتل او در معركه‌اى كه او را با لشكر مغول كه سردار آن لشكر تيمور آقا نام شخصى بود ، در ميانهء لاهور و ريوالپورى روى نمود . بعد از كشتن خلايق بسيار از جانبين ، ناگاه تيرى بر مقتل آن پسر - كه در تواريخ اهل هند از وى به خان شهيد تعبير مىكنند - رسيد و از اسب درافتاده جان به قابض ارواح سپرد . و امير خسرو در اين معركه در بند مغولان افتاد و بعد از هزار حيله خود را از دست ايشان خلاص كرد و به هندوستان آمد .\r\nو همانا آنچه حافظابرو آورده كه در اين سال غياث الدّين بلبن در دهلى وفات يافت اشتباهى است كه او را واقع شده . فوت پسر را فوت پدر خيال كرده ، و الّا در جميع تواريخ هند مثل ، تاريخ فيروزشاهى و بهادرشاهى آورده [ اند 
  ] كه چون شكست سپاه ملتان و كشته شدن پسر سلطان به وى رسيد ، بسيار متأثّر گرديد . امّا چون سنّ او به هشتاد سال رسيده بود ، نمىخواست كه مردم بدانند كه وى را از سبب كشته شدن پسر ضعف و انكسار به هم رسيده ، بنابراين ، خود را به زور و قوّت مىنمود ، امّا روزبه‌روز اثر شكستگى بر وى ظاهر مىشد و سعى او در پوشيدن آن [ 358 ب 
  ] حالت مفيد نمىافتاد ، مع هذا شب‌ها به واسطهء پسر بىاختيار زارزار مىگريست . آخر الأمر مزاج سلطان غياث الدّين به واسطهء كشته شدن پسر و شكست لشكر سرحدّ ملتان كه خلاصهء سپاه او بود ، از اعتدال انحراف يافت و بر بستر بيمارى بيفتاد . بنابراين ، كس به طلب پسر كوچك خود ، بغرا خان - كه لكهنوتى را به وى داده بود -\r\n\r\n","description":"","footnote":"","page_name":" 4182 ","page_number":474},
  {"content":"\r\n\r\nفرستاد و پسر خان شهيد محمّد شاه كيخسرو نام را به دهلى فرستاد .\r\nو چون بغرا خان از لكهنوتى به دهلى آمد مراسم تعزيت برادر بزرگ محمّد شاه را به جاى آورد ، و پدرش با وى گفت كه « چون برادر بزرگ تو كه ولىعهد من بود كشته شد ، اكنون ولىعهد و جانشين من تويى . بايد كه پسر خود كيقباد را كه در حضور من كلان شده به جاى خود به لكهنوتى فرستى و برادرزادهء خود كيخسرو را نيز به جاى فرزند خود دانسته در ملتان نگاه‌دارى و خاطر او را بيشتر از فرزندان خود رعايت كنى . »\r\nاتّفاقا در اين اثنا مرض سلطان غياث الدّين روى به خوبى نهاد و روزبه‌روز آثار صحّت ظاهر مىشد . بغرا خان چون ديد كه پدرش بهتر شد ، لكهنوتى را ياد كرده بىرخصت پدر عنان عزيمت به آن صوب منعطف داشت . سلطان غياث الدّين از رفتن پسر بىرخصت پدر بسيار آزرده‌خاطر شد و هنوز بغرا خان در راه بود كه فهميد به آن بيمارى جان به سلامت نخواهد برد . بنابراين ، امرا و اركان خود را طلب داشته فرمود كه « از اين دو پسر هميشه من از پسر كلان محمّد شاه راضى و شاكر بودم ؛ چرا كه هرگز تجاوز از سخن من نمىكرد ، و از روى اخلاص و اطاعت انقياد مىورزيد ، به خلاف بغرا خان كه اكثر اوقات به سخن من كار نمىكند ، و اگر مىكرد از روى ترس [ بود 
  ] نه از روى اخلاص . اكنون پسر او كيقباد را نزد او فرستيد و كيخسرو و پسر خان شهيد را به جاى من بر سرير سلطنت بنشانيد كه در دهلى ولىعهد من اوست . »\r\nبعد از اين وصيت در اوايل سال ششصد و هفتاد و پنجم از رحلت وفات يافت . و مدّت حكومت وى بيست و دو سال و چند ماه بود . و چون سلطنت بلبن از ميان برفت ، ملك حسن مشهدى وزير و ملك فخر الدّين كوتوال با ديگر امرايى كه فى الجمله اعتبارى داشتند ، اتّفاق كرده گفتند كه كيخسرو بسيار تندخوست ، اگر او را به پادشاهى نشانيديم بسيار كس را ضايع خواهد كرد ، بلكه هيچ‌كس را زنده نخواهد گذاشت . پس صلاح همگنان در آن است كه كيقباد پسر بغرا خان را كه پسرى رحيم و بردبار است و در ملازمت سلطان پرورش يافته و تا اين زمان هيچ امرى ناشايسته از شراب خوردن و امثال آن از وى سر نزده به جاى سلطان بر سرير پادشاهى بنشانيم تا به هيچ احدى آزارى نرسد .\r\nو ايشان ندانستند كه به سلطنت نشانيدن او باعث صد هزار فساد خواهد شد ؛ چه ، كيقباد در اين مدّت از ترس پدر كلان خود از هيچ لذّتى بهره نگرفته بود و در خاطرش نگرفته ، حسرت لذّات مانده ، و اكنون به مجرّد آنكه او را به معزّ الدّين ملقّب گردانيده به سلطنت نشانيدند شروع در اقسام لهو و لعب نموده ارازل را مقرّب خود گردانيده و شب و روز با مطربان و مسخرگان دمخور و با جوانان صاحب حسن شراب مىخورد و اوقات به خنده و مسخرگى مىگذرانيد و چيزى كه در خاطر او نمىگذشت مهمات ملكى بود . و چون پادشاه اين شيوه پيش گرفت ، امرا\r\n\r\n","description":"","footnote":"","page_name":" 4183 ","page_number":475},
  {"content":"\r\n\r\nو اركان و ساير سپاهيان نيز شروع در اين نوع كارها كرده كار به جايى رسانيدند كه تمام اهالى شهر دهلى از زن و مرد مست و بيهوش مىگشتند و هيچ‌كس را نمىرسيد كه چه كار مىكنى و اين افعال خوب نيست ، مع هذا معزّ الدّين كيقباد ترك عمارات جدّ خود كرده در كيلوكهرى بر كنار آب باغى پادشاهانه و كوشكى بىنظير بنا نهاده اكثر اوقات با جوانان خوبروى در آنجا مىبود ، و چون امرا و اركان دولت ديدند كه پادشاه را ميل آن است كه در آن باغ بوده باشد ، همه در حوالى آن باغ منازل ساختند و استيفاى لذّت بر وجه اتمّ مىكردند . بهاى شراب از يكى به ده رسيد و ارباب طرب به دست كسى نمىافتاد .\r\nالقصّه چون آوازهء عيش و طرب معزّ الدّين كيقباد و بىخبرى او از امور جهاندارى در ربع مسكون اشتهار يافت ، جمعى كثير را داعيهء سلطنت دهلى و انتزاع سلسلهء سلطان غياث الدّين بلبن پيدا شد . از آن جمله يكى ملك نظام الدّين داماد ملك الامر فخر الدّين كوتوال بود كه او را نيز به واسطهء اوضاع ناپسنديده معزّ الدّين كيقباد خيال سلطنت هندوستان در خاطر متمكّن شد و با خود در اين باب فكرها مىانديشيد و مىگفت كه سلطان بلبن از ميان رفته و پسر ديگر بغرا خان در ولايت لكهنوتى دوردست مانده است ، و اين معزّ الدّين كيقباد خود قابل سلطنت نيست و كسى كه در اين ميان ماند كيخسرو پسر محمّد شاه است . اكنون صلاح آن است كه به قوّت معزّ الدّين [ 359 الف 
  ] كيقباد را از ميان برداريم . بعد از آن ، فكر اين ، خود در نهايت آسانى است ؛ چه ، اين هميشه مست و بىخبر افتاده و يك غلام كار او مىتواند ساخت ؛ و هيچ انديشهء آن نمىكرد كه اسباب سلطنت نه همين كشتن پادشاهان است ، بلكه غير از آن استعداد و استحقاق پادشاهى را شرايط و لوازم بسيار است ، نه هركه آينه سازد سكندرى داند !\r\nالقصّه ملك نظام الدّين داماد كوتوال به اين خيال ، خود را به معركهء كيقباد آن‌چنان مخلص و دولتخواه بازنمود كه وى جميع مهمّات را به وى مفوّض داشت و در مقام مكر و حيله درآمده خاطرنشان معزّ الدّين كرد كه اكثر امراى بلبنى ميل آن دارند كه كيخسرو را كه ولىعهد سلطان بلبن است بر تخت دهلى نشانند و تو را از ميان بردارند ، و عن قريب اگر تو فكر كيخسرو را پيشتر نمىكنى ايشان فكرش را مىكنند . و يكباره جمعى از امراى صاحب وجود را متّهم داشت و به خيال خود قرار داده بود كه هرگاه كيخسرو و آن جماعت را از ميان برداشتيم ، سلطنت هندوستان بىتوقّف به وى خواهد رسيد .\r\nمعزّ الدّين كيقباد غافل از آنكه ملك نظام الدّين در چه انديشه است ، به‌هرحال از وى پرسيد كه « صلاح اين مهمّ چيست ؟ » ملك نظام الدّين گفت : « مصلحت آن است كه كيخسرو را از ملتان به دهلى طلب كنى و در اثناى راه كار او را تمام سازى . چون او را از ميان برداشتيم مهم اين جماعت آسان است . » معزّ الدّين كيقباد اين سخن را پسنديده داشت و كس به طلب\r\n\r\n","description":"","footnote":"","page_name":" 4184 ","page_number":476},
  {"content":"\r\n\r\nكيخسرو فرستاد . و در حالت مستى نظام الدّين از وى حكم قتل كيخسرو حاصل كرد و كسان خود را با فرمان معزّ الدّين فرستاد تا در قصبهء دهتك كيخسرو را به قتل رسانيدند .\r\nو چون كيخسرو كشته شد اكثر امرا و اركان دولت از ملك نظام الدّين ترسيدند و استيلاى او به مرتبه‌اى رسيد كه ملك كيقباد را در حكم مسخرهء خود مىدانست ، و زن او در اندرون حرم معزّ الدّين كيقباد درآمده به واسطهء خدماتى كه پسنديدهء معزّ الدّين باشد از مهيا ساختن دختران صاحب جمال و مغنّيان و آنچه وى خواهد ، تقرّب را به جايى رسانيد كه سلطان معزّ الدّين او را مادر خواند و هرحكمى كه او مىكرد هيچ احدى را خلاف آن مقدور و ممكن نبود .\r\nالقصّه در اندك روز ملك نظام الدّين از بيرون و زنش از اندرون مهمات را به جايى رسانيدند كه از غلامان بلبنى و امراى صاحب اعتبار از هركه دغدغه داشت ، از ميان برداشت ، و اوضاع ملك و نظام آن‌چنان تغيير يافت كه بر همگنان خيال آنچه در خاطر او جاى گرفته بود ، ظاهر گشت . و چون ملك الأمر فخر الدّين كوتوال ، كه ملك نظام الدّين برادرزاده و داماد او بود و سن ملك فخر الدّين به نود سال رسيده بود و مدّت هشتاد سال گذشته بود كه در دهلى منصب كوتوالى داشت و در زمان سلطنت بلبنى مرتبهء او بلند شد از كوتوالى به ملك الأمرايى رسيده ، بر ارادهء برادرزاده و داماد خود اطّلاع يافت ، وى را در خلوت طلب داشته از وى پرسيد كه :\r\n« اى فرزند ! ، غرض تو از سعى در كشتن پادشاهزاده كيخسرو و امراى بزرگ و دشمن ساختن با خود جميع اركان دولت را چيست ؟ اگر همانا خيال تو آن است كه به اين افعال به پادشاهى خواهى رسيد ، زهى حماقت تو ؛ چه ، هيچ مىدانى كه تو كيستى ؟ اگر نمىدانى از من بشنو كه من عموى توام و پدر تو در وقتى كه فوت شده بود تو طفل بودى و من تو را پرورش دادم و به اينجا رسانيدم . با وجود برادرزادگى ، دختر خود را نيز به تو دادم ، و اكنون مرا هشتاد سال است كه كوتوالى مىكنم ، و چون دست در امور ملكى درنمىآورم تا اين زمان به سلامت به عزّت مانده‌ام . اى فرزند ! بدان كه ما سرهنگانيم و تو يكى از فرزندان مايى و پادشاهى سرهنگى كوتوالى باشد ، و سرهنگ چون بزرگ شود به درجهء اعلى رسد و كوتوال شود .\r\nاكنون صلاح تو در آن است كه خود را از مرتبهء پادشاهى فرود آورى و اين خيال محال از دماغ بيرون كنى كه به تو نسبتى ندارد و ما شايستهء پادشاهى نيستيم ؛ چه ، خلعت با عظمت شهريارى و جامهء سلطنت و جهاندارى بر قد صفدران صف‌شكن و شيران مردافكن كه در يك چشم زدن از شجاعت و مردانگى خود چندين هزار شجاعان بىسر توانند ساخت راست و درست مىآيد نه بر قامت بىاستقامت ما و امثال ما كه از اسب تاختن و تيرانداختن و نيزه باختن و تيغ از نيام برآوردن عاجز و زبون باشيم و هرگز از سايهء خانهء خود بيرون نرفته و روى\r\n\r\n","description":"","footnote":"","page_name":" 4185 ","page_number":477},
  {"content":"\r\n\r\nمعركه و شيران مردآزما نديده . اى پسر ، يقين تو باشد كه با جامهء زربفت و دستار زرنشان و كمر مرصّع و اين عدّهء چند كه گرداگرد تو جمع آمده‌اند ، هرروز با جامه‌هاى خوب و كمرهاى زرّين دربسته در پيش تو ايستاده‌اند [ 359 ب 
  ] پادشاهى ميسّر نمىشود . نوعى مكن كه ناموس هشتاد سالهء ما بر سر تو به باد رود . »\r\nو امثال اين نصايح بسيار كه ايراد آن موجب درازى مطلب مىگردد به آن حماقت‌مآب مىگفت امّا هيچ اثرى در دل او نمىكرد ، تا آنكه رسيد به او آنچه رسيد . و عن قريب در وقايع سال آينده بيان نكبت و ادبار او خواهد شد ان شاء اللّه .\r\nو از جمله وقايع سال ششصد و هفتاد و پنجم از رحلت آنكه بعد از آنكه در دهم ماه صفر اين سال ارغون خان به حكم يرليغ قاآن كه در بيست و هفتم ذيحجهء سال سابق به آذربايجان رسيده و مضمون يرليغ آن بود كه ارغون به جاى پدر خود پادشاه ايران باشد ، يك بار ديگر به حضور ايلچى قاآن بر تخت سلطنت نشست و امرا و شهزادگان رسوم و آيين مغول به جاى آورده سه روز به عيش و طرب گذرانيدند . بعد از آن در بيستم ماه صفر ارغون خان حكم فرمود كه از امرا مازوق قوشچى و نورين آقا و غازان « 1 » برادر اشك توغلى از جلاير با شانزده هزار سوار به جانب كردستان هكّاريّه رفته ايشان را گوشمال بر اصل دهند تا آن جماعت بىباك دست از راهزنى و مردم‌آزارى بازداشته پيرامن امثال اين امور نگردند . امراى مذكور به موجب فرمان واجب الاذعان عمل نموده به آن حدود رفتند و جمعى كثير از كردان هكّارى را به قتل رسانيدند و آن راه را امن گردانيده بازگشتند .\r\nروز آدينه بيست و سيم ماه صفر بلغان خاتون ، زن ارغون خان كه اوّل خاتون پدرش اباقا خان بود در كنار رود كر وفات كرد و صندوق او را به كوه سجاس بردند . و بهارگاه اين سال ارغون خان به تبريز آمده بوقا مهمانى كرد و پيشكش‌هاى پادشاهانه كشيد . و دوازدهم ماه ربيع الآخر از تبريز كوچ كرده متوجّه مراغه گشت . و در آن تابستان امير اروق بردار بوقا با جماعتى ديگر از بيتكچيان به بندگى پادشاه رسيدند و خواجه هارون پسر صاحب ديوان در اين سفر ملازم اروق بود . و اروق به واسطهء تقرّب به قدرت برادر [ خود بوقا 
  ] مجد الدّين [ ابن اثير 
  ] و پسرش سعد الدّين برادر فخر الدّين مستوفى و على جكيبان هرسه را بىيرليغ پادشاه بكشت . و چون مجد الدّين اينچوى گيخاتون بود ، بدان سبب او نيز از اروق برنجيد و قصد او كرد ؛ و ييسوبوقا كورگان نيز جزو آن علّت گشت . امّا بوقا آن مقدار استقلال و شأن داشت كه گيخاتون را دست به برادرش نمىرسيدند . آخر الأمر جمعى به عرض گيخاتون\r\n\r\n\r\n","description":"","footnote":"\r\n( 1 ) . م : غزان .\r\n","page_name":" 4186 ","page_number":478},
  {"content":"\r\n\r\nرساندند كه اروق اين كارها بر قول هارون مىكند . تا اينكه او را در تمامى همين روزها به جانب روم رخصت شد و گيخاتون در وقت توجّه به روم هارون پسر صاحب ديوان را تسلّى داده همراه خود برد . و چون به آلاتاغ رسيد ، او را به قتل رسانيد .\r\nو اين روايت مخالف است به آنچه سابقا قلمى شد كه هارون پسر صاحب ديوان را اروق به قتل رسانيد مگر آنكه چون اروق باعث قتل او شده ، پس گويا كه او قتل كرده .\r\nو مقارن اين حال ييسوبوقا كورگان نيز وفات كرد ، و آن فتنه فرونشست . و در پاييز اين سال ارغون خان از مراغه متوجّه تبريز شد و در روز آدينه ششم شهر شعبان اين سال در تبريز آمد و پنج‌شنبه بيست و هشتم رمضان باز عنان عزيمت به صوب آران منعطف داشت . و در اين سفر روزى در اثناى راه موى را شانه مىكرد . اتّفاقا بسيارى از موى ايشان با شانه فرود آمد . ارغون چون نگاه به آن كرد ، از روى غضب و اعراض گفت كه « اين اثر آن زهرى است كه وجيه الدّين پسر عزّ الدّين طاهر به اشارهء صاحب ديوان به من داده بود . » بنابراين ، فرمود كه وجيه را به ياسا رسانيدند ، و هرچند امرا و اركان دولت از جانب او شفاعت كردند به محلّ قبول نيفتاد و در بيستم ذيقعده به ياسا رسيد .\r\nو در پنجم ذيقعده اين سال ارغون خان ، توراى خاتون را كه اوّل خاتون پدرش بود و بعد از آن عمّش سلطان احمد [ تگودار 
  ] داشت و بر سر هواى او - چنانچه سابقا قلمى شد - سلطنت را برباد داد ، بخواست و بر جاى مرتاى خاتون بنشاند .\r\n\r\n","description":"","footnote":"","page_name":" 4187 ","page_number":479},
  {"content":"\r\n . \r\n","description":"","footnote":"","page_name":" 4188 ","page_number":480},
  {"content":"\r\n\r\n\r\nذكر وقايع سال ششصد و هفتاد و ششم از رحلت خير البشر « 1 »\r\nاز جمله وقايع اين سال قضيهء آمدن سعد الدّوله يهود است به خدمت ارغون خان و اعتبار يافتن او . در تواريخ معتبره احوال سعد الدّوله يهود را چنين آورده‌اند كه وى در مبادى احوال داخل اطباى ارغون خان بود ، امّا [ 360 الف 
  ] اكثر اوقات در بغداد مىبود . چون كوكب طالع او نزديك به مرتبهء عروج و طلوع رسيد بىتردّد و طلب از او سببى چند به هم رسيد كه آنچه از اعتبار دنياوى در اوّل حال جهت او مقدور شده بود به وى رسيد .\r\nو كيفيّت اين مجمل آنكه جمعى از متفتنّان يهود كه هميشه در بندگى پادشاه مىبودند ، بر فراغت سعد الدّوله حسد بردند و در وقت فرصت به عرض رسانيدند كه سعد الدّوله در انعامات و صدقات پادشاهى با ما شريك است و ما هميشه در بندگى مىباشيم و در سفر و حضر از خدمت متقاعد نمىكرديم ، و او در بغداد به عيش و عشرت مىگذراند و در بندگى حضرت پادشاه با ما شريك نيست . ارغون خان حكم فرمود كه بعد از اين سعد الدّوله يهود نيز مانند اين اطبّا ملازم اردو بوده باشد .\r\nو چون اين فرمان به بغداد رسيد سعد الدّوله بىتوقّف روى به اردو نهاد ، و چون وى در آداب خدمت سلاطين و كيفيت معاشرت به ملوك دانا بود و در تواريخ خلايق اطّلاع تمام داشت ، چون به بندگى ايلخان رسيد تقرير دلپذير او موافق طبع ارغون افتاد . در مبادى احوال كه او به خدمت مشرّف شده بود ، اندك عارضهء بيمارى به ذات ايلخان عارض گشت و\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر . در نوزدهم ماه صفر اين سال ارغون خان به اسلسوا آمد و بيست و چهار ربيع الآخر به تبريز درآمد و بىتوقف از تبريز به جانب آلاتاغ رفت و بعد از مدتى از آنجا عنان عزيمت به جانب . . .\r\nمنعطف داشت و در دويم ماه رمضان به اران رسيد قشلاق فرمود و .\r\n","page_name":" 4189 ","page_number":481},
  {"content":"\r\n\r\nسعد الدّوله آن را به مسهلى لطيف كه مطلقا طبع ارغون خان از نوشيدن آن تنفّر نكرد ، دفع نمود . و اين علّت زيادتى قبول شد و بعد از آن بيمارى اكثر اوقات سعد الدّوله در ملازمت ايلخان مىبود و حكايات تواريخ قدما و عجايب حوادث را نقل مىكرد ، و ايلخان را ميل از شنيدن امثال آن حكايات بسيار شد ، مع هذا سعد الدّوله از اوضاع ارغون به تفرّس دريافت كه او را به هيچ‌چيز آن مقدار ميل نيست كه به جمع مال . بنابراين مىخواست كه نوعى كند كه خود را به وجه كفايت مال بشناساند . پس ، از اين جهت اوّلا شروع در تعريف آب و هوا و علفزار عراق كرد . بعد از آن ، رفته‌رفته سخن به آنجا رسانيد كه در باب حاصل عراق چيزى چند نقل كرد كه ارغون از جاى درآمده فرمود كه « آنچه در اين باب مىدانى به تفصيل بيان كن كه من بسيار ميل شنيدن امثال اين حكايات دارم . »\r\nسعد الدّوله ميدان سخن را فراخ يافته شروع در سخن كرد و آغاز از ابتداى بناى بغداد نقل كرد ، بعد از آن شروع در آن كرد كه در زمان منصور دوانيقى ، حاصل عراق عرب ، در زمان مهدى چه ، در زمان هادى و هارون چه ، آنكه جمعى از خلفا را شمرده در هرزمان اگر زياده مىشد علّت آن را مىگفت و اگر كم مىبود وجه آن نيز كه بىديانتى عمّال يا ظلم ايشان بيان مىكرد ، تا آنكه كار به جايى رسانيد كه حاصل زمان ايلخان نسبت به حاصل سابق از هزار يكى نمانده . ايلخان سبب اين تفاوت فاحش پرسيد . سعد الدّوله صريح نتوانست گفت كه اين بنابر تصرّف و تغلّب اروق برادر بوقا است ، امّا به نوعى تقصيرات را به نوّاب و عمّال آنجايى نسبت نمود كه بر ايلخان حقيقت حال ظاهر گردد و راه‌هاى توفير را به نوعى خاطرنشان كرد كه از آن روشن‌تر نتواند بود . و عجب‌تر آنكه چيزى چند در باب توفير بيان كرد كه موجب آبادانى ولايت و رفاهيت رعيّت تواند شد .\r\nارغون خان چون بر آن تفاصيل مطّلع شد بسيار تعجّب نمود ، مع هذا در اثناى سخنان چيزى چند به عرض رسانيد كه بر ارغون ظاهر شد كه حاصل تمام ممالك محروسه به خزانهء بوقا و اروق مىرود و خانه‌هاى ايشان پر از نقود و جواهر است و خزانهء ايلخان مانند مسجد خالى . القصّه چون ارغون را در باطن از بوقا منحرف يافت چيزى چند از ظلم برادرش اروق كه بر مردم عراق كرده بود نقل كرد كه ارغون از خشم پشت دست به دندان مىگزيد . بنابراين ، حكم شد كه سعد الدّوله به اتّفاق اردوقيا و بايدو شكورچى به بغداد رفته تحصيل بقاياى ديوانى نمايند و هيچ احدى در حكم مهمّ سعد الدّوله دخل ننمايد . بنابراين ، سعد الدّوله در آنجا شروع در تحصيل بقايا كرد و هرچند اروق برادر بوقا مىخواست كه ممانعت نمايد ، ايشان يرليغ را بر وى خوانده او را مطلقا بىدخل ساختند .\r\nو سعد الدّوله در اندك مدّت از بقايا و توفير ايشان آن مقدار مال به هم رسانيد كه هرگز\r\n\r\n","description":"","footnote":"","page_name":" 4190 ","page_number":482},
  {"content":"\r\n\r\nارغون خان تصوّر آن نكرده بود . و چون مجموع آن اموال را يك جا كرده به خدمت ارغون خان گذرانيد ، در نظر او بسيار مستحسن و پسنديده افتاد و سعد الدّوله را منظور نظر عنايت گردانيد و به دست خود كاسه داد و خلعت مغرّق پوشانيد . بعد از آن اردوقيا به عرض رسانيد كه سعد الدّوله در يك طرفى از اطراف ممالك محروسه چندين خزانه جمع كرد و محاسبهء آن را به نوعى گذرانيد كه رعايا همه راضى شدند . پس اگر تمام ممالك محروسه در عهدهء اهتمام او باشد [ 360 ب 
  ] بنگر كه كار خزانه به كجا مىرسد . ارغون خان اين سخن اردوقيا را محض دولتخواهى دانسته حكم فرمود كه طغاچار و اردوقيا و جوشى امير ديوان باشند و سعد الدّوله هروقت خواهد بىمشورت احدى مهمّات را به عرض برساند و كارسازى مىكرده باشد .\r\nالقصّه سعد الدّوله صاحب‌اختيار مطلق گشت و آن جماعت نام امير ديوانى بيش نداشتند .\r\nبنابراين ، پايهء قدر سعد الدّوله بلند گشت و جميع خلايق از وضيع و شريف در مهمّات به او رجوع مىنمودند ، و او در اكثر ممالك ايران خويشان و برادران خود را حاكم گردانيد و كار بهوديان به جايى رسيد كه هيچ احدى را در برابر ايشان ياراى حرف زدن نبود . از آن جمله مدينة السلام بغداد را به برادر خود فخر الدّوله ارزانى داشت و ديار بكر و ربيعه را با متعلقات به برادر كوچك خود تفويض نمود ، و مملكت فارس را به شمس الدّين . چون شاهزاده ارغون خراسان را داشت و گيخاتون روم را ، آن دو مملكت را به جهودان نتوانست داد . و اين احوال در اوايل سال ششصد و هفتاد و هفتم از رحلت خير البشر كه سال ششصد و هشتاد و هفتم از هجرت آن سرور است ، روى نمود و جهودان كمال اعتبار يافتند .\r\nو از جمله وقايع اين سال آنكه در يازدهم محرّم از خراسان ايلچيان رسيدند و چنين خبر به سمع پادشاه ايران رسانيدند كه سى هزار سوار از لشكر قايدو و سردار آن سپاه ييسور نويان از آب‌آمويه گذشته حدود بلخ و مرو و شبورغان را تا خواف تاخت و تاراج نمودند . و در هفتم ماه صفر قتلغ خاتون دختر تنگز كورگان ، مادر ختاى اوغول وفات يافت . و در هفتم ماه ربيع الأوّل از اولوس بوقا ايلچيان در كنار جوى نو رسيده و شاريل « 1 » آوردند . و اعتقاد بت‌پرستان مغول آن است كه چون شمگونى برخان « 2 » را مىسوختند ، پيش دل او استخوانى شفاف مانند مهره نسوخت و آن را « شاريل » خوانند ، و اكنون اعتقاد ايشان آن است كه هركس به مرتبهء برخان مىرسد اگر او را بسوزانند هرآينه آن استخوان از وى نمىسوزد .\r\n\r\n\r\n","description":"","footnote":"\r\n( 1 ) . متن : سارويل . شاريل مغولى شدهء واژهء « چاريرا » ى سنسكريت است به معنى : بقاياى مقدّس ، يادگار مقدّس ، امانت مقدّس ، و خاكستر جنازهء شخصى بزرگ و مهم در آيين بودا . - توضيحات دكتر محمّد روشن بر جامع التواريخ ، ص 2371 .\r\n( 2 ) . مراد حضرت بوداست . جهت توضيح بيشتر - پيشين ، ص 2254 .\r\n","page_name":" 4191 ","page_number":483},
  {"content":"\r\n\r\nو چون خبر آوردن آن استخوان به سمع ارغون خان رسيد ، از روى اعزاز و اكرام تمام به استقبال آن شتافت و زرها بر آن نثار كرد و شادىها نمود ، و چند روز پياپى طوى شاريل كردند .\r\nو در سلخ ماه ربيع الآخر ارغون خان به بيله‌سوار نزول كرد ، و در آنجا خبر رسيد كه تمامى توقتاى [ مرتد 
  ] با پنج هزار سوار از دربند گذشته تمامت ارتاقان و بازرگانان را غارت و تاراج نمود . در روز شنبه غرّهء ماه ربيع الآخر ارغون خان عنان عزيمت به صوب شروان جهت دفع تركان منعطف داشت و پنجم ماه مذكور از آب كر گذشته به شمّاخى رسيد ، و در نواحى شمّاخى خود بر بالاى پشته‌اى فرود آمده توقّف نمود و بوقا و قنجوق‌بال را با بعضى از شهزادگان به منقلاى روانه گردانيد . ايشان بعد از چهار روز بازگشته آمدند ، كه سپاه ياغيان پيش از رفتن به مجرّد خبر شنيدن بازگشتند . و ارغون خان از استماع اين خبر مسرّت اثر خوشحال و خرّم شده به جانب تبريز مراجعت نمود .\r\nو از جمله وقايع اين سال كشته شدن بوقا به اشارت ارغون خان است . و كيفيّت اين واقعه بر وجه اجمال آن است كه چون شوكت و عظمت بوقا در دولت ارغون خان به مرتبهء كمال رسيد زوالى كه لازمهء كمال مىباشد ، از براى ظهور خود اسباب و مقدّمات ترتيب مىداد و يكى از آن اسباب نخوت و تكبّر بوقا بود نسبت به امراى بزرگ مثل طغاچار و قونجوق‌بال و دولاى ايداچى و سلطان ايداچى و طغان و جوشى و اردوقيا كه هريكى از ايشان خود را برابر بوقا بلكه زياده ازو مىدانستند و حال آنكه بوقا اين جماعت را آن‌چنان به چشم حقارت و اهانت مىديد كه گويا داخل هيچ حساب نيستند ، حتى آنكه طغان را دو نوبت چوب ياسا زد و دشنام و فحش در ميانهء خلايق به وى داد . از اين جهت امرا به اتّفاق كمر عداوت او در ميان بسته در هروقتى كه فرصت مىيافتند سخنى كه موجب تنفّر خاطر پادشاه تواند بود به عرض مىرسانيدند . امّا ارغون خان حقوق سابقهء بوقا را منظور نظر خود داشته او را اعتماد خود مىدانست و سخن هيچ احدى را دربارهء آن گوش نمىكرد تا آنكه در اين وقت كه سعد الدّوله يهودى چيزى چند از برادر بوقا ، اروق كه حاكم بغداد بود ، به عرض پادشاه رسانيد ، خاطرنشان او چنين كرد كه اروق برادر بوقا داعيهء سلطنت دارد ، چه سلوك او در بغداد نه به وضع امراست ، بلكه جميع خصوصيات سلاطين را به كار مىدارد و اموال بغداد و عراق بىمشورت گماشتگان پادشاهى به هرنوعى كه مىخواهد صرف مىكند ، بنابراين ، اروق از [ 361 الف 
  ] حكومت بغداد معزول شد و فخر الدّولهء جهود برادر سعد الدّوله به جاى او منصوب گشت .\r\nمقارن اين حال بوقا از صدر الدّين زنجانى ، كه از قبل طغاچار ، نايب مملكت فارس بود بقاياى فارس را مطالبه مىنمود و صدر الدّين بر حقيقت حال آنچه امرا به اتّفاق سعد الدّوله در\r\n\r\n","description":"","footnote":"","page_name":" 4192 ","page_number":484},
  {"content":"\r\n\r\nباب مانع ساختن بوقا قرار داده بودند اطّلاع داشت ، در ديوان روى به امرا آورده به آواز بلند گفت كه « بوقا داعيهء پادشاهى دارد و خيال سلطنت در دماغ او جاى گرفته ، و الّا چه معنى دارد كه بىحكم پادشاهى زر پادشاه را گرفته در وجوه خود صرف مىنموده باشد ؟ و اكنون كار بوقا به جايى رسيده كه هيچ‌كس از رعايا و سپاه ارغون خان را پادشاه نمىداند ، و لهذا هر ايلچى كه با يرليغ و پايزهء پادشاهى به تبريز مىرود تا آل تمغاى بوقا نداشته باشد ، امير على تمغاچى كه نايب بوقاست ، مطلقا به يرليغ پادشاهى التفات نمىكند . »\r\nو چون امثال اين سخنان از اطراف و جوانب به سمع ارغون خان رسيد و از مردم بىغرض مكرّر شنيد ، خاطر او با بوقا متغيّر گشت چنانچه از ديدن بوقا اثر ملالت و كدورت در چهرهء ارغون ظاهر مىشد . و چون بوقا بىالتفاتى پادشاه نسبت به خود مشاهده نمود از كمال غيرت بيمار شد و چند روز صاحب فراش بود . و چون از بيمارى صحّت يافت ، پادشاه باز به حال او توجّه نمود و او را بنواخت و اشغال سابق را به وى بازگذاشت ، ليكن ولايت خالصه را كه قبل از اين امير بوقا داشت و قول لشكر را به امير قونجوق بال حواله فرمود . و از اين ممرّ بوقا بسيار در پيچ‌وتاب بود و به اردوى ارغون كمتر مىآمد و مردم را نيز آن رجوعى كه اوّل به وى داشتند نماند . بنابراين ، در نظر خلايق او را چنان وقرى و اعتبارى نبود . و چون وى اين احوال مشاهده نمود خود را دوباره بيمار ساخته تردّد در خانه را مطلقا بر طرف ساخت و جماعتى كه بر حقيقت حال بيمارى او اطّلاع داشتند به عرض ارغون خان رسانيدند كه بوقا خود را بيمار ساخته تا به خدمت نيايد ، و الّا اين نوبت او را هيچ تشويش و بيمارى نيست .\r\nارغون خان حكم فرمود تا دفاتر ديوانى را از خانهء او بيرون آورند و ديوانيان ديگر به آنجا نروند ، و نوّاب و عمّال او معزول باشند ، و از همه پيشتر امير على تمغاچى در تبريز معزول شد .\r\nو چون مهمات بوقا اين صورت پيدا كرد ، از اطراف و جوانب مردم بر نوّاب و عمّال او تقريرات درست كرده به درگاه پادشاه حاضر شدند . از آن جمله جماعتى از فارس آمده صد و پنجاه تومان مال را بر حسام الدّين قزوينى كه نايب بوقا در آن مملكت بود ، ثابت نمودند .\r\nمقارن اين حال جمعى كثير از ديار ربيعه آمده از اروق برادر بوقا شكايت كردند و مبلغى كلّى اموال كه به ظلم از ايشان گرفته بودند پيشكش پادشاه نمودند .\r\nچون ارغون بر اين وقايع اطّلاع يافت ، بوقا بالكلّيه از نظر عنايت او بيفتاد . بوقا نيز چون ديد كه كار به جايى رسيد كه عن قريب زرهاى او را خواهند گرفت و او را مفلوك خواهند ساخت ، ناچار در مقام شعبده‌بازى شده جمعى كثير از امرا را به زر فراوان فريب داده با خود متّفق گردانيد . از آن جمله غير از برادرش اروق ، قورمشى پسر هندونويان و امير اردوى اولجاى خاتون و مايجو امير هزار و از متعلقان و خويشان خود غازان بهادر كه امير چهار هزار\r\n\r\n","description":"","footnote":"","page_name":" 4193 ","page_number":485},
  {"content":"\r\n\r\nبود و برادرش اشاك توقلى و چريك بيتكچى و تقلوق قراؤنا امير هزار و اين جماعت جمله جلايرند ، و بايان و مگريتاى پسر الغوبيتكچى .\r\nالقصّه اين جمع امرا را با خود متّفق ساخته ايلچى نزد شهزاده جوشكاب فرستاد و پيغام داد كه « ارغون به واسطهء غمّازى طغاچار و سلطان ايداچى و طغان حقوق خدمت ما را فراموش كرده در مقام اهانت من شده‌اند ، و ايشان را بر روى من كشيده . و شكر خداى را جلّ جلاله كه از اروق هلاگو خان فرّ پادشاهى [ تو دادى 
  ] و بىمعاونت تو دفع اعادى و دشمنان من ممكن نيست . اكنون اگر سخن من گوش كنى و نصيحت من قبول فرمايى ، من سرير سلطنت را به وجود تو تزيين مىدهم ؛ چه ، اكثر امرا و لشكريان با من هم‌داستان‌اند . »\r\nو چون اين پيغام به جوشكاب رسيد ، بسيار تعجّب نمود و با خود گفت كه يقين بوقا را خيال سلطنت خود در دماغ پيدا شده اكنون ما را مىخواهد به نويد پادشاهى مغرور ساخته با ارغون مانند احمد سلطان سلوك نمايد ، بنابراين ايلچى او گفت كه « بازگرد و به او بگوى كه انديشه‌اى كه در حقّ من كرده‌اى بسيار پسنديده است ، و اين جانب هرچه مىفرمايى اطاعت كرده خواهد شد . امّا چون دل بر سخن شما اعتماد نمىكند ، اين حكايت اگر راست است و جماعتى از امرا كه با تو متّفق‌اند ، نام‌هاى خود را در كاغذى نوشته نشان مهرهاى خود را بر آن نهاده با موچلگا نزد من بفرستيد تا مرا اعتمادى حاصل شود . بعد از آن به هرچه اشارت مىرود عمل نموده خواهد شد . »\r\nو چون ايلچى بازگشته اين پيغام [ 361 ب 
  ] رسانيد ، بوقا در ساعت آن امرا را طلب داشته اوّلا خود موچلگا نوشت ، بعد از آن جميع امرا ، و آن نوشته را نزد شهزاده جوشكاب فرستاد .\r\nو چون جوشكاب آن كاغذ را به دست خود آورد باز پيغام فرستاد كه « اكنون خاطرم جمع شد .\r\nمن در فلان شب با لشكر خود مسلّح و مستعدّ مىرسم . بايد كه در آن شب بوقا با جميع ياران خود مهيا و مستعدّ باشند . » و غرض شهزاده جوشكاب آن بود كه اين حكايت هرچند زودتر به ارغون برسد بهتر و بوقا از ميان برداشته شود و شرّ او به خودش سرايت كند .\r\nبنابراين آن شب موعود بوقا با جميع مردم مسلّح و مكمّل شده در موضعى كه شهزاده جوشكاب وعده كرده بود انتظار داشت . اتّفاقا چون جوشكاب آن شب نتوانست رسيد ، و اين خبر سوارى بوقا و تمام شب با سلاح و سپاه آراسته بودن از ميان مردم قدرى اشتهار پيدا كرد و سلطان ايداچى فى الحال ارغون خان را خبر داد و گفت امشب جمعى كثير را با لشكرى مسلّح و مكمّل در فلان موضع ديده‌اند و امّا هيچ معلوم نشد كه سبب آن جمعيت و سوارى ايشان چه بود . ارغون خان در مقام تفحّص و تفتيش آن بود كه ناگاه شاهزاده جوشكاب به بارگاه درآمده ، ارغون خان از آمدن او خوشحال شد و او را بسيار بنواخت ، و به طوى مشغول شد .\r\n\r\n","description":"","footnote":"","page_name":" 4194 ","page_number":486},
  {"content":"\r\n\r\nجوشكاب در اثناى صحبت حكايات بوقا را بتمامه معروض داشت . ارغون خان باور نكرد . به جوشكاب گفت كه « مرا بر وى بسيار اعتماد است ، بنابراين بىثبوت اين معنى به مجرّد سخن مردم اعتماد من بر طرف نمىشود . » جوشكاب در جواب اين سخن آن كاغذ را بيرون آورد و به دست ارغون خان داد . ارغون خان چون بر مضمون كاغذ اطّلاع يافت ، بسيار برآشفت ، و در ساعت حكم فرمود تا جمعى از امرا كه با وى معاند بودند با لشكرى مستعدّ بر سر خانهء او رفته او را به جرگه نگاه دارند و هيچ‌كس را نگذارند كه پيش وى مىرفته باشد .\r\nعلى الصباح سلطان ايداچى و دولاداى و طغان مردم خود را سوار كرده بر سر بوقا رفتند و او را در اردوى خود نيافتند ؛ چه ، وى چون شب بر حقيقت حال اطّلاع يافت ، نصف شب در كشتى نشسته از آب گذشته ، پناه به اردوهاى اولجاى خاتون برد . و او بوقا را جاى نداد ؛ چرا كه انحراف ارغون را نسبت به او در آن مرتبه مىدانست كه او با ديگرى شفاعت و درخواست نتواند نمود . و چون بوقا از حمايت اولجاى خاتون نااميد شد در كار خود متحيّر و مضطرّ بماند . امير زنگى كه امير اردوى اولجاى خاتون بود چون او را به آن پريشانى بديد ، بر وى ترحّم كرده در خانهء خودش پنهان كرد . و چون امراى ارغون بر سر اردوى بوقا آمده او را نيافتند ، خبر شدند كه از آب گذشته پناه به اردوى اولجاى خاتون برده ايشان نيز بىتوقّف از آب گذشته متوجّه اردوى اولجاى خاتون گرديدند و او را از آنجا بيرون آورده كارش به اتمام رسانيدند .\r\nاتّفاقا چون اين جماعت به اردوى اولجاى خاتون رسيدند ، امير زنگى بىتوقّف اشاره كرد كه بوقا در فلان خيمه نشسته . طغان فى الحال جماعتى را فرستاد تا بوقا را دست و گردن‌بسته از آن خيمه بيرون آوردند و به آن حال او را به اردوى پادشاه رسانيدند . چون به بندگى ارغون خان حاضر شد ، امر شيكتور از وى پرسيد كه « اى بوقا ! باز اين چه فتنه است و بولغاق كه در عالم انداخته و هرروز مىخواهى كه پادشاهى بر تخت بنشانى ؟ » بوقا گفت : « مرا با پادشاهى هيچ كارى نبود ، مگر من در مقام دفع سلطان ايداچى و طغان كه معاند من بودند جدّ و اهتمام داشتم . امّا طالع من زبونى داشت و از آن ايشان قوّت . » جوشكاب به اشارهء ارغون خان آن خطّها كه بوقا به وى نوشته بود ، همه را بيرون آورده نزد بوقا بر زمين نهاد . بوقا چون آن خطوط را بديد لرزه بر اعضاى بدنش ظاهر شد . آن‌چنان‌كه زبانش از گفتار بالكلّيه بازماند .\r\nارغون خان در ساعت اشارت بر قتل او فرمود . او را كشان‌كشان بيرون بردند .\r\nو در اين وقت جوشكاب درخواست نمود كه او را نكشند و به فلاكت هرچه تمام‌تر سردهند « 1 »\r\n\r\n\r\n","description":"","footnote":"\r\n( 1 ) . رها كردن ، ول كردن . مرحوم دهخدا مىنويسد « گرگ را گرفتند پندش دهند ، گفت سرم دهيد كه گله رفت . - لغتنامهء دهخدا .\r\n","page_name":" 4195 ","page_number":487},
  {"content":"\r\n\r\nكه او بهتر از كشتن است كه موجب عبرت خلايق خواهد بود . ارغون خان به آن سخن راضى نشد . جوشكاب را گفت كه زنده بودن او مفاسد بسيار دارد ، بگذار كه او را بكشند . جوشكاب چون اين سخن بشنيد بيرون رفت و پيش از آنكه جلّاد حاضر شود آن‌چنان شمشيرى بر وى زد كه سرش چند قدم دور افتاد . « 1 » پس سر او را پر از كار كرده در زير پل چغان بر سر چهار بازار اعتبار بياويختند .\r\nو اين واقعه در روز شنبه [ بيست و يكّم 
  ] ماه ذيحجهء اين سال روى نمود . روز ديگر ارغون خان حكم فرمود كه يارغوى امرايى كه با بوقا [ 362 الف 
  ] متّفق بودند پرسند . بعد از تحقيق و تفتيش بعضى را به ياسا رسانيدند . و قدآن اگرچه از جمله امرا بود امّا چون ايلچى قاآن بود خلاصى يافت ؛ و بايان بيتكچى چون سخنان را به راستى بازگفت و هيچ‌چيز پوشيده و پنهان نداشت نيز خلاصى يافت ؛ و مگريتاى را به شفاعت درخواست امرا بخشيدند ؛ و از بازرگانان و تاژيكان كه با وى متّفق بودند و خطوط ايشان در آن كاغذ بود امير على تمغاچى و حسام الدّين قزوينى و عماد الدّين منجم و شمعون [ معروف به روم قلعه 
  ] و بهاء الدّوله ابو الكرام نصرانى را به ياسا رسانيدند ؛ و چون كار به امير زنگى رسيد ، ارغون خان فرمود كه كار او را به اولجاى خاتون دادند . پس به موجب فرمودهء ارغون خان او را پيش اولجاى خاتون فرستادند و او بىتوقّف فرمود تا او را به ياسا رسانيدند . بعد از آن گفت اگر به جاى زنگى ، پسرم انبارچى بود ، با وى نيز همين معامله كردمى .\r\nاين سخن چون به سمع ارغون خان رسيد مرتبهء اولجاى خاتون يكى به هزار رسيد و اعتبار او بسيار زياده شد ، و ارغون خان را با وى التفاتى ديگر به هم رسيد .\r\n\r\n\r\n","description":"","footnote":"\r\n( 1 ) . و اين همان اتّفاقى است كه در زمانى نه چندان دور براى خود او نيز پيش آمد .\r\n","page_name":" 4196 ","page_number":488},
  {"content":"\r\n\r\n\r\nذكر وقايع سال ششصد و هفتاد و هشتم از رحلت خير البشر « 1 »\r\nكه سال ششصد و هشتاد و هشتم از هجرت آن سرور ، عليه و آله التحية من الملك الاكبر ، است . چون بوقا وزير ارغون خان كشته شد ، حكم جهان مطاع صادر شد كه بايتمش قوشچى « 2 » و تاموداى اقتاچى « 3 » و شادى پسر توقو با پانصد سوار بروند و اروق برادر بوقا را از قلعهء كشّاف گرفته بياورند . ايشان از ارّان به شش روز به اردبيل رسيدند و پسر بزرگ اروق غازان‌نام را در همانجا به ياسا رسانيدند و اروق را از قلعهء كشاف برآورده متوجّه اردو شدند . و چون به كنار پول چغان رسيد سر برادر خود بوقا را آويخته ديد . گفت : « سر اوجان امير سليخ « 4 » كه نوكر او بود كجاست ؟ » گفتند : « او را هنوز نكشته‌اند . » چون اروق به اردو رسيد در بيست و نهم محرّم اين سال حكم شد كه او را با امير اوجان پيش بوقا فرستادند .\r\nچون اروق و اوجان به ياسا رسيدند ، آباچى پسر بوقا به طغان التجا برد و خدمت او اختيار كرد ، و طغان در مقام تربيت او شد ، مىخواست كه گناه او را درخواست نمايد ، امّا شتاب كرده پيش از وقت معروض داشت . ارغون خان را چون هنوز خشم فروننشسته بود ، فرمود كه اروق آن حرام‌نمك را پاك كنند ، بنابراين آباچى و برادران او ملك و ترخان تيمور و قتلغ تيمور را تماما به يك روز به ياسا رسانيدند .\r\nو از جمله وقايع اين سال كشته شدن شهزاده جوشكاب و بند فرمودن ديگر شهزادگان را كه به موافقت امير نوروز متّهم شده بودند . و مفصّل اين مجمل آنكه ارغون خان بعد از قتل بوقا\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الاكبر .\r\n( 2 ) . ق : باسمش فوشجى ؛ م ، ش : باتيش فوشچى .\r\n( 3 ) . م : باموداى اختاچى .\r\n( 4 ) . متن : اوجان امير سلاح .\r\n","page_name":" 4197 ","page_number":489},
  {"content":"\r\n\r\nو اروق و تحقيق يارغوها در اواخر ماه صفر اين سال شهزاده جوشكاب را سيور غاميشى فرموده به جانب الكاى خود بازگردانيد . بعد از رفتن او بر ارغون خان ظاهر گشت كه جوشكاب را با وى دل راست نيست . بنابراين ، جمعى امرا بر عقب او فرستاد تا او را بازگردانند . او عزم ديار شام كرده بود ، و در كنار آب قرمان ميان ارزن و ميّافارقين فرود آمده كه از امراى ارغون خان ، امير ارقسون نويان « 1 » و بايتميش قوشچى « 2 » و عربتاى كورگان « 3 » و بورچو پسر دورباى و بوغداى به وى رسيدند و ميانهء شهزاده جوشكاب و ايشان مهمّ به جنگ انجاميد ؛ و بعد از سه روز او را گرفته به بندگى ارغون خان بياوردند ؛ و در يازدهم ماه جمادى الأوّل اين سال به ياسا رسانيد .\r\nو چون در اين اوقات امير نوروز در خراسان علم مخالفت و عصيان برافراشته ياغى شده بود و جمعى از شهزادگان مثل هولاچو و قرانوقاى [ به موافقت او متهم بودند 
  ] به سخن مقبل برادر اوردوقيا كه متعلّق قرانوقاى بود و حال خلاف او باز نموده ، در هشتم ماه رمضان كار ايشان را به اتمام رسانيدند و بيست و هشتم همين ماه طغان با لشكرى آراسته به مدد شاهزاده غازان كه به جنگ امير نوروز اشتغال داشت فرستادند .\r\nو در اين سال ارغون خان از قشلاق ارّان مراجعت نموده در ييلاق قونقور اولنگ كه اكنون به سلطانيّه اشتهار دارد « 4 » نزول اجلال فرمود ، و در آنجا بار ديگر اوردوقيا و سعد الدّوله از عراق عرب خزانهء خوب جمع آورده به خدمت رسيدند . و چون ارغون خان را نظر بر اموالى كه سعد الدّوله آورده بود افتاد ، آن مقدار خوشحال و خرّم شد كه زياده بر آن متصوّر نتواند شد . سعد الدّوله به عرض رسانيد كه اگر بيتكچيان مانع تحصيل من نمىشدند پنج برابر اين اموال به هم مىرسيد . ارغون خان حكم فرمود كه آن جماعت بيتكچيان را كه مانع تحصيل مىشدند به ياسا رسانيدند . بنابراين ، [ ربيب الدّين 
  ] آوجى و قتلغشاه را بكشتند و سرهاى ايشان را به بغداد فرستادند [ 362 ب 
  ] و مجد الدّين [ ابن الكبتى 
  ] و منصور پسر علاء الدّين را از حلّه به بغداد آورده بر سر جسر بغداد به قتل رسانيدند ؛ و جلال الدّين سمنانى را طغان به دوستى و اتّفاق با بوقا متهم ساخته كارش به آنجا رسانيد كه به بوقا رسانيد . امّا به شفاعت برنده بخشى از آن ورطهء مهلكه خلاصى يافت ، امّا با وجود آن مدتى مديد پادشاه را نتوانست ديد .\r\nو در اوايل ماه جمادى الآخر اين سال در ييلاق سغورلوق « 5 » سعد الدّوله به منصب وزارت\r\n\r\n\r\n","description":"","footnote":"\r\n( 1 ) . متن : ارقنونويان .\r\n( 2 ) . متن : باش‌قوشچى .\r\n( 3 ) . متن : باعرماى كورگان .\r\n( 4 ) . قونقور اولنگ نامى است كه زمانى مغولان به شروياز پيشين و سلطانيهء بعدى داده بودند كه در عهد اولجايتو ، ايلخان مغول ، به پايتختى برگزيده شد ، و هنوز روستايى به نام « اولنگ » در جنوب غربى آن وجود دارد .\r\n( 5 ) . متن : بيقوريوق .\r\n","page_name":" 4198 ","page_number":490},
  {"content":"\r\n\r\nسرافراز شد ؛ روزى كه برادر ملك جلال الدّين شرف الدّين سمنانى را به جهت بقاياى بغداد در بند كرده بود . اتّفاقا آن روز ملك جلال الدّين به ديوان برادر خود مىرفت ، در اثناى راه به امير فولاد رسيد ، و امير فولاد ملك جلال الدّين را گرم پرسش نمود ، گفت سبب چيست كه تو را كم مىبينم و به ديوان مطلقا نمىآيى ؟ ملك جلال الدّين گفت : « بنده در كار پادشاهى هيچ تقصير نكرده‌ام . غايت آنكه پادشاه ما جهودى را تربيت مىكند و او را بر روى من كشيده .\r\nالحال در دست آن جهود گرفتارم . »\r\nجماعتى از دشمنان اين سخن را به سمع ارغون خان رسانيدند . ارغون خان آن حكايت را از فولاد آقا پرسيد . فولاد آقا نيز آنچه از ملك جلال الدّين شنيده بود بازگفت . پادشاه در خشم شده فرمود « گناه من در باب ملك جلال الدّين سمنانى غير از آن نيست كه او را زنده گذاشته‌ام . » پس تكچك را كه در كزيك « 1 » بود فرمود كه جلال الدّين سمنانى را به ياسا رساند ؛ و وى به موجب فرموده در هجدهم ماه رجب اين سال در سراى مظفّريّه سياهكوه ملك جلال الدّين سمنانى را به قتل رسانيد .\r\nمقارن اين حال فرزندان بهاء الدّين محمّد ، پسر صاحب ديوان محمود و على به عرض پادشاه رسانيدند كه « احوال ما بسيار پريشان است . » پادشاه حكم فرمود كه بعضى املاك صاحبى عراق را به ايشان دهند . و چون اين يرليغ حاصل كردند ، على با والدهء خود كه دختر عزّ الدّين طاهر بود جهت سرانجام مهمّات املاك به اصفهان رفت و بعضى املاك را به تصرّف خود درآورد . و چون مجد الدّين قزوينى ، كه از مشاهير اعداى صاحب ديوان بود با وجود آنكه از وى تربيت يافته از قبل ارغون خان ديوان خالصهء عراق بود ، از دادن بعضى املاك بر فرزندان صاحب ديوان اعراض شده ، عريضه‌اى به خدمت پادشاه نوشت ، مضمون آنكه « هر آن جويى كه در عراق معمور بود پسران صاحب ديوان به تصرّف خود درآورده‌اند ، بنابراين حاصل خالصهء عراق بر طرف شد . »\r\nو چون اين عرضه داشت به سعد الدّولهء يهود رسيد ، او اين را به واسطهء عداوتى كه به سلسلهء صاحب‌ديوان داشت ، در وقت غير مناسب به عرض رسانيد و از ارغون خان حكم قتل تمام فرزندان صاحب ديوان حاصل نمود . بنابراين ، در سيم ماه رجب اين سال دو پسر صاحب ديوان : مسعود و فرج اللّه را در تبريز به قتل رسانيدند ؛ و بنديد بخشى و تاردو شحنه محمود پسرزادهء صاحب را حمايت كردند به علّت آنكه در يرليغ پسر صاحب ديوان نوشته‌اند ، و او نبيره است ؛ و مع هذا محمود از بيم علّت خفقان پيدا كرد ، و در آغر عهد گيخاتون به آن علّت\r\n\r\n\r\n","description":"","footnote":"\r\n( 1 ) . گشت زدن ، كشيك دادن .\r\n","page_name":" 4199 ","page_number":491},
  {"content":"\r\n\r\nوفات كرد ، و على برادر محمود در اصفهان مانده بود تا آنكه وقتى كه ييسودر را به گرفتن اتابك يزد مىفرستادند او را حكم شد كه على را در اصفهان به ياسا رسانيد ، بنابراين ، چون ييسودر به كاشان رسيد يك نوكر خود را به اصفهان فرستاد تا على را نيز در آنجا به ياسا رسانيدند ، و در اصفهان چندگاه مدفن او زيارتگاه خلايق بود . اتّفاقا ييسودر نيز بعد از شانزده روز در يزد از كشتن على به قتل رسيد .\r\nالقصّه از فرزندان صاحب ديوان غير از زكريا كه در ابخاز بود ، كسى ديگر از آن ورطه خلاصى نيافت و كار سعد الدّوله به مرتبه‌اى رسيد كه امراى بزرگ او را خوش‌آمد گفتندى و از وى ملاحظهء بسيار داشتند ؛ چه ، به مجرّد اشارهء او هركه را مىخواست ارغون خان به قتل مىرسانيد ؛ و مع هذا سعد الدّوله از شيكتورنويان و سماغار و قونجوق بال بسيار هراسان و ترسان مىبود ، بنابراين ، در بندگى عرضه داشت نمود كه « بنده به نفس خود به همه كارها و مهمّات نمىتواند نمود ، بنابراين ، جمعى از مردم كارساز بىطمع را مىخواهم كه در اين مهمّات دخل دهم تا كار معطّل نماند و هرشب توفير و تقصير و صورت حال به عرض رسيده باشد . » بنابراين ، ارغون خان حكم فرمود كه اوردوقيا و جوشى و قوچان هرسه ممدّ و معاون سعد الدّوله باشند و هركارى كه به ايشان رجوع نمايد بىتوقّف و اهمال در آن باب سعى و اهتمام مبذول داشته خود را به هيچ‌وجه معاف ندارند .\r\nو سعد الدّوله در همين سال امير جوشى و [ 363 الف 
  ] ساربان پسر سونجاق را به امارت مملكت فارس و تحصيل اموال آن تعيين نمود . و در اين اثنا جلال الدّين سروستانى موچلگا داد كه چهار صد تومان توفير شيراز را مىدهم . و چون اين خبر به ملوك بيتكچيان شيراز رسيد ، به مبلغ پانصد تومان موچلگا دادند امّا به شرط آنكه جلال الدّين را بنده كرده به ما دهند .\r\nبنابراين ، حكم شد كه جلال الدّين را بند كرده جهت ايشان بفرستند . و سعد الدّوله ، جوشى و ساربان را به تحصيل آن مبلغ باز به شيراز فرستاد . آخر الأمر آن جماعت از تحصيل پانصد تومان عاجز آمده به موچلگاى خود وفا نكردند ، بنابراين ، يرليغ شد كه ايشان را به ياسا رسانند و جلال الدّين سروستانى را از بند بيرون آورده به ديوانى آن صوبه تعيين نمايند . از آن جمله شمس الدّين حسين علكانى و پسرش نظام الدّين ابو بكر وزير و سيف الدّين يوسف و مجد الدّين رومى و فخر الدّين مباركشاه را در موضع كوشك زر ، پنج فرسنگى شيراز ، به ياسا رسانيدند .\r\nو ارغون خان در چهارم ماه رمضان اين سال جهت تفرّج رصدخانهء ايلخان به مراغه آمد و خوردن داروى جوكيان هند كه ايشان آن را به زبان مغولى بخشيان گفتندى ، شروع نمود . و باعث بر دارو خوردن ارغون خان آن بود كه وى بسيار معتقد بخشيان ، يعنى جوكيان مرتاض هندوستان ، بود و اكثر اوقات با آن جماعت صحبت مىداشت و همواره ايشان را تقويت و\r\n\r\n","description":"","footnote":"","page_name":" 4200 ","page_number":492},
  {"content":"\r\n\r\nتربيت مىفرمود تا آنكه در اين سال يكى از بخشيان هند آمد و دعوى درازى عمر مىكرد .\r\nارغون خان از وى پرسيد كه « به چه طريق عمر بخشيان آنجا دراز مىباشد ؟ » آن جوكى گفت :\r\n« به واسطهء استعمال دارويى مخصوص كه فايده‌اش همين درازى عمر مىباشد . » ارغون خان گفت كه « اين دارو در اينجا پيدا مىشود ؟ » گفت : « آرى » پس ارغون خان حكم كرد كه آنچه آن جوكى گويد به هم رسانند . پس بخشى معجونى ساخت كه بيشتر اجزاى او گوگرد و زيبق بود و ارغون هشت ماه مىخورد .\r\nو در سال آينده در قلعهء تبريز چهله « 1 » برآورد ؛ و در آن چهله به غير از اوردوقيا و قوچان و سعد الدّوله كسى ديگر را پيش او راه نبود ، الّا جماعتى از جوكيان كه هميشه با او بودند و در خلوت بحث مذاهب و معتقدات هند بر ارغون القا مىكردند . و چون از چهله برآمد عزم آن نمود كه به قشلاق ارّان رود . در آنجا مزاج او به واسطهء حرارت آن ادويه از اعتدال انحراف يافت . و در آن وقت خواجه امين الدّوله طبيب ملازم درگاه معالجه مىنمود و مزاج او را به اصلاح آورد و آثار صحّت ظاهر گشت . ناگاه روزى كه جوكى آمد و سه جام شراب به ارغون خان داد . فى الحال مرض او عود كرد و كار به جايى رسيد كه اطبّا از معالجت آن عاجز آمدند .\r\nبعد از آنكه دو ماه از آن مرض گذشت ، اطبا از براى خلاصى خود گفتند كه باعث اين مرض چشم‌زخم است ، صدقه بايد داد . بنابراين ، مالى وافر به مستحقان دادند .\r\nو در بعضى تواريخ مسطور است كه چون بيمارى ارغون خان روى به ازدياد نهاد ، قامان خان شخصى در شانه نظر كرد و سبب اين بيمارى و رنجورى سحر است . و آخر الأمر بنابر اغراض ، تهمت سحر را به طوغچاق خاتون « 2 » نهادند و به چوب و شكنجه آن يارغو مىپرسيدند ، عاقبت الأمر آن عورت را با چندين زن ديگر در محرّم سال آينده به آب انداختند .\r\nو از جمله وقايع اين سال فوت معزّ الدّين كيقباد ، نبيرهء سلطان غياث الدّين بلبن بود كه بعد از وى بر سرير حكومت دهلى متمكّن گشته بود . و انتقال دولت بلبليه به سلاطين خلجيه ، كه اوّل ايشان سلطان جلال الدّين خلج بود . و مفصّل اين مجمل آنكه چون از سلطنت معزّ الدّين كيقباد سه سال و كسرى گذشت و مزاج وى به واسطهء افراط در شرب و جماع از اعتدال منحرف شد و مرض او روزبه‌روز زياده مىشد . و چون اركان دولت و مقرّبان او از زندگانى معزّ الدّين كيقباد مأيوس شدند اتّفاق كرده پسر كوچك او را از حرم بيرون آوردند و به سلطان شمس الدّين ملقّب گردانيده طفل چهار ساله را بر تخت سلطنت نشاندند ؛ و تركان بلبنى هريكى از براى خود خطابى قرار داده ولايات دلخواه جهت خود نامزده نمودند .\r\n\r\n\r\n","description":"","footnote":"\r\n( 1 ) . چله‌نشينى .\r\n( 2 ) . جامع التواريخ : طوغجان .\r\n","page_name":" 4201 ","page_number":493},
  {"content":"\r\n\r\nو در آن وقت سلطان جلال الدّين عارض لشكر معزّ الدّين كيقباد بود و او با جمعى كثير از خلجان و سه پسر و برادر و برادرزاده در بهارپور فرود آمده ، عرض سپاه معزّ الدّين كيقباد را مىديد . و چون اين جماعت كه پسر معزّ الدّين كيقباد را به شمس الدّين ملقّب گردانيده بر سرير سلطنت نشانيده بودند ، به جلال الدّين خلجى اعتماد نداشتند و از وى توهّم تمام داشتند ، خواستند كه او را از ميان بردارند و حال آنكه ارادهء الهى تعلّق به آن گرفته بود كه ممالك هند را به تصرّف او بازگذارد . يقين ارادهء الهى بر ارادهء [ 363 ب 
  ] بندگان غالب خواهد بود .\r\nالقصّه كهجن تاريك و ايتمش سرخه و كيلدرپور اتّفاق كرده چند كس را كه بر ايشان اعتماد نداشتند نوشتند كه ايشان را بايد كشت و سردفتر ايشان نام سلطان جلال الدّين خلج بود .\r\nاتّفاقا يكى از مردم كهجن كه بر حقيقت حال اطّلاع داشت بنابر آشنايى كه با جلال الدّين خلج داشت پيش از آنكه ايشان كارى كنند پيش جلال الدّين آمده او را خبردار گردانيد . و چون جلال الدّين بر ارادهء ايشان وقوف يافت ، خلجان خود را جمع آورده حقيقت حال را به ايشان بازگفت و جميع آن كسانى كه ايشان آنها را سردفتر كشتنىها نوشته بودند بر سرّ كار اطّلاع داد . و چون مردم اين حكايت شنيدند اكثر مردم سپاهى از خلج و غير خلج كه از براى عرض لشكر در بهارپور جمع شده بودند ، با جلال الدّين بيعت كرده او را به پادشاهى خود قبول كردند . و چون اين اتّفاق ميان ايشان به هم رسيد ، جلال الدّين فرمود تا همهء مردم مستعد و آماده باشند تا هرگاه من اشارت كنم معطّل نشوم .\r\nمقارن اين حال كهجن به اعتقاد آنكه جلال الدّين خلجى از انديشهء ايشان خبر ندارد با سوارى چند رسيد و جلال الدّين را فريب داده به سراى سلطان معزّ الدّين برد كه كار او را تمام سازد ، و غافل از آنكه سلطان جلال الدّين مستعدّ و آماده نشسته ، انتظار مىكشد . اتّفاقا چون كهجن به در خانهء سلطان جلال الدّين رسيد فرود آمده مىخواست كه به اندرون درآيد ، بىتوقّف او را پاره‌پاره كردند . بعد از كشتن او فى الحال پسران سلطان جلال الدّين كه هريك با شير شرزه جنگ كرده غالب آمدى ، با پنجاه سوار آشكارا به بارگاه سلطان درآمده پسر معزّ الدّين كيقباد را از تخت ربوده به خدمت پدر خود رسانيدند .\r\nايتمش سرخه چون اين خبر شنيد ، در عقب ايشان روان شد كه پسر معزّ الدّين را از دست ايشان بستاند ، ايشان برگشته به يك تير كار او را ساختند و پسران ملك الأمرا را در بهارپور نگاه داشتند . و اهالى دهلى پادشاهى خلجيان را بسيار دشوار مىداشتند و خيال ايشان آن بود كه غير از ترك كسى ديگر پادشاه نمىتواند شد . بنابراين ، مىخواستند كه جميع اهل دهلى از فقير و غنى و وضيع و شريف اتّفاق كرده به بهارپور رفته سلطان شمس الدّين پسر سلطان معزّ الدّين را از دست خلجيان گرفته بازآورند . امّا ملك الامرا از ترس پسران خود مانع مردم\r\n\r\n","description":"","footnote":"","page_name":" 4202 ","page_number":494},
  {"content":"\r\n\r\nدهلى گشت و نگذاشت كه به جنگ خلجيان روند . در اين وقت از امراى بلبنى هركه ترك نبود همه پيش سلطان جلال الدّين رفته با او بيعت كردند و جمعيتى عظيم در بهارپور به هم رسيده بعد از آن ملكى كه بركشيدهء سلطان معزّ الدّين بود پيش رفته ، سلطان معزّ الدّين را كه مشرف بر فوت شده بود ، اوّلا لگدى چند بر وى زده بعد از آن او را در جامه‌اى پيچيده در آب انداخت ، و ملك چهجو ، برادرزادهء سلطان بلبن ، را كه خود را وارث ملك مىدانست ، حاكم ولايت [ ؟ 
  ] كرده به اقطاع داده آنجا فرستادند و مردم تمام بعضى به طوع و رغبت و بعضى به اكراه با سلطان جلال الدّين بيعت كردند ، و از بهارپور با شوكت و عظمت تمام سوار شده به قصر معزّى كه در كيلوكهرى بنا كرده بود آمده نزول اجلال فرمود و بر سرير سلطنت متمكن شده به ضبط مهمّات ملكى پرداخت و برادر خود را به عرش خان ملقّب كرد و پسر كلان خود را به خانخانان و پسر ميانى را به اركلى خان و پسر كهتر خود را به قدر خان ملقّب گردانيد و هريكى را ولايتى از ولايات هندوستان ارزانى داشت . پس از آن به سلطان علاء الدّين و الفخان كه هر دو برادرزاده و دامادان سلطان جلال الدّين بودند ولايت لايق ارزانى داشت و همچنين هر يكى از خلجيان را مراتب بلند و مناصب ارجمند عنايت فرمود تا به زور ايشان سلطنت بر وى قرار گيرد . و چون سلطان جلال الدّين وقتى كه حقّ سبحانه تعالى نعمت سلطنت بر وى ارزانى داشت سنّ او بر هفتاد رسيده ، در باب خونريزى بسيار ملاحظه داشت ؛ تا ممكن بودى بر قتل هيچ‌كس اقدام نمىنمود . و مردم در اوايل حال مىگفتند كه ايشان رأى سلطنت و جهاندارى ندارند و اين مهم از وى متمشّى نخواهد شد ؛ چه ، وى از ركن اعظم پادشاهى كه سياست است چيزى ندارد ، ممكن او نظام نمىپذيرد . و هرچند مردم او را بر اين مىداشتندى وى بر قتل كسى جرئت نمىكرد و در آن باب جواب‌هاى درويشانه و سخنان متصوّفانه مىگفت ، چنانچه تفاصيل آن سخنان در تاريخ فيروز شاهى مسطور است .\r\n\r\n","description":"","footnote":"","page_name":" 4203 ","page_number":495},
  {"content":"\r\n . \r\n","description":"","footnote":"","page_name":" 4204 ","page_number":496},
  {"content":"\r\n\r\n\r\nذكر وقايع سال ششصد و هفتاد و نهم از رحلت خير البشر « 1 »\r\nدر روز چهارشنبه نهم ماه ربيع الآخر اين سال ارغون خان بلغان خاتون دختر اوتمان [ 364 الف 
  ] بن آباتاى « 2 » را بخواست و او را در اردوى بلغان خاتون بزرگ جاى داد .\r\nو در سيزدهم همين ماه ايلچيان دربند آمده و معروض داشتند كه لشكر ياغى از راه دربند متوجّه آذربايجان است ، بنابراين ، حكم شد كه توكال و شيكتور نويان و قونجوق بال با لشكرى آراسته متوجّه دفع لشكر ياغى شوند . و در شانزدهم ماه طغاچار را با بعضى امراى ديگر متعاقب ايشان فرستاد ، و غرّهء ماه ربيع الآخر ارغون خان به نفس خود از بيله‌سوار حركت نموده تا پشتهء تويناق كه از آن طرف شابران است رسيد ، و يازدهم ماه به شابران درآمد ، و مقدّمهء لشكر ارغون خان را در هفدهم اين ماه بر كنار قراسو - كه از آن طرف دربند است - با ياغى اتّفاق ملاقات افتاد . از آن جانب اياچى و منگلى بوقا پسر منگو تيمور و يكيجه و توقتاى مرتد با يك تومان لشكر پيش آمده بودند و از اين جانب طغاچار و قونجوق بال و طغريلچه و طايچو .\r\nبه مجرّد رسيدن خود را به آب زدند كه بگذرند . و چون لشكر ياغى اين تهوّر را از سپاه ارغون شاه ملاحظه نمود ، صلاح در جنگ ايشان نديدند و روى به گريز نهادند . طغاچار با باقى امرا از آب گذشته ايشان را تعاقب نمودند و با سيصد سوار ايشان را به قتل رسانيدند و جمعى كثير را زنده دستگير نموده به خدمت ارغون خان آوردند . از جمله مشاهير آن جماعت بورولتاى و قداى كه هردو امير هزاره بودند ، به قتل رسيدند و برادر يكيجه نيز در آن\r\n\r\n\r\n","description":"","footnote":"\r\n( 1 ) . ق : كه سال ششصد و هشتاد و نهم از هجرت آن سرور است . عليه و آله التحية من الملك الاكبر .\r\n( 2 ) . متن : آقابانى .\r\n","page_name":" 4205 ","page_number":497},
  {"content":"\r\n\r\nمعركه كشته شد ؛ و از جمله اسيران چريكتاى كه امير بزرگ توقتاى بود .\r\nو در بيستم ماه ربيع الآخر ارغون خان مظفّر و منصور بازگشته به بيله‌سوار آمده ، به اردوهاى خود ملحق شد و در آنجا چند روز به عيش و جرغاميشى گذرانيد ، و در آخر ماه ربيع الآخر از خراسان خبر رسيد كه باز لشكرى ياغى به حركت درآمده . ارغون خان فى الحال طغاچار را با لشكرى بيكران به دفع ايشان فرستاد . و هم در آن هفته نجيب الدّوله را به نوكرى طغان به خراسان فرستادند تا احوال آنجا را بر لشكريان قسمت فرمايد . و در هشتم شهر جمادى الآخر خبر وفات شهزاده ييسو تيمور را به پدرش ارغون شنوانيدند و پيش از آن سونجاق آقا و پسرش شادى ، در مراغه فوت شده بودند . و در آخر ماه رجب ارغون خان به تبريز رسيد ؛ و در دويم شعبان مجد الدّين قزوينى را در تبريز به ياسا رسانيدند ، و روز ديگر پادشاه از تبريز متوجه آلاتاغ شد ؛ و در سيزدهم ماه به آلاتاغ رسيد ؛ و از آنجا به راه وان وسطان مراجعت نمود و در منزل مولانا قطب الدّين علّامهء شيرازى كه در زمان سلطان احمد به مصر رفته بود و از آنجا به ديار مغرب رفته اكثر اوضاع آن ولايت را از بحار و جزاير تحقيق نموده و صورت ايشان را نوشته ، به خدمت سلطان ارغون خان آورد و به عبارت قريب الفهم خاطرنشان ايشان ساخت . ارغون خان را محاورهء ايشان بسيار خوش آمد .\r\nدر اثناى آنكه علّامه صفحهء اوضاع بلاد روم و يونان و مغاربه در آن نوشته بود خاطرنشان پادشاه كرد ، نظر ايشان بر وضع عموريهء روم افتاد . علّامه را به بيان اشارت فرمود . بندگان علّامه اوّلا فصلى پاكيزه مشتمل بر دعا و ثناى پادشاه اسلام ادا فرمود . بعد از آن شروع در بيان احوال عموريه كرد . پادشاه را تقرير علّامه بسيار موافق افتاد . و چون به عزيمت شكار برآمده بود علّامه را فرمود كه چون من بازگردم بيا تا سخن گوييم كه به غايت خوش مىگويى . و در وقت سوار شدن به سعد الدّوله اشارت فرمود كه بگوى تا هرسه را بخوانند يعنى امير شاه و فخر الدّين مستوفى و پسر حاجى ليلى ؛ چه هرسهء ايشان را از روم گرفته آورده بودند . و مولانا به جهت امير شاه با سعد الدّوله بسيار گفتگو نمود و سعد الدّوله خاطر علّامه را مرعى داشته كس بر عقب پادشاه دوانيد و به شفاعت ملا قطب الدّين امير شاه را خلاص گردانيد و پسر حاجى ليلى را در ساعت به ياسا رسانيد و فخر الدّين را به موكّل دادند ، و بعد از يك هفته او را نيز به ياسا رسانيدند .\r\nو در بيست و سيم ماه رمضان آقبوقا و دولاداى و آلچى و قبان از روم رسيدند . و در پنجم ماه شوّال آقبوقا را باز به جانب روم فرستادند . و پادشاه باز در اين عيد رمضان به تبريز درآمد و فرمود تا در شهر تبريز چهار منبر نهادند و قضات و ائمهء اسلام و عامهء مسلمانان ظاهر شدند و به آيين هرچه تمام‌تر نماز عيد گذاردند ، و قضات و خطبا را به تشريفات پادشاهانه سرافراز\r\n\r\n","description":"","footnote":"","page_name":" 4206 ","page_number":498},
  {"content":"\r\n\r\nگردانيد و بازگردانيد . بعد از آن ارغون خان فرمود در موضع شنب « 1 » تبريز شهرى به وضع عموريّهء روم بنا كردند و آن شهر را ارغونيّه نام نهادند و امرا و اركان دولت را فرمود كه در آن شهر عمارات ملوكانه بنا كنند و كاريزها جارى سازند . و چون ارغون خان قبل از اتمام ارغونيّه وفات يافت ، پسرش غازان خان آن موضع را [ 364 ب 
  ] براى شهر ساختن مناسب نديد ، در آن موضع از براى خود مقبره‌اى بنا فرمود و آن را ابواب البرّ نام نهاد . اكنون آن موضع به شنب غازان اشتهار دارد .\r\nو ارغون خان چون بسيار عمارت‌دوست بود در سروباز نيز شهرى بنا كرد و اموال بسيار در آنجا صرف نمود . امّا چون آن نيز به اتمام نرسيده بود ، پسرش اولجايتو خدابنده سلطان آن را تمام كرد و به سلطانيه موسوم گردانيد و قلعه‌اى پادشاهانه در آنجا بنا نهاد و الحال آن شهر از مشاهير بلاد عراق است .\r\nو از جمله وقايع اين سال جنگ چهجو ، برادرزادهء سلطان غياث الدّين بلبن ، است با سلطان جلال الدّين خلج . و مفصّل اين مجمل آن‌كه سابقا قلمى شد كه بعد از آنكه سلطان جلال الدّين به ضرب شمشير حكومت هندوستان را از دست بلبنيان انتزاع نمود ، چهجو ، برادرزادهء بلبن ، را ولايت كزمانك‌پور داد . و چون چهجو به آنجا رفت جمعى كثير از فتنه‌انگيزان كه در زمان دولت بلبنيه اعتبار داشتند به خلجيان مطلقا التفات ننمودند و از دهلى گريخته نزد چهجو رفتند و او را بر مخالفت سلطان جلال الدّين و طلب ملك موروثى به جدّ ساختند و لشكر پياده بسيار براى او به هم رسانيدند . و چهجو به سخنان آن جماعت فريفته شده و به آن سپاه مغرور گشته متوجّه دهلى شد . و چون اين خبر به سمع سلطان جلال الدّين خلجى رسيد او نيز مستعدّ شده پسر كلان خود را كه به خانخانان مخاطب بود به نيابت خود در دهلى گذاشته متوجّه دفع چهجو شد .\r\nچهجو خود را به سلطان مغيث ملقّب گردانيده خطبه و سكّه به نام خود خواند . از امراى بزرگ سلطان بلبن ، امير على جاندار كه او را حاتم خان مىگفتند و خانه‌زاد سلطان بلبن بود - و وى ده جايگير داشت - نيز با چهجو همراه شده روى به خلجيان پيشتر به طريق قراول رفت و خود در عقب آهسته‌آهسته مىرفت ، و اركليخان كه از مشاهير دلاوران عصر بود ، دوازده كروه پيش از پدر مىرفت ، و چون به آب كلانكو رسيد بىتوقّف از آب عبور نموده به آن طرف فرود آمد كه از آن جانب لشكر ملك چهجو رسيد كه مانند مور و ملخ جمع شده بودند ، و هريكى از آن طايفه شرط كرده بودند كه به مجرّد رسيدن خود را بر چتر سلطان جلال الدّين رسانند و او را دستگير نموده به خدمت چهجو رسانند .\r\n\r\n\r\n","description":"","footnote":"\r\n( 1 ) . متن : شب ؛ جامع التواريخ : شم .\r\n","page_name":" 4207 ","page_number":499},
  {"content":"\r\n\r\nاتّفاقا قبل از آنكه سلطان جلال الدّين برسد اركليخان با جمعى از سوار خلج كه همه در تيراندازى آن‌چنان ماهر بودند كه در شب تار ديدهء مور و مار را به پيكان تير آبدار مىدوختند ، در برابر ايشان رسيده ، و راوتكان پت‌خور و باريكان موزه‌فروش چون سپاه خلج را بسيار اندك مشاهده نمودند ، بنياد شور و شعف كردند و در مقام جنگ و جدال درآمدند . اركليخان با آن جماعت معدود دست به تير كرده به يك شپهء تير آن‌چنان ايشان را از دود چاشنى چشانيد كه فى الحال روى به گريز نهادند ، و دليران خلج دست از تير بازداشته با شمشير ايشان را مانند گياه مىدرويدند . و چون امراى چهجو همه هندوستانيان بودند كه هرگز روى جنگ نديده ، در صدمهء اوّل راه فرار پيش گرفته مانند بنات النعش پراكنده و متفرّق گشتند . و ملك چهجو گريخته در ميانهء مواشى كه در آن حدود بود رفت ، و بعد از چند روز مقدّمهء آن لشكر او را بند كرده به خدمت سلطان جلال الدّين فرستاد . و از امراى مقرّب سلطان بلبن جمعى كثير را جوانان خلج اسير نموده دو شاخه‌ها در گردن ايشان نهاده به خدمت سلطان جلال الدّين آوردند .\r\nو چون نظر سلطان جلال الدّين بر آن جماعت كه اكثر ايشان در زمان سلطان غياث الدّين بلبن امراى معتبر بودند و الحال به آن خوارى و زارى گرفتار شده ، افتاد ، بسيار آزرده‌خاطر گشته فرمود كه دو شاخه‌ها از گردن ايشان بردارند و ايشان را از سركار خاصّهء خود لباس بزرگانه پوشانيد و در مجلس شراب خود حاضر كرد و با ايشان ملايمت بسيار و تلطّف بيشمار اظهار مىفرمود . و هرچند سلطان جلال الدّين گرمى و مهربانى بيشتر مىكرد ، ايشان را خجالت و انفعال بيشتر مىشد . جمعى كثير از خلجيان اين معنى را در سياست ملكى مخل دانسته به عرض رسانيدند كه اين جماعت حرام‌نمك را به سياست تمام بايد كشت تا ديگران عبرت گرفته دست از فتنه‌انگيزى بازدارند ، و هرگاه سلطان اين نوع كسان را اين‌چنين نوازش مىكرده باشد [ 365 الف 
  ] همه كس را هوس مخالفت و ياغيگرى خواهد . سلطان جلال الدّين در جواب آن جماعت چنين گفت : « اينها حرام‌نمكى نكرده‌اند ؛ چه ، من پادشاه ايشان نبوده‌ام كه مخالفت ايشان با من حرام‌نمكى باشد ، بلكه ايشان دولتخواهى سلسلهء ولىنعمت خود كرده‌اند و مىخواستند كه اين دولت از خانوادهء سلطان بلبن بيرون نرود . غايت آنكه چون ارادهء ازلى حقّ سبحانه تعالى به آن تعلّق گرفته كه چند روز اين حكومت ظاهرى در آخر عمر به من متعلّق باشد ، ارادهء ايشان به ظهور نرسيد . اكنون من چون با اين جماعت كه هريكى از ايشان قبل از اين به اندك مدّت آن حالت را داشتند كه اگر اندك التفات به من مىكردند نهايت اعتبار خود مىدانستم بىمروّتى كرده همه را به قتل رسانم ، اين هرگز از من به وجود نخواهد آمد .\r\n\r\n","description":"","footnote":"","page_name":" 4208 ","page_number":500},
  {"content":"\r\n\r\nبعد از آن فرمود تا ملك چهجو را كه يكى از زمين‌داران هندوستان او را گرفته به خدمت سلطان جلال الدّين آورده بود ، در محفّه‌اى نشانيده به ملتان بردند و به حاكم ملتان در باب او سفارش بسيار نوشت كه از خوردن و پوشيدن آنچه خواهد به او مىرسانيده و محافظت او مىكرده باشد ؛ و در اين باب نيز هرچند امراى خلج مبالغه نمودند كه شخصى كه وارث ملك باشد و چندگاه در اين ديار سكّه و خطبه به نام او باشد ، گذاشتن از سياست ملكى بسيار دور است ، مطلقا قبول نفرموده و جايگير ملك چهجو را كه عبارت از ولايت كره باشد به برادرزاده و داماد خود سلطان علاء الدّين ارزانى داشت و خود از بداؤن مراجعت نموده مظفّر و منصور به كيلوكهرى درآمد ؛ و در مقام تربيت سپاه و آبادانى ولايت شد ؛ و مهمّات ملكى را آن‌چنان نظام و قرار داد كه هيچ‌كس بر كسى ظلم و تعدّى نتوانست كرد . امّا جوانان خلج و جماعتى كار ناديده هميشه زبان طعن به سلطان جلال الدّين داشتند و در مجالس و محافل با يكديگر مىگفتند كه جلال الدّين هرچند شجاع و صف‌شكن است ، امّا چون مدّت عمر خود را در امارت و استيفاى لذّات و عيش و سرور گذرانيده از وى سطوت سلاطين و سياست پادشاهان نمىآيد كه ركن بزرگ جهاندارى است ؛ و كسى كه اين ركن اعظم پادشاهى را ندارد ، محال است كه سلطنت تواند كرد ، و ركن ديگر سلطنت و جهاندارى بخشش زر و خرج آن به افراط است و سلطان جلال الدّين در اين صفت نيز قاصر است .\r\nحاصل كلام آنكه پادشاهان را دو صفت ناچار است : يكى سياست كه از آن مخالفان و دشمنان بترسند ، و ديگر عطا و بخشش كه از ممرّ آن سپاهيان اميدوار باشند و از روى اخلاص و يك جهتى مهمّات را به پايان رسانند . و اين در باب سياست و قهر اعداى خود آن‌چنان است كه ياغيان را خلعت داده حريف مجلس خاص خود مىگرداند و شريك ملك با تعظيم و تكريم به ملتان كه سرحدّ ولايت است مىفرستد ، و دزدان و راهزنان را بسيار پيش مىآورند و ايشان را مانند مشايخ كبار و قاضيان سوگند مىدهد كه بعد از اين دزدى و راهزنى نكنيد ، و مىگذارد . و اكثر اوقات در سر ديوان مىگويد كه « من آدمى را كه بسته پيش من مىآورند ، نمىتوانم كشت . آرى در جنگ و معركه خونريزى مىتوانم كرد . »\r\nالقصّه جمعى از مقرّبان سلطان جلال الدّين كفران نعمت او را با خود قرار داده همّت بر دفع سلطان گماشتند و در مجلس شرابى كه در منزل ملك تاج الدّين كه از امراى بزرگ بود به هم رسيده بود و اكثر امراى خلج در آن مجلس جمع شده ، در حالت مستى بنابر عادت مقرّر كه هميشه در وقت مستى دشنام و فحش به سلطان جلال الدّين مىدادند و چيزهاى ركيك نامناسب به وى نسبت مىكردند ، و سلطان جلال الدّين دائما آن اوضاع ايشان را مىشنيد و مىفرمود كه « بر سخن مستان گرفت نبايد نمود كه مستان گه فراوان خورند . » امّا در اين مجلس\r\n\r\n","description":"","footnote":"","page_name":" 4209 ","page_number":501},
  {"content":"\r\n\r\nكار از دشنام گذرانيده روى به ملك تاج الدّين آورده گفتند : « اين ملك لايق پادشاهى تويى و سلطان جلال الدّين هيچ مناسبت به سلطنت ندارد » و جمعى گفتند كه « خلجان هرگز شايستهء سلطنت نبودند و در هيچ عهد خلج جهاندارى نكرده . اكنون ما سلطان جلال الدّين را از ميان برمىداريم و تو را به سلطنت مىنشانيم . » چنانچه يكى از آن ميان گفت كه « من كار سلطان جلال الدّين را به اين نيم شكارى تمام مىكنم . » و ديگرى در حالت مستى دست بر تيغ خود نهاد و گفت كه « من به اين تيغ او را مانند خيار تر به دو نيم مىزنم . » و همچنين هريكى بيهوده‌اى مىگفتند .\r\nاتّفاقا يكى از آن ميان برخاسته بيرون رفت و بىتوقّف خود را به خدمت سلطان جلال الدّين رسانيد و صورت مجلس شراب را به تفصيل بازگفت . و چون سلطان جلال الدّين بيشتر آنچه آن بدبختان از بيهوده در مجلس شراب از دشنام و [ 365 ب 
  ] غيره مىگفتند شنيده بود ، اين نوبت از شنيدن اين سخنان متأثر گشت ؛ چه ، اكثر كافر نعمتان به ملك تاج الدّين بيعت كرده بودند ، بنابراين ، طاقت صبر نياورده همان لحظه جمعى را فرستاد [ 
  ] « 1 » تيغ حاضر افتاده ، از ميان شما كدام مرد است كه اين تيغ بر دست گيرد و آشكارا درآويزد ؟ اينك من بىتيغ و سلاح نشسته‌ام . آن بىدولتان همه سر خجالت در پيش انداخته مانند گنگان خاموش ماندند . و سلطان جلال الدّين از خشم چيزها مىگفت . و چون شدّت سلطان اندك فرونشست ، يكى از ندماى سلطان ، ملك نصرت نام به واسطهء آنكه در مجلس سلطان بسيار گستاخ بود و اتّفاقا در آن مجلس نيز حاضر بود و سخنان زشت بسيار گفته بود ، در اين وقت او بنابر ظرافت و گستاخىاى كه داشت در جواب سلطان گفت كه « خداوند نيكو مىداند كه مستان در حالت مستى و سورت شراب نامعقول بسيار مىگويند و ژاژ مىخايند . آرى ما تو را كه همچون فرزندان مىپروريم خواهيم كشت و پادشاهى ديگر از تو مهربان‌تر پيدا خواهيم كرد و يا شما را به واسطهء اين نامعقول گفتن و بدمستى كردن گردن خواهيم زد و همچو ما ملكان و ملكزادگان كه چون خود را در پاى مركب تو مىريزند خواهى يافت . »\r\nو چون سلطان نيز در آن وقت شراب خورده و دماغش تر بود ، از اين جواب ناصواب ملك نصرت خشم و شدّت او بالكلّيه بر طرف شد و از روى نصيحت روى به طرف آن جماعت آورده فرمود كه « اى نادانان ، چنانچه شما در مجلس شراب به من مىگوييد اگر پادشاهى ديگر به جاى من مىبود به يك كلمه از آنها دمار از روزگار شما برمىآورد ، من مردى مسلمان‌ام و قهّارى و جبّارى نمىتوانم به خود قرار داد . حقّ سبحانه تعالى در طبيعت\r\n\r\n\r\n","description":"","footnote":"\r\n( 1 ) . جاى دو سه كلمه در متن بياض افتاده است .\r\n","page_name":" 4210 ","page_number":502},
  {"content":"\r\n\r\nمردم بسيار دشوار داشته ، مع هذا من از شما باكى ندارم ؛ چه ، هرگاه شما شكارى را در شكارگاه نتوانيد انداخت ، من دويست سيصد شما را تنها پيش مىاندازم و دمار از روزگار شما برمىآورم ، و اگر باور نداريد اينك اسب و ميدان حاضر و مهيّا . از شما غير از شراب خوردن و بيهوده گفتن و قمار باختن و شاهد بازى كردن كارى ديگر نمىآيد . و من چون مردى و مردانگى شما را نيك مىدانم ، از اين سخنان شما كه پرپوچ است ، خيال تصوّر كرده ، در مقام جزا و سزاى شما درنمىآيم . امّا صلاح حال شما در آن است كه بعد از اين زبان خود را از اين گفت و شنيدها بازداريد كه آدميزاد دائما به يك وضع نمىباشد . مبادا از من به شما آزارى برسد ! »\r\nو غرض از نقل اين حكايت آن بود كه سلطان جلال الدّين خلج بسيار صاحب‌وقار و كم‌آزار بود ؛ چه ، ساير مردم در اين نوع امور صبر نمىتوانند چه جاى پادشاهى كه قادر بر انتقام باشد .\r\nو از جمله حكايات خلق و تحمّل و وقار سلطان جلال الدّين خلج حكايت ملا سراج الدّين ساوى و حكايت منداهر است . و حال آن حكايت آن است كه در ايّامى كه سلطان جلال الدّين از جانب سلطان غياث الدّين بلبن ايالت صوبهء سامانه يافت ، اتّفاقا نويسندهء سلطان نسبت به ملا سراج الدّين ساوى كه در آن وقت در سامانه مىبود ، در باب مال ديوانى گرفتن ظلمى و تعدّى كرده بودند ، بنابراين ، ملا سراج الدّين از روى آزردگى خاطر بيتى چند در هجو سلطان جلال الدّين خلج و طايفهء خلجان گفته آن ابيات را به « خلجىنامه » مشهور ساخت . و چون در همان ايّام آن ابيات به گوش سلطان جلال الدّين رسيده بود ، در مقام تأديب ملا سراج الدّين شده بهانه مىخواست . و ملا سراج الدّين چون دانست كه جايگيردار سامانه در مقام آزار اوست ، بالضّروره از سامانه به طرفى ديگر رفت . منداهر چنين بود كه هم در آن ايّام منداهر ديه كتيهل را ، از جمله جايگير سلطان جلال الدّين « 1 » ، كه به قصد دفع او برآمد ، زخمى منكر بر روى سلطان زده بود ، چنانچه اثر او بر روى او ظاهر و هويدا مىنمود . الحال چون حق سبحانه تعالى سلطنت هندوستان به سلطان جلال الدّين ارزانى داشت ملا سراج الدّين و منداهر با يكديگر ملاقات نموده گفتند كه عن قريب است كه سلطان جلال الدّين كس به طلب ما فرستاده زن و فرزند ما را به سياست هرچه تمام‌تر به مردم مىدهد و ما را به بدترين وجوه مىكشد . پس اولى و انسب آن است كه ما پيش از آنكه به طلب ما كسان بفرستد ، ريسمان در گردن انداخته به درگاه او رويم تا هرسياستى كه خواهد نسبت به ما به فعل آورده دست از زن و فرزند و ناموس ما بازدارد .\r\n\r\n\r\n","description":"","footnote":"\r\n( 1 ) . متن مغشوش است .\r\n","page_name":" 4211 ","page_number":503},
  {"content":"\r\n\r\nپس به اين معنى راضى شد و فى الحال از زن و فرزند و خويش و پيوند وداع آخرت كرده متوجّه دهلى شدند . چون به آنجا رسيدند ريسمان در گردن خود انداختند و به در خانهء سلطان جلال الدّين [ 366 الف 
  ] رسيدند . سلطان فرمود كه هردو را حاضر سازند . چون ايشان را به اندرون درآوردند و نظر سلطان به ملا افتاد ، از براى وى تعظيم كرد و او را در كنار گرفت و خلعت خاصهء خود را به وى ارزانى داشت ، و دهى كه ملا سراج الدّين در آن بود با دهى ديگر بر وى مسلّم داشته همان لحظه فرمان آن دو ده را جهت او فرستاد . و ملّا را از جمله ندما و اهل مجلس خود گردانيد ، و منداهر را تعريف بسيار كرد و گفت در شمشيربازى مثل اين مرد تا اين زمان من نديده‌ام . پس يك لك چتيل مواجب او را تعيين نموده و منداهر را نيز داخل سرهنگان خاصهء خود گردانيد .\r\nاز جمله حكايات عجيبه كه بر راستى سلطان جلال الدّين خلجى دلالت مىكند آن است كه روزى به خاطر عاطر ايشان گذشت كه چون ما مكرّر با مغول جنگ كرده‌ايم اگر ما را در منبر به اين لقب كه « المجاهد فى سبيل اللّه » ياد كنند دور نخواهد بود ، بنابراين ، به ملكه جهان يعنى مادر فرزندان خود گفت كه چون ارباب علم و صدور و قضات جهت مبارك‌باد سر ما يا امرى ديگر به در حرم آمده دعا رسانند ، تو كس به ايشان فرستاده بگوى كه شما از سلطان درخواست كنيد كه او را روز جمعه بر منبر « المجاهد فى سبيل اللّه » مىخوانده باشند . اتّفاقا در همان پنج و شش روز صدر و قاضى و جمعى ديگر از علما به مبارك‌بادى كار خير قدر خان با دختر سلطان معزّ الدّين كيقباد به در حرم آمده دعا رسانيدند . ملكه جهان كس پيش ايشان فرستاده پيغام مذكور را به ايشان رسانيد و ايشان آن سخن را بسيار پسنديده و مناسب دانسته روز ديگر به مبارك‌بادى سر ماه پيش سلطان آمدند . و قاضى فخر الدّين كه سرآمد روزگار علماى آن وقت بود ، به عرض رسانيد كه صدور و قاضيان و علماى هندوستان از سلطان التماس آن كردند كه چون سلطان مكرّر با مغولان كافر جهاد كرده نام نامى ايشان را به لقب « المجاهد فى سبيل اللّه » بر منبرها ياد مىكرده باشند .\r\nسلطان اين كلمات چون از قاضى فخر الدّين شنيد آب از ديدهء او روان گرديد ، گفت : « اى قاضى فخر الدّين ، اين سخن را ملكه جهان بنابر تعليم من بر شما گفته ، امّا بعد از آنكه من به او اين سخن را گفتم ، با خود انديشه كردم كه در اين مدّت كه با مغول جنگ مىكنم هرگز محض از براى خداى عزّ و جلّ و طمع شهادت و قصد بلند گردانيدن معالم اسلام با ايشان جنگ نكرده بودم ، بلكه هميشه غرض من آن بود كه نام و آوازهء من بلند شود تا در ميان صاحبان شمشير مرا اعتبارى بوده باشد ، يا از براى خلاصى خود از شرّ ايشان جنگ كردم ، و هرگاه چنين بوده باشد چگونه من خود را به دروغ « المجاهد فى سبيل اللّه » بخوانم . »\r\n\r\n","description":"","footnote":"","page_name":" 4212 ","page_number":504},
  {"content":"\r\n\r\nو هرچند علما و صدور و قضات در اين باب مبالغه نمودند و از براى دغدغهء سلطان وجوه و تأويلات پيدا كردند ، سلطان قبول نكرد . و امثال اين حكايات از راستى و تواضع از وى بسيار است اگر كسى ميل مطالعهء احوال او به تفصيل دارد به تاريخ ضياء برنى رجوع نمايد كه وى در اين باب سخن بسيار نوشته و مجالس عيش و طرب او را به بسط تمام آورده كه ايراد آن در اين مقام چندان لطفى ندارد .\r\nو از جمله حوادث غريبه كه در زمان سلطان جلال الدّين خلجى در دهلى گذشته كشته شدن سندى موله بود . و ضياء برنى اين قضيه را چنين آورده كه سندى موله درويشى بود كه در عهد سلطان بلبن از جانب مغرب زمين به دهلى آمده بود و حالتى عجيب داشت ، چه از هيچ‌كس خبرى نمىگرفت و هرروز آن مقدار طعام و حلوا براى مردم مىكشيد كه امرا بلكه سلاطين را مثل آن طعام‌ها هرروز ميسّر نبود ، بنابراين ، جميع مردم او را كيمياگر اعتقاد داشتند و او رياضت بسيار مىكشيد و زن و كنيزك نگاه نمىداشت و به نماز جماعت حاضر نمىشد ، بلكه تنها نماز مىكرد . و خانقاه بزرگ در بيرون دهلى ساخته بود و هميشه مردم بسيار بر سر طعام او حاضر مىشدند . و روزى بود كه ده هزار من ميوه و پانصد گوسفند و بز در خانقاه او خرج مىرفت و قاعدهء او اين بود كه هرگاه چيزى از كسى خريدى بهاى او اين‌چنين مىداد كه به وى مىگفت كه در فلان جا سنگى يا خشتى هست برو و آن را بردار و هزار تنكه و آنچه به وى بايستى داد از آنجا بردار .\r\nاتّفاقا چون آن خشت را برمىداشت آن‌چنان تنكه نقره يا طلا مىيافت كه خيال مىكرد همان لحظه از دار الضّرب برآورده‌اند . و اين سندى موله اگرچه در زمان سلطان بلبن آمده بود ، امّا در آن وقت چندان شهرت نداشت و از بيم سلاطين بلبنى خروج به افراط بسيار نمىتوانست كرد و ليكن در عهد مغرّى كه زمان بىخبرى و غفلت بود ، سندى موله شهرتى تمام كرد و [ 366 ب 
  ] به خاطرخواه خود خرج به افراط مىنمود و اكابر و اعيان پيش او مىرفتند و او قطع نظر از طعام دادن به مردم آنها را رعايت بسيار مىكرد و هزار تنكه و دو هزار تنكه به مردم مىداد ، بنابراين ، در زمان حكومت مغرّى آمدوشد خلايق به خانقاه سندى موله بسيار شد و مردم از اطراف و جوانب بر وى هجوم آوردند و آوازهء او در عالم انتشار يافت ، تا آنكه سلطنت به خلجيان انتقال يافت و سلطان جلال الدّين بر سرير حكومت هندوستان متمكّن گشت .\r\nو در اوايل زمان سلطنت او كار سندى موله زياده از اوّل شد ؛ چه خانخانان ، پسر بزرگ سلطان جلال الدّين در سلك مريدان و مخلصان او بوده ، و بندگان سندى موله خانخانان را پسر خواند ، بنابراين ، امرا و اركان دولت سلطان جلال الدّين اكثر اوقات به خدمت سندى موله\r\n\r\n","description":"","footnote":"","page_name":" 4213 ","page_number":505},
  {"content":"\r\n\r\nمىآمدند و شب و روز در خانقاه مىبودند و از اقسام تنعمّات آنچه ايشان را در منازل خود ميسّر نبود در خانقاه سندى موله مهيّا و آماده مىيافتند . و در اين اثنا قاضى جلال الدّين كاشانى سمرقندى كه از جمله قاضيان معتبر بود امّا بسيار فتنه‌انگيز ، به اتّفاق به خدمت سندى موله رسيد و ميان ايشان قواعد محبّت و دوستى انتظام يافت و خصوصيت به آنجا رسيد كه قاضى دو شب و سه شب با سندى موله در خلوت تنها مىبود . جمعى ديگر از امرازادگان زمان بلبن كه در دولت سلطان جلال الدّين از مرتبه افتاده به نان محتاج مىبودند نيز روى به خانقاه سندى موله آورده آنجا مىبودند ؛ چه ، هميشه طعام‌هاى گوناگون مهيّا بود و از سركار سندى موله خرجى نيز به ايشان مىرسيد .\r\nآخر الأمر رفته‌رفته بر مردم ظاهر شد كه سندى موله در فكر سلطنت افتاده و غرض او از جمعيت خلايق تحصيل مرتبهء سلطنت است نه آنكه او براى خدا به مردم طعام مىدهد . و اين معنى اين‌چنين ظاهر شد كه اوباشان ناپاك به اتّفاق قاضى جلال الدّين سمرقندى كاشانى و جمعى ديگر از خانزادگان و ملكزادگان با سندى موله در خلوت نشسته قرار سلطنت بر سندى موله دادند و قاضى جلال را نصب قاضىخانى و حكومت دادند . همچنين يك‌يك از خانزادها و ملكزاده‌ها به اشتهاى خود هرجايى كه آرزوى آن داشتند نامزد خود كردند و برنجين كوتوال و هفتها پهلوان متكفّل آن شدند كه روز جمعه در وقت نماز خود را فدوىوار بر سلطان جلال الدّين رسانيده كار وى را به اتمام رسانند .\r\nاتّفاقا يكى از اهل آن مشورت و هنگامه از ايشان رنجيده كيفيّت مجلس را مفصّلا به سمع سلطان جلال الدّين رسانيد . سلطان ، سندى موله را با جميع آن مردم حاضر گردانيد و از ايشان حقيقت حال استفسار كرد . ايشان بالاتّفاق منكر شده گفتند كه ما اصلا بر اين حال اطّلاع نداريم و هرگز اين نوع چيزى به خاطر ما نگذشته . و چون انكار ايشان به هيچ‌وجه ثابت نتوانستند نمود سلطان جلال الدّين فرمود كه تا در بيرون دهلى آتشى عظيم افروختند و خود با جميع امرا و سپاه بيرون آمده در پيش آن آتش در بارگاهى كه از براى او برپا كرده بودند قرار گرفت و فرمود كه سندى موله با قاضى كاشانى و كوتوال برنجين و هنتها و آن ديگران به اتّفاق بيايند و از اين آتش بگذرند تا راستگو از دروغگو ظاهر گردد . و چون در اين باب از علماى وقت استفسار طلبيد ، ايشان فتوا ندادند و گفتند كه آتش بالطبع سوزنده باشد و راستگو و دروغگو را يكسان خواهد سوخت و هيچ‌كس از دست آتش خلاص نخواهد شد . آخر الأمر سلطان جلال الدّين ، قاضى جلال را به قضاى مداران فرستاد و آن خانزادگان و ملكزادگان را از ولايت هندوستان اخراج كرد و آن پهلوان و كوتوال را كه متكفّل كشتن سلطان شده بودند به سياست تمام به قتل رسانيد ، و سندى موله را بسته پيش كوشك سلطان بردند و در آنجا\r\n\r\n","description":"","footnote":"","page_name":" 4214 ","page_number":506},
  {"content":"\r\n\r\nساعتى سلطان با او مباحثه كرد . آخر الأمر اركليخان پسر سلطان از بالا پيلبان را اشارت كرد تا پيل را بر سر سندى موله براند و او را زير پاى پيل نرم ساخت .\r\nضياء برنى كه در آن زمان از جمله اكابرزاده‌هاى وقت بود گويد كه من ياد دارم كه روز قتل سندى موله بعد از كشتن او آن‌چنان بادى برخاست كه تمام عالم تاريك در نظر مىآمد و ساعتى نيك كس كس را نمىشناخت . و آن سال مطلقا باران نشد ، و در دهلى آن‌چنان قحط به هم رسيد كه خلقى بسيار از گرسنگى هلاك شدند ، و در زمين سوالك نيز يك قطره باران نشد . بنابراين ، هندوان آن سرزمين با زن و بچه [ 367 الف 
  ] به دهلى مىآمدند و از غايت گرسنگى بيست و سى يك جا مىشدند و خود را به آب جون مىانداختند تا غرق مىشدند . و بعد از كشته شدن سندى موله شروع در ادبار دولت سلطان جلال الدّين شد ، تا آنكه بالكلّيه دولت از دست ايشان برفت .\r\nو نيز ضياء برنى در تاريخ فيروزشاهى آورده كه قبل از آنكه سندى موله به دهلى آيد در اثناى راه وقت توجّه به دهلى او را با شيخ فريد اتّفاق ملاقات افتاد و دو سه روز در منزل شيخ فريد توقّف كرده بود . روزى در اثناى صحبت داشتن ، شيخ فريد با سندى موله گفت كه « تو مىخواهى كه دهلى روى و در آمدوشد خلق به روى خود بگشايى و بارنامه از براى خود پيدا كنى . در آن باب ما به تو چيزى نمىگوييم . آنچه صلاح خود دانى تو را كسى مانع نخواهد بود .\r\nامّا از من يك وصيت نگاه دار بايد كه با ملوك و امرا اختلاط نكنى و آشنايى آنها را موجب هلاكت خود دانسته از آمدوشد ايشان در خانقاه خود اجتناب نماى .\r\nآخر الأمر چون سندى موله وصيّت شيخ فريد - كه عين صواب بود - نگاه نداشت ، رسيد به او آنچه رسيد .\r\nو از جمله وقايع اين سال يعنى سال ششصد و هفتاد و نهم از رحلت آن بود كه سلطان جلال الدّين به جانب ريتنهور لشكر كشيد . و در آن ايّام پسر كلان سلطان جلال الدّين ، خانخانان ، نمانده بود . سلطان جلال الدّين پسر ميانى خود اركليخان را چتر داده در كيلوكهرى به جاى خود گذاشت و متوجّه ريتنهور شد . و در رفتن جهاين را بگرفت و بتخانه‌هاى ايشان را خراب كرد و از ولايت جهاين و مالوه غنايم بسيار به دست آورد و سپاه سلطان جلال الدّين صاحب مال و جاه شدند ، و راى ريتنهور با زن و بچه و سپاه خود از راوتان و غير آن به قلعه درآمده حصار را ضبط نمود . سلطان جلال الدّين در مقام گرفتن قلعهء ريتنهور شده فرمود تا مغربىها راست كنند و سباطها و كركج‌ها برانند . در اثناى آنكه مردم در استعداد قلعهء ريتنهور آمده چون قلعه را مشاهده نمودند انديشهء بسيار نمود و در آخر روز باز به جانب جهاين رفت و صباحى اركان دولت و امراى خود را طلب داشت و به ايشان گفت كه « من مىخواستم قلعهء\r\n\r\n","description":"","footnote":"","page_name":" 4215 ","page_number":507},
  {"content":"\r\n\r\nريتنهور را محاصره نمايم ، امّا ديروز چون آن قلعه را ملاحظه كردم بر من يقين شد كه گرفتن اين قلعه تا آنكه چندين هزار مسلمان ضايع نشوند ممكن نيست ، و من چون يك مسلمان را بهتر از چندين هزار از آن قلعه مىدانم و بعد از كشته شدن چندين مسلمان و بيوه شدن چندين عورات و يتيم ماندن چندين اطفال ، مال‌هاى آن قلعه به من چه كار آيد ؟ بنابراين ، ترك آن عزيمت نموده متوجّه دهلى مىگردم . »\r\nاحمد حب كه از مقرّبان سلطان جلال الدّين بود و داخل در مشورت ملكى ، به عرض رسانيد كه « سلاطين در وقت جهانگيرى ملاحظهء كشته شدن مردم نبايد كرد . ديگر آنكه اگر خداوند عالم ترك گرفتن اين قلعه كرده بازگردد ، اين قلعه را خيال ديگر به خاطر خواهد رسيد و پاى از دايرهء خود بيرون نهاده در خرابى ملك خداوند عالم دست دراز خواهد نمود . »\r\nسلطان از سخن احمد حب آزرده‌خاطر شده با وى گفت كه « گويا خيال تو آن است كه من نمىدانم كه سلاطين را از كشتن و كشته شدن مردم پروا نمىباشد . ايشان را غرض نام خود است ، چنانچه اگر بر سر قلعهء خالى صد هزار كس را به كشتن دهند هيچ‌چيز به خاطر ايشان نمىرسد . امّا اين كارهاى مسلمانان و جماعتى كه به بازگشت آخرت معتقدند نيست . اين افعال جبّاران و فراعنه است . من بارها به تو گفته‌ام كه من پيروى و متابعت فرمان رسول خدا مىنمايم . آنچه ايشان مىنمايند در اداى آن تا جان همراهم و آنچه ايشان از آن منع كردند من هرگز دانسته گرد آن نخواهم گشت ، و تو هربار ما را متابعت سلاطين جبار مىفرمايى و چنان مىكنى كه من رسوم و آيين سلاطين جبّار و قهّار نشنيده‌ام و نمىدانم . »\r\nو در اين باب ميانهء ايشان چيزها بسيار مذكور شد كه تفاصيل آن در تاريخ ضياء برنى مسطور است . و سلطان جلال الدّين ترك حصار قلعهء ريتنهور كرده به جانب دار السلطنهء دهلى بازگشت .\r\n\r\n","description":"","footnote":"","page_name":" 4216 ","page_number":508},
  {"content":"\r\n\r\n\r\nذكر وقايع سال ششصد و هشتادم از رحلت خير البشر « 1 »\r\nكه سال ششصد و نودم از هجرت باشد . در بيست و چهارم ماه محرّم اين سال ارغون خان از آب كر گذشته در باغچه‌اى كه در ارّان داشت فرود آمد . بيمارى وى روى به ازدياد نهاد و كار به جايى رسيد كه امرا از حيات او نااميد و مأيوس شدند . طغاچار و ديگر امرا كه از يكديگر رنجيده بودند همه به اتّفاق ، با سعد الدّوله - كه در اين وقت حال ارغون خان را نوع ديگر مشاهده كردند - بد افتادند ؛ و در چهاردهم صفر طغاچار و قونجوق‌بال با توكال و طغان متفق گشته با يكديگر سوگند خورده به اتّفاق قصد مخالفان خود كردند و بيشتر از همه شكايت سلطان ايداچى در ميان آورده گفتند كه قامى گفته است كه اطفال خرد هولاچو [ 367 ب 
  ] و قرانوقاى را ديدم كه پيش ارغون آمده گفتند كه به چه گناه ما را [ فرمودى 
  ] كشتن ؟ ارغون در جواب ايشان گفت كه من از كشتن شما خبر ندارم . سلطان ايداچى شما را بىاجازت من كشته .\r\nبنابراين ، در روز آدينه بيست و هفتم ماه صفر سلطان ايداچى را با جمعى ديگر از امرا گرفته در يارغو كشيدند كه اطفال مذكور و طوغچاق خاتون را چرا كشتى ؟ گفت : به حكم يرليغ امرا .\r\nاوردوقيا را پيش ارغون فرستادند كه از وى تحقيق نموده بيايد .\r\nبنابه قرارداد بازگشته و گفت كه عجب اگر اين‌چنين گفته باشد . امرا گفتند چون وى سخن نمىتواند گفت پس تو ايشان را به دل خود هلاك كرده باشى . موجب بيمارى پادشاه ظلم و جور تست . چرا بايد گناه تو كنى و كيفر او كشد ؟ بنابراين بهانه ، در غرّهء ماه ربيع الأوّل او را به ياسا رسانيدند ، و همان روز به طوى روززادن [ شهزاده 
  ] ختاى اغول مشغول گشتند و جوشى و\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4217 ","page_number":509},
  {"content":"\r\n\r\nاوردوقيا را بگرفتند و طغان را بفرستادند تا قوچان و سعد الدّوله را بگرفت . جوشى ، طغان را هلاك گردانيد و روز ديگر در خانهء طغاچار ، اوردوقيا و سعد الدّوله را به يارغو درآورده هر دو را به ياسا رسانيدند ؛ و توكال و طغان به خيل خانهء سعد الدّوله رفتند و لشكريان آغاز تاراج كردند و خانه‌هاى مسلمانان و جهودان را كه در حوالى خانهء سعد الدّوله بودند همه را تاراج كردند و زمين‌هاى خيمه و خرگاه را به واسطهء دفينه بكاويدند و سحرگاه لشكرها به حركت آمده در اردوى ارغون خان آن‌چنان فتنه و شور برخاست كه مردم خيال كردند كه قيامت قايم شده .\r\nو روز شنبه هفتم ماه ربيع الأوّل وقت چاشتگاه ارغون خان در باغچهء ارّان وفات كرد و در اردوهاى او تعزيه داشتند ؛ و روز دوشنبه نهم ماه صندوق او را به جانب سجاس بردند ؛ و روز پنجشنبه دوازدهم آىقبان اقتاچى را به خراسان فرستادند تا شهزاده غازان را زود بياورد ؛ و روز ديگر تايتاق پسر قوباى نويان را به طلب شهزاده بايدو به جانب بغداد فرستادند ؛ و لگزى را جهت طلب شهزاده گيخاتون به جانب روم فرستادند ؛ و امرا چند گروه شدند ، چنانچه به وقت كوچ زياده از بيست جا آواز كهورگاى مىآمد . و چون شهزاده بايدو بسيار باوقار و باحيا بود و بر امرا و لشكر هرگز حكمى نكردى ، طغاچار و قونجوق‌بال و طغان و توكال از عظمت و جبروت غازان مىترسيدند و بايدو را مىخواستند ، و امرا شيكتور و سماغارنويان و دولاى ايداچى و تگنا و ايلچيداى قوشچى و بوغداى و امراى دست چپ با ايشان در باب گيخاتو متّفق و او هنوز نرسيده بود كه يازدهم ماه ربيع الأوّل در باب آن كنگاچ كردند و بر خاتونان عرضه داشته ، سماغازنويان را به روم فرستادند و ديگر روز باليه‌زاد را بر عقب لگزى فرستادند كه او را بازگرداند ؛ و بيست و يكّم عزّ الدّين جلال را كه نايب سعد الدّوله بود به قتل رسانيدند ، تا غرّهء ربيع الأوّل دو نوبت ايلچيان از خراسان رسيدند و خبر تشويش و فتنه كه در آن ولايت روى داده بود آوردند ؛ و روز آدينه بيست و ششم امرا بالاتّفاق جمع شده ايلچيانى را كه از جانب شهزادگان آمده بودند بازگردانيدند ؛ و هشتم ماه جمادى الأولى امير الادو از عراق و خراسان برسيد و خبر از خروج لران آورد كه بايدو شحنهء اصفهان و جمعى كثير از مغولان را به قتل رسانيده‌اند و اصفهان را متصرّف شده ، و لشكرهاى مغول كه در آن حدود بودند از دفع ايشان عاجز آمده در اطراف و جوانب آن ولايت پراكنده شدند .\r\nامرا چون اين خبر شنيدند ، دولاداى ايداچى را به دفع استيلاى لران نامزد كرده به جانب اصفهان فرستادند ؛ و روز چهارشنبه بيست و دويم ماه جمادى الأوّل شهزاده سوكا از امرا چوبان و قورمشى پسر اليناق اوردوهاى خواتين را كوچانيده به جانب آلاتاغ به عزم ديدن شهزاده گيخاتون روانه شدند ؛ و اين كنگاچ به اتّفاق توكال « 1 » بود و بولارغوقياتى ، كه امير چهار\r\n\r\n\r\n","description":"","footnote":"\r\n( 1 ) . متن : توغال .\r\n","page_name":" 4218 ","page_number":510},
  {"content":"\r\n\r\nهزاره بود ، نيز بر عقب ايشان رفت و بدان سبب كار بايدو بشكست ؛ و آن معنى از تدابير اوروك خاتون بود ؛ و ديگر روز امرا در موضع كوى بولداغ از حدود سغورلوق « 1 » به خدمت شهزاده غازان رسيدند ؛ و شب بيست و پنجم ساتى « 2 » و قوبان و توداچو بگريختند و عازم روم شدند تا به خدمت گيخاتو پيوندند ؛ و روز ديگر شب ايواغلانان اردوها را نيز برفتند ؛ و شب ديگر ايلچيداى قوشچى و تيمور بوقا ، و ديگر شب قونجوق‌بال و تمامت متوجّه خدمت گيخاتو شدند و پادشاهى به اتّفاق بر گيخاتو مقرّر شد .\r\n\r\nذكر خواتين و فرزندان ارغون خان\r\nوى را خواتين و قمايان بسيار بود امّا آنچه از ايشان فرزند داشتند يا اعتبارى بودند پيشتر از همه قتلغ خاتون دختر تنگز كورگان از قوم اويرات بخواست ، و چون او فوت شد برادرزادهء او اولجتاى دختر ساروچه ، خواهر امير ايرنجين از قوم كرايت و ساروجه [ 368 الف 
  ] برادر توقوز خان خاتون بود ، بعد از اوسلچوق خاتون بود ، دختر سلطان ركن الدّين روم ، و بعد از آن بلغان خاتون ، و چون او وفات كرد دختر اوتمان پسر ابتاى نويان از قوم قنقرات خواست . و بعد از آن از قمايان پدر توداى خاتون را بستد و او را به جاى مرتاى خاتون بنشاند ، و ديگر قولتاق ايگاچى « 3 » از قوم دورمان مادر غازان خان بود ، و ديگر قوتى دختر قتلغ بوقا ، و ديگر اركه ايگاچى ، كه اوّل قماى اباقا خان بود و بعد از آن ارغون خان او را بگرفت .\r\nامّا پسران ارغون ، چهار بودند : اوّل غازان خان كه مادرش قولتاق ايگاچى « 4 » بود . دويم ييسو تيمور . سيم اولجايتو ، هردو از اوروك خاتون . چهارم ختاى اغول ، مادر او قتلغ خاتون ، و پيشتر او سنكوكاس نام بود .\r\nو چهار دختر داشت : دختر اوّل ، اولجتاى ، از اوروك خاتون كه اوّل نامزد قونجوق‌بال بود و بعد از آن به آق‌بوقا دادند پسر املكان نويان ، و بعد از آنكه آق‌بوقا كشته شد اولجتاى را پسر آق‌بوقا گرفت و امير شيخ حسن بزرگ از اين خاتون به وجود آمد . دختر ديگر ، اولجاى تمور . اين هم از اوروك خاتون بود . او را به توكال دادند ، و بعد از آن به امير قتلغشاه نويان ، و در پيش امير قتلغشاه نماند . دختر سيم ، قتلغ تيمور . هم او نيز از اوروك خاتون بود ، و اين دختر به شوهر نارسيده وفات يافت . چهارم ، دلانچى « 5 » از بلغان خاتون ، او نيز در خردسالى فوت شد .\r\n\r\n\r\n","description":"","footnote":"\r\n( 1 ) . متن : سقوريق .\r\n( 2 ) . متن : ساقى .\r\n( 3 ) . متن : بولداى ابكاجى .\r\n( 4 ) . متن : بولداى ايكاجى .\r\n( 5 ) . متن : ييسجى .\r\n","page_name":" 4219 ","page_number":511},
  {"content":"\r\n\r\n\r\nذكر جلوس گيخاتوبن اباقا خان بن هلاگو خان بر سرير حكومت و خانى ايران‌زمين\r\nبعد از فوت ارغون خان اوّلا اكثر امرا بدان بودند كه بايدو را به پادشاهى بنشانند ، امّا چون امير چوبان و قرومشى و ديگر امرا عازم خدمت گيخاتو شدند . آن جماعت در باب پادشاهى بايدو سست شدند و مع هذا بايدو نيز قبول نمىكرد و طغان كه در آن باب مبالغهء بسيار داشت چون صحبت بر اين منوال مشاهده كرد از ترس بگريخت تا به گيلان رود . امرا لشكر بر عقب وى فرستادند تا او را گرفته آوردند . و شهزاده بايدو او را حمايت كرد تا رسيدن گيخاتو پيش خود نگاهداشت . و گيخاتو چون دانست كه امرا منتظر وىاند ، از روم متوجّه ايران شد و در آلاتاغ به خواتين و امرا و شهزادگان رسيد و تمام به اتّفاق يكديگر روز يكشنبه بيست و چهارم ماه رجب اين سال در حدود اخلاط شهزاده گيخاتو را بر سرير خانى نشانيدند ، و شهزاده گيخاتو بعد از فراغ از مراسم طوى و عشرت تمامى امرا را به يارغو پرسيدن بازداشت و غرض گيخاتو تحقيق حادثهء امرا و قتل ارغون خان و امرا بود .\r\nبنابراين ، اوّلا همه را در حضور جمع كرده از شيكتور نويان پرسيد حقيقت اين معامله چگونه بود ؟ شيكتور نويان در جواب گفت كه « جميع امرا در خدمت پادشاه جهان حاضرند ، از ايشان تفحّص بايد نمود تا از سخن هريك گناه بنده و از آن هريك ظاهر شود . امرا بالاتّفاق گفتند كه اوّل طغاچار و قونجوق‌بال آغاز فتنه كردند ، بعد از آن با سماغار و تگنا گفتند ، و در آخر آن‌كه با يكديگر سوگند خورده و قرار به كشتن آن جماعت كه كشته شده‌اند داده بودند ، شيكتور نويان گفتند . او گفت : « در هرچه شما كنگاچ كرديد من نيز با شما متّفق‌ام . »\r\nچون سخن امرا به اينجا رسيد شيكتور نويان گفت كه « جايى كه چندين امير غالب و مستولىاند و تدبيرهاى فاسد كنند ، بنده مردى پير و ضعيف و برادرانم كه به وجود ايشان مستظهرم در روم ملازم بندگى پادشاه ، اگر خلاف ايشان گفتمى سر خود را بازنيافتمى ، و با من همان خطاب رفتى كه با جوشى و اوردوقيا [ رفت 
  ] . گيخاتو عذر او مسموع داشت و او را از يارغو بيرون كرد . بعد از اتمام يارغو امرا را سيور غاميشى فرمود به غير از شيكتور نويان .\r\nديگر امرا چون بر عفو پادشاه اعتماد داشتند به گناه خويش اعتراف كردند ، و طغان همچنان محبوس بود و زنان و پسران اوردوقيا قصاص خون پدر مىخواستند . آقبوقا كه با طغان بد بود گفت اگر او را نكشند بعد از اين هيچ آفريده به دل راست كوچ نخواهد داد . گيخاتو فرمود :\r\n« هرآينه كسى كه چنين كند سزاى او چنين باشد . » آقبوقا چون آن لفظ را از پادشاه شنيد بيرون آمد و كودكان اوردوقيا را بفرستاد تا كار طغان را تمام كردند .\r\nو روز آدينه چهارم ماه رمضان اين سال باز گيخاتو به جانب بلاد روم مراجعت نمود و در ممالك ايران نيابت مطلق خود را به شيكتور نويان [ 368 ب 
  ] تفويض نمود ، و شيكتور نويان به\r\n\r\n","description":"","footnote":"","page_name":" 4220 ","page_number":512},
  {"content":"\r\n\r\nتبريز آمد و به اتّفاق امرا به قشلاق ارّان رفت و در موضع قراچالى « 1 » كه يورت قديم او بود ، نزول كرد و به ساختن مهمّات و مصالح ممالك مشغول شد و ايلچيان و آل تمغاها به اطراف ممالك روانه گردانيد .\r\n\r\n\r\n","description":"","footnote":"\r\n( 1 ) . متن : قراچار .\r\n","page_name":" 4221 ","page_number":513},
  {"content":"\r\n . \r\n","description":"","footnote":"","page_name":" 4222 ","page_number":514},
  {"content":"\r\n\r\n\r\nذكر وقايع سال ششصد و هشتاد و يكم از رحلت خير البشر\r\nكه سال ششصد و نود و يكم از هجرت آن سرور ، عليه و آله التّحيّة من الملك الاكبر ، است . در اواخر اين سال شيكتور نويان با امرا در قشلاق ارّان بود كه خبر وفات شهزاده زنبو پسر يشموت كه در روز شنبه بيست و ششم اين سال در جغاتو فوت شده بود رسيد . گيخاتو شهزاده انبارچى را با يك تومان لشكر به جانب خراسان فرستاد و او جهت قشلاميشى در حدود رى توقّف نمود ؛ و طغاچار با شيكتور نويان نوكر بود از وى به بهانهء ديدن فرزندان اجازت خواست و متوجّه خانه‌هاى خود شدند ؛ و صدر الدّين زنجانى كه نايب او بود سايا نام قزوينى را پيش برادر خود ، قطب الدّين ، كه در قزوين مىبود فرستاده پيغام داد كه تركمانان روم و قرامانيان بر گيخاتو خروج كرده‌اند و ظفر يافته‌اند و كار او را تمام كرده‌اند و اكنون تمام امرا به پادشاهى انبارچى متفّق الكلمه شده‌اند . بايد كه آن برادر به خدمت او مبادرت نمايد .\r\nقطب الدّين آن حال را با شيخ شيرازى كه از ملازمان شهزاده انبارچى بود بگفت . او فى الحال به خدمت شهزاده انبارچى رفت . وى چون به غايت دانا و زيرك بود رعايت شرايط احتياط واجب دانسته مولا « 1 » نام از نوكران خود را جهت تحقيق آن حكايت به رسم ايلچيگرى پيش شيكتور نويان فرستاد . اتّفاقا در راه مولا ايلچى شهزاده به طغاچار كه به خانه‌هاى خود مىرفت رسيد . صدر الدّين زنجانى كه به همراه طغاچار بود مولا را طلب داشته گفت كه « تو را پيش شيكتور نويان رفتن مصلحت نيست ، بازگرد و به تعجيل برو تا شهزاده زودتر بيايد و به تخت نشيند . »\r\n\r\n\r\n","description":"","footnote":"\r\n( 1 ) . جامع التواريخ : مولاييد .\r\n","page_name":" 4223 ","page_number":515},
  {"content":"\r\n\r\nمولانا مردى دريافته و هشيار بود . گفت چنان كنم . امّا در اين نزديكى فرزندان من مىباشند ، ايشان را ديده فى الحال مراجعت مىنمايم . و چون از طغاچار جدا شد متوجّه اردوى شيكتور نويان شد . در راه ايلچيان گيخاتو را ديد كه از روم مىآمدند با يرليغ‌هاى نو و از براى هريكى از خواتين و شهزادگان و امرا هدايا فرستاده بودند و در ميان آن جماعت دوستى از دوستان قديمى ايلچى شهزاده انبارچى بود . مولانا از وى خبر گيخاتو پرسيد . آن مرد گفت كه گيخاتو به صحّت و سلامت از روى استيلا و غلبهء تمام در بلاد روم نشسته و اكثر ولايات را مسخّر گردانيده . چون سخن آن مرد از روى راستى و بىغرضى بود مولانا دانست كه صدر الدّين زنجانى مكر كرده و دروغ گفته ، و اگر اين معنى ظاهر شود شهزاده انبارچى و امراى او به سلامت نمانند . بنابراين ، در حال به خدمت شيكتور نويان رفته در حضور مردم در سر ديوان اداى رسالت كرد و خلوت طلبيد . شيكتور نويان او را به خلوت طلبيد و احوال پرسيد . مولا حكايت صدر الدّين زنجانى نايب طغاچار را به تفصيل بازگفت . شيكتور نويان او را نوازش نموده همراه او جهت شهزاده انبارچى تحف و هدايا كه از جانب گيخاتو آمده بود فرستاد و خود بىتوقّف با ده هزار سوار برنشسته متوجّه خانه‌هاى طغاچار شد و ناگاه و بىخبر بر سر خانه‌هاى ايشان ريخته تمام را تاخت و تاراج نمود ، و طغاچار را به دست آورده و صدر الدّين زنجانى را محبوس گردانيد تا بهارگاه كه خبر وصول گيخاتو رسيد . ايشان را همراه پانصد سوار به استقبال فرستاد و ايشان در حدود ارزن الرّوم به خدمت گيخاتو رسيدند .\r\nو چون گيخاتو به يايلاق آلاتاغ نزول نمود در روز يكشنبه دوازدهم ماه رجب اين سال شهزادگان و امرا بار ديگر موچلگا داده گيخاتو را به رسم معهود بر تخت خانى نشانيده زانو زدند . و اين صحبت در آلاتاغ روى نمود و گيخاتو در تابستان در آلاتاغ توقّف فرمود و شهزاده غازان از خراسان به عزم ديدن او بيامد . و چون به تبريز رسيد ، بنابراين ، گيخاتو فرمود كه او را ناديده به جانب خراسان مراجعت نمود ؛ و صدر الدين زنجانى چون از اموال مقتولان چيز بسيار نگاه داشته بود از آن مال بسيار پيشكش گيخاتو كرده و به امرايى كه راه سخن داشتند داده خصوصا به بوراقچين ايگاچى كه پرورندهء گيخاتو بود و به غايت معتبر التجا نموده طلب وزارت كرد ؛ و شمس الدّين احمد لاكوشى نيز به تربيت جمعى از امرا طالب وزارت مىبود ؛ امّا صدر الدّين زنجانى به زور زر اكثر مردم را به جانب خود مايل گردانيد ، چنانچه به واسطهء شرف الدّين سمنانى كه وزير و نايب آقبوقا بود او را نيز مربّى خود ساخت و به اكثر امرا غير از آنچه تحف و هدايا داه تقبّلات بسيار نمود .\r\nو در اثناى اين حال از طرف روم خبر رسيد كه لشكر ياغى به شام رسيده و ملك اشرف قلعهء ارزن الرّوم را [ 369 الف 
  ] محاصره دارد ، بنابراين در ماه رجب حكم شد كه تايچو اغول\r\n\r\n","description":"","footnote":"","page_name":" 4224 ","page_number":516},
  {"content":"\r\n\r\nپسر منگو تيمور و طغاچار و بوقداى اقتاچى و تمّاچى ايناق با لشكرى بسيار به دفع ياغيان متوجّه شده دمار از روزگار ايشان برآرند ؛ در ماه شعبان شهزاده سوكاى و امير تيمور بوقا و قراچه به راه اخلاط و ارجيش با لشكرى آراسته نيز متوجّه قلعة الرّوم گشتند و پيش از آنكه به آنجا رسند در اواخر ماه رجب ملك اشرف آن قلعه را به ضرب شمشير فتح نموده اكثر اهالى آن را به قتل رسانيد و نوّاب و عمّال از كوتوال و غيره در آنجا از قبل خود تعيين نموده خود مراجعت نمود .\r\nو در همين ماه شعبان گيخاتو ، بلغان خاتون را كه زن برادرش ارغون خان بود گرفت . در روز شنبه هيجدهم ماه رمضان مزاج گيخاتو از اعتدال انحراف يافت و مرض او روزبه‌روز بلكه ساعت‌به‌ساعت روى به ازدياد داشت . از اطبّا ربيب الدّوله و صفّى الدّوله و يك طبيب ديگر نصرانى ملازم بودند . در باب معالجه نهايت سعى و اهتمام داشتند و در مدّت چهل روز باز مزاج گيخاتو را به حدّ اعتدال رسانيدند ، چنانچه از مرض مطلقا اثرى در وى نماند و شفاى كامل حاصل گشت ؛ و در ششم ذيحجهء سال مذكور در قشلاق ارّان صدر الدّين زنجانى به واسطهء نيابت امرا به منصب ديوانى ممالك سرافراز گشت و او التماس نمود كه به لقب صدر جهانى ملقّب گردد و برادرش به قطب جهان و برادرزاده‌اش را قوام الملك و برادر ديگر را قاضى القضات ممالك روم ساخت و حكومت تبريز از براى برادر خود گرفت و حكومت از آن عجم را از براى برادرزادهء خود قوام الملك و گيخاتو به واسطهء حمايت بوراقچين انكاچى جميع ملتمسات صدر الدّين زنجانى را قبول نموده مهمّات او را بر وجه دلخواه ساخت .\r\nو از جمله وقايع اين سال آنكه يكى از فرزندان هلاگو خان ، عبد اللّه نام ، با لشكرى بسيار از كابل متوجّه هندوستان شد . و چون اين خبر به سلطان جلال الدّين خلجى رسيد او نيز به اطراف و جوانب كسان فرستاده سپاه خود را جمع آورده با حشمت و كوكبهء پادشاهانه از كيلوكهرى بيرون آمده متوجّه دفع لشكر مغول گرديد و كوچ‌بركوچ مىآمد . و چون به حدود بردام رسيد ، مقدّمهء لشكر مغول نمودار شد . لشكر سلطان جلال الدّين با سپاه مغول آب در ميان داشتند ، و در مقابل هم فرود آمدند . چند روز قراول يكديگر جنگ مىكردند و از جانبين جمعى كثير كشته مىشدند . آخر الأمر جماعتى از اهل صلاح در ميان درآمده مهم به صلح قرار دادند و امير عبد اللّه ، امير داد مغول « 1 » را سردار كرده در پيش صف خود بازداشتند . و از اين جانب سلطان جلال الدّين نيز در پيش صف خود آمد . از دور با يكديگر ملاقات كرده بازگشتند ، و از جانبين به ارسال تحف و هدايا قواعد دوستى و محبّت را استحكام دادند و مغولان به جانب\r\n\r\n\r\n","description":"","footnote":"\r\n( 1 ) . ق : سپردار مغول .\r\n","page_name":" 4225 ","page_number":517},
  {"content":"\r\n\r\nكابل بازگشته و سلطان جلال الدّين عنان عزيمت به صوب دهلى منعطف داشت .\r\nو چون در وقت صلح كردن ، جلال الدّين ، امير عبد اللّه را پسرخوانده بود و او سلطان را پدر مىگفت ، راه آمدوشد ميان هردو سپاه رواج يافته بود . بنابراين ، در وقت مراجعت امير عبد اللّه جمعى از امراى مغول زن و بچهء خود را برداشته از لشكر خود جدا شده به خدمت سلطان جلال الدّين آمدند . سلطان همهء ايشان را به نوازش پادشاهانه سرافراز ساخته هريكى را فراخور حالش مواجب معين نمود . و ايشان در حوالى كيلوكهرى خانه‌ها و سراىها بنا كردند و آن محلّه به « مغول پوره » اشتهار يافت ، و بعد از مدتى اكثرى از آن مغولان باز اهل و عيال خود را برداشته به جانب تركستان رفتند و اندكى در هندوستان ماندند و مسلمان شده با مردم هندوستان خويشى و قرابت كردند و مدتى مديد ايشان را نومسلمان گفتندى .\r\nو در اين سال در اردوى سلطان جلال الدّين آوازهء مخالفت و ياغيگرى سلطان علاء الدّين را كه برادرزاده و داماد سلطان جلال الدّين بود ، در ميانهء مردم شايع شد . و منشأ شهرت آن اين بود كه چون سلطان علاء الدّين از دست حكومت و تسلّط دختر سلطان جلال الدّين و مادرش كه او را ملكه جهان گفتندى و او نيز بر سلطان جلال الدّين نهايت استيلا و كمال تسلّط داشت بسيار به تنگ آمده بود ، اكثر اوقات از نهايت آزردگى خاطر با محرمان خود مىگفت كه « كاشكى جايى دوردست به هم مىرسيد كه من خود را به آنجا كشيده اين تحكمات زن و مادر زن خود را خلاص مىكردم . » بنابراين ، اكثر اوقات در اين فكر مىبود ، تا آنكه در سال سابق وقتى كه سلطان جلال الدّين به جانب مندو و جهاين رفته بود و آن ولايات را تاخت و تاراج كرده با غنايم [ 369 ب 
  ] و اسباب بسيار مظفّر و منصور به جانب دهلى مراجعت فرمود سلطان علاء الدّين از كره كه جايگير او بود عريضه نوشته به خدمت سلطان جلال الدّين فرستاد .\r\nمضمون عريضه آنكه اگر رخصت سلطان باشد بر سر راجه بهيلسان - كه پاى از دايرهء اطاعت و فرمانبردارى سلطان بيرون نهاده در اداى باج و خراج سلطانى تعلّل مىنمايد - رفته ، او را گوشمال بر اصل داده شود و باج و خراج ايام گذشته از وى تحصيل نموده به خزانه فرستاده شود .\r\nسلطان جلال الدّين ملتمس او را مبذول داشته و سلطان علاء الدّين با لشكرى آراسته از كره بر سر راجه بهيلسان رفته آن ولايت را تاخت و تاراج كرد و اسباب و اموال بيشمار و اسير گرفته به جانب كره مراجعت كرد . و از جمله غنايم آن ولايت بتى بزرگ‌هيكل را كه سال‌ها معبود سكّان آن ديار بود با چيزهاى ديگر از نفايس به خدمت سلطان جلال الدّين فرستاد .\r\nسلطان علاء الدّين از آن ممرّ ولايت ديوگير و كثرت مال و خزاين راجهء آنها را شنيده بود با خود قرار داده كه اين نوبت از كره استعداد بر اصل كرده متوجّه تسخير ولايت ديوگير گردد .\r\nاتّفاقا چون اين نوبت به كره آمد سلطان جلال الدّين او را به دهلى طلبيد . و چون به دهلى\r\n\r\n","description":"","footnote":"","page_name":" 4226 ","page_number":518},
  {"content":"\r\n\r\nرسيد سلطان را نسبت به خود بسيار مشفق و مهربان يافت . بنابراين ، در وقت مناسب به عرض رسانيد كه در حدود ولايت جتديرى بيشتر راجه‌هاى پرمال بسيار آسوده حال نشسته‌اند ، اگر حكم شود من بر سر ايشان رفته غنايم بىحدّ و شمار به خدمت رسانم . سلطان جلال الدّين چون به يك بار نفايس چندى از غنايم ولايت بهيلسان گرفته اين نوبت نيز به طمع سلطان علاء الدّين جايگير زيادت كرده رخصت تاخت و تاراج آن ولايت داد ؛ و خالى الذهن از آنكه غرض سلطان علاء الدّين هم آن است كه ولايتى دوردست از براى خود پيدا كرده خود را از تحكمّات زن و مادر زن خلاص سازد .\r\nالقصّه ، سلطان علاء الدّين از دهلى به جانب كره رفت و در آنجا استعداد سپاه خود كرده با چهار هزار سوار و پنج شش هزار پياده به قصد ولايت ديوگير بيرون رفت ، امّا اين معنى را به هيچ‌كس اظهار نمىكرد و به رغم مؤلّف تاريخ فيروزشاهى ضياء برنى را به نيابت خود در كره گذاشت و او را تعليم كرد كه وى در ايّام غيبت او هميشه عرايض به خدمت سلطان جلال الدّين مىنوشته باشد . مضمون آنكه سلطان جلال الدّين به دفع متمردان اشتغال دارد و اينك عن قريب با عنايم بسيار مظفّر و منصور متوجّه پايهء سرير اعلى خواهد شد . و چون تا آن زمان هرگز پاى لشكر اسلام به ولايت ديوگير نرسيده بود و اهالى آن ديار هرگز تصوّر لشكر اسلام نكرده چندان زر و نقره و اسباب در آن ديار بود كه شمارهء آن از طاقت آدمى بيرون مىنمود .\r\nاتّفاقا چون سلطان علاء الدّين با لشكر انبوه به موضع دركتى لاجوره رسيد ناگاه پسر رام ديو كه « راى » ولايت ديوگير است با جمعى كثير از سپاهيان خود بر طرف دوده كه يكى از شهرهاى آن ولايت است مىرفت در سر راه لشكر بسيار ديد . از حال ايشان تفحّص نمود و حقيقت حال را به پدر خود رام‌ديو اعلام نمود . رام‌ديو از لشكر آنچه حاضر داشت به دفع ايشان نامزد كرد . و پسر رام ديو با لشكرى زياده از حدّ متوجّه سلطان علاء الدّين شد . بعد از جنگ بسيار كفّار نابكار طاقت نياورده روى به گريز نهادند . سلطان علاء الدّين ايشان را تعاقب نموده به ديوگير درآمد . روز اوّل سى زنجير قبل و چند هزار اسب از طويلهء رام‌ديو به دست سلطان علاء الدّين افتاد و از زر و جواهر چندان به هم رسيد كه بعد از سلطان علاء الدّين شصت هفتاد سال آن زر در ميانهء مردم در خزانهء دهلى موجود بود .\r\nو چون اين خبر در ميان امراى سلطان جلال الدّين اشتهار يافت اكثر امرا و عقلا كه از حالت سلطان علاء الدّين خبر داشتند و بر آزردگى خاطر از ممرّ دختر سلطان و ملكه جهان مادرش مطّلع بودند ، با خود يقين كرده بودند كه ديگر سلطان علاء الدّين با اين جمعيت ولايت دوردست متابعت و فرمانبردارى عمّ خود نخواهد كرد . و باقى احوال او با سلطان جلال الدّين در سنوات آينده به ترتيب مذكور خواهد شد ، ان شاء اللّه تعالى\r\n\r\n","description":"","footnote":"","page_name":" 4227 ","page_number":519},
  {"content":"\r\n\r\nو از جمله وقايع اين سال آنكه گيخاتو ، پادشاه خاتون ، دختر قطب الدّين محمّد سلطان ، را كه حرم محترم اباقا خان بود ، ملكهء كرمان ساخته بدان صوب فرستاد . پادشاه خاتون به عظمت و شوكت هرچه تمام‌تر متوجّه كرمان شد . چون به آنجا رسيد ، به واسطهء آنكه مادرش قتلغ تركان خاتون كه بيست و شش سال حكومت كرمان كرده بود از غصّهء برادر پدرى [ 370 الف 
  ] سلطان سيورغتمش كه از زمان ايلخانى احمد خان تگودار تا اين زمان كرمان را داشت در تبريز فوت شده بود ، به مجرّد رسيدن برادر خود را گرفته در قلعهء شهر كرمان محبوس ساخت و بعد از چند روز سلطان سيورغتمش به امداد يكى از هواداران خود از آن بند بگريخت . امّا چون روزگار غدّار در مقام آزار و دولت ناپايدار در صدد ادبار بود ، ناچار بندگان سلطان سيورغتمش بار ديگر به چنگ پادشاه خاتون گرفتار شده اين نوبت مهر خواهرى و برادرى در كنار نهاده در ماه رمضان سال ششصد و نود و سيم هجرى او را به قتل رسانيد . و از وى پسرى ماند كه او را قطب الدّين شاه گفتندى و دخترى ، عصمت الدّين نام .\r\nو از جمله وقايع اين سال گرفتارى اتابك افراسياب بن يوسف شاه است در دست حاكم لرستان . امير تولاداى كه گيخاتو او را با ده هزار سوار جرّار به دفع اتابك افراسياب كه در اصفهان پاى از دايرهء اطاعت بيرون نهاده در ايّام بيمارى ارغون خان داروغهء اصفهان را با جمعى كثير از سپاه مغول به قتل رسانيد و سكّه و خطبه به نام خود گردانيد و جمعى از متابعان خود را به حكومت شهرهاى عراق نامزد گردانيد و پسر تكله را با جمعى كثير از سپاه لر به دربند كوه رود فرستاد و لران در آن حدود با صدها مغول دست به جنگ درآورده بر مغولان غالب آمدند و جمعى كثير از مغول در آن حدود به قتل رسيد و بقيّة السّيف روى به گريز نهادند و از پيش لران بدر رفتند ؛ و لران چون اين فتح كردند به خانه‌هاى مغولان فرود آمده در فسق و فجور با زنان و دختران ايشان كردند .\r\nو چون اين خبر به سمع مغولان شكسته رسيد ، از روى غيرت و مردانگى باز جمعيت كردند و بازگشتند و لران بدبخت از آن حال غافل در خانه‌هاى مغولان به شراب و زنا مشغول بودند كه به يك بار مغولان اطراف و جوانب ايشان را گرفته به ضرب تير و تيغ آبدار دمار از روزگاران نابكاران برآوردند .\r\nمقارن اين حال فرمان گيخاتو آمده و تولاداى با ده هزار سوار مغول به اصفهان درآمد و اتابك افراسياب را بعد از كارزار بسيار به دست آورده پيش ايلخان گيخاتو خان برد و ايلچيان به شفاعت بعضى از خواتين از گناه او درگذشت و او را باز به حكومت لرستان فرستاد .\r\nآخر الأمر چون بىسبب پسر عمّ خويش قزل را با جمعى ديگر به قتل رسانيد . در زمان غازان خان به شآمت آن خون‌هاى ناحق به سعى قدآن نويان به ياسا رسيد .\r\n\r\n","description":"","footnote":"","page_name":" 4228 ","page_number":520},
  {"content":"\r\n\r\n\r\nذكر وقايع سال ششصد و هشتاد و دويم از رحلت خير البشر\r\nكه سال ششصد و نود و دويم از هجرت آن سرور است ، عليه و آله التحيّة من الملك الاكبر . از جمله وقايع اين سال آنكه در سيم ماه جمادى الأوّل ملك عادل در سراى منصوريّهء ارّان وفات يافت . و در همين ماه قتلغ شاه نويان و ايلچيان اورگتمور اغول و ايلچيان نوروز از خراسان رسيدند . و در همان روز عايشه خاتون از روم و بايتمش از ديار بكر آمد ؛ و هفدهم شعبان گراى اغول پسر منگوتيمور [ و قونجوق‌بال و دولاداى ايداچى كه به چريك خراسان رفته بودند بازآمدند ؛ و در اواخر شعبان 
  ] « 1 » به اشكمر « 2 » رفت و قتلغ بوقا پسر صادون گرجى را در آنجا به ياسا رسانيد ؛ و دوازدهم ماه رمضان گيخاتو به اوجان رفت ؛ و نوزدهم به هشترود ، و از آنجا به مراغه بيرون شده از آنجا به ارّان رفت و قشلاميشى كرد .\r\n\r\n\r\n","description":"","footnote":"\r\n( 1 ) . متن مغشوش و ناقص بود ، مطلب بين [ 
  ] از جامع التواريخ ( چاپ محمّد روشن ، ج 2 ، ص 1196 ) اضافه شد .\r\n( 2 ) . متن : اسكنى . مراد اشكنبر محلّى در آذربايجان نزديك كليبر اهر است .\r\n","page_name":" 4229 ","page_number":521},
  {"content":"\r\n . \r\n","description":"","footnote":"","page_name":" 4230 ","page_number":522},
  {"content":"\r\n\r\n\r\nذكر وقايع سال ششصد و هشتاد و سيم از رحلت خير البشر\r\nكه سال ششصد و نود و سيم از هجرت آن سرور است ، عليه و آله التحيّة من الملك الاكبر .\r\nگيخاتو زمستان اين سال را در قراباغ گذرانيد ؛ و پنجم ماه ربيع الأوّل شهزاده بيرى « 1 » متولّد شد .\r\nدر بيست و هشتم ماه ربيع الآخر ايلچيان از پيش توقتاى رسيدند . مقدّم ايشان شهزاده قالمطاى « 2 » و بولاد به دلان ناؤور به بندگى حضرت رسيدند و بعد از اداى وظايف خدمتكارى از زبان توقتاى اظهار صلح و موافقت نموده از روى راستى بعضى چيزها طلب داشتند ؛ و در سيم ماه جمادى الأوّل ايلچيان را به اعزاز و اكرام تمام رخصت مراجعت دادند و در دهم « 3 » همين ماه در كنار آب كر شهرى بزرگ بنياد نهاد و آن را قتلغ‌آباد « 4 » نام كرد ؛ و باز در همين ماه از قشلاق مراجعت نموده در بيله‌سوار عرض لشكر كرد .\r\nو چون گيخاتو در فسق نهايت غور داشت ، چنانچه از پسر و دختر هرچه به دست او مىافتاد خلاصى نداشت ، مع هذا مست بود . [ 370 ب 
  ] در اكثر اوقات بخشش بىموقع بسيار مىكرد ، تا به حدّى كه حاصل ممالك محروسه به خرج او وفا نكردى چه جاى جمع خزانه .\r\nبنابراين در اوايل ماه جمادى الآخر كنگاچ چاو كردند . و در هفتم ماه رجب گراى اغول ، پسر منگوتيمور ، وفات كرد ؛ و شانزدهم ماه رجب شهزاده بايدو در آلاتاغ به خدمت گيخاتو رسيد و به عتاب و خطاب گرفتار شد . آخر الأمر در پانزدهم شعبان به شفاعت بوراقچين ايگاچى رخصت مراجعت يافت ؛ و در هفتم ماه رمضان آغاز قوريلتاى كردند ؛ و در بيست و يكم از قوريلتاى فارغ شدند .\r\n\r\n\r\n","description":"","footnote":"\r\n( 1 ) . متن : برمى .\r\n( 2 ) . متن : قالسطاى .\r\n( 3 ) . جامع التواريخ : دوم .\r\n( 4 ) . جامع التواريخ : قتلغ باليغ .\r\n","page_name":" 4231 ","page_number":523},
  {"content":"\r\n\r\nو از جمله وقايع اين سال ارادهء وضع چاوى كه در ولايت ختا مىباشد ، است . و كيفيّت اين واقعه از تواريخ معتبره چنين ظاهر مىشود كه چون صدر الدّين زنجانى بنابر بدنفسى ذاتى خود مىخواست كه وضعى پيدا كند در ايّام وزارت خود كه قبل از وى نبوده ، بنابراين ، به امرا و ارباب چاوات هميشه مبالغه مىكرد ؛ چنانچه اكثر امرا و ارباب معامله در اين دخل با او متفق شده بودند غير از شيكتور نويان كه عاقل‌ترين امرا بود ، و او به هيچ‌وجه به اين معنى راضى نمىشد و مىگفت كه احداث چاو باعث خرابى لشكر و مملكت و رعيّت است ، و صدر الدّين زنجانى مبالغه را به جايى رسانيد كه در جواب شيكتور نويان غايبانه مىگفت كه « وى بنابر دوستى زر نمىخواهد كه چاو رايج گردد . »\r\nالقصّه صدر الدّين وزير به اتّفاق جمعى از ارباب دخل حكايت رايج ساختن چاو به عرض گيخاتو رسانيدند . گيخاتو خان حقيقت حال را از بولاد چينگ سانگ كه مدتى مديد از عمّال ولايت ختا بود ، پرسيد . بولاد به عرض رسانيد كه « چاو در اصطلاح ختاييان قطعه كاغذى است كه بر وى مهر پادشاه نهاده‌اند ، و در تمامت ممالك ختاى آن پارچه كاغذ به جاى درم رايج است و نقد آن ولايت غير از بالش چيزى ديگر نمىباشد و از همه‌جا به خزانهء پادشاه مىرود . »\r\nگيخاتو چون به غايت بخشنده و سخى بود ، اين وضع را پسنديده به خيال آنكه در ايران زمين نيز رواج خواهد يافت حكم فرمود كه چاو را در ممالك محروسه رايج سازند .\r\nبنابراين ، روز جمعه بيست و هفتم ماه شعبان آقبوقا و طغاچار و صدر الدّين زنجانى جهت رايج گردانيدن چاو از اردو به جانب تبريز روان شدند و نوزدهم ماه رمضان به تبريز رسيدند و يرليغ پادشاهى را كه در باب رواج چاو صادر شده بود بر مردم خواندند ، و چاو بسيار ترتيب داده در روز شنبه نوزدهم شوّال در شهر تبريز چاو را بيرون آوردند و در ميان مردم رواج دادند . و يرليغ چنين صادر شده بود كه هرآفريده كه چاو را نستاند او را به ياسا رسانند . « 1 » و مردم تبريز يك هفته از بيم شمشير و حفظ جان چاو را مىگرفتند ، امّا به عوض او چيزى كه به كار آيد نمىدادند ؛ و اكثر تجّار ترك تبريز كرده سفر كردند و دوكانداران دوكان را از متاع خالى كردند و بازارها بالكلّيه بر طرف شد و كار به جايى رسيد كه ميوه و غلّه مطلقا پيدا نمىشد .\r\nالقصّه مردم تبريز مضطر و عاجز ماندند و اوباش و رنود سربرآورده شروع در تاراج اموال مردم كردند و مردم از براى غلّه به ديه‌ها مىرفتند و شب‌ها غلّه به خانهء خود مىآوردند ،\r\n\r\n\r\n","description":"","footnote":"\r\n( 1 ) . چاو عهد گيخاتو كه در ابتدا آن را چاو مبارك خواندند و بعد از اعتراض مردم تبريز « چاو نامبارك » قطعه كاغذى بود به شكل مربع مستطيل كه دورادور آن به خط ختايى كلماتى و بر بالاى آن از دو طرف شهادتين نوشته شده بود و بر روى آن اين عبارت قيد شده بود : « پادشاه جهان در تاريخ سنهء 693 اين چاو مبارك را در ممالك روانه گردانيد ، تغيير و تبديل‌كننده را با زن و فرزند به ياسا رسانيده مال او را جهت ديوان بردارند .\r\n","page_name":" 4232 ","page_number":524},
  {"content":"\r\n\r\nو اوباشان سر راه بر مردم گرفته هركه چيزى از غلّه يا ميوه داشت از وى مىگرفتند و اگر ندادى و مبالغه كردى او را چاو مىدادند كه غلّه به فروش ، و اگر قبول نكردى و چاو را نگرفتى فى الحال به سياست هرچه تمام‌تر به قتلش مىآوردند .\r\nمجمل كلام آنكه كار بر مردم تبريز مشكل شد و فقرا و مساكين و كسبه از گرسنگى هلاك مىشدند و چاره‌اى ديگر نداشتند غير از آنكه به درگاه حق سبحانه تعالى كه قاضى الحاجات است بنالند و زارى كنند تا آن بليه از ايشان دفع شود . اتّفاقا در اين اثنا روزى گيخاتون خان در بازار مىگشت ديد كه تمام دكان‌ها خالى افتاده و هيچ‌چيز در بازار پيدا نيست . تعجّب نموده منشأ اين حالت غريب را پرسيد . صدر الدّين زنجانى از غايت بدنفسى گفت كه « شرف الدّين لاكوشى كه مقدّم صدور تبريز است فوت شده و اهل تبريز را عادت است كه در روز فوت بزرگى از بزرگان خود در بازار ننشينند و دكان‌ها را نگشايند .\r\nمقارن اين حال جمعى كثير از مردم تبريز در مسجد جامع غوغاى بر سر برادر صدر الدّين ، قطب الدّين ، آوردند و از وى رخصت گرفتند و در گوشه‌ها پنهانى غلّه و نان و آنچه از قسم خوردنى باشد به زر مىخريده باشند ، و مع هذا روز ديگر صدر الدّين بىرحم جمعى كثير را به ياسا رسانيد به اين علّت . بنابراين ، معاملات و تمغا به كلّى برافتاد . آخر الأمر روزى در سر بازار درويشى عنان صدر الدّين وزير را گرفته اين بيت به وى خواند : [ 371 الف 
  ]\r\n بوى جگرِ سوخته عالم بگرفت * گر نشنيدى ، زهى دماغى كه تراست \r\nصدر الدّين از شنيدن اين بيت متأثر گشت و از هيبت آن درويش بسيار هراسان شد ، بنابراين بعد از خرابى بسيار يرليغ حاصل كرد كه معاملات آنچه از قسم خوردنى است به زر مىكرده باشند . و چون اين حكم صادر شد مردم پاره‌اى خوشحال شدند و بازار و دوكان باز كردند و تجّار بازگشتند ، و خيال چاو به جايى نرسيد و خيال صدر الدّين زنجانى عبث و بىحاصل ماند و و بال جمعى كثير كه بر سر آن معامله كشته شدند بر گردن صدر الدّين [ صدر الكفر 
  ] « 1 » كه باعث اصل او بود بماند و حقّ سبحانه تعالى همگنان را از بدنفسى و شرارت آزار خلق نگاه دارد .\r\nو روز آدينه دويم ماه ذيقعده شهزاده انبارچى در حدود نخجوان وفات كرد .\r\nو از جمله وقايع اين سال ابتداى ياغى شدن شهزاده بايدو بود در بغداد و عاقبت كار او .\r\nحافظابرو در تاريخ خود آورده كه شهزاده بايدو چون به واسطهء شفاعت بوراقچين ايگاچى از دست گيخاتون خان خلاص شد به اردوى خود رفت و همواره از گيخاتون متوهّم بود و آزردگى خاطر از وى بسيار داشت . بنابراين ، اكثر اوقات به صريح و كنايه با امرا شكايت\r\n\r\n\r\n","description":"","footnote":"\r\n( 1 ) . نقل از حاشيهء « ق » .\r\n","page_name":" 4233 ","page_number":525},
  {"content":"\r\n\r\nگيخاتو مىكرد ، تا آنكه رفته‌رفته بعضى از امرا را مثل توداجو يارغوچى و چيچاك كورگان و لگزى و ايلتمور ، پسر هندوقوز نويان ، را با خود متفق گردانيد . و چون ايشان به بغداد رفتند شهزاده بايدو ايشان را به التفات پادشاهانه سرافراز ساخته هريكى را فراخور حال بنواخت .\r\nبعد از آن در باب مخالفت با گيخاتو خان با ايشان مشورت كرد و از همه خط گرفت ؛ و جمال الدّين دستجردانى كه از عمّال و وزراى بغداد بود با بايدو متفق شده در مقام به هم رسانيدن استعداد سپاه از سلاح و چهارپا و ساؤرى و غيره شده همهء اينها را مرتّب و مهيّا گردانيد .\r\nو بايدو اوّلا فرمود كه محمّد شكورچى را كه از جانب گيخاتو شحنهء بغداد بود گردن زده آغاز فتنه كردند . عربتاى كورگان چون اين خبر شنيد گيخاتو خان را گفت كه هشيار باش و خود را از مكر دولاداى ايداچى و قونجوق بال و توكال و ايلچيداى و بوغداى كه هميشه در ملازمت تو مىباشند نگاه دار ؛ چه ، مرا يقين است كه اين جماعت با بايدو اتّفاق دارند و وى بىاتّفاق ايشان برين امر جرئت نمىتواند كرد . گيخاتو چون اين خبر شنيد بسيار مضطرب شد .\r\nبا امير آقبوقا كنگاج نموده امراى مزبور را گرفته محبوس كرد و به جانب تبريز فرستاد ، غير از توكال كه به گرجستان بود . بعد از آن ايلچيان را پيش بايبوقا حاكم ديار بكر فرستاد كه وى بايدو را گرفته به پايهء سرير اعلى رساند . ايلچيان چون به حدود اردبيل رسيدند ديدند كه بايبوقا را ايلچيان بايدو گرفته مىبردند . ايشان فى الحال از روى تعجيل بازگشته به خدمت گيخاتو آمده حقيقت حال به عرض رسانيدند .\r\nگيخاتو چون بر اين حال اطّلاع يافت بىتوقّف از امرا امير آقبوقا و طغاچار را با لشكرى بسيار به جنگ بايدو فرستاد ، و طغاچار خود از جملهء آن جماعت بود كه با بايدو بيعت كرده بودند و او را بر مخالفت گيخاتو ترتيب مىنمودند . چون آقبوقا و طغاچار به كنار آب جغاتو رسيدند در اثناى حرف زدن با يكديگر مصلحت جنگ مىديدند . امير آقبوقا با طغاچار گفت :\r\n« تو مردى مكّار و حيله‌گرى . هيچ مىدانى كه در چه كارى و در چه فكرى ؟ » طغاچار چون اين عبارت از امير آقبوقا شنيد با خود گفت كه ظاهرا امير آقبوقا بر سرّ من اطّلاع دارد . بنابراين ، نيم‌شب كوچ كرده با لشكر خود به جانب بايدو رفت . امير آقبوقا چون اين حالت مشاهده نمود با سيصد كس خاصّهء خود گريخته نزد گيخاتو رفت .\r\nگيخاتو خان چون صحبت را به اين رنگ ديد متحيّر شده مىخواست كه ايران زمين را ترك داده به جانب روم رود ، و لكن بعضى از ملازمان او كه از تدبير امور ملكى چندان خبرى نداشتند ، وى را بر ترك پادشاهى ملامت كردند و گفتند « چگونه كسى تخت و تاج را به ياغى سپرده روى به گريز مىنهاده باشد ؟ امروز تو پادشاهى و ايشان ياغى ، و لشكر تو در تمام\r\n\r\n","description":"","footnote":"","page_name":" 4234 ","page_number":526},
  {"content":"\r\n\r\nولايات نشسته . بفرماى تا لشكرها جمع شوند . بعد از آن با لشكر بيكران روى به دفع اين جماعت بايد نهاد . »\r\nگيخاتو قبول اين سخن كرده روى به جانب ارّان نهاد و از ارّان به بيله‌سوار آمد . از بيله‌سوار امير حسن پسر توغو كه از كودكى باز ملازم [ 371 ب 
  ] گيخاتو خان بود نيم شب با مردم خود كوچ كرده به جانب بايدو رفت . اين خبر چون در تبريز به قونجوق‌بال و دولاداى رسيد ايشان نيز از بند برآمده روى به خدمت بايدو نهادند . همچنين جمعى ديگر مثل امير ايرنجين و بايچاق با يكديگر اتفاق نموده قپچاق اوغول پسر بايدو را كه او نيز در تبريز در بند بود از بند بيرون آورده او را نزد پدر فرستادند .\r\nمقارن اين حال توكال از گرجستان با لگزى و لشكرى بسيار متوجّه خدمت شهزاده بايدو گشت . چون به حدود تبريز رسيد ايلچى نزد امراى محبوس فرستاد پيغام داد كه « اينك من با لشكرى فراوان به مدد شهزاده بايدو عزم ارّان دارم كه گيخاتو را از هرجا كه باشد گرفته به وى رسانم . شما نيز بايد كه خود را به زودى به من رسانيد . » چون ايشان اين پيغام شنيدند بسرعت هرچه تمام‌تر از تبريز متوجّه اردوى توكال شدند و به وى ملحق شدند و باهم به طلب گيخاتو خان شتافتند .\r\nاتّفاقا پيش از رسيدن ايشان ، هزارهء نارين « 1 » كه در بيله‌سوار بودند چون صحبت را به اين رنگ ديدند كه جميع اويماق و امرا از گيخاتو بازگشته ، فى الحال گيخاتو را گرفته به امراى عاصى سپردند و آنها در روز پنج‌شنبه ششم ماه جمادى الأوّل سال ششصد و هشتاد و چهارم از رحلت كه سال ششصد و نود و چهارم از هجريست ، گيخاتو را با جمعى از مقرّبان او مثل تمّاچى ايناق و ايت اوغلى و ايت بوقى هلاك كردند ؛ و ايت توقلى را كه در وقت بازخواست و تأديب بايدو متكفل يارغو پرسيدن و بازخواست نمودن شده بود گرفته به خدمت شهزاده بايدو فرستادند تا به هروضعى كه لايق داند او را به سياست رساند . و چون او را به بندگى بايدو رسانيدند فرمود كه « او هرچه با من مىكرد به حكم پادشاهى مىكرد ، او را گرفتن نتوان . » پس او را به جان امان داد . و آقبوقا و حسن و طايچو را گرفته نگاه داشتند تا آنكه وقتى كه بايدو با غازان جنگ مىكرد در نواحى هشترود ايشان را به ياسا رسانيدند .\r\nو روز چهارشنبه نوزدهم جمادى الأولى امرا از آب كوكره و آب جغاتو گذشته امير رمضان را به سرعت هرچه تمام‌تر به خدمت شهزاده بايدو فرستادند و واقعهء گيخاتو را به عرض رسانيدند و التماس آن كردند كه شهزاده بايدو هرچند كه زودتر بيايد و بر تخت نشيند بهتر . بايدو چون\r\n\r\n\r\n","description":"","footnote":"\r\n( 1 ) . متن : باريم .\r\n","page_name":" 4235 ","page_number":527},
  {"content":"\r\n\r\nاين خبر شنيد بسيار خوشحال شد و جمعى از امرا را كه با ايشان بد بود به قتل رسانيد و متوجّه آن صوب شد ؛ و در هشتم ماه جمادى الآخر بر سرير خانى نشست . و باقى احوال بايدو و آنچه ميانهء او و شهزاده غازان واقع شده عن قريب در احوال غازان خان به تفصيل مذكور خواهد شد ان شاء اللّه تعالى .\r\nو از جمله وقايع اين سال جلوس تيمور قاآن بن جيم گيم بن قوبيلاى قاآن است بر سرير قاآنى در حدود ختا بعد از فوت قوبيلاى قاآن به يك سال ؛ چه ، قوبيلاى قاآن در سال ششصد و هشتاد و سيم از رحلت بود و سنّ قاآن به هشتاد و سه سال بود و مدّت قاآنى او سى و پنج سال ؛ و از اولاد چنگيز خان كسى برابر او قاآنى نكرد ؛ و از وى در ممالك آثار ارجمند از عمارات و شهر بسيار مانده ، چنانچه قبل از اين شمّه‌اى از عمارات قاآن قلمى شد .\r\nالقصّه چون قاآن عالم فانى را وداع نمود نبيرهء او تيمور قاآن كه ولىعهد او بود و در سرحدّ دوردست به جنگ ياغيان رفته بود ، بنابراين ، مادر او كوكجين خاتون كه خاتون بزرگ جيم گيم بود ، به اتّفاق امراى بزرگ بايان را به طلب تيمور فرستاد كه او را خبردار كرده همراه بياورد تا بر تخت قاآنى بنشيند . و چون از رفتن بايان تا آمدن تيمور قاآن مدّت يك سال در ميان گذشته بود در آن مدّت كوكجين خاتون والدهء تيمور قاآن مهمات ملكى را به نوعى سرانجام مىنمود كه از هيچ ممرّى خللى و فروگذاشتى نمىشد ، تا آنكه تيمور قاآن حاضر شد و جميع شهزادگان و خواتين و امرا و اركان دولت قرار به قاآنى تيمور قاآن كه قوبيلاى قاآن در زندگانى خود وى را بر تخت قاآنى نشانيده بود ، خواستند كه او را بر تخت بنشانند كه برادر بزرگش كملا نام با او در مقام منازعت شده به قاآنى وى راضى نمىشد و خود را به اعتبار بزرگى سال مستحقّ و سزاوار قاآنى مىدانست بنابراين ، مادر ايشان كوكجين خاتون گفت كه « چون سچن قاآن - يعنى قوبيلاى قاآن - فرموده است كه قاآنى را هيچ تعلّقى به بزرگى و كوچكى نيست بلكه هركه از فرزندان و اروق چنگيز خان بيلگ‌هاى او را خوب مىدانند لايق قاآنى آن كس باشد اگرچه در سال كوچك‌تر باشد . بنابراين ، شما هردو برادر در حضور امراى بزرگ بيلگ‌هاى چنگيز خان را بازگوييد تا حقيقت حال هريكى [ 372 الف 
  ] ظاهر شود و منازعت و خصومت به سخن قوبيلاى قاآن بر طرف شود و گفتهء هركه را خواتين و شهزادگان و امرا پسند نمايند و گويند كه فلانى بيلگ‌ها را خوب مىداند ، قاآن باشد . »\r\nچون تيمور قاآن بسيار فصيح‌زبان و شيرين‌كلام بود شروع در تعداد بيلگ‌ها كرد و آن‌چنان تقرير كرد كه همهء شنوندگان از روى انصاف و تعجّب بر وى آفرين كردند . و كملا به واسطهء لكنت و گرفتگى كه در زبان داشت از تقرير بر وجهى كه مردم توانند فهميد عاجز آمد .\r\nبنابراين ، همهء امرا متّفق شدند و گفتند كه امروز غير از تيمور قاآن كسى لياقت قاآنى ندارد .\r\n\r\n","description":"","footnote":"","page_name":" 4236 ","page_number":528},
  {"content":"\r\n\r\nبنابراين قوريلتاى بزرگ ساختند و از شهزادگان عموهاى تيمور قاآن كوكچو و طوغان و برادرانش كملا و ييسون تيمور و پسران عم او اننده اوغول پسر منگقالا و پسران آغروقچى تيمور بوقا و ايجيل بوقا ؛ و از امراى بزرگ بايان چينگ سانگ و اوچاچار نويان و توقتاق « 1 » و اولوگ و اولجاى چينگ سانگ از قوم بايان و ارقسون ترخان ؛ و از خواتين نمبوى خاتون « 2 » و دخترش ، بكجين خاتون ، و منزيتاى « 3 » و كوكجين خاتون و بلغان خاتون « 4 » و ديگر شهزادگان و نويانان متّفق شده تيمور قاآن را بر تخت قاآنى نشانيدند .\r\nبنابر عادت سرها برهنه كرده و كمرها از ميان باز كرده در گردن خود انداخته پيش تخت زانو زده به طوى مشغول شدند . و چون بعد از سه روز از طوى فارغ شدند قاآن متوجّه مهمات ملكى شده شهزادگان و امرا را به اطراف و جوانب تعيين فرمود و وزرا و ديوانيان را تغيير و تبديل داده هرمهمّى را به كسى كه لايق آن بود حواله نمود . برادر بزرگ خود كملا را از املاك و اسباب پدر خود حصّه‌اى لايق داد و به جانب قراقروم ، كه يورت اصلى چنگيز خان بود ، فرستاد و لشكرهاى آن سرحدّ را تمام در فرمان او ساخت و ولايات قراقروم و اونن و كلورآن و كم كمجيوت و سلينگه « 5 » و قاياليق تا حدود قرقيز و غروق بزرگ چنگيز خان را كه آن را به زبان مغولى « بورقان قالدون » مىگويند تمامت را به كملا ارزانى داشت ؛ و چهار اردوى بزرگ چنگيز خان را كه در آن حدود تا اين زمان به حال خود مانده‌اند و هيچ احدى را غير از فرزندان و اغروق چنگيز خان در آنجا را نمىباشد نيز به او حواله فرمود ، و چون كملا به آن سرحدّ رفت در پهلوى بورقان قالدون - يعنى بتخانه‌هاى چنگيز خان - از براى خود نيز بتخانه‌اى بزرگ عمارت كرد و آن را به انواع زينت‌ها مزيّن گردانيد .\r\nو شهزاده اننده را به عنايات پادشاهانه سرافراز نمود و بر سر الوس و لشكر فرستاد ، و ولايت تنگقوت را به وى ارزانى داشت ، و شهزاده كوكچو و كورگوز را كه دامادان قوبيلاى قاآن بودند به سرحدّ قايدو و دوآ فرستاد و طغان را با لشكرى بسيار نامزد منزى فرمود ؛ و امير اجيقى را با لشكرش به سرحدّ قراخوجه فرستاد . و چون لقب سيّد اجل پيش تاژيكان آن ديار بسيار اعتبار داشت و سلاطين مغول نيز چون مكرّر ديده بودند كه در آن ولايت وزير بزرگ را به آن لقب مىخوانند ، تيمور قاآن ، بايان فنجانگ را كه اعتبار تمام داشت به لقب « سيّد اجل » ملقّب گردانيد ؛ و وى در دولت تيمور قاآن وزير مستقل و جماعتى كه در زمان تيمور قاآن در مهمّات ملكى بعد از سيّد اجل دخل داشتند هفت « 6 » نفر بودند : بدين تفصيل‌اند :\r\n\r\n\r\n","description":"","footnote":"\r\n( 1 ) . متن : بولقاق .\r\n( 2 ) . متن : تمساى خاتون .\r\n( 3 ) . متن : ميرىتاى .\r\n( 4 ) . متن : تولوقا خاتون .\r\n( 5 ) . م : سليگه .\r\n( 6 ) . م : هشت .\r\n","page_name":" 4237 ","page_number":529},
  {"content":"\r\n\r\nاولجاى ترخان و تكه فنجانگ « 1 » و طوينه و عبد اللّه فنجان و امير خواجه سمى و قطب الدّين سمجنگ « 2 » و مسعود لنجون . غير از اين ، كسى را در مهمات ملكى به قاآن راه سخن نبود .\r\n\r\nحكايت بند كردن تيمور قاآن شهزاده اننده را و بازگذاشتن\r\nتفصيل اين مجمل آنكه اننده پسر عمّ تيمور قاآن بود ؛ چه ، جيم گيم و منگقلان هردو برادران بودند و اننده پسر منگقلان و تيمور قاآن پسر جيم گيم ؛ و چون در زمان زندگانى قوبيلاى قاآن تمام ولايت تنگقوت متعلّق به شهزاده منگقلان داشت ، بعد از فوت او و قاآنى تيمور قاآن باز آن ولايت را به پسر منگقلان ، اننده ، تفويض فرمودند ، و آن ولايتى وسيع است در جانب مغرب ختا ؛ و تنگقوت را به زبان ختايى « خواشى » گويند ، يعنى رودخانهء بزرگ مغرب ؛ به واسطهء آنكه اكثر شهرهاى ولايت تنگقوت بر كنار آن رودخانهء بزرگ افتاده‌اند . و شهرهاى بزرگ آن ولايت كه تختگاه سلاطين مىبودند ، پنج شهر [ 372 ب 
  ] هستند بدين تفصيل :\r\nكينجانفو « 3 » ، قمجيو « 4 » ، ارقى « 5 » ، خلجان « 6 » ، آق‌باليغ « 7 » . و بيست و چهار شهرپارهء بزرگ دارد و ديگر قصبات و دهات آن ولايت بيشمار است ؛ و اكثر اهالى آن ولايت تنگقوت مسلمان بوده‌اند . بنابراين ، چون در ايّام حكومت منگقلان پسر قوبيلاى قاآن حق سبحانه تعالى او را پسرى داد اننده نام و قبل از اين چند پسر او فوت شده بودند ، اين نوبت اين پسر را به مهتر حسن اقتاچى سپرد كه وى پرورش او مىكرد . و مهتر حسن زنى داشت زليخا نام در نهايت صلاح و عفّت و اكثر اوقات قرآن تلاوت نمودى .\r\nچون اننده برادرزادهء قوبيلاى قاآن را به خانهء مهتر حسن آوردند آن عورت او را شير داد و تربيت نمود ، و لهذا چون اننده در خانهء مهتر حسن بزرگ شده بود دين اسلام را اختيار نموده و قرآن ياد گرفته و مشق بسيار كرده خوش‌نويس شد و به نماز و روزه و عبادت ميل تمام داشت ، چنانچه اكثر اوقات او به عبادت صرف مىشد و هرروز چند جزو كلام اللّه را تلاوت مىكرد . چون شهزاده منگقلان را پسر نمىماند ، اننده را مطلقا منع از اسلام نمىكرد و به واسطهء آنكه مبادا خاطر او آزرده گردد . تا آنكه در اين وقت كه حكومت تنگقوت به اننده تعلّق گرفت ، اظهار مسلمانى كرده در آن ولايت مسجدها بنا فرمود و لشكر او كه صد و پنجاه هزار مغول بودند اكثر ايشان به دين اسلام درآمدند و به نماز و روزه مشغول شدند غير از دو سه اميرى كه يكى از آنها سرتاق نام داشت . و او چون ديد كه در ولايت تنگقوت اننده\r\n\r\n\r\n","description":"","footnote":"\r\n( 1 ) . متن : مكه قيجان .\r\n( 2 ) . متن : قطب الدّين نمحيك .\r\n( 3 ) . متن : كنجانقر .\r\n( 4 ) . متن : منحسق .\r\n( 5 ) . متن : ارزوى .\r\n( 6 ) . متن : حليحان .\r\n( 7 ) . متن : اوماليق .\r\n","page_name":" 4238 ","page_number":530},
  {"content":"\r\n\r\nمسلمانى را رواج داده ، از پيش او گريخته به خدمت قاآن آمده از اننده شكايت كرد و گفت :\r\n« وى خود مسلمان شده و اكثر لشكر به متابعت او مسلمان شده‌اند ، و الحال هرفرزندى كه متولّد شده‌اند او را به طريق ايشان سنّت مىكنند ؛ و اننده ترك همه‌چيز كرده ، در مسجد به تلاوت قرآن و نماز اشتغال مىدارد . »\r\nقاآن از اين معنى رنجيده ، دو برادر از مقرّبان خود كه يكى را جيرقلنگ و ديگرى را جيرتقو گفتندى پيش شهزاده اننده فرستاد و او را از اطاعت و عبادت و تلاوت منع كرد و بت‌پرستى امر نمود . اننده بسيار انكار نمود و گفت : « مرد عاقل مصنوع خود را چگونه سجده كند ؟ » و در اين باب اننده سخنان خوب گفت . از آن جمله فرمود كه « هيچ شكّ نيست بهترين موجودات و مخلوقات الهى در عالم سفلى آدمى نيكوكار است ، چنانچه بدترين موجودات در روى زمين آدمى شرير و بدكار است . » بعد از آن فرمود كه « اين سخن به يك وجه راست است ؛ چه ، هرگاه عاقل در اصناف موجودات كه عبارت از جمادات و نباتات نظر مىكند مىيابد كه نيكوترين چيزها آن چيز است كه از وى به ديگران نيكى مىرسيده باشد ؛ و بدترين چيزها آن چيز است كه از وى به ديگران مضرّت مىرسد ؛ و خواه آدمى باشد و خواه حيوان و خواه نبات و خواه جماد ، از رهگذر ديگر پايين‌ترين مراتب مرتبهء جمادات و بالاترين از وى نبات و از آن بالاتر حيوان و از آن بلندتر انسان است . پس در عالم سفلى هيچ‌چيز به مرتبهء انسان نمىرسد . اكنون اگر پدر پسر خود را كه از پدر در جميع صفات كمال بهتر باشد سجده و پرستش كند آيا اهل عقل او را مذمّت نمىكند ؟ و منشأ اين مذمّت و نكوهش نيست الّا از رهگذر آنكه پسر از پدر حاصل شده و گويا كه مخلوق پدر است . پس هرگاه پسر خود را هرچند داناتر و كامل‌تر از پدر باشد به مجرّد آنكه به آن مىماند كه پدرش خلق كرده باشد سجده نتوان كرد ، پس جمادى را كه واپس‌ترين مراتب موجود است هرگاه خود تراشيده باشد چگونه سجده توان كرد ؟ »\r\nو امثال اين سخنان بسيار گفته آن دو برادر را بازفرستاد . و چون ايشان به خدمت قاآن رسيده سخنان اننده را به عرض رسانيدند قاآن به قهر رفته كس به طلب اننده فرستاد . اننده به مجرّد طلب قاآن توقّف ناكرده متوجّه خدمت شد . و چون به مجلس قاآن داخل شد از وى پرسيد كه « اى اننده كه را سجده مىكنى ؟ » گفت : « كسى كه مرا و قاآن را آفريده و رواكنندهء حاجات و دفع كنندهء بليّات ما است ، نه سنگ‌پاره يا قطعه‌چوبى را كه سنگتراش يا درودگر تراشيده باشد . »\r\nقاآن از اين كلمات به خشم رفته اشارت به حبس اننده كرد . اننده همچنان بر اعتقاد خود ثابت‌قدم بوده به آواز بلند مىگفت كه « پدران ما همه موحّد بودند و خداى را به يگانگى ستايش\r\n\r\n","description":"","footnote":"","page_name":" 4239 ","page_number":531},
  {"content":"\r\n\r\nمىنمودند ، لاجرم خداى تعالى به بركات آن موحّدى و يگانگى [ 373 الف 
  ] پرستش ، ايشان را به پادشاهى روى زمين سرافراز گردانيده سلاطين را به اطاعت و فرمانبردارى ايشان درآورده . »\r\nالقصّه بعد از دو سه روز تيمور قاآن باز شهزاده را به مجلس خود طلبيده از وى پرسيد كه « باعث مسلمانى تو چه چيز بود ؟ آيا خوابى ديده يا الهامى به تو روى نمود ، يا كسى تو را به مسلمانى رهنمون شد ؟ بگوى تا آن كس مرا نيز رهنمونى كند . » اننده در جواب او گفت كه « مرا خداى بزرگ به معرفت خود راه نمود . » قاآن گفت : « تو را آن ، راه ديو نموده ! » اننده جواب داد كه « اگر مرا ديو راه نموده ، غازان پسر ارغون خان را كه اسلام او در عالم شهرت يافته كه راه نمود ؟ » قاآن از شنيدن اين سخن باز شرمنده شد و ساعتى خاموش شد ، كه در اين وقت مادر قاآن ، كوكجين خاتون ، كه عاقل‌ترين زنان آن ديار بود ، در گوش پسر خود قاآن گفت كه « تو را چه افتاده كه در اوايل سلطنت خود هنوز استقلال و تمكن پيدا نكرده ، اننده را كه صاحب يك صد و پنجاه هزار ترك است آن‌چنان تركان كه اكثر ايشان به متابعت وى مسلمان شده‌اند ، گرفته محبوس داشته‌اى ؟ آيا تو را به مذهب و دين او چه كار است ؟ پيش از اين فرزندان بركه مسلمان نبود و براق از فرزندان جغتاى مسلمان نبود و احمد سلطان از اولاد تولوى خان مسلمان نبود ، صلاح دولت تو در آن است كه اننده را نوازش نموده به جاى خود فرستى كه از وى هيچ فتنه و فساد برنخواهد آمد . پادشاهان را دولتخواهان مىبايند نه هم مذهب و هم‌كيش . دولتخواهى كه در مذهب متّفق نباشد هزار مرتبه بهتر از آن كسى كه دولتخواه نيست و در دين و كيش اين كس شريك . »\r\nقاآن چون اين كلمات نصيحت‌آميز از والدهء خود شنيد ، دانست كه از روى مهربانى و شفقت است ، بنابراين ، فى الحال اننده را به عنايات پادشاهانه سرافراز ساخته و خلاع خسروانه لايق مرتبهء او در وى پوشانيد و گفت : « اى برادر ، غرض ما از اين گفتگو امتحان تو بود كه آيا بر دينى كه اختيار كرده‌اى ثابت قدمى يا نى ؟ » پس اننده را به اعزاز و اكرام تمام به جانب تنگقوت فرستاد .\r\nو چون اين نوبت اننده به جانب تنگقوت رفت بقيّهء امراى او نيز مسلمان شدند حتّى آنكه سرتاق كه اين صحبت را به هم رسانده بود چون از اخلاق حميدهء اننده يقين او شد كه اگر مسلمان شود اننده مطلقا در مقام انتقام از وى نخواهد شد و در تربيت او آنچه ممكن و مقدور است خود را معاف نخواهد داشت ، باز به خدمت اننده رفته مسلمان شد . همچنين امير منگلى كه او نيز از امراى معتبر اننده و پيش از اينها منكر اسلام بود نيز اين نوبت به شرف اسلام مشرّف شد . و پسران و پسرزادگان مهتر حسن و دولتشاه و حميد و جمال آقا و محمّد اقتاچى در ملازمت اننده اعتبار تمام يافته از بزرگان ولايت تنگقوت شدند و بعضى از ايشان به\r\n\r\n","description":"","footnote":"","page_name":" 4240 ","page_number":532},
  {"content":"\r\n\r\nخدمت قاآن مرتبهء تقرّب يافتند ، و از ايشان در آن ولايت نهايت سعى و اهتمام در تقويت ملّت اسلام مبذول مىشد .\r\nالقصّه بعد از چندگاه باز اننده در مهمّات پيش تيمور قاآن آمد . قاآن اين نوبت بىنهايت در تعظيم اننده كوشيد و بسيار او را عزيز داشت و مرتبهء خاطر او ملاحظه گردانيده در اردوى قاآن اظهار مسلمانى و دعوت آن مىنمود و قاآن مطلقا منع او نمىنمود ، بلكه گاهى در مجلس مىگفت كه « اننده در مسلمانى پيرو غازان پسر ارغون است . » و گاهى مىفرمود كه « من انديشه دين مسلمانى كردم . بسيار دين نيكو است . هركه خواهد كه به آن دين درآيد ، هيچ‌كس مانع او نيست . »\r\nو چون از جمله وقايع اين سال جلوس غازان بن ارغون بن اباقا خان بن هلاگو خان بن تولوى خان بن چنگيز خان بود بر سرير سلطنت ايران‌زمين اگر ما شمّه‌اى از احوال آن پادشاه جم‌جاه كه قبل از آنكه به سلطنت نشيند او را نسبت به معاندان و مخالفان روى نموده و در همه جا آثار دولت و سلطنت از جانب او ظاهر مىشد در اين مقام ايراد نماييم هرآينه نزد اصحاب طبع سليم مستحسن خواهد بود . اكنون ببايد دانست كه غازان خان بزرگ ، كه پسر ارغون خان است . و ارغون در دوازده سالگى والدهء او را كه قولتاق نام داشته دختر كهتر بيتكچى از قوم دوربان بخواست . و اين قولتاق به غايت صاحب جمال بود و ارغون خان با وى محبّتى تمام ، چنانچه از بس كه تعريف حسن و جمال او شده بود ، روزى كه او را از جهت عروسى به اردو مىآوردند ارغون خان از كمال شفقت و اشتياق كه به ديدن او داشت مىخواست كه به استقبال او رود ، امّا امرا آن معنى را لايق ندانسته او را مانع آمده نگذاشتند كه به استقبال رود . ارغون خان از كمال شعف [ 373 ب 
  ] و شوخى كه داشت ، به روايتى كه حافظابرو آورده ، چون امرا از استقبال مانع بودند بالاى ستون خيمه برآمد و بر سر كوماچ خيمه نشسته نظاره مىكرد كه آمدن قولتاق خاتون ببيند .\r\nالقصّه مراسم زفاف به تقديم رسيد و بعد از اندك مدّت قولتاق خاتون حامله شد ، و بعد از انقضاى مدّت حمل سحرگاه شب جمعه نهم شهر ربيع الأوّل سال ششصد و هفتادم هجرى كه ششصد و شصت از رحلت باشد ، در جزيرهء آبسكون در حدود مازندران ، كه قبر سلطان محمّد خوارزمشاه در آنجاست ، به طالع سعد برج عقرب كه سهم الغيب و سهم السّعاده در طالع غازان خان متولّد شد و ديدهء جهان به كمال او روشن شد . منجمانى كه حاضر بودند در وضع فلكى وقت ولادت او ملاحظه نموده بالاتّفاق حكم كردند كه اين مولود مبارك پادشاهى خواهد بود در غايت عظمت و نهايت شوكت و مهابت و عدالت او ماحى آثار انوشيروان تواند بود .\r\nالقصّه او را به دايه‌اى نيكوخلق دوغچين « 1 » نام كه با قولتاق خاتون همراه آمده بود سپردند .\r\n\r\n\r\n","description":"","footnote":"\r\n( 1 ) . جامع التواريخ : مغالجين .\r\n","page_name":" 4241 ","page_number":533},
  {"content":"\r\n\r\nو اين دوغچين عورتى بود ختايى پاكيزه صورت پسنديده سيرت شوهرى داشت ختايى ايشنگ نام . غازان خان در سال اوّل به سخن درآمد و به زبان فصيح تكلّم مىنمود . و چون سنّ او به دو سالگى رسيد ايشنگ ختايى به زن خود نزديكى كرده و از آن مجامعت دوغچين حامله گشت و شاهزاده غازان را به واسطهء شير آن حامله انحراف مزاج به هم رسيد و اسهال طارى گشت . بنابراين ، والدهء شهزاده قولتاق خاتون فرزند را از دوغچين گرفته به ديگرى سپرد . و در سن سه سالگى شهزاده غازان خان را بر اسب نشاندند و به والدهء حسن كه امير توقچيان بود از قوم سولدوس سپردند .\r\nچون شهزاده سه ساله شد ، ارغون خان قتلغشاه را از قشلاق مازندران به بندگى پدر خود و اباقا خان فرستاد جهت مهمّى كه داشت ؛ و قتلغشاه در مغان به بندگى اباقا خان مشرّف شد .\r\nاباقا خان چون تعريف شهزاده غازان خان بسيار شنيده بود ، اوّل بار كه نظرش بر قتلغشاه افتاد از احوال غازان خان پرسيد . قتلغشاه به عرض رسانيد كه « شهزاده الحال سه ساله است و بر اسب مىنشيند . » اباقا خان را به ديدن فرزندزاده ميل تمام پيدا شد . بنابراين ، در وقت مراجعت قتلغشاه فرمود كه « من پير شده‌ام و گاه‌گاهى ذكر سفر آخرت در دلم مىگذرد ، و اگرچه فرزندم ارغون خان بسيار غازان خان را دوست مىدارد و چون غير از آن فرزندى ندارد يقين كه مفارقت او بر وى دشوار خواهد بود ، امّا من مىخواهم كه او را نزد من بفرستد تا در پيش من باشد [ تا باشه 
  ] « 1 » و طرمطاى مىانداخته باشد و شير الغو بياورد . »\r\nالقصّه چون قتلغشاه بازگشته به خدمت ارغون خان رسيد ، آنچه از اباقا خان شنيده بود به عرض ارغون رسانيد و اظهار شوق اباقا خان بسيار نمود . بنابراين ، ارغون گفت كه « من همين يك فرزند دارم ، او را چگونه توانم كه از خود جدا كرد ؟ و مخالفت فرمان پدر نيز مقدور من نيست . پس ناچار مصلحت در آن است كه من غازان خان را خود به خدمت پدر برم . »\r\nو چون قرار شد كه ارغون خان خود به خدمت پدر رود ، در اوّل بهار سال ششصد و هشتاد و سيم از رحلت ، ارغون خان از مازندران بيرون آمده متوجّه اردوى ايلخان شد و شهزاده غازان را با والده‌اش همراه داشت . و چون به حوالى قنقوزاولانگ - كه اردوى اباقا خان در آن وقت آنجا بود - رسيد ، اباقا خان از نهايت اشتياق كه به ديدار غازان خان داشت ، خود به استقبال سوار شد ، و چون غازان خان را بديد ، از پشت اسب برداشته پيش زين خود بنشانيد .\r\n\r\n\r\n\r\n","description":"","footnote":"\r\n( 1 ) . جامع التواريخ ( چاپ محمّد روشن ، ج 2 ، ص 1208 ) .\r\n","page_name":" 4242 ","page_number":534}
  ]