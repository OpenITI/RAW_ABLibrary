[
  {"content":"\r\n\r\nغرر الحكم ودرر الكلم\r\n3\r\n\r\n","description":"","footnote":"","page_name":" هوية الكتاب 1 ","page_number":1},
  {"content":"\r\n\r\nانتشارات دانشگاه تهران\r\nشمارهء 1815\r\nشمارهء مسلسل 2675\r\nناشر : مؤسسهء انتشارات وچاپ دانشگاه تهران\r\nتاريخ انتشار بهمن ماه 1366\r\nتيراژ چاپ : سه هزار نسخه\r\nچاپ مؤسسهء انتشارات وچاپ دانشگاه تهران\r\nمسئوليت صحت مطالب كتاب با مصحح است\r\nكليه حقوق براي دانشگاه تهران محفوظ است\r\nبها دورهء هفت جلدي 5000 ريال\r\n\r\n","description":"","footnote":"","page_name":" هوية الكتاب 2 ","page_number":2},
  {"content":"\r\n\r\nشرح\r\nمحقق بارع جمال الدين محمد خوانسارى\r\nبر\r\nغرر الحكم ودرر الكلم\r\nتأليف\r\nعالم جليل عبد الواحد بن محمد تميمي آمدى\r\nبا مقدمه وتصحيح وتعليق\r\nميرجلال الدين حسينى ارموى\r\n\" محدث \"\r\n\r\n","description":"","footnote":"","page_name":" هوية الكتاب 3 ","page_number":3},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" هوية الكتاب 4 ","page_number":4},
  {"content":"\r\n\r\nيا رب حي ميت ذكره\r\nوميت يحيى بأخباره\r\nليس بميت عند أهل النهى\r\nمن كان هذا بعض اثاره\r\nالباخرزى\r\n\r\n","description":"","footnote":"","page_name":" هوية الكتاب 5 ","page_number":5},
  {"content":"\r\n\r\nپيامى كه آن شاه مردان دهد\r\nبدلهاى مرده همه جان دهد\r\n( محدث )\r\nكلام على كلام على\r\nوما قاله المرتضى مرتضى\r\nالعلم يعلم أننا علماؤه\r\nوالفضل يشهد أننا أمراؤه\r\nوإذ اتالب للمنا قب عسكر\r\nفعلى مفارقنا يرف لواؤه\r\nقال الامام الهمام\r\nأمير المؤمنين علي عليه\r\nالصلاة والسلام :\r\nوانالأمراء الكلام\r\nوفينا تنشبت عروقه وعلينا تهدلت غصونه\r\nعلي عليه السلام امام الفصحاء وسيد البلغاء\r\nوكلامه دون كلام الخالق وفوق كلام المخلوقين\r\n\" ابن أبي الحديد \"\r\n\r\n","description":"","footnote":"","page_name":" هوية الكتاب 6 ","page_number":6},
  {"content":"\r\n\r\nجزء 3\r\n\r\n","description":"","footnote":"","page_name":" هوية الكتاب 7 ","page_number":7},
  {"content":"\r\n\r\nاستعموا من ربانيكم\r\nواحضروه قلوبكم\r\nواستيقطوا إن هتف بكم\r\nعلي عليه السلام\r\n\r\n","description":"","footnote":"","page_name":" هوية الكتاب 8 ","page_number":8},
  {"content":"\r\n\r\n\r\nجلد سوّم\r\nبِسْمِ اللَّهِ الرَّحْمنِ الرَّحِيمِ\r\n[ جزء سوم شرح غرر ودرر 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السلام در حرف الف بحرف شرط بلفظ [ ان 
  ] مخفّفه يعنى « ان » بسكون نون كه سبك گفته مىشود وتشديدى كه باعث گرانى آنست ندارد بخلاف باب سابق كه [ انّ 
  ] بتشديد بود وحرف شرط آنست كه دلالت كند بر تعليق امرى بر امرى مثل : ان جاءك زيد فأكرمه ، اگر زيد بيايد ترا پس اكرام كن أو را ، واز جملهء حروف شرط ان مخفّفه است كه دلالت ميكند بر تعليق امرى بر امرى در زمان آينده وبر سر فعل ماضي كه داخل شود آن را بمعنى مستقبل برد چنانكه از مثال مذكور ظاهر شد واز آن جمله فرموده آن حضرت عليه السلام : )\r\n\r\n3707 ان اتاكم اللّه بنعمة فاشكروا .\r\nاگر بيايد شما را خدا بنعمتي يعنى بدهد بشما نعمتي پس شكر كنيد ، ومراد بشكر چنانكه مكرّر مذكور شد فعلى است كه دلالت كند بر تعظيم نعمت دهنده خواه بزبان باشد وخواه بأركان ديگر وخواه بدل ، باين كه اعتقاد عظمت وبزرگى واحسان أو داشته باشد .\r\n\r\n3708 ان ابتلاكم اللّه بمصيبة فاصبروا .\r\nاگر گرفتار كند شما را خدا بمصيبتى پس صبر كنيد ، زيرا كه صبر وشكيبائى ثواب مصيبت را مضاعف كند وبىصبرى وناشكيبائى ثواب آن را كم وناقص كند وبسا\r\n\r\n","description":"","footnote":"","page_name":" 1 ","page_number":9},
  {"content":"\r\n\r\nباشد كه بالكلية زايل وباطل گرداند ودر كتاب كافى روايت كرده از حضرت امام بحق ناطق امام جعفر صادق صلوات اللّه وسلامه عليه كه فرموده : صبر از ايمان بمنزله سراست از بدن پس هرگاه برود سر مىرود بدن ، وهمچنان هرگاه برود صبر مىرود ايمان . وروايت كرده نيز از حضرت امام همام زين العابدين والساجدين صلوات اللّه وسلامه عليه كه فرموده : صبر از ايمان بمنزله سراست از بدن ونيست ايمان از براي كسى كه نباشد صبر از براي أو . وروايت كرده از أمير المؤمنين صلوات اللّه وسلامه عليه كه فرموده كه رسول خدا صلى اللّه عليه وآله فرموده : صبر سه تاست صبر نزد مصيبت وصبر بر طاعت وصبر از معصيت ، پس كسى كه صبر كند بر مصيبت تا اين كه برگرداند آن را بنيكوئى تسلى بآن ، بنويسد خدا از براي أو سيصد درجه كه بوده باشد ميانه درجهء با درجهء مانند آسمان تا زمين ، وهر كه صبر كند بر طاعت بنويسد خدا از براي أو سيصد درجه كه بوده باشد ما بين درجهء تا درجهء مانند ما بين أطراف زمين تا عرش ، وهر كه صبر كند از معصيت بنويسد خدا از براي أو نهصد درجه كه بوده باشد ميانهء درجهء تا درجهء مانند ميانهء أطراف زمين تا منتهاى عرش . وروايت كرده از حضرت امام جعفر صادق صلوات اللّه عليه كه فرموده : هر كه گرفتار شود از مؤمنان ببلائى پس صبر كند بر آن ، خواهد بود از براي أو مثل اجر هزار شهيد . وروايت كرده نيز از آن حضرت صلوات اللّه وسلامه عليه كه فرموده كه : بدرستى كه خداى عزّ وجلّ انعام كرد بر قومي پس شكر نكردند پس گرديد بر ايشان وبالى ، وگرفتار كرد قومي را بمصيبتها پس صبر كردند پس گرديد آن مصيبتها برايشان نعمتي .\r\nوأحاديث در باب فضيلت صبر زيادة از حدّ وحصر است وآنچه ذكر شد كسى را كه أدنى بصيرتي باشد كافى است . وپوشيده نماند كه « صبر نزد مصيبت » اينست كه نزد مصيبت جزع وقلق واضطراب نكند وقولي يا فعلى كه دلالت بر شكوه از آن كند از أو صادر نگردد ومراد به « صبر بر طاعت » اينست كه با وجود اين كه آن بر آن گران ودشوار باشد مرتكب آن شود ومتحمل تعب وزحمت آن گردد ومراد بصبر\r\n\r\n","description":"","footnote":"","page_name":" 2 ","page_number":10},
  {"content":"\r\n\r\nاز معصيت اين است كه با وجود خواهش بمعصيتي ورغبت در آن از سر خواهش خود بگذرد ومرتكب آن نگردد وظاهر است كه ترتب اجر وثواب بر هريك از آنها در وقتي است كه آن از براي رضاى حق تعالى وامتثال فرمان أو باشد مانند ساير عبادات .\r\n\r\n3709 ان تصبروا ففي اللّه من كلّ مصيبة خلف .\r\nاگر صبر كنيد پس در خدا است از هر مصيبتى جانشينى يعنى هر مصيبتى كه باشد چندان اجر وثواب بازاى آن بدهد كه جانشين آن باشد وعوض از آن تواند شد .\r\n\r\n3710 ان تبذلوا أموالكم في جنب اللّه فانّ اللّه مسرع الخلف .\r\nاگر بدهيد مالهاى خود را در راه خدا پس بدرستى كه خداشتابان خلف است يعنى عوض وجانشين آنچه را بذل نمائيد بزودى وشتاب بشما رساند .\r\n\r\n3711 ان صبرت جرى عليك القلم وأنت مأجور وان جزعت جرى عليك القلم وأنت مازور .\r\nاگر صبر كنى تو روان مىشود بر تو قلم وحال آنكه تو مزد داده شدهء واگر جزع وناشكيبائى كنى روان مىشود بر تو قلم وحال آنكه تو گنه كار باشى . مراد اين است كه آنچه قلم تقدير حق تعالى بآن روان شده هرگاه واقع شود آن واقع شده خواه صبر كنى تو وخواه جزع كنى وصبر تو باعث وقوع آن نشده وجزع تو باعث رفع آن نمىشود پس صبر وجزع را در آن اثرى نيست بغير اين كه صبر باعث اين شود كه آنچه قلم تقدير بآن روان شده واقع شده باشد وتو اجر وثواب داشته باشى در آن ، وجزع سبب اين شود كه آن واقع شده باشد وتو گنه‌كار باشى در آن . پس هر كه را عقلي باشد بايد كه اختيار صبر كند وراه جزع بخود ندهد ودر بعضي نسخه‌ها بجاى « القلم » دوم « القدر » است وبنا بر اين ترجمه اين است كه : روان مىشود\r\n\r\n","description":"","footnote":"","page_name":" 3 ","page_number":11},
  {"content":"\r\n\r\nبر تو تقدير خدا وحال آنكه گنه كار باشى وحاصل هردو يكى است . وپوشيده نيست كه اين تقرير در صبر وجزعي است كه بعد از وقوع مصيبت باشد واما قبل از وقوع آن هرگاه آثار وقوع آن ظاهر شود پس ظاهر است نيز كه صبر باعث وقوع آن نشود وجزع يعنى بىتابى كردن وآنچه مترتب بر آن مىشود از فرياد وفغان وبر خود زدن وأمثال آنها سبب رفع آن نمىشود كارى كه سبب رفع آن تواند شد توّسل بدعاست وتصدّق وأمثال آنها كه در شرع أقدس وارد شده كه سبب رفع بلا مىتواند شد وآن داخل جزع نيست ومنافاتى با صبر ندارد وممكن است حمل اين كلام معجز نظام بر صبر وجزع در اين صورت نيز .\r\n\r\n3712 ان صبرت صبر الأحرار والّا سلوت سلوّ الأغمار .\r\nاگر صبر كنى صبر آزادگان واگر نه فراموش خواهى كرد فراموش كردن آنان كه تجربهء أمور نكرده باشند وزود گول خوردند مراد اين است كه از مصيبت بغير تسلى بآن چاره نيست پس اگر در ابتدأ صبر كنى بر آن مانند صبر آزادگان كه خود را از بند علايق آزاد كرده‌اند وفوت چيزى از مال يا جاه يا غير آن باعث جزع وناشكيبائى ايشان نمىشود پس زهى شرف كه داخل ايشان باشى والّا بالضرورة آخر تسلى خواهى شد مانند تسلى شدن گول خورندگان چه ايشان در ابتداى وقوع مصيبت جزع واضطراب بسيار كنند وبعد از چندى لاعلاج تسلى ميشوند وترك آن ناشكيبائى نمايند پس اگر صبر نكنى آخر مانند ايشان تسلى خواهى شد تسلى شدني كه فضيلتى واجرى در آن نباشد .\r\n\r\n3713 ان صبرت أدركت بصبرك منازل الأبرار وان جزعت اوردك جزعك عذاب النّار .\r\nاگر صبر كنى تو درمىيابى بسبب صبر خود منزلهاى نيكوكاران را ، واگر بي صبري كنى وارد سازد ترا بىصبرى تو بعذاب آتش .\r\n\r\n","description":"","footnote":"","page_name":" 4 ","page_number":12},
  {"content":"\r\n\r\n\r\n3714 ان كان في الكلام البلاغة ففي الصّمت السّلامة من العثار .\r\nاگر بوده باشد در كلام بلاغت پس در خاموشى سلامتى است از لغزش . مراد اين است كه اگر چه در سخن گفتن صفت كمالى باشد كه آن بلاغت است در خاموشى نيز در برابر آن صفت كمالى باشد كه آن ايمنى است از لغزش زيرا كه سخنگو بسيار است كه از روى غفلت سخنى گويد كه ضرر كند باو ودر خاموشى اين احتمال نيست پس سخن گوهر چند بليغ باشد سخن گفتن أو مطلقا بر خاموشى ترجيح ندارد بلكه هر يك را بر ديگرى از راهى ترجيحى باشد .\r\n\r\n3715 ان كان في الغضب الانتصار ففي الحلم ثواب الأبرار .\r\nاگر بوده باشد در خشم انتقام كشيدن پس در بردبارى است ثواب نيكوكاران يعنى اگر چه غضب وخشم بر كسى گاهى سبب انتقام وتسلى اين كس بسبب تلافى گناهى كه أو كرده مىشود اما در حلم وبردبارى اجر أو ثواب نيكوكاران است وكجاست فضيلت ورتبهء آن از آن انتقام كه بسبب خشم حاصل شود .\r\n\r\n3716 ان كنت جازعا على كلّ ما يفلت من يديك فاجزع على ما لم يصل إليك .\r\nاگر باشى تو جزع كننده بر هر چه بدر رود از دستهاى تو ، پس جزع كن بر آنچه نرسيده باشد بسوى تو ، مراد اين است كه پر تفاوتى نيست ميانهء اين كه نعمتي باين كس رسيده باشد واز دست أو بدر رود يا اين كه باين كس نرسيده باشد در أصل پس كسى كه جزع كند بر آنچه از دست أو بدر رود از ولد يا مال يا جاه ومانند آنها پس بايد جزع كند بر آنچه نرسيده باشد از آنها نيز باو كه چرا باو داده نشده وظاهر است كه كسى جزع كند بر اين بايد كه هميشه در جزع باشد وهرگز خلاصي نداشته باشد زيرا كه نعمتهاى داده نشده نسبت بهر كس فزون از حد وحصر است پس كسى را\r\n\r\n","description":"","footnote":"","page_name":" 5 ","page_number":13},
  {"content":"\r\n\r\nكه اندك عقلي باشد راه ناشكيبائى بخود ندهد وچنانكه بر أموري كه نرسيده باو جزع نمىكند ومنوط بتقدير خداى عز وجل ميداند در آنچه داده شده واز دست أو بدر رود نيز چنين باشد وآن را مستند بقضا وقدر داند وجزع بر فوت بكند .\r\n\r\n3717 ان كنت حريصا على طلب المضمون لك فكن حريصا على أداء المفروض عليك .\r\nاگر بوده باشى تو حريص بر طلب آنچه در عهده گرفته شده است آن از براي تو پس باش حريص بر اداى آنچه واجب شده بر تو ، مراد اين است كه هرگاه تو حريص باشى در طلب روزى كه حق تعالى ضامن شده آن را از براي تو ودر عهده خود گرفته ومحتاج بسعى وطلب تو نيست پس چرا حريص نباشى بر اداى آنچه واجب شده بر تو از اطاعات وعبادات كه اداى آنها منوط بسعى تست وهرگاه اهمال كنى ادا نشود وباعث زيان ابدى وخسران سرمدي گردد .\r\n\r\n3718 ان استطعت ان لا يكون بينك وبين اللّه ذو نعمة فافعل .\r\nاگر توانائى اين داشته باشى كه نبوده باشد ميانهء تو وميانهء خدا صاحب نعمتي پس بكن يعنى اگر توانى كه بكسى غير خدا متوسّل نشوى وهيچ صاحب نعمتي را واسطه ميانهء خدا وخود نكنى باين كه نعمتي كه خدا باو داده از أو خواهى يا قبول كنى وابتداء از خدا بطلبى پس بكن اين را زيرا كه اين معنى شرعا وعقلا مستحسن است وفضيلت وبرترى آن ظاهر وروشن .\r\n\r\n3719 ان أحببت أن تكون أسعد النّاس بما علمت فاعمل .\r\nاگر دوست دارى كه بوده باشى نيكبخت ترين مردم به آن چه دانسته باشى پس عمل كن يعنى عمل كن به آن چه دانسته زيرا كه هر كه عمل كند بعلم خود نيكبخت گردد وهر چند عمل أو زيادة باشد نيكبختى أو افزونتر پس كسى كه\r\n\r\n","description":"","footnote":"","page_name":" 6 ","page_number":14},
  {"content":"\r\n\r\nخواهد كه نيكبخت ترين مردم باشد به آن چه دانسته يعنى از راه تمتع وبهره يافتن بآن بايد كه عمل أو به آنها زيادة باشد از ديگران ، وممكن است كه مراد اين باشد كه اگر خواهى كه از جمله جمعى باشى كه نيكبخت ترين مردم اند بسبب آنچه دانسته پس عمل كن بآن تا از جمله ايشان باشى . وبنا بر اين محتاج نيست بضميمه آنچه مذكور شد كه عمل را زياد كن بر ديگران تا نيكبخت‌تر از همه باشى .\r\n\r\n3720 ان أردت قطيعة أخيك فاستبق له من نفسك بقيّة يرجع إليها ان بدا له ذلك يوما ما .\r\nاگر خواهى بريدن از برادر خود پس باقي بگذار از نفس خود باقي مانده كه برگردد أو بسوى آن اگر پديد آيد از براي أو اين يك روزى مراد اين است كه اگر خواهى كه از كسى از برادران مؤمن ببرى بالكلية مبر از أو وبقيه احسانى بگذار از نفس خود نسبت باو كه اگر أو خواهد يك روزى دوستى كند با تو رجوع كند بآن بقيه وآن را منظور دارد بخلاف اين كه بالكلية از أو بريده باشى چه ديگر امرى نمىماند كه أو آن را منظور دارد ورجوع كند باعتبار آن بدوستى تو . ودر اين كلام اشاره است باين كه بريدن از برادر خود معقول نيست مگر در وقتي كه أو از اين كس بريده باشد وبا وجود اين بايد كه بقيه احسانى نسبت باو گذاشت كه اگر أو پشيمان شود وخواهد كه دوستى كند آن را ملاحظه كند ووسيله دوستى سازد .\r\n\r\n3721 ان استنمت إلى ودودك فاحرز له من امرك واستبق له من سرّك ما لعلّك ان تندم عليه وقتاما .\r\nاگر آرام بگيرى بسوى دوست خود پس حفظ كن از براي أو از امر خود وباقي گذار از براي أو از سر خود آنچه را بسا باشد كه پشيمان شوى بر آن يك وقتي .\r\nيعنى هرگاه آرام گيرى با دوستى همه أمور خود واسرار خود را باو مگو بلكه آنچه را كه پشيمان شوى از اظهار آن باو بر تقدير زايل شدن دوستى ميانه شما آنها را اظهار\r\n\r\n","description":"","footnote":"","page_name":" 7 ","page_number":15},
  {"content":"\r\n\r\nمكن باو بسا باشد كه دوستى ميانه شما زايل شود وپشيمان گردى از آنچه اظهار كرده باشى باو باعتبار اين كه اطلاع غير دوست بر آنها ضرر كند بتو ، وحفظ كن از براي أو يعنى از أو ونسبت باو وهمچنين باقي گذار از براي أو يعنى باقي گذار اظهار نكرده باو .\r\n\r\n3722 ان لم تردع نفسك عن كثير ممّا تحبّ مخافة مكروهه سمت بك الأهواء إلى كثير من الضّرر .\r\nاگر باز ندارى نفس خود را از بسيارى از آنچه دوست مىدارى از ترس مكروه آن بلند كند ترا آرزوها بسوى بسيارى از زيان . مراد اين است كه عذاب وعقاب كه حق تعالى بر محرمات قرار داده عين مصلحت مردم است زيرا كه اگر كسى نفس خود را از بسيارى از آنچه دوست مىدارد وخواهش آن دارد باز ندارد از ترس مكروه آن يعنى از ترس عذاب وعقاب كه بر آن مترتب مىگردد خواهشها أو را بلند ميكند بسوى بسيارى از زيان وخسران ، وهركه أطاعت حقّ تعالى كند در اجتناب از آنها سالم ماند از آن ضررها ، وبنا بر اين معنى مراد بضررها ضررهاى دنيوي است نه عذاب اخروى ، وممكن است كه از ترس مكروه آن علت باز نداشتن باشد نه سبب بازداشتن ، ومراد اين باشد كه اگر نفس خود را از بسيارى از آنچه دوست مىدارى باز ندارى از ترس مكروه آن يعنى مكروه ترك محبوب كردن واز سر لذت وخواهش خود گذشتن بلند كند ترا خواهشها بسوى بسيارى از ضرر پس همان بهتر كه مكروه ترك لذات را بر خود بگذارى واز آن ضررها سالم باشى وبنا بر اين مراد بضررها ضررهاى اخروى است يا آنچه شامل آنها نيز باشد .\r\n\r\n3723 ان عقدت ايمانك فارض بالمقضىّ عليك ولك ولا ترج أحدا الّا اللّه سبحانه وانتظر ما اتاك به القدر .\r\nاگر ببندى ايمان خود را پس راضى باش به آن چه حكم شده بر تو واز براي تو\r\n\r\n","description":"","footnote":"","page_name":" 8 ","page_number":16},
  {"content":"\r\n\r\nواميد مدار كسى را مگر خداى سبحانه را ، وانتظار مكش آنچه را بياورد از براي تو تقدير حق تعالى ، اين بنا بر اين است كه در أول فصل مذكور شد كه « ان » از براي شرط در استقبال است در سر فعل ماضي كه داخل شود آن را بمعنى مستقبل برد يعنى اگر خواهى كه ببندى ومحكم گردانى ايمان خود را پس چنين باش . وممكن است كه معنى اين باشد كه اگر بسته ومحكم كرده ايمان خود را يعنى دعوى اين معنى ميكنى وراست ميگوئى پس چنين باش ومراد به آن چه حكم شده بر أو اين است كه حكم خدا شده باشد بآن وضرر أو در آن باشد وبراي أو اين كه حكم شده باشد بآن ونفع أو در آن باشد . وممكن است « 1 » كه « ايمان » بفتح همزه خوانده شود بمعنى قسمها وآنچه در حكم آنها باشد از نذرها وعهدها ومعنى آن باشد كه : اگر محكم كنى قسمها را يعنى در باب امرى يا نكردن آن قسم محكم ياد كنى باين كه از روى قصد ونيت وصيغه شرعيه باشد ولغو وبازى كردن نباشد وهمچنين در نذر وعهد يا محكم كنى عهد وپيمانى را با كسى پس وفا كن بآن ومخالفت آن مكن وراضى شو در آن باب به آن چه حكم شده باشد بر تو واز براي تو تا آخر كلام وپوشيده نيست كه اين بلفظ « عقدت » مناسبتر است زيرا كه شايع نسبت آن بقسم وپيمان است نه بايمان نهايت آنچه در جزا فرموده‌اند بمحكم كردن ايمان مناسب تر است چنانكه بر متأمل مخفى نيست مگر اين كه مراد به « ايمان » بفتح نيز عهدها وپيمانها باشد كه آدمي بايد كه بكند با حق تعالى ورسول وخلفاى أو صلوات اللّه وسلامه عليه وعليهم أجمعين كه باز بايمان برگردد واللّه تعالى يعلم .\r\n\r\n3724 ان وقعت بينك وبين عدوّك قصّة عقدت بها صلحا وألبسته بها ذمّة فحط عهدك بالوفاء وارع ذمّتك بالأمانة واجعل نفسك جنّة بينك وبين ما أعطيت من عهدك .\r\n\r\n\r\n","description":"","footnote":"\r\n( 1 ) از عبارت و « ممكن است ايمان » بفتح تا آخر فقط در نسخه كتابخانه مدرسه سپهسالار ضبط شده است ودر نسخه كه بخط شارح ( ره ) است نيست .\r\n","page_name":" 9 ","page_number":17},
  {"content":"\r\n\r\nاگر واقع شود ميان تو وميان دشمن تو قصه كه ببندى بآن قصه صلحى را وبپوشانى آن دشمن را بآن قصه پيمانى پس نگاهدارى كن خود را بوفا كردن بآن ورعايت كن پيمان خود را بامانت وبگردان نفس خود را سپرى ميانه خود وميانهء آنچه بخشيده از پيمان خود « قصه » بمعنى امر وكار است يا حديث وگفتگو ومراد اين است كه هرگاه ميانه تو ودشمن تو امرى روى داده باشد يا سخنى جارى شده باشد كه بآن صلحى بسته باشى با أو وپوشانده باشى أو را بآن پيمانى ، تشبيه شده پيمانى كه باو داده شده باشد بجامه وخلعتى كه باو داده شده باشد ووصف بپوشاندن از آن راه است و « رعايت كن عهد وپيمان خود را بامانت » يعنى اين كه خيانتى در آن نكنى وبهر نحو كه عهد وپيمان كرده بهمان نحو آن را نگاهدارى و « بگردان نفس خود را سپرى » يعنى بگردان نفس خود را مانع از رسيدن آفتى بآن عهد كه تا تو باشى آفتى بآن نرسد مانند سپرى كه حفظ كند كسى را .\r\n\r\n3725 ان أحببت سلامة نفسك وستر معايبك فاقلل كلامك وأكثر صمتك يتوفّر فكرك ويستنر قلبك ويسلم النّاس من يدك .\r\nاگر دوست دارى تو سلامتى نفس خود را وپوشاندن عيبهاى خود را پس كم كن كلام خود را وبسيار گردان خاموشى خود را تا اين كه بسيار شود فكر تو وروشن شود دل تو وسالم مانند مردم از دست تو . بودن « كم كردن كلام وبسيار گردانيدن خاموشى سبب سلامتى نفس اين كس وپوشاندن عيبهاى أو » ظاهر است ، چه كم است كه در كلام بسيار كلامي نباشد كه مشتمل بر ضررى از براي أو باشد وعيبى از آن در أو ظاهر شود وهمچنين بودن آن « سبب بسيارى فكر وروشن‌شدن دل أو » زيرا كه هر چند كلام را كم كند وخاموش باشد بيشتر مشغول فكر مىتواند بود پس فكر أو بسيار مىتواند شد وظاهر است كه فكر بسيار سبب روشنى دل ونوراني شدن آن مىشود « وسالم‌ماندن مردم از دست أو » باعتبار اين است كه كلام بسيار كم است كه متضمن\r\n\r\n","description":"","footnote":"","page_name":" 10 ","page_number":18},
  {"content":"\r\n\r\nايذاى مردم نباشد اگر همه باعتبار ناخوش داشتن پرگوئى باشد وملامت از آن پس هرگاه كلام خود را كم كند وخاموشى را بسيار كند مردم سالم باشند از دست أو واز آنچه بر تقدير پرگوئى بايشان مىرساند با آنكه هرگاه بسبب آن فكر أو بسيار شود ودل أو روشن گردد اين معنى مانع گردد أو را از ضرر رسانيدن بمردم پس سالم مانند مردم از دست أو .\r\n\r\n3726 ان لم تكن حليما فتحلّم فانّه قلّ من تشبّه بقوم الّا أوشك ان يصير منهم .\r\nاگر نبوده باشى بردبار پس خود را بردبار بنما وبايشان شبيه ساز ، زيرا كه كم است كسى كه شبيه سازد خود را بقومى مگر اين كه نزديك باشد كه بگردد از ايشان . مراد اين است كه اگر بحسب خلقت وجبلت حليم وبردبار نباشى پس حلم را بزور بخود ببند وبا مردم سلوكى كن مانند سلوك حليمان وبردباران زيرا كه اين معنى بتدريج باعث اين مىشود كه حليم گردى چه كم است كه كسى خود را شبيه سازد بقومى در صفتي مگر اين كه زود باشد كه بگردد از ايشان يعنى آن صفت در واقع حاصل شود از براي أو وحالي أو گردد مانند ايشان .\r\n\r\n3727 ان صبرت صبر الأكارم والّا سلوت سلوّ البهائم .\r\nاگر صبر كنى صبر مردم گرامى واگر نه تسلى خواهى شد تسلى شدن چارپايان ، يعنى اگر در بلاها ومصيبتها صبر كنى مانند مردم گرامى ، خواهى بود گرامى مثل ايشان ، واگر نكنى خواهى بود مثل چارپايان كه جزع واضطرابى كنند وبعد از آن كه تنگ آيند ومانده شوند تسلى شوند پس هرگاه چاره از تسلى شدن نباشد پس چرا آن در أول مرتبه نباشد كه باعث گرامى بودن واجر وثواب گردد .\r\nوفرموده آن حضرت عليه السلام در باره جمعى كه ستايش كرده بر ايشان :\r\n\r\n","description":"","footnote":"","page_name":" 11 ","page_number":19},
  {"content":"\r\n\r\n\r\n3728 ان نطقوا صدقوا وان صمتوا لم يسبقوا « 1 » .\r\nاگر گويا شوند راست مىگويند واگر خاموش شوند پيشى گرفته نشوند يعنى كسى پيش از ايشان در حضور ايشان سخن نتواند گفت بلكه همه انتظار برند كه ايشان بسخن آيند .\r\n\r\n3729 ان نظروا اعتبروا وان اعرضوا لم يلهوا .\r\nاگر نگاه كنند عبرت گيرند واگر رو بگردانند بازى نكنند يعنى بهر چه نگاه كنند پندى گيرند از آن كه سودمند باشد از براي ايشان ، واز هر چه اعراض كنند\r\n\r\n\r\n","description":"","footnote":"\r\n( 1 ) شارح ( ره ) اين فقره را در متن مطابق آنچه نقل شد شرح كرده وبخط خود در ورقه ديگرى آنرا بار ديگر چنين شرح كرده وضميمه اين متن قرار داده است :\r\n« در مدح جمعى حضرت فرموده : ان نطقوا صدقوا وان صمتوا لم يسبقوا .\r\n« اگر سخن گويند راست گويند واگر خاموش باشند خاموشى ايشان از راه اين است كه طلب پيشى نمىكنند در گفتار بر ساير حضار يعنى منظور ايشان در خاموشى اين است كه در سخن گفتن پيشى نگيرند بر ديگران واين صفتي است ممدوح واين معنى سابق بر اين از فقرات صريحا وضمنا ظاهر شد واين بنا بر آن است كه « لم يسبقو » بصيغة معلوم خوانده شود واحتمال دارد كه بصيغة مجهول باشد يعنى واگر خاموش باشند سبقت گرفته نشده‌اند در افاده معاني كه ديگران القاء ميكنند بيكديگر در وقت مكالمه يعنى ساكت وصامت‌بودن ايشان نه از جهت نفهميدگى وعدم قابليت ايشان است در تكلم وگفتگو در بيان مطالب ومقاصد تا سبقت گرفته شوند ومسبوقيت ايشان در اين صورت ظاهر است چه ديگران أولا افاده ميكنند بعد از آن ايشان مىفهمند نه عدم سبقت در تكلم باعتبار حرمت ايشان تا أول ايشان سخن گويند زيرا كه اين مدح نيست زيرا كه گاه هست اين نوع حرمت نسبت باهل دنيا ودول مىشود با آنكه در غايت بلادتند . »\r\n","page_name":" 12 ","page_number":20},
  {"content":"\r\n\r\nورو بگردانند باين اعتبار باشد كه مشغولى بآن أمور بازى باشد وايشان لهو وبازى نكنند .\r\n\r\n3730 ان تكلّموا ذكروا وان سكتوا تفكّروا .\r\nاگر سخن گويند ياد كنند يعنى ياد خدا وذكر أو كنند ، وممكن است كه « ذكروا » بتشديد كاف خوانده شود ومعنى اين باشد كه اگر سخن گويند بياد آورند يعنى بياد مردم آورند آنچه را بايد بياد ايشان آورد از مواعظ ونصايح ، واگر خاموش گردند فكر كنند در آنچه بايد فكر در آن كرد وبهرزه خاموش نباشند واين آخر مدحي است كه نقل شده .\r\nوفرموده آن حضرت عليه السلام در باره كسى كه مذمت كرده آن حضرت أو را .\r\n\r\n3731 ان سقم « 1 » فهو نادم على ترك العمل وان صحّ امن مغترّا فاخّر العمل .\r\nاگر بيمار شود پس أو پشيمان است بر ترك عمل يعنى بر آنچه نكرده از اعمال خير ، واگر به شود از كوفت أيمن گردد فريب خورنده پس تأخير كند وپس اندازد عمل را .\r\nان دعى إلى حرث الدّنيا عمل وان دعى إلى حرث الآخرة كسل .\r\nاگر خوانده شود بحرث دنيا يعنى زراعت آن يا كسب آن كار ميكند ، واگر خوانده شود بحرث آخرت سنگينى ميكند وسستى مىنمايد .\r\n\r\n\r\n","description":"","footnote":"\r\n( 1 ) شارح ( ره ) بالاى « سقم » علامت « معا » نهاده تا اشاره باشد باين كه قرائت آن بدو وجه جايز است يعنى اين كلمه را هم بضم قاف وهم بكسر قاف مىتوان خواند .\r\n","page_name":" 13 ","page_number":21},
  {"content":"\r\n\r\nان استغنى بطر وفتن .\r\nاگر توانگر گردد طغيان كند يا شادى كند وبفتنه افتد وممكن است كه « فتن » مجهول خوانده شود يعنى بفتنه انداخته شود .\r\nان « 1 » افتقر قنط ووهن .\r\nاگر درويش گردد نوميد گردد وضعيف شود يعنى نوميد گردد از فضل خدا وضعيف وناتوان گردد در كردن طاعات وعبادات .\r\nان أحسن اليه جحد وان أحسن تطاول وامتنّ .\r\nاگر احسان كرده شود بسوى أو انكار كند ، واگر احسان كند خود سربلندى كند ومنت گذارد .\r\nان عرضت له معصية واقعها بالاتّكال على التوبة .\r\nاگر پديد آيد از براي أو گناهى آميخته مىسازد خود را بآن ومىافتد در آن باعتماد بر توبه وبازگشت .\r\nان عزم على التّوبة سوّفها واصرّ على الحوبة .\r\nهرگاه عزم كند بر توبه يعنى اراده‌كردن آن كند وجزم بر آن كند پس مىاندازد آن را وايستادگى ميكند بر گناه .\r\nان عوفي ظنّ ان قد تاب .\r\nاگر عافيت داده شود گمان مىبرد كه بتحقيق كه توبه كرده . ممكن است كه مراد بتوبه كردن بىگناه بودن باشد يعنى تا عافيت دارد گمان ميكند كه گناهى ندارد يا باعتبار اين كه نكرده يا حق تعالى بخشيده آنچه را كرده بگمان اين كه اگر گنه كار مىبود عافيت باو نمىداد ، وممكن است كه مراد اين باشد كه أو توبه را از براي\r\n\r\n\r\n","description":"","footnote":"\r\n( 1 ) اين فقره وباقي فقرات آينده مربوط باين عبارت همه بدون حرف عطف است بخط شارح ( ره ) صريحا .\r\n","page_name":" 14 ","page_number":22},
  {"content":"\r\n\r\nعافيت در دنيا مىخواهد پس همين كه عافيت داده شده گمان ميكند كه توبه كرده باعتبار اين كه فايده توبه بعمل آمده پس گويا آن بعمل آمده وديگر توبه در كار نيست .\r\nان ابتلى ظنّ وارتاب .\r\nاگر گرفتار شود ببلائى گمان ميكند وبشك مىافتد يعنى گمان بدى بخود ميكند وبشك مىافتد در باره خود كه آيا گناهى كرده كه بآن اعتبار گرفتار بآن بلا شده ومراد بشك مطلق تردد است كه شامل گمان نيز باشد نه خصوص ترددى كه احتمال طرفين در آن مساوى باشد ، وممكن است كه گمان در بعضي أوقات باشد وشك در بعضي ديگر ، وممكن است نيز كه « ارتاب » بمعنى اين باشد كه قلق واضطراب ميكند وبنا بر اين محتاج بتوجيهى نيست .\r\nان مرض اخلص وأناب .\r\nاگر بيمار شود اخلاص مىورزد بخدا وبازگشت ميكند .\r\nان صحّ نسي وعاد واجترى على مظالم العباد .\r\nاگر تندرست شود فراموش ميكند وبرميگردد به آن چه ميكرد از گناهان ودلير مىشود بر مظلمهاى بندگان [ مظلمه 
  ] چيزى است كه بظلم از كسى گرفته باشند يعنى دلير مىشود بر گرفتن چيزها بظلم از بندگان خدا .\r\nان امن افتتن لاهيا بالعاجلة فنسى الآخرة وغفل عن المعاد .\r\nاگر أيمن شود بفتنه مىافتد بازى كننده بدنيا پس فراموش ميكند آخرت را وغافل مىشود از روز بازگشت . مراد ببازى كردن بدنيا مشغول‌شدن بآن است وچون آن را حقيقتي وبقائى نيست وآنچه در آن مىشود بمنزله لهو وبازى است باين اعتبار فرموده‌اند كه بازى كننده بدنيا ، وممكن است كه « لاهيا بالعاجلة » بمعنى بازى كننده بدنيا نباشد بلكه بمعنى دوست دارنده دنيا باشد .\r\nواين آخر فقرات مذمتي است كه نقل شده .\r\n\r\n","description":"","footnote":"","page_name":" 15 ","page_number":23},
  {"content":"\r\n\r\n\r\n3732 ان كانت الرّعايا قبلي تشكوا حيف رعاتها فانّى اليوم اشكو حيف رعيّتى كانّى المقود وهم القادة والموزع وهم الوزعة .\r\nاگر بودند رعايا پيش از من چنين كه شكوه مىكردند ستم واليان خود را پس بدرستى كه من امروز شكوه ميكنم ستم رعيت خود را گويا منم كشيده شده وايشانند كشنده ومنم تحريص كرده شده به پيروى وايشان‌اند واليان . شكوهء آن حضرت صلوات اللّه وسلامه عليه از سپاهيان رعيت خود بوده كه أطاعت آن حضرت در جنگها وجهادها چنانكه بايست نمىكردند وشكوهء ايشان در كلام آن حضرت صلوات اللّه وسلامه عليه بسيار است چنانكه در نهج البلاغة وغير آن مذكور است .\r\n\r\n3733 ان عقلت امرك أو أصبت معرفة نفسك فاعرض عن الدّنيا وازهد فيها فانّها دار الأشقياء وليست بدار السّعداء بهجتها زور وزينتها غرور وسحائبها متقشّعة ومواهبها مرتجعة .\r\nاگر دريافته كار خود را يا رسيده بشناخت نفس خود پس روبگردان از دنيا وبي رغبت باش در آن پس بدرستى كه آن خانه بدبختان است ونيست خانه نيكبختان نيكوئى آن دروغ است وآرايش آن فريب است وابرهاى آن گشوده شده است وعطاياى آن بر گردنده يعنى اگر راست ميگوئى كه دريافته كار خود را يا رسيده بشناخت نفس خود پس چنين باش و « دريافته كار خود را » اين بنا بر آن است كه در أول فصل مذكور شد كه [ ان 
  ] از براي شرط در استقبال است وبر سر فعل ماضي كه داخل شود آن را بمعنى مستقبل برد وممكن است كه معنى اين باشد كه اگر دريابى كار خود را يا برسى بشناخت نفس خود پس چنين باش و « دريافته كار خود را يعنى يافته ودانسته كه چه كار بايد بكنى ورسيده بشناخت نفس خود يعنى همين\r\n\r\n","description":"","footnote":"","page_name":" 16 ","page_number":24},
  {"content":"\r\n\r\nقدر شعور دارى كه خود را بشناسى زيرا كه آن كافى است در أمثال آنچه مىگويم ، يا اين كه اگر رسيده بحقيقت شناخت نفس خود واين كه خلق آن بلهو وعبث نشده بلكه از براي عبادات واستحقاق جزاى آنهاست كه در آخرت بعمل آيد « ونيكوئى آن دروغ است » باعتبار اين كه هيچ چيزى از آن نيست كه آميخته نباشد بشرّى ، وبر تقديرى كه خالص باشد چون زايل ومنقطع است پس گويا در حقيقت نيكوئى ندارد ونيكوئى آن دروغ است ، « وآرايش آن فريب است » يعنى مردم را فريب دهد واز آخرت باز دارد ومراد بابرهاى آن هر چيزى است در آن كه منشأ خيرى ونفعي باشد وتشبيه شده بابر باعتبار كثرت خير ونفع آن و « گشوده شده است » يعنى بزودى گشوده وزايل خواهد شد وهمچنين عطاهاى أو بزودى برگردد از اين كس وبديگرى منتقل شود پس آنها شايسته آن نيستند كه آدمي مشغول آنها گردد وبسبب آن خود را از آخرت ونعمتهاى دائمي ورحمتهاى پاينده آن محروم گرداند وپوشيده نيست كه مراد أمر باعراض از دنياست هرگاه غرض از آن محض دنيا باشد اما هرگاه غرض از آن صرف آن باشد در أموري چند كه باعث تحصيل آخرت باشد پس آن در حقيقت طلب دنيا نيست بلكه طلب آخرت است ونيكو ومستحسن است وباين وجه جمع مىشود ميانه أمثال اين اخبار وبعضي اخبار ديگر كه متضمن مدح دنيا باشد .\r\n\r\n3734 ان آمنت باللّه امن منقلبك .\r\nاگر ايمان آورده بخدا أيمن باشد جاى بازگشت تو يعنى اگر راست ميگوئى كه ايمان آورده ، وممكن است كه معنى اين باشد كه اگر ايمان بياورى بخدا ومراد حقيقت ايمان است زيرا كه هر كه حقيقت ايمان بخدا آورد وتصديق أو چنانكه بايد بكند از فرمان أو در نرود وهر كه مخالفت فرمان أو نكند يقين جاى بازگشت أو امن است وأو را خطرى نباشد در آن .\r\n\r\n3735 ان أسلمت نفسك للّه سلمت نفسك .\r\n\r\n","description":"","footnote":"","page_name":" 17 ","page_number":25},
  {"content":"\r\n\r\nاگر تسليم كنى نفس خود را بخدا سالم ماند نفس تو . مراد بتسليم كردن نفس خود بخدا اين است كه بكار فرمايد آن را در آنچه أو فرموده يا اين كه از روى صدق نيت وخلوص طويّت واگذارد آن را باو وبسپارد باو وأو را حافظ ونگه دار آن گرداند .\r\n\r\n3736 ان كنتم راغبين لا محالة فارغبوا في جنّة عرضها السّموات والأرض .\r\nاگر باشيد شما رغبت كنندگان ناچار پس رغبت كنيد در بهشتى كه عرض آن آسمانها وزمين است يعنى اگر شما ناچار رغبت كنيد در چيزى وچاره آن نداشته باشيد پس چرا رغبت كنيد در دنيا رغبت نكنيد در بهشتى كه عرض آن آسمانها وزمين است وتعليق باين شرط اشاره باين است كه رغبت كردن در چيزى وعمل‌كردن از براي آن خالى از زحمتى نيست پس اگر كسى هيچ كار نكند ورغبت در چيزى نكند پس مىتواند بود كه از راه گريز از تعب وزحمت آن باشد واما هر گاه كسى تعب وزحمت آن را بر خود گذارد پس چرا دنياي پست مرتبه را طلبد ودر طلب آن تعب وزحمت كشد وبهشت بلندمرتبه وسيع را نطلبد ، وممكن است كه معنى شرط اين باشد كه اگر بوده باشيد شما رغبت كنندگان بي گزاف يعنى حقيقت رغبت در شما باشد پس رغبت كنيد در بهشت زيرا كه رغبت معقول رغبت در آن است ورغبت در دنيا پوچ وباطل است پس گويا رغبتي است گزاف ، وبر اين قياس كن شرط در فقرات بعد از اين را نيز ومراد به « بودن عرض آن آسمانها وزمين » چنانكه در قرآن مجيد نيز واقع شده اين است كه عرض آن بقدر عرض آسمانها وزمين است يعنى وسعت آن بقدر وسعت همه آنهاست واستعمال « عرض » بمعنى وسعت ميانه عرب شايع است ، وممكن است كه مراد به « عرض » مقابل طول باشد واقتصار در بيان عظمت بر ذكر عرض نه طول باعتبار اين باشد كه هرگاه عرض معلوم شود معلوم\r\n\r\n","description":"","footnote":"","page_name":" 18 ","page_number":26},
  {"content":"\r\n\r\nمىشود كه طول زيادة بر آن است وهمين قدر كافى است در علم بعظمت آن بخلاف اين اگر همين طول مذكور شود كه از آن قدر عظمت عرض بهيچ وجه معلوم نمىشود وبعضي گفته اند كه : مراد بعرض قيمت است يعنى قيمت آن اگر فروخته شود بقدر قيمت همه آسمانها وزمين است اگر فروخته شوند وغرض از اين بيان بزرگى وجلالت قدر آن است . وبعضي اشكال كرده اند در اين آية كريمه بنا بر وجه أول يا دوم باين كه بهشت در آسمان است پس چگونه تواند بود كه :\r\nعرض آن بقدر آسمانها وزمين باشد وجواب گفته‌اند كه : مراد ببودن بهشت در آسمان اين است كه در جهت آسمان است نه اين كه در ميان آسمان است وبنا بر اين ممكن است كه بالاى همه آسمانها باشد بعرض مذكور يا در آن سمت خارج از آسمانها باشد در جنب آنها وآنچه در بعضي روايات وارد شده كه : بهشت در آسمان چهارم است محمول شود بر اين كه در جنب آن است واتصالى بآن دارد چنانكه مىگويند كه در خانه ما باغي است يعنى متصل بآن ومىتواند بود كه چندين برابر آن باشد . وممكن است كه مراد بآسمانها هفت آسمان مشهور باشد يعنى آسمانهاى سبعهء سياره وبنا بر اين مىتواند بود كه در آسمان هشتم يا نهم باشد وبعضي گفته اند كه : بهشت الحال در آسمان است وحق تعالى در روز قيامت زياد خواهد كرد وسعت آن را بقدر وسعت آسمانها وزمين ومراد بآيهء كريمهء قدر آن است در آن روز واللّه تعالى يعلم ودر بعضي روايات وارد شده كه : از حضرت رسالت پناهى صلى اللّه عليه وآله پرسيدند كه : هرگاه بهشت عرض آن آسمانها وزمين باشد پس كجا ميباشد جهنم ؟\r\nپس آن حضرت فرمود كه : سبحان اللّه هرگاه بيايد روز پس كجاست شب ؟\r\nوصاحب مجمع البيان گفته كه : مراد اينست كه كسى كه قادر است بر اين كه شب را ببرد هر جا كه خواهد قادر است بر اين كه خلق كند جهنم را هر جا كه خواهد .\r\nوممكن است كه اشاره ، نيز باشد باين كه جهنم در زير زمين باشد چنانكه هرگاه در روى\r\n\r\n","description":"","footnote":"","page_name":" 19 ","page_number":27},
  {"content":"\r\n\r\nزمين روز شد شب در زير آن يعنى در طرف مقابل آن باشد ومؤيد اين است اين كه نقل شده از قتادة كه گفته : بهشت بالاى هفت آسمان است وجهنم زير هفت زمين .\r\n\r\n3737 ان كنتم عاملين فاعملوا لما ينجيكم يوم العرض .\r\nاگر باشيد عمل كنندگان پس عمل كنيد مر آن را كه رستگارى دهد شما را روز عرض يعنى روز قيامت كه روز عرض اعمال است بر حق تعالى .\r\n\r\n3738 ان كنتم لا محالة متعصّبين فتعصّبوا لنصرة الحقّ وإغاثة الملهوف .\r\nاگر بوده باشيد ناچار تعصب كشندگان پس تعصب بكشيد از براي يارى كردن حق وفرياد رسى ستمديده بيچارهء .\r\n\r\n3739 ان كنتم لا محالة متسابقين فتسابقوا إلى إقامة حدود اللّه والامر بالمعروف .\r\nاگر بوده باشيد شما ناچار پيشى گيرندگان پس پيشى گيريد بسوى بر پاى داشتن حدهاى خدا وامر بمعروف ، « حدّ » بمعنى طرف وجانب است ومراد بحدّهاى خدا احكامى است كه قرار داده واز براي هر حكمي حدى وجانبي مقرر فرموده كه از آن تجاوز نبايد كرد ومراد بمعروف . هر امر نيكوئى است كه حق تعالى واجب كرده يا شامل مستحبات نيز باشد وبنا بر اين امر بآن بمعنى طلب آن است اعمّ از اين كه بر وجه وجوب باشد يا بر سبيل استحباب .\r\n\r\n3740 ان كنتم لا محالة متنافسين فتنافسوا في الخصال الرّغيبة وخلال المحد .\r\nاگر بوده باشيد شما ناچار تنافس‌كنندگان پس تنافس كنيد در خصلتهاى\r\n\r\n","description":"","footnote":"","page_name":" 20 ","page_number":28},
  {"content":"\r\n\r\nرغيبه وخويهاى مجد « تنافس » اين است كه دو كس رغبت كنند در چيزى از راه معارضه با يكديگر در كرم وخصلتهاى رغيبه يعنى خصلتهاى نيكو كه مردم رغبت ميكنند در آن و « مجد » بمعنى رسيدن بشرف وكرم است .\r\n\r\n3741 ان كنتم للنّجاة طالبين فارفضوا الغفلة واللهو والزموا الاجتهاد والجدّ .\r\nاگر بوده باشيد شما از براي رستگارى طلب كنندگان پس ترك كنيد غفلت وبازى را وجدا شويد از جد وكوشش يعنى جد وكوشش در اصلاح نفس وداشتن أو بر طاعات وبازداشتن از معاصي .\r\n\r\n3742 ان كنتم لا محالة متنزّهين فتنزّهوا عن معاصي القلوب .\r\nاگر بوده باشيد شما ناچار پاكيزگى كنندگان پس پاكيزگى كنيد از گناهان دلها . مراد بگناهان دلها صفات بدى است كه در نفس راسخ باشد وتخصيص به آنها باعتبار اين است كه بدى آنها زيادة است از بدى گناهان جوارح ديگر ، وممكن است كه مراد بدلها نفسها باشد وگناهان آنها همه گناهان باشد باعتبار اين كه فاعل همه در حقيقت نفس است ومثاب ومعاقب اوست .\r\n\r\n3743 ان كنتم لا محالة متطهّرين فتطهّروا من دنس العيوب والذّنوب .\r\nاگر بوده باشيد شما پاكى جويندگان پس پاكى جوئيد از پليدى عيبها وگناهان مراد بعيبها نيز گناهان است وگناهان تأكيد وتفسير آن است وپوشيده نيست كه معنى دوم كه از براي تعليق بشرط در فقره أول اين فقرات مذكور شد در اين دو فقره ظاهرتر است باين كه معنى چنين باشد كه اگر شما پاكيزه كنندگان وپاكى جويندگانيد بي گزاف پس پاكيزگى كنيد از گناهان دلها وپاكى كنيد از پليدى عيبها .\r\n\r\n","description":"","footnote":"","page_name":" 21 ","page_number":29},
  {"content":"\r\n\r\n\r\n3744 ان كنتم في البقاء راغبين فازهدوا في عالم الفناء .\r\nاگر بوده باشيد شما در باقي بودن رغبت كنندگان پس بي رغبت باشيد در عالم فنا يعنى دنيا چه بىرغبتى در آن از براي رغبت در آخرت باعث حيات ابدى وزندگى سرمدي گردد .\r\n\r\n3745 ان كنتم للنّعيم طالبين فاعتقوا أنفسكم من دار الشّقاء .\r\nاگر بوده باشيد شما از براي نعمت طلب كنندگان پس آزاد كنيد نفسهاى خود را از خانه بدبختى يعنى دنيا كه علاقة بآن وحرص در آن سبب بدبختى مىشود ومراد بآزاد كردن از آن ترك آن علاقة وحرص است .\r\n\r\n3746 ان رغبتم في الفوز وكرامة الآخرة فخذوا في الفناء للبقاء .\r\nاگر رغبت داريد در فيروزى وگرامى بودن آخرت پس فرا گيريد از فنا از براي بقا يعنى فرا گيريد از عالم فنا كه دنياست توشه از براي عالم بقا كه آخرت باشد .\r\n\r\n3747 ان كنتم تحبّون اللّه فأخرجوا من قلوبكم حبّ الدّنيا .\r\nاگر بوده باشيد شما چنين كه دوست داريد خدا را پس بيرون كنيد از دلهاى خود دوستى دنيا را .\r\n\r\n3748 ان رايت من نسائك ريبة فاجعل لهنّ النّكير على الكبير والصّغير « 1 » .\r\nاگر بيني از زنان خود بد گمانيى يعنى امرى كه باعث بدگمانى تو شود پس بگردان از براي ايشان انكار كننده بر بزرگ وكوچك يعنى نگهبانى براي ايشان\r\n\r\n\r\n","description":"","footnote":"\r\n( 1 ) در نسخه مسجد سپهسالار بجاى « على الكبير والصغير » : « على الصغير والكبير » ضبط است وترجمه اين است : بر كوچك وبزرگ\r\n","page_name":" 22 ","page_number":30},
  {"content":"\r\n\r\nمقرر كن كه هر كه خواهد بدى كند انكار كند بر أو ومنع كند أو را از آن واين نگهبان مقرر باشد بر كوچك وبزرگ نه خصوص زنان تا اين كه ايشان نيابند كه از خصوص ايشان چيزى بتو رسيده چه اين معنى باعث زيادتى جرأت ايشان مىشود وهمچنين بر مردم نيز اين معنى ظاهر نشود وسبب رسوائى نگردد .\r\nوايّاك ان تكرّر العتب فانّ ذلك يغرى بالذّنب ويهّون العتب .\r\nوبپرهيز از اين كه مكرر كنى ملامت را پس بدرستى كه آن حريص مىگرداند بر گناه وخوار مىگرداند ملامت را اين تتمه كلام سابق است يا تتمه كلام ديگر كه در اينجا نقل نشده وحرف عطف از براي آن است ومراد اين است كه هرگاه كسى را بر كار بدى ملامت كردى تكرار مكن ملامت أو را زيرا كه هر چند تكرار كنى آن را قبح آن گناه در نظر أو وهمچنين حيا وشرم أو كم مىشود واين در حقيقت باعث تحريص أو مىشود بر آن گناه ، وخوار شدن ملامت بعد از تكرار آن ظاهر است ومحتاج ببيان نيست .\r\n\r\n3749 ان سمت همّتك لاصلاح « 1 » النّاس فابدأ بنفسك فانّ تعاطيك صلاح غيرك وأنت فاسد أكبر العيب .\r\nاگر بلند شود همت تو از براي اصلاح مردم پس ابتدأ كن بنفس خود پس بدرستى كه فرا گرفتن تو صلاح غير خود را وحال آنكه تو خود فاسد باشى بزرگترين عيب است .\r\n\r\n3750 ان جعلت دينك تبعا لدنياك أهلكت دينك ودنياك وكنت في الآخرة من الخاسرين .\r\n\r\n\r\n","description":"","footnote":"\r\n( 1 ) در نسخهء مسجد سپهسالار « صلاح » بجاى « اصلاح » ضبط شده است ليكن ترجمه « اصلاح حال است »\r\n","page_name":" 23 ","page_number":31},
  {"content":"\r\n\r\nاگر بگردانى دين خود را پيرو دنياي خود تباه كنى دين خود را ودنياي خود را وبوده باشى در آخرت از زيانكاران ، « تباه شدن دين ظاهر » است و « تباه شدن دنيا » بنا بر آن است كه غالب اين است كه حق تعالى دنياي چنين كسى را نيز تباه ميكند واز دنيا نيز أو را محروم مىگرداند .\r\n\r\n3751 ان جعلت دنياك تبعا لدينك أحرزت دينك ودنياك وكنت في الآخرة من الفائزين .\r\nاگر بگردانى دنياي خود را پيرو دين خود جمع كنى دين خود را ودنياي خود را ، وبوده باشى در آخرت از فيروزمندان ، « جمع كردن دنيا » باعتبار اين است كه هيچ كس بي بهره از آن نمىماند وخصوصا اين كه كسى كه دين خود را محكم نگاه دارد واز سر دنيا بگذرد از براي دين يقين حق تعالى دنياي أو را نيز آباد مىگرداند .\r\n\r\n3752 ان اتّقيت اللّه وقاك .\r\nاگر بترسى از خدا نگاه دارد ترا .\r\n\r\n3753 ان أطعت الطّمع أرداك .\r\nاگر فرمان‌برى طمع را هلاك گرداند ترا يا بيندازد يعنى در هلاكت وپستى مرتبه .\r\n\r\n3754 ان تفضّلت خدمت .\r\nاگر بخشش كنى خدمت كرده شوى يعنى مخدوم مردم گردى .\r\n\r\n3755 ان توقّرت أكرمت .\r\nاگر باوقار باشى بزرگ گردانيده شوى .\r\n\r\n3756 ان تقنع تعزّ « 1 » .\r\nاگر قانع شوى عزيز گردى .\r\n\r\n\r\n","description":"","footnote":"\r\n( 1 ) اين جمله « ان تقنعّ تعزّ » تنها در نسخه مدرسه سپهسالار ضبط شده است .\r\n","page_name":" 24 ","page_number":32},
  {"content":"\r\n\r\n\r\n3757 ان تخلص تفز .\r\nاگر خالص گردى فيروزى يأبى يعنى خالص وپاك گردى از صفات واخلاق نكوهيده وافعال واعمال ناشايست .\r\nوگفته شد بآن حضرت عليه السلام كه : بدرستى كه أهل كوفه بصلاح نمىآورد ايشان را مگر شمشير\r\n، پس فرمود آن حضرت عليه السلام :\r\n\r\n3758 ان لم يصلحهم الّا إفسادى فلا أصلحهم اللّه .\r\nاگر بصلاح نمىآورد ايشان را مگر فاسد كردن من پس بصلاح نيورد ايشان را خدا . مراد اين است كه شمشير كشيدن بر ايشان باعتبار اين كه مسلمانند وظاهرا مطيع امامند شرعا جايز نيست وهرگاه شرعا جايز نباشد ومن مرتكب آن شوم پس آن فاسد وتباه كند مرا پسى اگر اصلاح حال ايشان نشود مگر بشمشير كه باعث فساد حال من مىشود خدا اصلاح حال ايشان نكند ومرا بسبب آن فاسد وتباه نكند .\r\n\r\n3759 ان تنزّهوا عن المعاصي يحببكم اللّه .\r\nاگر پاكيزگى جوئيد از گناهان دوست دارد شما را خدا .\r\n\r\n","description":"","footnote":"","page_name":" 25 ","page_number":33},
  {"content":"\r\n\r\n\r\n[ حرف الف بلفظ « انا » 
  ]\r\n( از آنچه وارد شده از سخنان حكمت آميز حضرت علي بن أبي طالب عليه السّلام در حرف الف بلفظ « انا » وآن الف متكلّم است وبمعنى [ من 
  ] است ، گفته آن حضرت عليه السّلام ) :\r\n\r\n3760 أنا قسيم النّار وخازن الجنان وصاحب الحوض وصاحب الأعراف .\r\nمنم قسمت كننده جهنم وگنجور بهشت وصاحب حوض وصاحب أعراف .\r\nبودن آن حضرت صلوات اللّه وسلامه عليه از جانب خدا قسمت كننده دوزخ وبهشت واين كه بي فرمان أو كسى را بهيچ يك از آنها نبرند در أحاديث بسيار وارد شده ومراد بحوض حوضي است كه مشهور شده بحوض كوثر وآن حوضي است كه شيخ صدوق طاب ثراه در كتاب امالى روايت كرده از حضرت پيغمبر صلى اللّه عليه وآله كه فرموده : هر كه ايمان نياورد بحوض من پس وارد نسازد خدا أو را بر حوض من واين نفرين است بر كسى كه ايمان نياورد بآن باين كه نرسد بآن ومحروم ماند از آن .\r\nواز أبى أيوب انصارى رضى اللّه عنه روايت شده كه پرسيدند حضرت رسول صلى اللّه عليه وآله را از حوض فرمود كه : چون پرسيديد پس خبر مىدهم شما را بدرستى كه حوض اكرام كرده مرا خدا بآن وتفضيل داده مرا بر هر كه بوده پيش از من از پيغمبران وآن حوض بقدر ما بين ايله وصنعاء است در آن است جامها براي آب خوردن بعدد ستاره‌هاى آسمان ، روان مىشود در آن دو نهر بزرگ از آب ، آب آن سفيد تر است از شير وشيرين تر است از عسل ، سنگريزه آن زمرد وياقوت است ، زمين آن مشگ اذفر است يعنى مشگ بغايت نيكو ، شرطي است مشروط از جانب پروردگار من كه وارد آن نمىشوند\r\n\r\n","description":"","footnote":"","page_name":" 26 ","page_number":34},
  {"content":"\r\n\r\nمگر كساني كه پاك باشد دل ايشان ودرست باشد نيتهاى ايشان وتسليم كننده باشند براي وصى من بعد از من آن كساني كه مىدهند آنچه را بر ايشان است بآسانى ونمىگيرند آنچه را كه براي ايشان است بدشوارى ، دور ميكند وصىّ من از حوض روز قيامت كسى را كه نيست از شيعه أو همچنان كه دور ميكند مرد شترى را كه جرب داشته باشد از شترانش كسى كه نوشد از آن حوض تشنه نشود هرگز . وروايت « 1 » شده از أبى ذر رضى اللّه عنه كه گفته : رسول خدا صلى اللّه عليه وآله فرمود : وارد مىشود بر من بر سر حوض على أمير مؤمنان وامام غرّ محجلان پس برميخيزم مىگيرم دست أو را پس سفيد مىشود روى أو ورويهاى أصحاب أو پس مىگويم « 2 » چگونه جانشينى كرديد مرا با ثقلين بعد از من ؟ پس مىگويند كه : پيرو شديم بزرگتر را وتصديق كرديم آن را ومعاونت كرديم كوچكتر را ويارى نموديم وجنگ كرديم با أو ، پس مىگويم كه برگرديد سيراب ، سيراب كرده شده پس مىآشامند شربتى كه تشنه نمىشوند بعد از آن هرگز روى امام ايشان مانند آفتاب برآمده باشد ورويهاى ايشان مانند ماه شب بدر يا مانند روشن ترين ستاره .\r\n« غرّ » جمع أغرّ است و « أغرّ » أسب پيشانى سفيد وسفيد هر چيز را گويند و « محجل » اسبى را گويند كه دستها وپايهاى آن سفيد باشد ومراد به « غرّ محجلان » در اينجا گروهى است كه بر راه راستند ومانند آن اسبان با يمن وبركتند .\r\nومراد به « ثقلين » دو چيز گرانبهاى عظيم القدر است كه در حديث مشهور از آن حضرت صلى اللّه عليه وآله روايت شده كه فرموده : بدرستى كه من مىگذارم در ميان شما ثقلين را كه آنها كتاب خداست وعترت « 3 » من كه اگر دست زنيد به آنها گمراه\r\n\r\n\r\n","description":"","footnote":"\r\n( 1 ) اين روايت در كتاب كشف الغمة نقل شده ( منه ) .\r\n( 2 ) يعنى بأصحاب أو ( منه ) .\r\n( 3 ) « عترت » بمعنى نسل اوست وگروه أو وخويشان نزديك أو ، ومراد در اينجا حضرت أمير المؤمنين است صلوات اللّه وسلامه عليه كه نزديكترين خويشان آن حضرت بود باو وساير أئمة معصومين صلوات اللّه عليهم كه از أولاد أو بودند ( منه ) .\r\n","page_name":" 27 ","page_number":35},
  {"content":"\r\n\r\nنشويد هرگز ، ومراد به « بزرگتر » كتاب خداست وبه « كوچكتر » امام از عترت أو .\r\nو « جنگ كرديم با أو » يعنى با مخالفان همراه أو .\r\nوشيخ صدوق طاب ثراه در كتاب خصال روايت كرده از حضرت أمير المؤمنين صلوات اللّه وسلامه عليه كه فرموده : من با رسول خدايم وبا من است عترت من بر حوض ، پس هركه خواهد ما را پس بايد كه فراگيرد بگفته ما ، وبايد كه عمل كند عمل ما ، پس بدرستى كه از براي هر أهلي نجيبى است واز براي ماست نجيبى واز براي ماست شفاعتي واز براي أهل دوستى ماست شفاعتي « 1 » پس تنافس كنيد در ملاقاة ما بر حوض پس بدرستى كه ما ميرانيم از آن دشمنان خود را وآب مىدهيم از آن دوستان خود را وپيروان خود را ، هر كه بياشامد از آن يك شربتى تشنه نمىشود بعد از آن هرگز ، حوض ما در آن دو ساقيه بزرگ است كه مىريزند از بهشت يكى از آنها از تسنيم است وديگرى از معين ، بر دو طرف آن زعفران است ، وسنگ‌ريزه‌هاى آن مرواريد است وآن كوثر است . مراد باين كه « از براي هر أهلي نجيبى است » اين است كه : از براي هر أهل بيتي گرامى وبرگزيده باشد نزد ايشان واز براي ما نيز گرامى وبرگزيده باشد وآن هر كسى است كه فرا گيرد قول ما را وعمل كند عمل ما اين بنا بر اين است كه عبارت حديث در نسخه كه بنظر رسيده بدين نحو است « فانّ لكلّ أهل نجيبا ولنا نجيب » ودور نيست كه « نجيبا » و « نجيب » سهوى باشد از ناسخ وصحيح « نخبا » و « نخب » باشد بضم نون وخاء نقطه دار وترجمه اين باشد كه : از براي هر أهلي برگزيده‌ها وأصحاب نيكو باشد واز براي ما هم برگزيده‌ها وأصحاب نيكو باشد وآنها آنانند كه فرا گيرند قول ما را وعمل كنند عمل ما را . و « تنافس كنيد » يعنى هر يك رغبت كنيد در آن ومعارضه كنيد با يكديگر در آن وطلب كنيد كه سبقت گيريد بر آن و « تسنيم » نهريست در بهشت كه در قصرها وبالاخانه‌ها مىرود و « معين » بمعنى آب جارى است ودر اينجا مىبايد كه نام نهرى\r\n\r\n\r\n","description":"","footnote":"\r\n( 1 ) يعنى ايشان نيز شفاعت بعضي ميكنند ( منه رحمه اللّه ) .\r\n","page_name":" 28 ","page_number":36},
  {"content":"\r\n\r\nخاصّ باشد در بهشت كه كوثر نام آن باشد وممكن است كه « وآن كوثر است » اشاره بحوض مذكور باشد چه آن را نيز كوثر گويند چنانكه مشهور است ودر كتاب مجمع البيان نقل كرده از صحيح مسلم كه از صحاح معتبر أهل سنت است كه روايت كرده از انس كه گفته كه : ميانهء اوقاتى كه رسول خدا صلّى اللّه عليه وآله روزى ميان ما بود وقتي بود كه آن حضرت خواب رفت يا پينكى زد خواب رفتنى يا پينكىزدنى ، بعد از آن برداشت سر مبارك خود را تبسم كننده پس گفته شد كه : چه چيز بخنده آورده شما را اى رسول خدا ؟ - فرمود كه : فرود آمد بر من همين وقت سورهء پس خواند سوره كوثر را بعد از آن فرمود كه : آيا مىدانيد كه : چه چيز است كوثر ؟ - گفتيم : خدا ورسول أو داناترند ، فرمود كه : پس بدرستى كه آن نهريست كه وعده داده مرا بآن پروردگار من ، بر آن خير بسيار است آن حوض من است وارد ميشوند بر آن امّت من روز قيامت آنيهء آن يعنى ظروفى كه بر سر آن باشد از براي آب برداشتن بعدد ستاره هاى آسمان است « پس كشيده ميشوند » يعنى كشيده ميشوند از براي دور كردن از اين حوض أهل زماني از ايشان يعنى از أمت من پس مىگويم من كه : اى پروردگار من بدرستى كه ايشان « 1 » از أمت منند پس گفته مىشود كه بدرستى كه تو نمىدانى كه چه تازه پديد آوردند بعد از تو . ودر كتاب امالى روايت كرده از ابن عباس كه : چون نازل شد بر رسول خدا صلى اللّه عليه وآله « انّا أعطيناك الكوثر » يعنى : بدرستى كه ما عطا كرده أيم بتو كوثر را . گفت بآن حضرت علي بن أبي طالب عليه السلام :\r\nچه چيز است اين كوثر اى رسول خدا ؟ - فرمود كه : نهريست كه روان مىشود زير عرش خدا ، آب آن سفيدتر از شير وشيرين‌تر است از عسل ونرم تر است از مسكه ، سنگ ريزه‌هاى آن زبر جداست وياقوت ومرجان ، گياه آن زعفران است ، خاك آن مشك اذفر ، پىهاى آن يعنى منبعهاى آن زير عرش خداست . بعد از آن زد رسول خدا صلى اللّه عليه وآله\r\n\r\n\r\n","description":"","footnote":"\r\n( 1 ) غرض اين است كه منع نكنند ايشان را از حوض ( منه ) رحمه اللّه تعالى .\r\n","page_name":" 29 ","page_number":37},
  {"content":"\r\n\r\nدست مبارك بر پهلوى أمير المؤمنين عليه السلام وفرمود : اى على اين نهر از براي من است واز براي تو واز براي دوستان تو بعد از من . واز حضرت امام جعفر صادق صلوات اللّه عليه روايت شده كه : كوثر نهريست در بهشت كه داده آن را اللّه تعالى بر پيغمبر خود در عوض پسرش . ونيز از آن حضرت صلوات اللّه عليه روايت شده كه : حضرت رسول صلى اللّه عليه وآله روزى نماز صبح گزارد بعد از آن بجانب علي بن أبي طالب عليه السلام التفات نموده وفرمود كه : يا علي اين چه نوري است كه مىبينم فروگرفته ترا ؟ - گفت يا رسول اللّه جنابتى امشب مرا حاصل شد وبجانب آب رفتم ونيافتم آب را پس چون متوجه برگشتن شدم ندا كرد مرا مناديى كه : يا أمير المؤمنين پس ملتفت شدم ديدم كه در پى سر من ابريقى است پر از آب واز آن غسل كردم حضرت رسول اللّه فرمود كه : يا علي آن منادى جبرئيل بود وآب از نهرى بود كه آن را كوثر مىگويند بر دور آن دوازده هزار درخت است كه هر درختى را سيصد وشصت شاخ است وهرگاه أهل بهشت اراده طرب كنند مىوزد بادي پس نباشد هيچ درختى ونه هيچ شاخى مگر اين كه آواز آن شيرين‌تر از ديگرى است واگر نه اين است كه :\r\nاللّه تعالى نوشته است بر أهل بهشت حيات جاويد را هرآينه مىمردند از شادى واز شدت حلاوت آن آوازها ، واين نهر در جنت عدن است وآن براي من است وبراي تو وفاطمه وحسن وحسين و « نيست براي كسى در آن چيزى » مراد اين است كه حق ماست واختيار دادن آن با ماست وكسى ديگر را اختياري در آن نيست وكسى كه دوستى ما نداشته باشد از آن نصيبي ندارد . واز ابن عباس روايت شده كه : چون نازل شد   « إِنَّا أَعْطَيْناكَ الْكَوْثَرَ »   حضرت رسول خدا صلى اللّه عليه وآله بالاى منبر رفت وخواند آن را بر مردم پس چون از منبر فرود آمد مردم گفتند : يا رسول اللّه چيست اين چيز كه عطا كرده آن را بتو خدا ؟ - فرمود كه : نهريست در بهشت سفيدتر از شير وراست‌تر از تير در كناره هاى آن قبه ها است از در وياقوت ، وارد آن مىشود مرغان سبزى كه آنها را گردنهاست چون گردنهاى شتران بختى ، گفتند : يا رسول اللّه چه نازك ولطيف باشد آن\r\n\r\n","description":"","footnote":"","page_name":" 30 ","page_number":38},
  {"content":"\r\n\r\nمرغان . فرمود كه : آيا خبر ندهم شما را بنيكوتر از آن ؟ - گفتند : بلى . فرمود كه : هر كه بخورد آن مرغ را وبياشامد آن آب را فيروزى يابد برضوان خدا يعنى رضا وخشنودى أو . وپوشيده نيست كه ظاهر اين روايات اين است كه : كوثر نام نهرى خاص است وحوض را كه كوثر مىگويند باعتبار اين است كه آن نهر در آن جارى است وبآن اعتبار بعضي از مفسرين « كوثر » را بنهر تفسير كرده‌اند ، وبعضي بحوض ، وبعضي از مفسرين كوثر را بخير بسيار تفسير كرده‌اند ، وبعضي بنبوت وكتاب ، وبعضي بخصوص قرآن ، وبعضي بشفاعت ، ودر حديثي از حضرت امام جعفر صادق صلوات اللّه عليه نيز بشفاعت تفسير شده وبعضي بكثرت نسل وذريه كه باعتبار كثرت أولاد حضرت فاطمه صلوات اللّه عليها بظهور آمد ومخفى نيست كه كوثر مشتق از كثرت است ومراد بآن خير بسيار مىتواند بود وخصوص هر يك از أمور مذكوره نيز كه هر يك خير بسيارند مىتواند بود وهمه آنها نيز مىتواند بود واللّه تعالى يعلم ومراد به « أعراف » چنانكه قبل از اين مذكور شد بلنديهاى حجاب وحصارى است كه ميانهء بهشت ودوزخ است ومراد اين است كه : منم سر كرده آنها كه بر أعراف باشند تا اين كه أصحاب بهشت وأهل دوزخ را نشان دهند وامر كنند كه هر كس را بجاى أو برند وليس منّا أهل البيت امام الّا وهو عالم « 1 » بأهل ولايته وذلك لقول اللّه تعالى  وَيَقُولُ الَّذِينَ كَفَرُوا لَوْ لا أُنْزِلَ  .\r\nونيست از ما أهل بيت رسول خدا امام وپيشوائى مگر اين كه حال اين باشد كه أو دانا باشد باهل سلطنت خود واين از براي قول خداى بلند مرتبه است كه نيستى تو مگر ترساننده واز براي هر قومي هدايت كننده است . اين تتمه كلام سابق است ومراد به « أهل سلطنت أو » جمعى است كه أو سلطنت بر ايشان دارد يعنى أهل زمان امامت أو زيرا كه سلطنت هر يك از ايشان صلوات اللّه وسلامه عليهم أجمعين در زمان خود بر تمام أهل آن زمان است\r\n\r\n\r\n","description":"","footnote":"\r\n( 1 ) در نسخه كتابخانه مسجد سپهسالار بجاى « عالم » « عارف » ضبط است وترجمه عارف وشناسا است .\r\n","page_name":" 31 ","page_number":39},
  {"content":"\r\n\r\nواختصاص ببعضى ندارد واستشهاد بآية كريمه ظاهر اين است كه باعتبار اين باشد كه : آن حضرت صلوات اللّه وسلامه عليه داند كه مراد از آن اين است كه تو اى رسول خدا نيستى مگر ترساننده مردم از معاصي وامر كننده ونهى كننده ايشان واز براي هر قومي هاديى است كه هدايت كند ايشان را ببهشت وآن امام عصر آن قوم است كه مطيعان ايشان را در أعراف راه مىنمايد ببهشت يا مىرساند بآن پس از اين معلوم مىشود كه أو عالم است بحال همه رعيت خود ، تا تواند مطيعان ايشان را هدايت كند ببهشت وآنچه در تفسير مجمع البيان روايت كرده كه : چون نازل شد اين آية كريمه فرمود رسول خدا صلّى اللّه عليه وآله : « منم ترساننده وعلى است هدايت كننده بعد از من اى على بتو هدايت مى يابند هدايت يابندگان » آن نيز بر معنى مذكور محمول مىتواند شد وهمچنين آنچه روايت شده در كتاب كافى وغير آن از حضرت امام بحق ناطق امام جعفر صادق صلوات اللّه وسلامه عليه كه فرموده : هر امامي هدايت‌كننده است از براي قرني كه أو در ايشان بوده آن نيز بر آن محمول مىتواند شد وروايت كرده در كتاب از حضرت امام همام باقر علوم الأولين والآخرين كه فرموده : رسول خدا ترساننده است واز براي هر زماني از ما هدايت‌كنندهء است كه هدايت ميكند ايشان را به آن چه آورده است آن را پيغمبر خدا پس هدايت كنندگان بعد از رسول خدا على است بعد از آن أوصيا يكى بعد از يكى ، واين نيز بر معنى مذكور محمول مىتواند شد باين كه مراد به آن چه آورده است آن را پيغمبر خدا بهشت باشد كه پيغمبر خبر آن را آورده ومراد بهدايت كردن هر امامي بآن هدايت‌كردن بآن باشد در أعراف ، وممكن است كه معنى آية كريمه اين باشد كه : نيستى تو مگر ترساننده عامّ از براي همه أمت تا قيامت واز براي هر قومي راه نماينده خاصي نيز هست كه بذل جهد كند در هدايت ايشان بخصوص كه در زمان آن حضرت صلّى اللّه عليه وآله همان حضرت باشد وبعد از أو امام هر عصر ، وأحاديث مذكوره همه بر اين معنى محمول مىتواند شد بنا بر اين استشهاد بآية شريفه در اين كلام معجز نظام بايد كه محمول شود بر استشهاد بر آنچه\r\n\r\n","description":"","footnote":"","page_name":" 32 ","page_number":40},
  {"content":"\r\n\r\nمعلوم شد از كلام سابق از وجود امامي از أهل بيت صلوات اللّه عليهم در هر عصري نه بر خصوص عالم بودن أو باهل سلطنت أو واللّه تعالى يعلم .\r\n\r\n3761 انا صنو رسول اللّه والسّابق إلى الاسلام وكاسر الأصنام ومجاهد الكفّار وقامع الاضداد .\r\nمن صنو رسول خدايم وپيشى گيرنده بسوى اسلام وشكننده بتها وجهاد كننده با كفار وخوار كننده مخالفان . « صنو » بكسر صاد وسكون نون شاخى را گويند از نخل يا از هر درختى كه با شاخ ديگر از يكجا رسته باشد و « بودن آن حضرت صلوات اللّه وسلامه عليه صنو رسول خدا صلّى اللّه عليه وآله » ظاهر است چه پسر عم وبرادر آن حضرت بود وأقرب مردم بسوى أو در اخلاق وخصال واعمال وافعال ، و « صنو » بمعنى برادر مهربان نيز آمده وظاهر اين است كه اين هم مأخوذ از معنى أول است و « بودن آن حضرت پيشى گيرنده بسوى اسلام » مشهور ومعروف است وميانه شيعه وأهل سنت همه مسلم ومعلوم ، چنانكه أهل سنت نقل كرده اند از ابن عباس كه گفته : گفت رسول خدا صلّى اللّه عليه وآله : رحمت فرستادند فرشتگان بر من وبر على هفت سال گفتند بچه سبب بود اين اى رسول خداى ؟ - فرمود : رحمت فرستادند فرشتگان بر من وبر على هفت سال ، واين بسبب اين بود كه بلند نشد شهادت « لا اله الا اللّه » بسوى آسمان مگر از من واز على . ودر بعضي روايات ايشان مگر از أو واز من . وروايت كرده‌اند از رسول خدا صلّى اللّه عليه وآله كه فرموده در بارهء آن حضرت صلوات اللّه عليه : اين أول مردم است بحسب ايمان بمن وأول مردم است بحسب ملاقاة كردن با من در روز قيامت وآخر مردم است با من بحسب عهد نزد مرگ يعنى بعد از همه كس نزد من ماند در آن وقت ، وغير اينها از روايات متضافره كه از طرف ايشان نقل شده واز طرق شيعه آثار واخبار در اين باب فزون از حد وحصر است . و « بودن آن حضرت شكننده\r\n\r\n","description":"","footnote":"","page_name":" 33 ","page_number":41},
  {"content":"\r\n\r\nبتها » آنهم مشهور ومعروف است وخاصه وعامه را در آن سخنى نيست ومراد بتها است كه بر كعبه معظمه بود وآن حضرت صلوات اللّه وسلامه عليه فرموده : رسول خدا صلى اللّه عليه وآله بر دوش آن حضرت بالا رفت تا به آنها رسيد وپائين انداخت ودر هم شكستند وخرد شدند وأحمد بن حنبل كه يكى از أئمة أربعة أهل سنت است در مسند خود روايت كرده از أبى مريم از آن حضرت عليه السلام كه فرموده : رفتيم من وپيغمبر تا رسيديم بكعبه پس گفت بمن رسول خدا صلى اللّه عليه : بنشين وبالا رفت بر دوش من پس رفتم كه برخيزم با آن حضرت پس ديد از من ضعفي پس فرود آمد وخود بنشست از براي من وفرمود كه : بالا رو بر دوش من پس بالا رفتم بر دوشهاى مبارك آن حضرت پس بلند كرد مرا وچنين در خيال من در آمد كه اگر خواهم هر آينه برسم بكنار آسمان تا اين كه برآمدم بر خانه وبر آن بود بتي از برنج يا مس پس گرديدم من چنين كه قصد آن كنم وچاره آن نمايم از طرف راست آن واز چپ آن وپيش روى آن واز پشت سر آن تا اين كه چون خوب گرفتم آن را فرمود بمن رسول خدا صلى اللّه عليه وآله كه : بينداز آن را پس انداختم آن را پس شكست چنانكه مىشكند شيشه‌ها ، بعد از آن پائين آمدم ورفتم من ورسول خدا صلى اللّه عليه وآله بسرعت وشدت تا اين كه پنهان شديم بخانه‌ها از ترس اين كه مبادا برخورد بما احدى از مردم وپوشيده نيست كه در اين روايت اگر چه يك بت مذكور شده نهايت منافاة ندارد با اخبار ديگر كه در آنها بتها واقع شده موافق اين فقرهء مباركه زيرا كه ممكن است كه يك بت از آنها بزرگتر وعمده‌تر باشد پس بآن اعتبار در اين خبر اقتصار بر ذكر آن شده باشد و « بودن آن حضرت جهادكننده با كفار » ظاهر است وهيچ كس در آن باب طرف نسبت أو نتواند شد چنانكه مشهور ومعروف است از تتبع اخبار وآثار كه در باب وقايع پيغمبر صلى اللّه عليه وآله وهمچنين وقايعى كه در أيام خلافت ظاهري آن حضرت روى نمود وارد شده ظاهر مىشود چنانكه در جنگ بدر كه أول جنگى بود كه حق تعالى مسلمانان را امر بآن فرمود با وجود كمي مسلمانان وبسيارى كفار\r\n\r\n","description":"","footnote":"","page_name":" 34 ","page_number":42},
  {"content":"\r\n\r\nآن حضرت يك يك از شجاعان كفار را بقتل آورد تا اين كه نصف كفار را آن حضرت بقتل آورد ونصف ديگر را باقي مسلمانان وسه هزار نفر ملائكة كه بمدد ايشان آمده بودند وبا وجود اين علم بدست آن حضرت بود ، ودر جنگ احزاب كمال مبالغه فرمود در كشتن كفار واز آن جمله عمرو بن عبد ود را كه سرآمد شجاعان روزگار بود بقتل آورد ونقل كرده‌اند كه أو از جانب كفار مكرر مبارز طلبيد ومسلمانان امتناع كردند از رفتن بجنگ أو ، وآن حضرت طلب اين مىفرمود كه بمبارزت أو برود ورسول خدا صلى اللّه عليه وآله أو را منع مىفرمود از اين تا ببيند كه مسلمانان چه ميكنند چون ديد كه همه اصرار ميكنند بر امتناع از آن ، اذن داد آن حضرت را وعمامه مبارك خود را بر سر أو گذاشت ودعا كرد از براي أو . واز حذيفة كه از أكابر أصحاب آن حضرت صلّى اللّه عليه وآله بود نقل كرده‌اند كه گفته : قسم بكسى كه نفس حذيفة در دست اوست هر آينه عمل أو در اين روز بزرگتر بود بحسب اجر از عمل تمام أصحاب محمد صلّى اللّه عليه وآله تا روز قيامت ، ورسول خدا صلّى اللّه عليه وآله فرموده : هر آينه ضربت على بهتر است از عبادت ثقلين يعنى انس وجن ، ودر جنگ خيبر محاصره فرمود رسول خدا صلّى اللّه عليه وآله قلعه ايشان را شانزده روز وعلم بدست مبارك آن حضرت بود ناگاه رمدى عارض شد آن حضرت را ، پس رسول خدا صلّى اللّه عليه وآله علم را بابى بكر تسليم فرمود پس رفت با جماعتى وبرگشتند گريزان وترسناك ، روز ديگر آن را بعمر دادند پس أو هم چنان كرد كه أبو بكر كرده بود ، پس فرمود پيغمبر صلّى اللّه عليه وآله كه هر آينه تسليم ميكنم فردا علم را بسوى مردى كه دوست مىدارد أو را خدا ورسول أو ودوست مىدارد أو خدا ورسول أو را ، بسيار حمله كننده ناگريزنده ، بياوريد از براي من على را ، پس گفته شد كه رمدى دارد ، پس آب دهن مبارك خود را در چشمهاى أو انداخت وعلم را باو داد وآن حضرت رفت ومرحب را كه صاحب قلعه واز عمدهء شجاعان بود كشت وأصحاب أو گريختند ودرها را بستند وآن حضرت در را گشود واز جا كند وآن را جسرى كرد بر خندق ومسلمانان از آن عبور كردند وفيروزى\r\n\r\n","description":"","footnote":"","page_name":" 35 ","page_number":43},
  {"content":"\r\n\r\nيافتند پس چون برگشتند آن حضرت آن را بدست راست خود گرفت وچندين ذرع دور افكند ، وبيست كس آن در را مى بستند ومسلمانان عاجز شدند از نقل آن تا اين كه آخر هفتاد مرد نقل كردند آن را . ودر جنگ حنين نقل كرده‌اند كه : پيغمبر صلّى اللّه عليه وآله با ده هزار نفر از مسلمانان رفته بود پس أبو بكر چشم زد ايشان را وگفت :\r\nبا اين كثرت امروز مغلوب نخواهيم شد ، پس همه گريختند وباقي نماند با رسول خدا صلّى اللّه عليه وآله مگر نه نفر ، آن حضرت صلوات اللّه وسلامه عليه وعباس وفضل پسر أو وشش نفر ديگر ، پس بيرون آمد از جانب كفار أبو خردل وكشت أو را آن حضرت ، وگريختند كفار وپيغمبر صلّى اللّه عليه وآله با آن معدود از عقب ايشان رفتند وآن حضرت صلوات اللّه وسلامه عليه چهل كس از ايشان را كشت وتتمه گريختند ومسلمانان أموال ايشان را بغنيمت بردند . وبر اين قياس وقايع ديگر كه هر يك مشهور ودر كتب سير وتواريخ مذكور ومسطور است وتطويل كلام بنقل آنها ضرور نيست واز آنچه مذكور شد ظاهر شد بودن آن حضرت خوار كننده مخالفان ومحتاج نيست ببيان ديگر ، وممكن است كه « قامع الاضداد » بمعنى خوار كننده مخالفان نباشد بلكه بمعنى زننده عمود باشد بر فرق ايشان بآن معنى غلبه كننده بر ايشان وحاصل همه يكى است .\r\n\r\n3762 انا كابّ الدّنيا لوجهها وقادرها بقدرها ورادّها على عقبها .\r\nمنم برگرداننده دنيا مر روى آن را وشناسنده آن باندازه آن وبرگرداننده آن بر پاشنه آن . « برگرداننده دنيا مر روى آن را » يعنى بر گرداننده روى آنم از خود باعتبار بىرغبتى در آن وقبول نكردن اقبال آن را وممكن است كه « كأب » بمعنى اندازه باشد « ولوجهها » بمعنى « على وجهها » باشد ومعنى اين باشد كه : منم اندازنده دنيا بر روى آن يعنى آنكه كشتى گرفته‌ام با آن وآن را بر روى آن انداخته‌ام ومغلوب خود كرده‌ام ، و « شناسندهء آنم باندازه آن » يعنى شناخته‌ام آن را بقدرى كه دارد از خوارى وبىاعتبارى ومراد به « برگردانندهء آن بر پاشنه آن » نيز آن است كه آن را\r\n\r\n","description":"","footnote":"","page_name":" 36 ","page_number":44},
  {"content":"\r\n\r\nبرگردانيده‌ام از خود وگويا آن را در وقتي كه روى بمن آورد بر پاشنه آن گردانيده‌ام تا اين كه روى آن از من گرديده وپشت آن بجانب من شده .\r\n\r\n3763 انا مع « 1 » رسول اللّه صلوات اللّه عليه ومعي عترتي على الحوض وانّا لنذود عنه أعدائنا ونسقى منه أولياءنا فمن شرب منه شربة لم يظمأ بعدها ابدا .\r\nمنم با رسول خدا ، رحمتهاى خدا بر أو باد ، وبا منند فرزندان من بر سر حوض\r\n\r\n\r\n","description":"","footnote":"\r\n( 1 ) چون اين فقره با نسخهء كتابخانه مدرسه سپهسالار فرق زياد دارد عين آنرا در اينجا مىآريم .\r\nانا مع رسول اللّه صلوات اللّه عليه ومعي عترتي على الحوض فليأخذ أحدكم بقولنا وليعمل بعملنا .\r\nمنم با رسول خدا رحمتهاى خدا بر أو باد وبا منند فرزندان من بر سر حوض پس بايد كه فرا گيرد احدى از شما بقول ما وعمل كند بعمل ما ، « بر سر حوض » متعلق بهر يك از دو جمله مذكوره است ومراد اين است كه : من وأولاد من با پيغمبر صلّى اللّه عليه وآله خواهيم بود بر سر حوض پس هرگاه ما چنين باشيم بايد كه فراگيرد احدى از شما يعنى هر احدى از شما بقول ما وعمل كند بعمل ما وممكن است كه « اخذكم » بخاء وذال هر دو نقطه دار خوانده شود بمعنى فراگيرنده وترجمه اين باشد كه پس بايد كه فراگيرد فرا گيرنده شما يعنى هر كه از شما خواهد كه فراگيرد قول كسى را وأطاعت أو كند فراگيرد بقول ما وعمل كند بعمل ما نه بقول وعمل ديگرى .\r\nانّا لننافس على الحوض وانّا لنذود عنه أعداءنا ونسقى منه أولياءنا فمن شرب منه شربة لم يظمأ بعدها ابدا .\r\nبدرستى كه ما منافسه مىكنيم بر سر حوض وبدرستى كه ما ميرانيم از آن دشمنان ما را وآب مىدهيم از آن دوستان ما را ، پس هر كه بياشامد از آن يك شربت آبى تشنه نشود بعد از آن هرگز . منافسهء دو كس در چيزى اين است كه هر يك رغبت كنند در آن وخواهند آن را از براي معارضه در كرم ، ومراد اين است كه ما أهل بيت هر يك منافسه مىكنيم بر سر حوض در اين كه برانيم از آن دشمنان خود را وآب دهيم از آن دوستان خود را يعنى هر يك مىخواهيم اين معنى را وكمال اهتمام داريم در آن مانند چند كس كه منافسه كنند بر سر چيزى نفيس وهر يك خواهند آن را از براي اين كه بسبب آن گرامى گردد وافزونتر گردد آنكه آن را داشته باشد از آنان كه نداشته باشند وغالب آيد در معارضه در كرم بر ايشان ، پس قول آن حضرت عليه السلام « وبدرستى كه ما ميرانيم » بيان امرى است كه منافسه در آن واقع مىشود ، وممكن است كه « بر سر حوض » بيان آن امر باشد كه منافسه در آن ميكنند ومراد باز منافسه ميكنند در مراد باز منافسه در منع وعطائي از آن باشد چنانچه مذكور شد ، وممكن است كه « ننافس » بفتح فا خوانده شود ومعنى آن باشد كه ما منافسه كرده مىشويم بر سر حوض يعنى ديگران با ما منافسه ميكنند در مرتبه ومنزلت ما بر سر آن يا در أصل آن يعنى در توليت آن واختيار منع وعطاى از آن وبر هر تقدير مراد اين باشد كه خواهش وآرزوى اين ميكنند كه كاش اين با ايشان بود واللّه تعالى يعلم .\r\n","page_name":" 37 ","page_number":45},
  {"content":"\r\n\r\nوبدرستى كه ما ميرانيم از آن دشمنان ما را وآب مىدهيم از آن دوستان ما را پس هركه بياشامد از آن يك شربت آبى تشنه نشود بعد از آن هرگز ، « بر سر حوض » متعلق بهر يك از دو جمله مذكوره است ومراد اين است كه من وأولاد من با پيغمبر صلى اللّه عليه وآله خواهيم بود بر سر حوض كوثر ودشمنان خود را از آن ميرانيم ودور مىكنيم ودوستان خود را آب مىدهيم . اگر كسى گويد كه هرگاه كسى يك شربت آب از آن بخورد ديگر تشنه نشود هرگز پس ديگر آب نخورد ولذت آب را نيابد واين غبنى است عظيم بر مؤمنان جواب گوئيم كه : از اين كه تشنه نشود وألم تشنگى را نيابد لازم نمىآيد كه أو ديگر آب نخورد ولذت آب را نيابد ، ممكن است كه حق تعالى مؤمنان را چنان كند كه بىتشنگى هر وقت كه خواهند آب بخورند ولذتى كه تشنگان از آن مىيابند بلكه زيادة بر آن باضعاف مضاعفه بيابند .\r\n\r\n3764 انا يعسوب المؤمنين والمال يعسوب الفّجار .\r\nمن يعسوب مؤمنانم ومال يعسوب گنه كاران است ، « يعسوب » پادشاه زنبور عسل را گويند وبآن اعتبار هر پادشاه وبزرگ وسركرده را يعسوب گويند و « بودن\r\n\r\n","description":"","footnote":"","page_name":" 38 ","page_number":46},
  {"content":"\r\n\r\nآن حضرت صلوات اللّه عليه پادشاه وفرمانفرماى مؤمنان وهمچنين بودن مال أمير وفرمانفرماى گنه كاران » واضح ولايح است ومحتاج به بيان نيست .\r\n\r\n3765 أنا وضعت بكلكل العرب وكسرت نواجم ربيعة ومضر .\r\nمن گذاشتم بسينه عرب وشكستم برآمده‌هاى ربيعه ومضر را ، باء در « بكلكل » زايده است وأصل كلام اين است : انا وضعت كلكل العرب ، يعنى من گذاشتم سينه عرب را يعنى بر خاك واين كناية است از پست كردن وخوار گردانيدن سركشان ايشان ، ودر كتاب نهج البلاغة « بكلاكل » بلفظ جمع واقع شده وترجمه اين است كه . من گذاشتم سينه‌هاى عرب را واين نسب است ، وربيعه ومضر دو قبيله بزرگند از عرب كه هر يك أصل چندين قبيله اند « ربيعه » عربان يمنند كه از أولاد ربيعة بن نزارند و « مضر » عربان حجازند كه از أولاد مضربن نزارند وهر يك باسم جدّ خود موسوم شده‌اند و « شكستم برآمده‌هاى ايشان را » يعنى شاخهاى بر آمده ايشان را چنانكه در كتاب نهج البلاغة تصريح بآن شده و « كسرت نواجم قرون ربيعة ومضر » نقل شده وبنا بر اين ترجمه اين است كه : شكستم برآمده‌هاى شاخهاى ربيعه ومضر را ، واين كناية است از كشتن ومقهور ومغلوب‌گردانيدن بزرگان وسركردگان ايشان كه سربلندى مىكردند وگويا شاخ برآورده بودند وپوشيده نماند كه آنچه آن حضرت صلوات اللّه وسلامه عليه فرموده نسبت بعرب وسركشان قبيله مضر كه كفار مكة معظمه اند معلوم است ومحتاج به بيان نيست ، واما نسبت بر بيعه با آنكه جنگى آن حضرت را با ايشان روى نداد باعتبار اين است كه در آخر جمعى كثير از سركشان ايشان در جنگ جمل وصفين كه در لشكر عايشه ومعاوية عليه اللعنة بودند بدست آن حضرت عليه السلام وأصحاب أو بقتل رسيدند چنانكه فاضل متبحر ابن أبي الحديد در شرح نهج البلاغة در شرح اين كلام اشاره بآن كرده ودر جاى خود بسيارى از ايشان را نام برده .\r\n\r\n","description":"","footnote":"","page_name":" 39 ","page_number":47},
  {"content":"\r\n\r\n\r\n3766 أنا مخيّر في الاحسان إلى من لم أحسن اليه ومرتهن باتمام الاحسان إلى من أحسنت اليه لأنّى إذا أتممته فقد حفظته وإذا قطعته فقد أضعته وإذا أضعته فلم فعلته .\r\nمن اختيار داده شده‌ام در احسان بسوى كسى كه احسان نكرده باشم بسوى أو ، ودر گروم بتمام كردن احسان بسوى كسى كه احسان كرده باشم بسوى أو ، از براي آنكه هرگاه تمام كنم آن را پس بتحقيق كه نگاهدارى كنم آن را ، وهر گاه ببرم آن را پس بتحقيق كه ضايع كنم آن را ، وهرگاه ضايع كنم آن را پس چرا كرده أم آن را ؟ مراد اين است كه كسى هر گاه احسان بكسى نكرده باشد اختيار دارد خواهد احسان باو بكند وخواهد نكند يعنى احسان نكردن هم مفسده ندارد هر چند احسان كردن أفضل باشد واما هرگاه كسى احسان كرد بكسى پس بايد كه آن احسان را تمام كند بر أو كه اگر آن را ببرد وقطع كند از أو آنچه كرده هم ضايع ولغو مىشود وعاقل نبايد كه كار خوبى را كه كرده باشد ضايع وباطل كند .\r\n\r\n3767 أنا على ردّ ما لم أقل أقدر منّى على ردّ ما قلته .\r\nمن بر ردّكردن آنچه نگفته باشم تواناترم از من بر ردّ آنچه گفته باشم آن را مراد اين است كه سخن را تا توان بايد نگفت زيرا كه نگفته را اگر خواهى ردّ كنى وبر گردانى باين كه بگوئى ، قادرى بر آن باين كه بگوئى ، واما سخن گفته را اگر خواهى ردّ كنى ونگوئى باعتبار ظهور مفسده در آن نتوانى ردّ آن كرد باين كه نگوئى ، پس تا ممكن باشد نبايد گفت كه مفسده در نگفتن نيست بخلاف گفتن .\r\n\r\n3768 أنا شاهد لكم وحجيج يوم القيامة عليكم .\r\nمن گواهم از براي شما وحجت گيرنده‌ام روز قيامت بر شما يعنى گواهم از براي هر كه از شما أطاعت وفرمانبردارى كرد وگواهى مىدهم از براي ايشان شما بآن\r\n\r\n","description":"","footnote":"","page_name":" 40 ","page_number":48},
  {"content":"\r\n\r\nوحجت گيرنده أم وغلبه كننده بر كسى كه أطاعت وفرمانبردارى نكرده باشد .\r\n\r\n3769 أنا داعيكم إلى طاعة ربّكم ومرشدكم إلى فرائض دينكم ودليلكم إلى ما ينجيكم .\r\nمن خواننده شمايم بسوى فرمانبردارى پروردگار شما ، وهدايت كننده شماام بسوى فريضه‌هاى دين شما يعنى واجبهاى آن ، وراهنماى شماام بسوى آنچه رستگارى مىدهد شما را .\r\n\r\n3770 أنا وأهل بيتي أمان لأهل الأرض كما أن النّجوم أمان لأهل السماء .\r\nمن وأهل بيت من امانيم از براي أهل زمين چنانكه ستاره ها امانند از براي أهل آسمان . مراد باهل بيت آن حضرت ساير أئمة اطهارند صلوات اللّه وسلامه عليهم أجمعين وايشان امانند از براي أهل زمين يعنى تا يكى از ايشان در ميان أهل زمين باشد عذاب وعقاب عامّ بر ايشان نازل نشود يا اين كه زمين از براي ايشان برقرار باشد بخلاف اين كه اگر امامي بر روى زمين نباشد چه زمين باقي نماند وفرو رود چنانكه در أحاديث بسيار وارد شده وگاه باشد كه ستاره ها هم امانى باشند از براي أهل آسمان بيكى أزين دو معنى .\r\n\r\n3771 أنا خليفة رسول اللّه فيكم ومقيمكم على حدود دينكم وداعيكم إلى جنّة المأوى .\r\nمن جانشين رسول خدايم در ميان شما ، وبرپاىدارنده شمايم بر حدهاى دين شما ، وخواننده شمايم بسوى جنة المأوى . مراد بحد هاى دين أطراف وشرايط وآداب است كه در دين از براي هر چيز از عبادات وغير آنها قرار شده كه از آنها در هر باب تجاوز نبايد كرد و « جنة » بمعنى باغ پردرخت است و « مأوى » بمعنى منزل وجايگاه ، وظاهر اين است كه جنة المأوى نام بهشت باشد يا نام يك بهشت خاصي وبعضي گفته اند : كه نام بهشتى است كه جايگاه أرواح شهداء باشد .\r\n\r\n","description":"","footnote":"","page_name":" 41 ","page_number":49},
  {"content":"\r\n\r\n\r\n[ حرف الف بلفظ « انّى » 
  ]\r\n( از آنچه وارد شده از سخنان حكمت آميز حضرت أمير المؤمنين علي بن أبي طالب عليه السلام در حرف الف بلفظ « انّى » يعنى [ بدرستى كه من 
  ] فرموده است آن حضرت عليه السلام : )\r\n\r\n3772 انّى لعلى بيّنة من ربّى وبصيرة من ديني ويقين من أمرى .\r\nبدرستى كه من بر گواهى أم از پروردگار من وبينائى از دين من ويقين از كار من . [ بر گواهى أم از پروردگار من 
  ] يعنى گواهى دارم از جانب پروردگار من بر حقيقت امامت وخلافت خود مثل قدرت بر اتيان بمعجزات ونصّ پيغمبر صلّى اللّه عليه وآله بر أو وساير دلايل ثابته بر امامت آن حضرت صلوات اللّه وسلامه عليه .\r\nوممكن است كه مراد اين باشد كه در معرفت وشناخت پروردگار خود در هر باب بر بينه وگواهى أم وحجت تمامى بر آن دارم و « بودن آن حضرت بر بينائى در أمور دين خود ويقين در كار وعمل خود » ظاهر است ومحتاج ببيان نيست .\r\n\r\n3773 انّى لعلى يقين من ربّى وغير شبهة في ديني .\r\nبدرستى كه من بر يقيني أم از جانب پروردگار خود وبر غير شبهه‌ام در دين خود .\r\nيعنى آنچه را اعتقاد بآن دارم از أحوال پروردگار خود بر يقينم در آنها وشبهه واشتباهى در دين من بهيچ وجه نيست ، وممكن است كه معنى اين باشد كه من بر يقينىام از پروردگار خود يعنى بر يقينىام در هر باب كه پروردگار من آن را بمن عطا كرده .\r\n\r\n3774 انّى محارب أملى ومنتظر أجلى .\r\nبدرستى كه من جنگ كننده‌ام با اميد خود ، وانتظاركشنده‌ام اجل خود را ، يعنى هميشه در جنگم با اميد خود ونمىگذارم كه مرا فريب دهد ومشغول أمور غير ضرورية\r\n\r\n","description":"","footnote":"","page_name":" 42 ","page_number":50},
  {"content":"\r\n\r\nدنيوي گرداند و « انتظار كشيدن أجل » يا باعتبار اين است كه مرگ محبوب مؤمن است بسبب اين كه وسيله ملاقاة پروردگار ورضوان اوست از براي كسى كه نيكوكار باشد ، ويا باعتبار اين كه سبب اين مىگردد كه آدمي در طاعات وعبادات وخلوص آنها اهتمام وسعى زيادى بكند .\r\n\r\n3775 انّى مستوف رزقي ومجاهد نفسي ومنته إلى قسمي .\r\nبدرستى كه من استيفا كننده أم روزى خود را ، وجنگ كننده أم با نفس خود ، وبپايان رسنده أم بسوى نصيب خود . مراد اين است كه روزيى كه از براي من حتما مقدر شده من بايد كه تمام آن را استيفا كنم وتا آن را تمام نكنم مرگ را بمن راهى نيست واستيفاى آن محتاج بسعى نيست ، اگر سعى نكنم نيز بايد كه آن بمن برسد و « به پايان رسنده‌ام بسوى نصيب خود » نيز تأكيد همين معنى است و « جنگ كردن با نفس » از براي داشتن اوست بر طاعات ومنع از معاصي زيرا كه نفس بي مجاهده بليغ تن به آنها در ندهد .\r\n\r\n3776 انّى لعلى جادّة الحقّ وانّهم لعلى مزلّة الباطل .\r\nبدرستى كه من بر جاده حقم ، وبدرستى كه ايشان بر لغزشگاه باطل‌اند « جاده » وسط راه ومعظم آن را گويند ، ومراد بايشان خلفاى جور است كه غصب حق آن حضرت صلوات اللّه وسلامه عليه نمودند ولغزشگاه باطل همان باطل است كه كسى كه بلغزد از حق بآن مى افتد وممكن است كه مراد محل لغزشى باشد كه از آنجا بلغزند وبباطل بيفتند از شبهه‌ها ومانند آنها .\r\n\r\n3777 انّى لعلى إقامة حجج اللّه اقاول وعلى نصرة دينه أجاهد وأقاتل .\r\nبدرستى كه من بر برپاىداشتن حجتهاى خدا گفتگو ميكنم ، وبر يارىكردن\r\n\r\n","description":"","footnote":"","page_name":" 43 ","page_number":51},
  {"content":"\r\n\r\nدين أو جنگ ميكنم وجهاد مىنمايم ، مراد بحجتهاى خدا آيات وعلاماتى است كه از براي شرايع دين خود قرار داده وآنها را حجت وبرهان كرده بر آنها مثل قرآن مجيد وأحاديث نبوي .\r\n\r\n3778 انى لارفع نفسي أن تكون حاجة لا يسعها جودي أو جهل لا يسعه حلمى أو ذنب لا يسعه عفوى أو أن يكون زمان أطول « 1 » من زماني .\r\nبدرستى كه من بلند مىدارم نفس خود را از اين كه بوده باشد حاجتي كه گنجايش نداشته باشد آن را بخشش من ، يا اين كه بوده باشد ناداني كه گنجايش نداشته باشد آن را بردبارى من ، يا گناهى كه گنجايش نداشته باشد آن را در گذشتن من ، يا اين كه بوده باشد روزگارى درازتر از روزگار من ، يعنى من نفس خود را بلند مرتبه تر مىدارم از اين كه بوده باشد حاجتي كه جود وبخشش من آن را برنياورد ، يا اين كه كسى از راه جهل وناداني خلاف أدبي نسبت بمن بجاى آورد وبردبارى من آن را نگذارند ، يا اين كه كسى گناهى نسبت بمن بكند ومن درنگذرم از آن وظاهر اين است كه مراد بزمان زماني باشد كه آدمي در عبادت وطاعت صرف ميكند بنا بر اين كه زمان هر كسى گويا همان است وباقي زمان أو را ثمره نباشد وبنا بر اين مراد اين باشد كه همچنين بلندتر مىدارم نفس خود را از اين كه بوده باشد زمان طاعت وعبادت كسى در شبانه روز درازتر از زمان طاعت وعبادت من ، وممكن است كه مراد زمان أصل وجود باشد ومراد اين باشد كه مرتبه من بلندتر است از اين كه زمان وجود كسى درازتر از زمان وجود من باشد واشاره باشد به آن چه در أحاديث ديگر وارد شده كه نفس مقدس حضرت رسالت پناهى صلّى اللّه عليه وآله وهمچنين آن حضرت صلوات اللّه وسلامه عليه\r\n\r\n\r\n","description":"","footnote":"\r\n( 1 ) در بالاى كلمه « أطول » لفظ « معا » گذاشته شده يعنى قرائت « أطول » بفتح لام وضم آن هر دو جايز است\r\n","page_name":" 44 ","page_number":52},
  {"content":"\r\n\r\nبچند هزار سال قبل از خلق عالم خلق شده بودند ودر حول عرش مىبودند يعنى با بدن مثالي .\r\n\r\n3779 انّى كنت إذا سئلت رسول اللّه صلّى اللّه عليه وآله أعطاني وإذا سكتّ عن مسألته ابتدأني .\r\nبدرستى كه من بودم چنين كه هرگاه سؤال مىكردم از رسول خدا رحمت كناد خدا بر أو وآل أو مى بخشيد بمن وهرگاه خاموش مىشدم از سؤال كردن از أو ابتدأ ميكرد مرا ، مراد سؤال از علوم ومسائل است واين كه شفقت رسول خدا صلّى اللّه عليه وآله با من بمرتبهء بود كه هرگاه چيزى از آنها را سؤال مىكردم از آن حضرت بيان ميكرد آن را از براي من ، وهرگاه من خاموش مىشدم از پرسيدن چيزى ، آن حضرت خود ابتدأ ميكرد وچيزهائى تعليم من ميكرد وبا هيچ كس ديگر اين سلوك نمىفرمود چنانكه بر متتبع آثار واخبار ظاهر است .\r\n\r\n3780 انّى لأرفع نفسي ان أنهى النّاس عمّالست انتهى عنه أو امرهم بمالا أسبقهم اليه بعملي أو أرضى منهم بما لا يرضى ربّى .\r\nبدرستى كه من بلند مىگردانم نفس خود را از اين كه نهى كنم مردم را از آنچه باز نايستم من خود از آن ، يا اين كه امر كنم ايشان را به آن چه من پيشى نگيرم بر ايشان بسوى آن بكردار خود ، يا اين كه خشنود شوم از ايشان به آن چه خشنود نگرداند پروردگار مرا .\r\n\r\n3781 انّى لا احثّكم على طاعة الّا وأسبقكم « 1 » إليها ولا أنهاكم عن معصية الّا وأتناهى قبلكم عنها .\r\n\r\n\r\n","description":"","footnote":"\r\n( 1 ) روى « اسبقكم » ( معا ) گذاشته شده مقصود اين است كه از دو باب « نصر وضرب » آمده است .\r\n","page_name":" 45 ","page_number":53},
  {"content":"\r\n\r\nبدرستى كه من بر نمى انگيزانم شما را بر طاعتي مگر اين كه پيشى مىگيرم بر شما بسوى آن ونهى نمى كنم شما را از گناهى مگر اين كه وباز مى ايستم پيش از شما از آن .\r\n\r\n3782 انّى طلّقت الدّنيا ثلثا بتاتا لا رجعة لي فيها وألقيت حبلها على غاربها .\r\nبدرستى كه من طلاق داده‌ام دنيا را سه طلاق باين ، نيست رجوعي مراد در آن وانداخته‌ام ريسمان آن را بر دوش آن چون زن را كسى كه سه مرتبه طلاق بدهد حرام مىشود بر أو وديگر رجوع بآن زن نمىتواند كرد نه برجوع بطلاق ونه بعقد تازه ، مگر اين كه شوهرى ديگر بكند وأو دخول بكند باو وبعد از آن اتفاق افتد كه أو طلاق دهد آن را واز عدهء أو در آيد آن وقت آن شوهر أول كه أو را سه مرتبه طلاق داده مىتواند خواست واگر اين معنى سه مرتبه بعمل آيد كه نه طلاق شود ديگر حرام مؤبد مىشود وهرگز حلال بر أو نمىشود هر چند شوهر ديگر كند ، پس آن حضرت صلوات اللّه وسلامه عليه دنيا را بزنى تشبيه كرده كه سه مرتبه أو را طلاق داده باشد وفرموده كه مرا رجوعي نيست در آن چنانكه زنى را كه سه مرتبه طلاق بدهند رجوع باو نمىتوان كرد وپوشيده نيست كه سه طلاق بر وجه مشروع مطلقا باعث حرمت زن مىشود بر وجه مذكور خواه هر سه باين باشند وخواه بعضي از « 1 » آنها رجعي باشند كه رجوع در آن توان كرد ، پس وصف آن حضرت صلوات اللّه وسلامه عليه سه طلاق را بباين باعتبار كمال مبالغه است در مفارقت از دنيا چنانكه سه طلاق داده آن را كه هر يك از آنها باين بوده ورجوع در آن ممكن نبوده وممكن است كه اشاره باين نيز باشد كه أصلا مقاربت بدنيا بعمل نيامده وطلاقها كه واقع شده همه طلاق پيش از دخول بوده وبآن سبب باين بوده‌اند ، وممكن است كه ضمير [ فيها 
  ] راجع بسه طلاق باشد نه بدنيا وبنا بر اين ترجمه اين مىشود كه نيست\r\n\r\n\r\n","description":"","footnote":"\r\n( 1 ) يعنى أول يا دوم يا هر دو آنها ، واما سوم پس ظاهر است كه آن رجعي نتواند بود ( منه ) .\r\n","page_name":" 46 ","page_number":54},
  {"content":"\r\n\r\nرجوعي مرا در آنها وتأكيد باين بودن آنها وتفسير آن مىشود ، وممكن است كه وصف آنها بباين بودن ورجوع نبودن در آنها باعتبار هر يك نباشد بلكه باعتبار مجموع باشد از راه اين كه بعد از وقوع مجموع زن البتة باين مىشود ورجوع بآن نمىتوان كرد هر چند هر يك باين نباشد وبنا بر اين وصف بآن محتاج بنكته نيست واللّه تعالى يعلم و « انداختن ريسمان آن بر دوش آن » كناية است از اين كه هر جا كه خواهى برو مرا ديگر بتو كارى نيست .\r\n\r\n3783 انّى أخاف عليكم كلّ عليم الّلسان منافق الجنان يقول ما تعلمون ويفعل ما تنكرون .\r\nبدرستى كه من مىترسم بر شما هر دانا زبان منافق دلى را مىگويد آنچه را شما مىدانيد ، وميكند آنچه را شما بد مىدانيد مراد اين است كه ترس دارم بر شما از هر كه زبان دانائى داشته باشد وبگويد چيزى چند از مواعظ ونصايح كه شما خوب دانيد آنها را ودل أو منافق باشد يعنى با ظاهر أو موافق نباشد وبآن اعتبار بكند پنهانى چيزى چند را كه شما بد بدانيد وترس از أو باعتبار اين است كه چنين كسى بسيار است كه فريب مىدهد مردم را وضررها بايشان مىرساند .\r\n\r\n3784 انّى آمركم بحسن الاستعداد والإكثار من الزّاد ليوم تقدمون على ما تقدّمون وتندمون على ما تخلّفون وتجزون بما كنتم تسلّفون .\r\nبدرستى كه من امر ميكنم شما را بنيكوئى آماده شدن وبسيار كردن از توشه از براي روزى كه وارد مىشويد بر آنچه پيش مىفرستيد ، وپشيمان مىگرديد بر آنچه پس مىاندازيد ، وجزا داده مىشويد به آن چه بوديد شما كه پيش مىكنيد .\r\n\r\n","description":"","footnote":"","page_name":" 47 ","page_number":55},
  {"content":"\r\n\r\n\r\n3785 انّى إذا استحكمت في الرّجل خصلة من خصال الخير احتملته لها واغتفرت له فقد ما سواها ولا أغتفر له فقد عقل ولا عدم دين لأنّ مفارقة الدّين مفارقة الامن ولا تهنأ حياة مع مخافة وعدم العقل عدم الحياة ولا تعاشر الأموات .\r\nبدرستى كه من هر گاه محكم يافتم در مرد خصلتى از خصلتهاى خير را بر مىدارم أو را از براي آن خصلت ومىپوشم از براي أو نيافتن آنچه غير از آن باشد ونمىپوشم از براي أو نيافتن عقلي را ونه نداشتن ديني را از براي اين كه جدا شدن از دين جدا شدن از ايمنى است ، وگوارا نيست زندگانيى با ترسى ونداشتن عقل نداشتن زندگانى است ومعاشرت كرده نمىشوند مردگان ، مراد اين است كه همين كه در كسى محكم يافتم يك خو از خويهاى نيكو را برميدارم أو را بدوست داشتن أو ومتوجه تربيت أو شدن ودعا وشفاعت از براي أو كردن ، ومىپوشم از براي أو نداشتن ماسواى آن خصلت را از خصلتهاى نيك ديگر يعنى نداشتن خصلتهاى ديگر را منظور نمىدارم وبا وجود آن باعتبار همان يك خصلت خوب متوجه أو ميشوم ، نهايت نداشتن عقل ونداشتن دين را نمىپوشم وبر نمىدارم كسى را كه دين يا عقل نداشته باشد زيرا كه كسى كه دين نداشته باشد يعنى عقايد أو حق نباشد ايمنى نيست أو را زيرا كه هر لحظه در معرض اين است كه أو را مرگ دررسد وبعذاب ابدى گرفتار گردد وچنين زندگانى گوارا نيست پس من چنين كسى را بر نمىگيرم ومتوجه أو نمىگردم ، وكسى كه عقل نداشته باشد بمنزله مردگان است وكسى با مردگان معاشرت وآميزش نمىكند ، پس بي عقل را هم بر نمىگيرم ومتوجه أو نيستم وبغير اين دو امر هر خو وخصلت خيرى كه در كسى مفقود باشد باعث ترك توجه والتفات باو نمىشود هرگاه يكى از خصال خير محكم باشد در أو .\r\n\r\n","description":"","footnote":"","page_name":" 48 ","page_number":56},
  {"content":"\r\n\r\n\r\n[ حرف الف بلفظ « انّك » 
  ]\r\n( از آنچه وارد شده از كلمات حكمت آيات حضرت أمير المؤمنين علي بن أبي طالب عليه السّلام در حرف الف بلفظ « انّك » در خطاب مفرد يعنى بدرستى كه تو ، پس خطاب بلفظ مفرد است نه بلفظ جمع نهايت مراد خصوص مخاطب خاصي نيست بلكه شامل هر مخاطبى مىتواند بود پس با خطاب با جمع بحسب معنى چندان تفاوتى ندارد .\r\nگفته است آن حضرت عليه السّلام : )\r\n\r\n3786 انّك في سبيل من كان قبلك فاجعل جدّك لآخرتك ولا تكترث بعمل الدّنيا .\r\nبدرستى كه تو در راه كسى هستى كه بوده پيش از تو پس بگردان جد خود را از براي آخرت خود ، وپروا مكن بعمل دنيا ، يعنى تو نيز مانند آنان كه پيش از تو بوده‌اند در راه سفر آخرتى ، پس بگردان جد خود را از براي آخرت خود واهتمام مكن بكار دنيا وپروا مكن از خلل وقصور در آن .\r\n\r\n3787 انّك لن يتقبّل من عملك إلّا ما أخلصت فيه ولم تشبه بالهوى وأسباب الدّنيا .\r\nبدرستى كه تو قبول نمىشود از عمل تو مگر آنچه خالص گردانيده باشى نيت را در آن وآميخته نگردانيده باشى آن را بخواهش خود وأسباب دنيا .\r\n\r\n","description":"","footnote":"","page_name":" 49 ","page_number":57},
  {"content":"\r\n\r\n\r\n3788 انّك لن تبلغ أملك ولن تعدو أجلك فاتّق اللّه وأجمل في الطّلب .\r\nبدرستى كه تو نمىرسى باميد خود ونمىگذرى از وقت مرگ خود ، پس بترس از خدا وتأنى كن در طلب ، مراد اين است كه تو بپايان اميدهاى دنيوي خود نمىرسى زيرا كه نهايتى از براي آن نباشد وهر اميدى كه حاصل شود اميد ديگر سانح شود ومرگ نمىگذارد كه هميشه در طلب باشى پس بترس از خدا وپرهيزگارى پيشه كن كه كار تو آيد وتأنى كن در طلب دنيا واعتدال كن در آن وافراط مكن ، چه هر چند افراط كنى بپايان اميد خود نرسى پس اكتفا كن بميانه روى در آن كه نه افراط كرده باشى در آن ونه تفريط .\r\n\r\n3789 انّك مدرك « 1 » قسمك ومضمون رزقك ومستوف ما كتب لك فارح نفسك من شقاء الحرص ومذلّة الطّلب وثق باللّه وخفّض في المكتسب .\r\nبدرستى كه تو دريابنده نصيب خود را وضامن داده شده روزى خود را وفرا گيرنده تمام آنچه را نوشته شده از براي تو پس آسايش ده نفس خود را از بدبختى حرص وخوارى طلب ، واعتماد كن بخدا ، وسهل انگارى كن در كسب كردن ، مراد اين است كه آنچه نصيب تو شده باشد از دنيا وخدا ضامن آن شده از روزى تو چنانكه فرموده :  « وَما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها »  ونيست هيچ جنبنده در زمين مگر اين كه بر خداست روزى آن البتة دريابى آن را وبرسى بآن پس با وجود اين بر خود مگذار تعب حرص را وآسايش ده نفس خود را از بدبختى آن ، واعتماد\r\n\r\n\r\n","description":"","footnote":"\r\n( 1 ) در حاشية « مدرك » هم ضبط شده مقصود اين است : باضافه وغير اضافه خوانده مىشود .\r\n","page_name":" 50 ","page_number":58},
  {"content":"\r\n\r\nكن بر خدا وسهل انگارى كن در كسب أمور دنيا وقبل از اين مكرر مذكور شد كه نصيبي كه البتة باين كس خواهد رسيد قدرى است از دنيا كه حتما تقدير شده كه آن برسد ونصيب أو كمتر از آن نباشد وهمچنين روزى كه خدا ضامن شده از براي هر جنبنده يك قدرى است از روزى كه بآن زندگانى تواند كرد هر چند با تعب وزحمت باشد وبنا بر اين منافاة ندارد با آنچه دلالت دارد بر مدخليت سعى در بعضي أمور دنيوية وانتهاى آنها بر آن . اگر كسى گويد كه : بنا بر اين مترتب نمىگردد بر آن آنچه مترتب شده از امر براحت دادن نفس از بدبختى حرص وخوارى طلب جواب گوئيم كه ترتب آن باعتبار اين است كه اگر هيچ قدرى ضرور نبود وخدا أصلا ضامن آن نمىشد اگر كسى حرص مىداشت ممكن بود كه معذور باشد در آن باحتمال اين كه اگر آن نباشد مضطر گردد وأصلا روزى باو نرسد واما هرگاه داند كه قدر ضروري البتة باو مىرسد وحق تعالى ضامن آن شده پس متحمل زحمت وتعب حرص شدن كمال بيخردى است نهايت مرتبه اين است كه كسى مرتكب قدرى سعى شود از براي توسعه بر خود وعيال وصرف كردن در خيرات ومبرات واما حرص زياد در سعى از براي جمع كردن وبر روى هم گذاشتن چنانكه طريقه جمعى است كه بحرص دنيا مبتلا شده اند پس أصلا وجهي ندارد .\r\n\r\n3790 انّك لست بسابق اجلك ولا بمرزوق ما ليس لك فلما ذا تشقى نفسك يا شقىّ .\r\nبدرستى كه تو نيستى پيشى گيرنده مرگ خود را ونه روزى داده شده آن چيزى را كه نيست از براي تو پس از براي چه چيز بدبخت مىگردانى نفس خود را اى بدبخت ، خطاب با كسى است كه حرص زياد داشته باشد در طلب دنيا وباين اعتبار أو را بدبخت فرموده‌اند ، ومراد اين است كه تو پيشى نگيرى بر اجل يعنى نتوانى كه از مرگ بگريزى وپيشى گيرى بر آن وآن بتو نرسد پس عمر تو همان\r\n\r\n","description":"","footnote":"","page_name":" 51 ","page_number":59},
  {"content":"\r\n\r\nاست كه مقدر شده وزياد بر آن نشود وچيزى كه مقدر نشده از براي تو محال است كه روزى تو شود پس حرص زياد نبايد داشت گاه باشد كه آنچه حرص آن دارى مقدر نشده باشد از براي تو وسعى ترا در آن أصلا اثرى نباشد وبر تقديرى كه اثرى باشد گاه باشد كه اجل أمان ندهد از تمتع بآن وبهره يافتن از آن پس با وجود اين احتمالات حرص زياد گاه باشد كه بغير از بدبخت نمودن نفس وبتعب وزحمت انداختن آن بعبث ثمره ندارد .\r\n\r\n3791 انّك ان ملّكت نفسك قيادك أفسدت معادك واوردتك بلاء لا ينتهى وشقاء لا ينقضي .\r\nبدرستى كه تو اگر بگردانى نفس خود را مالك قياد خود تباه گرداند روز بازگشت ترا ، ووارد سازد ترا بر بلائي كه بپايان نرسد وبدبختيى كه بسر نيايد . « قياد » بكسر قاف ريسمانى را گويند كه چيزى را بآن بكشند ومراد آنست كه : اگر نفس خود را مالك بر عنان خود گردانى وبگذارى كه ترا بهر جانب كه خواهد ببرد تباه گرداند روز بازگشت ترا ووارد سازد ترا بر بلائي كه بپايان نرسد وبدبختيى كه بسر نيايد .\r\n\r\n3792 انّك طريد الموت الّذى لا ينجو هاربه ولا بدّ انّه مدركه .\r\nبدرستى كه تو شكار مرگى كه رستگارى نيابد گريزنده از آن وناچار بتحقيق كه آن دريابنده است أو را .\r\n\r\n3793 انّك ان اشتغلت بفضائل النّوافل عن أداء الفرائض فلن يقوم فضل تكسبه بفرض تضيّعه .\r\n\r\n","description":"","footnote":"","page_name":" 52 ","page_number":60},
  {"content":"\r\n\r\nبدرستى كه تو اگر مشغول گردى بفضيلتهاى نافله‌ها از اداى واجبها پس برابرى نمىكند فضلى كه كسب كنى آن را بفرضى كه ضايع سازى آن را ، مراد اين است كه : اشتغال بنوافل را نبايد مانع ساخت از پرداختن بفرايض بعنوانى كه باعث ترك آنها يا پس افتادن آنها از وقت فضيلت آنها گردد زيرا كه زيادتى كه آدمي كسب كند آن را باعتبار كردن نوافل برابرى نمىكند با فريضة كه تضييع كرده باشد آن را بفوت نمودن آن . وممكن است كه « 1 » ضايع كردن فريضة شامل ناقص كردن آن نيز باشد هر چند ترك بالكلية نشود مثل اين كه پس اندازد نماز را بآخر وقت چه از أحاديث ظاهر مىشود كه آن تضييع نماز است پس اشتغال بنوافل را باعث تضييع فريضة برين وجه نيز نبايد كرد يا پس انداخت از وقت فضيلت آن .\r\n\r\n3794 انّك لن تدرك ما تحبّ من ربّك الّا بالصّبر عمّا تشتهى .\r\nبدرستى كه تو در نمىيابى آنچه را دوست مىدارى از پروردگار خود مگر بصبر نمودن از آنچه خواهش آن داشته باشى . مراد اين است كه وسيله نيست از براي دريافتن آنچه دوست مىدارى از بهشت وغير آن از ثوابها از جانب پروردگار خود يعنى دريافتن آن از جانب پروردگار خود باين كه عطا كند آن را بتو مگر اين كه صبر كنى از آنچه خواهش آن داشته باشى هرگاه آن مشروع نباشد پس صبر از آن براي رضاى حق تعالى وخشنودى أو موجب دريافتن آن است .\r\n\r\n3795 انّك لن تلج الجنّة حتّى تزدجر عن غيّك وتنتهى وترتدع عن معاصيك وترعوى .\r\nبدرستى كه تو داخل نمىشوى بهشت را تا اين كه باز ايستى از گمراهى خود ، وكناره جوئى وباز ايستى از گناهان خود ورجوع كنى .\r\n\r\n\r\n","description":"","footnote":"\r\n( 1 ) عبارت « وممكن است كه ضايع كردن فريضة » تا آخر فقط در نسخه مدرسه سپهسالار ضبط شده است ودر نسخه أصل كه بخط شارح ( ره ) است نيست .\r\n","page_name":" 53 ","page_number":61},
  {"content":"\r\n\r\n\r\n3796 انّك ان سالمت اللّه سلمت وفزت .\r\nبدرستى كه تو اگر آشتى كنى با خدا سالم مانى وفيروزى يأبى .\r\n\r\n3797 انّك ان حاربت اللّه حربت وهلكت .\r\nبدرستى كه تو اگر جنگ كنى با خدا ربوده شوى وهلاك گردى يعنى ربوده شود از تو نيكبختى وسلامتى وايمنى ومانند آنها .\r\n\r\n3798 انّك ان أقبلت على الدّنيا أدبرت .\r\nبدرستى كه تو اگر روآورى بدنيا پشت گردانى يعنى بر سعادت ونيكبختى بلكه بر دنيا نيز ، چه غالب اين است كه كسى كه پرخواهان وطالب آن باشد محروم ماند از آن وممكن است كه « 1 » « أدبرت » بسكون تا خوانده شود نه بفتح آن ومعنى اين باشد كه اگر روآورى بدنيا پشت گرداند دنيا از تو .\r\n\r\n3799 انّك ان أدبرت عن الدّنيا أقبلت .\r\nبدرستى كه تو اگر پشت بگردانى از دنيا روآورى يعنى بسعادت ونيكبختى يا بدنيا نيز ، بنا بر اين كه غالب اين است كه كسى كه خواهش دنيا نداشته باشد وگريزان باشد از آن دنيا طالب أو مىشود واز پى أو مىگردد « 2 » وبنا بر اين ممكن است كه « أقبلت » بسكون تا خوانده شود نه بفتح آن ومعنى اين باشد كه اگر پشت گردانى از دنيا رو كند دنيا بتو .\r\n\r\n3800 انّك ان تواضعت رفعك اللّه .\r\nبدرستى كه تو اگر فروتنى كنى بلند گرداند ترا خدا ، مراد فروتنى با خدا وخلق است .\r\n\r\n\r\n","description":"","footnote":"\r\n( 1 ) عبارت « وممكن است كه أدبرت » تا آخر فقط در نسخه مسجد سپهسالار ضبط است .\r\n( 2 ) عبارت « وبنا بر اين » تا آخر فقط در نسخه مسجد سپهسالار ضبط شده است .\r\n","page_name":" 54 ","page_number":62},
  {"content":"\r\n\r\n\r\n3801 انّك ان تكبّرت وضعك اللّه .\r\nبدرستى كه تو اگر تكبر كنى پست گرداند ترا خدا مراد تكبر با خداست وهمچنين با خلق .\r\n\r\n3802 انّك ان جاهدت نفسك حزت رضى اللّه .\r\nبدرستى كه تو اگر جهاد كنى با نفس خود فرآهم آورى خشنودى خدا را .\r\nمراد جهادكردن با نفس است از براي داشتن أو بر طاعات ومنع أو از معاصي .\r\n\r\n3803 انّك ان أنصفت من نفسك ازلفك اللّه .\r\nبدرستى كه تو اگر انصاف وعدل آورى از نفس خود يعنى از جانب نفس خود نسبت بديگران نزديك گرداند ترا خدا يعنى نزديك روحاني بجناب أقدس خود .\r\n\r\n3804 انّك ان اجتنبت السّيئات نلت رفيع الدّرجات .\r\nبدرستى كه تو اگر دورى گزينى از گناهان برسى ببلند مرتبه‌ها .\r\n\r\n3805 انّك « 1 » ان تورّعت تنزّهت عن دنس السّيئات .\r\n\r\n\r\n","description":"","footnote":"\r\n( 1 ) چون ترجمه اين فقره با عبارت نسخه مسجد سپهسالار تفاوت زياد داشت عينا نقل مىشود ، « بدرستى كه تو اگر پرهيزگارى كنى پاك گردى از پليدى گناهان گذشته ، مراد اين است كه پرهيزگار آن است كه خود را پاك دارد از پليدى گناهان واجتناب كند از آنها ، پس اگر تو پرهيزگارى كنى بايد كه چنين باشى واگر نه دعوى پرهيزگارى نكنى يا گمان آن بخود نبرى ، يا اين كه اگر پرهيزگار گردى خود را پاك گردانى از پليدى گناهان گذشته وپرهيزگارى تو سبب محو آنها گردد ، وممكن است كه مراد به « تورع » در اينجا خصوص پرهيزگارى بطن وفرج باشد يا خصوص بطن ومراد اين باشد كه آن بالخاصيه باعث پاكيزگى از ساير گناهان مىشود ، وممكن است كه « تورع » بمعنى ترس داشتن باشد ومعنى اين باشد كه تو اگر ترسناك باشى يعنى از خدا ، پاك گردى از پليدى گناهان ، ومراد اين باشد كه كسى كه ترس از خدا داشته باشد مرتكب گناه نگردد ، وهر كه مرتكب آن شود نشان اين است كه ترس از أو ندارد »\r\n","page_name":" 55 ","page_number":63},
  {"content":"\r\n\r\nبدرستى كه تو اگر پرهيزگارى كنى پاك گردى از پليدى گناهان . مراد اين است كه پرهيزگار آن است كه خود را پاك دارد از پليدى گناهان واجتناب كند از آنها ، يا اين كه اگر پرهيزگار گردى خود را پاك گردانيدى از پليدى گناهان گذشته وپرهيزگارى تو سبب محو آنها گردد .\r\n\r\n3806 انّك ان أطعت اللّه نجّاك واصلح مثواك .\r\nبدرستى كه تو اگر فرمانبرى خدا را رستگارى دهد ترا وبساز آورد منزل ترا .\r\n\r\n3807 انّك ان أطعت هواك اصمّك وأعماك وافسد منقلبك وارداك .\r\nبدرستى كه تو اگر فرمانبرى خواهش خود را كر گرداند ترا وكور گرداند ترا ، وتباه گرداند جاى بازگشت ترا ، وهلاك گرداند ترا يا بيندازد ترا يعنى در هلاكت با پستى مرتبه . و « كر گردانيدن وكور گردانيدن أو » باعتبار اين است كه كسى كه تابع هوى وخواهش خود باشد گوش نمىدهد بپند وموعظه كه منافى آن باشد ونمىشنود آن را وهمچنين نمىبيند آنچه را خلاف آن باشد ومتنبه نمىشود از ديدن آن ، پس گويا كر وكور گرديده .\r\n\r\n3808 انّك ان أحسنت فنفسك تكرم وإليها تحسن .\r\nبدرستى كه تو اگر نيكوئى كنى پس نفس خود را گرامى گردانى وبسوى أو نيكوئى كنى ، مراد اين است كه نيكوئى كردن با مردم در حقيقت نيكوئى كردن با خود است وثمره آن از براي أو زياد ، است از نفعي كه از آن برسد به آن كه نيكوئى شده باو ، زيرا كه نفعي كه بآن شخص رسيده همان احسانى است كه باو شده وظاهر است كه آن را قدرى نباشد در برابر ثوابي كه حق تعالى بازاى آن باو رساند در دنيا وآخرت .\r\n\r\n3809 انّك ان أسأت فنفسك تمتهن وايّاها تغبن .\r\nبدرستى كه تو اگر بدى كنى پس نفس خود را خوار گردانى وأو را مغبون\r\n\r\n","description":"","footnote":"","page_name":" 56 ","page_number":64},
  {"content":"\r\n\r\nوزيان رسيده نمائى چنانكه بر قياس بر آنچه در شرح فقره سابق مذكور شد ظاهر مىگردد .\r\n\r\n3810 انّك مخلوق للآخرة فاعمل لها .\r\nبدرستى كه تو آفريده شده از براي آخرت پس عمل كن از براي آن .\r\n\r\n3811 انّك لن تخلق « 1 » للدّنيا فازهد فيها واعرض عنها .\r\nبدرستى كه تو آفريده نمىشوى از براي دنيا پس بي رغبت باش در آن وروبگردان از آن وخطاب در اين فقره گويا با كسى است كه هنوز مخلوق نشده ومخلوق خواهد شد ، وممكن است كه ترجمه اين باشد كه مخلوق نيستى پس احتياج بتكلفى نيست .\r\n\r\n3812 انّك موزون بعقلك فزكّه بالعلم .\r\nبدرستى كه تو سنجيده مىشوى بعقل خود پس فزايش فرما آن را بعلم . مراد اين است كه : قدر هر كس بقدر عقل ودريافت اوست پس هر چند كسى تواند عقل خود را فزايش دهد ونموّ فرمايد قدر خود را زيادة كرده خواهد بود وظاهر است كه تحصيل علوم باعث فزايش وزيادتى عقل مىگردد پس بايد آن را فزايش فرمود بآن تا باعث زيادتى قدر گردد .\r\n\r\n3813 انّك مقوّم بأدبك فزيّنه بالحلم .\r\nبدرستى كه تو بها كرده شوى بادب تو پس زينت ده آن را ببردبارى يعنى زينت ده أدب خود را ببردبارى كه بهترين آداب است وسبب زينت آنها مىگردد تا باعث زيادتى قيمت وبهاى تو گردد .\r\n\r\n3814 انّ ورائك طالبا حثيثا من الموت فلا تغفل .\r\nبدرستى كه از عقب تو جوينده است شتابان كه آن مرگ باشد پس غافل مباش از آن\r\n\r\n\r\n","description":"","footnote":"\r\n( 1 ) چون عبارت نسخه شارح ( ره ) چنين بوده هم در أصل وهم در ترجمه بزحمت افتاده وصحيح همانا « لم تخلق » است يعنى تو آفريده نشدى يا آفريده نشده .\r\n","page_name":" 57 ","page_number":65},
  {"content":"\r\n\r\nوپوشيده نيست « 1 » كه در نقل اين فقره در اين فصل كه در ذكر فقراتى است كه عنوان آنها لفظ « انك » باشد غفلتى شده ودر بعضي نسخه‌ها « انك من ورائك طالبا حثيثا » است يعنى بدرستى كه از عقب تو جوينده است شتابان وبنا بر اين نقل آن بموقع است نهايت « طالبا حثيثا » بنصب خوب نيست « طالبٌ حثيثٌ » برفع بايست چنانكه مخفى نيست .\r\n\r\n3815 انّك لن يغنى عنك بعد الموت الّا صالح عمل قدّمته فتزوّد من صالح العمل .\r\nبدرستى كه سود ندهد بتو ودفع نكند بدى را از تو بعد از مرگ مگر عمل صالحي كه پيش فرستاده باشى پس توشه بگير از عمل صالح .\r\n\r\n3816 انّك ان عملت للآخرة فاز قدحك .\r\nبدرستى كه تو اگر كار كنى از براي آخرت فيروزى يابد تير تو يعنى بمطلب برسى مانند تيرى كه بنشانه آيد يا اين كه نصيب وبهره تو كامل گردد .\r\n\r\n3817 انّك ان عملت للدّنيا خسرت صفقتك .\r\nبدرستى كه تو اگر كار كنى از براي دنيا زيان كند فروخت تو يعنى آنچه بفروشى از عمر خود وصرف كنى در تحصيل آن .\r\n\r\n3718 انّك لن تلقى اللّه سبحانه بعمل اضرّ عليك من حبّ الدّنيا .\r\nبدرستى كه تو ملاقاة نكنى با خداى سبحانه بعملي ضرر رساننده تر بر تو از دوستى دنيا\r\n\r\n3819 انّك ان تحمل إلى الآخرة عملا انفع لك من الصّبر والرّضا والخوف والرّجاء .\r\nبدرستى كه تو بر نمىدارى بسوى آخرت عملي را نفع‌رساننده تر از براي تو از صبر وخشنودى وترس واميد ، يعنى صبر بر بلاها وخشنودى بتقدير خدا وترس از أو واميد باو .\r\n\r\n\r\n","description":"","footnote":"\r\n( 1 ) عبارت‌و « پوشيده نيست » تا آخر فقط در نسخه مدرسه سپهسالار ضبط است .\r\n","page_name":" 58 ","page_number":66},
  {"content":"\r\n\r\n\r\n[ حرف الف در خطاب جمع بلفظ « انّكم » 
  ]\r\n( از آنچه وارد شده از سخنان حكمت‌آموز « 1 » حضرت علي بن أبي طالب عليه السلام در حرف الف در خطاب جمع بلفظ « انّكم » يعنى [ بدرستى كه شما 
  ] فرموده است آن حضرت عليه السلام : )\r\n\r\n3820 إنّكم بأعمالكم مجازون وبها مرتهنون .\r\nبدرستى كه شما بعملهاى شما جزا داده مىشويد وبه آنها در گرويد يعنى حق تعالى شما را بمنزله گروى كه كسى بعوض چيزى بگيرد وحبس كند در گرو عملهاى شما نگاه دارد كه اگر اعمال خوب بكنيد جزاى نيك بشما بدهد واگر اعمال بد بكنيد جزاى موافق آن بشما رساند .\r\n\r\n3821 إنّكم إلى الآخرة صائرون وعلى اللّه معروضون .\r\nبدرستى كه شما بسوى آخرت گردنده أيد وبر خدا عرض كرده شويد يعنى از براي اين كه جزاى اعمال شما بشما داده شود پس بدانيد كه چه بايد كرد وكارى نكنيد كه سبب عذاب وعقاب ورسوائى روز حساب گردد .\r\n\r\n3822 إنّكم حصائد الآجال وأغراض الحمام .\r\nبدرستى كه شما درو كردهاى اجلهائيد ونشانهاى تقدير مرگيد يعنى بزودى شما را اجلها درو خواهند كرد وبمنزله نشانه‌هائيد كه از براي تير تقدير مرگ گذاشته باشند پس بدانيد كه بزودى فانى شويد ودر تهيه ذخيرة باشيد از براي آن سرا كه پاينده ومستدام باشد .\r\n\r\n\r\n","description":"","footnote":"\r\n( 1 ) كذا بحظه الشريف ، پس مراد آنست كه حكمت آموزنده است .\r\n","page_name":" 59 ","page_number":67},
  {"content":"\r\n\r\n\r\n3823 إنّكم هدف النّوائب ودرئية الأسقام .\r\nبدرستى كه شما هدف مصيبتهائيد ودريئهء بيماريهائيد . « هدف » نشانه تير است و [ دريئه 
  ] بدال بىنقطه حلقه ايست كه مىساخته‌اند از براي آموختن زدن نيزه وانداختن تير بر آن ومراد اين است كه شما بمنزله هدف ودريئه‌ايد كه نصب كرده باشند از براي اين كه هر لمحه تير مصيبتى باو بخورد يا طعن نيزه بيمارئى يا تير آن ، وغرض اين است كه حريص بر دنيا نبايد بود ودر فكر تهيه سفر از آن بايد بود .\r\n\r\n3824 إنّكم مدينون بما قدّمتم ومرتهنون بما أسلفتم .\r\nبدرستى كه شما جزا داده شده‌ايد به آن چه پيش كرده‌ايد ودر گروهائيد به آن چه پيش فرستاديد يعنى در آخرت جزا داده شويد به آن چه پيش در دنيا كرده‌ايد وهميشه در گرو باشيد به آن چه پيش فرستاديد تا اين كه جزاى آن بشما برسد اگر خير باشد خير واگر شرّ باشد شرّ .\r\n\r\n3825 إنّكم طرداء الموت الّذى إن أقمتم أخذكم وإن فررتم منه أدرككم .\r\nبدرستى كه شما شكار كرده شده مرگيد كه اگر برميخيزيد مىگيرد شما را واگر مىگريزيد در مىيابد شما را ورستگارى از آن نتوانيد يافت .\r\n\r\n3826 إنّكم إلى العمل بما علمتم أحوج منكم إلى تعلّم ما لم تكونوا تعلمون .\r\nبدرستى كه شما بسوى عمل كردن به آن چه دانسته‌ايد محتاج تريد از شما بسوى ياد گرفتن آنچه نبوديد كه دانيد آن را ، مراد اين است كه عمل كردن به آن چه آدمي دانسته از احكام سزاوارتر است از ياد گرفتن آنچه ندانسته از آنها ، زيرا كه حكمي را\r\n\r\n","description":"","footnote":"","page_name":" 60 ","page_number":68},
  {"content":"\r\n\r\nكه دانسته عمل بآن ضرور است ودر ترك آن عذرى نيست بخلاف آنچه ندانسته چه ممكن است كه در آنها معذور باشد وبر تقديرى كه معذور نباشد يقين كه گناه آن كمتر است از گناه كسى كه حكمي را داند ودانسته مخالفت آن كند وباين مضمون أحاديث ديگر نيز وارد شده چنانكه روايت كرده ثقة الاسلام كلينى طاب ثراه در كتاب كافى از حضرت امام همام امام زين العابدين صلوات اللّه وسلامه عليه كه فرموده كه : نوشته شده در إنجيل كه : طلب مكنيد علم آنچه را نمىدانيد وهنوز عمل نكرده باشيد به آن چه دانسته أيد پس بدرستى كه علم هرگاه عمل كرده نشود بآن زياد نمىكند صاحب خود را مگر كفرى وزياد نمىكند از خدا مگر دورئى را .\r\n\r\n3827 إنّكم إلى إنفاق ما اكتسبتم أحوج منكم إلى اكتساب ما تجمعون .\r\nبدرستى كه شما بسوى خرج‌كردن آنچه كسب كرده‌ايد محتاج‌تريد از شما بسوى كسب كردن آنچه جمع مىكنيد زيرا كه ثمره آنچه كسب شده اين است كه خرج شود وبهره از آن بحسب آخرت يا دنيا برده شود اگر خرج نشود لغو وعبث باشد بلكه سبب عذاب وعقاب گردد هرگاه حقّ واجبي بآن تعلق گرفته باشد وداده نشود وكسب‌كردن آنچه جمع مىكنيد ثمره ندارد وحاجتي بآن نيست بلكه بسا باشد كه سبب وزر ووبال گردد باين كه « 1 » از ممرّ حرامى كسب كنيد يا اين كه حق واجبي بآن تعلق بگيرد وندهيد چنانكه اشاره بآن شد .\r\n\r\n3828 إنّكم إلى إعراب الأعمال أحوج منكم إلى اعراب الأقوال .\r\nبدرستى كه شما باعراب عملها محتاج تريد از شما باعراب قولها مراد به « اعراب عملها » ظاهر كردن آنهاست وبه « اعراب قولها » نيز ممكن است كه مراد همان ظاهر كردن آنها باشد وحاصل معنى اين باشد كه : شما بظاهر كردن اعمال يعنى بكردن كارهاى\r\n\r\n\r\n","description":"","footnote":"\r\n( 1 ) جمله « از ممر حرامى كسب كنيد » تنها در نسخه مسجد سپهسالار ضبط شده است .\r\n","page_name":" 61 ","page_number":69},
  {"content":"\r\n\r\nخوب وظاهر كردن آن عملها بر خدا يا بر خلق نيز محتاج تريد از ظاهر كردن أقوال يعنى باين كه بزبان دعويها كنيد وبعمل آمدن آنها معلوم نباشد ، وممكن است كه :\r\nمراد باعراب أقوال اظهار حركات وسكونات آنها باشد يا درست گفتن آنها ولحن نكردن در آنها وكناية باشد از اهتمام در فصاحت وبلاغت كلمات وعبارات ومراد اين باشد كه : اهتمام بكردن كارهاى خير وظاهر كردن آنها بهتر است از اهتمام بفصاحت وبلاغت كلام وسعى در آن واين معنى ظاهرتر است وممكن است « 1 » كه مراد باعراب اعمال نيز بمشا كلمه اعراب أقوال تصحيح اعمال ودرست‌كردن آنها باشد ومعنى اين باشد كه شما بتصحيح اعمال واهتمام در درست كردن آنها محتاج‌تريد از اهتمام بفصاحت وبلاغت أقوال .\r\n\r\n3829 إنّكم إلى اكتساب صالح الأعمال أحوج منكم إلى مكاسب الأموال .\r\nبدرستى كه شما بسوى كسب كردن شايسته عملها محتاج‌تريد از شما بسوى جايگاههاى كسب أموال يا كسب كردنهاى أموال .\r\n\r\n3830 إنّكم إلى الاهتمام بما يصحبكم إلى الآخرة أحوج منكم إلى كلّ ما يصحبكم من الدّنيا .\r\nبدرستى كه شما بسوى اهتمام به آن چه همراه باشد باشد شما بسوى آخرت محتاج‌تريد از شما بسوى هر چه همراه باشد با شما از دنيا .\r\n\r\n3831 إنّكم إلى أزواد التقوى أحوج منكم إلى أزواد الدّنيا .\r\nبدرستى كه شما بسوى توشه هاى پرهيزگارى محتاج‌تريد از شما بسوى توشه‌هاى دنيا .\r\n\r\n\r\n","description":"","footnote":"\r\n( 1 ) عبارت « وممكن است » تا آخر تنها در نسخه مسجد سپهسالار ضبط شده است .\r\n","page_name":" 62 ","page_number":70},
  {"content":"\r\n\r\n\r\n3832 إنّكم إلى عمارة دار البقاء أحوج منكم إلى عمارة دار الفناء .\r\nبدرستى كه شما بسوى آبادان كردن خانه بقا كه آخرت باشد محتاج‌تريد از شما بسوى آبادان كردن خانه فنا كه دنيا باشد .\r\n\r\n3833 إنّكم إلى اجراء ما أعطيتم أشدّ حاجة من السائل إلى ما أخذ منكم .\r\nبدرستى كه شما بسوى روان كردن آنچه عطا كرده‌ايد سخت حاجت‌تريد از سؤال‌كننده بسوى آنچه گرفته از شما يعنى حاجت شما بدادن آنچه بدرويش عطا كرده أيد زيادة است از حاجت آن درويش به آن چه گرفته از شما زيرا كه دادن شما باعث معمورى دنيا وآخرت شما باشد وآنچه درويش از شما گرفته زيادة از سد حاجتي از حاجتهاى دنيوي أو نكند پس ظاهر است كه حاجت شما بآن زيادة است از حاجت أو باين ودر بعضي نسخه ها « 1 » « جزاء » بدل « اجراء » است وبنا بر اين ترجمه اين است كه : بدرستى كه شما بسوى جزاى آنچه عطا كرده أيد ، تا آخر ، واز آنچه در شرح آن نسخه مذكور شد شرح اين نسخه هم ظاهر مىشود وحاجت ببيان نيست واين نسخه ظاهر تر است .\r\n\r\n3834 إنّكم أغبط « 2 » بما بذلتم من الرّاغب إليكم فيما وصله منكم .\r\n\r\n\r\n","description":"","footnote":"\r\n( 1 ) از جمله « ودر بعضي نسخه ها » تا آخر تنها در نسخه مسجد سپهسالار ضبط شده است .\r\n( 2 ) پوشيده نيست كه أصل معنى « أغبط » نيكوحال‌تر است يا شادمان تر پارشك برده شده‌تر ، ومجازا بمعنى ( سودبرنده‌تر ) مستعمل مىشود وچون آن در اين مقام ظاهرتر بود بآن ترجمه شده وهر يك از معاني أصلية نيز بر أو حمل مىتواند بود باين كه معنى اين باشد كه نيكوئى حال شما بسبب آنچه عطا كرده‌ايد يا شادمانى كه شما را بايد باشد بسبب آن زيادة است از نيكوئى حال آن كسى كه رغبت كرده بسوى شما در آنچه رسيده باو از شما يا از شادمانى كه أو را حاصل شود بسبب آن يا اين كه شما رشك برده تريد از أو يعنى حال شما گنجايش رشك بر آن وآروزى مثل آن زيادة از حال أو دارد ( منه ) .\r\nاين حاشية تنها در نسخه مسجد سپه‌سالار ضبط شده است .\r\n","page_name":" 63 ","page_number":71},
  {"content":"\r\n\r\nبدرستى كه شما سود برنده تريد به آن چه عطا كرده‌ايد از رغبت كننده بسوى شما در آنچه رسيده باو از شما يعنى سودى كه شما برده‌ايد بسبب آنچه عطا كرده‌ايد زيادة است از سود آن كسى كه رغبت كرده بسوى شما در آنچه رسيده باو از شما ، زيرا كه سودى كه شما برده‌ايد سود دنيا وآخرت است وسودى كه أو برده نيست مگر سودى دنيوي آميخته بذلت وخفت وكجاست آن از اين ؟\r\n\r\n3835 إنّكم إلى اكتساب الأدب أحوج منكم إلى اكتساب الفضّة والذّهب .\r\nبدرستى كه شما بسوى كسب كردن أدب محتاج تريد از شما بسوى كسب كردن نقره وطلا مراد به [ أدب 
  ] چنان كه مكرر مذكور شد آدابى است كه در شريعت مقدسه از براي هر چيز مقرر شده ، وممكن است كه : شامل بعضي آداب حسنه نيز باشد كه :\r\nميانه مردم شايع شده باشد و « بودن حاجت بكسب آن زيادة از حاجت بكسب طلا ونقره » ظاهر است زيرا كه : آموختن أدب ورعايت آن باعث گرامى بودن وبلندى مرتبه در دنيا وآخرت گردد بخلاف كسب نقره وطلا كه اگر وبال نداشته باشد چندان ثمره نيز ندارد مگر اين كه غرض از آن صرف در وجوه خيرات ومبرات باشد وبا وجود اين مرتبه كسب آداب افزون تر از آنست زيرا كه آن از جمله علم با عمل است وافزونى آن بر ساير مزايا ظاهر است .\r\n\r\n3836 إنّكم إلى القناعة بيسير الرّزق أحوج منكم إلى اكتساب الحرص في الطّلب .\r\nبدرستى كه شما بسوى قناعت‌كردن باندكى از روزى محتاج تريد از شما بسوى كسب كردن حرص در طلب زيرا كه آن قناعت فارغ مىگرداند شما را از بسيارى از تعبها وزحمتهاى طلب وباعث بلندى مرتبه شما مىگردد در دنيا وآخرت ،\r\n\r\n","description":"","footnote":"","page_name":" 64 ","page_number":72},
  {"content":"\r\n\r\nبخلاف حرص در طلب كه با همه تعب وزحمت آن اگر باعث وبال ونكالى نباشد ظاهر است كه سبب فزونى مرتبه هم نگردد .\r\n\r\n3837 إنّكم مؤاخذون بأقوالكم فلا تقولوا الّا خيرا .\r\nبدرستى كه شما بازخواست كرده شويد بگفتارهاى شما پس نگوئيد مگر خيرى را .\r\n\r\n3838 إنّكم مجازون بأفعالكم فلا تفعلوا الّا برّا .\r\nبدرستى كه شما جزا داده شويد بكردارهاى شما پس مكنيد مگر نيكى را .\r\n\r\n3839 إنّكم إلى مكارم الأفعال أحوج منكم إلى بلاغة الأقوال .\r\nبدرستى كه شما بسوى كردارهاى نيكو محتاج تريد از شما بسوى بلاغت گفتارها تحقيق معنى بلاغت مكرر مذكور شد وظاهر است كه آن اگر چه از جمله فضايل ومزايا است احتياج بافعال نيكو زيادة از احتياج بآن است زيرا كه اجر وثوابي كه بر آنها مترتب گردد ظاهر است كه بر بلاغت مترتب نگردد .\r\n\r\n3840 إنّكم إلى اصطناع الرّجال أحوج منكم إلى جمع الأموال .\r\nبدرستى كه شما باحسان كردن بمردان « 1 » محتاج تريد از شما بسوى جمع أموال ودر بعضي نسخه‌ها اين فقره نيست ودر فقرهء سابق جمع الأموال بجاى بلاغة الأقوال است وبنا بر اين ترجمهء آن اين است كه : بدرستى كه شما بسوى افعال نيكو محتاج تريد از شما بسوى جمع أموال .\r\n\r\n3841 إنّكم إن اغتررتم بالآمال تخرّمتكم بوادر الآجال وقد فاتتكم الأعمال .\r\n\r\n\r\n","description":"","footnote":"\r\n( 1 ) « اصطناع » بمعنى نيكو پروردن وبرگزيدن براي شخص خود است ، چنانكه در آية « واصطنعتك لنفسي » نه بمعنى مجرد احسان وتمام كتب تفسير ولغت باين معنى بشرح وبسط تمام اشاره كرده اند فراجع ان شئت .\r\n","page_name":" 65 ","page_number":73},
  {"content":"\r\n\r\nبدرستى كه شما اگر فريب خوريد باميدها هلاك كند شما را تعجيل‌كننده‌هاى اجلها وحال اين كه بتحقيق فوت شده باشد شما را عملها يعنى اگر فريب خوريد باميدها واز پى آنها رويد ومشغول بسعى از براي آنها گرديد ناگاه هلاك كند شما را اجلها كه تعجيل ميكنند در آمدن در حالي كه فوت شده باشد از شما اعمالي كه باعث رستگارى شما باشد بسبب مشغول شدن باميدها وغافل شدن از آنها .\r\n\r\n3842 إنّكم ان اغتنمتم صالح الأعمال نلتم من الآخرة نهاية الآمال .\r\nبدرستى كه شما اگر غنيمت شماريد عملهاى نيكو را مىرسيد از آخرت بنهايت اميدها ، مراد بغنيمت شمردن آنها اين است كه آنها اين است كه آنها را نفع عظيمى دانند وسعى كنند در كردن آنها وفوت نكردن آنها .\r\n\r\n3843 إنّكم انّما خلقتم للآخرة لا للدّنيا وللبقاء لا للفناء .\r\nبدرستى كه شما آفريده شده أيد از براي آخرت نه از براي دنيا واز براي باقي بودن كه در آخرت ميباشد نه از براي فنا كه در دنياست .\r\n\r\n3844 إنّكم ان رضيتم بالقضاء طابت عيشتكم وفزتم بالغناء .\r\nبدرستى كه شما اگر راضى شويد بتقدير خدا نيكو باشد زندگانى شما وفيروزى يابيد بتوانگرى يعنى توانگرى در آخرت بلكه در دنيا نيز زيرا كه كسى كه راضى شود بتقدير حق تعالى اكتفا كند به آن چه برسد بآن ومحتاج بسعى وطلب نباشد واين كمال توانگريست .\r\n\r\n3845 إنّكم ان صبرتم على البلاء وشكرتم في الرّخاء ورضيتم بالقضاء كان لكم من اللّه سبحانه الرّضا .\r\nبدرستى كه شما اگر صبر كنيد بر بلا ، وشكر كنيد در فراخى ، وراضى شويد بتقدير خدا ، خواهد بود از براي شما از جانب خداى سبحانه رضا وخشنودى .\r\n\r\n","description":"","footnote":"","page_name":" 66 ","page_number":74},
  {"content":"\r\n\r\n\r\n3846 إنّكم ان زهدتم خلصتم من شقاء الدّنيا وفزتم بدار البقاء .\r\nبدرستى كه شما اگر بي رغبت باشيد در دنيا خلاصي يابيد از بدبختى دنيا ، وفيروزى يابيد بسراى بقا .\r\n\r\n3847 انّكم ان قنعتم « 1 » حزتم الغناء وخفّت عليكم مؤن « 2 » الدّنيا .\r\nبدرستى كه شما اگر قناعت كنيد جمع كنيد توانگرى را وسبك گردد بر شما اخراجات دنيا .\r\n\r\n3848 انّكم ان رغبتم في الدّنيا أفنيتم أعماركم في ما لا تبقون له ولا يبقى لكم .\r\nبدرستى كه شما اگر رغبت كنيد در دنيا نابود سازيد عمرهاى خود را در آنچه باقي نمانيد شما از براي آن ، وباقي نماند آن از براي شما ، زيرا كه دنيا چنين است كه نه كسى هميشه باقي ماند از براي آن ، ونه آن باقي ماند هميشه از براي كسى .\r\n\r\n3849 انّكم ان أمّرتم عليكم الهوى أصمّكم وأعماكم وأرداكم .\r\nبدرستى كه شما اگر أمير وفرمانده گردانيد بر خود خواهش را كر گرداند شما را وكور گرداند شما را وهلاك گرداند شما را ، يا بيندازد شما را يعنى در هلاكت يا پستى مرتبه ، وبر هر تقدير ظاهر است كه متابعت هوى وخواهش باعث آن مىشود هر گاه خواهش أو تعلق گيرد بأمري كه مشروع نباشد و « كر گردانيدن وكور گردانيدن » باعتبار اين است كه كسى كه فرمان هوى وخواهش خود برد موعظه ونصيحت\r\n\r\n\r\n","description":"","footnote":"\r\n( 1 ) شارح ( ره ) بخط خود در حاشية گفته : « القنوع السؤال والتذلل للمسألة وقد قنع بالفتح يقنع قنوعا ، وقد قنع بالكسر يقنع قناعة فهو قنيع وقنوع وأقنعه الشىءاى أرضاه » .\r\n( 2 ) در أقرب الموارد گفته : « المؤنة لغة في المئونة ، قال الشاعر أمير نامؤنته خفيفة ج مؤن » اما جمع مئونة ( مئونات ) است ، طالب تفصيل بكتب لغت رجوع كند .\r\n","page_name":" 67 ","page_number":75},
  {"content":"\r\n\r\nكسى را بر خلاف آن نشنود ، وامرى را كه منافى آن باشد بنظر نياورد ونبيند ، پس گويا كر وكور گرديده .\r\n\r\n3850 إنّكم إن أطعتم أنفسكم نزعت « 1 » بكم إلى شرّ غاية .\r\nبدرستى كه شما اگر فرمان بريد نفسهاى خود را بر كند شما را وببرد بسوى بدتر انجامى .\r\n\r\n3851 إنّكم إن ملّكتم شهواتكم نزت بكم إلى الأشر والغواية .\r\nبدرستى كه شما اگر مالك خود گردانيد خواهشهاى خود را بر جهاند شما را بسوى فرحناكى وگمراهى .\r\n\r\n3852 إنّكم إن أقبلتم على اللّه أقبلتم وان أدبرتم عنه أدبرتم .\r\nبدرستى كه شما اگر روآوريد بر خدا روآورده‌ايد يعنى بر نيكبختى ورستگارى ، واگر رو گردانيد از أو رو گردانيد يعنى از همان سعادت ورستگارى .\r\n\r\n3853 إنّكم ان رغبتم إلى اللّه غنمتم ونجوتم وان رغبتم إلى الدّنيا خسرتم وهلكتم .\r\nبدرستى كه شما اگر رغبت كنيد بسوى خدا غنيمت يابيد ورستگار گرديد ، واگر رغبت كنيد بسوى دنيا زيان كنيد وهلاك گرديد .\r\n\r\n3854 إنّكم ان رجوتم اللّه بلغتم آمالكم وان رجوتم غير اللّه خابت أمانّيكم وآمالكم .\r\nبدرستى كه شما اگر اميد داشته باشيد خدا را برسيد باميدهاى خود واگر اميد\r\n\r\n\r\n","description":"","footnote":"\r\n( 1 ) مراد اين است كه در « نزعت » تضمين معنى ( برده ) شده وجار ومجرور متعلق به آنست ( منه ) اين حاشية فقط در نسخه كتابخانه سپهسالار است .\r\n","page_name":" 68 ","page_number":76},
  {"content":"\r\n\r\nداشته باشيد غير خدا را نوميد شود آرزوهاى شما واميدهاى شما .\r\n\r\n3855 انّكم ان أطعتم سورة الغضب أوردتكم نهاية العطب .\r\nبدرستى كه شما اگر فرمان بريد تندى خشم را فرود آورد شما را بر نهايت هلاكت .\r\n\r\n3856 انّكم لن تحصّلوا بالجهل أربا ، ولن تبلغوا به من الخير سببا ، ولن تدركوا به من الآخرة مطلبا .\r\nبدرستى كه شما حاصل نكنيد بسبب ناداني حاجتي را ، ونرسيد بسبب آن از خير بدست آويزى ، ودرنيابيد بسبب آن از آخرت مطلبي را .\r\n\r\n3857 انّكم في زمان القائل فيه بالحقّ قليل ، واللّسان فيه عن الّصدق كليل ، واللّازم فيه للحقّ ذليل ، أهله متعكّفون « 1 » على العصيان ، مصطلحون على الادهان ، فتاهم عارم وشيخهم آثم وعالمهم منافق وقاريهم ممارق ، لا يعظّم صغيرهم كبيرهم ولا يعول غنيّهم فقيرهم .\r\nبدرستى كه شما در روزگاريد كه گوينده در آن بحق كم است ، وزبان در آن از راستى كند است ، وكسى كه لازم باشد در آن مر حق را يعنى جدا نشود از آن خوار است ، أهل آن روزگار محبوس اند بر نافرمانى حق تعالى ، وصلح كرده‌اند با يكديگر بر مداهنه ، جوان ايشان بدخوست يا بد ذات شرير « 2 » ، پيرايشان گنه كار ، وعالم ايشان منافق است\r\n\r\n\r\n","description":"","footnote":"\r\n( 1 ) در نسخه‌ها كه بنظر رسيده « منعكفون » بنون واقع شده نه بتا نهايت چون بعضي از أهل لغت گفته اند كه « تعكف » آمده و « انعكف » نيامده وامر نقطه در اين نسخه‌ها مضبوط نيست بنا بر اين ما بتا نوشتيم ( منه ) .\r\n( اين حاشية تنها در نسخه مسجد سپهسالار ضبط شده )\r\n( 2 ) جمله « يا بدذات شرير » تنها در نسخه مسجد سپهسالار ضبط شده .\r\n","page_name":" 69 ","page_number":77},
  {"content":"\r\n\r\nوخواننده ايشان بيرون رونده است يعنى از دين يا از خير وخوبى ، تعظيم نمىكند كوچك ايشان بزرگ ايشان را ، وعيال خود نمىگرداند توانگر ايشان درويش ايشان را ، « محبوس‌اند بر نافرمانى » يعنى مدار ايشان بر آن است واز آن تجاوز نكنند ، و « مداهنه » بمعنى غشّ ونفاق است واين كه ظاهر كسى بر خلاف باطن أو باشد .\r\n\r\n3858 إنّكم ستعرضون على سبّى والبراءة منّى فسبوني وايّاكم والبراءة منّى .\r\nبدرستى كه شما بزودى عرض كرده مىشويد بر دشنام دادن من وبيزارى جستن از من ، پس دشنام دهيد مرا وبپرهيزيد از بيزارى جستن از من . مراد اين است كه عرض كرده خواهد شد بر شما يعنى تكليف خواهند كرد شما را باين كه دشنام دهيد مرا يعنى ناسزا بگوئيد نسبت بمن وبيزارى جوئيد از من چنانكه خلفاى بنى أمية لعنهم اللّه تعالى كردند پس ناسزا بگوئيد مرا اما بيزارى مجوئيد از من وآن باعتبار اين است كه ناسزا گفتن باعتبار تقيه جايز مىشود وبيزارى جستن امرى است قلبي وتقيه در آن نمىرود پس بهيچ وجه جايز نمىشود زيرا كه بيزارى جستن از كسى بمعنى اين است كه در دل دوستى أو با أو نداشته باشد بلكه بغض ودشمنى أو را داشته باشد اما اگر تكليف كنند باظهار بيزارى جستن از أو پس آن نيز حكم ناسزا گفتن دارد وبا وجود تقيه جايز است هرگاه قلبي نباشد ومجرّد اظهار بزبان باشد ودر كتاب مستطاب نهج البلاغة اين مضمون بعبارت ديگر واقع شده وابن أبي الحديد كه از أكابر علماى معتبر أهل سنت است در شرح آن اشكال كرده در فرق ميانه « سبّ » و « برائت » وتجويز أول ومنع از دوم با اين كه « سبّ » أفحش از تبرّى مىنمايد وجواب گفته كه : آنچه أصحاب ما يعنى معتزله مىگويند در اين باب اين است كه فرقى نيست ميانه « سبّ » و « تبرّى » از آن حضرت در اين كه هر دو حرامند وفسقند وكبيره‌اند ودر اين كه اگر اكراه شود بر آنها بر وجهي كه خوف بر نفس باشد\r\n\r\n","description":"","footnote":"","page_name":" 70 ","page_number":78},
  {"content":"\r\n\r\nجايز مىشود فعل هر يك چنانكه جايز است اظهار كلمه « كفر » نزد چنين خوفي وجايز است در هريك كه نكند آن را هر چند داند كه كشته مىشود هرگاه غرض اعزاز دين باشد چنانكه در حال « جبر » بر كفر جايز است تن در دادن بكشتن وترك اظهار كفر از براي اعزاز دين ، واين كه آن حضرت « برائت » را منع كرده باعتبار اين است كه اين لفظ وارد نشده در قرآن مجيد مگر نسبت بمشركان پس بحكم عرف شرعي مخصوص شده بايشان پس نهى آن حضرت محمول مىشود بر اين كه حرمت آن زيادة است از حرمت « سبّ » هر چند حكم آنها در عدم جواز بي اكراه وجواز بآن يكى باشد بعد از آن گفته : واما اماميه مىگويند كه : اكراه بر « سبّ » جايز مىسازد اظهار آن را وجايز نيست تن در دادن بقتل با آن واما اكراه بر « برائت » پس جايز است با آن تن در دادن بقتل وجايز است اظهار تبرى ، وتن در دادن بقتل بهتر است ، تمام شد كلام أو وآنچه أو از اماميه نقل كرده در كلام علماى ما بنظر اين فقير نرسيده وفاضل متتبع قاضى نور اللّه شوشترى رحمه اللّه در كتاب « إحقاق الحق » گفته كه اماميه گفته اند كه اظهار « تبرّى » از أئمة عليهم السلام در مقام تقيه حرام است واستدلال كرده اند بر آن بقول أمير المؤمنين عليه السلام « 1 » كه فرموده « اما السب فسبوني فإنه لي زكاة ولكم نجاة واما البراءة فمدّ والأعناق » يعنى اما دشنام‌دادن من يعنى در مقام تقيه پس دشنام دهيد مرا پس بدرستى كه آن از براي من زكاتى است واز براي شما نجاتي است ، واما برائت پس بكشيد گردنها را يعنى راضى شويد بآن وبكشيد گردنها را از براي كشته شدن بر سر آنها . وپوشيده نيست كه بنا بر آنچه أو نقل كرده از مذهب اماميه نهى از برائت در اين فقره مباركه بر نهى از اظهار بيزارى جستن نيز محمول مىتواند شد ولازم نيست حمل بر نهى از برائت در دل چنانكه ما ذكر كرديم ، نهايت در كلام ديگرى از علماى ما مدعى به آن چه أو نقل كرده بنظر\r\n\r\n\r\n","description":"","footnote":"\r\n( 1 ) ابن أبي الحديد را نسبت باماميه داده كه چنين روايت كرده از أمير المؤمنين عليه السلام « منه »\r\n","page_name":" 71 ","page_number":79},
  {"content":"\r\n\r\nنرسيده ودر كتاب مستطاب كافى روايت شده كه : گفته شد بحضرت امام جعفر صادق عليه السلام كه مردم روايت ميكنند كه علي عليه السلام گفته بر منبر كوفه : اى مردمان بدرستى كه بزودى خوانده خواهيد شد شما بسوى سبّ من پس سبّ كنيد مرا ، پس از آن خوانده خواهيد شد بسوى برائت از من پس برائت مجوئيد از من پس فرمود : حضرت صادق عليه السلام چه بسيار است دروغ گفتن مردم بر علي عليه السلام بعد از آن فرمود كه : نگفته آن حضرت مگر اين را : بدرستى كه شما بزودى خوانده خواهيد شد بسوى سبّ ، من پس سبّ كنيد مرا پس از آن خوانده خواهيد شد بسوى برائت از من وبدرستى كه من بر دين محمدم صلّى اللّه عليه وآله ونفرمود كه : تبرّى مكنيد از من ، پس گفت همان سائل بآن حضرت عليه السلام كه : خبر ده مرا كه اگر كسى اختيار كند كشته شدن را نه برائت چونست ؟ پس فرمود آن حضرت كه : واللّه نيست اين بر أو ونيست از براي أو مگر آنچه گذشته بر آن .\r\nعمار بن ياسر چون اكراه كردند أو را أهل مكة بر كفر پس اظهار كرد كفر را ودل أو مطمئنّ بود بر ايمان پس گفت باو پيغمبر صلّى اللّه عليه وآله نزد آن واقعه : اى عمار اگر عود كنند بآن پس عود كن تو نيز چنان ، پس بتحقيق كه فرو فرستاد خداى عزّ وجلّ عذر تو را يعنى قبول آن را يا معذور داشتن تو را ، وامر كرده تو را كه عود كنى چنان اگر عود كنند ايشان . وپوشيده نيست كه اين حديث شريف صريح است در جواز اظهار برائت نيز بلكه وجوب آن واين كه نهى از آن در كلام آن حضرت نبوده وابن أبي الحديد نيز از حضرت امام محمد باقر عليه السلام روايت كرده كه أمير المؤمنين عليه السلام در خطبه بر سر منبر كوفه فرموده : پس اگر عرض شود بر شما سبّ من پس سبّ كنيد مرا ، واگر عرض شود بر شما برائت از من پس بدرستى كه من بر دين محمدم صلى اللّه عليه وآله ونفرمود كه : پس تبرى كنيد از من واين نيز موافق است با حديث شريف كافى . وروايت كرده نيز از حضرت امام جعفر\r\n\r\n","description":"","footnote":"","page_name":" 72 ","page_number":80},
  {"content":"\r\n\r\nصادق عليه السلام كه : اگر امر كنند شما را بسبّ من پس سبّ كنيد مرا ، واگر امر كنند شما را به تبرّى از من پس تبرّى مكنيد از من بدرستى كه من بر دين محمدم صلّى اللّه عليه وآله ، ونهى نكرد ايشان را از اظهار برائت ، ومخفى نيست كه اين روايت صريح است در وقوع نهى از برائت ، واين كه در وقوع نهى از برائت واقعي است يعنى برائت در دل نه اظهار آن چنانكه ما اوّلا در شرح فقره مباركه ذكر كرديم واللّه تعالى يعلم .\r\n\r\n","description":"","footnote":"","page_name":" 73 ","page_number":81},
  {"content":"\r\n\r\n\r\n[ حرف الف بلفظ « انّما » 
  ]\r\n( از آنچه وارد شده از سخنان حكمت آميز حضرت علي بن أبي طالب عليه السّلام در حرف الف بلفظ « انّما » كه متضمن معنى « ما » و « الّا » است يعنى نيست فلان مگر فلان چنانكه از كلمات منقوله ظاهر خواهد شد .\r\nاز آن جمله است قول آن حضرت عليه السّلام : )\r\n\r\n3859 إنّما الحلم كظم الغيظ وملك النّفس .\r\nنيست بردبارى مگر فروبردن خشم ومالك بودن نفس يعنى اين كه هر گاه كسى را خشم بگيرد بر كسى بسبب گناهى كه نسبت باو كرده باشد فرو برد خشم خود را ، ومالك باشد نفس خود را ونگذارد كه « 1 » در صدد تلافى وانتقام در آيد .\r\n\r\n3860 إنّما الحزم طاعة اللّه ومعصية النّفس .\r\nنيست دور انديشى مگر فرمانبردارى خدا ونافرمانى كردن نفس خود ، يعنى دور انديشى عمده اين است كه باعث سعادت ابدى مىشود ودور انديشيهاى ديگر نسبت بآن چيزى نيست وچندان ثمره ندارد .\r\n\r\n3861 إنّما النّاس رجلان متّبع شرعة ومبتدع بدعة .\r\nنيستند ناس مگر دو مرد پير ومذهب راست ظاهري ونو پديد آورنده بدعتى ،\r\n\r\n\r\n","description":"","footnote":"\r\n( 1 ) در نسخه مسجد سپهسالار چنين ضبط شده است « ونگذارد كه مرتكب گناهى گردد ومراد اين است كه بردبارى همين فرو بردن خشم نيست چنانكه مردم گمان دارند بلكه مالك‌بودن نفس نيز بمعنى مذكور در آن بايد » .\r\n","page_name":" 74 ","page_number":82},
  {"content":"\r\n\r\nظاهر اين است كه مراد به « ناس » غير أئمة طاهرين صلوات اللّه عليهم أجمعين باشد چنانكه شايع است استعمال ناس در ايشان ومراد اين است كه مردم غير ما دو فرقه‌اند فرقه كه تابع ما باشند وايشان بر راه راست‌اند وفرقه كه پيرو ما نباشند وايشان از أهل بدعت وضلالت‌اند « 1 » وكسى نيست كه پيرو ما نباشد واز أهل ضلالت نباشد باين كه خود امام وپيشوا تواند بود وتابع كسى نبايد باشد .\r\n\r\n3862 إنّما خلقتم للبقاء لا للفناء وانّكم في دار بلغة ومنزل قلعة .\r\nبدرستى كه شما خلق كرده نشده‌ايد مگر از براي باقي بودن نه از براي فانىشدن وبدرستى كه شما در خانه بلغه‌ايد ودر جايگاه قلعه مراد اين است كه شما آفريده نشده‌ايد مگر از براي آخرت كه خانه بقا وپايندگى است نه از براي دنيا كه دار فنا وزوال است و « بلغه » بضمّ ميم وسكون لام وفتح غين قدرى است از عيش كه اكتفا بآن توان كرد ومراد اين است كه دنيا خانه ايست كه در آن بايد اكتفا نمود به آن چه توان اكتفا نمود بآن از عيش ونبايد حريص بود در آن بر شهوات ومستلذات آن وجايگاه « قلعه » بضمّ قاف وسكون لام وفتح عين يا بضمّ قاف ولام هر دو وفتح عين يا بضمّ قاف وفتح لام وعين هر دو يعنى جايگاه عارية كه وطن نتوان ساخت آن را ، و « بودن دنيا منزل چنين » ظاهر است .\r\n\r\n3863 إنّما العاقل من وعظته التّجارب .\r\nبدرستى كه عاقل نيست مگر كسى كه پند گفته باشد أو را تجربه‌ها .\r\n\r\n3864 إنّما الجاهل من استعبدته المطالب .\r\nبدرستى كه نيست نادان مگر كسى كه بنده كرده باشد أو را مطلبها يعنى بنده خواهشها ومطلبهاى دنيوي خود شده باشد وهميشه مانند بندگان سعى كند از براي\r\n\r\n\r\n","description":"","footnote":"\r\n( 1 ) در نسخه مسجد سپهسالار چنين ضبط شده است : « خواه پيرو ديگرى باشند خواه أصلا پيرو كسى نباشند » .\r\n","page_name":" 75 ","page_number":83},
  {"content":"\r\n\r\nآنها ، يا اين كه بمنزله بنده مردم شده باشد از براي تحصيل خواهشها ومطلبها .\r\n\r\n3865 إنّما الدّنيا شرك وقع فيه من لا يعرفه .\r\nبدرستى كه نيست دنيا مگر دامى كه افتاده است در آن كسى كه نمىشناسد آن را يعنى گرفتار آن نمىشود مگر كسى كه درست نمىشناسد آن را وآگاه نشده باشد بر ضرر وزيان آن .\r\n\r\n3866 إنّما الدّنيا أحوال مختلفة وتارات متصرّفة وأغراض مستهدفة .\r\nبدرستى كه نيست دنيا مگر أحوال مختلف وهنگامهاى بريده شونده ونشانه‌هاى نصب شده يعنى كسى در دنيا بر يك حال باقي نماند بلكه مدار مردم در آن بر اختلاف أحوال باشد از جوانى وپيرى وقوّت وضعف وتوانگرى وپريشانى ودولت ونكبت ومانند آنها « وهنگام « 1 » ووقت عمر ودولت ونكبت وساير أحوال هر كس منقطع وبريده شونده است وپاينده وباقي نماند » و « نشانه هاى نصب شده است » يعنى نشانه‌ها است كه نصب شده از براي تيرهاى مصائب ونوائب .\r\nوفرموده آن حضرت عليه السلام از براي مردى كه سعى مىكرده بغير خود به آن چه بوده در آن ضرررسانيدن بخود يعنى قصد مىكرده از براي أو يا مىكرده از براي أو يا ظلم مىكرده از براي أو به آن چه خود نيز متضررّ مىشده بآن .\r\n\r\n3867 إنّما أنت كالطّاعن نفسه ليقتل ردفه .\r\nنيستى تو مگر مانند كسى كه ضربت زند خود را از براي اين كه بكشد كسى را كه رديف أو باشد يعنى پشت سر أو بر مركبى سوار باشد .\r\n\r\n3868 إنّما الّلبيب من استسلّ الأحقاد .\r\n\r\n\r\n","description":"","footnote":"\r\n( 1 ) در نسخه كتابخانه مسجد سپهسالار بجاى جمله داخل گيمه اين جمله ضبط شده است ، « وهنگام ووقت هر چيز در آن بزودى متغير ومتقلب گردد چنانكه لازمه اختلاف أحوال است . »\r\n","page_name":" 76 ","page_number":84},
  {"content":"\r\n\r\nبدرستى كه نيست عاقل مگر كسى كه بيرون كرده باشد از خود كينه‌ها را يا از مردم يعنى كينه خود را از دلهاى مردم بيرون كرده باشد .\r\n\r\n3869 إنّما سادة أهل الدّنيا « 1 » الأجواد .\r\nبدرستى كه نيست سروران أهل دنيا مگر صاحبان جود وبخشش .\r\n\r\n3870 إنّما الكرم التّنزّه عن المعاصي « 2 » .\r\nبدرستى كه نيست گرامى بودن مگر پاكيزگى جستن از بديها .\r\n\r\n3871 إنّما الورع التّطهّر عن المعاصي .\r\nبدرستى كه نيست ورع مگر پاك بودن از گناهان يعنى كمال ورع همين است وزيادة بر اين مثل ترك دنيا بالكلية در كار نيست .\r\n\r\n3872 إنّما النبل التّبرّى عن المخازي .\r\nبدرستى كه نيست نبل يعنى نجابت يا تندى فطنت مگر بيزارى جستن از خواريها يعنى از گناهان كه سبب خوارى اين كس ميشوند در آخرت بلكه در دنيا نيز .\r\n\r\n3873 إنّما الشّرف بالعقل والأدب لا بالمال والحسب .\r\nبدرستى كه نيست شرف مگر بعقل وأدب نه بمال وحسب يعنى آنچه شمرده شود از مفاخر پدران .\r\n\r\n3874 إنّما أنت عدد أيّام فكلّ يوم يمضى عليك يمضى ببعضك فخفّض في الّطلب وأجمل في المكتسب .\r\nبدرستى كه نيستى تو مگر بشماره روزى چند ، پس هر روزى كه مىگذرد بر تو\r\n\r\n\r\n","description":"","footnote":"\r\n( 1 ) در نسخه كتابخانه مسجد سپهسالار بجاى « أهل الدنيا » « أهل الدنيا والآخرة » ذكر شده .\r\n( 2 ) در نسخه كتابخانه مسجد سپهسالار بجاى « عن المعاصي » : « عن المساوى » ضبط شده است .\r\n","page_name":" 77 ","page_number":85},
  {"content":"\r\n\r\nمىبرد پاره از ترا پس سهل انگارى كن در طلب ، واعتدال كن در كسب . مراد اين است كه نيست عمر تو مگر بشماره روزى چند محصور ومعدود ، وهر روزى كه بگذرد بر تو مىبرد بعضي از آن را ، ودر اندك وقتي تمام مىشود پس چنين عمرى قابل آن نيست كه كسى حريص باشد از براي آن در سعى در أمور دنيا وسخت گيرى كند در آن بلكه بايد كه سهل انگارى نمود در آن واعتدال گزيد وافراط ننمود .\r\n\r\n3875 انّما يحبّك من لا يتملّقك ويثنى عليك من لا يسمعك .\r\nبدرستى كه دوست نمىدارد تو را مگر كسى كه تملق نمىكند ترا ، وستايش نمىكند بر تو مگر كسى كه نمىشنواند ترا . وجه هر دو ظاهر است چه دوست كسى آن است كه صاف باشد با أو وآنچه در أو ببيند از نقصى وعيبى كه تدارك توان نمود بگويد باو تا أو تدارك آن نمايد ، وكسى كه تملق نمايد با كسى چنين نباشد وبهيچ وجه اظهار نقص وعيب أو باو نكند ، وهمچنين ستايش كسى آن است كه كسى مدح أو بر وجهي كند كه باو نشنواند زيرا كه آنچه غرض از آن شنواندن أو باشد غالب اين است كه اصلى ندارد ومجرّد خوش آمد است وأيضا در أكثر باعث مغرورشدن وعجب أو مىگردد كه از بدترين صفات است پس در حقيقت مدح أو نباشد بلكه ايذاء واضرار أو باشد .\r\n\r\n3876 انّما سمّى العدوّ عدوّا لانّه يعدو عليك فمن داهنك في معايبك فهو العدوّ العادي عليك .\r\nبدرستى كه ناميده نشده دشمن « عدوّ » مگر از براي اين كه ستم ميكند بر تو پس كسى كه مداهنه كند با تو در عيبهاى تو پس أو عدوّى است ستم كننده بر تو .\r\n« مداهنه » چنانكه مكرّر مذكور شد اين است كه كسى غشّ كند با كسى واظهار كند باو خلاف آنچه را در خاطر دارد وحاصل كلام اين است كه عدوّ فعول است از « عدا عليه عدوا » يعنى ظلم كرد أو را پس عدوّ بمعنى ظلم كننده است وأصل « عدوّ »\r\n\r\n","description":"","footnote":"","page_name":" 78 ","page_number":86},
  {"content":"\r\n\r\n« عدوو » بوده وأو را در واو ادغام كرده اند عدوّ شده ودشمن را كه در لغت عرب عدوّ گويند باعتبار اين است كه ظلم كند بر آنكه دشمن اوست يا بالفعل يا بر تقدير قدرت بر آن وعدم مانعى از آن وبنا بر اين هر كه مداهنه كند با كسى وبديهاى كسى را پنهان كند از أو واظهار نكند باو تا أو در تدارك رفع آن باشد چون در حقيقت ظلم كرده بر أو پس حقيقت معنى دشمنى در أو باشد وغرض بيان اين است كه دوست بايد كه با دوست خود مداهنه نكند واگر نه در حقيقت دشمن باشد با أو .\r\n\r\n3877 انّما سمّى الصّديق صديقا لأنّه يصدقك في نفسك ومعايبك فمن فعل ذلك فاستنم اليه فانّه الصّديق .\r\nبدرستى كه ناميده نشده دوست « صديق » مگر از براي اين كه أو راست مىگويد بتو در باره نفس تو وعيبهاى تو پس هر كه بكند اين را پس آرام گير بآن پس بدرستى كه اوست دوست ، مراد اين است كه « صديق » فعيل است از « صديق » مىگويند باعتبار اين است كه راست مىگويد با آنكه دوست اوست در بارهء نفس أو وعيبهاى أو وراست آنها را باو مىگويد تا أو در مقام تدارك آنها باشد پس هر كه با تو چنين سلوك كند پس تو آرام واطمينان بگير باو كه أو در حقيقت دوست تست ومعنى دوستى در أو باشد .\r\n\r\n3878 انّما سمّى الرّفيق رفيقا لأنّه يرفقك على صلاح دينك فمن أعانك على صلاح دينك فهو الرّفيق الشّفيق .\r\nبدرستى كه ناميده نشده رفيق مگر از براي اين كه أو نفع مىرساند ترا بر آنچه صلاح دين تست پس كسى كه يارى كند ترا بر صلاح دين تو پس أو ست رفيق مهربان . مراد اين است كه « رفيق » فعيل است از رفق بمعنى نفع رسانيدن ويارى كردن\r\n\r\n","description":"","footnote":"","page_name":" 79 ","page_number":87},
  {"content":"\r\n\r\nپس بمعنى نفع رساننده ويارىكننده است ورفيق را كه رفيق گويند باعتبار اين است كه نفع مىرساند بكسى كه رفيق اوست در آنچه صلاح دين أو در آن باشد پس هر كه نفع رساند بتو در آن ويارى كند ترا بر آن پس أو در حقيقت رفيق مهربان تو باشد هر چند دور باشد از تو وهر كه چنين نباشد أو در حقيقت رفيق تو نباشد هر چند همراه تو باشد وبحسب ظاهر أو را رفيق تو گويند .\r\n\r\n3879 انّما يعرف قدر النّعم بمقاساة ضدّها .\r\nبدرستى كه شناخته نمىشود قدر نعمتها مگر برنج كشيدن ضدّ آنها . اشاره است ببعضى فوايد بلاها وامراض وسختيها وآن اين است كه قدر نعمتها خوب دانسته نمىشود مگر برنج كشيدن در اضداد آنها ، پس آدمي تا بزحمت بلائي گرفتار نگردد قدر عافيت از آن را چنانكه بايد نداند وبشكر آن كما هو حقه نپردازد .\r\n\r\n3880 انّما المرأة لعبة فمن اتّخذها فليغطّها .\r\nبدرستى كه نيست زن مگر لعبتى پس هر كه فرا گيرد آن را پس بايد كه بپوشد آن را . « لعبت » چيزى را گويند كه با أو بازى كنند ومراد اين است كه لعبتى است كه هر كه ببيند آن را رغبت كند بآن وخواهد بازى كند با آن پس بايد پوشاند آن را وحفظ كرد از نظر مردم . وممكن است كه مراد اين باشد كه چون از آلات وأسباب لهو ولعب است پس بايد آن را پوشانيد ومستور داشت باعتبار اين كه اظهار آنها خالى از قبحى نيست هر چند بازى با آنها مشروع باشد .\r\n\r\n3881 انّما الدّنيا جيفة والمتواخون عليها أشباه الكلاب فلا تمنعهم اخوّتهم لها من التّهارش عليها .\r\nبدرستى كه نيست دنيا مگر مردارى وجمعى كه برادر يكديگر شده اند بر سر آن مانندهاى سگانند پس باز نمىدارد ايشان را برادرى ايشان از براي آن از گزيدن\r\n\r\n","description":"","footnote":"","page_name":" 80 ","page_number":88},
  {"content":"\r\n\r\nودريدن يكديگر بر سر آن . يعنى چنانكه سگان با يكديگر برادرند اما بر سر مردارى كه رسيدند برادرى ايشان باز نمىدارد ايشان را از گزيدن ودريدن يكديگر بر سر آن همچنان أهل دنيا كه برادر يكديگر شده باشند بر سر دنيا منع نمىكند ايشان را برادرى ايشان از براي دنيا از اين كه بگزند وبدرند يكديگر را بر سر آن .\r\n\r\n3882 انّما أهل الدّنيا كلاب عاوية وسباع ضارية يهرّ بعضها بعضا ويأكل عزيزها ذليلها ويقهر كبيرها صغيرها نعم معقّلة وأخرى مهملة قد اضلّت عقولها وركبت مجهولها .\r\nبدرستى كه نيستند أهل دنيا مگر سگان فرياد كننده ودرندگان عادت كرده بشكار ، بفرياد مىآورد بعضي از آنها بعضي ديگر را ، ومىخورد عزيز آنها خوار آنها را ، وغلبه ميكند بزرگ آنها كوچك آنها را ، شترانند عقال كرده شده وپاره ديگر باز گذاشته شده بتحقيق كه گم كرده اند عقلهاى خود را وسوار شده اند مجهول خود را .\r\n« بفرياد آوردن بعضي از آنها بعضي ديگر را » باعتبار ظلم وستمى است كه بعضي بر بعضي ديگر ميكنند ، وممكن است كه « يهرّ » بفتح ياء باشد يعنى ناخوش مىدارد ومراد اين باشد كه ناخوش مىدارد بعضي از آنها بعضي ديگر را باعتبار دشمنى وعداوت كه ميان ايشان ميباشد . و « شترانند عقال كرده شده » يعنى أهل دنيا بعضي شترانند عقال كرده شده وبعضي رها كرده شده كه بندى بر ايشان نباشد ومراد اين است كه بعضي از ايشان عاجز وناتوانند مانند شترى كه عقال كرده شده باشد يعنى دست آن را از زانو دوته كرده باشند وبسته باشند و « بعضي باز گذاشته‌اند » كه هر چه خواهند مىتوانند كرد و « گم كردن ايشان عقل خود را » باعتبار اين است كه عمل بمقتضاى عقلهاى خود نمىكنند پس گويا گم كرده‌اند عقلهاى خود را ، وممكن است كه معنى « أضلّت عقولها » اين باشد كه ضايع كرده‌اند عقلهاى خود را ، وحاصل هر دو يكى است .\r\nو « سوار شده‌اند مجهول خود را » يعنى امرى چند را از اعتقادات واعمال كه نمىدانند\r\n\r\n","description":"","footnote":"","page_name":" 81 ","page_number":89},
  {"content":"\r\n\r\nصلاح وصحت آنها را وجهل وناداني ايشان را بر آنها مىدارد ، وممكن است كه « ركبت » بمعنى سوار شده‌اند نباشد بلكه بمعنى مرتكب شده‌اند باشد ، وحاصل هر دو يكى است .\r\n\r\n3883 انّما مثلي بينكم كالّسراج في الظّلمة يستضيء بها من ولجها .\r\nبدرستى كه نيست مثل من در ميان شما مگر مانند چراغ در تاريكى كه روشن مىشود بآن هر كه داخل شود در آن « مثل » بفتح ميم وثاى سه نقطه بمعنى شبيه ونظير است وبمعنى حال وصفت وشأن نيز آمده وبنا بر اوّل بايد كه كاف در « كالسراج » زايده باشد ومعنى اين باشد كه شبيه من در ميان شما چراغ است وكاف زايده در لغت عرب شايع است چنانكه آية كريمه « ليس كمثله شيء » را نيز بعضي بر اين وجه حمل كرده اند وگفته اند كه مراد اين است كه : مثل خدا چيزى نيست نه اين كه مثل أو يا شبيه مثل أو چيزى نيست پس كاف زايده است وبنا بر دوّم مراد اين است كه صفت يا حال يا شأن من مثل چراغ است يعنى مثل صفت يا حال يا شأن چراغ است كه در تاريكى باشد پس در كلام حذف مضافى شده وبر هر تقدير وجه تشبيه آن حضرت صلوات اللّه وسلامه عليه بچراغ ظاهر وروشن است .\r\nوپوشيده نيست « 1 » كه « بها » ضمير مؤنث چنانكه در نسخه ها بنظر رسيده مناسب نيست بلكه مناسب « به » بضمير مذكر است زيرا كه راجع « بسراج » است وسراج تأنيثى ندارد وظاهر اين است كه سهوى از ناسخ باشد يا اين كه تأويلى بايد كرد مثل اين كه مراد به « سراج » « سراجه » باشد با تاء وحدت وتأنيث ضمير بآن اعتبار باشد ، و « سراج » بمعنى آفتاب نيز آمده وآن تأنيث سماعى دارد نهايت حمل بر آن در اين فقره خالى از تكلفى نيست .\r\n\r\n3884 انّما اباد القرون تعاقب الحركات والسّكون .\r\n\r\n\r\n","description":"","footnote":"\r\n( 1 ) عبارت « وپوشيده نيست » تا آخر فقط در نسخهء مسجد سپهسالار ضبط شده است .\r\n","page_name":" 82 ","page_number":90},
  {"content":"\r\n\r\nبدرستى كه هلاك نكرده است قرنها را مگر پى در پى آمدن حركتها وسكون « قرن » بفتح قاف وسكون راء بي نقطه هر جمعى را گويند كه هلاك شده باشند وباقي نمانده باشد از ايشان كسى ، وهر أهل زمان واحد را نيز گويند ، وهر وقتي از زمان را نيز گويند ، ومقدار خاصي از زمان را نيز گويند كه آن بنا بر اختلاف أقوال أهل لغت صد سال است يا صد وبيست سال ويا هشتاد سال ويا هفتاد سال يا شصت سال يا پنجاه سال يا چهل سال يا سى سال يا بيست سال يا ده سال ، بنا بر أول ودوم معنى ظاهر است وبنا بر سيم يا چهارم مراد به « قرنها » أهل قرنهاست وحاصل كلام اين است كه : هلاك نكرده است أهل هر عصري را مگر پى در پى آمدن حركات وسكون يعنى بودن آنها از اجسامى كه گاهى متحرّك باشند وگاهى ساكن ، زيرا كه أجسام صاحب حيات چنين را ناچار است از مرگ وبزودى بمرگ هلاك شوند وغرض اين است كه شما نيز چون اين معنى مشترك است ميان شما وايشان پس مثل ايشان بزودى فانى خواهيد شد پس در فكر تهيه سفر خود وتوشه گرفتن از براي آن باشيد .\r\n\r\n3885 انّما أنتم كركب وقوف لا يدرون متى بالمسير يؤمرون .\r\nبدرستى كه نيستيد شما مگر مانند سوارانى ايستاده كه ندانند كه چه وقت برفتن امر كرده ميشوند مراد اين است كه شما نيز مثل آن سواران مشرف رفتن‌ايد ودمبدم مأمور خواهيد شد بآن پس در تدارك زاد وراحله اين سفر پر خطر باشيد .\r\n\r\n3886 انّما المجد ان تعطى في الغرم وتعفو عن الجرم .\r\nبدرستى كه نيست مجد يعنى كرم يا رسيدن بشرف مگر اين كه ببخشى در غرم وبگذرى از گناه « غرم » بضمّ غين وسكون راء بي نقطه بمعنى نادان است وچيزى كه اداى آن لازم باشد وممكن است كه مراد اين باشد كه كرم نيست مگر اين كه عطا كنى وبدهى در آنچه لازم باشد بر تو اداى آن از حقوق مردم مانند قرض وغير\r\n\r\n","description":"","footnote":"","page_name":" 83 ","page_number":91},
  {"content":"\r\n\r\nآن يعنى عمده افراد كرم وضرورترين آنها اين است وممكن است كه مراد بغرم پريشانى وقرض دارى باشد ومراد اين باشد كه أفضل افراد كرم اين است كه عطا كنى با وجود اعسار وپريشانى چه عطاى در توانگرى سهل است وچندان كرم وشرفى در آن نباشد .\r\n\r\n3887 انّما العقل التّجنّب من الاثم ، والنّظر في العواقب ، والاخذ بالحزم .\r\nبدرستى كه نيست عقل مگر اجتناب كردن از گناه ، ونظر كردن در عاقبتها ، وفرا گرفتن بدور انديشى يعنى فرا گرفتن آن واستعمال آن در همه كارها ودر بعضي نسخه‌ها بجاى « التجنب » « التحوّب » واقع شده بجاى بي نقطه وواو وآن بمعنى توبه وترك گناه است ومناسب است .\r\n\r\n3888 انّما الورع التّحرّى في المكاسب والكفّ عن المطالب .\r\nبدرستى كه نيست ورع يعنى پرهيزگارى مگر تحرّى در كسبها وباز ايستادن از طلبها « تحرّى » بمعنى طلب امرى است كه حرىّ وسزاوار باشد ومراد اين است كه پرهيزگارى اين است كه كسى در كسبها كه كند طلب كند آنچه را كه سزاوار باشد وحرام وشبهه ناك نباشد ، و « باز ايستد از طلبها » يعنى از مردم طلب نكند وممكن است كه « مكاسب » بمعنى كسبها نباشد بلكه بمعنى چيزى چند باشد كه خواهد كسب كند ، وهمچنين « مطالب » بمعنى طلبها نباشد بلكه بمعنى چيزى چند باشد كه خواهد بطلبد وحاصل هر دو يكى است .\r\n\r\n3889 انّما الكرم بذل الرّغائب واسعاف الطّالب .\r\nبدرستى كه نيست كرم مگر دادن عطاهاى بسيار وبرآوردن حاجت طلب كننده .\r\n\r\n3890 انّما الدّنيا متاع ايّام قلائل ثمّ تزول كما يزول السّراب وتقثع كما يقثع السّحاب .\r\n\r\n","description":"","footnote":"","page_name":" 84 ","page_number":92},
  {"content":"\r\n\r\nبدرستى كه نيست دنيا مگر متاع روزى چند اندك بعد از آن زايل مىشود چنانكه زايل مىشود سراب ، وگشوده مىشود چنانكه گشوده مىشود ابر . « متاع » بمعنى منفعت است يا چيزى كه بآن بهره مند گردند و « سراب » آن است كه در بيابانها در نيمه روز مىنمايد كه گويا آب است .\r\n\r\n3891 انّما البصير من سمع ففكّر ونظر فابصر وانتفع بالعبر .\r\nبدرستى كه نيست بينا مگر كسى كه بشنود پس تفكر كند ، ونگاه كند پس ببيند ونفع يابد بعبرتها يعنى آنچه بشنود از مسائل وعلوم بلكه از غير آنها نيز تفكر كند در آن واستنباط كند از آن علومى ديگر كه استنباط توان نمود از آن ، و « نگاه كند پس ببيند » يعنى ببيند آن را حقيقت ديدن وآن اين است كه پى برد از آن به آن چه پى توان برد از حقايق ودقايق . و « نفع يابد بعبرتها » يعنى از چيزها عبرت گيرد وعمل كند بآن عبرتها مثل اين كه هر چه را ببيند كه نتيجة خوب دارد مرتكب گردد وهر چه را بيايد كه ثمرهء بد دارد اجتناب كند از آن .\r\n\r\n3892 انّما الحليم من إذا اوذى صبر وإذا ظلم غفر .\r\nبدرستى كه نيست بردبار مگر كسى كه هرگاه ايذاء كرده شود ، صبر كند وهرگاه ستم كرده شود نبخشايد .\r\n\r\n3893 انّما المرء مجزى بما اسلف وقادم على ما قدّم .\r\nبدرستى كه نيست مرد مگر جزا داده شده به آن چه پيش كرده باشد ووارد شونده بر آنچه پيش فرستاده باشد .\r\n\r\n3894 انّما الكيّس من إذا أساء استغفر وإذا أذنب ندم .\r\n\r\n","description":"","footnote":"","page_name":" 85 ","page_number":93},
  {"content":"\r\n\r\nبدرستى كه نيست زيرك مگر كسى كه هرگاه بد كند طلب آمرزش كند وهر گاه گناه كند پشيمان گردد .\r\n\r\n3895 انّما زهّد النّاس في طلب العلم كثرة ما يرون من قلّة من عمل بما علم « 1 » .\r\nجز اين نيست كه بىرغبت كرده است مردم را در طلب علم بسيارى آنچه مى بينند از كمي كسى كه عمل كرده باشد به آن چه دانسته و « بودن اين معنى سبب بي رغبتي مردم در طلب علم » يا باعتبار اين است كه علم بي عمل معلوم است كه بد است پس مردم بي رغبت مىگردند در طلب علم از خوف اين كه مبادا هرگاه عالم شوند عمل نكنند بآن مانند أكثر مردم ، واين وبالى گردد از براي ايشان ، ويا باعتبار اين كه گمان ميكنند كه اگر خوب مىبود يا ضرور مىبود ايشان خود عمل مىكردند بآن پس عمل‌نكردن أكثر را بآن ، دليل اين ميكنند كه خوب نيست يا ضرور نيست .\r\n\r\n3896 انّما حظّ أحدكم من الأرض ذات الطّول والعرض ذات الطّول والعرض قيد قدّه متعفّراً على خدّه .\r\nبدرستى كه نيست بهره احدى از شما از زمين صاحب آن درازى وپهنا مگر بقدر ، قدّ أو در حالي كه غلطيده باشد در خاك در افتاده بر گونه خود ، مراد « 2 » اين است كه بهره كسى از شما از زمين با آن درازى وپهنا نيست مگر بقدر قدّ أو در وقتي كه\r\n\r\n\r\n","description":"","footnote":"\r\n( 1 ) شارح ( ره ) در حاشية گفته : « يعنى چنين است وخلاف اين نيست » ( منه ) .\r\n( 2 ) در حاشية گفته : « ترجمه ظاهر تر « افتاده در خاك بر گونه خود » مخفى نماند كه فايده حال كه « متعفرا على خده » باشد اين است كه بهره اين كس اين قدر قليل است از زمين كه آن بقدر پهلو خوابيدن در حالتي كه گونه بر خاك باشد مثل خوابيدن ميت در قبر نه زيادة بر آن ( حسين ) » .\r\nمصحح گويد : گويا در نهج البلاغة « منعفراً » بنون از باب انفعال نقل شده است .\r\n","page_name":" 86 ","page_number":94},
  {"content":"\r\n\r\nدفن مىشود در آن پس دنيا شايسته آن نيست كه كسى حريص باشد در طلب آن وسعى زياد كند از براي آن وخود را از آخرت با همه وسعت بهره هر كس از آن وكثرت نعمتهاى پاينده آن محروم گرداند وذكر « بودن « 1 » أو افتاده بر گونه » اشاره باين است كه بر پهلو بخاك افتد وبهره أو از زمين در طرف عرض بقدر عرض پهلوى أو باشد نه بقدر تمام عرض أو بخلاف اين كه بر پشت بخوابد يا بر أو .\r\n\r\n3897 انّما الحازم من كان بنفسه كلّ شغله ولدينه كلّ همّه ولآخرته كلّ جدّه .\r\nبدرستى كه نيست دورانديش مگر كسى كه بوده باشد بنفس أو تمامى مشغولى أو ، واز براي دين أو همه اندوه أو ، واز براي آخرت أو تمام جهد أو ، يعنى تمامى مشغولى أو در اصلاح نفس خود باشد ، وهمه اندوه أو از خوف نقص دين أو باشد ، وسراسر جدّ وجهد أو از براي تحصيل آخرت باشد .\r\n\r\n3898 انّما الدّنيا دار ممرّ والآخرة دار مستقرّ فحذوا من ممرّكم لمستقرّكم ولا تهتكوا استاركم عند من يعلم اسراركم .\r\nبدرستى كه نيست دنيا مگر خانه گذرگاه وآخرت خانه محلّ قرار است پس فرا گيريد از گذرگاه خود از براي محلّ قرار خود ومدريد پرده‌هاى خود را نزد كسى كه ميداند اسرار شما را مراد به « فرا گرفتن از گذرگاه از براي محلّ قرار » اين است كه فرا گيرند در گذرگاه چيزى چند از عملهاى نيكو كه سبب رفاهيت ايشان باشد در خانه محلّ قرار ومراد به « ندريدن پرده ها نزد كسى كه ميداند اسرار ايشان را يعنى حق تعالى كه عالم است باسرار هر كس وآنچه در دل گذارند چه جاى آنچه آشكارا كنند » اين است كه كار بدى مكنيد نه آشكار ونه نهان كه باعث رسوائى\r\n\r\n\r\n","description":"","footnote":"\r\n( 1 ) عبارت و « ذكر بودن » تا آخر فقط در نسخه مسجد سپهسالار ضبط شده است .\r\n","page_name":" 87 ","page_number":95},
  {"content":"\r\n\r\nشما شود زيرا كه هر چه بكنند در آشكار يا نهان آشكار است بر حق تعالى وهرگاه بد باشد باعث رسوائى ايشان مىشود پس گويا پرده خود را دريده‌اند نزد أو تعالى شأنه .\r\n\r\n3899 انّما مثل من خير الدّنيا كمثل قوم سفر نبابهم منزل جديب فامّوا منزلا خصيبا وجنابا مريعا فاحتملوا وعثاء الّطريق وخشونة السّفر وجشوبة المطعم لياتوا سعة دارهم ومحلّ قرارهم .\r\nبدرستى كه نيست مثل كسى كه دانا شده باشد بدنيا مگر مانند مثل قومي مسافر كه موافق نباشد ايشان را منزلي خشك پس قصد كنند منزلي پرگياه وفضائى پر علف را پس بردارند مشقت راه را ودرشتى سفر را وجشوبت خورش را تا اين كه بيايند بوسعت خانه ايشان ومحلّ قرار ايشان . مراد اين است كه حال وصفت كسى كه دانا شده باشد بحال دنيا وغرض از آن مثل حال وصفت مسافرست كه در منزل ناموافقى باعتبار خشكى وقحطى آن باشند پس سفر كنند از آنجا بقصد منزلي پرگياه وفضايى پر آب وعلف پس متحمل شوند مشقت راه را ودرشتى سفر را وجشوبت خورش را يعنى غليظى وزبونى آن را يأبى نانخورش بودن آن را از براي اين كه بيايند بوسعت خانه ايشان ومحلّ قرار ايشان يعنى بخانه وسيعى از براي خود وجايى كه محلّ قرار ايشان تواند بود پس داناى بحال دنيا نيز ميداند كه ورود بر دنيا از براي قرار واستراحت در آن نيست بلكه منزلي است پر تعب ومشقت تا اين كه از آنجا بروند بخانه وسيع ومحلّ قرار خود كه بهشت باشد وبنا بر اين جمعى مسافر كه تشبيه بآن شده جمعى است كه آخر مسافر شوند از منزل خود باعتبار خشكى وقحطى آن ، وممكن است كه مراد جمعى باشد كه بالفعل مسافر باشند ودر منزل خشكى باشند وقصد كنند رجوع بخانه خود كه منزلي باشد پر آب وعلف وبر خود گذارند مشقت راه آن را از براي وصول بوسعت خانه خود ومحلّ قرار خود ووجه تشبيه اين باشد كه كسى كه دانا باشد بحال دنيا ميداند كه در دنيا مسافر است\r\nو \r\n","description":"","footnote":"","page_name":" 88 ","page_number":96},
  {"content":"\r\n\r\nاز خانه ومحلّ قرار خود كه بهشت باشد دور افتاده وبمنزلى خشك بي گياه كه دنيا باشد مانده ومىبايد كه زحمت وتعب سفر از آن را متحمل شود تا بوسعت خانه خود ومحلّ قرار خود وآلاء « 1 » ونعماى آن برسد .\r\n\r\n3900 انّما ينبغي لأهل العصمة والمصنوع « 2 » إليهم في السّلامة أن يرحموا أهل المعصية والذّنوب وأن يكون الشّكر على معافاتهم هو الغالب « 3 » عليهم والحاجز « 4 » لهم .\r\nبدرستى كه نيست سزاوار از براي أهل عصمت واحسان كرده شده بسوى ايشان در سلامتى مگر اين كه رحم كنند أهل معصيت وگناهان را ، واين كه بوده باشد شكر بر عافيت داده شدن ايشان آن شكر غالب بر ايشان ومانع از براي ايشان « أهل عصمت » .\r\nيعنى جمعى كه نگاه داشته شده‌اند از گناهان و « احسان كرده شده بسوى ايشان در سلامتى » نيز تأكيد ايشان است زيرا كه حق تعالى احسان كرده بايشان وتوفيق سلامتى از گناهان داده ، و « رحم كردن ايشان أهل معصيت وگناهان را » باين است كه سعى كنند در پند وموعظه ايشان ودعا كنند از براي بصلاح آمدن ايشان ، واستغفار وطلب آمرزش كنند از براي هر كه رفته باشد از ايشان . ومراد به « بودن شكر بر عافيت‌دادن ايشان غالب بر ايشان » اين است كه در أغلب أوقات شكر اين معنى بكنند كه عافيت يافته‌اند در گناهان واين لطف ونعمت حق تعالى را بر خود مانع گردانند از اين كه بعد از آن ديگر مرتكب امرى گردند كه خشنودى أو در آن نباشد .\r\n\r\n\r\n","description":"","footnote":"\r\n( 1 ) « آلاء » جمع « إلى » است كه بمعنى نعمت ميباشد .\r\n( 2 ) مخفى نماند كه مراد به « مصنوع إليهم في السلامة » غير أهل عصمت است كه آن جمعىاند كه سالمند از مرضها وآفتها بنا بر اين بعد آن بعنوان لف ونشر مرتب خواهد بود يعنى « أن يرحموا » كه مراد أهل عصمت باشند و « أن يكون الشكر » تا آخر أهل سلامت باشند ، ( حسين ) .\r\n( 3 ) كذا مرفوعا بخط شارح ( ره ) ، وصحيح نصب است بنا بر آنكه « هو » ضمير فصل است .\r\n( 4 ) كذا مرفوعا بخط شارح ( ره ) ، وصحيح نصب است بنا بر آنكه « هو » ضمير فصل است .\r\n","page_name":" 89 ","page_number":97},
  {"content":"\r\n\r\n\r\n3901 انّما قلب الحدث كالأرض الخالية مهما القى فيها من كلّ شيء قبلته .\r\nبدرستى كه نيست دل جوان مگر مانند زمين خالى كه هرگاه انداخته شود در آن از هر چيز قبول ميكند آن را ، مراد اين است كه چنانچه زمينى ساده خالى از درخت وزرع هر چه بكارند در آن قبول كند دل شخص جوان نيز هر چه بكارند در آن از علوم ومعارف قبول كند وحفظ كند .\r\n\r\n3902 انّما طبائع الأبرار طبائع محتملة للخير فمهما حمّلت منه احتملته .\r\nبدرستى كه نيست خويهاى نيكوكاران مگر خويهاى بردارنده مر خير را ، پس آنچه بار كرده شوند آنها از خير بردارند آن را .\r\n\r\n3903 انّما المرء « 1 » غرض تنتضله « 2 » المنايا ونهب تبادره المصائب والحوادث .\r\nنيست مرد مگر نشانه كه اختيار ميكند آن را مرگ‌ها وغنيمتى كه پيشى مىگيرد بآن مصيبتها وحادثه‌ها .\r\n\r\n3904 انّما لك من مالك ما قدّمته لآخرتك وما أخرته فللوارث .\r\nنيست از براي تو از مال تو مگر آنچه پيش فرستادهء آن را از براي آخرت خود ، وآنچه را پس انداخته پس از براي وارث است .\r\n\r\n3905 انّما النّاس عالم ومتعلّم وما سواهما فهمج .\r\n\r\n\r\n","description":"","footnote":"\r\n( 1 ) در نسخه مسجد سپهسالار « انّما المرء في الدنيا غرض » ضبط شده است .\r\n( 2 ) شارح ( ره ) در حاشية گفته : « انتضل القوم وتناضلوا اى رموا للسبق » ومراد به ( ص ) صحاح جوهري است .\r\n","page_name":" 90 ","page_number":98},
  {"content":"\r\n\r\nنيستند مردم مگر عالم ومتعلم وآنچه غير اين دو باشد پس همج‌اند « همج » بفتح هاء وميم هر دو وجيم مگسهاى كوچك‌اند مانند پشه كه بر روى الاغها وگوسفندان مىنشينند ومراد اين است كه كسى كه اعتنائى باو باشد از مردم آن است كه يا عالم باشد ويا متعلم وهر كه از غير اين دو فرقه باشد از قبيل آن مگسهاست ودر حقيقت داخل آدم نيست .\r\n\r\n3906 انّما السّعيد من خاف العقاب فامن ورجا الثّواب فأحسن واشتاق إلى الجنّة فادّلج .\r\nنيست نيكبخت مگر كسى كه بترسد از عقاب پس أيمن گردد ، واميد داشته باشد ثواب را پس نيكوئى كند ، ومشتاق باشد بسوى بهشت پس شبگير كند ، « بودن ترس از عقاب سبب ايمنى » باعتبار اين است كه كسى كه ترس از عقاب داشته باشد مرتكب گناهان نشود پس أيمن گردد از عقاب ، و « شبگير كند » يعنى در آخر شب بر خيزد از براي نوافل ، اين بنا بر اين است كه « فأدلج » بتشديد دال باشد از باب تفعل وممكن است كه « فأدلج » بتخفيف دال خوانده شود از باب افعال ، وترجمه اين باشد كه : پس سر شب براه افتد واين كناية است از پيشى گرفتن أو در طاعات وعبادات بمنزله مسافري كه شتاب كند وسر شب براه افتد .\r\n\r\n3907 انّما يستحقّ اسم الصّمت المضطلع بالإجابة والّا فالعىّ به أولى .\r\nنيست مستحقّ اسم خاموشى مگر كسى كه توانا باشد بجواب گفتن واگر نه پس عجز بآن سزاوارتر است . مراد اين است كه خاموشى كه مستحسن است آن خاموشى است كه با قدرت بر سخن گفتن باشد وبر جواب گفتن از آنچه گفته باشند ، واما خاموشى كه از راه عدم قدرت بر سخن گفتن باشد پس عجز وناتوانى سزاوارترست باين كه\r\n\r\n","description":"","footnote":"","page_name":" 91 ","page_number":99},
  {"content":"\r\n\r\nاطلاق شود بر آن نه خاموشى كه مدح شده ، وممكن است كه ترجمه اين باشد كه :\r\nواگر نه پس عجز باو يعنى بشخصى كه قادر نباشد سزاوارترست يعنى سزاوارترست باين كه نسبت داده شود باو از خاموشى .\r\n\r\n3908 انّما حضّ على المشاورة لانّ رأى المشير صرف ورأى المستشير مشوب بالهوى .\r\nتحريص نشده بر مشورت كردن مگر از براي اين كه رأى اشاره كننده خالص است ورأى مشورت‌كننده آميخته اس بخواهش . مراد اين است كه وجه اين كه تحريض شده كه مردم در كارها مشورت كنند با ديگران ، باعتبار اين است كه كسى كه مشورت ميكنند با أو چون أو را در آن باب مطلبي نيفتاده پس رأى أو خالص است وآميخته بخواهشى نيست پس بصواب أقرب است ، بخلاف كسى كه مشورت ميكند از براي كار خود ، زيرا كه غالب اين است كه أو را خواهش يك طرف باشد وبآن اعتبار ترجيح آن طرف دهد پس چندان اعتمادي بر رأى أو در آن باب نيست .\r\nتوهم كرده نشود « 1 » كه ظاهر آنست كه « مشير » بفتح ميم اسم مفعول باشد از شاره مأخوذ از شور بمعنى مشورت كرده شده نه « مشير » بضمّ ميم اسم فاعل از « أشار » باشد بمعنى اشاره كننده جهت آنكه اگر اسم مفعول مىبود مىبايست مشور باشد مثل مصون ومقول واگر معتلّ العين يائى بود [ مشير 
  ] مىبود مثل مبيع واين قاعده كليه است الا دو مثال شاذّ كه آن [ مشيب 
  ] است مشتقّ از شوب كه بمعنى خلط است و [ مهوب 
  ] مشتق از هيبة مگر اين كه گفته شود كه اسم مفعول از شير است چنانكه نقل شده از فرّاء كه گفته : « فلان خيّر شيّر » اى يصلح للمشاورة بتشديد ياء در هر دو ، يا بتخفيف در هر دو ، واين بغايت بعيد است ، وبنا بر قواعد از باب قياس تخفيف شيّر است بر خيّر .\r\n\r\n\r\n","description":"","footnote":"\r\n( 1 ) اين عبارت يعنى از « توهم كرده نشود » تا آخر در حاشية ايست ملحق ودر أصل متن نيست .\r\n","page_name":" 92 ","page_number":100},
  {"content":"\r\n\r\n\r\n3909 انّما سمّيت الشبهة شبهة لأنّها تشبه الحقّ فأمّا أولياء اللّه فضياؤهم فيها اليقين ودليلهم سمت الهدى وأمّا أعداء اللّه فدعاهم « 1 » إليها الضّلال ودليلهم العمى .\r\nناميده نشده شبهه بشبهه مگر از براي اين كه آن شبيه است بحق پس امّا دوستان خدا پس روشنى ايشان در آن يقين است ودليل ايشان سمت هدى است ، واما دشمنان خدا پس خوانده است ايشان را بسوى آن گمراهى ، ودليل ايشان در آن كوريست . مراد اين است كه شبهه را كه شبهه مىگويند باعتبار اين است كه شبيه بحقّ است وبحسب ظاهر بحقّ مىنمايد تا اين كه بتأمل صحيح بطلان آن ظاهر گردد ، ومردم در باب شبهه‌ها دو فرقه‌اند دوستان خدا ودشمنان خدا ، پس اما دوستان خدا پس روشنى ايشان در شبهه يقين است يعنى يقين ايشان به آن چه يقين بآن بايد داشت روشن كند امر شبهه را بر ايشان وظاهر كند از براي ايشان بطلان آن را ، ودليل ايشان سمت هدى است . « دليل » بمعنى راهبرست و « سمت » بمعنى راه است وبمعنى قصد نيز آمده و « هدى » بمعنى يافتن راه درست است يا رسيدن بحق ، ومراد اين است كه راهبر ايشان راه راست است يعنى أصل راه راست درست راهبر ايشان است وايشان را بجانب خود مىبرد ، يا اين كه راهبر ايشان قصد هدى است يعنى چون قصد وعزم آن دارند همان قصد راهبر ايشان گردد وايشان را بهدى رساند ، « واما دشمنان خدا پس خوانده است ايشان را بسوى شبهه گمراهى » يعنى گمراهى كه ايشان دارند باعث اين مىشود كه بشبهه‌ها متوسل شوند وآنها را حجت وبرهان خود گردانند و « راهبر ايشان بسوى آن كورى است » يعنى كورى باطن ايشان راهبر ايشان گردد\r\n\r\n\r\n","description":"","footnote":"\r\n( 1 ) در حاشية نسخه أصل بخط غير متن مذكور است : « ظاهر سياق « فدعاؤهم » بصيغة مصدر است چنانكه در نهج البلاغة بر اين نهج است نه « دعاهم » بصيغة فعل ماضي ( حسين ) پس گويا شارح ( ره ) املا نموده وديگرى نوشته وامضاى أو را گذاشته است واللّه العالم .\r\n","page_name":" 93 ","page_number":101},
  {"content":"\r\n\r\nبسوى شبهه ومتوسل شدن بآن . ودر بعضي نسخه‌ها « 1 » « فدعاؤهم » بدل « فدعاهم » است وبنا بر اين ترجمه اين است كه : واما دشمنان خدا پس خواندن ايشان بسوى آن گمراهى است يعنى خواننده ايشان بسوى آن گمراهى است ، وحاصل هردو يكى است .\r\n\r\n3910 انّما العالم من دعاه علمه إلى الورع والتقى والزّهد في عالم الفناء والتولّه بجنّة المأوى .\r\nنيست عالم مگر كسى كه بخواند أو را علم أو بورع وپرهيزگارى وبي رغبتي در عالم فنا وشيفته شدن بجنة المأوى . ذكر « پرهيزگارى » بعد از « ورع » تأكيد است و « عالم فنا » يعنى دنيا كه فانى شونده است وآن را بر سبيل مبالغه « فنا » گفته‌اند يا باعتبار اين كه محلّ فناست و « جنة المأوى » چنانكه مكرّر مذكور شد نام بهشت است يا نام بهشت خاصي .\r\n\r\n3911 انّما الائمّة قوّام اللّه على خلقه وعرفاؤه على عباده ولا يدخل الجنّة إلّا من عرفهم وعرفوه ولا يدخل النّار إلّا من أنكرهم وأنكروه .\r\nنيستند امامان مگر بازداشتگان خدا بر خلق أو ، وشناسندگان أو بر بندگان أو ، وداخل نمىشود بهشت را مگر كسى كه بشناسد ايشان را وبشناسند ايشان أو را ، وداخل نمىشود آتش را مگر كسى كه نشناسند ايشان را ونشناسند ايشان أو را .\r\n« بازداشتگان خدايند » يعنى جمعىاند كه خدا ايشان را بازداشته بر خلق از براي كارگزارى أمور ايشان وأمير وپيشواى ايشان كرده ، و « شناسندگان اويند » يعنى خدا نصب كرده ايشان را از براي اين كه بشناسند همه بندگان را وگواهى دهند در قيامت از براي مطيعان باطاعت واز براي عاصيان بعصيان . ومراد بشناختن ايشان شناخت\r\n\r\n\r\n","description":"","footnote":"\r\n( 1 ) عبارت « ودر بعضي نسخه‌ها » ( تا آخر ) تنها در نسخه كتابخانهء مسجد سپهسالار ضبط شده وگويا همان حاشية سابق الذكر را داخل متن كرده‌اند واللّه العالم .\r\n","page_name":" 94 ","page_number":102},
  {"content":"\r\n\r\nايشان است بعنوان امامت وتصديق بآن وبشناخت ايشان أو را شناختن بعنوان أطاعت وانقياد ، وهمچنين مراد بنشناختن ايشان تصديق نكردن ايشان ونداشتن اعتقاد بامامت ايشان است ، وبنشناختن ايشان أو را ، نشناختن ايشان أو را بعنوان أطاعت وانقياد .\r\n\r\n3912 انّما المستحفظون « 1 » لدين اللّه هم الّذين أقاموا الدّين ونصروه وحاطوه من جميع جوانبه وحفظوه على عباد اللّه ورعوه .\r\nنيست مستحفظان مر دين خدا را مگر آنانكه بر پاى دارند دين را ، ويارى كنند آن را ، وحفظ كنند آن را از جميع جوانب آن ، ونگاهدارى كنند آن را بر بندگان خدا ، ورعايت كنند آن را . و « مستحفظ چيزى بفتح فا » كسى است كه طلب شده باشد از أو حفظ آن چيز ومأمور شده باشد بآن ، و « مستحفظان دين خدا » ائمّه‌اند صلوات اللّه وسلامه عليهم أجمعين كه مأمور شده اند بحفظ دين خدا ، ومراد اين است كه امامان بر اين نحو حفظ دين خدا ورعايت آن بكنند وهر كه يك سر مو اخلال كند در آن يا اهمال نمايد امام نتواند بود .\r\n\r\n3913 انّما يعرف الفضل لأهل الفضل أولو الفضل .\r\nنمىداند فضل را از براي أهل فضل مگر صاحبان فضل يعنى مرتبه فضل هر كس وقدر آن را نمىدانند مگر أهل فضل وتا كسى خود از أهل فضيلتى نباشد قدر وقيمت ومرتبه هر يك از صاحبان آن فضيلت را نمىداند .\r\n\r\n3914 انّما سراة النّاس أولو الأحلام الرغيبة والهمم الشّريفة وذووا النّبل .\r\n\r\n\r\n","description":"","footnote":"\r\n( 1 ) در حاشية مذكور است : « مخفى نماند كه ( مستحفظ ) بكسر فاء نيز . نقل شده ( حسين ) » .\r\n","page_name":" 95 ","page_number":103},
  {"content":"\r\n\r\nنيست صاحب سخاوتان با مروّت مگر صاحبان عقلهاى رغيبه ، وهمتهاى شريفه ، وخداوندان نبل . « رغيبه » چيزى را گويند كه مردم رغبت كنند در آن ، و « رغيب » بمعنى واسع وعميق نيز آمده وهر يك از معاني در اينجا مناسب است يعنى عقلهائى كه مردم رغبت كنند در آن وخواهش آن داشته باشند ، يا عقلهاى وسيع كه بهمه چيز برسند وگنجايش همه را داشته باشند ، يا عقلهاى عميق يعنى كامل ورسا مانند حوضي كه عميق باشد ، و « نبل » بضمّ نون وسكون باء چنانكه مكرّر مذكور شد بمعنى نجابت وتندى فطنت است وهر يك در اين مقام مناسب است .\r\n\r\n","description":"","footnote":"","page_name":" 96 ","page_number":104},
  {"content":"\r\n\r\n\r\n[ حرف الف بلفظ « آفة » 
  ]\r\n( از آنچه وارد شده از سخنان حكمت آميز حضرت أمير المؤمنين علي بن أبي طالب عليه السلام در حرف الف بلفظ « آفة » .\r\nفرموده آن حضرت عليه السلام : )\r\n\r\n3915 آفة الايمان الشّرك .\r\nآفت ايمان شرك است « آفت چيزى » چيزى است كه هر گاه أو عارض آن شود فاسد شود و « شرك » اسم كفر مقابل ايمان است پس اگر « ايمان » مجرّد تصديق واعتقاد باشد شرك بمعنى عدم تصديق واعتقاد باشد واگر ايمان عبارت از تصديق بدل وعدم انكار بزبان باشد شرك يا بعدم تصديق باشد ويا بانكار بزبان هر چند تصديق بدل باشد واگر « ايمان » تصديق بدل باشد باقرار بزبان « شرك » يا بعدم تصديق باشد ويا بعدم اقرار بزبان ، واگر « ايمان » عبارت از تصديق بدل واقرار بزبان وأطاعت بأركان باشد شرك باخلال بيكى از آنها باشد ، وگاه است كه شرك بر خصوص شريك قرار دادن از براي حق تعالى اطلاق مىشود وبر هر تقدير « بودن شرك آفت ايمان بمعنى فاسد كننده » امرى است ظاهر ومحتاج ببيان نيست مگر اين كه مراد به [ شرك 
  ] ، شرك خفى باشد كه آن رياست كه بمنزله شريك قرار دادن از براي خداست ومراد اين باشد كه آفت ايمان اين است كه مؤمن در عبادتي ريا كند ونيت أو در آن خالص از براي خدا نباشد بلكه ديدن كسى يا شنيدن أو منظور باشد خواه مستقل باشد آن معنى در آن يا آميخته باشد نيت أو بآن . وممكن است كه مراد اين باشد كه آفت ايمان شرك است يعنى بغير شرك آفتى ندارد وچيزى نيست كه آن را فاسد كند بغير اين كه صاحب آن كفر آورد وايمان از أو زايل گردد ، وبنا بر اين مراد بشرك مطلق كفر است كه مقابل ايمان باشد چنانكه اوّلا مذكور شد .\r\n\r\n","description":"","footnote":"","page_name":" 97 ","page_number":105},
  {"content":"\r\n\r\n\r\n3916 آفة اليقين الشّك .\r\nآفت يقين شكّ است « يقين » اعتماد جزم مطابق واقع را گويند وگاهى تخصيص مىدهند باعتقادى كه از روى دليل وبرهان باشد وبتشكيك مشككى زايل نتواند شد و « شكّ » تردّد در امرى است باحتمال وجود وعدم آن هر دو با تساوى احتمالين ، وگاهى مستعمل مىشود در مطلق تردّد در آن وعدم جزم بيك طرف هر چند يك طرف راجح باشد وبر هر تقدير « بودن شكّ » آفت يقين يعنى فاسد وزايل كننده آن » ظاهر است ومحتاج ببيان نباشد مگر اين كه مراد قصر باشد واين كه يقين را آفتى نباشد بغير اين كه زايل گردد وشك عارض گردد وغرض تحريص بر تحصيل يقين باشد باعتبار اين كه ما دام كه باشد آفتى نباشد از براي آن .\r\n\r\n3917 آفة النّعم الكفران .\r\nآفت نعمتها كفران است يعنى شكرنكردن آنها زيرا كه كفران نعمت باعث زوال آن گردد وموجب عذاب وعقاب گردد .\r\n\r\n3918 آفة الطّاعة العصيان .\r\nآفت طاعت عصيان است ، « طاعت » بمعنى فرمانبردارى است و « عصيان » بمعنى نافرمانى است وپوشيده نيست كه نافرمانى باعث زوال فرمانبردارى است ومحتاج ببيان نيست مگر اين كه مراد در اينجا نيز قصر باشد واين كه طاعت را آفتى نباشد بغير عصيان وغرض تحريص بر طاعت باشد كه آفتى ندارد .\r\n\r\n3919 آفة الشّرف الكبر .\r\nآفت شرف تكبر كردن است « شرف » بمعنى بزرگى وبلندى مرتبه است و « بودن تكبر آفت آن » باعتبار اين است كه كسى را كه شرفى باشد هرگاه سبب تكبر أو گردد چنانكه شايع است باعث زيان وخسران أو گردد در آخرت وبسيار باشد كه سبب ذلّت وخوارى أو در دنيا نيز گردد .\r\n\r\n","description":"","footnote":"","page_name":" 98 ","page_number":106},
  {"content":"\r\n\r\n\r\n3920 آفة الذّكاء المكر .\r\nآفت ذكاء مكر است « ذكاء » بضمّ ذال بانقطه بمعنى تندى فطنت است ومراد اين است كه صاحب « ذكاء » چون پى بوجوه وطرق مكر وحيله مىتواند برد غالب اين است كه با مردم مكر وحيله كند واين سبب زيان وخسران أو گردد در دنيا وآخرت ، پس بايد كه احتراض از اين آفت نمايد وخود را از آن نگاه دارد .\r\n\r\n3921 آفة العبادة الرّياء .\r\nآفت عبادت رياست ، يعنى اين كه خالص نباشد از براي حق تعالى وآميخته باشد بقصد ديدن كسى يا شنيدن أو ، زيرا كه اين معنى باعث فساد وبطلان عبادت گردد بلكه در حقيقت شركيست خفى چنانكه در بعضي أحاديث وارد شده كه هر ريائى شركست پس در هر عبادتي احتراز از آن واجب ولازمست .\r\n\r\n3922 آفة المجد عوائق القضاء .\r\nآفت كرم موانع حكم وتقدير الهيست مراد اينست كه كسى را كه كرم باشد البتة مقتضاى آن از بخشش ودهش بعمل آيد وآفتى كه مانع از آن شود از براي آن نباشد مگر موانعى كه بحكم وتقدير الهى باشد مثل اين كه دست تنگ وپريشان باشد وقادر بر بخشش نباشد .\r\n\r\n3923 آفة السّخاء المنّ .\r\nآفت سخاوت منت گذاشتن است ، زيرا كه عطا ودهشى كه با منت باشد فاسد وباطل باشد واجر وثوابي بر آن مترتب نشود چنانكه در قرآن مجيد فرموده :\r\n « يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَالْأَذى كَالَّذِي يُنْفِقُ مالَهُ رِئاءَ النَّاسِ وَلا يُؤْمِنُ بِاللَّهِ وَالْيَوْمِ الْآخِرِ »  اى آنانكه ايمان\r\n\r\n","description":"","footnote":"","page_name":" 99 ","page_number":107},
  {"content":"\r\n\r\nآورده‌ايد باطل مگردانيد صدقه‌هاى خود را بمنت گذاشتن واذيت رسانيدن مانند كسى كه انفاق كند مال خود را از براي رياى مردم ، وايمان نياورد بخدا وروز آخر ، وپوشيده نيست كه اين آية شريفه دلالت ميكند بر باطل كردن منت صدقات را خواه در وقت دادن آنها باشد وخواه بعد از آن باشد وظاهر از بطلان آنها اينست كه أصلا اجر وثوابي بر آنها مترتب نشود بلكه بعضي علماء حكم كرده‌اند بحرمت آن وترتب عقاب بر آن باعتبار تشبيه آن بكسى كه انفاق كند مال خود را براي رياى مردم وايمان نياورد بخدا وروز آخر بلكه بودن آن بمنزله كفر . ومراد به « اذيت » هر امرى باشد كه باعث آزار آن كس باشد كه عطا شود باو ومكروه أو باشد مثل خشونت ودرشتى كردن با أو در وقت دادن باو يا همان منت گذاشتن بر أو يا تكبر وسربلندى كردن بر أو بسبب آن . وپوشيده نيست كه « صدقه » گاهى مستعمل مىشود در خصوص زكاة وگاهى در اعمّ از آن واز كفارات واز هر چه بخشيده شود بكسى از راه ترحم بر أو بگمان اعسار وپريشانى أو وگاهى در آنچه بخشيده شود در راه خدا چنانكه بعضي از أهل لغت تفسير كرده‌اند [ صدقه 
  ] را بآن وبنا بر اين شامل صله برادران ومانند اين نيز باشد هرگاه غرض از آن اجر وثواب باشد وظاهر اينست كه حكم در اين مقام شامل همه آنها باشد ومنت واذى باعث بطلان همه آنها گردد باعتبار جريان علت ومنشأ حكم در همه آنها بحسب ظاهر ، واين كلام معجز نظام نيز شامل همه آنها باشد بلكه ظاهر اينست كه اين حكم شامل هر احسانى باشد هرگاه غرض از آن اجر وثواب باشد هر چند دادن مالي نباشد بنا بر آنچه مذكور شد از ظهور جريان علت ومنشأ حكم در همه آنها .\r\nوروايت شده از حضرت امام بحقّ ناطق امام جعفر صادق صلوات اللّه وسلامه عليه كه فرموده منت گذاشتن خراب ميكند صنيعه را . و « صنيعه » بمعنى احسان است پس حكم « 1 » شامل همه احسانها باشد .\r\n\r\n\r\n","description":"","footnote":"\r\n( 1 ) عبارت « پس حكم » تا آخر فقط در نسخه كتابخانه مسجد سپهسالار ضبط شده است .\r\n","page_name":" 100 ","page_number":108},
  {"content":"\r\n\r\n\r\n3924 آفة الدّين سوء الظّنّ .\r\nآفت ديندارى بدگمانى است يعنى بدگمانى بحق تعالى باين كه كسى أو را در كمال رحمت نداند وباعتبار گناهانى كه كرده باشد نوميد باشد از رحمت أو ، يا خوف أو زياد باشد از اميد باو بلكه بايد كه ديندار هر چه گناه كرده باشد باز اميد رحمت حق تعالى داشته باشد وخوف ورجا در أو برابر باشد چنانكه اخبار وآثار بآن متظافر « 1 » است وروايت شده از حضرت امام ثامن ضامن صلوات اللّه وسلامه عليه كه فرموده : نيكو كن گمان را بخدا پس بدرستى كه خداى عزّ وجلّ مىفرمايد كه : من نزد گمان بنده مؤمن خودم بمن ، اگر خير باشد پس خير واگر شرّ باشد پس شرّ يعنى اگر گمان أو بمن خير باشد پس سلوك من هم با أو خير باشد ، واگر گمان أو بمن شرّباشد پس سلوك من هم به أو شرّ باشد ، وممكن است كه مراد ببدگمانى اين باشد كه كسى بسبب مشاهده اختلاف أحوال مردم در دنيا ورفاه حال بعضي از بدان در آن وتنگى وضيق معاش بعضي از نيكان گمان كنند كه « نعوذ باللّه » در قسمتها كه حق تعالى كرده حيف وجورى شده چه اين معنى آفت دينست بلكه ديندار هر چند مشاهده أمثال اين أمور كند بايد كه داند كه هر يك از آنها باعتبار مصلحتى است ويك سر مو حيف وجورى در آنها نشده هر چند عقل أو بخصوص مصلحت آن پى نبرد وقبل از اين بر سبيل اجمال اشاره ببعضى وجوه مصالح اين اختلافات شد وممكن است « 2 » كه مراد بدگمانى بمردم باشد وعمل بمقتضاى آن .\r\n\r\n3925 آفة العقل الهوى .\r\nآفت عقل خواهش است ، زيرا كه خواهش چيزى بسيارست كه باعث اين مىشود كه اين كس پيرو آن گردد ومتابعت عقل در آن ننمايد .\r\n\r\n\r\n","description":"","footnote":"\r\n( 1 ) شارح ( ره ) اين كلمه را بضاد يعنى ( متضافر ) مرقوم فرموده است .\r\n( 2 ) عبارت « وممكن است ، ( تا آخر ) » فقط در نسخه كتابخانه سپهسالار ضبط شده .\r\n","page_name":" 101 ","page_number":109},
  {"content":"\r\n\r\n\r\n3926 آفة النّفس الوله بالدّنيا .\r\nآفت نفس شيفتگى بدنياست چه ظاهرست كه شيفتگى بآن وحرص وبر آن نفس را فاسد كند ودر مهالك دنيوي واخروى اندازد .\r\n\r\n3927 آفة المشاورة انتقاض الآراء .\r\nآفت مشورت كردن شكستن رايهاست يعنى اينست كه أهل مشورت در پى اين باشند كه رأى يكديگر را بشكنند واز راه تعصب هر چند رأى ديگرى را صواب دانند ردّ كنند ودر پى شكست آن باشند ، پس بايد كه أهل مشورت خود را بي غرض سازند وراه تعصب وعناد بخود ندهند وبعد از ملاحظه رأيها هر رأيي را كه درست وصواب دانند تصديق آن كنند هر چند از پست ترين ايشان باشد ، وممكنست كه مراد بيان واقعي باشد واين كه آفت مشاوره اينست كه گاهى رأيها يكديگر را بر هم شكنند وقرار برأئى نشود .\r\n\r\n3928 آفة الملوك سوء الّسيرة .\r\nآفت پادشاهان بدى سيرت است يعنى بدى طريقه سلوك با رعيت چه اين معنى باعث زيان وخسران ايشان است بحسب دنيا وآخرت .\r\n\r\n3929 آفة الوزراء خبث السّريرة .\r\nآفت وزراء بدى باطن است چه هر وزيري كه باطن أو بد باشد وبا مردم در مقام نفاق باشد در صدد ايذاء واذيت ايشان در آيد بي اين كه از ايشان امرى صادر شده باشد كه مستحقّ آن باشند وعاقبت وبال ونكال آن عايد باو گردد ودنيا وآخرت أو فاسد گردد ، پس وزراء بايد كه باطن خود را با مردم صاف وبىغشّ نمايند تا آنچه كنند از راه عداوت ودشمنى نباشد بلكه از روى استيجاب واستحقاق باشد وسبب زيان وخسران ايشان نگردد . وتخصيص اين معنى بوزراء با اين كه بدى باطن\r\n\r\n","description":"","footnote":"","page_name":" 102 ","page_number":110},
  {"content":"\r\n\r\nدر همه كس بدست وآفت اوست باعتبار اينست كه وزراء را اقتدار زيادى باشد وآنچه خواهند توانند كرد پس بآن اعتبار باطن ايشان اگر بد باشد در صدد اذيت وآزار مردم برآيند ودنيا وآخرت خود را فاسد كنند بخلاف ديگران كه ايشان را چندان اقتدارى نباشد چه بر بدى باطن ايشان چندان اثرى مترتب نگردد واقتدار پادشاهان اگر چه زيادة از وزراء است نهايت چون بدى باطن ايشان ودشمنى ايشان با مردم نادر است وكم اتفاق مىافتد پس از آن راه ايشان را اين آفت نباشد .\r\n\r\n3930 آفة العلماء حبّ الرّياسة .\r\nآفت علماء دوستى رياست است يعنى رياست وسركردگى در دنيا واين كه ملاذ ومرجع مردم باشند ، وتخصيص اين معنى بعلماء باعتبار اين است كه اين آفت از براي ايشان بسيار روى مىدهد بخلاف آفت ديگران كه در ايشان نادر است پس غرض تنبيه ايشانست بر اين كه خود را از اين آفت نگاهدارند .\r\n\r\n3931 آفة الزّعماء ضعف السّياسة .\r\nآفت زعيمان سستى سياست است « زعيم » بزرگ قوم ورئيس ايشان را گويند و « سياست رعيت » چنانكه مكرّر مذكور شد امر ونهى ايشان است ومراد اين است كه آفت رؤساء وسركردگان اين است كه سستى كنند در تأديب قوم خود وامر ونهى ايشان ، « آفت‌بودن اين از براي ايشان » باعتبار اين است كه ترك امر بمعروف ونهى از منكر وسستى در آن از كسى كه قادر باشند بر آن سبب وزور ووبال أو مىگردد ، ويا باعتبار اين كه هر گاه سستى كنند در تأديب وامر ونهى ايشان ، باعث اين مىشود كه سر بپيچند از أطاعت وفرمانبردارى ايشان ، ورياست وسركردگى ايشان بتدريج فاسد وباطل گردد .\r\n\r\n3932 آفة الجند مخالفة القادة .\r\nآفت لشكرى مخالفت كردن سرداران است زيرا كه ظاهرست كه با وجود\r\n\r\n","description":"","footnote":"","page_name":" 103 ","page_number":111},
  {"content":"\r\n\r\nمخالفت سردار وفرمانبردن أو بر فرضى كه سبب بازخواست وعقوبت أو نگردد اتفاق ايشان بر امرى صورت نبندد وهر يك را انديشه ورأيي باشد مخالف يكديگر ، وبا وجود اين كارى نتوانند كرد وبزودى مقهور ومغلوب گردند .\r\n\r\n3933 آفة الرّياضة غلبة العادة .\r\nآفت رياست غلبه عادت است ، « رياضت » بمعنى رام كردن است ومراد اينست كه آفت ومانع رام كردن نفس وخوار نمودن آن اينست كه عادت اين كس به آن چه عادت بآن كرده باشد غلبه كند بر أو ونتواند ترك آن كند پس كسى كه خواهد نفس خود را رام كند وبطاعت وفرمانبردارى دارد بايد كه نگذارد كه عادت غلبه وتسلط بر أو داشته باشد .\r\n\r\n3934 آفة الرّعيّة مخالفة الّطاعة .\r\nآفت رعيت مخالفت فرمانبردارى است يعنى فرمانبردارى أمير وحاكم خود ، واين ظاهرست .\r\n\r\n3935 آفة الورع قلّة القناعة .\r\nآفت پرهيزگارى كمي قناعت است چه ظاهرست كه كمي قناعت باعث ارتكاب منهيات ومحرمات گردد وپرهيزگارى را فاسد وباطل گرداند .\r\n\r\n3936 آفة القضاة الّطمع .\r\nآفت قاضيان طمع است ، چه ظاهرست كه طمع باعث حيف وميل در حكم ايشان گردد وبر تقديرى كه سبب حيف وميلى نگردد أصل رشوه‌گرفتن در حكم هر چند موافق واقع شود از گناهان كبيره است بلكه در بعضي أحاديث وارد شده كه آن كفر بخداست يعنى بمنزله آنست .\r\n\r\n","description":"","footnote":"","page_name":" 104 ","page_number":112},
  {"content":"\r\n\r\n\r\n3937 آفة العدول قلّة الورع .\r\nآفت عادلان كمي پرهيزگارى است يعنى اين كه پرهيزگارى در اين كس قوى وثابت وراسخ نباشد چه هر گاه قوى نباشد عدالت أو زود فاسد گردد بارتكاب حرامى كه هوى وهوس أو را بر اين دارد .\r\n\r\n3938 آفة الشّجاع إضاعة الحزم .\r\nآفت شجاع ضايع كردن دورانديشى است چه ظاهرست كه هرگاه شجاع دور انديشى وصرفه كار خود را ملاحظه نكند زود بمهالك افتد بخلاف غير شجاع كه باعتبار جبنى كه دارد هر چند دور انديش نباشد خود را بمهالك نيازد .\r\n\r\n3939 آفة القوىّ استضعاف الخصم .\r\nآفت صاحب قوت وتوانائى ضعيف شمردن دشمن است ، چه هرگاه كسى دشمن را ضعيف شمارد رعايت لوازم حزم ودورانديشى نكند وبسيار باشد كه بسبب آن مقهور ومغلوب گردد بلكه اين معنى في نفسه از جانب حق تعالى سبب اين گردد كه مقهور ومغلوب شود تا قبح خود بيني بر أو ظاهر گردد .\r\n\r\n3940 آفة الحلم الذّل .\r\nآفت بردبارى خوارى است ، مراد اين است كه حلم مستحسن آن است كه سبب خوارى اين كس نگردد واما آنچه سبب خوارى گردد مثل تحمل دشنام وكتك از كسى با قدرت بر منع وزجر آن پس آن پسنديده نيست بلكه آفتى است از براي حلم كه هرگاه بآن مرتبه برسد حسن آن فاسد وباطل گردد وبلكه آن بىغيرتى باشد نه حلم وبردبارى پس أصل آن را فاسد گرداند .\r\n\r\n3941 آفة العطاء المطل .\r\nآفت بخشش پس انداختن است ، يعنى اين است كه در حال وجود قدرت\r\n\r\n","description":"","footnote":"","page_name":" 105 ","page_number":113},
  {"content":"\r\n\r\nبردادن آن ندهد ووعده بوقت ديگر كند زيرا كه چنين عطائي بسبب رنج وزحمتى كه أو را مىفرمايد فاسد وباطل است ، وممكن است كه مراد به « مطل » اين باشد كه پس اندازد وعده را كه كرده باشد يعنى از وقتي كه وعده كرده باشد پس اندازد ودر آن وقت بوقت ديگر اندازد ودر « آفت بودن اين » خفائى نيست .\r\n\r\n3942 آفة الاقتصاد البخل .\r\nآفت ميانه روى بخيلى است ، مراد اين است كه كسى كه خواهد كه در اخراجات ميانه‌روى كند كه نه اسراف كند ونه تنگ گيرى ، گاه هست كه غافل مىشود وكار أو ببخيلى منتهى مىشود وميانه روى أو فاسد وباطل مىگردد پس در ميانه روى كه امر بآن شده بايد كمال احتياط كرد كه ببخيلى منجر نگردد .\r\n\r\n3943 آفة الهيبة المزاح .\r\nآفت هيبت مزاح است ، يعنى مزاح كردن بسيار با مردم باعث اين مىشود كه هيبت وشكوه اين كس در نظر ايشان زايل يا كم گردد پس آن آفتى است از براي هيبت كه فاسد گرداند آن را .\r\n\r\n3944 آفة الطّلب عدم النّجاح .\r\nآفت طلب كردن فيروزى نيافتن است ، مراد اين است كه مفسده طلب كردن وخواستن از مردم اين است كه باعث اين مىشود كه صاحب آن فيروزى بحاجات خود نيابد ومطلب أو برنيايد ، زيرا كه حق تعالى كسى را كه متوسل بمردم شود وامىگذارد بايشان وغالب اين است كه محروم مىماند ، بخلاف كسى كه راه طلب از مردم بخود ندهد كه خداى عزّ وجلّ متكفل برآوردن حاجات أو گردد بر وجهي كه بايد فيروزى به آنها يابد .\r\n\r\n","description":"","footnote":"","page_name":" 106 ","page_number":114},
  {"content":"\r\n\r\n\r\n3945 آفة الملك ضعف الحماية .\r\nآفت پادشاهى ضعف حمايت است . يعنى سستى كردن در حمايت رعيت ودفع ظلم وتعدّى از ايشان ، يا در حمايت دشمنان يعنى دفع ومنع شرّ ايشان ، و « وجه آفت بودن هر يك از براي پادشاهى » ظاهر است ، زيرا كه پادشاهى كه حمايت رعيت نكند حق تعالى نيز حمايت أو نكند وپادشاهى أو بزودى زايل يا ضعيف وباطل گردد ، وهمچنين اگر در دفع دشمنان سستى كند بتدريج دشمنان قوى گردند ودست يابند بر ملك أو ، وبسا باشد كه بالكلية أو را مستأصل سازند .\r\n\r\n3946 آفة العهود قلّة الرّعاية .\r\nآفت پيمانها كمي رعايت است . مراد اين است كه عهدها وپيمانها را رعايت زياد بايد كرد واهتمام تمام در استحكام آنها بايد داشت و « كمي رعايت در آنها آفت است » يعنى بمنزله آفتى است كه چيزى را فاسد وباطل گرداند ، يا اين كه بتدريج منجر مىشود بشكستن آنها .\r\n\r\n3947 آفة النّقل كذب الرّواية .\r\nآفت نقل كردن دروغ بودن روايت است . مراد اين است كه « كذب » آفتى است كه بسيار عارض نقلها وحكايتها مىشود وكم است كه نقل وحكايت كند وتمام خصوصيات آن موافق واقع نقل شود وبهيچ وجه شائبه دروغى در آن نباشد پس تا ضرور نشود نقل وحكايت نبايد كرد وهرگاه ضرور شود بايد كمال اهتمام كرد كه بهيچ وجه تغيير وتحريفى در آن نشود وآميخته بدروغ نگردد .\r\n\r\n3948 آفة العلم ترك العمل به .\r\nآفت علم ترك عمل بآن است واين يا باعتبار اين است كه علمي كه عمل بآن نشود نفعي ندارد بلكه باعث زيادتى وزر ووبال گردد چنانكه مكرّر مذكور شد\r\n\r\n","description":"","footnote":"","page_name":" 107 ","page_number":115},
  {"content":"\r\n\r\nوآفتى زيادة از اين نمىباشد ، ويا باعتبار اين كه ترك عمل بعلم باعث زوال وارتحال آن گردد چنانكه در بعضي أحاديث وارد شده كه : علم وعمل همراهند با يكديگر وعلم آواز ميكند عمل را پس اگر أجابت كرد أو را خوب ، واگر نه رحلت ميكند از أو .\r\n\r\n3949 آفة العمل ترك الاخلاص .\r\nآفت عمل ترك اخلاص است ، يعنى اين كه خالص باشد از براي حق تعالى وآميخته بغرضى ديگر از ريا ومانند آن نباشد .\r\n\r\n3950 آفة الرّياسة الفخر .\r\nآفت رياست فخر است ، يعنى كسى كه رياست وسركردگى داشته باشد باعتبار علم يا صلاح با غير آن ، آفت أو اين است كه فخر كند بآن وسربلندى نمايد بسبب آن چه اين معنى سبب وزر ووبال أو گردد وبسا باشد كه باعث زوال آن رياست گردد .\r\n\r\n3951 آفة الجود الفقر .\r\nآفت جود وسخاوت فقر است ، يعنى اين است كه بسيار باشد كه سبب فقر وبىچيزى گردد پس صاحب جود بايد كه رعايت اين معنى بكند وبخشش أو بمرتبه نباشد كه خود را فقير وبىچيز گرداند ومحتاج بطلب وسؤال نمايد .\r\n\r\n3952 آفة العامّة العالم الفاجر .\r\nآفت عامه مردم عالم فاسق است ، زيرا كه عالمي كه فاسق باشد احكام نامشروع كند وآنها را رواج دهد وضرر آنها بعامه مردم است پس آفتى باشد عام از براي ايشان .\r\n\r\n3953 آفة العدل الظّالم القادر .\r\nآفت عدل ستمكار تواناست چه ظاهرست كه هرگاه در قومي ستمكارى باشد كه قادر وتوانا باشد بر آنچه خواهد وكسى را تسلطى بر أو نباشد كسى نتواند كه\r\n\r\n","description":"","footnote":"","page_name":" 108 ","page_number":116},
  {"content":"\r\n\r\nعدل كند در ميانه ايشان وايشان را بر آن دارد پس وجود أو آفتى است از براي عدل كه آن را فاسد وباطل گرداند .\r\n\r\n3954 آفة العمران جور السّلطان .\r\nآفت آبادانى ستم پادشاه است ، چه ظاهرست كه ستم پادشاهان بلاد آبادان را بزودى خراب گرداند ، پس آن آفتى است از براي آنها .\r\n\r\n3955 آفة القدرة منع الاحسان .\r\nآفت توانا شدن بازداشتن احسان است ، چه ظاهرست كه مردمان بندگان احسان‌اند پس احسان بايشان سبب تمكن واقتدار گردد ميانه ايشان ، ومنع احسان مانع از آن وسبب خلاف آن .\r\n\r\n3956 آفة اللبّ العجب .\r\nآفت عقل خود بيني است ، زيرا كه صاحب عجب وخود بيني عقل خود را كامل‌تر از ديگران داند وخود را محتاج بتعلم بلكه بتفكر وتأمل نيز نداند وبآن اعتبار در همان مرتبه كه دارد بماند وعقل وفهم أو ترقى نكند بلكه هر غلطى كه كند درست داند وخلاف آن را از كسى كه بشنود غلط شمارد پس بتدريج ذهن أو كج ومعوّج گردد وعقل وفهم أو فاسد وباطل شود .\r\n\r\n3957 آفة الحديث الكذب .\r\nآفت خبر دادن دروغ گفتن است ، اين همان مضمون « آفة النقل كذب الرّوايه » است كه چند فقره قبل از اين مذكور وشرح شد .\r\n\r\n3958 آفة الاعمال عجز العمّال .\r\nآفت عملها ناتوانى عمل كنندگان است ، چه ظاهرست كه هر گاه كار كننده\r\n\r\n","description":"","footnote":"","page_name":" 109 ","page_number":117},
  {"content":"\r\n\r\nكارى عاجز وناتوان باشد در آن ، كار أو فاسد وباطل باشد ، وغرض أزين اينست كه پادشاهان وفرمانفرمايان بايد كه هر عملي را بكسى بفرمايند كه كمال قدرت بر آن داشته باشد تا اين كه اعمال ايشان بر وجهي كه بايد بعمل تواند آمد .\r\n\r\n3959 آفة الآمال حضور الآجال .\r\nآفت اميدها رسيدن مرگ‌هاست ، مراد اينست كه اميدها وآرزوها از آدمي زايل وفاسد نگردد بلكه روز بروز در تزايد وتضاعف باشد تا اين كه مرگ در رسد وهمه را فاسد وباطل گرداند .\r\n\r\n3960 آفة الوفاء الغدر .\r\nآفت وفادارى بيوفائى است ، مراد اينست كه بيوفائى كسى با مردم سبب بيوفائى مردم مىشود با أو پس آفت وفادارى مردم با أو بيوفائى اوست با ايشان .\r\n\r\n3961 آفة الحزم فوت الامر .\r\nآفت دور انديشى فوت شدن كار است ، مراد اينست كه آفت دورانديشى اينست كه دورانديش گاه است كه آن قدر صبر ميكند وفكر وتأمل ميكند در كارى كه وقت آن كار فوت مىشود ودورانديشى أو فاسد وباطل مىگردد ، پس بايد كه دورانديش وقت را فوت نكند وهر قدر فكر وتأمل كه ميكند پيش از آن باشد كه وقت از دست برود .\r\n\r\n3962 آفة الأمانة الخيانة .\r\nآفت امانت خيانت است ، مراد اينست كه امانت نگاه داشتن آفتى ندارد بغير اين كه كسى خيانت كند در اين ، پس كسى كه راه خيانت بخود ندهد قبول امانت از براي أو آفتى ندارد بلكه قبول آن از كسى كه محتاج بسپردن آن باشد از جمله افراد احسانست وشرعاً وعقلًا مستحسن است .\r\n\r\n","description":"","footnote":"","page_name":" 110 ","page_number":118},
  {"content":"\r\n\r\n\r\n3963 آفة الفقهاء عدم الصّيانة .\r\nآفت فقها عدم صيانت است ، « فقها » جمع فقيه است و « فقيه » در اصطلاح داناى باحكام شرع است از روى اجتهاد نه تقليد . وممكن است كه مراد بآن در اينجا مطلق داناى به آنها باشد خواه از روى اجتهاد باشد وخواه بعنوان تقليد ، و « صيانت » بمعنى حفظ ونگهدارى است ومراد به « عدم صيانت » نگاه‌نداشتن خود است از ارتكاب مناهى ومنكرات ، واين معنى اگر چه آفتى است از براي همه كس نهايت چون گناه آن از براي فقها بيشترست وآفت ايشان منحصر در آنست بخلاف غير فقها زيرا كه ندانستن بعضي احكام نه بعنوان اجتهاد ونه بعنوان تقليد نيز از براي ايشان آفتى است وهمچنين ندانستن بعضي از آنها بعنوان اجتهاد از كسى كه رتبه آن داشته باشد پس بآن اعتبار آن را آفت فقها قرار داده‌اند .\r\n\r\n3964 آفة الجود التّبذير .\r\nآفت سخاوت تبذير است ، يعنى دهش زيادة از اندازه كه باسراف رسد مثل اين كه آن قدر بدهد كه خود را فقير ومحتاج بطلب گرداند پس صاحب جود وسخاوت بايد كه رعايت اين معنى كند وبخشش أو بمرتبه باشد كه باسراف نرسد .\r\n\r\n3965 آفة المعاش سوء التّدبير .\r\nآفت زندگانى بدى تدبير است ، « تدبير در كار » نظر كردن در عاقبت آنست ومراد اينست كه آفت زندگانى بدى تدبير طريق آنست مثل اين كه اجتناب از بديها نشود .\r\nيا اين كه در خرج ميانه روى نشود بلكه تنگ گيرى يا اسراف شود .\r\n\r\n3966 آفة الكلام الإطالة .\r\nآفت سخن دراز كردن آنست ، زيرا كه سخن هرگاه طول داده شود باعث ملالت مردم گردد وبآن اعتبار متوجه آن نمىشوند ولغو وفاسد مىگردد .\r\n\r\n","description":"","footnote":"","page_name":" 111 ","page_number":119},
  {"content":"\r\n\r\n\r\n3967 آفة العمل البطالة .\r\nآفت عمل بطالت است ، « بطالت » بمعنى بيكار شدن است ومراد اينست كه آفت عمل عادت كردن ببطالت وبيكارى است چه هر كه عادت بآن كند راحت طلب گردد وتا تواند مشغول اعمال نگردد وبهر چه مشغول گردد از براي اين كه زود فارغ گردد اهتمام در خوبى واستحكام آن نكند ، پس آدمي بايد كه راه بطالت وبيكارى بخود ندهد .\r\n\r\n3968 آفة النّجح الكسل .\r\nآفت فيروزى كاهلي است ، يعنى آفت فيروزى يافتن بمطالب وحاجات كاهليست وهر كه راه كاهلي بخود ندهد وسعى واهتمام در حاجات خود كند بأكثر آنها فيروزى يابد .\r\n\r\n3969 آفة الغنى البخل .\r\nآفت توانگرى بخيلى است ، يعنى آفت توانگرى اينست كه كسى با وجود آن بخيلى كند چه اين معنى باعث فساد دنيا وآخرت أو گردد ، وممكنست كه مراد اين باشد كه آفت توانگرى اينست كه غالب اينست كه توانگر بخيل گردد ودنيا وآخرت خود را فاسد كند ، وبر هر تقدير غرض اينست كه توانگر بايد كه احتراز از آن نمايد وراه آن بخود ندهد .\r\n\r\n3970 آفة الامل الاجل .\r\nآفت اميد مرگست اين همان مضمون « آفة الآمال حضور الآجال » است كه چند فقره از اين مذكور وشرح شد .\r\n\r\n3971 آفة الخير قرين السّوء .\r\nآفت خير همراه بدست زيرا كه آدمي بالطبع مايل وراغب بخو وخصلت\r\n\r\n","description":"","footnote":"","page_name":" 112 ","page_number":120},
  {"content":"\r\n\r\nرفيق وهمنشين خود است خصوصاً در بديها كه مقتضاى هوا وهوس نيز باشد پس هر چند كسى نيكوكار باشد همراه وهمنشين بد أو را بزودى از راه برد وچه خوب گفته‌اند :\r\n تا توانى ميگريز از يار بد * يار بد بدتر بود از مار بد\r\nمار بد تنها همى بر جان زند * يار بد بر جان وبر ايمان زند \r\n\r\n3972 آفة الاقتدار البغى والعتوّ .\r\nآفت اقتدار وتوانا شدن ستم واز حدّ گذشتن است ، زيرا كه صاحب اقتدار هرگاه ستمگر واز حدّ گذرنده باشد بزودى از مرتبه خود افتد وبعجز وخوارى گرفتار گردد .\r\n\r\n","description":"","footnote":"","page_name":" 113 ","page_number":121},
  {"content":"\r\n\r\n\r\n[ حرف الف بلفظ « إذا » 
  ]\r\n( از آنچه وارد شده از سخنان حكمت آميز حضرت أمير المؤمنين علي بن أبي طالب عليه السّلام در حرف الف بلفظ « إذا » كه بمعنى شرط است يعنى معلق ساختن أمرى بر أمرى مثل « إذا جاءك زيد فأكرمه » يعنى اگر بيايد ترا زيد پس اكرام كن أو را ، پس معلق شده امر باكرام أو بر آمدن أو .\r\nاز آن جمله است آنچه آن حضرت عليه السلام فرموده : )\r\n\r\n3973 إذا نطقت فاصدق .\r\nهرگاه گويا گردى پس راست بگو .\r\n\r\n3974 إذا ملكت فارفق .\r\nهرگاه مالك شوى پس نرمى كن يعنى با آنكه مالك آن شوى از بندگان ، وهمچنين پادشاه ومالك أمور هر قومي نسبت برعيت وآن قوم .\r\n\r\n3975 إذا أعطيت فاشكر .\r\nهرگاه عطا كرده شوى پس شكر كن .\r\n\r\n3976 إذا ابتليت فاصبر .\r\nهرگاه گرفتار شوى ببلائى پس صبر كن .\r\n\r\n3977 إذا عاتبت فاستبق .\r\nهرگاه عتاب كنى پس باقي بگذار ، « عتاب » بمعنى ملامت كردن وسرزنش نمودنست ومراد اينست كه هرگاه كسى را ملامت كنى ودرشتى كنى با أو بسبب گناهى كه نسبت بتو كرده باشد پس مبالغه زياد مكن در آن ، وراه دوستى وآشتى باقي بگذار گاه باشد كه محتاج شوى بآن .\r\n\r\n","description":"","footnote":"","page_name":" 114 ","page_number":122},
  {"content":"\r\n\r\n\r\n3978 إذا عاقبت فارفق .\r\nهرگاه عقاب كنى پس نرمى كن ، عقاب وعقوبت جزاى بد كسى را دادنست ومراد اينست كه هرگاه كسى نسبت بتو گناهى كرده باشد وجزاى آن را خواهى بدهى شدّت وسختى مكن در آن ، بلكه قدرى نرمى وهموارى كن در آن .\r\n\r\n3979 إذا أحببت فلا تكثر « 1 » .\r\nهرگاه دوستى كنى پس بسيار مكن ، يعنى با كسى كه دوستى كنى پر زياد مكن مثل اين كه همه اسرار خود را باو بگوئى ومبالغه در مدح وخوبى أو نزد مردم بكنى ، زيرا كه ممكنست كه يك وقتي بسبب بعضي أسباب دوستى ميانه شما بعداوت ودشمنى مبدّل شود وبسبب اطلاع أو بر اسرار تو ضرر رساند بتو ، وهمچنين بعد از مبالغه كه در مدح وخوبى أو كرده باشى نزد مردم خلاف آن را نتوانى گفت ومردم بنا بر آنچه از تو شنيده‌اند ترا در آن عداوت مقصر وگناهكار دانند .\r\n\r\n3980 إذا أبغضت فلا تهجر .\r\nهرگاه دشمن دارى پس مبر يعنى چنان دشمنى مكن كه بالكلية ببرى از أو وراه پيوند ودوستى نگذارى بسبب آنچه در فقره سابق سابق مذكور شد كه ممكنست كه يك وقتي محتاج شوى بدوستى باو .\r\n\r\n3981 إذا صنعت معروفا فاستره .\r\nهرگاه بكنى احسانى پس بپوشان آنرا تا اين كه آميخته بقصد ريا نگردد واظهار آن سبب خجالت وانفعال أو نشود .\r\n\r\n\r\n","description":"","footnote":"\r\n( 1 ) كذا بخط الشارح ( ره ) صريحا ، ودر أقرب الموارد گفته : « كثره ( من باب نصر ) كثرا غلبه في الكثرة » وصحيح آنست كه بضم تاء وكسر تاء خوانده شود از « اكثار » يعنى مضارع منهى از باب افعال .\r\n","page_name":" 115 ","page_number":123},
  {"content":"\r\n\r\n\r\n3982 إذا صنع إليك معروف فانشره .\r\nهرگاه كرده شود بسوى تو احسانى پس پهن كن آنرا يعنى شكر آن بكن بذكر آن ووصف صاحب آن بآن احسان .\r\n\r\n3983 إذا مدحت فاختصر .\r\nهرگاه مدح كنى پس اختصار كن ، زيرا كه مدح زياد كم است كه مشتمل بر گزاف نباشد وأيضا گاه باشد كه محتاج شوى بمذمت أو يا بشكوه از أو ، وآن از تو بعد از مدح زياد پر قبيح باشد .\r\n\r\n3984 إذا ذممت فاقتصر .\r\nهرگاه مذمت كنى پس اقتصار كن يعنى اكتفا كن باندكى وپر زياد مكن بسبب نظير آن دو وجه كه در فقره سابق مذكور شد .\r\n\r\n3985 إذا وعدت فانجز .\r\nهرگاه وعده كنى پس بجاى آور آنرا .\r\n\r\n3986 إذا أعطيت فأوجز « 1 » .\r\nهرگاه عطا كنى پس زود بده تا اين كه آميخته برنج وزحمت انتظار نگردد .\r\n\r\n3987 إذا عزمت فاستشر .\r\nهرگاه قصد كنى كارى را پس مشورت كن يعنى با دوستان وجمعى كه اعتماد بر رأى ايشان باشد .\r\n\r\n3988 إذا أمضيت فاستخر .\r\nهرگاه امضا كنى پس استخاره كن ، امضا بمعنى روان كردنست ، واستخاره\r\n\r\n\r\n","description":"","footnote":"\r\n( 1 ) در أقرب الموارد ضمن معاني « ( أوجز ) گفته : « أوجز العطية عجلها » .\r\n","page_name":" 116 ","page_number":124},
  {"content":"\r\n\r\nبمعنى طلب خير نمودن ، ومراد اينست كه هرگاه عزم جزم كنى بر روان كردن كارى يا شروع كنى در آن پس طلب خير كن از حق تعالى در آن وسؤال كن از خداى عزّ وجلّ كه آن خير باشد از براي تو ، وممكنست كه مراد بامضا نيز عزم كردن كارى باشد كه در فقره سابق مذكور شد ، ومراد باستخاره طلب خير از حق تعالى باشد باين معنى كه دعا كند كه در آن باب آنچه خير أو باشد پيش أو آرد اگر خير در كردن آن باشد چنان كند كه بكند ، واگر در نكردن آن باشد چنان كند كه نكند بخواندن دعاهائى كه نقل شده در اين باب يا غير آنها ، يا استخاره با حق تعالى بيكى از طرقي كه نقل شده از براي استنباط خوبى كردن كار يا بدى آن .\r\n\r\n3989 إذا حدّثت فاصدق .\r\nهرگاه خبر دهى پس راست بگو .\r\n\r\n3990 إذا ملكت فاعتق .\r\nهرگاه مالك شوى يعنى بنده را پس آزاد كن ، زيرا كه ثواب آن عظيم است چنانكه در أحاديث وارد شده كه هر كه آزاد كند بنده را آزاد كند خدا از أو بعوض هر عضوى يك عضوى از أو را از آتش .\r\n\r\n3991 إذا رزقت فانفق .\r\nهرگاه روزى داده شوى پس انفاق كن يعنى بخيلى مكن وصرف كن آن را در مصارف نيكو .\r\n\r\n3992 إذا جنيت فاعتذر .\r\nهرگاه گناهى بكنى نسبت بكسى پس عذر بخواه .\r\n\r\n3993 إذا جنى عليك فاغتفر .\r\nهرگاه كرده شود گناهى بر تو پس در گذر .\r\n\r\n","description":"","footnote":"","page_name":" 117 ","page_number":125},
  {"content":"\r\n\r\n\r\n3994 إذا عاقدت فاتمم .\r\nهرگاه ببندى پيمانى پس تمام كن .\r\n\r\n3995 إذا استنبت فاعزم .\r\nهرگاه نايب گردانيده شوى پس جهد كن ، مراد اينست كه هرگاه كسى ترا نايب كند در كارى ، چون آنرا متعهد شده بايد كه كمال جدّ وجهد كنى در آن ، بخلاف اين كه از براي خود بكنى كه اگر مساهله در آن بشود چندان ضررى ندارد مگر اين كه امر واجبي باشد .\r\n\r\n3996 إذا ولّيت فاعدل .\r\nهرگاه فرمانفرما گردى پس عدالت كن .\r\n\r\n3997 إذا ارتأيت فافعل .\r\nهرگاه نظر كنى پس بكن ، مراد اينست كه هيچ كارى را مكن تا نظر وتأمل نكنى در آن ، وهرگاه نظر وتأمل كنى وظاهر شود بر تو خيريت آن بكن .\r\n\r\n3998 إذا ائتمنت فلا تخن .\r\nهرگاه امانت سپرده شدى پس خيانت مكن .\r\n\r\n3999 إذا ائتمنت فلا تستخن .\r\nهرگاه امانت بسپارى پس نسبت مده بخيانت ، ممكنست كه مراد اين باشد كه امانت را بايد بكسى سپرد كه احتمال خيانت در أو نرود ، پس هرگاه امانت بكسى بسپارى أولى اينست كه هر چند خيانت كرده باشد اظهار خيانت أو نكنى تا قصور رأى وكاردانى تو ظاهر نشود ، وممكن است كه مراد بيان حكم شرعي باشد واين كه هرگاه امانت بكسى سپرده شود أو امين است وقول أو مسموع ، وبمجرّد\r\n\r\n","description":"","footnote":"","page_name":" 118 ","page_number":126},
  {"content":"\r\n\r\nاحتمال خيانت يا گمان آن أو را نسبت بخيانت نتوان داد مگر اين كه خيانت أو معلوم گردد .\r\n\r\n4000 إذا صنع إليك معروف فاذكر .\r\nهرگاه كرده شود بسوى تو احسانى پس ياد كن آن را يعنى اظهار آن بكن يا ياد كن آن را از براي تلافى آن ، وخصوصا در وقت احتياج صاحب آن باحسان تو .\r\n\r\n4001 إذا صنعت معروفا فانسه .\r\nهرگاه بكنى تو احسانى پس فراموش كن آن را يعنى اظهار آن مكن يا متوقع ومنتظر تلافى مباش تا اين كه خالص باشد از براي تو خداى عزّ وجلّ .\r\n\r\n4002 إذا رزقت فأوسع .\r\nهرگاه روزى داده شوى پس فراخى ده يعنى بر خود وعيال ودر بذل واحسان .\r\n\r\n4003 إذا حرمت فاقنع .\r\nهرگاه محروم باشى يعنى وسعى بتو داده نشده باشد پس قناعت كن به آن چه داده شده وتا توانى زياد بر آن خرج مكن تا محتاج بطلب ومانند آن نشوى .\r\n\r\n4004 إذا أطعمت فاشبع .\r\nهرگاه اطعام كنى كسى را پس سير گردان ، ممكن است كه مراد ظاهر آن باشد ، وممكن است كه مراد اين باشد كه بهر كه عطا كنى آن قدر عطا كن كه سير گردد واز فقر ودرويشى برآيد .\r\n\r\n4005 إذا تاكّد الإخاء سمج الثناء .\r\nهرگاه محكم شود برادرى زشت مىگردد ستايش ، يعنى مدح وثناى يكديگر كردن در برابر احسانى كه بيكديگر كنند يا در رقعه‌ها وكتابات كه بيكديگر\r\n\r\n","description":"","footnote":"","page_name":" 119 ","page_number":127},
  {"content":"\r\n\r\nنويسند زيرا كه هر يك از اينها ياد از بيگانگى مىدهد وهرگاه برادرى محكم باشد بايد طريقه اتحاد ويگانگى مسلوك نمود .\r\n\r\n4006 إذا آخيت فأكرم حقّ الإخاء .\r\nهرگاه برادر شوى پس گرامى دار حقّ برادرى را يعنى رعايت حقوق آن بر وجهي كه بايد بكن .\r\n\r\n4007 إذا حضرت الآجال افتضحت الآمال .\r\nهرگاه حاضر شود اجلها رسوا گردد اميدها ، يعنى ظاهر شود كه سعى از براي آنها لغو وبيحاصل بوده وسعى از براي آن سرا بايست كه پاينده وباقي است .\r\n\r\n4008 إذا بلغتم نهاية الآمال فاذكروا بغتات الآجال .\r\nهرگاه برسيد بنهايت اميدها پس ياد كنيد ناگاه رسيدنهاى مرگ‌ها را ، يعنى مغرور مشويد بآن وبسبب آن ظلم وطغيان وتكبر وسربلندى مكنيد ، ياد كنيد ناگاه رسيدن مرگ‌ها را تا مانع شود شما را از آنها . وممكن است كه مراد اين باشد كه اين علامت ونشان نزديكى مرگست بايد بعد از آن زيادة ياد آن كرد وسعى در تهيه أسباب آن سفر وتحصيل توشه از براي آن نمود .\r\n\r\n4009 إذا تغيّرت نيّة السّلطان تغيّر الزّمان .\r\nهرگاه تغير يابد نيت پادشاه تغير يابد روزگار ، مراد اينست كه حق تعالى از روى حكمت ومصلحت بسبب تغير نيت وقصد پادشاه أحوال روزگار را در مملكت أو تغيير دهد پس تا پادشاه عادل باشد توسعه وفراخى دهد وهرگاه قصد ظلم وستم كند بركات زمين وآسمان را در آن ملك كم كند وگرانى وتنگى فرستد ، وهمچنين اگر نيت پادشاه بر عكس اين تغير كند أحوال روزگار نيز برعكس اين تغير كند واين معنى بر عامه مردم نيز بتجربه معلوم شده ومؤكد ومؤيد اين بسيار بظهور\r\n\r\n","description":"","footnote":"","page_name":" 120 ","page_number":128},
  {"content":"\r\n\r\nرسيده چنانكه مشهورست كه پادشاهى را گذر بر در باغي انارستان افتاد خواهش آب أنار كرد وباغبان را فرمود كه : چند عدد أنار بياور وآب بگير أو دو عدد أنار چيد وآورد چون آب گرفت يك قدح بزرگ از آن پرشد پادشاه از شادابى آن انارها تعجب كرد واز قدر أنار حاصل آن باغ ومقدار خراج آن پرسيد باغبان هر دو را بعرض رسانيد در نظر پادشاه آن خراج بر آن باغ با آن مقدار أنار وبآن شادابى كم نمود ، قصد آن كرد كه بفرمايد كه خراج زياد بر آن قرار دهند ، روز ديگر نيز اتفاق افتاد كه از در آن باغ گذشت وباز باغبان را فرمود كه : أنار بياور وآب بگير باز باغبان دو عدد أنار مثل انارهاى روز پيش آورد وآب گرفت آب كمي از آنها حاصل شد پادشاه تعجب كرد واز وجه آن از باغبان پرسيد باغبان گفت : نمىدانم ، وجهي از براي من ظاهر نيست مگر اين كه قصد پادشاه تغيرى كرده باشد ، پادشاه چون اين را مشاهده كرد از آن قصدي كه كرده بود پشيمان شد وقرار بهمان خراج مقرّر داد روز ديگر نيز به آنجا رفت وأنار طلبيد حكايت بر نحو روز أول جارى شد دانست كه باغبان درست گفته وسرّ در آن تغير قصد ونيت أو بوده . وبر خرد خرده دان وجه حكمت ومصلحت در اين معنى ظاهرست چه هرگاه پادشاهان خردمند بر آن متنبه شوند باعث اين شود كه راغب بعدل شوند كه توسعه ايشان ورعيت هر دو در آن باشد وقصد ونيت ظلم وستم كه بزيان وخسران هر دو آئل گردد كم كنند .\r\nودر بعضي نسخه‌ها « فسد الزمان » بجاى « تغير الزمان » واقع شده وبنا بر اين ترجمهء آن بجاى « تغير يابد روزگار » اينست كه « فاسد گردد روزگار » ومراد تغير نيت پادشاه است از خوبى ببدى كه آن باعث فساد روزگار گردد چنانكه شرح شد .\r\n\r\n4010 إذا استشاط السّلطان تسلّط الشيطان .\r\nهرگاه سفاك گردد پادشاه تسلط يابد شيطان ، واين باعتبار اينست كه شيطان همواره در پى اينست كه فرصت يابد وكسى را در معصيتي اندازد تا پيروان أو بسيار\r\n\r\n","description":"","footnote":"","page_name":" 121 ","page_number":129},
  {"content":"\r\n\r\nوقبح عصيان أو كم گردد ، پس هرگاه پادشاه را بيند كه خشمناك شده بر كسى وقادر است بر آنچه خواهد از أنواع سياست أو وباندك وسوسه أو را بر ظلم وتعدى زياد مىتوان داشت مسلط مىشود بر أو وأو را بر آنها مىدارد وغرض أزين اين است كه پادشاهان در وقت خشم زيادة از ديگران بايد كه ضبط خود كنند وخود را نگاهدارند از فريب شيطان تا اين كه در معصيتي نيفتند .\r\n\r\n4011 إذا تمّ العقل نقص الكلام .\r\nهرگاه تمام شود عقل كم شود سخن گفتن ، زيرا كه عقل تمام كامل داند كه بر سخنى گاه هست كه مفسده مترتب مىشود كه آدمي در وقت گفتن أو غافل است از آن پس هرچند سخن كم گفته شود احتمال آن مفسده كمتر باشد ، وايضاً داند كه سخن بسيار باعث ملالت مردم وتنفر ايشان از صاحب آن ونسبت ايشان أو را به پرگوئى وهرزه درائى مىشود پس اجتناب از آن مىفرمايد .\r\n\r\n4012 إذا حللت باللّئام فاعتلل بالّصيام .\r\nهرگاه فرود آيى ببخيلان پس بهانه بجو بروزه دارى ، يعنى هرگاه وارد شوى بر ايشان در روز بر سر سفره ايشان يا در وقتي كه بحسب عرف بر گردن ايشان افتد كه تكليف چيزى خوردن بتو كنند بهانه بجو از براي اين كه چيز ايشان را نخورى باين كه بگوئى كه : روزه‌ام وممكن است كه اين در وقتي باشد كه روزه باشد وغرض اين باشد كه در وقتي كه بر بخيلان وارد شوى وروزه باشى هرچند روزه سنت باشد مىتوانى روزه را بهانه سازى وعذر بگويى ، يا اين كه بهتر اينست كه چنين كنى بخلاف غير بخيل كه أفضل آنست كه أو هرگاه دعوت كند افطار نمايد وعذر نگويد مگر اين كه روزه واجب باشد وبنا بر اين در اين كلام اشاره باشد باين كه آنچه وارد شده كه « ثواب افطار نمودن روزه سنت نزد دعوت برادر مؤمن بيشتر است از ثواب روزه بهفتاد برابر » در وقتي است كه أو بخيل نباشد ، واما در بخيلان كه مظنه عدم رضاى ايشان باشد\r\n\r\n","description":"","footnote":"","page_name":" 122 ","page_number":130},
  {"content":"\r\n\r\nدر باطن ، پس چنين نيست ، واين تحقيق بنا بر وجه مذكور بعيد نيست هرچند تصريح بآن در جاى ديگر بنظر نرسيده . وممكن است كه كلام شامل كسى هم باشد كه روزه نباشد نهايت تواند قصد روزه كرد باين كه پيش از بپيشين باشد ومنافى روزه از أو بعمل نيامده باشد پس قصد روزه كند از براي بهانه جستن بآن خواه روزه سنت قصد كند وخواه روزه واجب غير معينى مثل قضا وكفاره ونذر مطلق ، چه در همه آنها جايز است نيت روزه پيش از پيشين هرگاه منافى روزه بعمل نياورده باشد هر چند پيش عمداً قصد روزه نكرده باشد بلكه قصد افطار داشته باشد . وجمعى گفته‌اند كه در روزه سنت پيش از غروب هر وقت كه باشد مىتواند نيت روزه كرد هرگاه قبل از آن منافى روزه بعمل نيامده باشد ، واما روزه واجب معين مثل ماه رمضان يا نذر معين پس نيت آن بايد كه پيش از صبح يا مقارن آن بعمل آيد مگر اين كه فراموش كند پس در اين صورت هر وقت كه بياد أو بيايد بايد كه نيت كند تا پيشين واگر بياد أو نيايد تا پيشين روزه آن روز از أو فوت شود ونيت بعد از آن صحيح نباشد .\r\nوممكن است كه مراد اين باشد كه روزه را بهانه كن بعنوان توريه كه دروغى لازم نيايد وذكر خصوص روزه بر سبيل مثال باشد ومراد اين باشد كه بهانه بجو از براي چيزى نخوردن مثل اين كه چنين بنمائى بايشان كه روزه دارى .\r\nودر بعضي نسخه‌ها « بالقيام » بدل « بالصّيام » واقع شده وبنا بر اين معنى اينست كه بهانه بجو ببرخاستن يعنى بهانه بجو از براي چيزى نخوردن پيش ايشان باين كه برخيزى ، وممكن است كه باء بمعنى لام باشد ومعنى اين باشد كه بهانه بجوى از براي اين كه برخيزى ، وبنا بر اين ممكن است كه لئام همان بمعنى بخيلان باشد كه مذكور شد وممكن است كه بمعنى مطلق مردم پست مرتبه باشد وبرخاستن از پيش ايشان مطلقا سنت باشد نه از براي خصوص چيز ايشان را نخوردن .\r\n\r\n4013 إذا أنعمت بالنّعمة فقد قضيت شكرها .\r\nهرگاه انعام كنى بنعمت پس بتحقيق كه بجا آورى شكر آن را يعنى هرگاه\r\n\r\n","description":"","footnote":"","page_name":" 123 ","page_number":131},
  {"content":"\r\n\r\nحق تعالى بتو نعمتي دهد وتو آن را بديگرى دهى بهمان شكر آن نعمت بعمل آيد وشكر ديگر لازم نباشد .\r\n\r\n4014 إذا صبرت للمحنة فللت حدّها .\r\nهرگاه صبر كنى از براي محنت بشكنى تندى آن را ، واين باعتبار اين است كه از رنج وألم قلق واضطراب وآنچه لازمه آنست از فرياد ناله وبر خود زدن ومانند آنها فارغ گردد ، وهمچنين از شماتت دشمنان ، وهمچنين از نزول مصيبتى ديگر بسبب بي صبري چنانكه قبل از اين مكرّر مذكور شد كه بي صبري در مصيبت بسيار باشد كه منتج نزول مصيبتى ديگر باشد .\r\n\r\n4015 إذا اضرّت النّوافل بالفرائض فارفضوها .\r\nهرگاه ضرر رساند سنتيها بواجبها پس ترك كنيد آن سنتيها را يعنى هرگاه مشغول‌شدن امرى سنت ضرر رساند بكردن امرى واجب مثل اين كه باعث فوت وقت آن شود ، يا اين كه بعد از كردن آن سنتي قدرت بر كردن واجبي نداشته باشد پس ترك كنيد آن سنتيها را ، زيرا كه ترك آن سبب عقابي نشود وترك واجبي سبب عقاب گردد ، وممكن است كه ضرر رسانيدن شامل ضرر رسانيدن باعتبار كيفيتى نيز باشد هرچند باعث ترك بالكلية نشود مثل اين كه باعث اين شود كه در وقت فضيلت كرده نشود يا با اقبال قلب وخضوع وخشوع نشود .\r\n\r\n4016 إذا عقدتم على عزائم خير فامضوها .\r\nهرگاه عقد كنيد بر قصدهاى خير پس روان سازيد آنها را ، مراد بعقد كردن بر آنها بستن نيت آنهاست ، يا بستن عهد وپيمان بر آنها ، ومراد بروان كردن آنها بجاى آوردن آنهاست .\r\n\r\n4017 إذا طالت الصّحبة تاكّدت الحرمة .\r\n\r\n","description":"","footnote":"","page_name":" 124 ","page_number":132},
  {"content":"\r\n\r\nهرگاه دراز كشد صحبت محكم گردد حرمت ، يعنى رعايت حرمت كسى كه مصاحبت أو طول يافته باشد زيادة بايد كرد بسبب حقّ طول صحبت .\r\n\r\n4018 إذا كثرت القدرة قلّت الشّهوة .\r\nهرگاه بسيار شود توانائى كم گردد خواهش ، غرض بيان واقع است واين كه آدمي حريص است بر خواهش وآرزوى چيزى كه چندان قدرت بر آن نداشته باشد وهرگاه قدرت كامل بر چيزى داشته باشد پر خواهش آن نكند چنانكه غالب اين است كه با وجود كثرت مطعومات وزيادتى تكلفات اشتها كم گردد ، وهم چنين در بعضي مراتب ديگر .\r\n\r\n4019 إذا أملقتم فتاجروا اللّه بالصّدقة .\r\nهرگاه بي چيز شويد پس بازرگانى كنيد با خدا بصدقه دادن يعنى سودا كنيد با خداى عزّ وجلّ باين كه صدقه بدهيد در راه أو تا أو در عوض صاحب چيز گرداند شما را .\r\n\r\n4020 إذا علبت عليكم اهواؤكم اوردتكم موارد الهلكة .\r\nهرگاه غالب شود بر شما خواهشهاى شما وارد سازد شما را در جايگاههاى هلاكت ، مراد منع از پيروى هوا وهوس است واين كه آن باعث هلاكت اخروى گردد بلكه دنيوي نيز .\r\n\r\n4021 إذا فسدت النّية وقعت البليّة .\r\nهرگاه فاسد شود نيت واقع مىشود بلا ، ممكن است مراد نيت پادشاهان باشد چنانكه چند فقره قبل از اين مذكور شد كه فساد نيت پادشاه وقصد جور وظلم أو باعث فساد روزگار مىگردد ، وممكن است كه مراد فساد نيت هر كسى باشد واين كه از هر كس نيت وقصد بديها نسبت بمردم سبب افتادن أو در بلام گردد .\r\n\r\n","description":"","footnote":"","page_name":" 125 ","page_number":133},
  {"content":"\r\n\r\n\r\n4022 إذا حضرت المنيّة افتضحت الامنيّة .\r\nهرگاه حاضر شود مرگ رسوا مىگردد آرزو ، يعنى ظاهر مىشود كه همه اميدها وآرزوهاى دنيوي پوچ وباطل بوده وبعبث آدمي خود را گرفتار آنها داشته .\r\n\r\n4023 إذا رأيتم الخير فخذوا به .\r\nهرگاه ببينيد خير را پس فرا گيريد آن را يعنى هرگاه ببينيد كار خيرى را از كسى پس شما نيز پيروى أو كنيد در كردن مثل آن ، يا اين كه هرگاه انديشه كار خيرى كنيد پس بكنيد آن را .\r\n\r\n4024 إذا رأيتم الشّرّ فابعدوا عنه .\r\nهرگاه ببينيد كار بدى را پس دورى كنيد از آن ، يعنى ببينيد از كسى يا انديشه كنيد آن را .\r\n\r\n4025 إذا قلّ الخطاب كثر الصّواب .\r\nهرگاه كم شود سخن گفتن با مردم بسيار شود درست گفتن ، زيرا كسى كه سخن كم گويد آنچه گويد از روى تأمل وتدبّر تواند گفت پس خطا كم كند وكسى كه بسيار گويد بي تأمل وتدبّر گويد پس خطاى أو بسيار باشد .\r\n\r\n4026 إذا ازدحم الجواب نفى الصّواب .\r\nهرگاه انبوه گردد جواب دور كرده شود صواب ، يعنى راه درست ، وممكن است مراد اين باشد كه در كارها مشورت با مردم بسيار نبايد كرد ، زيرا كه هرگاه بسيار شدند غالب اين است كه رايهاى بسيار ديده شود وجوابهاى بسيار گفته شود كه صاحب مشورت بلكه همه ايشان حيران گردند ميانه آنها وراه راست ورأى درست بر ايشان پنهان ماند بلكه بايد كه با يك كس يا چند كسى عاقل دانا مشورت شود\r\n\r\n","description":"","footnote":"","page_name":" 126 ","page_number":134},
  {"content":"\r\n\r\nتا اين كه اتفاق كنند بر يك رأى ويك جواب ، يا اين كه اگر اختلافى كنند وجوابهاى مختلف گويند آن قدر بسيار نباشد كه سبب حيرت گردد واز ميانه آنها پى بصواب نتوان برد .\r\n\r\n4027 إذا خفت الخالق فررت اليه .\r\nهرگاه بترسى از آفريدگار مىگريزى بسوى أو ، زيرا كه كسى كه از أو بترسد سعى ميكند در أطاعت وفرمانبردارى أو ، وهمين گريختن است بسوى أو وپناه بردن است بسوى أو .\r\n\r\n4028 إذا خفت المخلوق فررت منه .\r\nهرگاه بترسى از آفريده شده مىگريزى از أو ، واين ظاهرست .\r\n\r\n4029 إذا قلّت الطّاعات كثرت السيّئات .\r\nهرگاه كم شود طاعات بسيار شود گناهان . مراد اين است كه بسيار كردن طاعات وعبادات باعث اين مىشود كه صاحب آن مرتكب معاصي وگناهان كم گردد وكم كردن آنها سبب اين مىشود كه مرتكب آنها بسيار گردد ، واين يا بالخاصيه است ويا باعتبار اين است كه هر چند كسى طاعات وعبادات بيشتر كند قرب ومنزلت أو نزد حق تعالى بيشتر گردد ولطف وعنايت حق تعالى در باره أو بيشتر ، وآن مانع شود أو را از كردن معاصي ، بخلاف كسى كه طاعات أو كم باشد چه توفيق ولطف حق تعالى نسبت باو كم گردد وواگذاشته شود باراده واختيار خود ، وظاهرست كه نفس در اين حال تابع هوا وهوس خود گردد وگناهان ومعاصي أو بسيار گردد .\r\nپوشيده نيست كه آنچه در قرآن مجيد فرموده‌اند كه :  اتْلُ ما أُوحِيَ إِلَيْكَ مِنَ الْكِتابِ وَأَقِمِ الصَّلاةَ إِنَّ  يعنى بر پاى دار نماز را بدرستى كه نماز نهى ميكند از فحشاء ومنكر بر اين معنى محمول مىتواند شد باين كه مراد اين باشد كه بر پاى داشتن نماز ومواظبت بر اداى آن در أوقات بحدود وآداب آن بالخاصيه يا باعتبار قرب\r\n\r\n","description":"","footnote":"","page_name":" 127 ","page_number":135},
  {"content":"\r\n\r\nومنزلتي كه بسبب آن حاصل مىشود ولطف وعنايتى كه حق تعالى را بصاحب آن ميباشد مانع شود از فحشاء ومنكر ، ومراد به [ فحشاء 
  ] صفات وافعال بسيار قبيح است يا مطلق صفات وافعال قبيحة يا خصوص بخل در اداى زكاة چنانكه بعضي از أهل لغت گفته اند وبه [ منكر 
  ] هر فعل بد حرام است يا هر بدى خواه از صفات باشد خواه از افعال ، پس ذكر آن بعد از فحشاء يا تخصيص بعد از تعميم است يا تعميم بعد از تخصيص يا تأكيدست ، وممكن است كه مراد بفحشاء صفات قبيحة باشد وبمنكر فعل بد .\r\n\r\n4030 إذا ظهرت الجنايات ارتفعت البركات .\r\nهرگاه ظاهر شود جنايتها برطرف مىشود بركتها يعنى بسيار شدن آنها باعث اين مىشود كه حق تعالى بركتها را از ميانه مردم برطرف كند ، ومراد بجنايتها مطلق گناهانست يا جنايتها كه مردم بر ديگران كنند مثل قتل ومانند آن ، ودر بعضي نسخه‌ها « الخيانات » بخاى نقطه‌دار است ، وبنا بر اين ترجمه اين است كه « ظاهر شود خيانتها » يعنى خيانت مردم در أموال مردم وساير حقوق ايشان برطرف مىشود بركتها .\r\n\r\n4031 إذا نزل القدر بطل الحذر .\r\nهرگاه فرود آيد قدر باطل شود حذر ، مراد اينست كه هرگاه تقدير حق تعالى شده باشد در نزول بلائي يا مصيبتى پس آن البتة واقع شود وحذر از آن بهيچ وجه سودى ندهد وچاره از براي رفع آن نتوان كرد پس آدمي در هر بلائي كه واقع شود نبايد كه مكدّر وغمگين باشد بگمان اين كه تقصير كرده در آن واگر چنان يا چنان كرده بود آن واقع نمىشد ، زيرا كه ممكن است كه از آنها باشد كه تقدير خدا بوقوع آن تعلق گرفته وحذر از آن ممكن نبوده .\r\n\r\n4032 إذا احبّ اللّه عبدا وعظه بالعبر .\r\nهرگاه دوست دارد خدا بنده را پند دهد أو را بعبرتها ، يعنى چنان كند كه أو\r\n\r\n","description":"","footnote":"","page_name":" 128 ","page_number":136},
  {"content":"\r\n\r\nپند گيرد از عبرتها مثل اين كه از تغيرات وتبدلات دنيا عبرت گيرد وپند يابد كه آن را بقائى از براي كسى نباشد پس حريص در آن نبايد بود ، وهمچنين از بلاها كه بر ستمكاران نازل شود ودر اندك وقتي ايشان را از بيخ بر كند ومستأصل نمايد عبرت گيرد واجتناب كند از ظلم وستم ، وهمچنين مانند اين عبرتها .\r\n\r\n4033 إذا ملك الأراذل هلك الأفاضل .\r\nهرگاه مالك شوند أراذل هلاك گردند أفاضل ، « أراذل » مردم پست مرتبه خسيس‌اند ، و « أفاضل » مقابل آنها ، وظاهرست كه أراذل هرگاه صاحب اختيار ومالك زمام أمور گردند رغبت كنند در تربيت وترقى فرمودن أمثال خود از مردم ، ورعايت أفاضل نكنند ، بلكه سعى كنند در اذيت وآزار ايشان ، پس ايشان باين سبب فاسد وتباه گردند .\r\n\r\n4034 إذا ساد السفل خاب الامل .\r\nهرگاه مهتر گردند مردم پست مرتبه نوميد گردد اميد يعنى قطع اميد از ايشان بايد كرد وطمع خيرى از ايشان نبايد داشت .\r\n\r\n4035 إذا استولى اللّئام اضطهد الكرام .\r\nهرگاه مستولى گردند لئيمان مقهور ومغلوب گردند كريمان ، « لئيم » بمعنى بخيل است وهر شخص پست مرتبه ، و « كريم » مقابل آنست بهر يك از دو معنى ، وظاهرست كه استيلاى لئيمان يعنى تسلط يافتن وصاحب حكم گشتن ايشان به هر يك از دو معنى باعث مقهور ومغلوب گشتن كريمان است بمعنى مقابل آن .\r\n\r\n4036 إذا فسد الزّمان ساد اللّئام .\r\nهرگاه فاسد وتباه گردد روزگار بزرگ ومهتر گردند لئيمان يعنى بخيلان يا مردم پست مرتبه چنانكه در فقره سابق مذكور شد .\r\n\r\n","description":"","footnote":"","page_name":" 129 ","page_number":137},
  {"content":"\r\n\r\n\r\n4037 إذا حلّت المقادير بطلت التّدابير .\r\nهرگاه فرود آيد تقديرهاى حق تعالى باطل شود تدبيرها ، يعنى هيچ چاره وتدبير از براي رفع آن نتواند كرد واين همان مضمون « إذا نزل القدر بطل الحذر » است كه چند فقره قبل از اين مذكور وشرح شد .\r\n\r\n4038 إذا قلّت المقدرة كثر التعلل بالمعاذير .\r\nهرگاه كم شود مقدرت بسيار شود بهانه جوئى بعذرها ، « مقدرت » بفتح ميم وسكون قاف وضمّ دال وفتح آن وكسر آن بمعنى توانگريست وبمعنى قوّت وتوانايى ، ومراد اين است كه هرگاه توانگرى كسى يا توانايى أو كم باشد بسيار مىشود بهانه جستن أو در ترك جود وبخشش وندادن چيزى كه از أو طلب شود بعذرها يعنى حال خود را اظهار نمىكند وعذرها از براي آن مىگويد كه أو را بسبب آنها معذور دارند وغرض اينست كه هرگاه كسى را ببينيد كه از براي اين معنى عذرى گويد هر چند بحسب ظاهر عذر أو موجه نباشد أو را معذور داريد وملامت مكنيد گاه باشد كه از راه كمي مقدرت أو باشد ونخواهد كه آن را بر مردم ظاهر كند پس متوسل شود بعذرهاى ديگر ، وممكن است كه غرض مذمت كمي مقدرت واين كه آدمي با آن محتاج مىشود ببهانه جستن بعذرها ، پس كسى كه مقدرت أو كم نباشد بايد كه شكر آن بكند وغنيمت داند آن را . وممكن است كه مراد اين باشد كه هرگاه مقدرت كسى كم باشد بسيار مىشود از براي أو توسل بعذرها يعنى بسيار شود راههاى عذر از براي أو كه حق تعالى أو را بسبب آنها از تقصير در بعضي تكاليف معذور دارد ومؤاخذه ننمايد بخلاف كسى كه مقدرت أو كم نباشد كه از براي أو راه عذرى در تقصيري كه كند نماند .\r\n\r\n4039 إذا ابيضّ اسودك مات أطيبك .\r\n\r\n","description":"","footnote":"","page_name":" 130 ","page_number":138},
  {"content":"\r\n\r\nهرگاه سفيد شود موى سياه تو بميرد لذيذترين تو يعنى لذيذترين زندگانى تو ، مراد اينست كه لذّت عيش وزندگانى در مدّتى است كه موى اين كس سياه است وبعد از اين كه سفيد شد چندان لذتى در آن نمىماند پس آدمي در آن مدت كه زندگانى را لذتى باشد واز روى نشاط نفس واقبال قلب بطاعات وعبادات تواند پرداخت بايد كه به آنها بپردازد كه بعد از آن ديگر بر أو آنها دشوار گردد ونشاط وحضور قلبي در آنها نماند .\r\n\r\n4040 إذا رايت اللّه سبحانه يؤنسك بذكره فقد احبّك .\r\nهرگاه ببينى خداى سبحانه را كه انس وآرام مىدهد ترا بذكر أو پس بتحقيق كه دوست داشته ترا ، يعنى اين معنى نشان اينست كه حق تعالى ترا دوست داشته پس شكر آن بايد كرد .\r\n\r\n4041 إذا رايت اللّه يؤنسك بخلقه ويوحشك من ذكره فقد أبغضك .\r\nهرگاه ببينى خدا را كه انس وآرام مىدهد ترا بخلق خود ، ووحشت ورم مىدهد از ذكر أو ، پس بتحقيق كه دشمن داشته ترا ، يعنى اين معنى نشان اينست كه حق تعالى ترا دشمن دارد وظاهرست كه دوستى ودشمنى حق تعالى با خلق نيست مگر باعتبار خوبى وبدى ايشان ، پس كسى كه در خود نعوذ باللّه علامت دشمنى حق تعالى را با أو يابد خواهد دانست كه آن باعتبار بدى اوست پس بايد كه سعى كند در ازاله آنچه در خود يابد از أسباب آن از صفات ذميمه يا افعال وتروك ناشايست تا اين كه حق تعالى با أو دوست گردد .\r\n\r\n4042 إذا أحببت السّلامة فاجتنب مصاحبة الجهول .\r\nهرگاه دوست دارى سلامتى را پس اجتناب كن از مصاحبت نادان ، مراد اينست كه مصاحبت نادان آدمي را سالم نگذارد وببلا اندازد در دنيا يا در آخرت يا هر دو ، پس كسى كه سلامتى خواهد بايد كه اجتناب كند از آن .\r\n\r\n","description":"","footnote":"","page_name":" 131 ","page_number":139},
  {"content":"\r\n\r\n\r\n4043 إذا قلّت العقول كثر الفضول .\r\nهرگاه كم شود عقلها بسيار مىشود فضول يعنى مشغول شونده بچيزى كه بكار أو نيايد يا زيادتيها يعنى زيادة گوئيها وزيادة رويها .\r\n\r\n4044 إذا رايت عالما فكن له خادما .\r\nهرگاه ببينى عالمي را پس باش از براي أو خادم .\r\n\r\n4045 إذا قارفت ذنبا فكن عليه نادما .\r\nهرگاه بكنى گناهى را پس باش بر آن پشيمان ونادم .\r\n\r\n4046 إذا رايت اللّه سبحانه يتابع عليك البلاء فقد ايقظك .\r\nهرگاه ببينى خداى سبحانه را كه پى در پى وارد مىسازد بر تو بلا پس بتحقيق كه بيدار ميكند ترا ، يعنى غرض از آن اينست كه بيدار گردى وآگاه شوى كه آن بسبب گناهى چند است كه بسبب آنها مستحقّ آن بلاها گردى ، يا اين كه بسبب آنها بياد خدا باشى واز أو غافل نگردى ، يا اين كه آنها را نمونهء بلاهاى اخروى دانى واز آنها بر وجهي كه شايد وبايد حذر نمائى .\r\n\r\n4047 إذا رأيت اللّه سبحانه يتابع عليك النّعم مع المعاصي فهو - استدراج لك .\r\nهرگاه ببينى خداى سبحانه را كه پى در پى مىفرستد بر تو نعمتها با وجود گناهان پس آن استدراج است از براي تو ، يعنى اين معنى از راه لطف وشفقت بر تو نيست بلكه از راه اينست كه بسبب كمال بديهاى تو ترا از نظر لطف وعنايت خود انداخته وترا قابل آن نمىداند كه بلائي پيش تو فرستد كه باعث آگاهى وبازگشت تو گردد پس منع نعمتهاى خود از تو نكند وترا در عصيان وطغيان تو\r\n\r\n","description":"","footnote":"","page_name":" 132 ","page_number":140},
  {"content":"\r\n\r\nگذارد تا عاقبت ترا بعذاب عظيم وعقاب وخيم گرفتار نمايد ، پس كسى كه حال خود را چنين بيند بايد كه بآن مغرور نشود وآن را از راه لطف خدا باو وگذشتن از گناهان أو نداند بلكه حذر از آن نمايد وكمال سعى در توبه وبازگشت نمايد تا اين كه خود را مستحقّ نظر عنايت حق تعالى گرداند .\r\n\r\n4048 إذا تفقّه الرفيع تواضع .\r\nهرگاه فقيه شود شخص بلند مرتبه تواضع وفروتنى كند يعنى در درگاه حق تعالى وبا خلق نيز ، زيرا كه فقيه حسن تواضع ونيكوئى عاقبت آن را وقبح تكبر وبدى عاقبت آن را داند ، پس يقين كه اختيار تواضع كند نه تكبر ، ومراد به « فقيه » داناست يا بسيار دانا يا داناى باحكام شرعيه .\r\n\r\n4049 إذا تفقّه الوضيع ترفّع .\r\nهرگاه فقيه شود شخص پست مرتبه بلندمرتبه گردد زيرا كه اشرف أسباب بلندى مرتبه نزد خدا وخلق علم است ، پس هرگاه حاصل شود از براي كسى هر چند پست مرتبه باشد بلند مرتبه گردد نزد خدا وخلق .\r\n\r\n4050 إذا قام أحدكم إلى الصّلوة فليصلّ صلاة مودع .\r\nهرگاه بايستد احدى از شما بسوى نماز پس بايد كه نماز كند نماز كسى كه وداع كند يعنى بايد كه نماز هر كس از شما مانند نماز كسى باشد كه وداع كند از نماز يعنى داند كه نماز آخر اوست وتا نماز ديگر نخواهد ماند پس چنانكه أو در آن نماز كمال رعايت حدود وآداب آن واز روى نهايت خضوع وخشوع ميكند پس هركس از شما بايد كه هر نمازى را چنين بكند ، زيرا كه نمازى كه چنين نباشد اجر وثواب آن ناقص است با آنكه در هر نمازى احتمال اين هست كه نماز آخر اين كس باشد وباقي نماند از براي نماز ديگر ، پس رعايتى كه در آن نماز ميكند خوبست كه در آن كند .\r\n\r\n","description":"","footnote":"","page_name":" 133 ","page_number":141},
  {"content":"\r\n\r\n\r\n4051 إذا أردت ان تطاع فاسئل ما يستطاع .\r\nهرگاه خواهى كه أطاعت كرده شوى پس سؤال كن آنچه را استطاعت آن باشد ممكن است خطاب بحكام وامرا باشد ومراد اين باشد كه اگر خواهيد كه رعايا خوب أطاعت شما بكنند پس طلب مكنيد از ايشان مگر كارى چند را كه استطاعت آن داشته باشند وتكاليف شاقه دشوار بايشان مكنيد ولفظ سؤال كه موضوع است از براي طلب أدنى از أعلى اشاره باين كه طلب آنچه را كه استطاعت آن دارند نفرمايد كه بعنوان سؤال باشد وبمنزله طلب أدنى از أعلى نه بطريق امر وفرمان وظاهرست كه سلوك امرا وحكام با رعيت بر اين دستور باعث اين مىشود كه ايشان بدل وجان أطاعت أو كنند وفرمان أو برند ، وممكن است كه خطاب بجمعى باشد كه از مردم طلب حاجات كنند وغرض نصيحت ايشان باشد باين كه اگر خواهيد كه أطاعت كرده شويد يعنى حاجت شما برآورده شود وردّ نشود پس سؤال كنيد آنچه را استطاعت آن باشد يعنى آن كسى كه سؤال از أو مىشود بآسانى قادر بر آن باشد ودشوار بر أو نباشد وبنا بر اين مراد مجرّد دلالت بر اينست كه اگر خواهيد كه مطالب شما ردّ نشود تكليف شاقّ بكسى مكنيد كه غالب اينست كه برآورده نمىشود وردّ مىشود نه اين كه غير شاقّ البتة ردّ نمىشود ، وممكن است كه اگر كسى التزام اين كند كه هرگز تكليف شاقّ بكسى نكند ومواظبت بر اين معنى نمايد آنچه سؤال كند هرگز ردّ نشود واللّه تعالى يعلم ، وپوشيده نيست كه بنا بر معنى دوم در لفظ [ تطاع 
  ] ارتكاب تكلفى بايد چنانكه در هر دو معنى در لفظ « يستطاع » .\r\n\r\n4052 إذا حسن الخلق لطف النطق .\r\nهرگاه نيكو باشد خو نرم باشد گفتگو پس كسى كه سخن درشت گويد نشان بد خوئى اوست .\r\n\r\n4053 إذا قويت الأمانة كثر الصدق .\r\n\r\n","description":"","footnote":"","page_name":" 134 ","page_number":142},
  {"content":"\r\n\r\nهرگاه قوى گردد امانت بسيار گردد راستى ، يعنى كسى كه امانت أو قوى باشد وضعيف نباشد راستگوئى أو بسيار باشد ودروغ نگويد مگر كم ، زيرا كه دروغ نيز نوعي است از خيانت .\r\n\r\n4054 إذا كمل العقل نقصت الشهوة .\r\nهرگاه كامل باشد عقل ناقص گردد خواهش وآرزو ، زيرا كه عقل كامل داند كه أكثر خواهشها وآرزوها باعث زيان وخسرانست در دنيا وآخرت .\r\n\r\n4055 إذا تباعدت المصيبة قربت السلوة .\r\nهرگاه دور شود مصيبت نزديك گردد سلوه ، سلوه بفتح سين وضمّ آن فراموشى مصيبت است وهموار شدن ألم آن وغرض تسلى فرمودن در مصيبتهاست وبيان اين كه ألم ووجع آن را پر بقائى نباشد اندك زماني كه بگذرد ساكن گردد وگويا فراموش شود پس بسبب آن اندوه وحزن زياد بخود راه ندهيد .\r\n\r\n4056 إذا طلبت العزّ فاطلبه بالطاعة .\r\nهرگاه طلب كنى عزّت را پس طلب كن آن را بطاعت يعنى فرمانبردارى حق تعالى ، چه ظاهرست كه سبب عزّت در دنيا وآخرت گردد .\r\n\r\n4057 إذا طلبت الغنى فاطلبه بالقناعة .\r\nهرگاه طلب كنى توانگرى را پس طلب كن آن را بقناعت كردن ، زيرا كه كسى را كه قناعت وسازگارى باشد به آن چه ميسر باشد أو را بىنياز گردد از أكثر حاجتها وطلبها وتوانگريى زيادة بر آن نباشد چنانچه گفته‌اند : « هر كه قانع شد بخشگ وتر شه بحر وبرست » .\r\n\r\n4058 إذا لم يكن ما تريد فارد ما يكون .\r\n\r\n","description":"","footnote":"","page_name":" 135 ","page_number":143},
  {"content":"\r\n\r\nهرگاه نباشد آنچه مىخواهى پس بخواه آنچه را ميباشد . مراد تحريص بر قناعت است واين كه هرگاه آنچه مىخواهى نباشد ضرور نيست زحمت وتعب كشيدن در تحصيل آن ، بخواه آنچه را باشد وراضى شو بآن تا فارغ شوى از زحمت وتعب ، وعزيز گردى در دنيا وآخرت .\r\n\r\n4059 إذا ظهرت الريبة ساءت الظّنون .\r\nهرگاه ظاهر شود تهمت بد گردد گمانها ، مراد اينست كه آدمي نبايد كه كارى كند كه معرض تهمت باشد ، زيرا كه همين كه چنين امرى از كسى ظاهر شد مردم بد گمان شوند باو وخفيف وذليل گردد هر چند أو در واقع برى باشد از آنچه متهم مىشود بآن .\r\n\r\n4060 إذا لم يكن ما تريد فلا تبل كيف كنت .\r\nهرگاه نباشد آنچه مىخواهى پس باك مدار كه چگونه باشى يعنى راضى وخشنود شو بهر وضع كه باشى وباك مدار از آن تا فارغ شوى از زحمت وتعب وغم واندوه وبلند گردد مرتبه تو در دنيا وآخرت .\r\n\r\n4061 إذا غلبت على الكلام فايّاك ان تغلب على السّكوت .\r\nهرگاه مغلوب گردى بر سخن گفتن پس بپرهيز از اين كه مغلوب گردى بر خاموشى ، مراد اينست كه هرگاه دانى كه در سخن گفتن مغلوب مىگردى وعاجز مىشوى پس خاموشى گزين وبپرهيز از اين كه مغلوب گردى بر خاموشى وغلبه كنند بر تو ونگذارند كه خاموش باشى ، يا اين كه هر گاه مغلوب گردى بر كلام وغلبه كند ديگرى بر تو پس بپرهيز از اين كه خاموش نگردى وتعصب وحميت غلبه كند بر تو وترا بر اين دارد كه باز سخن گوئى وجدل كنى ومكابره نمائى وترا بسخن آورند تا عاجز ومغلوب كنند ، وممكن است كه مراد ترغيب بر خاموشى باشد\r\n\r\n","description":"","footnote":"","page_name":" 136 ","page_number":144},
  {"content":"\r\n\r\nمطلقا واين كه هرگاه تو مغلوب گردى از ديگران بر سخن گفتن يعنى اگر ديگرى بيش از تو سخن گويد سهل است گو چنين باش پس تو بپرهيز از اين كه مغلوب گردى بر خاموشى يعنى در خاموشى كسى غلبه كند بر تو وخاموشى أو زيادة باشد بر خاموشى تو ، وبنا بر اين معنى اگر چه مناسب اين بوده كه تعبير از شرط بلفظ « ان » شود كه در مقام شكّ استعمال مىشود نه لفظ « إذا » كه دلالت ميكند بر تحقق ووقوع ، نهايت ممكن است كه تعبير به « إذا » اشاره باشد باين كه مغلوبيت در كلام بايد كه واقع شود ومتحقق گردد نهايت از مغلوبيت در خاموشى پرهيز بايد نمود .\r\n\r\n4062 إذا كثرت ذنوب الصّديق قلّ السّرور به .\r\nهرگاه بسيار شود گناهان دوست كم مىشود شادمانى باو ، مراد اينست كه كسى كه صديق ودوست كسى باشد وخواهد كه أو از أو شادمان باشد بايد كه تقصير وگناه بسيار نسبت باو نكند واگر نه كم گردد شادمان أو باو ، وصداقت زايل گردد چه صديق كسى در حقيقت آنست كه أو از أو بغايت شادمان باشد .\r\n\r\n4063 إذا أبصرت العين الشّهوة عمى القلب عن العاقبة .\r\nهرگاه ببيند چشم شهوت را يعنى چيزى را كه خواهش وهوس آن باشد كور گردد دل از عاقبت ، يعنى از نظر در عاقبت آن وتأمل در عذاب وعقاب يا مفاسد ديگر كه بر آن مترتب گردد پس آدمي بقدر مقدور بايد كه چشم خود را نگاهدارد از نظر در آنچه خواهش آن كند .\r\n\r\n4064 إذا قصرت يدك عن المكافاة فاطل لسانك بالشّكر .\r\nهرگاه كوتاه باشد دست تو از مكافات پس دراز كن زبان خود را بشكر ، يعنى هرگاه كسى احسانى بتو بكند وعاجز باشى از اين كه در عوض آن تو نيز احسانى باو بكنى پس دراز كن زبان خود را بشكر أو وذكر جميل أو كه اين نيز نوعي از تلافى است .\r\n\r\n","description":"","footnote":"","page_name":" 137 ","page_number":145},
  {"content":"\r\n\r\n\r\n4065 إذا نزلت بك النعمة فاجعل قراها الشّكر .\r\nهرگاه فرود آيد بتو نعمت پس بگردان مهمانى آن را شكر ، در اين كلام معجز نظام اشاره لطيفى است باين كه نعمت بهر كه فرود آيد بمنزله مهمانى است وچند روزى مهمان أو خواهد بود ومهمانى آن اين است كه شكر آن بجاى آورده شود .\r\n\r\n4066 إذا احبّ اللّه عبدا الهمه حسن العبادة .\r\nهرگاه دوست دارد خدا بنده را در دل أو اندازد نيكوئى عبادت را يعنى اين كه أو را عبادت نيكو كند ودوستى خدا بنده را چنانچه قبل از اين مذكور شد باعتبار خوبى صفات وافعال اوست ومراد اينست كه هرگاه كسى آن قدر خوبى داشته باشد كه حق تعالى أو را بسبب آن دوست دارد در دل أو اندازد كه أو را عبادت نيكو كند وروز بروز خوبى أو زيادة گردد واجر وثواب أو در ترقى باشد .\r\n\r\n4067 إذا اقترن العزم بالحزم كملت السّعادة .\r\nهرگاه همراه شد عزم كسى با دورانديشى كامل گردد نيكبختى . يعنى نيكبختى تمام اينست كه آدمي هر عزم وقصد أو مقارن دورانديشى باشد يعنى عزم هرچه كند عاقبت آن را انديشه كند وهرگاه صلاح در آن داند ومفسده در آن نيابد آن را بعمل آورد .\r\n\r\n4068 إذا رايت مظلوما فاعنه على الظّالم .\r\nهرگاه ببينى ستمديده را پس يارى كن أو را بر ستمكار يعنى حقّ أو را از ستمكار بگير وتلافى أو به آن چه جزاى ستم أو باشد بكن .\r\n\r\n4069 إذا رغبت في المكارم فاجتنب المحارم .\r\nهرگاه رغبت كنى در مكرمتها پس اجتناب كن از حرامها ، « مكرمت بفتح ميم\r\n\r\n","description":"","footnote":"","page_name":" 138 ","page_number":146},
  {"content":"\r\n\r\nوسكون كاف وضمّ راء وفتح ميم دويم بمعنى گرامى بودن وصفت وخصلت نيكوست ، ومراد اين است كه اگر خواهى كه همه مكرمتها از براي تو حاصل باشد پس دورى گزين از همه حرامها يعنى هيچ فعل حرامى مكن وهيچ ترك واجبي هم مكن زيرا كه آن نيز حرام است وظاهرست كه هركه چنين باشد همه مكرمتها از براي أو حاصل باشد .\r\n\r\n4070 إذا كان البقاء لا يوجد فالنّعيم زائل .\r\nهرگاه باقي بودن يافت نشود پس نعمت زايل شونده است ، مراد اين است كه هرگاه آدمي در دنيا هميشه باقي نماند ودرين شكى نباشد پس نعمتهاى دنيا هر چند با أو بماند واز راه ديگر زايل نشود عاقبت بمرگ أو خود البتة زايل گردد وهرگاه چنين باشد پس قابل اين نباشد كه كسى حريص باشد بر آن ، وتكاهل وتقصير نمايد در تحصيل نعمتهاى اخروى كه پاينده ومستدام باشد وبهيچ وجه زوال وفنا را به آنها راهى نباشد .\r\n\r\n4071 إذا كان القدر لا يردّ فالاحتراس باطل .\r\nهرگاه بوده باشد اين كه تقدير خدا بر نمىگردد پس نگاهدارى نمودن باطل است ، زيرا كه آنچه مقدّر شده از براي هر كس البتة بعمل آيد وهر چند أو يا غير أو مبالغه نمايد در حفظ وحراست أو سودى ندهد ، وقبل از اين مذكور شد كه تقديرات خداى عزّ وجلّ بر دو وجه است ، يكى تقديرات حقيقي است كه ديگر در آنها تغيير وتبديل بهيچ وجه راه ندارد ، ويكى تقديراتى است كه تقدير شده مشروط بوجود امرى يا بعدم مانعى ، پس اگر آن امر موجود نشود يا آن مانع بوجود آيد تغيير يابد مثل اين كه تقدير شده باشد كه اگر زيد زهر بخورد هر وقت كه بخورد هلاك گردد واگر نخورد فلان قدر عمر كند ، يا اين كه عمر أو فلان قدر باشد بشرط اين كه در بلدي باشد كه خوش هوا باشد پس اگر در بلدي توّطن كند كه بد هوا باشد تواند\r\n\r\n","description":"","footnote":"","page_name":" 139 ","page_number":147},
  {"content":"\r\n\r\nبود كه بآن عمر نرسد ، يا بشرط اين كه خود را بمغيرات معتاد نسازد پس اگر به آنها معتاد نمايد كمتر از آن گردد ، وهمچنين در نظاير اين شرط ، وبنا بر اين حفظها وحراستها از براي دفع تقديرات مشروط سود تواند داد واين است كه در شرع أقدس نهى شده از انداختن نفس در تهلكه وترك تقيه وأمثال آنها وامر شده بدفع بلاها بدعا وتصدّق ومانند آنها ، ووارد شده كه آنها عمر را زياد كنند ، وقطع صله رحم ومانند آن عمر را كم كنند ، پس اين كلام اگر از آن حضرت صلوات اللّه وسلامه عليه باشد بايد كه حمل شود بر اين كه حراست ونگاهدارى در تقديرات حتمي باطل است وسودى ندارد نه اين كه مطلقا نفعي ندارد وباطل محض است واللّه يعلم .\r\n\r\n4072 إذا استخلص اللّه عبدا الهمه الديانة .\r\nهرگاه مخصوص گرداند خدا بنده را در دل أو اندازد ديندارى را ، مراد بمخصوص گردانيدن أو اين است كه أو را از بندگان خاصّ ومقرّبان درگاه خود نمايد واين باعتبار اين است كه خوبى ذات وصفات وافعال أو را داند ومراد به « انداختن ديندارى در دل أو » اين است كه الطاف زياد در باره أو بكند كه بسبب آنها أو هميشه در هر باب ديندارى نمايد وترك آن ننمايد .\r\n\r\n4073 إذا احبّ اللّه عبدا حبّب اليه الأمانة .\r\nهرگاه دوست دارد خدا بنده را دوست مىگرداند بسوى أو امانت را ، « دوست داشتن خدا بنده را » چنانچه مكرّر مذكور شد باعتبار خوبى خصال واعمال وافعال اوست ومراد اين است كه هرگاه دوست دارد بنده را بالطاف خود چنين ميكند كه أو راغب گردد بامانت وخيانت نكردن نه با خلق ببردن حقي از حقوق ايشان كه آن خيانت با خدا نيز باشد ، ونه با خدا بمخالفت فرمانهاى أو در غير حقوق خلق .\r\n\r\n4074 إذا قويت فاقو على طاعة اللّه سبحانه .\r\nهرگاه قوى باشى پس قوى باش بر طاعت خداى سبحانه يعنى قوّت وتوانائى\r\n\r\n","description":"","footnote":"","page_name":" 140 ","page_number":148},
  {"content":"\r\n\r\nخود را در آن صرف كن نه در عصيان خدا يا أمور پوچ باطل .\r\n\r\n4075 إذا ضعفت فاضعف عن معاصي اللّه .\r\nهرگاه ضعيف شوى پس ضعيف شو از نافرمانيهاى خدا يعنى چنين كن كه اعمالي را كه كم كنى بسبب ضعف وناتوانى معاصي خدا باشد نه طاعات أو .\r\n\r\n4076 إذا فقهت فتفقّه في دين اللّه .\r\nهرگاه بفهمي پس تحصيل دانائى كن در دين خدا يعنى در مسائلي كه متعلق بدين باشد ودر آن بكار آيد .\r\n\r\n4077 إذا اتّقيت فاتّق محارم اللّه .\r\nهرگاه حذر كنى پس حذر كن از حرامهاى خدا يعنى اگر حذر كنى بايد كه حذر تو از حرامهاى خدا باشد كه حذر از آنها از هر حذرى ضرورترست .\r\n\r\n4078 إذا هرب الزّاهد من النّاس فاطلبه .\r\nهرگاه بگريزد زاهد از مردم پس جويا باش أو را ، زيرا كه اين نشان اين است كه زهد وبي رغبتي أو در دنيا واقعي است وساختگى نيست .\r\n\r\n4079 إذا طلب الزاهد النّاس فاهرب منه .\r\nهرگاه جويا باشد زاهد مردم را پس بگريز از أو ، زيرا كه اين علامت اين است كه دعوى زهد أو اصلى ندارد وغرض فريب مردم است .\r\n\r\n4080 إذا أكرم اللّه عبدا شغله بمحبّته .\r\nهرگاه گرامى كند خدا بنده را مشغول مىسازد أو را بدوستى خود يعنى بامورى چند كه باعث دوستى خدا باشد أو را ، يا باين كه هميشه أو مشغول اين باشد كه دوست دارد خدا را ، وكارها كه كند از براي محبت ودوستى أو باشد .\r\n\r\n","description":"","footnote":"","page_name":" 141 ","page_number":149},
  {"content":"\r\n\r\n\r\n4081 إذا اصطفى اللّه عبدا جلببه خشيته .\r\nهرگاه برگزيند خدا بنده را پيراهن أو ميكند ترس از خود را يعنى چنين ميكند كه ترس از خدا لازم أو باشد مانند پيراهن تن اين كس .\r\n\r\n4082 إذا رايت ربّك يتابع عليك النّعم فاحذره .\r\nهرگاه ببينى پروردگار خود را كه پىدرپى مىفرستد بر تو نعمتها پس حذر كن از أو يعنى بترس از اين معنى كه مبادا استدراج باشد وبسبب كمال بدى تو باشد كه ترا از نظر لطف وعنايت خود انداخته باشد وترا أهل اين نداند كه بلائي پيش تو فرستد كه باعث آگاهى وبازگشت تو گردد پس منع نعمتهاى خود از تو نكند وترا در عصيان وطغيان تو گذارد تا عاقبت ترا يك بار بعذاب عظيم وعقاب وخيم گرفتار نمايد .\r\n\r\n4083 إذا رايت ربّك يوالى عليك البلاء فاشكره .\r\nهرگاه ببينى پروردگار خود را كه پىدرپى مىفرستد بر تو بلا پس شكر كن أو را ، زيرا كه اين معنى علامت عنايت اوست در باره تو واين كه مىخواهد كه به آنها مؤاخذه گناهان تو بعمل آيد ودر قيامت اجر عظيم وثواب جسيم بتو كرامت فرمايد .\r\n\r\n4084 إذا تكلّمت بالكلمة ملكتك وإذا امسكتها ملكتها .\r\nهرگاه گفتى سخن را مالك تو گردد وهرگاه نگاه داشتى آن را مالك باشى آن را ، غرض ترغيب بر اين است كه تا ضرور نشود سخنى را نبايد گفت زيرا تا نگفته مالك آنى واختيار آن بدست تست ، اگر خواهى مىتوانى گفت واگر نخواهى نگوئى ، وهرگاه گفتى آن را مالك خود كنى وهميشه چون بنده كه از مالك خود خوف داشته باشد در خوفي از آن كه مبادا منشأ ضررى شود بر تو .\r\n\r\n","description":"","footnote":"","page_name":" 142 ","page_number":150},
  {"content":"\r\n\r\n\r\n4085 إذا اخذت نفسك بطاعة اللّه اكرمتها وان ابتذلتها في معاصيه أهنتها .\r\nهرگاه بگيرى نفس خود را بطاعت خدا يعنى بدارى بر آن گرامى گردانى آن را ، واگر كارفرمائى آن را در نافرمانيهاى خدا خوار گردانى آن را .\r\n\r\n4086 إذا ضللت عن حكمة اللّه فقف عند قدرته فانّك ان فاتك من حكمته ما يشفيك فلن يفوتك من قدرته ما يكفيك .\r\nهرگاه گم كردى از حكمت خدا پس بايست نزد قدرت أو ، پس بدرستى كه تو اگر فوت شود ترا از حكمت أو آنچه شفا بخشد ترا پس هرگز فوت نشود ترا از قدرت أو آنچه كافى باشد ترا ، مراد اين است كه اگر پى نبرى بحكمت خدا در بسيارى از أمور ومصلحتهاى آنها بر تو ظاهر نشود گو چنين باش از پى آن مرو وبايست در باب شناخت أو نزد قدرت أو يعنى اقتصار كن بر مشاهده آثار آن وتأمل وتفكر در آنها ، كه از آنها بآسانى كمال قدرت أو بر تو واضح ولايح گردد پس بدرستى كه تو اگر نيابى از حكمت خدا آنچه را باعث شفاى تو شود از جهالت وباعث ظهور كمال حكمت أو گردد بر تو پس هرگز فوت نشود از تو از قدرت أو آنچه بس باشد ترا از براي شناخت بزرگوارى أو يعنى اگر آنرا نيابى مىتواند بود اما نمىشود كه اين فوت شود از تو ونيابى اين را ، زيرا كه شواهد وآثار قدرت أو ظاهر وباهر است وبهمه كس باندك تدّبر وتفكر واضح ولايح گردد ، بخلاف حكمت خدا ومصلحتها كه در خلق هر امر رعايت كرده ، واسرار قضا وقدر أو كه عقول وافهام بشرى در بسيارى از أمور بي وحى والهام پى به آنها نتواند برد ، پس از پى آنها نبايد رفت وندانستن آنها ضررى ندارد ومعرفت عظمت وبزرگى أو از راه دانستن كمال قدرت وتوانائى أو كافى است ، ودر اعتقاد بحكمت أو بس است آنچه از دلائل عقلية\r\n\r\n","description":"","footnote":"","page_name":" 143 ","page_number":151},
  {"content":"\r\n\r\nونقليه مستفاد مىشود از علم اجمالي بكمال حكمت ودانائى أو باين كه أو البتة در هرچه خلق وتقدير كرده رعايت مصلحت كرده هر چند تفاصيل آنها بر ما ظاهر نباشد .\r\n\r\n4087 إذا وثقت بمودّة أخيك فلا تبال متى لقيته ولقيك .\r\nهرگاه اعتماد كنى بر دوستى برادر خود پس باك مدار هرگاه ملاقاة كنى أو را وملاقاة كند أو ترا ، يعنى هرگاه دوستى ميانه تو وبرادر تو محكم گردد واعتماد بر دوستى داشته باشى پس مقيد رسوم وعادات مباشد وباك مدار از اين كه زود ببينى أو را يا دير ببينى ، وهمچنين أو زود ببيند ترا يا دير ببيند ، وهمچنين رعايت اين مكن كه ملاقاة أو را در وقت مناسبى بكنى مثل اين كه وقتي نباشد كه بايد مهمانى كند وهمچنين اگر أو ملاقاة تو كند در وقت نامناسبى مثل اين كه در آن وقتي باشد كه چيزى حاضر نباشد كه از براي أو بياورى ، باك مدار از آن هرگاه دوستى محكم شد هر نحو كه سلوك شود خوب است ، رعايت اين رسوم وقتي در كار است كه دوستى محكم نشده باشد .\r\n\r\n4088 إذا حلمت عن السّفيه غمّمته « 1 » فزده غمّا بحلمك عنه .\r\nهرگاه بردبارى كنى از سفيه غمگين گردانى أو را ، پس زياد كن غم أو را ببردبارى از أو ، « سفيه » بمعنى نادان است يا كسى كه بردبار نباشد يا بردبارى أو كم باشد ومراد اين است كه هرگاه بردبارى كنى از سفيه وهرزه كه گويد بگذرانى وجواب نگوئى غمگين گردانى أو را ، باعتبار اين كه أو مىخواهد كه تو نيز جواب أو گوئى تا أو ديگر بگويد وهمچنين ، واين نحو غمگين گردانيدن سفيه خوب است ، پس زياد گردان غم أو را ببردبارى از أو ، يعنى أو را غمگين زياد گردان باين كه كمال بردبارى كنى از أو وأصلا متعرّض جواب أو نشوى تا أو بغايت غمگين گردد ، وممكن است كه مراد اين باشد كه هر گاه بردبارى كنى از سفيه غمگين گردانى أو را چنانكه مذكور شد وهرگاه غمگين گردد باز هرزه گويد وبي آدابى كند پس تو باز\r\n\r\n\r\n","description":"","footnote":"\r\n( 1 ) شارح ( ره ) اين كلمه را « غمم » از باب تفعيل ضبط كرده و « غمّ » مجرّدا بهتر بنظر مىآيد .\r\n","page_name":" 144 ","page_number":152},
  {"content":"\r\n\r\nزياد كن غم أو را باين كه باز بردبارى كنى از أو ومتعرّض أو نشوى .\r\n\r\n4089 إذا أحسنت على اللئيم وترك باحسانك اليه .\r\nهرگاه احسان كنى بر لئيم يعنى بخيل يا ناكسى پست مرتبه برساند بتو مكروهى بسبب احسان تو باو ، يعنى نمىشود كه بتلافى احسان تو باو مكروهى نرساند بتو ، پس احسان باو نبايد كرد .\r\n\r\n4090 إذا لم تكن عالما ناطقا فكن مستمعا واعيا .\r\nهرگاه نباشى عالمي گويا پس باش گوش اندازنده حفظ كننده ، يعنى هرگاه تو خود عالم نباشى كه گويا گردى پس در جائى كه عالمي باشد گويا ، گوش انداز به آن چه مىگويد وبياد نگه دار آن را .\r\n\r\n4091 إذا صعدت روح المؤمن إلى السّماء تعجّبت الملائكة وقالت عجبا كيف نجا من دار فسد فيها خيارنا .\r\nهرگاه بالا رود روح مؤمن بسوى آسمان تعجب ميكنند فرشتگان ومىگويند :\r\nتعجب مىكنيم تعجب كردنى چگونه نجات يافته است از سرائى كه فاسد شد در آن نيكان ما ؟ ! مراد به « بالا رفتن روح مؤمن » يا بالا رفتن نفس مجرّد اوست با بدن مثالي ، يا متصل شدن أو بأهل آسمان باتصال معنوي وداخل شدن در زمره ايشان بسبب قطع علاقة أو از بدن وقوتهاى شهويه وغضبيه آن ، يا بالارفتن خبر فوت وقطع علاقة نفس أو از بدن با وجود ايمان ورستگارى ، وبر هر تقدير تعجب ملائكة از نجات ورستگارى اوست كه معلوم ايشان شد باعتبار بالا رفتن أو بيكى از دو معنى اوّل يا شنيدند بنا بر احتمال سيم ، ووجه تعجب اين است كه اشاره بآن كردند كه خوبان ما ملائكة بزمين رفتند وعاصى گشتند ونجات نيافتند أو چگونه نجات يافت از آن سرا ورستگار شد ؟ ! وظاهر اين است كه اين اشاره است بحكايت هاروت وماروت\r\nو \r\n","description":"","footnote":"","page_name":" 145 ","page_number":153},
  {"content":"\r\n\r\nفرستادن ايشان بزمين وعاصى شدن ايشان چنانكه در بعضي أحاديث وارد شده مثل آنچه روايت شده در تفسير علىّ بن إبراهيم قمى وتفسير محمد بن مسعود عياشى از حضرت امام محمد باقر صلوات اللّه وسلامه عليه كه سؤال كرد أو را عطا وما بمكة بوديم از قصه هاروت وماروت پس فرمود آن حضرت عليه السلام كه بدرستى كه ملائكة بودند چنين كه فرود مى آمدند از آسمان بسوى زمين در هر روز وشبى حفظ مىكردند اعمال أوساط أهل زمين را از فرزندان آدم وجنّ ومىنوشتند آنها را وبالا مىرفتند با آنها بسوى آسمان ، فرمود آن حضرت كه : پس بفرياد آمدند أهل آسمان از گناهان أوساط أهل زمين پس مشورت كردند در آنچه در ميانه ايشان بود از آنچه مىشنيدند ومىديدند از افتراى ايشان دروغ را بر خداى تبارك وتعالى وجرأت ايشان بر آن ، واظهار پاكى خدا كردند از آنچه ايشان مىگويند ووصف ميكنند ، پس گفتند طايفه از ملائكة : اى پروردگار ما آيا خشمناك نمىگردى از آنچه ميكنند خلق تو در زمين تو از آنچه وصف ميكنند در باره تو دروغ را ومىگويند زور را واز آنچه ارتكاب ميكنند آنرا از گناهانى كه نهى كرده ايشان را از آنها وحال آنكه ايشان در قبضه تصرّف تواند وتحت قدرت تواند ؟ فرموده : آن حضرت عليه السلام كه پس دوست داشت خداى عزّ وجلّ اين كه بنمايد ملائكة را دانائى پيش خود يا در جميع خلق خود وشناسا گرداند ايشان را به آن چه منت گذاشته بآن بر ايشان از آنچه مجبول كرده ايشان را بر آن از فرمانبردارى وعدول فرموده بآن از ايشان از شهوتهاى انساني ، پس وحى فرستاد خدا جلّ جلاله بسوى ايشان اين كه بخواهند از ميانه خود دو فرشته را تا اين كه فرود آورم ايشان را بسوى زمين وخلق كنم در ايشان قوّتهاى بشرى را از شهوت وحرص واميد چنانكه هست آن در أولاد آدم ، پس آزمايش كنم ايشان را در فرمانبردارى از براي من ومخالفت خواهش خود . فرموده آن حضرت : پس خواندند ايشان از براي اين هاروت وماروت را ، وبودند آنها از سخت ترين فرشتگان\r\n\r\n","description":"","footnote":"","page_name":" 146 ","page_number":154},
  {"content":"\r\n\r\nدر عيب‌كردن مر أولاد آدم را واختيار نمودن غضب خدا بر ايشان ، پس وحى فرستاد خداى سبحانه بسوى آنها كه فرود آئيد بسوى زمين پس زمين پس بتحقيق كه خلق كردم در شما قوّتهاى شهوتها وحرص واميد وأمثال آنها را ، چنانكه خلق كرده‌ام آن را در بني آدم ، وبدرستى كه من امر ميكنم شما را باين كه شريك نگردانيد با من چيزى را ، ونكشيد نفسي را كه حرام گردانيده‌ام آن را ، ومكنيد زنا ، ونياشاميد شراب ، پس فرود آورده شدند در صورت آدمي وپوشش ايشان ، پس فرود آمدند بناحيه بابل ، پس بلند كرده شد از براي ايشان بناى مشرفى يعنى بنظر ايشان آمد عمارت بلندى ، پس رو آوردند بجانب آن پس ناگاه بر در آن زنى بود جميله نيكو صورت زينت كرده بوى خوش كرده گشوده روى شادمانى كننده بجانب ايشان ، پس چون تأمل كردند در حسن وجمال أو وگفتگو كردند با أو ، افتاد أو در دل ايشان سخت تر افتادنى ، وسخت شد در ايشان شهوتي كه آفريده شده بود در ايشان پس ميل كردند بسوى أو ميل فتنه وخذلان يعنى فرو گذاشتن تقوى وپرهيزگارى ، وسخن گفتند با أو وطلب كردند از أو كه تن در دهد بايشان ، پس گفت بايشان كه : بدرستى كه از براي من ديندارى ميكنم بآن ونيست در دين من اين كه أجابت كنم شما را بسوى آنچه مىخواهيد مگر اين كه در آئيد در دين من پس گفتند : چيست دين تو ؟ - پس گفت كه : بدرستى كه از براي من خدائى است هر كه عبادت كند آن را وسجده كند آن را پس أو از آنان است كه در دين من است ومن أجابت كننده اويم مر آن چيزى را كه سؤال ميكند از من ، پس گفتند چيست خداى تو ؟ - گفت خداى من اين بت است ، پس نگاه كرد يكى از آنها برفيق خود ، پس گفت مر أو را : كه اين دو تا دو خصلت‌اند از آنچه نهى كرده شده‌ايم از آن ، زنا وشرك « 1 » ، از براي اين كه ما اگر سجده كنيم از براي اين بت وعبادت كنيم آنرا شرك آوريم بخدا واين كه ما طلب مىكنيم زنا را وقادر نيستيم بر غلبه كردن بر شهوت در آن ، وحاصل نمىشود\r\n\r\n\r\n","description":"","footnote":"\r\n( 1 ) شارح ( ره ) در حاشية عبارت بخطّ خود نوشته : « بيان اين دو خصلت است » .\r\n","page_name":" 147 ","page_number":155},
  {"content":"\r\n\r\nمطلب ما بدون اين سجود پس گفتند بآن زن كه بدرستى كه ما أجابت مىكنيم ترا بسوى آنچه خواستى گفت پس فرا گيريد اين شراب را پس بياشاميد پس بدرستى كه آن سبب تقرّب شماست از اين بت وبآن مىرسيد بمراد خود پس مشورت كردند ميان خود وگفتند : اين سه خصلت است از آنچه نهى كرده شده‌ايم از آن ، شرك وزنا وشراب ، وما قادر نيستيم بر زنا مگر بآن دوى ديگر تا اين كه برسيم ببر آوردن حاجت خود ، پس گفتند : چه بزرگست بليه ما بسبب تو بتحقيق كه أجابت كرديم ترا ، گفت :\r\nپس فرا گيريد بياشاميد اين شراب را ، وسجده كنيد از براي بت ، پس آشاميدند شراب را ، وسجده كردند ، پس از آن خواستند كه تن در دهد بايشان پس چون مهياى آن شدند داخل شد بر ايشان سائلى كه سؤال ميكرد پس ديد آن دو كس را برين حالت پس بترسيدند از أو پس گفت آن سائل : واي بر شما بتحقيق كه خلوت كرده‌ايد شما با اين زن خوشبوى نيكو صورت ونشسته أيد آزاد بر مثل اين فاحشة يعنى زنا ، بدرستى كه شما هر آينه دو مرد بديد ، قسم بخدا كه هر آينه بكنم بشما يعنى آنچه جزاى شما باشد يا سزاوار آن باشيد وبيرون رفت برين نحو ، پس برخاست آن زن پس گفت : نه ، قسم بخداى من نمىرسيد حالا بسوى من وحال آنكه بتحقيق مطلع شد اين مرد بر حال شما ودانست جاى شما را ، وبيرون مىرود حالا وخبر مىدهد ، وليكن شما پيشى گيريد بسوى اين مرد وبكشيد أو را پيش از آنكه رسوا كند ما را همه ، پس آن وقت فراگيريد يعنى مطلب خود را پس برآوريد حاجت خود را در حالي كه مطمئن باشيد وأيمن ، پس شتافتند بسوى آن مرد پس رسيدند باو پس كشتند أو را ، پس برگشتند بسوى آن زن ، پس نديدند آن را پس ظاهر شد از براي ايشان عورتهاى ايشان ، وكنده شد از ايشان لباس فاخرى كه داشتند ، وپشيمان شدند « 1 » وشنيدند\r\n\r\n\r\n","description":"","footnote":"\r\n( 1 ) در حاشية گفته : « يا حيران شدند يا لغزيدند وخطا كردند » .\r\n","page_name":" 148 ","page_number":156},
  {"content":"\r\n\r\nهاتفى را « 1 » كه مىگويد : بدرستى كه شما فرود آورده شديد بسوى زمين ميانه آدميان از خلق خدا ساعتي از روز ، پس عصيان كرديد خدا را بچهار گناه از گناهان كبيره « 2 » وبتحقيق كه نهى كرده بود شما را از آنها وپيش فرموده بود بشما در باره آنها وشما نترسيديد از أو ونه شرم كرديد از أو ، وبتحقيق كه بوديد شما سخت‌ترين آن كه عتاب كرد بر أهل زمين بسبب گناهان وكشيد « 3 » غضب خدا را بر ايشان وچون گردانيد در شما از خوى خلق آدمي أو ، وبود پيشتر كه نگاهداشته بود شما را از گناهان ، چگونه ديديد موضع ترك يارى أو را در باره شما ؟ ! فرمود آن حضرت : وبود\r\n\r\n\r\n","description":"","footnote":"\r\n( 1 ) شارح ( ره ) در حاشية كتاب نسبت باين عبارت گفته : « در بعضي نسخه ها بجاى « وشنيدند هاتفى را ، ( تا آخر ) » چنين واقع شده : « فرمود آن حضرت كه : پس وحى فرستاد خدا بسوى ايشان كه : من فرود نياوردم شما را بسوى زمين با خلق خود مگر ساعتي از روز پس عصيان كرديد مرا بچهار تا از معاصي كه همه آنها بتحقيق نهى كرده بودم شما را از آنها ، وپيش گفته بودم بشما در باره آنها ، پس نترسيديد از من وشرم نكرديد از من وبتحقيق كه بوديد شما سخت‌تر آن كه عتاب كرد بر أهل زمين از براي گناهان وكشيد خشم وغضب مرا بر ايشان وچون گردانيدم در شما از خوى خلق خود ونگاهدارى من شما را از معاصي پس چگونه ديديد ترك يارى مرا ؟ ! اختيار كنيد عذاب دنيا را يا عذاب آخرت را ؟ - پس گفت يكى از ايشان برفيق خود ، تا آخر حديث » وپوشيده نيست كه ظاهر اين است كه قبل از لفظ « ونگاهدارى من شما را » لفظي افتاده مثل اين كه « وباز داشتم از شما نگاهدارى من شما را » واللّه تعالى يعلم » .\r\n( 2 ) شارح ( ره ) در حاشية گفته : « كه شرك باشد وآشاميدن شراب وقتل شخصي بناحق وزنا ، وپوشيده نيست كه زنا بنا بر روشى كه نقل شده اگر چه واقع نشد نهايت چون مشرف بر آن شدند پس آن نيز بمنزله اين بود كه واقع شد از ايشان » .\r\n( 3 ) شارح ( ره ) در حاشية گفته : « پوشيده نماند كه عبارت حديث در بعضي نسخه‌ها كه بنظر رسيده چنين است « واستجرا غضبه عليهم » ودر بعضي « واستجرأ غضبه عليهم » وچون « استجرا » و « أسجر » هيچ يك معنى نداشت بخاطر رسيد كه هر دو از نسخه‌ها سهو باشد وصحيح « استجرّ » باشد بمعنى « كشيد غضب خدا بر ايشان » يعنى طلب كرد وخواست كه غضب كند خدا بر ايشان ، وبنا بر نسخه « أسجر » ممكن است كه الف سهو باشد وصحيح « سجر » باشد بمعنى گرم كرد ومعنى اين باشد كه : گرم كرد غضب خدا را بر ايشان ، واللّه تعالى يعلم » .\r\n","page_name":" 149 ","page_number":157},
  {"content":"\r\n\r\nدل ايشان در دوستى آن زن اين كه وضع كردند راهها از سحر آنچه متداول كرده‌اند آن را بر أهل آن ناحية ، فرموده امام عليه السلام : كه پس مخير ساخت ايشان را خداى عزّ وجلّ ميانه عذاب دنيا وعذاب آخرت پس گفت يكى از ايشان برفيق خود كه : بهره مىگيريم از شهوتهاى دنيا چون آمده‌ايم بسوى آن تا اين كه بگرديم بسوى عذاب آخرت ؟ ! پس گفت آن ديگر كه : بدرستى كه عذاب دنيا مر آنراست بريده شدن وعذاب آخرت نيست‌شدنى از براي آن ونيست سزاوار بما اين كه اختيار كنيم عذاب آخرت پاينده سخت را بر عذاب دنياي بريده شونده نيست شونده ، پس اختيار كردند هر دو عذاب دنيا را وبودند چنين كه تعليم مىكردند مردم را سحر در زمين بابل ، پس چون تعليم كردند مردم را سحر بالا برده شدند از زمين بسوى هوا ، پس آنها معذّبند وسرازير آويخته شده‌اند ، معلقند در هوا تا روز قيامت ، وروايت كرده در تفسير عياشى از أبى طفيل كه گفته : بودم در مسجد كوفه كه ابن كوّا سؤال كرد از حضرت أمير المؤمنين صلوات اللّه وسلامه عليه چيزى چند پس خبر داد آن حضرت أو را پس گفت كه : خبر ده مرا از اين ستارهء سرخ يعنى زهره ، فرموده آن حضرت كه : بدرستى كه خدا مطلع گردانيد فرشتگان خود را بر خلق خود وحال آنكه ايشان بر معصيتي بودند از معاصي أو ، پس گفتند دو فرشته ، هاروت وماروت كه : اينها كه خلق كردى پدر ايشان را بدست خود وسجده فرمودى از براي أو فرشتگان خود را عصيان تو ميكنند . . . ! حق تعالى فرمود كه شايد كه شما نيز اگر مبتلا شويد بمثل آنچه مبتلا گردانيده‌ام ايشان را بآن عصيان من كنيد چنانكه عصيان كردند ايشان مرا ، گفتند : نى فسم بعزّت تو ، آن حضرت فرمود كه : پس مبتلا گردانيد خدا ايشان را بمثل آنچه مبتلا گردانيده بود بآن بني آدم را از شهوت ، پس امر كرد ايشان را باين كه شريك نگردانند با أو چيزى را ، ونكشند نفسي را كه حرام گردانيده خدا ، وزنا نكنند ، ونياشامند شراب ، پس فرو فرستاد ايشان را بسوى زمين ، پس بودند كه قضا مىكردند ميانه مردم ، اين در ناحية وآن در ناحية ديگر ،\r\n\r\n","description":"","footnote":"","page_name":" 150 ","page_number":158},
  {"content":"\r\n\r\nپس بودند بر اين نحو تا اين كه آمد نزديكى از ايشان اين ستاره از براي حكم در دعويى كه با كسى داشت وبود از نيكو صورت ترين مردم پس خوش آمد أو را پس گفت مرا أو را كه : حق از براي تو است ومن حكم نميكنم از براي تو تا اين كه متمكن سازى مرا از نفس خود ، پس وعده كرد باو روزى را ، بعد از آن آمد نزد آن ديگر ، پس چون آورد دعوى خود را بسوى أو افتاد محبت أو در نفس أو وخوش آمد أو را چنانكه خوش آمده بود آن ديگر را ، پس گفت بآن مثل گفتگوى رفيق خود ، پس وعده كرد آن را همان ساعتي را كه وعده كرده بود رفيق أو را ، پس موافقت كردند هر دو نزد أو در آن ساعت پس شرم كرد هريك از رفيق خود چون ديد أو را وپائين انداختند سرهاى خود را وبزير كردند بعد از آن كنده شد شرم از ايشان ، پس گفت يكى از ايشان برفيق خود كه : اى فلان آورده است مرا همان چيز كه آورده است ترا ، پس اعلام كردند آن زن را وطلب كردند از آن كه تن در دهد بايشان پس ابا كرد بر ايشان تا اين كه سجده كنند از براي بت أو ، وبياشامند شراب أو ، پس ابا كردند ايشان بر أو ، وباز خواستند آنچه مىخواستند ، پس ابا كرد مگر اين كه بياشامند از شراب أو ، پس چون آشاميدند نماز كردند از براي بت أو ، ودر آمد درويشى پس ديد ايشان را پس گفت آن زن بايشان كه : بيرون مىرود اين پس خبر مىدهد از شما ، پس برخاستند بسوى أو پس كشتند أو را ، پس خواستند از آن كه تن در دهد بايشان ، پس ابا كرد تا اين كه خبر دهند أو را به آن چه بالا مىروند بيارى آن بسوى آسمان وبودند ايشان كه قضا مىكردند در روز پس چون مىشد شب بالا مىرفتند بسوى آسمان ، پس ابا كردند بر أو اين كه خبر دهند أو را بآن ، وابا كرد أو نيز اين كه بكند آنچه را ايشان مىخواستند ، تا اين كه آخر خبر دادند أو را ، مراد اين است كه خبر دادند أو را كه فلان كلمات مىگوئيم وبيارى آن بآسمان مىرويم پس أو گفت آن را كه : امتحان كند سخن ايشان را كه آيا درست خبر داده‌اند أو را پس راست بود وبالا رفت بسبب آن ، پس گفت آنرا تا اين كه تجربه كند سخن ايشان را ، وبالا رفت وبلند كردند ايشان\r\n\r\n","description":"","footnote":"","page_name":" 151 ","page_number":159},
  {"content":"\r\n\r\nنظرهاى خود را بسوى أو پس ديدند أهل آسمان را كه مشرف گشته اند بر أو ، نگاه ميكنند بسوى أو ورسيد أو بآسمان ، پس مسخ شد پس أو همين ستاره‌ايست كه ديده مىشود .\r\nوروايت كرده شيخ صدوق طاب ثراه در كتاب خصال از حضرت صادق كه أو روايت كرده از پدر خود از جدّ خود عليهم السلام كه فرموده : بدرستى كه مسخ كرده شده از بني آدم سيزده‌تايند وشمرده آنها را تا اين كه فرموده : واما زهره پس بود زنى كه بفتنه انداخت هاروت وماروت را پس مسخ كرد « 1 » خدا أو را ستاره .\r\nوروايت كرده نيز از آن حضرت كه روايت كرده از پدر خود از جدّ خود از أمير المؤمين صلوات اللّه عليهم كه فرموده : سؤال كردم رسول خدا را صلّى اللّه عليه وآله از مسخ كرده شده‌ها ، پس فرمود كه : آن سيزده تاست وبيان فرمود آنها را تا اين كه فرمود صلّى اللّه عليه وآله : واما زهره پس بود زنى نصرانية وبود از براي بعضي از پادشاهان بني إسرائيل وآن زن زنى است كه مفتون شدند باو هاروت وماروت ، وبود اسم آن ناهيل ومردم مىگويند ناهيد ، وروايت كرده نيز در كتاب علل الشرائع از حضرت أبى الحسن عليه السلام در حديثي كه فرموده : ومسخ شده زهره از براي اين كه بود زنى كه مفتون شد باو هاروت وماروت ، وهم چنين روايت كرده از آن حضرت از پدر أو صلوات اللّه عليهما كه در حديثي فرموده : واما زهره پس بدرستى كه آن بود زنى كه ناميده مىشد ناهيل وآن آنست كه مىگويند ناس كه مفتون شدند باو هاروت وماروت .\r\nوبايد دانست كه معارض اين روايات أحاديث ديگر وارد شده كه دلالت ميكند بر انكار مضمون آنها مثل آنچه در تفسير منسوب بحضرت امام حسن عسكرى صلوات اللّه وسلامه عليه نقل شده از أبى يعقوب وأبى الحسن كه گفته اند : گفتيم به آن حضرت عليه السلام كه بدرستى كه قومي نزد ما دعوى ميكنند يا گمان دارند كه\r\n\r\n\r\n","description":"","footnote":"\r\n( 1 ) در حاشية مذكور است : « مسخ بدل‌كردن صورت چيزى است بصورتى زشت‌تر از آن » .\r\n","page_name":" 152 ","page_number":160},
  {"content":"\r\n\r\nهاروت وماروت دو فرشته اند كه برگزيدند ايشان را ملائكة چون بسيار شد عصيان بني آدم وپائين فرستاد ايشان را خدا با سيمى از براي ايشان بسوى دنيا وبدرستى كه ايشان شيفته شدند بزهره واراده كردند زناى بآن را وكشتند نفسي را كه حرام بود كشتن آن واين كه خدا عذاب ميكند ايشان را در بابل ، واين كه ساحران از ايشان تعليم مىگيرند سحر را ، واين كه خدا مسخ كرده آن زن را باين ستاره كه آن زهره است ، پس فرمود امام عليه السلام : معاذ اللّه از اين ، بدرستى كه فرشتگان خدا معصومانند از خطا ، نگاهداشته شدگانند از كفر وقبائح بلطفهاى خداى تعالى ، فرموده است خدا در باره ايشان :  يا أَيُّهَا الَّذِينَ آمَنُوا قُوا أَنْفُسَكُمْ وَأَهْلِيكُمْ ناراً  نافرمانى نمىكنند خدا را در آنچه امر كرده ايشان را وميكنند آنچه را امر كرده ميشوند ، وفرموده است :  وَلَهُ مَنْ فِي السَّماواتِ وَالْأَرْضِ وَمَنْ عِنْدَهُ  ، واز براي خداست ومملوك اوست هر كه در آسمانهاست وزمين وهركه نزد اوست يعنى ملائكة ، وفرموده در وصف ايشان : لا يَسْتَكْبِرُونَ عَنْ عِبادَتِهِ وَلا يَسْتَحْسِرُونَ يُسَبِّحُونَ اللَّيْلَ وَالنَّهارَ لا يَفْتُرُونَ تكبر نمىورزند از عبادت خدا ومانده نمىشوند ، تسبيح ميكنند شب وروز ، سست نمىشوند ، وفرموده است نيز در باره ملائكة ، وَقالُوا اتَّخَذَ الرَّحْمنُ وَلَداً سُبْحانَهُ بَلْ عِبادٌ مُكْرَمُونَ لا ، و  يَعْلَمُ ما بَيْنَ أَيْدِيهِمْ وَما خَلْفَهُمْ وَلا يَشْفَعُونَ  ، بلكه ايشان بندگانند گرامى گردانيده شده كه پيشى نمىگيرند بر حق تعالى بسخن گفتن يعنى نمىگويند چيزى تا نگويد خدا ، وايشان بفرمان أو كار ميكنند وشفاعت نمىكنند مگر از براي كسى كه پسنديده باشد خدا يعنى دين أو را چنانكه در بعضي أحاديث وارد شده ، وايشان از مهابت أو ترسناكند . واين ردّ قولي است كه قبل از اين نقل شده كه گفته اند يعنى بعضي كفار كه فرا گرفته خدا فرزند پس انكار قول ايشان فرموده‌اند باين كه چنين\r\n\r\n","description":"","footnote":"","page_name":" 153 ","page_number":161},
  {"content":"\r\n\r\nنيست بلكه آنانى كه ايشان فرزندان خدا مىدانند بندگانى اند از خدا ، تا آخر ، تا آخر ، وقول ايشان چنانكه بعضي مفسرين گفته اند اشاره است بقول جمعى از كفار كه مىگفتند كه : ملائكة دختران خدايند وبعضي گفته اند كه اشاره است بقول نصارى كه مىگفتند كه : حضرت عيسى پسر خداست وقول يهود كه : حضرت عزيز پسر خداست ، وقول بعضي از غاليان كه مىگفتند در باره أئمة صلوات اللّه وسلامه عليه آنچه مىگفتند ، واين كلام معجز نظام كه اين در باره ملائكة است موافق قول أول است با آنكه ممكن است كه اشاره بهمه باشد واللّه تعالى يعلم واين حديث را شيخ صدوق طاب ثراه در كتاب عيون أخبار الرضا روايت كرده نيز كه مأمون سؤال كرد حضرت امام رضا را صلوات اللّه وسلامه عليه از آنچه روايت ميكنند مردم از امر زهره واين كه آن بود زنى كه مفتون شدند باو هاروت وماروت وآنچه روايت ميكنند از امر سهيل « 1 » واين كه آن بود عشارى از يمن پس فرمود آن حضرت عليه السلام : كه دروغ گفته‌اند در آنچه گفته اند كه آنها دو ستاره‌اند ونبودند آنها مگر دو حيوان از حيوانات دريا پس غلط كرده‌اند مردم وگمان كرده اند كه آنها آن دو ستاره اند ونيست از شأن خداى عزّ وجلّ اين كه مسخ كند دشمنان خود را نورهاى فروزنده ، پس باقي بگذارد آنها را ما دام كه باقي ماند آسمانها وزمين ، وبدرستى كه مسخ كرده‌شده‌ها باقي نماندند زيادة از سه روز تا اين كه مردند وحاصل نشد از آنها نسلي ، ونيست بر روى زمين امروز مسخ كرده شده وآنچه واقع شده بر آنها نام مسوخيت مانند ميمون وخوك وخرس وأشباه آنها ، نيستند آنها مگر مانند آنچه مسخ كرده خداى عزّ وجلّ بر صورتهاى آنها قومي را كه غضب كرده بر ايشان ولعن كرده ايشان را بسبب انكار ايشان\r\n\r\n\r\n","description":"","footnote":"\r\n( 1 ) شارح ( ره ) در حاشية همين عبارت گفته « يعنى زهره وسهيل نام دوستاره‌اند وهمچنين نام دو حيوانند از حيوانات دريا وآنچه مسخ شده اند دو حيوانند ومردم بغلط گمان كرده‌اند كه آن دو ستاره مسخ شده اند » .\r\n","page_name":" 154 ","page_number":162},
  {"content":"\r\n\r\nيگانگى خدا را وتكذيب ايشان رسولان أو را ، واما هاروت وماروت پس بودند دو فرشته كه تعليم نمودند مردم را سحر تا اين كه احتراز كنند بآن از سحر سحركنندگان وباطل گردانند بآن مكر ايشان را وتعليم نكردند احدى را از آن چيزى مگر اين كه گفتند مر أو را كه : نيستيم ما مگر فتنه پس كفر نياور ، پس كفر آوردند قومي باين كه كافر شدند آنچه را كه امر شده بودند باحتراز از آن وگشتند چنين كه جدا مىكردند به آن چه ياد گرفته بودند آنرا ميان هر دو جفت را يعنى زن ومرد را .\r\nپوشيده نماند كه حكايت هاروت وماروت وپائين آمدن آنها بزمين بصورت آدمي وتركيب شهوت در ايشان وگرفتار شدن ايشان بزنى زهره نام وبالارفتن بآسمان به آن چه ياد گرفت از ايشان از اسم أعظم ومسخ شدن أو در آسمان بستاره مشهور بزهره در أحاديث أهل سنت نيز وارد شده وجمعى از علماى ايشان گفته‌اند كه : اين قولي است كه روايت شده از يهودان . وظاهر اين است كه اين از رموز أوايل است . وبعضي از علماى ما « 1 » نيز آنرا بر رمز حمل كرده ودر تطبيق حديث أبى طفيل بر آن گفته كه : مراد بدو فرشته كه تعبير از آنها بهاروت وماروت شده روح وقلب است كه از عالم روحاني پائين فرستاده شده‌اند بسوى عالم جسماني از براي بر پاى داشتن حقّ ، پس مفتون شده‌اند بزهره حيات دنيا وافتاده اند در دام شهوت وآشاميده‌اند شراب غفلت ، وبندگى كرده‌اند بت هوى را ، وكشته اند عقل نصيحت‌كننده خود را باين كه منع كرده‌اند آنرا از پرورش‌يافتن بعلم وتقوى ، ومحو كرده اند اثر نصيحت أو را از نفسهاى خود ، ومهيا شده‌اند از براي زنا كردن بزانيه دنياي دنيه كه متولى تربيت نشاط وطرب در آن ستاره زهره است پس گريخته دنيا از ايشان وفوت شده ايشان را ، چون از عادت آن اين است كه بگريزد از جمعى كه طلب آن كنند بسبب اين كه متاع فريب وغرور است وباقيمانده اشراق حسن آن در موضع بلندى بعنوانى كه نمىرسد بآن دستهاى طلب كنندگان آن ما دام كه باقي باشد زهره در آسمان ، واداشته ايشان را دوستى دنيا\r\n\r\n\r\n","description":"","footnote":"\r\n( 1 ) در حاشية مذكور است بخط شارح ( ره ) : « آخوند ملامحسن كاشى رحمه اللّه تعالى » .\r\n","page_name":" 155 ","page_number":163},
  {"content":"\r\n\r\nكه در دل ايشان قرار گرفته بر اين كه وضع كرده اند راهها از سحر يعنى فكرهاى لطيف دقيق پس مخير كرده شده اند از براي تخلص از آن ميانه عذاب دنيا وآخرت پس اختيار كرده‌اند بعد از آگاه‌شدن وبرگشتن عقل بسوى آنها سهل‌ترين آن دو عذاب را پس بالا برده شده اند بسوى برزخ در حالي كه معذّب باشند در آن وآويخته باشد سرهاى ايشان بپائين تا روز قيامت . تمام شد كلام أو در توضيح رمز ، وگفته در توجيه أحاديث انكار كه : آنها بنا بر آنست كه ايشان صلوات اللّه وسلامه عليهم ديده‌اند كه :\r\nحكايت كنندگان آن حكايت حمل ميكنند آن را بر ظاهر آن بآن اعتبار تكذيب آن فرموده اند وغرض اين نيست كه آن محض كذب ودروغ است .\r\nبر خردمند بصير پوشيده نيست كه حمل أحاديث مزبوره بر أمثال اين أمور بغايت سخيف است بلكه بايد كه طرح يكى از أحاديث طرفين كرد يا توقف در آن باب نمود وممكن است حمل أحاديث أولى بر تقيه باعتبار موافقت آنها با أحاديث أهل سنت ، وپوشيده نيست نيز كه حديث آخر كه نقل شد از أحاديث أولى نسبت داده شده حكايت مفتون شدن هاروت وماروت به « قول ناس » وظاهر از آن أهل سنت است يا مردمى كه عارى از علم باشند وظاهر در ردّ آنست نهايت صريح در آن نيست بلكه ممكن است كه غرض بيان شهرت آن باشد ميانهء مردم با وجود حقيت وآنچه در اوّل آن ذكر شده كه زهره زنى بود ناهيل نام دلالت ندارد بر اين كه مراد ستاره زهره باشد بلكه ممكن است كه مراد بآن جانورى باشد زهره نام چنانكه در حديث امام ثامن ضامن صلوات اللّه وسلامه عليه كه در طرف انكار نقل شده فرموده اند كه : زهره وسهيل دو حيوان بوده‌اند از حيوانات دريا كه مسخ شده بودند وناس گمان كرده اند كه آن دو ستاره معروفه مسخ شده اند ، وهمچنين حديثي كه قبل از آن از كتاب علل الشرائع نقل شده دلالت ندارد بر اين كه زهره كه مسخ شده ستاره معروفه است بلكه ممكن است كه مراد همان زهره باشد كه حيواني بوده از حيوانات دريا ، وهمچنين حديث قبل از آن كه از كتاب خصال نقل شد بر آن محمول مىتواند شد بلكه ممكن است\r\n\r\n","description":"","footnote":"","page_name":" 156 ","page_number":164},
  {"content":"\r\n\r\nكه مراد بقول آن حضرت عليه السلام در آن حديث كه نام آن زن ناهيل بود ومردم مىگويند كه ناهيل اين باشد كه نام آن زن ناهيل بود ومردم غلط كرده‌اند وناهيل گمان كرده اند كه نام ستاره زهره است وبآن اعتبار آن ستاره را [ از 
  ] مسوخ « 1 » مىدانند ودر حديث طويل اوّل كه از تفسير علىّ بن إبراهيم وعياشى نقل شد أصلا حكايت مسخ زهره نيست پس مسخ ستاره زهره نيست در أحاديث مذكوره مگر در حديث أبى طفيل وحديث بعد از آن وظاهر طرح آنهاست يا حمل آنها بر تقيه واما أصل مفتون شدن هاروت وماروت بزنى پس در همه آن أحاديث صريحا مذكور است سواي حديث آخر كه نسبت بقول ناس داده شده چنانچه مذكور شد وحديث تفسير حضرت امام حسن عسكرى صلوات اللّه وسلامه عليه صريح است در انكار أصل اين معنى كه ايشان مفتون شده باشند وحديث كتاب عيون كه نقل شد اگر چه اوّل آن دلالت ندارد مگر بر تكذيب حكايت مسخ شدن بستاره نهايت آخر آن ظاهر است در خوبى هاروت وماروت وبرائت ايشان از آنچه نسبت بايشان داده شده پس آن دو حديث معارضند با همه آن أحاديث كه از آن طرف نقل شد وپوشيده نيست كه بمجرّد اين دو حديث طرح تمام آن أحاديث خالى از اشكال نيست با عدم صراحت يكى از آنها در انكار آن معنى پس احتمال وقوع مفتون‌شدن ايشان چندان بعيد نيست وبمجرّد آن دو حديث انكار آن نمىتوان كرد ، واما آنچه در حديث اوّل آنها استدلال شده بآن بر عصمت ملائكة از آيات كريمه ، پس اگر استدلال از معصوم نباشد ممكن است جواب از استدلال بحمل آيات كريمه بر عصمت ملائكة ما دام كه بر صفات ملكي باقي باشند پس منافاة ندارد با خروج ايشان از آن در وقتي كه بصورت بشرى واخلاق ايشان از براي مصلحتى در آيند ، با آنكه آية كريمه  يا أَيُّهَا الَّذِينَ آمَنُوا قُوا أَنْفُسَكُمْ وَأَهْلِيكُمْ ناراً  معلوم نيست كه در شأن همه\r\n\r\n\r\n","description":"","footnote":"\r\n( 1 ) طريحى ( ره ) در مجمع البحرين گفته : « المسوخ كدروس وبخور وهي القرد والخنزير ، ( تا آخر كلام أو ) » .\r\n","page_name":" 157 ","page_number":165},
  {"content":"\r\n\r\nملائكة باشد بلكه در قرآن مجيد در باره خصوص خزنه جهنم واقع شده شايد كه بعضي ملائكة ديگر چنين نباشند ، وهمچنين آية شريفه  لا يَسْتَكْبِرُونَ عَنْ عِبادَتِهِ *  دلالت ندارد مگر بر اين كه نزد خدا جمعى چنين هست اما اين كه آن تمام ملائكة باشند ظاهر نمىشود ، ممكن است كه بعضي از ايشان باشند ، وآية كريمه  بَلْ عِبادٌ مُكْرَمُونَ  نيز مذكور شد كه بعضي از مفسرين بملائكة تفسير نكرده اند بلكه بحضرت عيسى وحضرت عزير وحضرات أئمة صلوات اللّه عليهم أجمعين تفسير كرده اند ، پس بمجرّد اين آيات كريمه ردّ حكايت مفتون شدن هاروت وماروت كه در أحاديث بسيار وارد شده نمى توان كرد ، بلى اگر حديث مزبور نسبت آن بحضرت معصوم صحيح باشد بناى استدلال به آنها بر علم آن حضرت است عليه السلام از خارج باين كه آيات مذكوره در شأن همه ملائكة است نه غير ايشان ، ونه مخصوص ببعضى از ايشان ، واللّه تعالى يعلم .\r\n\r\n4092 إذا علوت فلا تفكّر فيمن دونك من الجهّال ولكن اقتد بمن فوقك من العلماء .\r\nهرگاه بلند مرتبه گردى پس فكر مكن در آنان كه پست تر از تواند از نادانان وليكن اقتدا كن بآنان كه بالاتر از تواند از علما . مراد به « فكر كردن در آنان كه پست تر از اويند از نادانان » تتبع كردن أحوال ايشان از اخلاق وافعال واقتدا كردن بايشان است در آنها ، و « تخصيص اين معنى بوقت بلند مرتبه شدن » باعتبار زيادتى اهتمام است بپند كسى كه بلندمرتبه گردد وزيادتى قبح پيروى نادانان از أو ، ويا باعتبار اين كه كسى كه بلندمرتبه گردد غالب اين است كه پيروى نادانان كند در تكبر وتبختر وأمثال آنها ، پس غرض اينست كه هرگاه بلند مرتبه گردى چنين مكن بلكه اقتدا كن بعلما در تواضع وفروتنى وساير صفات ايشان .\r\n\r\n","description":"","footnote":"","page_name":" 158 ","page_number":166},
  {"content":"\r\n\r\n\r\n4093 إذا كان هجوم الموت لا يؤمن فمن العجز ترك التّاهّب له .\r\nهرگاه بوده باشد هجوم مرگ چيزى كه ايمنى نباشد از آن پس از عجز است ترك آماده شدن از براي آن ، هجوم چيزى بمعنى ناگاه رسيدن آنست يا داخل شدن آن بي اذن ورخصتى ، ومراد اينست كه هرگاه آدمي ميداند كه مرگ ناگاه يا بي رخصت مىرسد وهر لمحه احتمال رسيدن آن مىدهد پس اهمال در تهيه گرفتن از براي آن وآماده شدن از براي آن از كمال عجز وناتوانى اين كس است يعنى عجز وناتوانائى در اصلاح كار خود بسبب غلبه غفلت وتسلط هوى وهوس ، نعوذ باللّه منه .\r\n\r\n4094 إذا أمضيت امرا فامضه بعد الرّويّة ومراجعة المشورة ولا تؤخّر عمل يوم إلى غد وامض لكلّ يوم عمله .\r\nهرگاه روان كنى امرى را پس روان كن آنرا بعد از فكر ونظر ورجوع كردن بمشورت ، وپس مينداز كار روزى را بسوى فردا ، وروان كن از براي هر روزى كار آن روز را . مراد اين است كه هرگاه خواهى كه روان كنى كارى را يعنى بكنى آن را پس مكن آن را مگر بعد از فكر وتأمل در آن ورجوع‌كردن بمشورت يعنى مشورت كردن با عقلا ، وپس مينداز يعنى اهمال وكاهلي در كارهاى ضروري مكن وهر كارى را از كارهاى اخروى يا دنيوي كه در وقتي بايد كرد پس تأخير مكن ومينداز بوقت ديگر بلكه در هر وقت بكن كارى را كه در آن وقت بايد كرد .\r\n\r\n4095 إذا نفذ حكمك في نفسك تداعت أنفس النّاس إلى عدلك .\r\nهر گاه روان باشد حكم تو در نفس تو مىخواند نفسهاى مردم بسوى عدل تو ، غرض موعظه وپند امرا وحكام است وهر كه خواهد سركردگى وفرمانفرمائى داشته باشد در ميانه قومي ، وحاصل كلام اين است كه هر كه : از شما كه خواهد كه مردم بگروند باو رغبت كنند در رجوع بعدل أو بايد كه چنين باشد كه حكم\r\n\r\n","description":"","footnote":"","page_name":" 159 ","page_number":167},
  {"content":"\r\n\r\nأو روان باشد بر نفس أو يعنى در باره نفس خود حكم بعدل كند وعمل كند بآن وهرگاه حق بجانب ديگرى باشد رعايت خود نكند ، زيرا كه هرگاه كسى چنين باشد نفسهاى مردم مىخوانند ايشان را بسوى عدل أو وپيروى حكم أو ، چه كسى كه در باره خود عدل كند يقين در ميانه ديگران نيز حكم بعدل خواهد كرد از براي آنكه خلاف آن نمىباشد مگر از براي جرّ نفعي در آن از براي خود ، وهرگاه كسى در باره خود حكم بعدل كند وعمل كند بآن ، تجويز جور بر ديگرى نكند از براي نفع خود ، پس بهيچ وجه خلاف عدل نكند ومردم رغبت كنند در أطاعت وفرمانبردارى أو .\r\n\r\n4096 إذا أردت ان تعظم محاسنك عند النّاس فلا تعظم في عينك .\r\nهرگاه خواهى كه بزرگ باشد نيكوئيهاى تو نزد مردم پس بزرگ نباشد آنها نزد تو يعنى بايد كه نيكوئيهاى تو در نظر تو بزرگ نباشد ، زيرا كه كسى كه نيكوئيهاى أو در نظر أو عظيم نمايد عجب وتكبر وأمثال آن از صفات دنيه در أو بهم رسد وبسبب آن نيكوئيهاى أو در نظرها فاسد وباطل گردد ، بخلاف كسى كه نيكوئيهاى أو در نظر أو سهل نمايد وبسبب آنها موصوف بآن صفات ذميمه نگردد چه اين معنى باعث افزونى نيكوئيهاى أو گردد وسبب اين گردد كه آنها در نظر مردم عظيم نمايد ، وكافيست شاهد بر اين معنى آنچه واضح ولايح است بر هر كه أو را أدنى شعوري باشد كه اگر كسى باو احسانى كند وآن در نظر أو بزرگ ننمايد اين نزد أو بسيار بزرگتر نمايد از همان احسان از كسى كه آن در نظر أو بزرگ نمايد .\r\n\r\n4097 إذا بلغ اللئيم فوق مقداره تنكّرت أحواله .\r\nهرگاه برسد لئيم بزيادة از قدر ومرتبه أو تغيير يابد أحوال أو ببدى وناخوشى ، مراد به « لئيم » شخص پست دنى مرتبه است وتغيير أحوال أو ببدى وناخوشى هرگاه برسد بزيادة از مرتبه خود باعتبار اينست كه باعتبار دنائتى كه دارد هرگاه مرتبه خود را زياد ببيند عجب وتكبر زيادى در أو بهم رسد وهمچنين سربلندى وطغيانى\r\n\r\n","description":"","footnote":"","page_name":" 160 ","page_number":168},
  {"content":"\r\n\r\nكه خواهد كه جمعى را كه هميشه عزيز وبلند مرتبه تر از أو بوده اند خفيف وذليل كند وتفوّق أو بر ايشان ظاهر گردد .\r\n\r\n4098 إذا رايت في غيرك خلقا ذميما فتجنّب من نفسك أمثاله .\r\nهرگاه ببينى در غير خود خويى نكوهيده پس اجتناب كن از نفس خود أمثال آن را ، زيرا كه چنانكه آن در نظر تو از أو زشت وقبيح نمايد همچنين هرگاه آن يا أمثال آن در تو باشد در نظر ديگران زشت وقبيح نمايد ، پس اجتناب از آن بايد نمود .\r\n\r\n4099 إذا احبّ اللّه عبدا زيّنه بالسّكينة والحلم .\r\nهرگاه دوست دارد خدا بنده را آرايش دهد أو را بآرام وبردبارى . مراد اين است كه آرام وبردبارى در كسى كه باشد نشان اين است كه حق تعالى أو را دوست داشته بسبب خوبى كه در أو بوده از صفات وافعال وبآن اعتبار عطا كرده آنها را باو وزينت داده أو را به آنها .\r\n\r\n4100 إذا أرذل « 1 » اللّه عبدا حظر عليه العلم .\r\nهرگاه پست كند خدا بنده را منع ميكند از أو علم را ، مراد به « پست كردن خدا بنده را » اينست كه باعتبار بدى صفتي يا فعلى از أو سلب شفقت ورحمت خود را از أو كند وأو را در دنائت وپستى گذارد ، و « منع كردن علم از أو » باعتبار اينست كه آن زينتى است كه عطا نمىكند آنرا مگر بنيكوكاران پس كسى را كه در پستى گذارد شايسته عطاى آن نيست .\r\n\r\n4101 إذا احبّ اللّه عبدا الهمه الصّدق .\r\nهرگاه دوست دارد خدا بنده را در دل أو اندازد راستى را يعنى راستى در گفتار\r\n\r\n\r\n","description":"","footnote":"\r\n( 1 ) كذا صريحا بخطه الشريف ، وبنظر مىرسد كه « اذلّ » باشد از مصدر « اذلال » .\r\n","page_name":" 161 ","page_number":169},
  {"content":"\r\n\r\nوكردار را ، وشرح مراد از اين نيز بر قياس فقره سابق است .\r\n\r\n4102 إذا أكرم اللّه عبدا اعانه على إقامة الحقّ .\r\nهرگاه گرامى كند خدا بنده را يارى كند أو را بر پاى داشتن حق يعنى بر كسب أو آنچه را حق باشد از خصال واعمال وافعال ، يا بر پاى داشتن أو حق را ميانه مردم وداشتن ايشان بر آن بأمر بمعروف ونهى از منكر .\r\n\r\n4103 إذا لوّحت للعاقل فقد أوجعته عتابا .\r\nهرگاه اشاره كنى از براي عاقل پس بتحقيق كه بدرد آوردى أو را بسبب ملامت وسرزنش يا از روى ملامت وسرزنش . مراد اين است كه در منع عاقل از بديى حاجت بتصريح نيست بلكه اشاره كه بآن بشود ملامت وسرزنش است كه بدرد آورد أو را وكافى باشد در بازداشتن أو از آن ، يا اين كه اشاره كه بشود بأمري كه متضمن اهانت أو باشد كمال ملامت وسرزنش است از براي أو هر چند تصريح نشود بآن پس بايد كه نهايت اهتمام كرد در اجتناب از آن .\r\n\r\n4104 إذا حلمت عن الجاهل فقد اوسعته جوابا .\r\nهرگاه بردبارى كنى از نادان پس بتحقيق كه وسعت دادى أو را از راه جواب يعنى وسعت دادى جواب أو را . وممكن است كه ترجمه « اوسعته جوابا » اين باشد كه : وسعت دادى از براي أو جواب را كه حاصل معنى اوّل بوده ، ومراد اين است كه : هرگاه ناداني بتو هرزه گويد وتو بردبارى كنى وجواب نگوئى پس بتحقيق كه جوابي گفته أو را كه وسعت وگنجايش هرگونه جوابي دارد كه متضمن خفت وذلت أو باشد .\r\n\r\n4105 إذا قدّمت الفكر في جميع افعالك حسنت عواقبك في كلّ امر .\r\n\r\n","description":"","footnote":"","page_name":" 162 ","page_number":170},
  {"content":"\r\n\r\nهرگاه پيش دارى فكر را در همه كارهاى خود نيكو گردد عاقبتهاى تو در هر كارى ، مراد به « پيش داشتن فكر در همه كارها » اين است كه هر كارى كه كند بعد از اين باشد كه فكر كند در آن وظاهر شود از براي أو صلاح آن ونيكوئى عاقبت آن وحكم به « نيكو گشتن عاقبت أو در هر كار » اين است كه غالب وأكثر اين است كه نيكو گردد عاقبت أو در كارها واگر نه ممكن است كه عاقبت كه عاقبت بعضي كارهاى أو خوب نباشد باعتبار خطا وغلطى كه در فكر كرده باشد ، وممكن است كه مراد همه افعال باشد ومراد به « نيكو بودن عاقبت آنها » اين باشد كه بحسب آخرت بر أو مؤاخذه نباشد باعتبار اين كه بذل جهد در آنها كرده وبحسب دنيا نيز حسرت وندامتى نباشد أو را بر آنها واگر زيان وخسرانى در بعضي كشد همان مجرّد نقصان دنيوي باشد كه بسيار سهل باشد با وجود عدم تقصير وتفريط از اين كس بخلاف كسى كه كارها را بىفكر وتأمل كند چه بسيار باشد كه باعث عذاب وعقاب اخروى گردد وبحسب دنيا نيز هرگاه سبب زيان وخسرانى گردد رنج وألم أو باعتبار تقصير خود وعدم تأمل در آن گران باشد .\r\n\r\n4106 إذا وصلت إليكم أطراف النّعم فلا تنفّروا أقصاها بقلّة الشكر .\r\nهرگاه برسد بسوى شما كنارهاى نعمتها پس رم مدهيد انتهاى آنها را بسبب كمي شكر ، مراد اين است كه كمي شكر نعمت سبب زوال وانقطاع آن گردد پس هرگاه نعمتي بشما رسيد تقصير مكنيد در شكر تا اين كه تمام گردد بر شما ، وبسبب كمي شكر رم نكند از شما وبريده نگردد .\r\n\r\n4107 إذا صعبت عليك نفسك فاصعب لها تذلّ لك وخادع نفسك عن نفسك تنقد لك .\r\nهرگاه سركشى كند بر تو نفس تو پس سركشى كن تو نيز براي آن كه رام مىشود مر ترا ومكر كن با نفس خود از نفس خود تا أطاعت ميكند مر ترا ، مراد\r\n\r\n","description":"","footnote":"","page_name":" 163 ","page_number":171},
  {"content":"\r\n\r\nاين است كه هرگاه نفس تو باعتبار هوا وهوس خود سركشى كند بر تو وفرمان تو در أوامر ونواهى عقلية وشرعيه نبرد ، تو نيز سركشى كن با أو ، وبمجرّد سركشى أو أو را بخود وامگذار ، زيرا كه هرگاه تو نيز سركشى كنى وسخت باشى در آن رام گردد از براي تو وفرمان تو برد وبهر نحو كه توانى حيله ومكر كن با نفس خود از براي خلاصي آن ، و « مكر كن با نفس خود از نفس خود » يعنى وروىگردانيدن آن از آن ودر آوردن آن بفرمان خود از نفس خود وشهوتها وخواهشهاى آن ، زيرا كه هرگاه تو سعى كنى در اين مطيع ومنقاد تو گردد . وپوشيده نيست كه بناى اين كلام معجز نظام وأمثال آن بر تخييل اين معنى است كه نفس هر كس باعتبار اين كه تابع وپيرو قواى شهويّه وغضبيه باشد غير نفس اوست باعتبار اين كه مطيع ومنقاد أوامر واحكام عقلية باشد پس أو باعتبار اوّل سركشى كند با أو باعتبار دوّم وبايد بر أو باعتبار دوّم اين كه أو نيز سركشى كند با أو تا اين كه أو رام شود از براي أو ، وهمچنين بايد كه أو باعتبار دوّم بچاره وتدبير فريب دهد خود را وخلاص گرداند از خود باعتبار اوّل ومطيع ومنقاد خود گرداند وبنا بر مذهب بعضي از حكماء كه در آدمي دو نفس قرار مىدهند يكى مقتضى عقل وديگرى مقتضى شهوت وغضب چنانكه قبل از اين مذكور شد بناى كلام بر تحقيق نيز مىتواند بود واللّه تعالى يعلم .\r\n\r\n4108 إذا خفت صعوبة امر فاصعب له يذلّ لك وخادع الزّمان عن احداثه تهن عليك .\r\nهرگاه بترسى از سختى امرى پس سختى كن از براي آن سهل مىشود از براي تو ، ومكر كن با روزگار از مصيبتهاى آن سهل مىگردند بر تو ، مراد اين است كه در مصائب ومانند آنها از حوادثى كه آدمي از سختى آنها مىترسد بايد سختى كرد در آن وراه سستى وقلق واضطراب وبي تأبى وجزع ومانند آنها بخود نداد كه هرگاه كسى چنين كند سهل گردد بر أو آنها بخلاف كسى كه راه آنها بخود دهد\r\n\r\n","description":"","footnote":"","page_name":" 164 ","page_number":172},
  {"content":"\r\n\r\nكه رنج وتعب زياد كشد ، و « مكر كن با روزگار در مصيبتهاى آن » يعنى به آن چه مذكور شد از سختى كردن در امرهاى دشوار ، و « مكر كن با روزگار از براي خلاصي از مصيبتهاى آن » يعنى اين چاره است از براي آن كه اگر بكنى آن را سهل گردد آنها بر تو ، واطلاق « مكر » بر اين ، باعتبار اين است كه شبيه است بمكر از راه اين كه همواره روزگار در پى ايذاء وآزار آدمي است ومصائب وحوادث آن از براي اين غرض است پس هرگاه كسى بي خبر أو چاره وتدبيري كند از براي دفع آن وهر چند أو تير مصيبت اندازد وطعنه حادثه زند گزندى باو نرساند وأو را از آن مكروهى نرسد غرض آن بعمل نيايد پس بمنزله اين است كه مكرى كرده با أو چه حقيقت مكر با كسى اين است كه كسى پنهان از أو كارى كند كه ناگاه مكروه آن باو رسد وظاهرست كه محروم ساختن كسى را از آنچه خواهش أو داشته باشد وباطل كردن سعى كسى در امرى مكروهى است عظيم از براي أو ، وقبل از اين مذكور شد كه بناى أمثال اين سخنان بر اجراى كلام است بر طور شايع ميانه مردم از نسبت اين أمور بروزگار وزمان واز قبيل اسناد امرى كه واقع شود در چيزى بآن ، وممكن است كه مراد بفقره اوّل اين باشد كه هرگاه بترسى از سختى ودشوارى كارى كه بايد كرد بسبب آن ترك مكن آن را بلكه تو نيز سختى كن در آن وبجدّ وجهد تمام متوجه آن شو هرگاه چنين كنى سهل مىشود از براي تو وآسان مىگردد چنانكه مشهور است كه هر كه طلب كند امرى را وجدّ كند در آن مىيابد آن را ، ومراد بفقره دويم اين باشد كه مكر كن با روزگار از براي خلاصي از مصيبتهاى آن وآسان شدن آنها ، يا بصبر وتحمل چنانكه مذكور شد ، ويا بوجهي ديگر از وجوهى كه باعث آسانى آنها شود ، مثل اين كه بدى كه از كسى بتو برسد برين حمل كنى كه ندانسته بوده يا غرض صحيحي در آن داشته وغرض ايذاء تو نبوده واطلاق مكر بنا بر اين نيز باعتباري است كه مذكور شد .\r\n\r\n4109 إذا حدتك القدرة على ظلم النّاس فاذكر قدرة اللّه سبحانه على عقوبتك وذهاب ما آتيت إليهم عنهم وبقاءه عليك .\r\n\r\n","description":"","footnote":"","page_name":" 165 ","page_number":173},
  {"content":"\r\n\r\nهرگاه براند ترا قدرت وتوانائى بر ستم كردن مردم پس ياد كن قدرت وتوانائى خداى سبحانه را بر جزا دادن تو ورفتن آنچه را بر آنى بسوى ايشان از ايشان وباقي ماندن آنرا بر تو . يعنى هرگاه قادر باشى بر ستم كردن مردم وقدرت تو بر آن بخواند ترا بآن پس ياد كن اين معنى را كه حق تعالى قادر است بر اين كه جزاى آن را بتو دهد واين را كه آنچه بكنى بايشان در اين سراى فانى بگذرد از ايشان وزايل گردد وعذاب وعقاب آن باقي ماند بر تو تا اين كه ياد اين معاني باز دارد ترا از آن ستم .\r\n\r\n4110 إذا احبّ اللّه سبحانه عبدا بغّضّ اليه المال وقصّر منه الآمال .\r\nهرگاه دوست دارد خداى سبحانه بنده را دشمن مىگرداند بسوى أو مال را وكوتاه مىگرداند از أو اميدها را ، « دوستى خدا بنده را » چنانچه مكرّر مذكور شد باعتبار خوبى اوست از راه صفتي نيكو يا فعلى پسنديده ، و « دشمن گردانيدن مال بسوى أو » از براي اينست كه اگر نداشته باشد حريص در طلب آن نباشد وبسبب آن مشغول از سعى از براي آخرت نگردد ، واگر داشته باشد مشغول بطلب زيادتى نگردد ودر آنچه دارد بخل نكند بلكه تا تواند در وجوه خيرات ومبرّات صرف نمايد تا بكار آخرت أو آيد ومراد به « كوتاه كردن اميدها » كوتاه كردن اميدهاى دنيويست كه اميدهاى دور ودراز در دنيا از براي خود قرار ندهد واز براي سعى از براي آنها مشغول از طلب آخرت نگردد .\r\n\r\n4111 إذا أراد اللّه بعبد شرّا حبّب اليه المال وبسط منه الآمال .\r\nهرگاه اراده كند خدا ببنده شرّى را دوست مىگرداند بسوى أو مال را وپهن مىگرداند از أو اميدها را ، مراد به « ارادهء خداى سبحانه ببنده شرّى را اينست كه باعتبار بدى أو بسبب صفتي يا فعلى قطع شفقت ومرحمت از أو نمايد وبالطاف زياد مانع أو\r\n\r\n","description":"","footnote":"","page_name":" 166 ","page_number":174},
  {"content":"\r\n\r\nنشود از اكتساب شرور وبديها كه مقتضاى هوى وهوس اوست ، ومراد به « دوست گردانيدن مال بسوى أو وپهن گردانيدن اميدها از أو » نيز اين است كه سلب ميكند از أو لطفى چند را كه مانع أو شود از آنها پس أو بمقتضاى قواى شهويه دوست گردد با مال وحريص شود بر طلب آنچه نداشته باشد وبخل ورزد در آنچه داشته باشد واميدهاى دراز از براي خود قرار دهد ومشغول شود بسعى از براي آنها وبازماند از سعى از براي آخرت .\r\n\r\n4112 إذا احبّ اللّه عبدا رزقه قلبا سليما وخلقا قويما .\r\nهرگاه دوست دارد خدا بنده را روزى كند أو را قلبي سليم وخوئى راست درست ، مراد به « قلب سليم » نفس سالم است يعنى نفس أو را چنين كند كه سالم باشد وپيرو هوى وهوس ومايل بشرور وبديها نباشد .\r\n\r\n4113 إذا أراد اللّه بعبد خيرا منحه عقلا قويما وعملا مستقيما .\r\nهرگاه اراده كند خدا ببنده خيرى را عطا كند باو عقلي درست وعملي راست .\r\n\r\n4114 إذا أراد اللّه بعبد خيرا اعفّ بطنه وفرجه .\r\nهرگاه اراده كند خدا ببنده خيرى را عفيف مىگرداند شكم أو را وفرج أو را ، يعنى لطفى چند نسبت باو ميكند كه بسبب آنها شكم وفرج أو از حرام باز ايستد .\r\n\r\n4115 إذا أراد اللّه بعبد خيرا الهمه القناعة واصلح له زوجه .\r\nهرگاه اراده كند خدا ببندهء خيرى را در دل أو مىاندازد قناعت را وبصلاح مىآورد از براي أو جفت أو را .\r\n\r\n4116 إذا أراد اللّه بعبد خيرا اعفّ بطنه عن الطّعام وفرجه عن الحرام .\r\nهرگاه اراده كند خدا ببنده خيرى را عفيف مىگرداند شكم أو را از طعام وفرج أو را\r\n\r\n","description":"","footnote":"","page_name":" 167 ","page_number":175},
  {"content":"\r\n\r\nاز حرام ، مراد بطعام نيز طعام حرام است يا طعام زياد وخوردن بقدر امتلاء بطن كه مكروه است باعتبار اين كه سبب سنگينى بدن وكسالت در طاعت وعبادت مىشود وموجب غلبه خواب وبخار بر دماغ ومنع وكلال آن از تفكر وتعقل مىگردد ، ومراد به « عفيف‌گردانيدن شكم وفرج أو » همان است كه در فقره سابق سابق مذكور شد .\r\n\r\n4117 إذا أراد اللّه صلاح عبد الهمه قلّة الكلام وقلّة الّطعام وقلّة المنام .\r\nهرگاه خواهد خداى سبحانه صلاح حال بنده را در دل أو اندازد كمي سخن گفتن را ، وكمي خورش را ، وكمي خواب را ، وجه بودن صلاح حال بنده در هر يك از اينها ، ظاهر است ، چه سخن گفتن بسيار نمىشود كه مشتمل بر غيبت ومانند آن از سخنان حرام يا سخنان لغو بي فايده نباشد وآدمي را از فكر وذكر خدا باز ندارد ، ومفسده خورش زياد در فقره سابق مذكور شد ، وخواب زياد هم بعبث مانع از طاعات وعبادات تفكر وذكر وساير افعال خير مىشود ، وغالب اين است كه باعث كسالت وفتور بدن هم مىگردد .\r\n\r\n4118 إذا بنى الملك « 1 » على قواعد العدل ودعم بدعائم العقل نصر اللّه مواليه وخذل معاديه .\r\nهرگاه بنا كرد پادشاه سلوك خود را بر قواعد عدالت وبر پاى دارد آن را\r\n\r\n\r\n","description":"","footnote":"\r\n( 1 ) گويا كلمه « ملكه » از عبارت ساقط شده ويا در نسخه شارح ( ره ) بلفظ « سلوكه » مصحف ومحرف شده است چنانكه از ترجمه عبارت بر مىآيد واگر ضمير « مواليه » و « معاديه » در آخر كلام مانع نمىبود سياق كلام مقتضى بود كه « بنى » و « دعم » هر دو بصيغة مجهول قرائت شود و « ملك » نيز بضم ميم وسكون لام تا نائب فاعل « بنى » باشد ليكن چون موالات ومعادات با شخص مناسبت دارد لذا از توجيه مذكور گزيرى نيست واز مراجعه بنسخ قديم ومصحح غفلت نشود زيرا ممكن است كه در آنها عبارت چنين باشد : « إذا بنى الملك ملكه » .\r\n","page_name":" 168 ","page_number":176},
  {"content":"\r\n\r\nبستونهاى عقل ، يارى كند خدا دوستان أو را وواگذارد يارى دشمنان أو را .\r\n\r\n4119 إذا هممت بأمر فاجتنب ذميم العواقب فيه .\r\nهرگاه قصد كنى كردن كارى را پس دورى گزين نكوهيده عاقبتها را در آن ، يعنى تأمل كن كه مبادا عاقبت نكوهيده داشته باشد وهرگاه عاقبت آن را بد بيابى اجتناب كن از آن ومكن آن را .\r\n\r\n4120 إذا أنت هديت لقصدك فكن اخشع ما تكون لربّك .\r\nهرگاه تو رسانيده شوى به آن چه مقصود تو بود پس باش فروتنى كننده تر آنچه مى باشى از براي پروردگار خود ، يعنى هرگاه بمطلبى كه داشته باشى برسى در آن حال بشكرانهء آن از براي بقاى آن وزيادتى آن زيادة كن خشوع وفروتنى را بدرگاه حق تعالى از ساير حالات نه اين كه مثل أكثر مردم تا مطلب حاصل نشده نهايت خضوع وخشوع كنى از براي طلب آن ، وهرگاه حاصل شود فريفته ومغرور گردى بآن وترك خضوع وخشوع كنى يا كم كنى آن را .\r\n\r\n4121 إذا عجز عن الضعفاء نيلك فلتسعهم رحمتك .\r\nهرگاه فروماند از ضعيفان دهش تو پس بايد كه گنجايش داشته باشد ايشان را مهربانى تو ، مراد اين است كه هرگاه عاجز باشى از دهش بايشان پس بايد كه ملاطفت ومهربانى بايشان خود البتة بكنى زيرا كه آن در همه وقت مقدور است ومانعى از آن نباشد .\r\n\r\n4122 إذا كان الرفق خرقا كان الخرق رفقا .\r\nهرگاه بوده باشد نرمى بدخوئى خواهد بود بدخوئى نرمى ، يعنى هرگاه با كسى نرمى نسازد وباعث اين شود كه أو بدخوئى كند خواهد بود درشتى با أو نرمى ، يعنى درشتى بايد كرد باو تا أو نرمى كند چنانكه عادت أكثر بدخويهاست\r\n\r\n","description":"","footnote":"","page_name":" 169 ","page_number":177},
  {"content":"\r\n\r\nكه تا كسى نرمى كند با ايشان ، ايشان بدخوئى كنند وهمين كه ديدند كه أو هم درشتى وبدخوئى ميكند نرمى ميكنند وترك درشتى مىنمايند ، وممكن است كه مراد اين باشد كه درشتى با چنين كسى نرمى است يعنى خوى پسنديده است مانند نرمى بساير مردم .\r\n\r\n4123 إذا كنت في ادبار والموت في اقبال فما اسرع الملتقى .\r\nهرگاه بوده باشى تو در پشت گردانيدن ومرگ در روآوردن پس چه تند باشد رسيدن بيكديگر ، مراد اين است كه هر كه هست پشت بدنيا كرده ورو بمرگ مىرود ومرگ رو باو كرده وبجانب أو مىآيد ودر چنين حالي ظاهرست كه تند وزود بيكديگر مىرسند وبا وجود اين پس از آن غافل نبايد بود وهمواره در تهيه آن بايد بود .\r\n\r\n4124 إذا أمكنت الفرصة فانتهزها فانّ إضاعة الفرصة غصّة .\r\nهرگاه ممكن شود فرصت پس غنيمت دان آن را پس بدرستى كه ضايع‌كردن فرصت غصه است ، مراد اين است كه هر كار خيرى را كه فرصت آن يأبى غنيمت دان فرصت آن را وبكن آن را وتأخير مكن ، زيرا كه هرگاه نكنى آن را وفرصت آن فوت شود هميشه آن غصه خواهد بود از براي تو . پس هر كار خيرى را كه آدمي در دنيا فرصت آن يابد ونكند هميشه در آخرت كه فرصت از دست رفته آن غصه خواهد بود از براي أو .\r\n\r\n4125 إذا أراد اللّه سبحانه إزالة نعمة عن عبد كان اوّل ما يغير عنه عقله وأشدّ شيء عليه فقده .\r\nهرگاه اراده كند خداى سبحانه زايل كردن نعمتي را از بنده بوده باشد اوّل آنچه تغيير داده مىشود از أو عقل أو ، وسخت ترين چيزى بر أو نيافتن عقل است .\r\n« خواستن خداى سبحانه زايل كردن نعمت را از بنده » چنانكه مكرّر در نظاير آن\r\n\r\n","description":"","footnote":"","page_name":" 170 ","page_number":178},
  {"content":"\r\n\r\nمذكور شد باعتبار صفات وافعال أو مىشود وبسبب بجا نياوردن أو شكر آن نعمت را . ومراد به « تغيير دادن عقل از أو » اين است كه ديوانه ومجنون گردد بلكه اين كه حق تعالى سلب هدايت وراهنمائى از أو كند تا اين كه أو آنچه كند بمجرّد رأى وانديشه أو باشد وتدبير صلاح حال خود وباقي داشتن آن نعمت نتواند كرد وآنچه كند باعث زيان وخسران أو گردد ، و « بودن نيافتن عقل بر اين وجه سخت‌ترين مصيبتها » ظاهرست ، چه باعث زيان خسران دنيا وآخرت گردد نعوذ باللّه منه .\r\n\r\n4126 إذا أقبلت الدّنيا على عبد كسته محاسن غيره وإذا أدبرت عنه سلبته محاسنه .\r\nهرگاه رو كند دنيا بر بنده مىپوشاند أو را نيكوئيهاى غير أو را ، وهر گاه رو گرداند از أو مىربايد از أو نيكوئيهاى أو را ، مراد اين است كه هرگاه دنيا رو بكسى آورد غالب اين است كه محاسنى كه در غير أو باشد ودر أو نباشد در أو حاصل شود ومخلع گردد به آنها ، وهرگاه رو بگرداند از كسى غالب اين است كه در واقع محاسنى كه داشته باشد از أو زايل شود ودر واقع عارى گردد از آنها . وممكن است كه مراد اين باشد كه هر گاه دنيا رو آورد بر كسى در نظر مردم چنان نيكو نمايد كه نيكوئيهاى غير أو را نيز باو نسبت دهند ، وهرگاه پشت گرداند از كسى در نظر مردم عارى نمايد از محاسنى كه دارد وسلب كنند آنها را از أو ، واين معنى ظاهرترست .\r\n\r\n4127 إذا أراد أحدكم ان لا يسال اللّه سبحانه شيئا الّا أعطاه فلييئس من النّاس ولا يكون له رجاء الّا اللّه سبحانه .\r\nهرگاه خواهد يكى از شما كه سؤال نكند از خداى سبحانه چيزى را مگر اين كه عطا كند آن را بآن پس نوميد گردد از مردم ونبوده باشد أو را اميدى مگر خداى\r\n\r\n","description":"","footnote":"","page_name":" 171 ","page_number":179},
  {"content":"\r\n\r\nسبحانه يعنى مگر اميد باو ، وممكن است كه مراد اين باشد كه نبوده باشد أو را محلّ اميدى مگر خداى سبحانه .\r\n\r\n4128 إذا هبت امرا فقع فيه فانّ شدّة توقّيه اشدّ من الوقوع فيه .\r\nهرگاه بترسى از امرى پس بيفت در آن پس بدرستى كه سختى حذر از آن سخت تر است از افتادن در آن ، مراد اينست كه ترس از چيزى كه بايد واقع شود وهميشه در انديشه آن بودن سخت تر است از افتادن در آن تا هر چه بشود واقع شود ودر آن خوف وترس نبايد بود مثل اين كه دشمنى بر سر راه اين كس بيايد وهر لمحه احتمال اين باشد كه أو حمله كند بر اين كس پس توقف كردن در آنجا وهميشه در آن خوف وانديشه بودن دشوارتر است از اين كه برود تا اين كه هر چه شد نيست واقع شود واز آن ترس وخوف خلاص گردد ، وهمچنين در نظاير آن ، مثل اين كه دواى تلخى را بايد خورد يا اين كه عضوى را داغ بايد كرد يا قطع بايد نمود پس تأخيركردن آن بسبب خوف دشوارى آن ودر آن ترس بودن دشوارتر است از رنج وتعبى كه در خوردن آن يا كردن آن بايد كشيد پس بهتر مبادرت كردن به آنست وخود را از آن خوف وترس فارغ ساختن .\r\n\r\n4129 إذا زادك السّلطان تقريبا فزده اجلالا .\r\nهرگاه زياد كند ترا پادشاه نزديك فرمودن پس زياد كن أو را تعظيم واجلال .\r\nمراد اينست كه هر چند ترا پادشاه مقرّب‌تر گرداند تو تعظيم واجلال أو بيشتر كن تا اين كه شكر شفقت أو بجا آيد وأيضا بسبب اين كه توقع پادشاهان رعايت تعظيم وأدب ايشان را از مقرّبان درگاه ايشان كه بطور وطرز ايشان واقف شده‌اند بيشتر است از جمعى كه راهى در آن درگاه نداشته باشند واز رسوم وآداب ايشان بي خبر باشند پس هر چند كسى مقرّب پادشاه گردد گمان اين نكند كه با أو مانند دوستان ومصاحبان\r\n\r\n","description":"","footnote":"","page_name":" 172 ","page_number":180},
  {"content":"\r\n\r\nديگر كه بر ايشان رعايت تعظيم واجلال يكديگر چندان لازم نيست سلوك مىتوان نمود .\r\n\r\n4130 إذا زادك اللئيم اجلالا فزده اذلالا .\r\nهرگاه زياد كند ترا لئيم تعظيم واجلال پس زياد كن تو أو را خوار گردانيدن ، « لئيم » چنانكه مكرّر مذكور شد بمعنى بخيل است وهر شخص دنى پست مرتبه ، وظاهر اين است كه مراد درين كلام معجز نظام معنى دويم باشد و « وجه زياد كردن خوارى نمودن أو در وقت زيادنمودن أو تعظيم اين كس را » اين باشد كه دنىّ پست مرتبه چنانكه بتجربه معلوم شده تعظيم واجلال كسى نكند مگر در وقتي كه خواهد كه حيله با أو بكند وأو را غافل كند تا مكروهى باو برساند يا بدى نسبت باو كرده باشد كه معلوم أو نباشد كه آن را كه كرده وخواهد كه أو باعتبار اين سلوك كه ميكند نفهمد كه أو كرده .\r\n\r\n4131 إذا أمطر التّحاسد نبت التفاسد « 1 » .\r\nهرگاه ببارد حسد داشتن با يكديگر بروياند فاسد شدن حال هر يك را ، مراد اين است كه حسدبردن دو كس بر يكديگر باعث فساد وتباه‌شدن حال هر يك مىشود باعتبار اين كه هر يك كارى چند كنند كه ضرر ونقصان آن بديگرى رسد واستعمال باريدن ورويانيدن باعتبار تشبيه اين معنى است ببارانى كه ببارد وگياهى بروياند پس چنانكه آن باران سبب رويانيدن آن گياه مىشود همچنين همرسيدن حسد ميانه ايشان باعث فساد حال ايشان مىگردد .\r\n\r\n4132 إذا نبت الودّ وجب التّرافد والتّعاضد .\r\nهرگاه ثابت وپاى بر جا شود دوستى لازم مىشود صله وعطاى يكديگر ويارى نمودن هر يك ديگرى را .\r\n\r\n\r\n","description":"","footnote":"\r\n( 1 ) شارح ( ره ) : « انبت التفاسد » يعنى « انبت » از « انبات » ( مصدر باب افعال ) گرفته و « التحاسد » را مفعول أو قرار داده ومنصوب خوانده است .\r\n","page_name":" 173 ","page_number":181},
  {"content":"\r\n\r\n\r\n4133 إذا أراد اللّه بعبد خيرا فقهه في الدّين والهمه اليقين .\r\nهرگاه خواهد خدا ببنده نيكوئى را دانا مىگرداند أو را در دين ودر دل أو مىاندازد يقين را يعنى دانا مىگرداند أو را در مسائل ديني ودر دل أو مىاندازد يقين به آن چه يقين بآن بايد داشت از اعتقادات .\r\n\r\n4134 إذا فاتك من الدّنيا شيء فلا تحزن وإذا أحسنت فلا تمنن .\r\nهرگاه فوت شود ترا از دنيا چيزى پس اندوهگين مشو وهرگاه احسان كنى پس منت مگذار ، « اندوهگين نشدن بسبب فوت چيزى از دنيا » باعتبار اين است كه دنيا را قدرى نباشد كه آدمي بسبب فوت چيزى از آن اندوهگين گردد وبا وجود اين اندوهناك نشدن بر آن باعث اجر وثواب دنيوي گردد كه آن را نسبتي نباشد به آن چه فوت شده از أو از دنيا ، و « منت نگذاشتن بر احسان » باعتبار اين است كه منت بحكم شرع وعقل احسان را فاسد وباطل كند وسبب حبط اجر وثواب آن گردد .\r\n\r\n4135 إذا جمعت المال فأنت فيه وكيل لغيرك يسعد به وتشقى أنت .\r\nهرگاه جمع كنى مال را پس تو در آن وكيل باشى از براي غير خود ، نيكبخت گردد بآن أو وبدبخت گردى تو ، مراد به « غير أو » كسى است كه آخر آن مال باو رسد وصرف كند ، ومراد به « نيكبخت شدن أو » تمتع بردن وبهره يافتن اوست از آن بحسب دنيا يا دنيا وآخرت هر دو ، هرگاه در مصرف چيزى صرف كند ، وبدبخت شدن أو در دنيا وآخرت هر دو است ، زيرا كه در دنيا بهره از آن نبرد وباعث وبال ونكال أو باشد در آخرت .\r\n\r\n4136 إذا قدّمت مالك لآخرتك واستخلفت اللّه سبحانه على من خلّفته من بعدك سعدت بما قدّمت وأحسن اللّه لك الخلافة على من خلّفت\r\n\r\n","description":"","footnote":"","page_name":" 174 ","page_number":182},
  {"content":"\r\n\r\nهرگاه پيش فرستى مال خود را از براي آخرت خود وجانشين سازى خداى سبحانه را بر كسى كه بگذارى أو را بعد از خود ، نيكبخت گردى به آن چه پيش فرستى ، ونيكو كند خدا از براي تو جانشينى را بر كسى كه بعد از خود گذارى مراد ظاهرست وحاجت بشرح نيست .\r\n\r\n4137 إذا أراد اللّه بعبد خيرا الهمه القناعة فاكتفى بالكفاف واكتسى بالعفاف .\r\nهرگاه خواهد خدا ببنده نيكوئى را در دل أو مىاندازد قناعت كردن را پس اكتفا كند أو بكفاف ودر پوشد عفاف را . مراد به « كفاف » بفتح كاف قدريست از مال كه بس باشد وبي نياز گرداند از مردم و « اكتفا نمودن بآن » بمنزله تفسير وبيان قناعت است كه مذكور شد و « عفاف » بفتح عين بمعنى باز ايستادن است از آنچه حلال نباشد ومراد به « پوشيدن آن » اين است كه آنرا لازم خود گرداند وهميشه با خود دارد بمنزله جامه وتفريع اين معنى بر « بدل‌افتادن قناعت » باعتبار اين است كه كسى كه توفيق قناعت يابد وطلب زيادتى نكند نه از راه حرام از براي حرمت آن ونه از راه حلال بسبب افضليت قناعت بر آن پس بطريق أولى مرتكب حرامهاى ديگر نيز نگردد ، وممكن است كه مراد بعفاف در اينجا خصوص باز ايستادن از كسب أموال از حرام باشد وبنا بر اين وجه تفريع ظاهرست .\r\n\r\n4138 إذا أراد اللّه بعبد خيرا الهمه الاقتصاد وحسن التدبير وجنّبه سوء التدبير والاسراف .\r\nهرگاه اراده كند خدا ببنده نيكوئى را در دل أو اندازد ميانه روى را ونيكوئى تدبير را ، واجتناب فرمايد أو را از بدى تدبير واسراف ، مراد به « نيكوئى تدبير » نيكوئى تدبير در معاش است كه همان ميانه روى باشد كه مذكور شد ، ومراد به « بدى تدبير » نيز بدى\r\n\r\n","description":"","footnote":"","page_name":" 175 ","page_number":183},
  {"content":"\r\n\r\nتدبير در معاش است باين كه ميانه روى نكند بلكه تنگ‌گيرى كند يا اسراف پس ذكر اسراف بعد از اين از قبيل ذكر خاصّ است بعد از عامّ وتخصيص آن بذكر ممكن است كه باعتبار زيادتى قبح آن باشد ودر بعضي نسخه ها بجاى « التدبير » دويم « التبذير » است وبنا بر اين ترجمه اين است كه : واجتناب فرمايد أو را از بدى تبذير واسراف ، ومراد به « تبذير » نيز اسراف است وذكر اسراف بعد از آن از براي تأكيد است وبنا بر اين نيز تخصيص تبذير واسراف بذكر باعتبار زيادتى قبح آن تواند بود .\r\n\r\n4139 إذا ملىء البطن من المباح عمى القلب عن الصلاح .\r\nهرگاه پر كرده شود شكم از مباح كور گردد دل از صلاح ، مراد اين است كه پر شدن شكم اگر همه از حلال باشد خوب نيست بسبب اين كه باعث كورى دل گردد از آنچه صلاح حال أو باشد در دنيا وآخرت ، باعتبار اين كه سبب سنگينى وگرانى بدن شود وباعث كسالت وكاهلي گردد از طاعات وعبادات وسعى در ساير آنچه خير أو مى باشد در دنيا وآخرت .\r\n\r\n4140 إذا أعرضت عن دار الفناء وتوّلّهت بدار البقاء فقد فاز قدحك وفتحت لك أبواب النّجاح وظفرت بالفلاح .\r\nهرگاه رو بگردانى از خانه فنا يعنى دنيا وشيفته گردى بخانه بقا يعنى آخرت پس بتحقيق كه فيروزى يابد قدح تو وگشوده گردد از براي تو درهاى نجاح ، وفيروزى يأبى برستگارى ، قدح بكسر قاف وسكون دال تير را گويند پيش از اين كه پر وپيكان از براي آن قرار دهند ومراد به « فيروزى يافتن قدح كسى » اين است كه قدح أو بهره ونصيب أعلى را برد واين باعتبار اينست كه در بعضي بازيها وقسمتها نصيبها وبهره‌ها را بر تيرها مىنوشتند وتيرها را در يكديگر جولان مىدادند وباسم هر كسى تيرى را بر مىآوردند پس هر كه تيرى باسم أو بر مىآمد آنچه بر آن نوشته شده بود\r\n\r\n","description":"","footnote":"","page_name":" 176 ","page_number":184},
  {"content":"\r\n\r\nاز بهره زياد يا كم مالك مىشد وبر بعضي تيرها محرومى از نصيب نيز مىنوشتند وآن تير باسم هر كه بيرون مىآمد بىبهره مىماند پس « فيروزى يافتن تير » كناية شده از بهره ونصيب أعلى بردن و « نجاح » بفتح نون وجيم والف وحاى بىنقطه بمعنى ظفر يافتن بمطلب ورسيدن به آنست .\r\n\r\n4141 إذا اتّخذك وليّك أخا فكن له عبدا وامنحه صدق الوفاء وحسن الصّفاء .\r\nهرگاه فرا گيرد ترا دوست تو برادر پس باش از براي أو بنده ، وعطا كن أو را راستى وفا ونيكوئى صفا ، مراد اينست كه هرگاه دوست تو ترا برادر خود قرار دهد بايد كه تو زيادة بر آن دوستى كنى وخود را بنده أو قرار دهى وآنچه لازمه بندگى وبرادريست از راستى وفادارى ونيكوئى صفاى باطن با أو بعمل آورى .\r\n\r\n4142 إذا كان في الرّجل خلّة رائقة فانتظر منه أخواتها .\r\nهرگاه بوده باشد در مرد خوئى خوش آينده پس انتظار ببر از أو خواهرهاى آنرا ، مراد اين است كه غالب اين است كه خو وخصلت نيكوئى كه در كسى باشد باعث اين مىشود كه خصلتها وخويهاى نيكوى ديگر نيز در أو حاصل شود ، چنانكه گفته اند كه طاعات بعضي جلب بعضي ديگر ميكنند ، وهمچنين معاصي ، پس هرگاه خصلت نيكوئى در كسى ببينى انتظار اين ببر كه خصلتهاى نيكوئى ديگر نيز در أو پديد آيد .\r\n\r\n4143 إذا دعاك القرآن إلى خلّة جميلة فخد نفسك بأمثالها .\r\nهرگاه بخواند ترا قرآن مجيد بسوى خوئى نيكو پس بگير نفس خود را بمانندهاى آن يعنى استنباط كن از آن خوى هر چه مثل آن باشد وبدار نفس خود را بر كسب همه آنها ، ومراد اين است كه در قرآن مجيد بسيار است كه امر بخصوص\r\n\r\n","description":"","footnote":"","page_name":" 177 ","page_number":185},
  {"content":"\r\n\r\nچيزى يا نهى از خصوص چيزى شده وحكم آن جاريست در هر چه مثل ومانند آن باشد پس آدمي بايد كه همه آنها را از آنها « 1 » استنباط كند وحكم آنها را در همه جارى سازد وبدارد نفس خود را بر كردن هر چه مثل ومانند آنها باشد كه امر شده به آنها وبر ترك هر چه مثل آنها باشد كه نهى شده از آنها ، نهايت اين از براي جمعى است كه قادر بر استنباط باشند وپى بعلت وسبب حكم توانند برد پس در هر چه دانند كه علت حكم موجود است بايد كه حكم را جارى كنند مثل اين كه در قرآن مجيد نهى شده از أف گفتن بپدر ومادر ومعلوم است كه اين از براي رعايت حرمت ايشان است پس هر اذيتى كه مثل أف گفتن باشد در هتك حرمت ايشان بايد كه ترك نمود اين است كه علماى ما رضوان اللّه تعالى عليهم أجمعين با آنكه منكر قياس اند قياس منصوص العلة را تجويز ميكنند وحجت مىدانند ، وممكن است كه « قرآن » بكسر قاف وبي همزه خوانده شود بمعنى همراهى وبا هم بودن ومعنى اين باشد كه هرگاه بخواند ترا همنشين بسوى خوئى نيكو پس بگير نفس خود را بمانندهاى آن يعنى هرگاه همنشينى با كسى كه خوى نيكوئى داشته باشد در تو اثر كند وتو آن خوى را كسب كنى معلوم مىشود كه صحبت همنشين در تو اثر ميكند پس بدار نفس خود را بر مانندهاى آن از خويهاى نيكوى ديگر باين كه همنشينى كنى با جمعى ديگر كه آن خويها را داشته باشند تا آنها را نيز كسب كنى ، وممكن است كه مراد اين باشد كه بدار نفس خود را بر مانندهاى آن ، يعنى تو نيز خويهاى نيكو كسب كن تا همنشينى أو نيز با تو اثر كند در أو ، وتلافى آنچه از أو كسب كرده بلكه زيادة بر آن بشود .\r\n\r\n4144 إذا اتتك المحن فاقعد لها فانّ قيامك فيها زيادة لها .\r\nهرگاه بيايد ترا محنتها پس بنشين از براي آنها پس بدرستى كه برخاستن تو در آنها زيادتى است بر آنها ، ممكن است كه مراد محنتها باشد كه از جانب حق تعالى باشد ومراد به « نشستن در آنها » صبر كردن وشكيبائى نمودن باشد ومراد به « برخاستن\r\n\r\n\r\n","description":"","footnote":"\r\n( 1 ) كذا صريحا بخطه الشريف ، وبهتر آن بود كه در هر دو مورد « آن » ذكر كند .\r\n","page_name":" 178 ","page_number":186},
  {"content":"\r\n\r\nدر آنها برخاستن بجزع وقلق واضطراب وناله وفغان باشد وبنا بر اين « بودن آنها زيادتى مر آن محنتها را » ظاهرست ، وممكن است كه خطاب آن حضرت صلوات اللّه وسلامه عليه بحضرت امام حسن صلوات اللّه وسلامه عليه يا جمعى از أصحاب خود باشد ومراد اين باشد كه هرگاه بيايد بتو محنتها بعد از من در دولت بنى أمية بنشين از براي آنها وبر مخيز از براي دفع آنها ، زيرا كه قلم تقدير جارى شده به آنها ودفع آنها ممكن نيست بلكه برخاستن از براي دفع آنها باعث زيادتى محنتها گردد .\r\n\r\n4145 إذا أحسنت القول فأحسن العمل لتجمع بذلك بين مزيّة اللسان وفضيلة الاحسان .\r\nهرگاه نيكو كنى گفتار را پس نيكو كن كردار را نيز تا اين كه جمع كنى باين ميانه مزّيت زبان وفضيلت احسان يعنى نيكو كارى ، مراد به « نيكو كردن گفتار » امر كردن بكارهاى خوب ونهى كردن از كارهاى بد است ، وممكن است كه مراد كسب فصاحت وبلاغت باشد .\r\n\r\n4146 إذا آمنت باللّه واتّقيت محارمه احلّك دار الأمان وإذا ارضيته تغمّدك بالرّضوان .\r\nهرگاه ايمان آورى بخداى سبحانه وبپرهيزى از حرامهاى أو فرو آورد ترا در خانه أمان ، وهرگاه خشنود گردانى أو را فرو پوشاند ترا بخشنودى ، مراد به « خانه أمان » بهشت است كه در آن ايمنى است از هر مكروهى ، و « فرو پوشاند ترا بخشنودى » يعنى خشنودى خود را از تو شامل حال تو كند مانند جامه كه فرو گيرد سراپاى ترا ودر بعضي نسخه ها بجاى « ارضيته » از باب افعال « رضّيته » از باب تفعيل است وهر دو بيك معنى است ، وپوشيده نيست كه خشنودى حق تعالى از اين كس نعمتي است بلند مرتبه تر از بهشت وآنچه در آنست چنانچه در قرآن مجيد فرموده :\r\n\r\n","description":"","footnote":"","page_name":" 179 ","page_number":187},
  {"content":"\r\n\r\n « وَعَدَ اللَّهُ الْمُؤْمِنِينَ وَالْمُؤْمِناتِ »  واما خشنود گردانيدن أو را پس ممكن است كه همان بايمان وپرهيزگارى از حرامها بعمل آيد وبنا بر اين حاصل كلام اين باشد كه هرگاه ايمان آورى بخدا وبپرهيزى از حرامهاى أو فرود آورد ترا ببهشت وچون آن باعث رضاى أو مىشود از تو فرو گيرد نيز ترا بخشنودى خود كه مرتبه ايست بزرگتر از آن . وممكن است كه آن بمجرّد ايمان وپرهيزگارى حاصل نشود بلكه زيادة بر آن بعضي از اخلاق حميده يا افعال عظيمه خير در آن در كار باشد وبنا بر اين راضى گردانيدن خدا را اشاره باشد بمرتبه بالاتر از ايمان وپرهيزگارى وبجزاى آن واحتمال اوّل ظاهرترست چه بنا بر احتمال دوم مناسب اين بود در كلام كه اشاره بطريق حصول آن بشود واللّه تعالى يعلم .\r\n\r\n4147 إذا سألت فاسأل تفقّها ولا تسأل تعنّتا فانّ الجاهل المتعلّم شبيه بالعالم وانّ العالم المتعسّف شبيه بالجاهل .\r\nهرگاه سؤال كنى پس سؤال كن از براي فهميدن وسؤال مكن از براي طلب لغزش پس بدرستى كه ناداني كه تعليم گيرد شبيه بداناست وبدرستى كه دانائى كه از راه بيرون رود شبيه بنادان است ، مراد اين است كه هرگاه مسئله از كسى بپرسى بپرس در وقتي كه ندانى از براي اين كه دانا شوى بآن ومپرس بقصد اين كه آن كس كه سؤال ميكنى از أو نداند آن را وبلغزد وغلط كند در آن وناداني أو ظاهر گردد وحاصل باقي كلام ظاهرست .\r\n\r\n4148 إذا اتّقيت المحرّمات وتورّعت عن الشبهات وادّيت المفروضات وتنفّلت بالنّوافل فقد أكملت في الدّين الفضائل .\r\nهرگاه بپرهيزى از حرامها وباز ايستى از شبهه‌ها وبجاى آورى نمازهاى فريضة را وبگزارى نمازهاى نافله را پس بتحقيق كه كامل گردانيده در دين\r\n\r\n","description":"","footnote":"","page_name":" 180 ","page_number":188},
  {"content":"\r\n\r\nفضيلتها را ، پوشيده نماند كه پرهيز نمودن از حرامها متضمن فعل همه واجبهاست زيرا كه ترك واجبي حرامست واين معنى اگر چه شامل بجاى آوردن نمازهاى فريضة نيز هست نهايت از براي زيادتى اهتمام به آنها بجاى آوردن آنها بخصوص مذكور شده واين قدر يعنى كردن هر واجبي وترك هر فعل حرامى كه پرهيز نمودن از هر حرام شامل هر دو باشد اقلّ واجب است بر هر كسى ، نهايت كمال ديندارى اينست كسى كه با وجود اين باز ايستد از شبهه‌ها يعنى از مالهاى شبهه ناك مثل مال جمعى كه حلال وحرام هر دو در أموال ايشان باشد پس هرگاه مالي از جمله أموال خود بكسى دهند كه معلوم نباشد كه حلال است يا حرام اگر چه بحسب ظاهر بر آن كسى كه حال آنرا نمىداند حلال است اما اجتناب از آن بهترست وباعث كمال فضيلت ديندارى است ، وممكن است كه مراد به شبهه‌ها أموري چند باشد كه حليت وحرمت آنها معلوم نباشد وبآن اعتبار اگر چه اجتناب از آنها واجب نباشد نهايت اجتناب از آنها باعتبار احتمال حرمت باعث كمال فضيلت دين گردد ، وهمچنين گزاردن نوافل اگر چه واجب نيست اما فضيلت ديندارى بآن كامل مىشود وپوشيده نيست كه آنچه مذكور شده اقلّ مراتب فضايل دين است وبا وجود آن هر چند اخلاق فاضله كامل تر گردد وأمور مستحبه وافعال خير بيشتر كرده شود فضايل دين كامل تر گردد .\r\n\r\n4149 إذا كانت لك إلى اللّه سبحانه حاجة فابدا بالصّلوة على النّبىّ صلّى اللّه عليه وآله ثمّ اسأل اللّه حاجتك فانّ اللّه تعالى أكرم من أن يسال حاجتين فيقضى إحداهما ويمنع الأخرى .\r\nهرگاه بوده باشد مر ترا بسوى خداى سبحانه حاجتي پس ابتدأ كن بطلب رحمت بر پيغمبر - رحمت كند خدا بر أو وآل أو - بعد از آن سؤال كن از خدا حاجت\r\n\r\n","description":"","footnote":"","page_name":" 181 ","page_number":189},
  {"content":"\r\n\r\nخود را پس بدرستى كه خداى تعالى كريمتر است از اين كه سؤال كرده شود دو حاجت پس بر آورد يكى از آنها را ومنع كند آن ديگرى را ، مراد اين است كه هر كه از خدا طلب رحمت كند از براي پيغمبر صلّى اللّه عليه وآله - البتة آن دعاى أو مقبول ومستجاب است ، پس هرگاه حاجت ديگر نيز با آن بخواهد آن هم برآيد زيرا كه خداى تبارك وتعالى كريمتر است از اين كه كسى از أو دو حاجت بطلبد وأو يكى را برآورد ويكى را بر نياورد پس هرگاه يك حاجت را كه رحمت فرستادن بر پيغمبر صلّى اللّه عليه وآله باشد بيقين برآورد آن حاجت ديگر را نيز بتبعيت آن برخواهد آورد ، وپوشيده نيست كه بنا بر اين وجه هرگاه طلب حاجت همراه باشد با طلب رحمت بر آن حضرت صلّى اللّه عليه وآله بايد كه برآورده شود خواه ابتدأ بطلب رحمت كند وخواه بحاجت پس امر بخصوص ابتدأ بطلب رحمت جهت آن معنى نيست بلكه از براي تيمن وتبرّك ورعايت تعظيم وتبجيل آن حضرت است كه آدمي مطلبي را كه از براي أو خواهد مقدّم دارد بر مطلبي كه از براي خود باشد ، وأيضا چون آن را وسيله برآوردن مطلب خود ميكند بايد كه وسيله را مقدّم دارد ودر بعضي أحاديث وارد شده كه :\r\nهرگاه طلب حاجتي از خدا كنى پيش از آن وبعد از آن طلب رحمت از براي پيغمبر صلّى اللّه عليه وآله بكن كه طلب حاجت ميانه هر دو واقع شود از براي اين كه خداى تبارك وتعالى كريمتر است از اين كه كسى سه مطلب از أو بطلبد وأو اوّل وآخر را برآورد ووسط را بر نياورد ، وظاهر اين است كه هر دو نحو خوب باشد وطريق دوّم بهتر باشد باعتبار اين كه مشتمل بر طريق اوّل باشد با زيادة بر آن .\r\n\r\n4150 إذا استولى الصّلاح على الزّمان وأهله ثمّ أساء الظنّ رجل برجل لم يظهر منه خزية فقد ظلم واعتدى .\r\nهرگاه غالب باشد صلاح بر روزگار وأهل آن پس بدگمان باشد مردى بمردى كه ظاهر نشده باشد از أو بديى پس بتحقيق كه ستم كرده وظلم كرده ، مراد\r\n\r\n","description":"","footnote":"","page_name":" 182 ","page_number":190},
  {"content":"\r\n\r\nبه « غالب بودن صلاح بر روزگار » غالب بودن آن است بر أهل آن پس « وأهل آن » بدل از آنست وبيان مراد از آنست .\r\n\r\n4151 إذا استولى الفساد على الزّمان وأهله ثمّ أحسن الظنّ رجل برجل فقد غرّر .\r\nهرگاه غالب باشد فساد وناراستى بر روزگار وأهل آن پس نيكو گرداند گمان را مردى بمردى پس خود را در معرض هلاكت انداخته ، مراد به « غالب بودن فساد بر روزگار » غالب بودن آنست بر أهل آن چنانكه در فقره اوّل مذكور شد وغرض از اين دو فقره شريفه اين است كه در هر زماني بايد گذاشت بناى حال هريك از أهل آن زمان را بر آنچه غالب حال ايشان باشد مگر اين كه خلاف آن ظاهر شود پس هرگاه غالب أحوال أهل زماني صلاح وراستى باشد بايد كه گمان صلاح وراستى بهر يك از ايشان داشت مگر اين كه خلاف آن ظاهر شود ، وهمچنين اگر غالب حال ايشان فساد وناراستى باشد بايد كه بد گمان بود بايشان واعتماد نكرد بر هيچيك از ايشان مگر اين كه خلاف آن ظاهر گردد .\r\n\r\n4152 إذا رأى أحدكم المنكر ولم يستطع ان ينكره بيده ولسانه وأنكره بقلبه وعلم اللّه صدق ذلك منه فقد أنكره .\r\nهرگاه ببيند يكى از شما منكري را يعنى كار نا مشروعى را از كسى وقدرت آن نداشته باشد كه انكار كند آن را بدست خود وزبان خود وانكار كند آن را بدل خود يعنى بد داند آن را در دل خود وبداند خدا راستى اين معنى را از أو پس بتحقيق كه انكار كرده آن را يعنى انكارى كه بر أو لازم است بعمل آورده وانكار بدست يا بزبان باعتبار عدم قدرت بر آنها از أو ساقط است وبسبب ترك آنها مؤاخذه بر أو نيست .\r\n\r\n4153 إذا زكىّ أحد من المتّقين خاف ممّا يقال له فيقول انا اعلم بنفسي من غيرى وربّى اعلم بنفسي منّى ، اللهمّ لا تؤاخذني بما يقولون واجعلني أفضل ممّا يظنّون .\r\n\r\n","description":"","footnote":"","page_name":" 183 ","page_number":191},
  {"content":"\r\n\r\nهرگاه پاك گردانيده شود يكى از پرهيزگاران بترسد از آنچه گفته مىشود از براي أو پس مىگويد كه من داناترم بنفس خود از غير خود ، وپروردگار من داناتر است بنفس من از من . خداوندا باز خواست مكن مرا به آن چه مىگويند وبگردان مرا افزونتر از آنچه گمان دارند ، يعنى هرگاه يكى از پرهيزگاران را مدح كنند بخوبى وپاكى از گناهان وعيبها مىترسد از آنچه گفته مىشود از براي أو ، از راه اين كه مبادا أو را بسبب اين خود بيني وعجبي حاصل شود پس مىگويد كه : من داناترم بنفس خود از غير من جهت اشعار باين كه اين مدح شما از راه اين است كه بر أحوال من كماهى شما را آگاهى نيست واگر نه مدح من نمىكرديد ، وپروردگار من داناترست بنفس من از من پس بسا باشد كه أو عيبهاى چند از من داند كه من هم ندانم بعد از آن دعا ميكند خود را ومراد باين كه « باز خواست مكن مرا به آن چه مىگويند » اين است كه چنين كن كه مرا بسبب گفته ايشان خود بيني وعجبي حاصل نشود كه بسبب آن بازخواست كنى مرا ، يا اين كه اگر حاصل شده باشد در گذر از آن وعفو كن آن را ، و « بگردان مرا افزونتر از آنچه گمان دارند » دعائي است ديگر از براي خود باين كه خدا أو را بگرداند افزونتر از آنچه گمان دارند ومدح أو ميكنند بآن .\r\n\r\n4154 إذا رأيتم الخير فسارعتم اليه ورأيتم الشّرّ فتباعدتم عنه وكنتم بالطّاعات عاملين وفي المكارم متنافسين كنتم محسنين فائزين .\r\nهرگاه ببينيد كار خير ار پس بشتابيد بسوى آن وببينيد كار بد را پس دورى گزينيد از آن وبوده باشيد بطاعتها عمل كنندگان ودر صفتهاى نيكو رغبت كنندگان خواهيد بود نيكوكاران فيروزى يابندگان .\r\n\r\n4155 إذا وجدت من أهل الفاقة من يحمل لك زادك إلى يوم القيامة فيوفّيك به غدا حيث تحتاج اليه فاغتنمه وحمّله ايّاه وأكثر من تزويده وأنت قادر عليه فلعلّك ان تطلبه فلا تجده .\r\n\r\n","description":"","footnote":"","page_name":" 184 ","page_number":192},
  {"content":"\r\n\r\nهرگاه بيابى از أهل حاجت كسى را كه بردارد از براي تو توشه ترا بسوى روز قيامت پس باز پس دهد بتو آن را فردا در هنگامى كه محتاج باشى بسوى آن پس غنيمت شمار اين را وبار كن بر أو آن را ، وبسيار كن توشه دادن أو را وحال آنكه قادرى بر آن پس بسا باشد كه بعد از اين طلب كنى چنين كسى را پس نيابى أو را ، مراد اين است كه هرگاه بيابى محتاجى را كه توانى بار أو كرد چيزى را كه خواهى ذخيرة كنى از براي روز قيامت خود باين كه عطائي كنى باو يا هر نحو احسانى كه قادر باشى بر آن وأو بمنزله كسى باشد كه بر دارد آن را بر دوش خود از براي تو وباز پس دهد آن را بتو در روز قيامت در هنگامى كه محتاج بآن باشى ، واين كناية است از رسيدن اجر وثواب آن باو در آن روز در وقت احتياج بآن پس غنيمت شمار اين معنى را وتوشه بسيار باو بده در حالي كه قادرى بر آن پس بسا باشد كه بعد از اين طلب كنى چنين كسى را پس نيابى باعتبار اين كه در آن وقت چنان محتاجى را نيابى ، يا اين كه در آن وقت قادر نباشى بر احسان ، وممكن است كه مراد اين باشد بسا باشد كه وقتي باشد كه آرزو كنى كه كاش چنين چيزى ميسر بود وميسر نباشد وآن روز قيامت باشد .\r\n\r\n4156 إذا أنكرت من عقلك شيئا فاقتد براي عاقل يزيل ما أنكرته .\r\nهرگاه نشناسى بعقل خود چيزى را پس پيروى كن بانديشه عاقلى كه زايل كند آنچه را نشناسى آن را يعنى هرگاه در مطلبي عقل تو نشناسد آن را يعنى نرسد بآن ونتواند يافت راه صواب را در آن ، پس پيروى كن در آن برأي وانديشه عاقلى كه برسد عقل أو بآن وزايل كند جهالت وناداني ترا در آن ، واين در مهمات دنيوي است كه هرگاه عقل كسى در مطلبي از آنها حيران باشد ونداند صلاح كار را در آن\r\n\r\n","description":"","footnote":"","page_name":" 185 ","page_number":193},
  {"content":"\r\n\r\nبايد كه اقتدا كند برأي عاقلى كه فكر وعمل كند به آن چه أو مصلحت داند از براي أو ، وممكن است كه شامل علوم ومسائل هم باشد ومراد اين باشد كه هرگاه مسئله بر تو مشكل شود كه عقل تو بآن نرسد رجوع كن برأي كسى كه زايل كند آن جهالت را از تو باين كه در آنها ترا دانا گرداند بآن از روى دليل وبرهان .\r\n\r\n4157 إذا سمعتم العلم فالطّوا عليه فلا تشوبوه بهزل فتمجّه القلوب .\r\nهرگاه بشنويد علم را پس بپوشانيد آن را وآميخته مگردانيد آن را ببازى پس از دهن بيندازد آن را دلها ، مراد اين است كه بپوشانيد آن را از غير أهل آن وبعبث وبازى اظهار مكنيد نزد هر كسى كه آن باعث اين مىشود كه دلها آن را از دهن بيرون اندازند يعنى ردّ كنند وقبول نكنند ، وممكن است كه معنى « فالطوا عليه » اين باشد كه سخت بايستيد بر سر آن وترجمه اين باشد كه هرگاه بشنويد علم را پس سخت بايستيد بر سر آن وآميخته مگردانيد ، تا آخر ترجمه ومراد اين باشد كه سختى كنيد در حفظ آن ودر خاطر نگاهداشتن آن و « آميخته مگردانيد آن را ببازى » يعنى ببازى فرا نگيريد آن را وسهل‌انگارى مكنيد در حفظ آن كه اگر چنين كنيد دلها يعنى دلهاى شما آن را از دهن بيرون اندازند ونگاه ندارند ، يا مراد اين باشد كه ايستادگى كنيد بر سر آن ودر ترويج آن ودر خصومت با مردم بر سر آن ، و « آميخته مكنيد آن را ببازى » يعنى آن را ببازى فرا مگيريد وسهل انگارى مكنيد در آن كه اگر چنين كنيد دلها يعنى دلهاى مردم آن را از دهن بيرون اندازند وقبول نكنند ودر أكثر نسخه‌ها بدل « فألطوا » بلام وطاى بىنقطه « فأكظوا » بكاف وظاى نقطه دار واقع شده ودر كتب لغت « اكظ » از باب افعال بنظر فقير نرسيده نهايت « رجل كظ » بمعنى « مرديست سخت » آمده وبنا بر اين ممكن است كه از باب افعال نيز آمده باشد و « أكظوا عليه » بمعنى « سختى كنيد بر سر آن » باشد ومراد يكى از دو معنى باشد كه آخر مذكور شد .\r\n\r\n","description":"","footnote":"","page_name":" 186 ","page_number":194},
  {"content":"\r\n\r\n\r\n4158 إذا رمتم الانتفاع بالعلم فاعملوا به وأكثروا الفكر في معانيه تعه القلوب .\r\nهرگاه خواهيد سودمند شدن بعلم را پس عمل كنيد بآن وبسيار كنيد فكر را در معنيهاى آن تا اين كه حفظ كند آنرا دلها ، « عمل كردن بعلم » از براي اين است كه هرگاه عمل بآن نشود نفعي بر آن مترتب نشود بلكه ضرر كند چنانكه مكرّر مذكور شد و « بسيار كردن فكر در معاني آن » از براي اين است كه تا كسى در آن فكر بسيار نكند دل أو حفظ نمىكند آن را وباندك وقتي فراموش ميكند .\r\n\r\n4159 إذا غلبت عليك الشهوة فاغلبها بالاختصار .\r\nهرگاه غالب شود بر تو خواهش پس غلبه كن بر آن باختصار . ظاهر اينست كه مراد به « اختصار » گزاردن نماز شب باشد ومراد اين باشد كه مواظبت بر نماز شب بالخاصه سبب اين مىشود كه خواهشهاى اين كس كم شود ومغلوب گردد چنانكه در حديث نبوي صلى اللّه عليه وآله وارد شده كه : المختصرون في الصّلوة على وجوههم النّور يعنى تخصر كنندگان در نماز بر رويهاى ايشان نور است ، وبعضي از أهل لغت گفته اند كه : مراد به « تخصر كنندگان » آنانند كه نماز تهجد مىگزارند وهرگاه مانده ميشوند مىگذارند دستهاى خود را بر خاصره هاى خود يعنى پهلوهاى خود وهرگاه « تخصر » باين معنى باشد « اختصار » نيز باين معنى مىتواند بود ودر كتاب نهاية ابن أثير نقل كرده حديث « المتخّصرون يوم القيامة على وجوههم النّور » يعنى تخصر كنندگان روز قيامت بر رويهاى ايشان نور است ، وگفته كه : در بعضي روايات « المختصرون » است يعنى اختصار كنندگان وگفته كه : مراد به « متخصّرون » يا « مختصرون » آنانند كه مىآيند وبا ايشان اعمال\r\n\r\n","description":"","footnote":"","page_name":" 187 ","page_number":195},
  {"content":"\r\n\r\nصالحه ايشان باشد كه تكيه كنند بر آنها . وبنا بر اين « مختصر » يا « مختصر » بمعنى كسى است كه تكيه كند بر مخصره يعنى عصا ومانند آن ، وبنا بر اين اختصار در اينجا نيز باين معنى مىتواند بود يعنى كردن اعمال صالحه كه روز قيامت تكيه بر آنها تواند كرد واين بالخاصية سبب غالب شدن بر خواهشها گردد .\r\n\r\n4160 إذا تسلّط عليك الغضب فاغلبه بالحلم والوقار .\r\nهرگاه غالب شود بر تو خشم پس غلبه كن بر آن ببردبارى ووقار يعنى فرونشان آن را ببردبارى ووقار يعنى بآرام بودن واز جا بر نيامدن .\r\n\r\n4161 إذا فاجأك البلاء فتحصّن بالصّبر والاستظهار .\r\nهرگاه ناگاه برسد بتو بلا پس پناه بر بشكيبائى وپشت قوى كردن بآن واعتماد نمودن بر آن واعتقاد اين داشتن كه صبر وشكيبائى يا رفع ميكند آن را ويا باعث اجر وثوابي مىشود كه از براي آنها متحمل آن بلا مىتوان شد .\r\n\r\n4162 إذا ظهر غدر الصّديق سهل هجره .\r\nهرگاه ظاهر شود بي وفائى دوست ، سهل گردد دورى گزيدن از أو يعنى شرعا وعقلا جايز باشد ومنعى از آن نباشد .\r\n\r\n4163 إذا كرم أصل الرّجل كرم مغيبه ومحضره .\r\nهرگاه گرامى باشد أصل مرد گرامى باشد غائب بودن أو وحاضربودن أو . يعنى نيكو باشد در همه حال ودر پى ايذاء واذيت مردم نباشد نه در حضور ايشان ونه غايبانه ايشان .\r\n\r\n4164 إذا لم تنفع الكرامة فالاهانة احزم وإذا لم ينجع السوط فالسّيف احسم .\r\n\r\n","description":"","footnote":"","page_name":" 188 ","page_number":196},
  {"content":"\r\n\r\nهرگاه نفع نكند گرامى بودن پس خوار نمودن دور انديش تر است ، وهرگاه سود ندهد تازيانه پس شمشير برنده‌تر است يعنى هرگاه هموارى ونرمى كه شيوه مردم گرامى است با كسى نفع نكند در دفع ايذاء واذيت أو يا سخن از روى خوشى وملايمت نفع نكند در منع از هر منكري كه مرتكب آن باشد پس چنين كسى را خوارنمودن بهتر است از براي دفع ومنع أو ، و « اين دور انديش تر است » يعنى بدور انديشى نزديكتر است وچاره كار در آن بيشتر است ، و « هرگاه سود ندهد تازيانه » يعنى هرگاه كسى مرتكب منكري باشد وبتازيانه ممنوع نشود وترك آن ننمايد پس بشمشير بايد كه چاره كار أو كرد وقطع فساد آن نمود وقبل از اين مذكور شد كه در امر بمعروف ونهى از منكر هرگاه غير زخم زدن يا كشتن نفع نكند بعضي از علم گفته اند : كه بايد بزخم يا قتل امر ونهى أو كرد وبعضي آن را جايز نمىدانند مگر از براي امام پس بنا بر قول اوّل اين كلام معجز نظام بر اطلاق خود باقي است ودر باره هر كه امر بمعروف ونهى از منكر تواند كرد جارى است وبنا بر قول دوّم بايد كه محمول شود بر اين كه مراد بيان حكم شرعي آنست نسبت بخصوص آن حضرت صلوات اللّه وسلامه عليه وساير أئمة أطهار عليهم صلوات اللّه الملك الجبار ، يا اين كه مخصوص ساخت بدفع ظلم وتعدّيى كه كسى بر ديگرى كند .\r\n\r\n4165 إذا كنت جاهلا فتعّلم وإذا سئلت عمّا لا تعلم فقل : اللّه ورسوله اعلم .\r\nهرگاه بوده باشى نادان پس بياموز ، وهرگاه سؤال كرده شوى از چيزى كه ندانى پس بگو خدا ورسول أو داناترست ، يعنى چنين بگو وشرم مكن از اظهار ناداني وندانستن خود وندانسته جواب مگو مانند بعضي از مردم كه هر مسئله كه از ايشان پرسند هر چند ندانند جوابي گويند كه سائل ايشان را نادان نداند وملاحظه اين نمىكنند كه نادان دانستن مردم ايشان را اگر ضررى كند ضرر سهل دنيوي باشد\r\nو \r\n","description":"","footnote":"","page_name":" 189 ","page_number":197},
  {"content":"\r\n\r\nندانسته جواب مسائل دينيه را گفتن خواه غلط باشد وخواه بحسب اتفاق درست باشد سبب فساد وتباهى دين وآخرت است نعوذ باللّه منه .\r\n\r\n4166 إذا سمعت من المكروه ما يؤذيك فتطأطأ له يخطك .\r\nهرگاه بشنوى از ناخوشى چيزى را كه بيازارد ترا پس سربزير افكن از براي آن تجاوز ميكند از تو ، يعنى هرگاه بشنوى كه كسى حرف ناخوشى نسبت بتو مىگويد پس سربزير افكن از براي آن ونشنيده انگار ومتوجّه جواب آن مشو كه هرگاه چنين كنى آن در مىگذرد از تو وضررى نمىكند نه بدين تو ونه بدنياي تو ، بلكه باعث اجر وثواب براي تو گردد ، بخلاف اين كه متوجّه جواب وتلافى آن گردى كه بسا باشد كه باعث مفسده دنيوي گردد بلكه اخروى نيز هرگاه تلافى آن زيادة از اندازه آن شود .\r\n\r\n4167 إذا كتبت كتابا فأعد فيه النّظر قبل ختمه فانّما تختم على عقلك .\r\nهرگاه بنويسى نوشته پس اعاده كن در آن نظر را پيش از اين كه مهر كنى آن را پس بدرستى كه تو مهر نمىكنى مگر بر عقل خود ، مراد اين است كه عقل ودانش هر كس از نوشته أو مستنبط مىشود وهرگاه كسى مهر كند بر آن در حقيقت مهر نكرده مگر بر قدر واندازه عقل ودانش خود ، پس هرگاه كتابتي يا مانند آن چيزى بنويسى بعد از اين كه بنويسى پيش از اين كه مهر كنى يك بار ديگر در آن نظر كن يعنى نگاه كن وفكر كن كه مبادا غلطى نوشته باشى واز آن ضعف عقل وكمي دانش تو استنباط شود وتو مهر كرده باشى بر آن .\r\n\r\n4168 إذا زاد عجبك بما أنت فيه من سلطانك فحدثت لك ابّهة أو مخيلة فانظر إلى عظم ملك اللّه وقدرته ممّا لا تقدر عليه من نفسك فانّ ذلك يليّن من جماحك ويكف عن غربك ويفىء إليك بما عزب عنك من عقلك .\r\n\r\n","description":"","footnote":"","page_name":" 190 ","page_number":198},
  {"content":"\r\n\r\nهرگاه زياد شود خودبينى تو بسبب آنچه تو در آن باشى از قدرت وتوانائى خود پس پديد آيد مر ترا تكبر ونخوتى پس نگاه كن بسوى بزرگى پادشاهى خدا وقدرت أو ، از آنچه قادر نيستى تو بر آن از نفس خود پس بدرستى كه اين نرم ميكند سركشى ترا وباز مىدارد از نشاط تو يا تندى تو وبرميگرداند بسوى تو آنچه را دور شده از تو از عقل تو . مراد اين است كه هرگاه در كسى بسبب قدرت وسلطنتى كه داشته باشد خودبينى وعجبي زياد شود يعنى حاصل شود زيادة بر صفاتى كه دارد يا زيادة بر عجبي كه لازم أكثر نفوس بشريه است وپديد آيد در أو بسبب آن فرحناكى وبهجتى يا تكبر ونخوتى پس چاره دفع آن اين است كه تأمل كند در بزرگى خدا وقدرت أو ، از آنچه قادر نيست اين كس بر آن از جانب نفس خود يعنى قدرت أو بر همه مقدورات چه همه آنها چنان است كه قادر نيست كسى غير خدا بر آنها از جانب نفس خود ، وهر كه را قدرتى باشد بر چيزى از آنها نيست قدرت أو بر آن مگر از جانب نفس خود ، وهر كه را قدرتى باشد بر چيزى از آنها نيست قدرت أو بر آن مگر از جانب خدا . وممكن است كه مراد چيزى چند باشد كه نفس أو أصلا قادر بر آنها نيست وحق تعالى أو را قدرت بر آنها نداده چه اگر تأمل كند در اين معنى ميداند كه هرگاه نزد حق تعالى با آن همه قدرت عجب وخود بيني بنده مذموم ونكوهيده باشد پس قطع نظر از قبح مخالفت چنين قادرى وشفاعت ارتكاب امرى كه منافى رضاى أو باشد بسا باشد كه آن سبب غضب أو گردد وباعث اين شود كه قدرت وسلطنتى را كه باو داده وسبب عجب وخودبينى أو شده از أو سلب كند وأو را ضعيف وناتوان وخوار وزار گرداند وبعد از تأمل در اين معاني هر كه را اندك عقلي باشد يقين باز مى ايستد از آن عجب وخودبينى ونرم مىشود سركشى أو ، وعقل أو كه دور شده\r\n\r\n","description":"","footnote":"","page_name":" 191 ","page_number":199},
  {"content":"\r\n\r\nاز أو بر مىگردد بسوى أو ، ومراد به « دور شدن عقل از أو » عمل نكردن اوست بآن وفرمان آن نبردن ، وبه « برگشتن آن بسوى أو » عمل كردن اوست بآن وفرمان آن بردن ، چه هرگاه كسى عمل بعقل خود نكند وفرمان آن نبرد پس گوئيا آن دور شده از أو وهرگاه برگردد بآن وأطاعت آن پس گوئيا آن برگشته بسوى أو .\r\n\r\n4169 إذا شاب العاقل شبّ عقله .\r\nهرگاه پير شود عاقل جوان مىشود عقل أو ، يعنى قوى مىگردد بسبب آنچه حاصل مىشود در أو در مدّت متمادى از تأمل وتفكر وعبرتها وتجربتها .\r\n\r\n4170 إذا شاب الجاهل شبّ جهله .\r\nهرگاه پير شود نادان پير مىشود ناداني أو يعنى قوى ومحكم مىگردد ، زيرا كه هر صفت كه در كسى باشد هر چند بطول انجامد ثابت تر وراسخ تر گردد ، ومراد به « عاقل » در فقره سابق « جاهل » است بقرينه مقابله با اين فقره يا مراد به « جاهل » در اين فقره « غير عاقل » است بقرينه مقابله با آن فقره .\r\n\r\n4171 إذا قلّ أهل الفضل هلك أهل التجمل .\r\nهرگاه كم شوند أهل فضل يعنى أهل بخشش ودهش هلاك ميشوند أهل تجمل ، يعنى أهل زينت وآرايش ، يعنى هرگاه مردم داد ودهش را كم كنند اين باعث اين مىشود كه حق تعالى بجزاى فعل ايشان همه توانگران وأهل تجمل را يا أكثر ايشان را هلاك گرداند ومستأصل سازد .\r\n\r\n4172 إذا رغبت في صلاح نفسك فعليك بالاقتصاد والقنوع والتّقلل .\r\nهرگاه رغبت كنى در صلاح حال نفس خود پس بر تست ملازمت ميانه‌روى وخشنود بودن بقسمت . و « تقلل » يعنى كمي آرزو يا كم گوئى ، يا كم نمودن مؤنات واخراجات ، يا راضى شدن باندكى از دنيا وطلب زياد بر آن نكردن ، و « بودن هر يك\r\n\r\n","description":"","footnote":"","page_name":" 192 ","page_number":200},
  {"content":"\r\n\r\nاز آنها باعث صلاح حال اين كس » ظاهرست .\r\n\r\n4173 إذا طابق الكلام نيّة المتكلّم قبله السّامع وإذا خالف نيّته لم يحسن موقعه من قلبه .\r\nهرگاه موافق باشد سخن با نيت وقصد سخنگوى قبول كند آنرا شنونده ، وهرگاه مخالف باشد با نيت أو نيكو نباشد جايگاه آن از دل أو ، مراد چنانكه در أحاديث ديگر نيز وارد شده اين است كه در پندها وموعظه ها هرگاه سخن گوينده موافق باشد با نيت أو يعنى أو خود عمل كند به آن چه مىگويد پند وموعظه أو را اثر كند وشنونده قبول كند آن را ، واگر أو خود عمل نكند بآن ، پند وموعظه أو را اثرى نباشد وشنونده عمل بآن نكند ، و « نيكو نباشد جايگاه آن از دل أو » يعنى در جائى از دل شنونده نيفتد كه آن را حفظ كند ونگهدارى نمايد بلكه در جائى افتد كه بلغزد از آنجا وقرار نگيرد در آن ، يا اين كه أصل دل أو جايگاه نيكو نباشد از براي آن يعنى جائى نباشد كه حفظ كند آن را ونگاهدارد .\r\n\r\n4174 إذا زاد علم الرّجل زاد أدبه وتضاعفت خشيته لربّه .\r\nهرگاه زياد شود علم مرد زياد شود أدب أو ، ودو چندان گردد ترس أو از پروردگار أو ، « زيادشدن أدب بسبب زيادشدن علم » ظاهرست ، ومراد به « دو چندان شدن ترس ونيز زياد شدن آنست زيادتى كاملى نه خصوص دو برابر شدن ، وبودن علم سبب زيادتى ترس أو از پروردگار بر اين وجه « نيز » ظاهرست ، زيرا كه علم باعث اطلاع بر كمال عظمت وبزرگى ولطف وقهر أو مىگردد وظاهرست كه علم به آنها باعث زيادتى اميد باو وترس از أو مىشود .\r\n\r\n4175 إذا كانت محاسن الرّجل أكثر من مساويه فذلك الكامل وإذا كان متساوي المحاسن والمساوى فذلك المتماسك ، وان زادت مساويه على محاسنه فذلك الهالك .\r\n\r\n","description":"","footnote":"","page_name":" 193 ","page_number":201},
  {"content":"\r\n\r\nهرگاه بوده باشد محاسن مرد يعنى نيكوئيهاى أو بيشتر از مساوى أو يعنى بديهاى أو ، پس آن كامل است ، وهرگاه بوده باشد چنان كه مساوى باشد محاسن ومساوى أو ، پس أو متماسك است ، واگر زياد باشد بديهاى أو بر نيكوئيهاى أو ، پس آن هالك است . مراد تقسيم مردم است غير معصومين صلوات اللّه وسلامه عليهم أجمعين كه ايشان از بديها بالكلية پاك ومنزّه باشند وظاهر است كه [ از 
  ] غير ايشان كامل آنست كه خوبيهاى أو زيادة باشد از بديهاى أو ، نهايت از براي اين مراتب مختلفه باشد باعتبار مراتب زيادتى خوبيها بر بديها پس هرچند خوبيها زيادتر باشد أو كامل تر باشد ، وكسى كه خوبيها وبديهاى أو برابر باشد أو متماسك است يعنى همين قدر كرده كه خود را نگاهداشته از هلاكت اما تحصيل فضيلت زيادى نكرده ، واگر كسى بديهاى أو زياد باشد بر خوبيهاى أو پس أو هالك است يعنى فاسد وتباه شده ، واين نيز مراتب دارد كه همه افراد آن شريكند در هالك بودن ، وهر چند بديها زيادتر باشد بر خوبيها ، أو هالك تر باشد ، واحتمال اين كه كسى أصلا خوبى نداشته باشد مذكور نشده يا باعتبار عدم تحقق چنين كسى در واقع ويا از براي اشاره باين كه چنين كسى بايد كه نباشد ، يا باين كه قابل اين نيست كه مذكور شود هرچند ببدى مذكور شود ، وپوشيده نيست كه تعبير از دو قسم اوّل به « إذا » كه بمعنى « هرگاه » است ودلالت بر تحقق ووقوع مدخول آن ميكند وتعبير از قسم سيم به « ان » كه بمعنى « اگر » است ودلالت بر شكّ در وقوع وتحقق مدخول آن ميكند با آنكه در تحقق ووقوع آن نيز شكى نيست از براي اشاره است بوقوع آن دو قسم اوّل واين كه قسم سيم بايد كه وقوع آن معلوم نباشد واگر كسى آن را ذكر كند\r\n\r\n","description":"","footnote":"","page_name":" 194 ","page_number":202},
  {"content":"\r\n\r\nبعنوان شكّ ومجرّد احتمال باشد نه اين كه وقوع وتحقق آنرا داند .\r\n\r\n4176 إذا كثر النّاعى إليك قام النّاعى بك .\r\nهرگاه بسيار شود خبر دهنده مرگ بسوى تو برخيزد خبر دهنده مرگ تو يعنى هرگاه مىبينى كه در اندك وقتي خبر دهنده مرگ بسوى تو بسيار مىشود پس بدان كه بزودى خبر دهنده مرگ تو نيز برخيزد . پس از اين معنى غافل مشو وهمواره در تهيه آن وتدارك توشه از براي آن باش . وممكن است كه مراد ترسانيدن مردم باشد از خونريزى بسيار باين كه هركه بسيار شود خبر دهنده مرگ بسوى أو يعنى آنان كه خبر دهند أو را كه فلان را كه فرموده بودى كشتيم وفلان را كه گفته بودى كشتيم برخيزد خبر دهنده مرگ أو يعنى همان معنى باعث كوتاهى عمر أو گردد وسبب اين شود كه بزودى برخيزد كسى كه خبر مرگ أو را بمردم رساند .\r\n\r\n4177 إذا احبّ اللّه عبدا الهمه رشده ووفّقه لطاعته .\r\nهرگاه دوست دارد خدا بنده را در دل أو اندازد راه راست أو را وتوفيق دهد أو را از براي طاعت خود . « دوست داشتن خدا بنده را » چنانچه مكرّر مذكور شد باعتبار خوبيى است كه در أو باشد از اخلاق وخصال يا اعمال وافعال ، ومراد اين است كه هرگاه خدا بنده را دوست داشت از روى لطف ومرحمت خود در دل أو اندازد آنچه را راه راست باشد از براي أو جهت رسيدن أو به آن چه صلاح حال أو باشد در هر باب وأو را از براي يافتن آن راه تعب وزحمتى نبايد كشيد ، ومهيا كند از براي أو أسباب فرمانبردارى وطاعت خود را تا اين كه أو را از براي تحصيل آنها نيز كلفت ومشقتى نبايد كشيد واللّه ولىّ التوفيق والتأييد .\r\n\r\n4178 إذا كان الحلم مفسدة كان العفو معجزة .\r\n\r\n","description":"","footnote":"","page_name":" 195 ","page_number":203},
  {"content":"\r\n\r\nهرگاه بوده باشد بردبارى مفسده خواهد بود عفو معجزه - مفسده بمعنى جايگاه ومحلّ فساد است يا بمعنى أصل فساد ، ومعجزه بمعنى جايگاه ومحلّ عجز وناتوانى است ويا أصل عجز وناتوانى ، ومراد اين است كه بردبارى وقتي خوب است كه باعث مفسده نباشد واما هرگاه مفسده داشته باشد مثل اين كه هر چند آدمي با كسى حلم وبردبارى كند أو ترك درشتى وبىادبى نكند بلكه زياد كند پس در آن حال حلم ودر گذشتن از گناه أو خوب نيست بلكه دليل عجز وناتوانى اين كس است .\r\n\r\n","description":"","footnote":"","page_name":" 196 ","page_number":204},
  {"content":"\r\n\r\n\r\nحرف باء\r\n\r\n[ حرف باء بباى زايده 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السلام در حرف باء بباى زايده يعنى بايى كه جزو كلمه نباشد هر چند از براي افاده معنيى زياد شده باشد نه باء زايده اصطلاحى كه افاده معنيى زيادى نكند بلكه از براي مجرّد تزيين لفظ يا نحو آن زياد شده باشد زيرا كه كلماتي كه نقل مىشود از آن قبيل نيست چنانكه بملاحظة آنها ظاهر مىشود ، )\r\n\r\n","description":"","footnote":"","page_name":" 197 ","page_number":205},
  {"content":"\r\n\r\nفرموده است آن حضرت عليه السلام :\r\n\r\n4179 بالشّكر تدوم النّعم .\r\nبسبب شكرگزارى دائم مى ماند نعمتها .\r\n\r\n4180 بالتّواضع تكون الرّفعة .\r\nبتواضع ميباشد بلندى يعنى تواضع وفروتنى در درگاه حق تعالى وبا خلق نيز باعث بلندى مرتبه گردد نزد حق تعالى وخلق نيز « 1 » .\r\n\r\n4181 بالافضال تعظم الأقدار .\r\nبسبب دهش وعطا بزرگ مىگردد قدرها ، يعنى قدرهاى مردم بسبب عطا ودهش بزرگ مىگردد نزد خلق ، واين ظاهر است ، وهمچنين نزد حق تعالى چنانكه از اخبار وآثار بسيار ظاهر مىشود .\r\n\r\n4182 بالصّمت يكثر الوقار .\r\nبخاموشى بسيار مىشود وقار يعنى خاموشى سبب زيادتى وقار اين كس مىگردد بخلاف سخن گفتن زياد كه باعث سبكى اين كس گردد .\r\n\r\n4183 بحسن الموافقة تدوم الصّحبة .\r\nبنيكوئى موافقت دايم مىماند مصاحبت يعنى مصاحبان هرگاه با هم نيكو موافقت كنند واز مخالفت يكديگر اجتناب نمايند مصاحبت واختلاط ميانه ايشان باقي ماند واگر نه زود زايل گردد .\r\n\r\n\r\n","description":"","footnote":"\r\n( 1 ) مأخوذ از اين مضمون است گفتار سعدى :\r\n « تواضع سر رفعت افرازدت * تكبر بخاك اندر اندازدت » \r\n","page_name":" 198 ","page_number":206},
  {"content":"\r\n\r\n\r\n4184 بالوقار تكثر الهيبة .\r\nبسبب وقار زياد مىشود هيبت ، يعنى سنگين بودن وسبكىنكردن در سخن‌گفتن وساير أحوال باعث اين مىشود كه هيبت اين كس نزد مردم بسيار شود وانديشه نمايند از أو وسبكى با أو سلوك نكنند .\r\n\r\n4185 بالحلم تكثر الأنصار .\r\nبحلم وبردبارى بسيار مىشود مددكار ، چه ظاهرست كه حلم وبردبارى باعث محبت ودوستى مردم مىشود ، وهرگاه دوست گردند يار ومدد كار باشند .\r\n\r\n4186 بالهدى يكثر الاستبصار .\r\nبراه راست يافتن بسيار مىشود بينائى ، يعنى هرگاه كسى در دين بلكه در هر باب راه راست يافت بسيار مىشود بينائى أو در أمور متعلقه بآن ، بخلاف كسى كه راه راست نيافته باشد در باب مطلبي ، كه أو هر چند سعى كند بينائى أو را در آن باب حاصل نشود بلكه بسيار باشد كه باعث زيادتى دورى وگمراهى أو گردد .\r\n\r\n4187 بالايثار يسترقّ الأحرار .\r\nبجود وبخشش ببندگى در آورده مىشود آزادگان ، يعنى بسبب جود وبخشش آزادگان مطيع وفرمانبردار اين كس گردند مانند بندگان .\r\n\r\n4188 بالاحسان يستعبد الانسان .\r\nباحسان بنده كرده مىشود آدمي ، اين بمنزله تأكيد فقره سابق است .\r\n\r\n4189 بالمنّ يكدّر الاحسان .\r\nبسبب منت‌گذاشتن تيره ومكدّر مىگردد احسان چنانكه مكرّر مذكور شد وعقل وشرع دو شاهد عدلند بر آن .\r\n\r\n","description":"","footnote":"","page_name":" 199 ","page_number":207},
  {"content":"\r\n\r\n\r\n4190 بالنّصفة تدوم الوصلة .\r\nبعدل وانصاف سلوك نمودن دايم مىماند پيوند يعنى پيوند دوستى وآشنائى مردم با اين كس .\r\n\r\n4191 بالمواعظ تنجلى الغفلة .\r\nبموعظه ها وپندها گشوده مىشود غفلت يعنى زايل مىگردد وغرض تحريض واعظان است بر پند گفتن وموعظه نمودن وترغيب ديگران در شنيدن آن .\r\n\r\n4192 بالعلم تعرف الحكمة .\r\nبعلم شناخته مىشود حكمت ، مراد بحكمت چنانكه بعضي گفته اند راستى گفتار ودرستى كردار است ، وظاهرست كه شناختن راستى هر گفتار ودرستى هر كردار نمىشود مگر بعلم ودانش .\r\n\r\n4193 بالتّواضع تزان الرّفعة .\r\nبتواضع زينت داده مىشود بلندى ، يعنى هرگاه كسى با وجود بلندى مرتبه وبزرگى قدر تواضع وفروتنى نمايد اين معنى باعث زينت وآرايش بلندى مرتبه أو گردد وآن را در نظرها خوش آينده تر گرداند .\r\n\r\n4194 بالتّودد تكون المحبّة .\r\nبتودّد ميباشد دوستى ، « تودّد » بمعنى دوستىكردن وجلب دوستى وكشيدن آن است ، ومراد اين است كه دوستى كردن با كسى وطلب كردن دوستى أو بمهربانى نمودن با أو واحسان كردن وبجا آوردن شرايط دوستى ، سبب اين مىشود كه أو دوست گردد ، يا اگر دوست باشد دوستى أو باقي ماند .\r\n\r\n4195 بالبخل تكثر المسبّة .\r\n\r\n","description":"","footnote":"","page_name":" 200 ","page_number":208},
  {"content":"\r\n\r\nببخيلى نمودن بسيار مىشود مسبه يعنى دشنام دادن مردم صاحب آن را يا عيبها وعارها در اين كس كه به آنها دشنام توان داد وجايگاه دشنام باشند .\r\n\r\n4196 بالتّوفيق تكون السّعادة .\r\nبتوفيق ميباشد نيكبختى يعنى نيكبختى بي توفيق حق تعالى وتهيه أو أسباب خير را از براي اين كس حاصل نمىشود وبي آن هر چند كسى سعى كند ومبالغه نمايد در آن حاصل نگردد بلى خوبى كسى باعتبار بعضي اخلاق يا اعمال باعث اين مىشود كه حق تعالى أو را توفيق دهد وبسبب آن نيكبخت گردد .\r\n\r\n4197 بالجود تكون السّيادة .\r\nبجود وبخشش ميباشد بزرگى يعنى بسبب آن حاصل مىشود بزرگى در دنيا وآخرت .\r\n\r\n4198 بالشّكر تستجلب الزّيادة .\r\nبشكر گزارى كشيده مىشود زيادتى يعنى زيادتى نعمت يعنى بسبب شكر نعمت زياد مىگردد چنانكه حق تعالى در قرآن مجيد فرموده :  « وَإِذْ تَأَذَّنَ »  اگر شكر نعمت كنيد هر آينه زياد گردانم آن را از براي شما .\r\n\r\n4199 باليقين تتّم العبادة .\r\nبيقين تمام مىشود عبادت يعنى عبادت بىيقين تمام نباشد وناقص باشد ومراد يقين بمسائلى است كه يقين به آنها بايد از أحوال مبدء ومعاد .\r\n\r\n4200 بحسن العشرة تدوم المودّة .\r\nبنيكوئى معاشرت وآميزش دايم مىماند دوستى ، يعنى اگر دوستان خواهند كه دوستى ميانه ايشان باقي ماند بايد كه با هم معاشرت وآميزش نيكو بكنند كه اگر چنين نكنند دوستى ايشان زود زايل گردد .\r\n\r\n","description":"","footnote":"","page_name":" 201 ","page_number":209},
  {"content":"\r\n\r\n\r\n4201 بالرّفق تتمّ المروءة .\r\nبمهربانى تمام مىشود مروّت يعنى مردى يا آدميت يعنى تا كسى با مردم بلطف ومهربانى سلوك نكند مردى يا آدميت أو تمام نباشد وناقص باشد .\r\n\r\n4202 بكثرة المّن تكدّر الصّنيعة .\r\nبسيارى منت گذاشتن تيره وناصاف شود احسان ، مراد تيرگى وناصافى زياد است واگر نه بأصل منت گذاشتن نيز هر چند بسيار نباشد احسان تيره وناصاف گردد چنانكه قبل از اين مذكور شد كه : « بالمنّ يكدّر الاحسان » بمنت گذاشتن تيره مىگردد احسان ، وممكن است كه ذكر [ بسيار 
  ] در اين فقره مباركه با ضميمه آن فقره اشاره باشد باين كه هر قدر منت كه بگذارند بر آن كس بسيار است وبسيار گران است ، وممكن است كه ذكر [ بسيار 
  ] در اينجا اشاره باشد باين كه أصل احسان منتى را لازم دارد ومنفك از آن نتواند شد وغرض منع از منت‌گذاشتن زياد بر آن است كه منت بسيار عبارت از آن است .\r\n\r\n4203 بكثرة الجزع تعظم الفجيعة .\r\nببسيارى جزع وناشكيبائى بزرگ مىگردد مصيبت يا باعتبار اين كه ألم ومكروه بىتابى وقلق واضطراب وشماتت مردم نيز اضافه ألم آن مصيبت گردد ، يا باعتبار اين كه با وجود صبر حق تعالى ألم مصيبت را سهل وهموار گرداند ، وبا بي صبري عظيم گرداند ، ويا باعتبار اين كه بي صبري باعث اين شود كه آن مصيبت مصيبت ديگر از پى آورد چنانكه از بعضي أحاديث ظاهر مىشود ومكرّر مذكور شد ، ويا باعتبار اين كه باعث حبط اجر وثواب آن يا نقص آن مىگردد اگر باعث وزر ووبال نشود وكافى است همين در بزرگ شدن مصيبت .\r\n\r\n","description":"","footnote":"","page_name":" 202 ","page_number":210},
  {"content":"\r\n\r\n\r\n4204 بالمكاره تنال الجنّة .\r\nبسبب مكروهات رسيده مىشود بهشت يعنى مؤمن بسبب رسيدن أموري كه مكروه وناخوش طبع باشد باو مثل مصيبتها وآزارها وكوفتها مىرسد ببهشت ودر تلافى آنها بهشت باو داده مىشود پس بايد كه از رسيدن آنها غمگين نگردد بلكه شاد شود ، وممكن است كه مكروهات شامل تعب وزحمت عبادات وترك آنچه خواهش آن باشد از محرّمات نيز باشد واين مضمون در بعضي أحاديث باين عبارت وارد شده « حفّت الجنّة بالمكاره وحفّت النّار بالشّهوات » فرو گرفته شده بهشت بمكاره وفرو گرفته شده جهنم بخواهشها .\r\n\r\n4205 بالصّبر تخفّ المحنة .\r\nبسبب صبر سبك مىگردد محنت ، ووجه اين از شرح فقره سابق ظاهر مىشود .\r\n\r\n4206 بالايمان تكون النّجاة .\r\nبسبب ايمان ميباشد رستگارى ، وممكن است كه غرض اين باشد كه رستگارى بي ايمان حاصل نشود وغير مؤمن هر چند تمام عمر خود را صرف طاعت وعبادت كند بر نهج دين خود رستگار نگردد ، وممكن است كه غرض اين باشد كه ايمان آخر سبب رستگارى مىشود ومؤمن مخلد در جهنم نماند هر چند باعتبار بعضي گناهان بجهنم برود وچندى بماند .\r\n\r\n4207 بالعافية توجد لذّة الحياة .\r\nبسبب عافيت يافت مىشود لذّت زندگانى ، يعنى با عافيت زندگانى لذّتى دارد وبي آن ندارد ومراد عافيت از بيماريهاست ، وهمچنين از خوف از دشمن ومانند آنها وغرض بيان بزرگى نعمت عافيت است ، واين كه شكر بر آن زيادة از هر نعمتي بايد كرد .\r\n\r\n","description":"","footnote":"","page_name":" 203 ","page_number":211},
  {"content":"\r\n\r\n\r\n4208 بالعقل يستخرج غور الحكمة .\r\nبعقل بيرون آورده مىشود ته حكمت ، « عقل » قوّتى است كه بآن ادراك حقايق چيزها مىشود و « حكمت » چنانكه مكرّر مذكور شد علم راست وكردار درست را گويند ، ومراد به « ته حكمت » يا مسائل دقيقه علوم حقه است كه چون دقيق است وظاهر نيست گويا در ته آن علوم واقع شده ، ويا اسرار ومنافع ومصالح خفيه است كه حق تعالى در كردارهاى خود وايجاد مصنوعات رعايت كرده وچون مخفى است وظاهر نيست آنها را ته حكمت فرموده اند پس بنا بر اوّل آنها ته حكمت اند باعتبار جزو علمي وبنا بر دويم آنها ته حكمتند باعتبار جزو عملي ، ومراد حكمت حق تعالى است .\r\n\r\n4209 بذكر اللّه تستنزل الرّحمة .\r\nبياد خدا فرود آورده مىشود رحمت ، يعنى ياد خدا خواه بدل وخواه بزبان سبب فرود آمدن رحمت حق تعالى مىشود واين است كه در جهاد وغير آن امر شده كه ذكر خدا بسيار بكنيد .\r\n\r\n4210 بالايمان يستدلّ على الصّالحات .\r\nبايمان استدلال كرده مىشود بر عملهاى صالح ، يعنى ايمان دلالت ميكند مؤمن را وراه مىنمايد بعملهاى صالح وكارهاى نيكو يعنى در واقع سبب اين مىشود كه أو آنها را بيابد وبكند ، وممكن است كه مراد اين باشد كه اگر از كسى اعمالي ببينيم كه ظاهر آنها خوب باشد مثل عبادات يا اخبار بغيب ومانند آنها ، پس اگر مؤمن است بايمان أو استدلال بر صلاح وخوبى اعمال أو مىتوان كرد واگر مؤمن نيست آن اعمال را فاسد وتباه بايد دانست ونشان خوبى أو نبايد دانست ، يا اين كه هر عملي كه از كسى ببينيم اگر مؤمن باشد بايمان أو بايد استدلال كرد بر صلاح وصحت آن يعنى آن را بايد بر محمل صحيح حمل كرد وحكم بفساد آن نكرد ، واگر\r\n\r\n","description":"","footnote":"","page_name":" 204 ","page_number":212},
  {"content":"\r\n\r\nمؤمن نيست حكم بصحت آن در كار نيست ، وبنا بر اين موافق است با آنچه مشهور است ميانه علما كه : أصل در افعال مؤمنان صحت است .\r\n\r\n4211 بالعدل تتضاعف البركات .\r\nبسبب عدالت دو چندان مىگردد بركتها يعنى بسبب عدالت پادشاهان وحكام بركتها زياد مىگردد زيادتى كامل ، چنانكه در أحاديث ديگر نيز وارد شده كه : سلوك بعدل باعث زيادتى بأرش وبركت حاصلها ورفاهيت وامنيت خلق باشد ، وسلوك بظلم وجور باعث خلاف آنها گردد .\r\n\r\n4212 بالعقل تنال الخيرات .\r\nبعقل رسيده مىشود خيرات ، يعنى عقل سبب اين مىشود كه صاحب آن برسد بكارهاى خير ومىدارد أو را بر كردن آنها ، وممكن است كه مراد به « خيرات » ثوابها وجزاهاى اعمال خير أو باشد وبسبب عقل برسد به آنها ، بسبب اين كه عقل باعث كردن آن اعمال شده پس بواسطة سبب رسيدن به آنها شده .\r\n\r\n4213 بالبرّ يملك الحرّ .\r\nباحسان بنده مىشود آزاد يعنى مطيع وفرمانبردار مىشود آزاد بمنزله بنده چنانكه مكرّر مذكور شد ، وممكن است كه « برّ » بكسر باء كه بمعنى احسان باشد خوانده نشود بلكه بضمّ باء خوانده شود موافق حرّ وبنا بر اين ترجمه اين است كه به « گندم » يعنى بنان دادن بنده مىشود آزاد .\r\n\r\n4214 بفعل المعروف يستدام الشّكر .\r\nبكردن كار خوب دايم داشته مىشود شكر ، مراد اين است كه شكر نعمتهاى حق تعالى بكردن كارهاى خوب بعمل آيد پس تا بنده كارهاى خير ميكند شكر را\r\n\r\n","description":"","footnote":"","page_name":" 205 ","page_number":213},
  {"content":"\r\n\r\nدايم داشته ودر بعضي نسخه ها « بتوالي » بدل « بفعل » واقع شده وبنا بر اين ترجمه اين است كه : بسبب پىدرپى كردن كار خير دايم داشته مىشود شكر ، بهمان معنى كه مذكور شد با تصريح باين كه دوام شكر به پى در پى كردن كار خير مىشود نه بأصل كردن كار خير ، وممكن است كه مراد بمعروف خصوص احسان باشد ومراد اين باشد كه اگر كسى خواهد كه كسى را كه احسانى باو كرده باشد هميشه شكر أو كند بايد احسان را باو پى در پى كند كه اگر قطع احسان از أو كند ديگر أو شكر أو نخواهد كرد وبنا بر نسخه اوّل نيز ممكن است حمل كلام بر اين معنى ، نهايت بنا بر آن معنى اوّل ظاهرترست وبنا بر هر دو آن معنى دقيق تر ومتين ترست .\r\n\r\n4215 بالعدل تصلح الرّعية .\r\nبعدل بصلاح مىآيد رعيت يعنى أحوال ايشان انتظام مىيابد .\r\n\r\n4216 بالفكر تصلح الرّويّة .\r\nبفكر بصلاح مىآيد رويّت ، پوشيده نيست كه « رويّت » چنانكه از كتب لغت ظاهر مىشود بمعنى فكر است وظاهر اين است كه در اينجا مجازا بمعنى رأى وانديشه باشد يعنى هر رأى وانديشه كه از روى فكر باشد صالح ومحلّ اعتماد تواند بود ، وهر رأى وانديشه كه از روى فكر نباشد فاسد باشد وبر آن اعتماد نتوان كرد .\r\n\r\n4217 بالعقل صلاح البريّة .\r\nبعقل صلاح حال خلق حاصل شود يعنى هرگاه خلق موافق عقل سلوك كنند أحوال ايشان بصلاح وخوبى باشد ، يا اين كه هرگاه حاكم وصاحب اختيار ايشان عاقل باشد وموافق عقل سلوك كند أحوال ايشان صلاح واستقامت يابد .\r\n\r\n4218 بالتّعلّم ينال العلم .\r\nبتعليم گرفتن رسيده مىشود علم يعنى رسيدن بعلم بدرس خواندن نزد عالمي\r\n\r\n","description":"","footnote":"","page_name":" 206 ","page_number":214},
  {"content":"\r\n\r\nوفرا گرفتن از أو مىشود نه باين كه مانند بعضي مردم پيش خود فكر كنند وبهر چه بفكر خود بيابند اعتماد كنند .\r\n\r\n4219 بالكظم يكون الحلم .\r\nبفروخوردن خشم ميباشد حلم ، مراد اين است كه حلم وبردبارى باين حاصل مىشود كه اين كس مكرّر خشم خود را فرو خورد ودر صدد انتقام وتلافى در نيايد تا اين كه اين معنى ملكه أو گردد ، وممكن است كه مراد تكرار وقوع آن نباشد بلكه مجرّد اين باشد كه تا از كسى فرو بردن خشم بعمل نيايد حليم نباشد ، وبمجرّد اين كه بر خود گذاشته باشد كه اگر خشمناك شود خشم خود را فرو برد حلم حاصل نشود ، زيرا كه بسيار است كه آدمي قصدي دارد كه كارى بكند وهرگاه وقت آن شد نفس أو سركشى ميكند ونمىگذارد كه آنرا بعمل آورد .\r\n\r\n4220 بالعلم تكون الحياة .\r\nبسبب علم ميباشد زندگى ، يعنى رستگارى آخرت كه زندگى جاويد است ، وممكن است كه مراد اين باشد كه زندگى حقيقي آنست كه با علم باشد وجاهل بمنزله مردگان است .\r\n\r\n4221 بالصّدق تكون النّجاة .\r\nبراستگوئى ميباشد رستگارى در دنيا وآخرت ، واين بنا بر غالب است واگر نه گاه هست كه راستگوئى خوب نباشد مثل اين كه باعث قتل شخصي بىگناه گردد چنانكه قبل از اين بتفصيل مذكور شد .\r\n\r\n4222 بالكذب يتزيّن أهل النّفاق .\r\nبدروغگوئى زينت مىيابند أهل نفاق يعنى جمعى كه نفاق دارند وظاهر ايشان با باطن موافق نيست بدروغگوئى خود را زينت دهند ومردم را فريب دهند مثل\r\n\r\n","description":"","footnote":"","page_name":" 207 ","page_number":215},
  {"content":"\r\n\r\nاين كه بهر كه برسند هر چند با أو در كمال دشمنى باشند اظهار كمال دوستى ومحبت كنند بلكه قسمتها نيز بر آن ياد كنند .\r\n\r\n4223 بالشّره تشان الاخلاق .\r\nبحرص وآز زشت وعيبناك مىگردد خويها وخصلتها ، يعنى باعث اين مىشود كه خصلتهاى صاحب آن زشت ونكوهيده باشد ، وممكن است كه مراد اين باشد كه صاحب حرص هر چند خصلتهاى خوب داشته باشد بسبب حرص أو آن خصلتها زشت وعيبناك وناقص وناتمام گردد .\r\n\r\n4224 بالصّدق تكمل المروءة .\r\nبراستگوئى كامل مىشود مرّوت يعنى مردانگى يا آدميت يعنى تا با كسى راستگوئى نباشد هر چند مردانگى يا آدميت داشته باشد مردانگى يا آدميت أو ناقص وناتمام باشد .\r\n\r\n4225 بالتّواخى في اللّه تثمر الاخوّة .\r\nببرادر شدن در راه خدا ميوه مىدهد يعنى برادريى كه ثمره مىدهد ونفعي دارد برادريى است كه در راه خدا باشد وغرض دنيوي در آن منظور نباشد .\r\n\r\n4226 بالتّانّى تسهل المطالب .\r\nبتأنّىنمودن آسان مىشود مطلبها يعنى هرگاه كسى تأنّى كند در مطلبها وشتاب نكند در آنها آسان گردد آنها واگر شتاب كند در آنها دشوار گردند ، واين مضمون در أحاديث ديگر نيز وارد شده ، وممكن است كه اين از جانب حق تعالى باشد تا اين كه مردم تأنّى كنند در كارها وشتاب نكنند ، وممكن است كه باعتبار اين باشد كه هرگاه بتأنّى متوجه مطلبي شوند از روى فكر ورويت متوجه شوند بخلاف اين كه شتاب كنند وظاهرست كه كارى كه از روى فكر ورويت كرده شود\r\n\r\n","description":"","footnote":"","page_name":" 208 ","page_number":216},
  {"content":"\r\n\r\nآسانتر باشد از همان كار هرگاه بي فكر كرده شود .\r\n\r\n4227 بالصّبر تدرك الرّغائب .\r\nبصبر يافته مىشود رغايب ، يعنى چيزى چند كه مردم رغبت كنند در آنها ونيكو دانند ، ومراد اين است كه صبر را ميوه‌هاى نيكو باشد .\r\n\r\n4228 بالصّحة تستكمل اللذّة .\r\nبسبب تندرستى كامل مىشود لذّت چه ظاهرست كه عليل وبيمار را چندان بهره از لذّتها نباشد وغرض اين است كه قدر نعمت صحت وتندرستى را بايد دانست واز شكر آن نبايد غافل شد .\r\n\r\n4229 بالزّهد تثمر الحكمة .\r\nبزهد ميوه مىدهد حكمت ، مراد به « زهد » چنانكه مكرّر مذكور شد بي رغبتي در دنياست وحريص‌نبودن بر آن وترك محرّمات آن بلكه مشتبهات نيز ، وظاهر اين است كه مراد به « حكمت » در اينجا مجرّد علم درست است نه علم وعمل هر دو كه معنى شايع آنست چنانكه مكرّر مذكور شد ، ووجه ظهور مذكور باندك تأملى ظاهر مىشود ومراد اين است كه : حكمت تا با زهد در دنيا نباشد نفعي ندارد وفايده بر آن مترتب نشود .\r\n\r\n4230 بالظّلم تزول النّعم .\r\nبسبب ستم زايل مىشود نعمتها ، يعنى نعمتها كه ستم كننده داشته باشد ، واين مضمون در أحاديث بسيار وارد شده .\r\n\r\n4231 بالبغى تجلب النّقم .\r\nبسبب بغى كشيده مىشود انتقامهاى الهى ، يعنى بغى سبب آنها مىشود « بغى »\r\n\r\n","description":"","footnote":"","page_name":" 209 ","page_number":217},
  {"content":"\r\n\r\nچنانكه مكرّر مذكور شد بمعنى ستم وسركشى كردن وسربلندى نمودن وعدول كردن از حق ودروغ‌گفتن همه آمده ، وهر يك در اين مقام مراد مىتواند بود .\r\n\r\n4232 بالافضال تسترقّ الأعناق .\r\nبنعمت دادن بندگى در آورده مىشود گردنها ، چنانكه مكرّر اين مضمون مذكور شد .\r\n\r\n4233 بحسن العشرة تأنس الرّفاق .\r\nبسبب نيكوئى معاشرت انس مىگيرند رفيقان ، يعنى اگر كسى با رفيقان بنيكوئى معاشرت وآميزش كند وسلوك خوب نمايد رفيقان با أو انس وآرام گيرند والّا رم كنند وترك رفاقت نمايند ، وغرض اين است كه هر كه رفاقت كسى را خواهد بايد كه با أو بنيكوئى معاشرت كند واگر نه زود ترك رفاقت أو كند .\r\n\r\n4234 بالعلم يستقيم المعوج .\r\nبعلم راست مىگردد كج شده يعنى اگر كسى كج شده باشد واز راه راست گشته باشد بتحصيل علم راست تواند شد وبراه راست تواند آمد ، يا اين كه بعلم كارها را كه كج شده باشند واز استقامت بدر رفته باشند راست مىتوان كرد بحسن رأى وتدبير درست كه بعلم ودانائى حاصل شود .\r\n\r\n4235 بالحقّ يستظهر المحتجّ .\r\nبحقّ پشت قوى ميكند حجت گوينده يعنى كسى كه حجت ودليل گويد بر مطلبي اگر بمقدمه چند باشد كه حقّ باشند پشت أو قوى باشد وغلبه كند بر خصم ، واگر بمقدمه باشد كه حقّ نباشد پشت أو قوى نباشد وهر چند خصم را عاجز وساكت نمايد تكيه أو بر تكيه گاه محكمى نباشد ، چه ممكن است كه بعد از آن همان خصم يا ديگرى مطلع شود بر بطلان آن مقدمه ، وظاهر شود فساد حجت ودليل أو ، وغرض\r\n\r\n","description":"","footnote":"","page_name":" 210 ","page_number":218},
  {"content":"\r\n\r\nاز اين است كه آدمي اگر خواهد كه پشت أو قوى باشد در دليلي كه گويد بايد كه برهان گويد وبجدل ومغالطة ومانند آنها متمسك نشود ، وممكن است كه مراد اين باشد كه عمده از براي كسى كه حجت ودليل گويد اين است كه ملاحظه حقيت مدّعى بكند تا پشت أو قوى باشد كه اگر مدّعى حقّ نباشد پشت أو قوى نباشد وهر چند سعى كند در أقامت دليل وحجت ومخاطبان را عاجز وساكت نمايد باعتبار اين كه قادر بر جواب دليل أو نباشند تكيه أو بر چيزى نيست وبزودى مردم بر فساد دليل أو وراه جواب آن مطلع گردند .\r\n\r\n4236 بالرّفق تدرك المقاصد .\r\nبمهربانى وهموارى دريافته مىشود مقصدها يعنى بمقصدها مىتوان رسيد .\r\n\r\n4237 بتحمل المؤن تكثر المحامد .\r\nبمتحمل شدن مؤنتها بسيار مىشود ستايشها يعنى هر كه متحمل اخراجات مردم شود وآنها را بر خود گيرد مردم أو را مدح وثناى بسيار كنند باعتبار اين كه اين معنى شيوه كسى است كه در غايت كرم باشد .\r\n\r\n4238 بالعفاف تزكو الأعمال .\r\nبپرهيزگارى واجتناب از حرام پاكيزه مىگردد عملها يعنى قبول مىگردد طاعات وعبادات ، چنانكه حق تعالى فرموده :  « وَاتْلُ عَلَيْهِمْ نَبَأَ ابْنَيْ »  يعنى قبول نمىكند خدا مگر از پرهيزگاران ، ومراد قبول كامل است ، وممكن است كه [ تزكو 
  ] بمعنى « پاكيزه مىگردد » نباشد بلكه بمعنى « فزايش ميكند » باشد ، ومراد اين باشد كه بسبب پرهيزگارى فزايش ميكند اجر وثواب عملها وزياد مىگردد ، يعنى عبادتي كه با پرهيزگارى باشد اجر وثواب آن زياد باشد از همان عبادت هرگاه غير پرهيزگار بكند .\r\n\r\n","description":"","footnote":"","page_name":" 211 ","page_number":219},
  {"content":"\r\n\r\n\r\n4239 بالصّدقة تفسح « 1 » الآجال .\r\nبتصدّق وسعت مىيابد اجلها يعنى مدّت عمرها واين بنا بر آنست كه حقّ تعالى گاه هست كه تقدير كرده كه مدّت عمر كسى فلان قدر باشد اگر تصدّق نكند وفلان قدر زياد شود اگر تصدّق كند پس در آن صورت اگر تصدّق كند عمر أو وسعت يابد يعنى زياد شود بر آن قدرى كه از براي أو تقدير شده بود بشرط عدم تصدّق وهمچنين در دعا ومانند آنها از آنچه وارد شده كه گاهى باعث زيادتى عمر مىگردد .\r\nواين معنى يعنى زيادشدن عمر گاهى بسبب تصدّق در أحاديث بسيار وارد شده مثل آنچه در حديث معتبر آمده كه يهودئى بر حضرت پيغمبر صلّى اللّه عليه وآله گذشته گفت : السام عليك ، حضرت در جواب فرمود : عليك ، أصحاب عرض كردند كه اين يهودي جز اين نيست كه سلام كرد بر تو بمرگ يعنى بجاى سلام سام گفت وسام بمعنى مرگ است يعنى مرگ بر تو باد ، حضرت فرمود كه : من هم همچنان بر أو برگردانيدم ، بعد از آن حضرت فرمود كه : اين يهودي را مىگزد ماري سياه در پشت گردنش ، پس مىكشد أو را ، بعد از آن يهودي رفت وهيمه بسيار جمع كرده برداشته بزودى برگشت آن گاه حضرت رسول - صلّى اللّه عليه وآله - باو گفت : بگذار اين هيمه را ، پس چون گذاشت ديدند كه مار سياهى در ميان هيمه است ودندان گذاشته بر چوبى حضرت فرمود كه : اى يهودي چه عمل كرده امروز ؟ - گفت : عملي نكرده أم مگر اين هيمه را كه برداشته‌ام وبا من دو نان بود يكى را خوردم وديگرى را بر مسكينى تصدّق نمودم ، پس حضرت فرمود كه : بآن نان دفع كرده اللّه تعالى از أو ، وفرمود كه : بدرستى كه صدقه دفع ميكند مردن بد را از آدمي ، ودر بعضي نسخه‌ها « تفسخ » بخاى نقطه دار است وبنا بر اين ترجمه اين است كه بتصدّق فسخ كرده مىشود اجلها ، وظاهرتر بنا بر اين اين است كه : اجل بمعنى وقت مرگ باشد نه مدّت عمر چنانكه در نسخه أول مذكور شد يعنى فسخ كرده\r\n\r\n\r\n","description":"","footnote":"\r\n( 1 ) در أقرب الموارد گفته : « فسح المكان كنصر فساحة وسع فهو فسيح ( تا آخر كلام أو ) » .\r\n","page_name":" 212 ","page_number":220},
  {"content":"\r\n\r\nمىشود يعنى نقض مىشود وقتي كه از براي مرگ أو قرار شده ومرگ أو بوقت ديگرى افتد ، وممكن است كه مراد همان معنى باشد وفسخ آن باعتبار اين باشد كه مدّت زياد مىشود بر آن .\r\n\r\n4240 بالدّعاء يستدفع البلاء .\r\nبسبب دعا دفع كرده مىشود بلا يعنى گاهى دفع مىشود بآن ، واين نيز در أحاديث بسيار وارد شده وكيفيت اين نيز بر نحوى است كه در تصدّق در فقره سابق مذكور شد .\r\n\r\n4241 بحسن الافعال يحسن الثناء .\r\nبخوبى كارها نيكو ميباشد ستايش ، مراد اين است كه مناط نيكوئى مدح وثناى كسى نيكوئى عمل اوست نه بسيارى آن چنانكه حقّ تعالى فرموده :\r\n « وَهُوَ الَّذِي خَلَقَ » *  تا اين كه آزمايش كند شما را كه كدام يك از شما عمل أو بهتر است ، ونفرموده كه : عمل أو بيشتر است ، وخوبى اعمال باين مىشود كه موافق شرايط وآدابى باشد كه حقّ تعالى در هر عبادتي مقرّر كرده ونيت در آن خالص باشد از براي خدا وأصلا آميخته بغرضى ديگر كه اخلال بآن كند نباشد وچون اين شرط از همه عمده تر است ومردم بسيار از آن غافل ميشوند آن حضرت صلوات اللّه وسلامه عليه از براي تنبيه ايشان فرموده :\r\n\r\n4242 بالاخلاص ترفع الاعمال .\r\nبخالص كردن نيت يعنى از براي رضاى حقّ تعالى بلند كرده مىشود عملها ، يعنى بدرجه قبول مىرسد چه اگر آميخته بريا يا غرضى ديگر باشد كه منافى اخلاص باشد قبول نشود بلكه سبب عذاب وعقاب گردد .\r\n\r\n4243 بالّطاعة يكون الاقبال .\r\n\r\n","description":"","footnote":"","page_name":" 213 ","page_number":221},
  {"content":"\r\n\r\nبطاعت ميباشد اقبال ، مراد اين است كه اقبال وبخت بلند اين است كه كسى طاعت وفرمانبردارى خدا كند كه سبب رستگارى جاويد گردد واگر بي آن دينا رو بكسى آورد آن اقبال نيست بلكه باعث زيادتى وزر ووبال است .\r\n\r\n4244 بالقناعة يكون العزّ .\r\nبقناعت ميباشد عزّت وارجمندى ، چه هر كه قانع شود بداده خدا طمع از كسى نكند وآبروى خود را نزد كسى نريزد وچنين كسى هر چند فقير باشد نزد همه كس عزيز ومحترم باشد ، بخلاف كسى كه طمع كند كه هر چند مالدار باشد خوار وذليل گردد .\r\n\r\n4245 بالّطاعة يكون الفوز .\r\nبطاعت وفرمانبردارى ميباشد فيروزى ، مراد اينست كه فيروزى وكامياب شدن آنست كه بسبب طاعت وفرمانبردارى خدا باشد چه آن فيروزى برستگارى جاويد وكاميابى از آنست ، وفيروزى وكاميابى بدنيا كه با نافرمانى باشد آن در حقيقت ناكامى است وسبب زيادتى زيان وخسران .\r\n\r\n4246 بالتكبّر يكون المقت .\r\nبتكبر ميباشد دشمن داشته شدن يعنى تكبر سبب اين مىشود كه حق تعالى اين كس را دشمن دارد چنانكه آيات وأحاديث بسيار دلالت بر آن دارد ، وهمچنين سبب دشمنى خلق مىشود زيرا كه متكبر با هر كس سلوكى كه مرضّى أو باشد نكند وباين اعتبار با أو دشمن گردند چنانكه بتفحص أحوال مردم ظاهر وباهر مىگردد .\r\n\r\n4247 بالتّوانى يكون الفوت .\r\nبسبب سستى ميباشد فوت ، يعنى سستى سبب فوت مطالب اخروى ودنيوي گردد ، پس آدمي بايد كه راه آن بخود ندهد وعزم أو در كردن كارهاى خير وهمچنين ضروريات أمور دنيوي قوى باشد واهتمام به آنها داشته باشد .\r\n\r\n","description":"","footnote":"","page_name":" 214 ","page_number":222},
  {"content":"\r\n\r\n\r\n4248 بالفناء تختم الدّنيا .\r\nبنيستى ختم مىشود دنيا يعنى عاقبت دنياي هر كس فنا وزوال است ، وهمچنين عاقبت تمام دنيا ، پس شايسته آن نيست كه كسى دل بآن بندد وحريص بر آن باشد .\r\n\r\n4249 بالحرص يكون العناء .\r\nبسبب حرص ميباشد رنج ، زيرا كه حريص هميشه در تعب ورنج طلب باشد وهر چه حاصل شود طلب زيادة بر آن كند وهرگز از طلب باز نايستد .\r\n\r\n4250 بالياس يكون الغناء .\r\nبنوميدى ميباشد توانگرى يعنى نوميد ساختن خود از خلق وقطع طمع از ايشان در حقيقت توانگرى است ، زيرا كه توانگرى زيادة از آن نباشد كه كسى را حاجت بخلق نباشد ، وممكن است كه مراد اين باشد كه سبب توانگرى ظاهري گردد وبسبب آن حقّ تعالى أو را توانگر گرداند .\r\n\r\n4251 بالمعصية تكون الشقاء .\r\nبسبب نافرمانى ميباشد بدبختى ، يعنى بدبختى اين است كه كسى عصيان كند وفرمان حق تعالى نبرد وعاقبت خود را تباه گرداند نه اين كه در دنيا فقير وبي چيز باشد يا ببلاها ومصيبتها گرفتار گردد چنانكه بسيارى از مردم گمان ميكنند .\r\n\r\n4252 بعوارض الآفات تتكدّر النّعم .\r\nبآفتها كه عارض ميشوند تيره وناصاف مىگردد نعمتها ، مراد اين است كه نعمتهاى دنيوي از براي كسى صاف نمىماند وهمواره بورود عوارض وآفات مكدّر وتيره مىگردد پس شايسته آن نيست كه كسى حريص بر آنها باشد وسعى در طلب آنها كند ، سزاوار سعى نعمتهاى اخروى است كه كدورت را به آنها أصلا راهى نيست .\r\n\r\n","description":"","footnote":"","page_name":" 215 ","page_number":223},
  {"content":"\r\n\r\n\r\n4253 بالايثار يستحقّ اسم الكرم .\r\nبسبب ايثار حاصل مىشود استحقاق وشايستگى نام كرم ، « ايثار » چنانكه مكرّر مذكور شد بمعنى جود وكرم باشد وبمعنى اختيار كردن كسى بر خود ودادن چيزى باو در حال احتياج خود بآن ودر اينجا مراد معنى دويم است ومراد اين است كه شايستهء اسم « كرم » كسيست كه ايثار كند وچيزى بكسى دهد با وجود احتياج خود بآن ، نوه هر كه جود وبخشش كند ، وممكن است كه « ايثار » بمعنى جود وكرم باشد ومراد به « كرم » در اينجا جود وبخشش نباشد بلكه گرامى بودن باشد ومراد اين باشد كه تا كسى جود وبخشش نداشته باشد شايسته اين نيست كه أو را گرامى وبلند مرتبه گويند .\r\n\r\n4254 بقدر اللذّة يكون التغصيص .\r\nبقدر لذّت ميباشد غصه دادن يعنى نعمتهاى دنيوي صاف نمىباشد وهر نعمتي بقدر لذّت آن غصه همراه يا در عقب دارد .\r\n\r\n4255 بقدر السّرور يكون التّنغيص .\r\nبقدر شادمانى ميباشد مكدّر ساختن يعنى مكدّر ساختن آفات وعوارض عيش آدمي را ، واين بمنزله تأكيد فقره سابق است .\r\n\r\n4256 بركوب الأهوال تكتسب الأموال .\r\nبمرتكب شدن هولها وترسها كسب كرده مىشود مالها ، مراد اينست كه غالب اينست كه در كسب أموال ارتكاب هولها بايد كرد مثل سفرهاى دريا ومشاهدهء تلاطم وطوفان ورفتن بيابان وبرخوردن راهزنان ودزدان ، پس اگر كسى از براي كسى أموال كه بزودى فانى گردد مرتكب چنين هولها شود پس چرا تعب وزحمت افعالى را بر خود نگذارد كه اجر وثواب آنها پاينده ودايم باشد .\r\n\r\n","description":"","footnote":"","page_name":" 216 ","page_number":224},
  {"content":"\r\n\r\n\r\n4257 بالصّدق تتزيّن الأقوال .\r\nبراستى زينت وآرايش مىيابد گفتارها .\r\n\r\n4258 بالسّخاء تزان الافعال .\r\nببخشندگى زينت داده مىشود كارها ، يعنى بسبب بخشندگى كارهاى صاحب آن در نظر مردم زينت وآرايش يابد وخوش نمايد يا اين كه كارهاى خير وطاعات وعبادات أو زينت وآرايشى داشته باشد نزد حق تعالى زيادة بر طاعات وعبادات ديگران ، واجر وثواب أو زياد باشد از اجر وثواب ديگران كه مثل همان اعمال را كرده باشند .\r\n\r\n4259 بالاخلاص يتفاضل العمّال .\r\nبخالص گردانيدن نيت زيادتى كنند بر يكديگر عمل كنندگان يعنى بقدر زيادتى اخلاص زيادتى كنند بر يكديگر در مرتبه تقرّب بخدا واجر وثواب ، پس هر چند اخلاص كسى بيشتر باشد مرتبه أو بلندتر باشد واجر وثواب أو زيادتر .\r\n\r\n4260 بالجود تسود الرّجال .\r\nببخشندگى سيد ومهتر ميشوند مردان .\r\n\r\n4261 بلين الجانب تأنس النّفوس .\r\nبنرمى پهلو انس وآرام مىگيرد دلها ، يعنى سبب اين مىشود كه مردم با صاحب آن انس وآرام گيرند واز أو وحشت ورم نكنند ، و « نرمى پهلو » كناية است از تكبر ننمودن وبدخو نبودن چه متكبر وبدخوى گوئيا پهلوى درشتى دارد كه كسى در پهلوى أو نتواند نشست وغير متكبر وخوش‌خو بر خلاف آنست .\r\n\r\n4262 بالاقبال تطرد النّحوس .\r\n\r\n","description":"","footnote":"","page_name":" 217 ","page_number":225},
  {"content":"\r\n\r\nباقبال دور كرده مىشود نحسها ، يعنى بعضي أمور كه ميمنت نداشته باشد ومراد به « اقبال » يا بخت بلنديست كه بسبب طاعت وفرمانبردارى خدا حاصل شود چنانكه در چند فقره قبل از اين مذكور شد كه « بطاعت ميباشد اقبال » ويا مطلق بخت بلند ورو آوردن دنياست هر چند آنچه از راه طاعت نباشد خوب نباشد ودر حقيقت اقبال نباشد وحاصل كلام اين است كه هرگاه كسى را اقبال باشد اقبال حقيقي يا مطلق اقبال وروآوردن دنيا باو أموري كه نحوستى دارد بحسب دنيا از براي أو اثرى نمىكند وضررى ندارد واقبال أو آسيب آنها را دفع ميكند ، وممكن است مراد به « اقبال » در اينجا اقبال آدمي باشد بسوى خدا وروآوردن أو بجانب خدا وسپردن خود باو وواگذاشتن هيمه أمور خود باو ، وبر هر تقدير ظاهر اين فقره اين است كه بعضي أمور باشد كه در واقع نحوستى داشته باشد ونحوست آنها باقبال دفع شود وحمل كلام بر اين كه مراد أموري باشد كه مردم نحس مىدانند دور مىنمايد .\r\n\r\n4263 بحسن الاخلاق يطيب العيش .\r\nبنيكوئى خويها نيكو مىشود زندگانى ، زيرا كه صاحبان خويهاى خوب بسبب وقوع مكروهات پر مكدّر وغمگين نگردند ومردم نيز بايشان پر اذيتى نرسانند بلكه رعايت كنند پس زندگانى بر ايشان بخوشى گذرد بخلاف مردم بدخو كه بسبب اندك مكروهى كه روى دهد مكدّر وغمگين گردند وبا مردم نيز درشتى كنند وبآن سبب مردم بايشان بيشتر اذيت رسانند پس أكثر أوقات زندگانى بر ايشان تلخ گردد .\r\n\r\n4264 بكثرة الغضب يكون الّطيش .\r\nبسبب بسيارى خشم ميباشد طيش يعنى سبكى واز جا بر آمدن ، ومراد اين است كه خشم زياد را بخود راه نبايد داد وهرگاه كسى را خشمى بگيرد بايد كه فرو خورد آنرا ونگذارد كه زياد شود واگر نه همين كه زياد شد سبب اين شود كه از جا برآيد براي انتقام وسبكى كند .\r\n\r\n","description":"","footnote":"","page_name":" 218 ","page_number":226},
  {"content":"\r\n\r\n\r\n4265 بعدل المنطق تجب الجلالة .\r\nبعدل گفتار ثابت مىشود بزرگى ، عدل در چيزى اين است كه ميانه روى شود در آن نه افراط شود ونه تفريط ، ومراد اين است كه ميانه روى در گفتار كه نه بسيار گفته شود كه مردم أو را پرگو گويند ونه كم كه مردم أو را نادان وعاجز شمارند سبب اين مىشود كه اين كس در نظر مردم بزرگ گردد ، وممكن است كه مراد اين باشد كه عدل كردن در گفتار يعنى اين كه آنچه آدمي گويد موافق عدل باشد وچيزى نگويد كه در آن حيف وجورى باشد مثل هرزه ودشنام وغير آن سبب بزرگى مىگردد در نظرها يا در واقع نيز .\r\n\r\n4266 بالعدول عن الحقّ تكون الضّلالة .\r\nبميل كردن از حق ميباشد گمراهى ، مراد اين است كه ميانه حقّ وباطل واسطه نيست هر كه يكسر مو از راه راست بگردد گمراه واز أهل ضلالت باشد پس ميل از حق ومسامحه در آن بهيچ وجه نبايد كرد .\r\n\r\n4267 بالسّيرة العادلة يقهر المناوي .\r\nبسلوك كردن طريقه كه موافق عدل باشد مقهور ومغلوب مىگردد دشمن يعنى بسبب اين حق تعالى چنين ميكند كه دشمن أو مقهور ومغلوب گردد ، وممكن است كه مراد به « مقهورشدن دشمن » اين باشد كه أو را كه عاجز مىسازد از اين كه حجتي بر أو بگيرد وتقصيري بر أو لازم سازد .\r\n\r\n4268 باكتساب الفضائل يكبت المعادى .\r\nبكسب كردن فضيلتها افتاده مىشود يا خوار كرده مىشود دشمن ، مراد بفضيلتها أموري چند است كه باعث مزيّت وزيادتى صاحب آن باشد بر كسى كه عارى باشد از آن ، ومراد اين است كه أصل كسب كردن فضيلتها غلبه است بر دشمنى\r\n\r\n","description":"","footnote":"","page_name":" 219 ","page_number":227},
  {"content":"\r\n\r\nكه عارى باشد از آنها وخواركردن اوست ، يا بمنزله انداختن اوست ، يا اين كه در واقع سبب اين مىگردد بتأييد حق تعالى ، يا اين كه بسبب آنها راه غلبه بر دشمن بر أو ظاهر مىشود .\r\n\r\n4269 بدوام ذكر اللّه تنجاب الغفلة .\r\nبسبب دايم بودن ذكر خدا زايل مىشود غفلت ، مراد ذكر قلبي است كه هميشه آدمي در ياد خدا باشد واگر ذكر زبانى نيز اضافه آن شود بهتر باشد ومراد زايل‌شدن غفلت است از آنچه خير وصلاح أو باشد در دنيا وآخرت وغفلتى كه بسبب آن در معصيتي افتد .\r\n\r\n4270 بحسن العشرة تدوم الوصلة .\r\nبنيكوئى معاشرت دايم مىماند پيوند يعنى پيوند آشنائى ومصاحبت ، ودر بعضي نسخه ها « الصحبة » بدل « الوصلة » است ، وبنا بر اين معنى اين است كه : دايم مىماند مصاحبت .\r\n\r\n4271 بتكرّر الفكر ينجاب الشك .\r\nبمكرّرشدن فكر بريده شود شكّ يعنى بايد در مسائل وغير آنها از مطالب مكرّر فكر كرد تا راه شك بريده شود .\r\n\r\n4272 بدوام الشّك يحدث الشّرك .\r\nبدايم بودن شكّ حادث مىشود شرك يعنى كفر يا شريك قرار دادن از براي خدا ، ومراد اين است كه آدمي بايد كه عادت بشكّ نكند وبقدر مقدور در هر باب بايد كه سعى كند در ازاله شكّ از خود كه اگر دايم ماند شكّ از براي أو وعادت گردد آن منجرّ مىشود باين كه شكّ كند در بعضي أمور كه شكّ در آنها شرك است ، وممكن است كه مراد شكّ در معارف إلهية باشد كه شكّ در آنها جايز نباشد ،\r\n\r\n","description":"","footnote":"","page_name":" 220 ","page_number":228},
  {"content":"\r\n\r\nومراد به « دايم بودن شكّ » استقرار آن باشد ومراد اين باشد كه اگر شكى در آنها حاصل شود از قبيل وسوسه نفس بايد سعى كرد در ازاله آن بتكرّر فكر يا غير آن كه اگر شكّ در آنها قرار گيرد ومجرّد وسوسه نفس نباشد حادث شود شرك ، يا اين كه در خصوص معارف إلهية هر چند مسئله باشد كه شكّ در آن شرك نباشد بايد كه شكّ را از خود زايل كرد كه اگر دايم بماند آن بتدريج منجرّ مىشود بشرك وشكّ در بعضي أمور كه شكّ در آنها شرك باشد .\r\n\r\n4273 بالحكمة يكشف غطاء العلم .\r\nبحكمت برداشته مىشود پرده علم ، ظاهر اين است كه مراد به « حكمت » در اينجا دانستن مسائل است از روى دليل ومراد اين است كه هر چه را آدمي از روى دليل دانسته باشد پرده آن از براي أو برداشته شده وبحقيقت آن رسيده ، واگر بعنوان تقليد بداند پردهء خفا بر روى آن خواهد بود وبمنزلهء اين باشد كه كسى چيزى را از پس پرده ديده باشد ، وممكن است كه مراد به « حكمت » در اينجا جزو عملي آن باشد يعنى اعمال صالحه ومراد اين باشد كه آنها باعث اين مىشود كه پرده علم از براي صاحب آن برداشته شود يعنى پرده از روى علم برداشته شود وعلم بسيار از براي أو حاصل شود .\r\n\r\n4274 بوفور العقل يتوفّر الحلم .\r\nبسبب بسيار بودن عقل وافر مىشود حلم ، زيرا كه هر چند عقل كسى بيشتر باشد معرفت أو بنيكوئى حلم ومنافع آن وبدى خلاف آن وضررهاى آن بيشتر باشد ويقين چنين عقلي سعى كند كه صاحب آن بهره وافرى از آن داشته باشد .\r\n\r\n4275 بالعقول تنال ذروة « 1 » العلوم .\r\nبعقلها رسيده مىشود باوج علمها يعنى بعقلها كه حق تعالى ببندگان عطا كرده\r\n\r\n\r\n","description":"","footnote":"\r\n( 1 ) شارح ( ره ) « ذروه » را هم بكسر ذال وهم بضم آن ضبط كرده ودر لغت نيز هر دو صحيح است .\r\n","page_name":" 221 ","page_number":229},
  {"content":"\r\n\r\nمىتوان بمراتب عاليه علوم ومعارف رسيد پس آدمي نبايد كه بكاهلى وتقصير خود را از آن درجات محروم سازد ودر بعضي نسخه‌ها « الأمور » بدل « العلوم » است موافق فقره بعد ، وبنا بر اين مراد اين است كه : بعقلها رسيده مىشود باوج امرها يعنى كارها يا چيزها يعنى بكارهاى بلند يا مرتبه‌هاى بلند مىتوان رسيد ، پس آدمي نبايد كه بكاهلى وتقصير آن را عبث وبي فايده كند وخود را از ثمره آن محروم سازد .\r\n\r\n4276 بالصّبر تدرك معالى الأمور .\r\nبصبر يافته مىشود أمور بلند يعنى مرتبه هاى بلند يا كارهاى بلند ، ومراد بصبر صبر بر مصيبتها ومكاره زمان است ، وهمچنين صبر بر تعب وزحمت طاعات وعبادات وترك آنچه را خواهش آن باشد از محرّمات ، وظاهر است كه صبر بر اينها باعث مراتب بلند گردد ، وهمچنين باعث اين مىشود كه كارهاى بلند توان كرد كه همان كارهاى خير باشد كه صبر بر آنها ميكند از فعل طاعات يا ترك محرّمات .\r\n\r\n4277 بقدر الهمم تكون الهموم « 1 » .\r\nبقدر همتها ميباشد غمها يعنى بقدر خواهشها واراده ها ميباشد غمها زيرا كه هر اراده وخواهشى لازم دارد غمى را كه عارض مىشود بسبب تعب وزحمتى كه بايد كشيد در طلب آن ودر حفظ آن بعد از حاصل شدن ودر فوت آن هرگاه حاصل نشود يا بعد از حصول فوت شود وغرض ترغيب بر كم كردن خواهشها واراده‌هاست تا اين كه غم زياد نبايد خورد ، وممكن است كه مراد اين باشد كه بقدر بلندى همتها ميباشد غمها پس كسى را كه همت بلند باشد ومرتبهء بلند خواهد در دنيا يا آخرت غم أو زيادة است از كسى كه بمرتبه پست راضى شود زيرا كه تعب وزحمت هر شغلى در دنيا بقدر بزرگى آن شغل وبلندى مرتبه آنست وهمچنين زحمت تحصيل هر مرتبه در آخرت بقدر بزرگى وبلندى آن مرتبه است وبنا بر اين مراد در همتهاى دنيا اين است كه همت بر مراتب بلند در آنها باعث زيادتى غمهاست پس اجتناب\r\n\r\n\r\n","description":"","footnote":"\r\n( 1 ) بعضي از شعراء اين حديث را بعين عبارت ( ليكن بتأخير جار ومجرور ) نظم كرده است .\r\n","page_name":" 222 ","page_number":230},
  {"content":"\r\n\r\nاز آنها أولى است ، يا مجرّد بيان اين كه همت بر هر مرتبه از آنها لازم دارد غمها را بقدر آن مرتبه پس هر كه را تاب آن باشد همت بر آن گمارد واگر نه ترك كند ودر همتهاى آخرت غرض اين است كه مرتبه بلند در آن بي غم زياد بقدر آن مرتبه نمىشود پس كسى كه آنرا خواهد بايد كه آن غم را بر خود گذارد وكسى كه چنان نكند وأوقات بفرح وسرور گذراند مستحقّ مرتبه بلند در آن سرا نخواهد شد پس اگر اظهار همت بر آن كند بمجرّد زبان باشد ودر واقع همتي بر آن نداشته باشد .\r\n\r\n4278 بقدر القنية يتضاعف الحزن والغموم .\r\nبقدر قنيه افزون مىشود اندوه وغمها ، « قنيه » بكسر قاف وضمّ آن وسكون نون وفتح ياء دو نقطه زير مالي را گويند كه كسب شده باشد يا ذخيرة شود ، ومعنى دويم در اينجا ظاهرترست .\r\n\r\n4279 بالتّقوى تقطع حمة الخطايا .\r\nبسبب پرهيزگارى بريده مىشود حمه گناهان ، « حمه عقرب » بضمّ حاء وتخفيف ميم زهر آن وضرر آن است ، وبنا بر اين مراد اين است كه : پرهيزگارى سبب اين مىشود كه زهر وضرر گناهان سابق بريده شود وزايل گردد ، وممكن است كه بتشديد ميم خوانده شود بمعنى شدّت يا گرمى يا تيزى وبنا بر اين نيز مراد زايل شدن شدّت يا گرمى يا تيزى گناهان سابق است .\r\n\r\n4280 بالورع يكون التنزّه من الدّنايا .\r\nبسبب پرهيزگارى ميباشد پاكيزگى از صفات پست‌مرتبه .\r\n\r\n428 بحسن الأخلاق تدرّ الارزاق .\r\nبسبب نيكوئى خويها روان مىشود روزيها يعنى وسعت مىيابد وفراخ مىگردد ،\r\n\r\n","description":"","footnote":"","page_name":" 223 ","page_number":231},
  {"content":"\r\n\r\nواين يا باعتبار اين است كه حق تعالى بازاى اخلاق نيكوى أو روزى أو را فراخ مىگرداند ، ويا باعتبار اين كه مردم چنين كسى را رعايت كنند ونگذارند كه تنگى در وجه معاش كشد .\r\n\r\n4282 بحسن الصّحبة تكثر الرّفاق .\r\nبسبب خوبى مصاحبت بسيار مىشود رفيقان .\r\n\r\n4283 بصدق الورع يحصن الدّين .\r\nبراستى پرهيزگارى در حصار مىشود وحفظ كرده مىشود دين يعنى بپرهيزگارى كه واقعي باشد نه پرهيزگارى وصلاح ظاهري .\r\n\r\n4284 بالرّضا بقضاء اللّه يستدلّ على حسن اليقين .\r\nبراضى بودن بتقدير خدا استدلال كرده مىشود بر نيكوئى يقين ، يعنى هر كه راضى وخشنود است به آن چه خدا در باره أو تقدير كرده اين دليل اين است كه يقين أو بحق تعالى ودانائى أو وعدل أو نيكوست واحتمال جهل وحيف وجور در شأن أو نمىدهد .\r\n\r\n4285 بالصّالحات يستدلّ على حسن الايمان .\r\nبعملهاى صالح استدلال كرده مىشود بر خوبى ايمان ، يعنى عملهاى صالح كسى دليل اين است كه ايمان أو نيكوست ، وخلاف آن دليل ضعف وسستى ايمان است ، وظاهر اين كلام اين است كه اعمال جزو ايمان نباشد چنانكه مذهب مشهور ميانه علماست چنانكه مكرّر مذكور شد .\r\n\r\n4286 بحسن التّوكّل يستدلّ على حسن الايقان .\r\nبنيكوئى توكل استدلال كرده مىشود بر خوبى يقين داشتن ، يعنى هر كه توكل أو بر خدا نيكو باشد وهمه أمور خود را باو واگذاشته باشد اين دليل اين است\r\n\r\n","description":"","footnote":"","page_name":" 224 ","page_number":232},
  {"content":"\r\n\r\nكه يقين أو بحقّ تعالى وساير معارف إلهية نيكوست ودر بعضي نسخه‌ها « صدق ايقان » است وبنا بر اين ترجمه اين است كه : استدلال كرده مىشود بر راستى يقين داشتن ، وحاصل هر دو يكى است .\r\n\r\n4287 بكثرة التّواضع يتكامل الشّرف .\r\nبسبب بسيارى فروتنى يعنى بدرگاه حق تعالى وبا خلق نيز كامل مىشود شرف وبزرگى .\r\n\r\n4288 بكثرة التكبّر يكون التّلف .\r\nبسبب بسيارى تكبر ميباشد تلف يعنى تلف آخرت بلكه دنيا نيز .\r\n\r\n4289 بصحّة المزاج توجد لذّة الطّعم .\r\nبصحة مزاج دريافته مىشود لذّت مزه ، واين امر ظاهري است وغرض از بيان آن يا تنبيه بر آن است كه تا كسى باعتبار دوام أيام صحت أو يا تمادى آن از آن واز شكر چنين نعمتي عظيم غافل نگردد ، ويا كناية است از اين كه دل را بهوسها وخواهشهاى دنيا مبتلى وبيمار نبايد كرد كه اگر نه ادراك لذّت عبادت نكند وهمچنين عقل را بشبهات فاسده مختلّ نبايد ساخت واگر نه ادراك معارف حقه نتوان كرد .\r\n از بندگى خداست قوّت ابرار * دنيا مطلب كه سازدت دل بيمار\r\nبيمار ز خوردنى نيابد لذّت * لذّت نبرد ز بندگى دنيا دار \r\n\r\n4290 بإصابة الرأي يقوى الحزم .\r\nبدرستى تدبير قوى مىشود دور انديشى يعنى هرگاه كسى در كارها تدبير درست كند باين كه عقل كاملى داشته باشد وفكر وتأمل بر وجهي كه بايد بكند دور انديشى ورعايت صلاح انجام وعاقبت أو قوى گردد ، واگر تدبير درست نكند حزم ودورانديشى أو قوّت نيابد پس كسى را كه عقل كامل باشد بايد كه در هر كارى كه خواهد بكند\r\n\r\n","description":"","footnote":"","page_name":" 225 ","page_number":233},
  {"content":"\r\n\r\nبذل جهد خود در تأمل در آن وتفكر در مصالح ومفاسد آن بكند تا أو را تدبير ورأى درستى حاصل شود ، واگر عقل وشعور أو كامل نباشد مشورت كند با كسى كه عقل وشعور أو كامل باشد وأو بر وجهي كه بايد تدبر وتفكر در آن كار نمايد ودر بعضي نسخه ها بجاى « بإصابة » : « باصالة » ذكر شده است وبنا بر اين معنى كلام اين مىشود كه : باصالت رأى يعنى محكم‌بودن آن قوى مىشود دور انديشى ، يعنى هرگاه رأى كسى در كارها كه خواهد بكند قوى ومحكم باشد دور انديشى ورعايت صلاح انجام وعاقبت أو قوى باشد واگر رأى أو سست باشد دور انديشى بر وجهي كه بايد نتواند كرد زيرا كه با رأى وعزم سست اهتمام نكند در كردن آنچه بايد كه بكند واهمال كند در آنها وبسبب آن فوت شود از أو بسيارى از آنچه صلاح عاقبت أو در آن باشد ، وممكن است كه مراد باصالت رأى اين باشد كه آدمي أصيل باشد در آن وتابع ديگرى نبايد بود وظاهر است كه چنين كسى دورانديشى أو قوىتر باشد از كسى كه بايد كه تابع ديگرى باشد وبنا بر اين غرض منع از اين است كه كسى خود را تابع ديگرى كند ومستقل نباشد در آنچه خواهد .\r\n\r\n4291 بترك ما لا يعنيك يتمّ لك العقل .\r\nبترك كردن آنچه بكار نيايد ترا تمام مىشود از براي تو عقل ، مراد اين است كه مشغول ساختن خود به آن چه كار اين كس نيايد باعث شغل زياد وتشويش وپراكندگى خاطر وعقل مىشود وسبب اين مىگردد كه در هيچ مطلبي مجتمع نتواند شد وبر وجهي كه بايد فكر نتواند كرد وعقل أو كامل نگردد بخلاف كسى كه خود را مشغول آنها نسازد كه أو خاطر خود را در مطالب ضرورية جمع تواند كرد وهرگاه عقل وفكر با جمعيت خاطر باشد وبا تشويش وپراكندگى نباشد ظاهر است كه كامل وتمام گردد ، وممكن است كه مراد اين باشد كه ترك مذكور نشان ودليل تمامى عقل تو مىشود .\r\n\r\n","description":"","footnote":"","page_name":" 226 ","page_number":234},
  {"content":"\r\n\r\n\r\n4292 بكثرة الاحتمال يكثر الفضل « 1 » .\r\nبسبب بسيارى احتمال بسيار مىشود فضل ، ظاهر اين است كه مراد به « احتمال » در اينجا متحمل‌شدن مؤنات واخراجات مردم باشد ، ومراد به « فضل » زيادتى در مال ونعمت باشد يا تمامى وكمال ، وممكن است كه مراد بفضل عطا واحسان باشد ومراد اين باشد كه بسبب تحمل اخراجات مردم فضل واحسان آدمي بسيار مىشود يعنى اين كمال فضل واحسان است وبالاترين مراتب آن است ، وممكن است كه مراد به « احتمال » تحمل تعب ومشقت باشد ومراد به « فضل » همان تمامى وكمال باشد يا مزّيت وزيادتى بر ديگران باشد ومراد اين باشد كه تمامى وكمال يا مزّيت وزيادتى بر ديگران بدون تحمل تعب ومشقت حاصل نمىشود يعنى تعب ومشقت در گزاردن طاعات وعبادات ودر صبر بر ترك آنچه خواهش آن باشد از مناهى وصبر بر مصائب ونوائب ومانند آنها .\r\n\r\n4293 بالايثار على نفسك تملك الرّقاب .\r\nبايثار بر نفس خود مالك مىشوى گردنها را ، مراد به « ايثار بر نفس » برگزيدن ديگرى است بر خود وعطا كردن باو چيزى را كه خود محتاج بآن باشد وظاهر است كه بخششها ودهشهاى كسى بر اين وجه سبب اين مىشود كه مالك گردنها گردد يعنى مردم مطيع وفرمانبردار أو گردند بر وجهي كه گويا مالك رقاب ايشان است .\r\n\r\n\r\n","description":"","footnote":"\r\n( 1 ) شارح ( ره ) قبل از اين فقره فقره ديگرى را شرح كرده است بدين ترتيب ، « بكثرة الاحتمال يكثر العقل » بسبب بسيارى احتمال بسيار مىشود عقل ظاهر اينست كه مراد باحتمال تحمل نمودن تعب ومشقت است ومراد تعب ومشقت مطالعه وفكر ودرس خواندن وگفتن باشد وممكنست كه شامل تعب ومشقت طاعات وعبادات ديگر نيز باشد باين كه حق تعالى بسبب بركت آنها عقل را زياد كند » وگويا سرّ آن اين بوده كه در بعضي نسخ « العقل » بجاى « الفضل » ذكر شده بوده است .\r\n","page_name":" 227 ","page_number":235},
  {"content":"\r\n\r\n\r\n4294 بتجنّب الرّذائل تنجو من العاب .\r\nباجتناب از رذيلتها نجات مىيابى از عيب وننگ ، رذيلت مقابل فضيلت است يعنى صفتي كه باعث پستى ونقص باشد چنانكه فضيلت صفتي باشد كه باعث تمامى وبلندى باشد .\r\n\r\n4295 بالعمل يحصل الثواب لا بالكسل .\r\nبعمل حاصل مىشود ثواب نه بكسالت وكاهلي يعنى نه با كسالت وكاهلي يعنى ثواب با آن حاصل نشود نه اين كه بسبب آن حاصل نمىشود زيرا كه آن محلّ توهّم نيست وحاجت ببيان ندارد .\r\n\r\n4296 بحسن العمل تجنى ثمرة العلم لا بحسن القول .\r\nبخوبى كردار چيده مىشود ميوه علم نه بنيكوئى گفتار ، يعنى ميوه علم كه رستگارى وفيروزى بمراتب عاليه باشد وقتي چيده مىشود كه با خوبى عمل باشد نه باين كه گفتار نيكو باشد وعمل بآن نشود .\r\n\r\n4297 بالعمل تحصل الجنّة لا بالامل .\r\nبكردار نيكو حاصل مىشود بهشت نه باميد بهشت ، چه اميد بهشت بي عمل بمنزله اميد حاصل است از زمينى بي كاشتن دانه وتخمى .\r\n\r\n4298 بالاحسان تملك القلوب .\r\nباحسان بنده گردانيده مىشود دلها .\r\n\r\n4299 بالسّخاء تستر العيوب .\r\nببخشندگى پوشانيده مىشود عيبها .\r\n\r\n","description":"","footnote":"","page_name":" 228 ","page_number":236},
  {"content":"\r\n\r\n\r\n4300 بغلبة العادات الوصول إلى اشرف المقامات .\r\nبغلبه عادتهاست رسيدن بسوى بلندترين جايگاهها ، ظاهر اين است كه مراد به « غلبه عادتها » غلبه بر عادتهاست يعنى غالب‌شدن بر هوسها وخواهشها ومانند آنها از آنچه مقتضاى طبع بشرى است وآدمي عادت به آنها كرده ومراد به « غلبه بر آنها » زايل كردن آنهاست وسلب آنها از خود يا أطاعت آنها نكردن وعمل بمقتضاى قواى عقلية نمودن وممكن است كه مراد به « غلبه عادتها » اين باشد كه بصفات خوب وافعال خير عادت كند بر وجهي كه آنها غالب گردند يعنى ثابت وراسخ گردند در أو نهايت ثبات ورسوخ يا غالب شوند بر قواى شهويه وغضبيه ومانع شوند از أطاعت وفرمانبردارى نفس آنها را وظاهر است كه غلبه عادتها به هر يك أزين دو معنى سبب رسيدن بسعادت جاويد مىگردد كه بلند ترين مراتب ومقامات است .\r\n\r\n4301 بالأعمال الصّالحات ترفع الدّرجات .\r\nبعملهاى صالح يعنى شايسته نيك بلند كرده مىشود درجه ها يعنى آدمي بمرتبه هاى بلند از ايمان يا درجات بلند در بهشت مىرسد .\r\n\r\n4302 بخفض الجناح تنتظم الأمور .\r\nبفروتنى كردن انتظام مىيابد كارها ، وأصل « خفض جناح » اين است كه مرغ بال خود را پست كند وبر زمين گستراند وبعد از آن كناية شده از فروتنى ونرمى وهموارى .\r\n\r\n4303 بالفجائع يتنغّص السّرور .\r\nبمصيبتها مكدّر مىگردد شادى يعنى نمىشود كه شاديهاى دنيا بورود مصيبتها مكدّر وتيره وناصاف نگردد پس شايسته آن نيستند كه كسى از براي آنها سعى كند بايد كه سعى از براي سرور وشادمانى اخروى كرد كه بهيچ وجه آميخته بكدورتى نگردد .\r\n\r\n","description":"","footnote":"","page_name":" 229 ","page_number":237},
  {"content":"\r\n\r\n\r\n4304 بالطّاعة تزلف الجنّة للمتّقين .\r\nبطاعت يعنى طاعت الهى وفرمانبردارى أو نزديك كرده مىشود بهشت براي پرهيزگاران يعنى طاعت در حقيقت نزديكى بهشت معنوي است يا سبب اين است كه بهشت صوري نزديك گردد بايشان يعنى مستحقّ وسزاوار آن گردند يا بزودى در قيامت داخل آن گردند وفاصله رفتن بجهنم « 1 » از براي ايشان نباشد .\r\n\r\n4305 بالمعصية تؤصد النّار للغاوين .\r\nبمعصيت پوشانيده مىشود آتش براي گمراهان يعنى هر گناهى بمنزله سرپوشى مىشود بر سر جايگاه صاحب آن از جهنم يا سبب اين مىشود كه سر جايگاه أو را بپوشانند وبر هر تقدير پوشيدن آن از براي اين است كه حرارت در آن بيشتر بپيچد مانند تنور پر آتشى كه سر آن را بپوشند وممكن است « تؤصد » بمعنى پوشانيده مىشود نباشد بلكه بمعنى بسته مىشود باشد ومعنى اين باشد كه بمعصيت بسته مىشود درهاى جهنم از براي گمراهان يعنى بسبب آن درهاى جهنم را بر ايشان مىبندند ، يا أصل گناهان بمنزله قفلها مىشود بر درهاى آن وبر هر تقدير بستن درها از براي اين باشد كه بيرون نتوانند رفت وگرمى آتش نيز در آن بيشتر بپيچد .\r\n\r\n4306 بتقدير اقسام اللّه للعباد قام وزن العالم وتمّت هذه الدّنيا لأهلها .\r\nباندازه قراردادن قسمتهاى خدا از براي بندگان راست شده سنجيدن عالم وتمام شده اين دنيا از براي أهل دنيا ، مراد اين است كه نظام دنيا بسبب اين است كه حق تعالى از براي هر چيز تقديرى واندازه كرده كه مناسب آن بوده ومصلحت در آن دانسته واگر يكسر مو بر خلاف آن مىشد بزياد كردن قسمتى يا كم نمودن آن انتظامى كه حالا يافته نمىيافت واز دايره اعتدال بيرون مىرفت ووجه اين ظاهر است چه حقّ تعالى بهمه مراتب وأوضاع داناست وبر همه قادر وتوانا واز همه\r\n\r\n\r\n","description":"","footnote":"\r\n( 1 ) در نسخه كه بخط شارح ( ره ) است وهمچنين در ساير نسخ موجوده از شرح : « بجهنمى »\r\n","page_name":" 230 ","page_number":238},
  {"content":"\r\n\r\nمستغنى وبي نياز وظاهر است كه چنين كسى هر وضعي را كه از ساير أوضاع اصلح باشد اختيار مىنمايد هر چند اسرار مصلحت بعضي أمور بر افهام ما بسبب كوتاهى وقصور آنها ظاهر نباشد .\r\n\r\n4307 بالصّدق والوفاء تكمل المروءة لأهلها .\r\nبراستى ووفادارى كامل مىشود مروّت از براي أهل مروّت يعنى أهل مروّت يعنى مردانگى يا آدميت تا باين دو صفت حميده مزّين نگردند مروّت ايشان كامل وتمام نگردد .\r\n\r\n4308 بالرّفق تهون الصّعاب .\r\nبنرمى وهموارى آسان مىشود كارهاى سخت دشوار .\r\n\r\n4309 بالتّأنّى تسهل الأسباب .\r\nبتأنّى آسان مىشود سببها يعنى سببها ووسيله‌هاى كارها .\r\n\r\n4310 بالاحتمال والحلم يكون لك النّاس أنصارا وأعوانا .\r\nباحتمال وحلم ميشوند از براي تو مردمان يارى كنندگان وياوران . ممكن است كه مراد باحتمال متحمل شدن بىآدابيهاى مردم وخشونتهاى ايشان باشد ودر صدد تلافى وانتقام برنيامدن از براي آنها كه همان حلم باشد وعطف حلم بر آن تفسيري باشد ، وممكن است كه مراد متحمل شدن مؤنات واخراجات ايشان باشد وبنا بر اين غير حلم باشد وظاهرست كه هر يك از آنها سبب بسيارى أعوان وأنصار مىگردد .\r\n\r\n4311 باغاثة الملهوف يكون لك من عذاب اللّه حصن .\r\nبدادرسى ستمديده دادخواه ميباشد از براي تو از عذاب خدا حصارى . يعنى آن سبب اين مىگردد كه از عذاب خدا محفوظ ومصون باشى بمنزله كسى كه در حصارى\r\n\r\n","description":"","footnote":"","page_name":" 231 ","page_number":239},
  {"content":"\r\n\r\nباشد كه بسبب آن از بلائي محفوظ ماند .\r\n\r\n4312 بعقل الرّسول « 1 » وأدبه يستدلّ على عقل المرسل .\r\nبعقل فرستاده شده وأدب أو استدلال كرده مىشود بر عقل آنكه أو را فرستاده .\r\nمراد اين است كه ايلچيى كه پادشاهى بجائى فرستد وهمچنين هر كه برسالت از نزد بزرگى بجائى رود بايد كه ملاحظه شود كه صاحب عقل وأدب باشد زيرا كه مردم از عقل وأدب أو استنباط مرتبه عقل وأدب آنكه فرستاده ميكنند پس هر چند عقل وأدب أو كاملتر باشد گمان ميكنند كه فرستنده أو نيز چنين است واگر نادان وبي أدب باشد گمان ميكنند كه فرستنده أو نيز چنان است .\r\n\r\n4313 بالبشر وبسط الوجه يحسن موقع البذل .\r\nبشكفتگى وگشاده روئى نيكو مىشود جايگاه بخشش يعنى هرگاه كسى بكسى بخششى كند اگر آن را از روى شكفتگى وگشاده روئى دهد آن بخشش در نظر أو وهمچنين نزد حق تعالى مرتبه نيكو داشته باشد واگر نه آن بخشش را وقعى ورتبه در نظر أو نباشد وهمچنين نزد حق تعالى .\r\n\r\n4314 بايثار حبّ العاجلة صار من صار إلى سوء الآجلة .\r\nبسبب برگزيدن دوستى دنيا كه حاضر است رفته هر كه رفته بسوى بدى آخرت كه آينده است .\r\n\r\n4315 بقدر علّو الرّفعة تكون نكاية الوقعة .\r\nبقدر بلندى رفعت ميباشد كاويدن زخم واقعه يعنى ألم ودرد مصيبت وبلائي كه واقع شود وتشبيه شده آن بالم ودرد كاويدن زخم واين يا باعتبار اين است\r\n\r\n\r\n","description":"","footnote":"\r\n( 1 ) در حاشية كتاب بمناسبت رسول وفرستاده شعر فردوسى را ياد كرده :\r\n « فرستاده بايد فرستادهء * درون پر ز نقش وبرون سادهء » \r\n","page_name":" 232 ","page_number":240},
  {"content":"\r\n\r\nكه بلاها ومصيبتها كه باعث خفت وخوارى باشد بر كسى كه رفعت مرتبه داشته باشد گران تر باشد وبيشتر تأثير كند از كسى كه پست مرتبه باشد چه خفت وخوارى بر أو چندان گران نباشد ، ويا باعتبار اين كه بلا ومصيبت از براي هر كس در خور رفعت مرتبه أو باشد وكسى را كه بلند مرتبه باشد بلاها از براي أو بيشتر باشد از كسى كه پست مرتبه باشد چنانكه أرباب دولتها ومنصبها ومالداران را أنواع بلاها در پيش باشد كه مردم درويش از آنها أيمن باشند وبر هر تقدير غرض اين است كه صاحب رفعت مرتبه در دنيا چندان رفاهيتى ندارد بلكه باندازه آن درد وألم در برابر دارد پس كسى را كه نباشد آرزوى آن نكند وحريص بر تحصيل آن نباشد .\r\n\r\n4316 بالتّقوى قرنت العصمة .\r\nبتقوى همراه شده نگاهداشته‌شدن . مراد به « تقوى » ترس از خداست يا پرهيزگارى يعنى اجتناب از معاصي ومراد به « نگاهداشته شدن » نگاهداشته شدن از گناهان است ومراد اين است كه كسى را كه تقوى باشد حق تعالى باو لطف كند وأو را نگاهدارد از غلبه نفس اماره وهواها وهوسهاى آن ونگذارد كه بگناهى افتد واگر تقوى نباشد حق تعالى را باو آن لطف نباشد وبخود واگذارد پس مطيع وفرمانبردار خواهشهاى خود گردد وگرفتار معاصي وگناهان شود .\r\n\r\n4317 بالعفو تستنزل الرّحمة .\r\nبعفو نمودن طلب كرده مىشود فرود آمدن رحمت . يعنى عفو كردن كسى گناه ديگرى را ودر گذشتن از آن سبب نزول رحمت حق تعالى مىشود بر أو ، زيرا كه هرگاه بنده با كمال نقص وحاجت وغلبه قواى شهويه وغضبيه عفو كند وانتقام نكشد حق تعالى كه : « أكرم الأكرمين » است يقين با أو اين سلوك كند وعفو كند از أو ورحمت كند أو را ، وممكن است كه مراد اين باشد كه طلب نزول رحمت\r\n\r\n","description":"","footnote":"","page_name":" 233 ","page_number":241},
  {"content":"\r\n\r\nحق تعالى از راه عفو وبخشايش أو مىتوان كرد واگر نه گناهان بندگان چندان باشد كه مستحقّ رحمت نباشند .\r\n\r\n4318 بالعقل كمال النّفس .\r\nبعقل وخردمندى است كمال نفس پس هر چند عقل وخرد كسى بيشتر باشد نفس أو كاملتر وتمامتر باشد .\r\n\r\n4319 بالمجاهدة صلاح النّفس .\r\nبجهاد كردن است صلاح نفس يعنى صلاح حال نفس در اين است كه آدمي با أو جهاد كند باين كه أطاعت أو نكند وكأم أو را بر نياورد تا اين كه أو را مغلوب سازد ومطيع وفرمانبردار خود نمايد تا أطاعت وفرمانبردارى حق تعالى تواند نمود .\r\n\r\n4320 بالعقل صلاح كلّ امر .\r\nبعقل ميباشد صلاح هر كارى ، يعنى هر كارى كه از روى عقل كرده شود صالح وشايسته باشد .\r\n\r\n4321 بالجهل يستثار كلّ شرّ .\r\nبسبب ناداني بر انگيخته مىشود هر شرّى .\r\n\r\n4322 بالفكر تنجلى غياهب الأمور .\r\nبفكر گشوده مىشود تاريكيهاى كارها .\r\n\r\n4323 بالايمان يرتقى إلى ذروة السّعادة ونهاية الحبور .\r\nبسبب ايمان بالا رفته مىشود بسوى مرتبه بالاى نيكبختى ونهايت سرور وشادمانى ، مراد نيكبختى اخروى است وسرور وشادمانى در آن سراى جاويد .\r\n\r\n4324 بالتّوبة تمحّص السيّئات .\r\n\r\n","description":"","footnote":"","page_name":" 234 ","page_number":242},
  {"content":"\r\n\r\nبتوبه وبازگشت پاك كرده مىشود گناهان .\r\n\r\n4325 بالايمان يستدلّ على الصّالحات .\r\nبايمان استدلال كرده مىشود بر عملهاى صالح ، اين فقره در أوائل اين باب نيز نقل وشرح شد وحاجت اعاده نيست .\r\n\r\n4326 بالطّاعة يكون الاقبال .\r\nبطاعت ميباشد اقبال ، اين فقره نيز قبل از اين نقل وشرح شد .\r\n\r\n4327 بالتّقوى تزكو الاعمال .\r\nبتقوى يعنى پرهيزگارى يا ترس از خدا پاكيزه مىشود يا فزايش ميكند عملها .\r\n\r\n4328 بكثرة الافضال يعرف الكريم .\r\nببسيارى بخشش شناخته مىشود كريم يعنى تا كسى بخشش بسيار نكند أو كريم نباشد وبمحض اين كه گاهى بخشش كند كريم نباشد زيرا كه كريم كسى است كه كرم ملكه أو شده باشد وظاهر است كه اين بدون بخشش بسيار نمىشود ، وممكن است كه مراد به « كريم » در اينجا مقابل « بخيل » نباشد بلكه بمعنى شخص گرامى بلند مرتبه باشد ومراد اين باشد كه ببخشش بسيار مىتوان شناخت كه صاحب آن گرامى وبلند مرتبه است يعنى بخشش بسيار دليل ونشان بلندى مرتبه وعلوّ نفس است .\r\n\r\n4329 بكثرة الاحتمال يعرف الحليم .\r\nببسيارى تحمل شناخته مىشود حليم يعنى تا كسى تحمل ايذاء وخلاف آداب مردم بسيار نكند أو حليم نباشد وبمجرّد اين كه گاهى تحمل كند حليم نيست زيرا كه حليم آنست كه حلم ملكه أو شده باشد وظاهر است كه حصول ملكه بدون تكرار تحمل وبسيار شدن\r\n\r\n","description":"","footnote":"","page_name":" 235 ","page_number":243},
  {"content":"\r\n\r\nآن نمىشود چنانكه در فقره سابق در كرم مذكور شد ، وممكن است كه مراد اين باشد كه حليم را باين مىتوان شناخت پس كسى كه دعوى حلم وبردبارى كند واين معنى در أو نباشد دروغ مىگويد ونظير اين معنى در فقره سابق نيز مىتوان گفت .\r\n\r\n4330 بالاحسان يملك الأحرار .\r\nبنيكوئى كردن بنده مىگردند آزادگان ، واين مضمون مكرّر مذكور شد .\r\n\r\n4331 بحسن الوفاء يعرف الأبرار .\r\nبنيكوئى وفادارى شناخته ميشوند نيكوكاران ، يعنى هر كه وفادارى نيكو داشته باشد اين دليل ونشان اين است كه نيكو كار است ، وهر كه وفادارى أو نيكو نباشد آن نشان اين است كه نيكو كار نيست .\r\n\r\n4332 بحسن الّطاعة يعرف الأخيار .\r\nبنيكوئى فرمانبردارى شناخته ميشوند نيكان يعنى هر كه أو فرمانبردارى حقّ تعالى را نيكو كند اين دليل اين است كه از نيكان است وهر كه بر خلاف آن باشد نيك نيست .\r\n\r\n4333 بالأدب تشحذ الفطن .\r\nبادب تند كرده مىشود زيركيها ، يعنى آموختن أدب فهم وفطنت را تند كند مانند فسان كه كارد را تيز سازد .\r\n\r\n4334 بالورع يتزكّى المؤمن .\r\nبورع يعنى باز ايستادن از حرامها پاكيزه مىگردد مؤمن .\r\n\r\n4335 بالجود يبتنى المجد ويجتلب الحمد .\r\nبجود وبخشش بنا گذاشته مىشود بزرگى وكشانيده مىشود ستايش .\r\n\r\n","description":"","footnote":"","page_name":" 236 ","page_number":244},
  {"content":"\r\n\r\n\r\n4336 بالاحسان وتغّمد الذّنوب بالغفران يعظم المجد .\r\nبنيكى كردن وپوشيدن گناهان بدر گذشتن از آنها بزرگ مىشود بزرگى .\r\n\r\n4337 بالرّفق تدرك المقاصد .\r\nبهموارى دريافته مىشود مقصدها .\r\n\r\n4338 بالبذل تكثر المحامد .\r\nببخشش بسيار مىشود ستايشها يعنى بخشش سبب اين مىشود كه مردم آدمي را مدح وثنا بسيار كنند .\r\n\r\n4339 بالاحسان تملك القلوب .\r\nبنيكى كردن بنده مىشود دلها يعنى چنانكه بخريدن مالك بدنها مىتوان شد بنيكى كردن دلها را بنده مىتوان كرد كه دوست گردند ومانند بندگان مطيع وفرمانبردار شوند .\r\n\r\n4340 بالافضال تستر العيوب .\r\nبعطا كردن پوشانيده مىشود عيبها .\r\n\r\n4341 بالتّودّد تتأكّد المحبّة .\r\nبتودّد تأكيد مىيابد دوستى . « تودّد » بمعنى جلب دوستى است يعنى كارى چند كردن از مهربانى واحسان كه جلب دوستى كسى بكند ومراد اين است كه : هرگاه كسى با دوست شرايط دوستى وآنچه جلب آن ميكند از مهربانى واحسان بجاى آورد دوستى ميانه ايشان محكم باشد واگر نه سست باشد وباندك چيزى زايل گردد .\r\n\r\n4342 بالرّفق تدوم الصّحبة .\r\nبمهربانى دايم مىماند مصاحبت .\r\n\r\n","description":"","footnote":"","page_name":" 237 ","page_number":245},
  {"content":"\r\n\r\n\r\n4343 ببذل الرّحمة تستنزل الرّحمة .\r\nببخشيدن رحمت طلب كرده مىشود فرود آمدن رحمت . يعنى هرگاه بندگان رحم كنند بر يكديگر اين سبب آن مىشود كه حقّ تعالى رحمت كند بر ايشان پس باين وسيله طلب فرود آمدن رحمت حق تعالى مىتوانند كرد .\r\n\r\n4344 ببذل النّعمة تستدام النّعمة .\r\nببخشيدن نعمت طلب كرده مىشود دوام نعمت . يعنى هرگاه كسى از نعمتي كه داشته باشد عطا كند بديگران اين سبب مىشود كه نعمت أو دايم بماند پس باين وسيله طلب دوام نعمت مىتواند كرد .\r\n\r\n4345 بالتّعب الشّديد تدرك الدّرجات الرّفيعة والرّاحة الدّائمة .\r\nبتعب سخت يافته مىشود پايه‌هاى بلند وآسايش جاويد يعنى آسايش در بهشت كه دايمى است . ومراد به « تعب سخت » تعب أطاعت وفرمانبردارى حقّ تعالى است در امتثال أوامر وترك مناهى وصبر بر مصايب ونوايب وهر تعب سختى كه در راه خدا كشيده شود .\r\n\r\n4346 بصلة الرّحم تستدرّ « 1 » النّعم .\r\nبسبب بجا آوردن پيوند با خويشان يعنى احسان ومهربانى نمودن با ايشان بسيار مىشود نعمتها .\r\n\r\n4347 بقطيعة الرّحم تستجلب النّقم .\r\nببريدن از خويشان جلب مىشود انتقامها وعذابها يعنى كشيده مىشود بجانب صاحب آن .\r\n\r\n\r\n","description":"","footnote":"\r\n( 1 ) كذا صريحا بخط شارح ( ره ) بصيغة معلوم ليكن بقرينه مقابله با فقره آينده بهتر آنست كه بصيغة مجهول قرائت شود ، در أقرب الموارد گفته : « استدر اللبن استدرار أكثر ، والريح السحاب استجلبته ، ومنه ، استدرّوا نعمة اللّه بالشكر ، واستدروا الهدايا برد الظروف » .\r\n","page_name":" 238 ","page_number":246},
  {"content":"\r\n\r\n\r\n4348 بتكرار الفكر تسلم العواقب .\r\nبمكرّركردن فكر بسلامت مىشود عاقبتها يعنى هرگاه كسى در كارهائى كه خواهد كه بكند مكرّر فكر كند وبعد از آن بمقتضاى آن عمل كند عاقبت كارهاى أو بسلامت شود وضررى نكشد از آنها يعنى ضرر اخروى بلكه دنيوي نيز در أكثر أوقات .\r\n\r\n4349 بحسن النّيات تنجح المطالب .\r\nبخوبى نيتها بر آورده مىشود مطلبها يعنى مطلبهاى اخروى وممكن است كه سبب برآمدن مطلبهاى دنيوي نيز گردد .\r\n\r\n4350 بالنّظر في العواقب تؤمن المعاطب .\r\nبفكر كردن در عاقبتها يعنى عاقبت كارها حاصل مىشود ايمنى از هلاكتها يعنى هلاكتهاى اخروى بلكه دنيوي نيز در أغلب أوقات .\r\n\r\n4351 بالاستبصار يحصل الاعتبار .\r\nبديده ورى ونظر از روى بينائى حاصل مىشود عبرت گرفتن . مراد بعبرت واعتبار پند است وأصل آنها مشتق از عبور است بمعنى گذشتن وپند را كه عبرت واعتبار گويند باعتبار اين است كه در حقيقت استدلال كردن بأمري است بر امرى پس گذشتن از چيزى است بسوى چيز ديگر .\r\n\r\n4352 بلزوم الحقّ يحصل الاستظهار .\r\nبلازم بودن حق وجدا نشدن آن حاصل مىشود قوى پشت‌بودن هر كه همواره با حق باشد وجدا نشود از آن يا حق با أو باشد وجدا نشود از أو قوى پشت باشد أو در هر باب ، زيرا كه بسبب اين حق تعالى حامى وناصر أو باشد .\r\n\r\n4353 بالاحسان تسترقّ الرّقاب .\r\nبنيكوئى نمودن بنده گردانيده مىشود گردنها ، چنانكه مكرّر مذكور شد .\r\n\r\n","description":"","footnote":"","page_name":" 239 ","page_number":247},
  {"content":"\r\n\r\n\r\n4354 بملك الشّهوة التنزّه عن كلّ عاب .\r\nبمالك بودن شهوت يعنى آن را بفرمان خود در آوردن حاصل مىشود پاكيزگى از هر عيبى .\r\n\r\n4355 بالبكاء من خشية اللّه تمحّص الذّنوب .\r\nبگريستن از ترس خدا پاك كرده مىشود گناهان .\r\n\r\n4356 بالرّضا عن النّفس تظهر السّوءات والعيوب .\r\nبراضى وخشنود بودن از نفس ظاهر مىشود بديها وعيبها ، زيرا كه أصل راضى بودن از نفس عجب وخود بيني است وآن از أعظم عيوب است چنانكه مكرّر مذكور شد ، وبا وجود اين باعث اين مىشود كه آدمي در پى اصلاح نفس نباشد وبديها وعيبها كه بحسب عادت لازمه نفس بشرى است در أو بماند بلكه روز بروز متمكن وقوى گردد .\r\n\r\n4357 بالتّوبة تكفّر الذّنوب .\r\nبتوبه يعنى پشيمانى وبازگشت پوشيده مىشود گناهان .\r\n\r\n4358 ببلوغ الآمال يهون ركوب الأهوال .\r\nبرسيدن باميدها آسان مىگردد مرتكب شدن هولها يعنى بعد از رسيدن كسى بمطلب تعبى كه كشيده باشد بسبب ارتكاب أمور هولناك سهل وآسان نمايد پس جمعى كه مطالب بزرگ در آخرت يا در دنيا در نظر داشته باشند انديشه نكنند از هولها كه بايد مرتكب آنها شوند در سعى از براي آنها ، زيرا كه بعد از رسيدن بمطلبها آنها آسان نمايد .\r\n\r\n4359 بالاطماع تذلّ رقاب الرّجال .\r\nبطمعها خوار مىشود گردنهاى مردان . چون گردن عضويست از آدمي كه بىآن باقي نماند از آن راه شايع شده نسبت دادن بآن چيزى را كه خواهند كه نسبت باو دهند چنانكه وصف پادشاهان بمالك رقاب مشهور است .\r\n\r\n","description":"","footnote":"","page_name":" 240 ","page_number":248},
  {"content":"\r\n\r\n\r\n[ حرف باء بلفظ « بادر » و « بادروا » 
  ]\r\n( از آنچه وارد شده از سخنان حكمت‌آميز حضرت أمير المؤمنين علي بن أبي طالب عليه السّلام در حرف باء بلفظ « بادر » بصيغهء مفرد يعنى پيشى بگير ، و « بادروا » بصيغة جمع يعنى پيشى بگيريد .\r\nفرموده آن حضرت عليه السلام ) :\r\n\r\n4360 بادر الطّاعة تسعد .\r\nپيشى بگير بطاعت خدا وشتاب كن در آن تا نيكبخت گردى .\r\n\r\n4361 بادر الخير ترشد .\r\nپيشى بگير در كار خير تا راه راست يأبى .\r\n\r\n4362 بادر الفرصة قبل أن تكون غصّة .\r\nپيشى بگير بسوى فرصت پيش از اين كه فرصت غصه شود يعنى هرگاه فرصت كار خيرى يأبى پيشى بگير بآن كار وشتاب كن در آن پيش از اين كه فرصت فوت شود وآن غصه شود وگلوى ترا بگيرد مانند استخوان يا مانند آن كه در گلو ماند .\r\n\r\n4363 بادر البرّ فانّ اعمال البرّ فرصة .\r\nبشتاب بسوى نيكوئى پس بدرستى كه كارهاى نيكو فرصت است يعنى نوبت ووقتي دارند وهميشه ميسر نمىشوند پس اگر شتاب نكنى بسا باشد كه فرصت ونوبت آن فوت شود وآن غصه در گلو ماند .\r\n\r\n4364 بادروا العمل واكذبوا الامل ولاحظوا الاجل .\r\n\r\n","description":"","footnote":"","page_name":" 241 ","page_number":249},
  {"content":"\r\n\r\nپيشى گيريد بعمل ودروغگو يابيد اميد را ، وملاحظه كنيد اجل را . مراد پيشىگرفتن بعمل خير است ، و « دروغگو يابيد اميد را » يعنى اميدها را در آنچه مىگويند بشما بزبان حال از مرغبات در سعى از براي مأمولات خود وموانع از شتاب در كارهاى خير دروغگو دانيد وعمل بقول آنها مكنيد يا اين كه آنها را در وعدها كه بشما مىدهند بحاصل شدن آن مأمولات دروغگو دانيد ودانيد كه أكثر آنها بعمل نيايد پس خود را بعبث مشغول سعى در تحصيل آنها مسازيد ، وممكن است كه معنى « وأكذبوا الامل » اين باشد كه دروغگو گردانيد اميد بشما كرده دروغ گردد ، و « ملاحظه كنيد اجل را » يعنى رسيدن وقت مرگ هميشه ملحوظ شما باشد واز آن غافل مگرديد وهمواره در انديشه آن باشيد تا اين معنى معين بر پيشىگرفتن بكار خير ودروغگو يافتن يا گردانيدن اميد گردد ، وممكن است كه معنى تمام فقره مباركه اين باشد كه : شتاب كنيد در عمل خير ، ودروغگو دانيد اميد را در آنچه قرار مىدهد از براي شما از طول عمر بقدر درازى خود ، وملاحظه كنيد هر دم رسيدن وقت مرگ را ، پس فريب اميد مخوريد وبآن اعتبار كارهاى خير را تأخير مكنيد بگمان اين كه اگر حالا نشود وقت ديگر خواهد شد .\r\n\r\n4365 بادروا العمل وخافوا بغتة الاجل تدركوا أفضل الامل .\r\nپيشى گيريد « 1 » بسوى عمل يعنى عملهاى خير وبترسيد از ناگاه رسيدن اجل تا دريابيد افزونترين آرزو را يعنى اگر شتاب كنيد بعمل خير دريابيد افزونترين آرزوها را كه سعادت جاويد باشد واگر تأخير كنيد خوف آن هست كه ناگاه اجل در رسد وبي توشه وتهيه بايد رفت نعوذ باللّه منه واين بنا بر اين است « 2 » كه عبارت\r\n\r\n\r\n","description":"","footnote":"\r\n( 1 ) در غير نسخه كه بخط شارح ( ره ) است : « شتاب كنيد » .\r\n( 2 ) از عبارت « واين بنا بر اين است » تا آخر در نسخه كه بخط شارح ( ره ) است نيست .\r\n","page_name":" 242 ","page_number":250},
  {"content":"\r\n\r\n« بادروا العمل » باشد چنانكه در بعضي نسخه هاست ودر أكثر نسخه‌ها « بادروا الامل » است وبنا بر اين ترجمه اين است كه : پيشى گيريد بر اميد يعنى پيشى گيريد بكارهاى خير بر اميدهاى دنيوي ، وترجمه باقي كلام بر همان نحو است كه مذكور شد ونسخه اوّل ظاهر تر است .\r\n\r\n4366 بادروا بالعمل عمرا ناكسا .\r\nپيشى گيريد بعمل عمر سر بشيب افكنده را يعنى عمل را پيش اندازيد بر چنين عمرى ، ومراد بآن أواخر عمر وسن انحطاط است كه در تنزل وپستى است وشبيه است بكسى كه سر بزير افكنده باشد وغرض اين است كه تا سن به آنجا نرسيده وقوّت وتوانائى هست اعمال خير بكنيد وتقصير نكنيد در آن وتأخير نكنيد ، زيرا كه اگر اجل مهلت دهد وبرسيد بآن سنّ آن عمرى است سربزير افكنده ودر تنزّل وپستى وضعف وسستى ، در آن نمىگذارد كه چندان كار خيرى توان كرد .\r\n\r\n4367 بادروا بالعمل مرضا حابسا وموتا خالسا .\r\nپيش اندازيد عمل را بر بيماريى حبس‌كننده ومرگى رباينده . مراد تحريص بر تعجيل در كارهاى خير است واين كه آنها را بايد كرد پيش از اين كه بيماريى عارض شود كه منع كند از كردن آنها يا مرگ بربايد اين كس را . وظاهر است كه در هر وقت احتمال عروض يكى از آن دو امر بزودى باشد پس بايد كه در هر وقت كمال سعى كند در كردن خيرات كه مبادا بعد از آن ديگر بسبب عروض يكى از آن دو احتمال ميسر نگردد .\r\n\r\n4368 بادروا قبل قدوم الغائب المنتظر .\r\nپيشى گيريد پيش از آمدن غايبى كه انتظار أو كشيده مىشود يعنى مرگ كه چون آمدن آن يقيني است گويا هر كسى انتظار آن مىكشد ، وممكن است كه « منتظر »\r\n\r\n","description":"","footnote":"","page_name":" 243 ","page_number":251},
  {"content":"\r\n\r\nبكسر ظاء خوانده شود بر وزن « مقتدر » در فقره بعد وبنا بر اين معنى اين است كه غايبى كه انتظار مىكشد يعنى همان مرگ كه انتظار اذن ورخصت مىكشد از براي آمدن .\r\n\r\n4369 بادروا قبل اخذة العزيز المقتدر .\r\nپيشى گيريد پيش از يك بار گرفتن غالب توانا يعنى حق تعالى كه غالب است بر هر كسى وتواناست بر هر چيز ومراد بگرفتن أو گرفتن أو آدمي راست بمرگ .\r\n\r\n4370 بادروا قبل الضّنك والمضيق .\r\nپيشى گيريد بعمل پيش از تنگى حال وضيق مجال يعنى بسبب رسيدن اجل ومقدّمات آن ، « ضنك » و « مضيق » هر دو بمعنى تنگى است وتأكيد است .\r\n\r\n4371 بادروا قبل الرّوع والزّهوق .\r\nپيشى گيريد پيش از ترسيدن وبيرون رفتن جان . مراد ترسى است كه روى مىدهد در وقت مشاهدهء آثار وعلامات مرگ وقبل از اين در فصل الف استفتاح اين عبارت مباركه بود ودر آنجا « الرّدع » بدال بود نه بواو ومعنى اين بود كه پيش از بازداشتن يعنى بازداشتن شما از عمل برسيدن اجل .\r\n\r\n4372 بادروا في مهل البقيّة وانف « 1 » المشيّة وانتظار التّوبة وانفساح الحوبة .\r\nپيشى بگيريد در مهلت بقيه ودر ابتداى مشيت وانتظار توبه ووسعت گناه .\r\nيعنى پيشى بگيريد بعملهاى خير در بقيه عمرى كه مانده از براي شما ومهلت داده شده‌ايد بآن قدر و « در ابتداى مشيت » يعنى در اوّل زماني كه شما را مشيت واراده تواند بود يعنى پيشى بگيريد بخيرات در أوايل زماني كه اراده كارها توانيد كرد\r\n\r\n\r\n","description":"","footnote":"\r\n( 1 ) كذا صريحا بخطه ، در أقرب الموارد گفته : « أنف كلّ شيء اوّله ، يقال : سارفى أنف النهار اى في أوّله ، وهذا أنف عمل فلان أي أوّل ما أخذفيه » ليكن معروف در قرائت آن ضم همزه ونون است چنانكه ضبط نسخ مطبوعه در مصر وبيروت از نهج البلاغة نيز همانست پس طالب دقت خودش بتحقيق آن بپردازد .\r\n","page_name":" 244 ","page_number":252},
  {"content":"\r\n\r\nوتأخير مكنيد از آن بوقت ديگر ، وممكن است كه « انف المشية » بمعنى ابتداى مشيت نباشد بلكه بمعنى سخت‌ترين مشيت باشد يعنى در جوانى كه اراده ومشيت در آن سخت تر ومحكم تر است وقوّتى دارد وباعتبار ضعف وپيرى سست نيست و « انتظار توبه » يعنى پيشى بگيريد بخيرات در وقتي كه انتظار توبه مىكشند از براي شما يعنى انتظار مىكشند كه اگر در آن وقت توبه وبازگشت كنيد قبول شود از شما ، واگر بگذرانيد از آن وقت ديگر قبول نشود وآن تا وقت مرگ است پيش از مشاهده آثار آن نشأه واين عبارت مباركه قبل از اين در فصل الف استفتاح مذكور شد ودر آنجا « انظار » بدل « انتظار » بود وآن بمعنى تأخير است يعنى در وقتي كه هنوز وقت قبول توبه تمام نشده وتأخير شده تا مدتي بعد از آن وحاصل هر دو يكى است ، و « وسعت گناه » يعنى وسعت وقت رسيدن بجزاى آن يعنى پيش از اين كه وقت رسيدن بجزاى آن باشد يا وسعت وقت چاره آن يعنى پيش از اين كه بتوبه وبازگشت چاره دفع آن نتوان كرد ، وممكن است كه « انفساخ » بخاء نقطه‌دار باشد وترجمه بدل « وسعت گناه » : « زايل‌شدن گناه » باشد ومعنى اين باشد كه أو در وقتي كه گناه بتوبه وبازگشت زايل شود ووقت آن نشده باشد كه ديگر توبه سودى ندهد كه آن وقتي است كه مشاهد آثار آن نشأه كند ، وممكن است بنا بر اين كه « انفساخ الحوبه » عطف بر « التوبة » باشد ومعنى اين باشد كه در وقت انتظار يا انظار توبه وزايل شدن گناه يعنى وانتظار يا انظار آن .\r\n\r\n4373 بادروا والأبدان صحيحة والألسن مطلقة والتّوبة مسموعة والأعمال مقبولة .\r\nپيشى گيريد وحال آنكه بدنها درستند وزبانها گشاده‌اند وببند نيفتاده‌اند چنانكه در وقت مرگ خواهد شد وتوبه مقبول است وعملها پذيرفته اند يعنى پيش از مشاهده مذكوره كه ديگر بعد از آن توبه قبول نشود وهيچ عمل پذيرفته نگردد .\r\n\r\n","description":"","footnote":"","page_name":" 245 ","page_number":253},
  {"content":"\r\n\r\n\r\n4374 بادروا آجالكم باعمالكم وابتاعوا ما يبقى لكم بما يزول عنكم .\r\nپيش اندازيد عملهاى خود را بر اجلهاى خود وبخريد آنچه را باقي مىماند از براي شما به آن چه زايل مىشود از شما . مراد تنبيه مردم است بر اين كه اجل هر كس بزودى در رسد وبعد از آن عملي نباشد پس بايد كه عملها پيش انداخته شود بر اجلها واين باين مىشود كه از وقت فرصت گذرانيده نشود كه اگر تأخيرى شود ممكن است كه اجل ناگاه برسد وفرصت كردن عملي ندهد ومراد به آن چه باقي مىماند نعمتهاى اخروى است كه پاينده وجاويد خواهد بود وبه آن چه زايل مىشود نعمتهاى دنيوي است كه فانى وزايل مىشود ودر تعبير باين عبارت كمال تحريص است بر كردن چنين سودائى چه هر كه را اندك عقلي باشد ميداند كه چنين سودائى سودمند است وامر باقي هر چند پست تر باشد ترجيح دارد بر آنچه فانى شود هر چند نفيس تر باشد ، چنانكه از بعضي از أرباب عرفان نقل شده كه گفته : اگر تنگ طلائى باشد وفانى شود وكوزه سفالى كه هميشه باقي ماند بايد كه عاقل آن كوزه را بر آن تنگ ترجيح دهد تا در وقت حاجت تشنه نماند وبا وجود اين در خريدن آخرت بدنيا امر برعكس است ونعمتهاى اخروى با وجود دوام وپايندگى بهتر باشد بلكه نعمتهاى دنيا طرف نسبت آنها نتواند شد .\r\n\r\n4375 بادروا بأموالكم قبل حلول آجالكم تزكّكم وتصلحكم وتزلفكم .\r\nپيشى گيريد بمالهاى شما پيش از رسيدن اجلهاى شما تا اين كه پاك گردانند شما را وبصلاح آورند حال شما را ونزديك گردانند شما را بدرگاه حق تعالى يعنى اگر پيشى گيريد بر اجلهاى خود بمالهاى خود يعنى بدادن آنها وصرف آنها در وجوه خيرات آنها چنين وچنين كنند واگر نه سودى نباشد شما را از آنها بلكه باعث زيادتى\r\n\r\n","description":"","footnote":"","page_name":" 246 ","page_number":254},
  {"content":"\r\n\r\nوزر ووبال گردند ، وممكن است كه معنى اين باشد كه : تا آن مبادرت وپيشى گرفتن پاك گرداند شما را وبصلاح آورد حال شما را ونزديك گرداند شما را .\r\n\r\n4376 بادروا الموت وغمراته ومهّدوا له قبل حلوله واعدّوا له قبل نزوله .\r\nپيشى گيريد بر مرگ وسختيهاى آن وتمهيد كنيد از براي آن پيش از در آمدن آن وآماده كنيد از براي آن پيش از فرود آمدن آن يعنى پيشى بگيريد بر مرگ بكردن عملهاى خير وتمهيد كنيد از براي آن يعنى اصلاح كنيد أحوال خود را از براي آن يا بگسترانيد وتهيه كنيد از براي آن أسباب آن را وآماده كنيد از براي آن يعنى توشه وأسباب آن سفر پرخطر را .\r\n\r\n4377 بادروا في فينة الارشاد « 1 » وراحة الأجساد ومهل البقّية وانف المشيّة .\r\nپيشى بگيريد در وقت راهنمائى وهنگام آسايش بدنها ومهلت بقيه وابتداى مشيت يعنى پيشى بگيريد باكتساب سعادت در وقتي كه ميسر است راهنمائى يعنى راهنمائى شما مردم را يا راهنمائى مردم شما را ، و « هنگام آسايش بدنها » يعنى در صحت وقوّت بدنها كه گرفتار كوفتها وضعف وسستى نشده‌اند ، و « مهلت بقيه » يعنى در بقيه عمرى كه مانده از براي شما ومهلت داده شده أيد به آن قدر ، و « ابتداى مشيت » يعنى در ابتداى زماني كه شما را مشيت واراده كارى تواند بود وغرض اين است كه پيشى بگيريد به آن چه مذكور شد در بقيه عمر در اوّل زماني كه\r\n\r\n\r\n","description":"","footnote":"\r\n( 1 ) طريحى ( ره ) در مجمع البحرين گفته : « الفينة الوقت ومنه قوله عليه السّلام ، اعملوا عباد اللّه والخناق مهمل والروح مرسل في فينة الارشاد ، وأضافها إلى الارشاد لانّ أوقات العمر في الدّنيا يوجد فيها الرشاد وروى الارتياد وهو الطلب » .\r\n","page_name":" 247 ","page_number":255},
  {"content":"\r\n\r\nكارى توانيد كرد وتأخير مكنيد از آن وچند فقره قبل از اين نيز اين عبارت مذكور وشرح شد ومذكور شد نيز كه « انف المشية » ممكن است كه بمعنى سخت ترين مشيت باشد يعنى در وقت جوانى كه مشيت واراده در آن سخت‌تر ومحكم‌تر است وباعتبار ضعف وپيرى سست نگشته .\r\n\r\n4378 بادروا اعمالكم وسابقوا آجالكم فانّكم مدينون بما أسلفتم ومجازون بما قدّمتم ومطالبون بما خلّفتم .\r\nبتعجيل كنيد عملهاى خود را وپيشى گيريد بكردن آنها بر مرگ‌هاى خود پس بدرستى كه شما جزا داده مىشويد به آن چه پيش فرستاده‌ايد وعوض داده مىشويد به آن چه پيش كرده أيد وبازخواست كرده مىشويد بسبب آنچه پس انداخته أيد يعنى از واجبات .\r\n\r\n4379 بادروا الامل وسابقوا هجوم الاجل فانّ النّاس يوشك ان ينقطع بهم الامل فيرهقهم الاجل .\r\nپيشى گيريد بر آرزو ، وسبقت كنيد بر هجوم اجل ، بدرستى كه مردم نزديك است كه بريده شود بايشان آرزو ، پس فرو گيرد ايشان را اجل . « پيشى گيريد بر آرزو » يعنى از پى آرزوها مرويد وآنها را بر پشت سر خود اندازيد ، يا اين كه پيشى بگيريد بكارهاى خير بر آرزوها ومقدّم داريد آنها را بر آرزوها ، و « سبقت كنيد بر هجوم اجل » يعنى سبقت كنيد بكردن كارهاى خير بر ناگاه رسيدن اجل يا داخل شدن آن بي اذن ورخصتى ، « پس نزديك است كه بريده شود بايشان اميد » يعنى نزديكند باين معنى كه بريده شود اميد ايشان ونرسند بآن وناگاه يا بي اذن ورخصت در رسد اجل ايشان پس از پى چنين امرى نبايد رفت وخود را بآن مشغول از اعمال خير نبايد كرد ، وممكن است كه معنى اين باشد كه نزديكند باين كه اميد ببرد بر ايشان راه را ونگذارد كه ايشان براه راست كه أطاعت وفرمانبردارى باشد بروند پس ناگاه در رسد اجل ايشان وفوت شده باشد از ايشان آن سعادت .\r\n\r\n","description":"","footnote":"","page_name":" 248 ","page_number":256},
  {"content":"\r\n\r\n\r\n4380 بادروا صالح الاعمال والخناق مهمل والروح مرسل .\r\nتعجيل كنيد شايسته عملها را وحال آنكه گلو واگذاشته شده ، وروح رها كرده شده است يعنى پيش از اين كه مرگ گلو را بگيرد وقبض روح بشود .\r\n\r\n4381 بادر شبابك قبل هرمك وصحّتك قبل سقمك .\r\nپيشى بگير جوانى خود را پيش از پيرى خود ، وتندرستى خود را پيش از بيمارى خود . يعنى پيشى بگير بأعمال خير در جوانى كه آسان است آنها پيش از پيرى كه دشوار مىگردد وبسا باشد كه مانع شود از آنها و « در تندرستى پيش از بيمارى » بر همان قياس .\r\n\r\n4382 بادر غناك قبل فقرك وحياتك قبل موتك .\r\nپيشى بگير توانگرى خود را پيش از درويشى خود ، وزندگانى خود را پيش از مرگ خود يعنى پيشى بگير بخيرات ومبرّات تا توانگرى دارى وتأخير مكن كه مبادا فقير شوى وديگر آنها ميسر نگردد ترا ، وپيشى بگير بهمه اعمال خير تا حيات دارى وپس مينداز از اوّل أوقات آن كه مبادا مرگ در رسد وبازمانى از آنها .\r\n\r\n","description":"","footnote":"","page_name":" 249 ","page_number":257},
  {"content":"\r\n\r\n\r\n[ حرف باء بلفظ « بئس » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السلام در حرف باء كه واقع شده بلفظ « بئس » كه كلمه ذمّ است ، از آن جمله است قول آن حضرت : )\r\n\r\n4383 بئس الدّاء الحمق .\r\nبد دردى است كمي عقل ، زيرا كه دردى است كه باعث فساد دنيا وآخرت مىگردد وچه دردى چنين باشد .\r\n\r\n4384 بئس الّشيمة الخرق .\r\nبدخوئى است خرق يعنى درشتى وناهموارى ، زيرا كه با وجود اين كه شرعا مذموم است مفاسد آن در دنيا نيز بسيار است ، و « خرق » بمعنى كودنى وحمق نيز آمده وممكن است كه مراد در اين جا آن باشد وبمنزله تأكيد فقره سابق باشد .\r\n\r\n4385 بئس الرّفيق الحرص .\r\nبد رفيقي است حرص ، زيرا كه با هر كه رفيق باشد مشغول سازد أو را بدنيا واز سعادت آخرت برآرد « 1 » بلكه در دنيا همواره أو را گرفتار تعب وزحمت دارد .\r\n\r\n4386 بئس الاختيار الرّضا بالنّقص .\r\nبد برگزيدنى است راضى شدن بكمى يعنى كمي مرتبه ونقص وپستى آن بسبب صفات وملكات پست مرتبه يا افعال نكوهيده . وغرض اين است كه حق تعالى آدمي را اهليت وقابليت مراتب بلند ودرجات رفيعه داده بسعى در ازاله رذايل واكتساب\r\n\r\n\r\n","description":"","footnote":"\r\n( 1 ) كذا صريحا در تمام نسخ ، پس « برآرد » بمعنى « بازدارد » ميباشد .\r\n","page_name":" 250 ","page_number":258},
  {"content":"\r\n\r\nفضائل پس سعى در آنها نكردن وراضى بنقص مرتبه وپستى آن شدن بد اختيار وبرگزيدنى است .\r\n\r\n4387 بئس الشيمة النّميمة .\r\nبدخويى است سخن چينى ، زيرا كه از دنائت نفس ناشى مىشود ومنشأ فتنه‌ها وفسادها مىگردد واين است كه در قرآن مجيد وأحاديث معصومين صلوات اللّه عليهم أجمعين نهى از آن ومبالغه در ذمّ آن بسيار شده .\r\n\r\n4388 بئس الطّبع الشّره .\r\nبدخصلتى است غلبه حرص ، زيرا كه هميشه آدمي را در رنج وتعب سعى دارد وغالب اين است كه در وزر ووبال مىاندازد ودر أكثر نسخه‌ها « الطمع » بميم واقع شده نه بباى يك نقطه وظاهر اين است كه از تصحيف بعضي ناسخين باشد وبر تقدير صحت آن ممكن است كه مراد اين باشد كه : بد طمعى است غلبه حرص يعنى طمعى كه از راه غلبه حرص باشد واحتياجى بآن نباشد .\r\n\r\n4389 بئس الطّعام الحرام .\r\nبدخوردنى است حرام ، زيرا كه با وجود وزر ووبال آن دل را سياه كند وحريص بر معاصي ديگر سازد وحرام أعمّ از اين است كه بالذّات حرام باشد مثل گوشت خوك يا بسبب عارضى باشد مثل مال مغصوب يا دزدى يا نجس يا آنچه بعنوان ربا گرفته شده باشد وأمثال آنها .\r\n\r\n4390 بئس القوت اكل مال الأيتام .\r\nبدقوتى است خوردن مال يتيمان . « قوت » قدرى از خوردنى را گويند كه بر پاى تواند ماند بآن بدن آدمي وذكر اين بخصوص بعد از ذمّ مطلق خوردن حرام از براي مبالغه در بدى آن است چنانكه در آيات وأحاديث بسيار وارد شده ودر تعبير\r\n\r\n","description":"","footnote":"","page_name":" 251 ","page_number":259},
  {"content":"\r\n\r\nبلفظ « قوت » نه بلفظ « طعام » اشاره است ببدى خوردن آن اگر همه بقدر قوت باشد .\r\n\r\n4391 بئس القلادة قلادة الآثام .\r\nبد قلادة ايست قلادة گناهان . « قلادة » گردن بند را گويند واستعاره گردن‌بند از براي گناهان وهمچنين طوق شايع است باعتبار اين كه وبال آنها لازم مىشود صاحب آنها را وجدا نمىشود از أو مانند لازم‌بودن گردن‌بند وطوق ، ودر بعضي أحاديث وارد شده كه هر كه زكاة مال خود را ندهد ماري مى پيچد بر گردن أو روز قيامت وبنا بر اين استعمال گردن‌بند وطوق ممكن است كه باين اعتبار باشد يعنى بسبب آنها ماري بپيچد بر گردن صاحب آنها مانند گردن‌بند وطوق ، وممكن است كه تشبيه بقلاده باشد كه بر گردن سگ ميكنند از براي بستن آن وكشيدن آن بهر جا كه خواهند ببرند وچون صاحب گناه بسبب آن در بند مىافتد وگرفتار مىگردد تا بجزاى آن برسد پس گويا آن قلادة مىشود در گردن أو كه بآن أو را در بند دارند وسر نمىدهند .\r\n\r\n4392 بئس الصّديق الملول .\r\nبددوستى است آنكه از اين كس ملول ودل زده باشد يعنى بايد كه دوست را از خود ملول نكرد كه دوستى كه ملول گردد بددوستى است واعتمادي ديگر بر دوستى أو نباشد ، وممكن است كه مراد اين باشد كه دوست خوب آن است كه از دوست زود بزود ملول نشود وهر كه باندك چيزى ملول شود بد دوستى است .\r\n\r\n4393 بئس السّجيّة الغلول .\r\nبد خصلتى است خيانت ، وأحاديث ديگر نيز در اين باب بسيار است .\r\n\r\n4394 بئس العادة الفضول .\r\nبد خصلتى است پرگوئى يا زيادة كاريها . يعنى مشغول شدن بكارهايى كه پر مهمّ نباشد وبازماندن بسبب آنها از مهمات .\r\n\r\n","description":"","footnote":"","page_name":" 252 ","page_number":260},
  {"content":"\r\n\r\n\r\n4395 بئس القرين الجهول .\r\nبد همنشينى است كسى كه بسيار نادان باشد .\r\n\r\n4396 بئس الوجه الوقاح .\r\nبدروئى است روئى كه بي شرم باشد .\r\n\r\n4397 بئس الشّيمة الالحاح .\r\nبدخصلتى است الحاح يعنى ابرام كردن در سؤال .\r\n\r\n4398 بئس القرين العدوّ .\r\nبد همراهى است دشمن . مراد اين است كه با دشمن رفيق وهمراه نبايد شد زيرا كه با رفاقت وهمراهى احتراز از شرّ أو مشكل است .\r\n\r\n4399 بئس الجار جار السّوء .\r\nبد همسايه ايست همسايه بد . زيرا كه حق همسايگان بر يكديگر اين است كه بكار هم آيند وبر يكديگر احسان كنند چنانكه در أحاديث بسيار وارد شده حتى اين كه روايت شده از حضرت رسالت پناهى صلّى اللّه عليه وآله كه جبرئيل مرا چندان وصيت كرد در باب همسايه كه من گمان كردم كه ميراث مىبرد پس همسايه كه بكار نيايد ونيكى نكند وبدى كند كمال بدى خواهد داشت ، وممكن است كه مراد مذمّت همسايه بد باشد هر چند بدى باين كس نكند باعتبار اين كه آدمي بالطبع مايل است به آن چه مشاهده كند از ابناي جنس خود پس هرگاه همسايه كسى بد باشد نمىشود كه بعضي بديهاى أو باو يا ببعضى از متعلقان أو سرايت نكند .\r\n\r\n4400 بئس الرفيق الحسود .\r\nبد رفيقي است حسود يعنى كسى كه تمناى زوال نعمت مردم ميكند وبدى\r\n\r\n","description":"","footnote":"","page_name":" 253 ","page_number":261},
  {"content":"\r\n\r\nرفاقت چنين كسى ظاهر است چه هرگاه نعمتي از كسى ببيند تمناى زوال آن كند ونمىشود كه بآن اعتبار سعى نكند در زوال آن وقطع نظر از آن مكدّر وملول شود وغمگين نشيند وظاهر است كه كدورت وحزن رفيق باعث كدورت وحزن آدمي نيز مىگردد .\r\n\r\n4401 بئس العشير الحقود .\r\nبد هم زندگانى است كينه‌ور ، زيرا كه كسى كه كينه كسى داشته باشد نمىشود كه در صدد ايذاء وآزار أو نباشد وبا وجود معاشرت وآميزش در أكثر أوقات احتراز از شرّ چنين كسى بغايت دشوار است .\r\n\r\n4402 بئس العمل المعصية .\r\nبدكردارى است نافرمانى حق تعالى .\r\n\r\n4403 بئس الرّجل من باع دينه بدنيا غيره .\r\nبدمردى است كسى كه بفروشد دين خود را بدنياي غير خود ، وكمال بدى اين معنى وسخافت عقل چنين كسى ظاهر است .\r\n\r\n4404 بئس السّياسة الجور .\r\nبد سياستى است جور وستم . « سياست » چنانكه مكرّر مذكور شد تربيت كردن رعيت ونظم ونسق أحوال ايشان است وظاهر است كه صاحب سياست وضع شده از براي رفع ظلم ديگران بر ايشان ورفع ظلم ايشان بر يكديگر ، وظاهر است كه ظلم وجور از كسى كه متوقّع رفع ودفع آن باشند از أو بسيار بدتر وقبيح تر باشد از ظلم كسى كه اين توقّع از أو نباشد .\r\n\r\n4405 بئس الذّخر فعل الشّرّ .\r\nبد ذخيره‌ايست كردن كار بد . مراد اين است كه هر چه آدمي بكند نوشته\r\n\r\n","description":"","footnote":"","page_name":" 254 ","page_number":262},
  {"content":"\r\n\r\nمىشود وثبت مىشود تا اين كه جزاى آن در آخرت داده شود پس آدمي هر چه بكند در حقيقت آن را ذخيرة كرده از براي خود وظاهر است كه فعل بد كه جزاى آن عذاب وعقاب باشد وبدذخيره ايست .\r\n\r\n4406 بئس الظّلم ظلم المستسلم .\r\nبد ظلمي است ظلم بر كسى كه مطيع وفرمانبردار باشد . پوشيده نيست كه مطلق ظلم اگر چه بد است اما ظلم بر كسى كه مطيع وفرمانبردار باشد مثل ظلم پادشاهان وحكام بر رعايا كه أطاعت وفرمانبردارى ايشان كنند بدتر وقبيح‌تر است از ظلم بر كسى كه چنين نباشد بلكه سركشى كند يا نه اطاعتى داشته باشد ونه سركشى .\r\n\r\n4407 بئس الكسب الحرام .\r\nبد كسبى است كسب حرام ، زيرا كه رنج وتعب كسب را در آن بايد كشيد ووزر ووبال از براي خود تحصيل كرد .\r\n\r\n4408 بئس قرين الورع الشبع .\r\nبد همراهى است از براي پرهيزگارى سيرى ، زيرا كه ثمره پرهيزگارى وصول بمراتب عاليه است وسيرى مانع مىگردد از آن بسبب اين كه باعث خاموشى نور دل وتعطيل قواى عقلية وكسالت بدن گردد چنانكه گفته اند كه : در گرسنگى أجساد أرواح مىگردند ودر سيرى أرواح أجساد ميشوند .\r\n\r\n4409 بئس قرين الدّين الطّمع .\r\nبد همراهى است براي ديندارى طمع ، زيرا كه كسى را كه طمع باشد هر چند ديندار باشد بسيار مىشود كه طمع أو را بحرام اندازد ودين أو را فاسد كند وبر تقديرى كه چنين نكند در اين شبهه نيست كه طمع آدمي را خوار وذليل وپست مرتبه گرداند وآنها منافى رتبه ديندار ومرتبه اوست .\r\n\r\n","description":"","footnote":"","page_name":" 255 ","page_number":263},
  {"content":"\r\n\r\n\r\n4410 بئس المنطق الكذب .\r\nبد گفتنى است دروغگوئى ، چه عقلا وشرعا مذموم است ومفاسد بسيار بر آن مترتب مىگردد .\r\n\r\n4411 بئس النّسب سوء الأدب .\r\nبدنسبى است بدى أدب . مراد اين است كه بي أدب را مردم ببى أدبي نسبت دهند واين بد نسبى است وبسيار بدتر است از اين كه نسب كسى پست باشد وبشخص بدى يا پست مرتبهء برسد ، پس كسى را كه أدب باشد هر چند نسبت ظاهري پست باشد در حقيقت عالىنسب‌تر باشد از بىادبى كه نسب ظاهري أو بلند باشد .\r\n\r\n4412 بئس السّعى التفرقة بين الاليفين .\r\nبد كوششى است جدائى افكندن ميانه دو كس كه با هم الفت داشته باشند ، زيرا كه نظام عالم بالفت مردم است با يكديگر ، پس سعى در خلاف آن در حقيقت سعى در اختلال أوضاع عالم است .\r\n\r\n4413 بئس القلادة قلادة الدّين .\r\nبد گردن‌بندى است گردن‌بند قرض ، زيرا كه آدمي را همواره در همّ وغمى دارد كه هيچ همّ وغمى بآن نرسد چنانكه روايت از حضرت رسالت پناهى صلّى اللّه عليه وآله مشهور است كه نيست همى مثل همّ قرض . واستعاره « گردن بند » باعتبار لزوم وجدانشدن آن همّ وغمّ است از صاحب آن مانند گردن بند چنانكه قبل از اين در گناهان مذكور شد ، وممكن است كه تشبيه بقلاده سگ ومانند آن باشد كه بسبب آن آنرا در فرمان خود دارند باعتبار اين كه قرض اين كس را در فرمان قرض خواه در مىآورد .\r\n\r\n4414 بئس الاستعداد الاستبداد .\r\n\r\n","description":"","footnote":"","page_name":" 256 ","page_number":264},
  {"content":"\r\n\r\nبد آمادگى است خود رأى بودن ، زيرا كه كسى كه خود رأى باشد واعتماد تمام بر رأى خود داشته باشد وبا عقلا در كارها مشورت نكند زيان وخسران بسيار كشد پس خود رأى بودن در حقيقت خود را آماده آنها كردن است وآن بد آمادگى است .\r\n\r\n4415 بئس الزّاد إلى المعاد العدوان على العباد .\r\nبد توشه ايست بسوى آخرت كه بازگشت مردمان به آنست ستم‌كردن بر بندگان حق تعالى ، چون هر چه آدمي ميكند نوشته مىشود تا در آخرت بجزاى آن برسد پس در حقيقت آن را توشه راه خود كرده وظاهر است كه ستم بر بندگان حق تعالى كه باعث هلاكت اخروى است بد توشه ايست كه كسى از براي خود بردارد .\r\n\r\n4416 بئس الغريم النّوم يفنى قصير العمر ويفوّت كثير الاجر .\r\nبدقرض‌خواهى است خواب ، فانى مىسازد عمر كوتاه را ، وفوت ميكند اجر بسيار را . مراد مذّمت خواب است باين كه مانند قرضخواهى است بي رحم كه از براي وصول حق خود تمام سرمايه مديون وما يعرف أو را بباد فنا دهد ودر بيان اين فرموده‌اند كه : « فانى ميكند عمر كوتاه را » يعنى عمر آدمي را كه بسيار كوتاه واندك است خواب آن را فانى ونيست مىسازد زيرا كه آدمي تا در خواب است در حكم ميت است ودر حقيقت عمرى ندارد ، و « فوت ميكند اجر بسيار را » يعنى اجر وثواب بسيار را كه مىتوان در بيدارى تحصيل كرد بسبب كردن عملهاى نيكو وغرض از اين تنبيه بر اين است كه آدمي قدر عمر خود را كه سرمايه اوست بايد كه بداند وبخورد وخواب باطل وفاسد نسازد مگر بقدر ضرورت .\r\n\r\n4417 بئس القرين الغضب يبدي المعايب ويدنى الشرّ ويباعد الخير .\r\nبد همنشينى است خشم ، ظاره مىسازد عيبها را ، ونزديك مىسازد شرّ را ، ودور مىگرداند خير را . ظاهر ساختن خشم عيبها را ، ظاهر است ، چه كسى كه خشم بر أو\r\n\r\n","description":"","footnote":"","page_name":" 257 ","page_number":265},
  {"content":"\r\n\r\nغلبه كرد هرزه گويد ودشنام دهد وأنواع سبكيها از أو ظاهر شود ، وهمچنين « نزديك گردانيدن آن شرّ را » ظاهر است ، زيرا كه غالب اين است كه سبب اين مىشود كه آزارى چند كند آن كسى را كه خشم بر اوست زيادة از قدرى كه مستحقّ آن باشد بلكه بسا باشد كه بغير حقّ منجرّ بهلاكت نفوس وتلف أموال گردد وهمچنين « دور گردانيدن آن خير را » ظاهر است چه دور ميكند از حلم وبردبارى وهموارى ومانند آنها از صفات حميده .\r\n\r\n4418 بئس الخليقة البخل .\r\nبدخوئى است بخيل بودن .\r\n\r\n4419 بئس الشّيمة الامل يفنى الاجل ويفوّت العمل .\r\nبدخصلتى است اميد ، فانى مىسازد مدّت عمر را وفوت ميكند عمل را يعنى بدخصلتى است قانع نبودن وآرزوها واميدهاى دور ودراز در دنيا داشتن زيرا كه مشغول مىسازد آدمي را بسعى از براي آنها تا اين كه فانى مىشود مدّت عمر وفوت مىشود عملهاى خيرى كه باعث رستگارى آخرت باشد .\r\n\r\n4420 بئست الدّار الدّنيا .\r\nبدسرائى است دنيا يعنى از براي كسى كه دل بر آن بندد وآن را منزل أقامت گرداند نه كسى كه در آن اكتساب توشه آخرت نمايد .\r\n\r\n4421 بئس الاختيار التعوّض بما يفنى عمّا يبقى .\r\nبد برگزيدنى است عوض گرفتن آنچه فانى مىشود كه دنيا باشد از آنچه باقي مىماند كه آخرت باشد يعنى از سر آخرت گذشتن از براي دنيا .\r\n\r\n","description":"","footnote":"","page_name":" 258 ","page_number":266},
  {"content":"\r\n\r\n\r\n[ حرف « باء » بباى ثابته بلفظ مطلق 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السلام در حرف « باء » بباى ثابته بلفظ مطلق يعنى بائى كه جزو كلمه باشد وزايده نباشد ودر همه فقرات مخصوص بلفظ خاصي نباشد چنانكه در فصل سابق بود بلكه بألفاظ مختلف باشد ودر هر فقره بلفظي باشد غير لفظ فقرات ديگر .\r\nفرموده است آن حضرت عليه السلام : )\r\n\r\n4422 بكر السّبت والخميس بركة .\r\nبامداد روز شنبه وپنجشنبه بركت است يعنى از براي كارها مثل سفر وتجارت وغير آن ، واز حضرت رسالت پناهى صلّى اللّه عليه وآله نقل شده كه دعا كردند كه « اللهمّ بارك لّامتى في بكورها يوم سبتها وخميسها » يعنى خداوندا بركت ده براي امّت من در صبحگاه رفتن ايشان بكارها در روز شنبه ايشان وپنجشنبه ايشان ، وظاهر است كه دعاى آن حضرت صلّى اللّه عليه وآله مستجاب است .\r\n\r\n4423 برّ الوالدين أكبر فريضة .\r\nيعنى نيكوئى كردن بپدر ومادر بزرگتر فريضة ايست مشهور اين است كه « فريضة » مرادف واجب است وهر دو بيك معنى اند وبعضي گفته اند كه : فريضة واجبي را گويند كه وجوب آن قطعي باشد يا از قرآن مجيد معلوم شده باشد وبر هر تقدير در بودن\r\n\r\n","description":"","footnote":"","page_name":" 259 ","page_number":267},
  {"content":"\r\n\r\nبرّ والدين از فريضة هاى بزرگ شبهه نيست زيرا كه وجوب آن وتأكيد در آن از قرآن مجيد وسنت پيغمبر صلّى اللّه عليه وآله واجماع مسلمانان معلوم وقطعي است .\r\n\r\n4424 بطن المرء عدوّه .\r\nشكم آدمي دشمن اوست ، زيرا كه بسيار است كه بسبب خواهشها آدمي را در وزر ووبال مى اندازد واين نهايت دشمنى است وغرض اين است كه فرمان أو نبايد برد وبخواهش آن عمل نبايد كرد .\r\n\r\n4425 بعد المرء عن الدّنيّة فتوّة .\r\nدورى آدمي از صفات واخلاق پست مرتبه جوانمردى است .\r\n\r\n4426 بركة المال في الصّدقة .\r\nبركت مال وافزونى آن در تصدّق است يعنى صدقه‌دادن سبب افزونى مال مىگردد .\r\n\r\n4427 برّ الرّجل ذوى رحمه صدقة .\r\nاحسان ونيكوئىكردن مرد با خويشان خود تصدّق است يعنى ثواب آن را دارد . واين منافاة ندارد با آنچه در بعضي أحاديث وارد شده كه : صدقه ده برابر جزا داده مىشود وقرض بهجده برابر وصله برادران ببيست برابر وصله رحم ببيست وچهار برابر ، زيرا كه هرگاه ثواب آن زيادة از ثواب صدقه باشد مىتوان گفت كه : ثواب صدقه را دارد گو « 1 » زيادة بر آن نيز داشته باشد ، وممكن است كه گاهى اقتصار شود « 2 » بر ذكر قدرى ثواب كمتر از قدر واقعي باعتبار مصلحتى مثل اين كه اگر قدر زايد مذكور شود سامع استبعاد كند وقبول نكند وشكّ كند در آن ، پس اقتصار شود بر ذكر قدرى از ثواب كه سامع بعيد نداند وانكار آن نكند ، وممكن است كه ثواب استحقاقى هر دو برابر\r\n\r\n\r\n","description":"","footnote":"\r\n( 1 ) كذا در نسخه أصل ، ودر ساير نسخ : « هر چند كه » .\r\n( 2 ) كذا در نسخه أصل ، ودر ساير نسخ : « شود » .\r\n","page_name":" 260 ","page_number":268},
  {"content":"\r\n\r\nباشد وغرض از اين كلام آن باشد وحديث مذكور محمول شود بر اين كه حق تعالى از راه تفضل صدقه را بده برابر مضاعف كند وصله رحم را ببيست وچهار برابر وبنا بر اين زيادة بودن ثواب تفضلى صله رحم بر صدقه كه از آن مستفاد مىشود منافاة ندارد با تساوى هر دو در ثواب استحقاقى ، وممكن است كه مراد باحسان بخويشان در اينجا احسانها ومهربانيهاى غير مالي باشد وثواب آنها ثواب صدقه باشد ومراد بآن حديث اين باشد كه مالي كه در صله رحم داده شود ببيست وچهار برابر مضاعف شود واين زيادتى بر صدقه منافاة ندارد با اين كه احسانهاى ديگر با خويشان برابر باشد با صدقه واللّه تعالى يعلم .\r\n\r\n4428 بلاء الانسان في لسانه .\r\nبلاى آدمي در زبان اوست يعنى بسيار است كه از راه زبان ببلاها گرفتار مىشود از بلاهاى اخروى ودنيوي واگر زبان خود را نگاهدارد از آنها محفوظ مىماند واين ظاهر است .\r\n\r\n4429 بيان الرّجل ينبئ عن قوّة جنانه .\r\nگفتار مرد خبر مىدهد از قوّت دل أو يعنى از گفتار أو قوّت وضعف دل أو را استنباط مىتوان كرد .\r\n\r\n4430 بادر الطّاعة « 1 » تسعد .\r\nپيشى گير بطاعت يعنى فرمانبردارى حق تعالى تا نيكبخت شوى . واين فقره اگر چه بلفظ « بادر » است ومناسب اين بود كه در فصل سابق سابق كه در ذكر فقراتى بود كه عنوان آنها « بادر » يا « بادروا » باشد مذكور شود نهايت چون فقره بعد كه أخت آن است بلفظ « بادر » نبود بآن اعتبار هر دو را در اين فصل ذكر نمود نه در آن فصل .\r\n\r\n\r\n","description":"","footnote":"\r\n( 1 ) در بعضي نسخه ها بجاى « بادر الطاعة » « باكر الطاعة » ضبط است .\r\n","page_name":" 261 ","page_number":269},
  {"content":"\r\n\r\n\r\n4431 باكر « 1 » الخير ترشد .\r\nپيشى گير بخير يعنى تعجيل كن در آن تا راه راست يأبى .\r\n\r\n4432 بكاء العبد من خشية اللّه يمحّص ذنوبه .\r\nگريستن بنده از ترس خدا پاك مىسازد گناهان أو را .\r\n\r\n4433 بلاء الرّجل على قدر ايمانه ودينه .\r\nبلا ومحنت مرد بر اندازه ايمان أو ودين اوست ، زيرا كه بلائي كه حق تعالى بمؤمنان مىفرستد از براي امتحان وآزمايش ايشان است واين كه ظاهر شود بر مردم مرتبه صبر ايشان تا بان نسبت ثواب داده شوند وبدرجات بلند رسند پس هر چند ايمان ودين كسى قوى تر باشد گاه هست كه ببلا بيشتر گرفتار مىشود تا مرتبه أو در تسليم ورضا بهتر ظاهر شود وبآن قدر مرتبه ودرجه أو بلند گردد اين است كه أنبياء وأوليا صلوات اللّه عليهم أكثر أوقات بأنواع بلايا ومحن ممتحن مىشده‌اند « 2 » .\r\n\r\n4434 بركة العمر في حسن العمل .\r\nبركت زندگانى در خوبى عمل است يعنى عمرى كه در عمل نيكو صرف شود هر چند كوتاه باشد بركت دارد باعتبار اين كه اثر آن پاينده وجاويد بماند بخلاف عمرى كه چنان نباشد كه هر چند دراز باشد بركتي ندارد زيرا كه هر قدر كه باشد بزودى فانى شود واثر خيرى بر آن مترتّب نشود وچنين چيزى را چه بركتي تواند بود ، وممكن است كه مراد اين باشد كه عمل نيكو سبب بركت عمر ودرازى آن گردد .\r\n\r\n4435 بلاء الرّجل في طاعة الّطمع والامل .\r\n\r\n\r\n","description":"","footnote":"\r\n( 1 ) در بعضي نسخ بجاى « باكر » : « بادر » ضبط شده است .\r\n( 2 ) در اين باب نيكو سروده اند :\r\n « هر كه درين بزم مقرب‌ترست * جام بلا بيشترش مىدهند » \r\n","page_name":" 262 ","page_number":270},
  {"content":"\r\n\r\nبلاى مرد در فرمانبردارى طمع وآرزوست يعنى طمع از مخلوق وآرزوهاى دور ودراز از آرزوهاى أمور دنيوي ، ومراد اين است كه : بلاها كه آدمي خود منشأ آنها مىشود بسبب اين دو امر است وآنچه در فقره سابق سابق گذشت كه : بلاى مرد بر اندازه ايمان ودين اوست ، آن در بلاهائى است كه از جانب حق تعالى باشد پس منافاتى ميانه اين دو فقره مباركه نيست .\r\n\r\n4436 بذل العلم زكاة العلم .\r\nعطا كردن علم زكاة علم است . مراد اين است كه هر نعمتي را زكاتى باشد وزكاة علم اينست كه عطا كنند وبياموزند آن را بجمعى كه طلب آن كنند وأهل آن باشند وچنانكه زكاة مال باعث پاكيزگى وفزايش آن مىگردد بذل علم نيز سبب فزايش آن وپاكيزگى آن مىگردد .\r\n\r\n4437 بالعلم تدرك درجة الحلم .\r\nبدانش يافته مىشود پايه بردبارى يعنى علم وسيله اين مىشود كه آدمي علم وبردبارى تحصيل كند واين پايه بلند ودرجه ارجمند كه مدح انبياى عظام واولياى كرام بآن مىشود بيابد ، وممكن است كه مراد اين باشد كه بعلم مىتوان يافت بلندى مرتبه علم وفضيلت وشرافت آن را .\r\n\r\n4438 بذل العطاء زكاة النّعماء .\r\nدادن عطا زكاة نعمت است يعنى زكاة نعمت اين است كه صاحب آن از آن عطا كند بديگرى وچنانكه زكاة باعث فزايش مال مىگردد اين نيز سبب زيادتى نعمت مىشود .\r\n\r\n4439 بقيّة السّيف أنمى عددا وأكثر ولدا .\r\nباقي مانده از شمشير فزاينده‌ترست از روى عدد وبيشترست از روى فرزند .\r\nمراد اين است كه هرگاه جمعى بنا حق أكثر ايشان بشمشير دشمن كشته شوند\r\n\r\n","description":"","footnote":"","page_name":" 263 ","page_number":271},
  {"content":"\r\n\r\nوقليلي از ايشان باقي بماند حق تعالى بلطف خود بركتي بايشان دهد كه عدد ايشان فزايش كند وأولاد ايشان بسيار شود واين تأكيد وبيان سابق است واين معنى در باره حضرت سيد الساجدين زين العابدين صلوات اللّه وسلامه عليه مشاهده عالميان شده چه در واقعه كربلا « بقية السيفى » كه از مردان بود همان حضرت صلوات اللّه وسلامه عليه بود وحق تعالى ذريّت طاهره آن حضرت را چنان بسيار كرد كه در أطراف واكناف جهان پهن شده أكثر ولايات بزيود وجود جمعى كثير از ايشان آراسته وپيراسته گشته .\r\n\r\n4440 بذل الجاه زكاة الجاه .\r\nعطاكردن جاه زكاة جاه است ، مراد به « جاه » عزّت واعتبار وروشناس بودن است ومراد اين است كه زكاة جاه وامرى كه باعث فزايش آن شود اين است كه آدمي آن را بذل وعطا كند يعنى صرف كند آن را وسعى كند بوسيلة آن را در برآوردن حاجتهاى مؤمنان ورسانيدن ايشان بجاه وعزّت واعتبار .\r\n\r\n4441 باكروا فالبركة في المباكرة وشاوروا فالنجح في المشاورة .\r\nمباكرت كنيد يعنى بامداد متوجه كارها گرديد ، زيرا كه بركت در مباكره است يعنى حق تعالى سعى در بامداد را بركتي دهد كه سعيهاى در أوقات ديگر را ندهد ، ومشورت كنيد پس فيروزى در مشورت كردن است ، زيرا كه عقلها يارى هم كنند وحق تعالى بسبب اين كه جمعيت والفت مردم را با يكديگر دوست مىدارد يارى همه كند .\r\n\r\n4442 بذل ماء الوجه في الطلب أعظم من قدر الحاجة وان عظمت وانجح فيها الطّلب .\r\nبخشيدن آبرو در طلب حاجتي عظيم تر است از قدر حاجت وهر چند عظيم باشد\r\n\r\n","description":"","footnote":"","page_name":" 264 ","page_number":272},
  {"content":"\r\n\r\nآن حاجت وبرآورده شود در آن مطلب . مراد ذمّ طلب وسؤال است واين كه آبرو از براي هيچ حاجتي نبايد ريخت زيرا كه هر چند حاجت عظيم باشد وبرآورده شود برابرى نمىتواند كرد با قدر آبرو واز سر آبرو نمىتوان گذشت از براي آن چه جاى اين كه مطلب حقير باشد يا برآورده نشود .\r\n\r\n4443 بخّ بخّ لعالم علم فكفّ وخاف البيات فاعدّ واستعدّ ، ان سئل افصح وان ترك سكت « 1 » كلامه صواب وسكوته عن غير عىّ عن الجواب .\r\nخوشا خوشا از براي عالمي كه دانا شده باشد پس بازداشته باشد ، وترسيده باشد از شبيخون پس مهيا كرده باشد وآماده شده باشد ، اگر پرسيده شود اظهار كند واگر واگذاشته شود خاموش باشد ، سخن أو درست است وخاموشى أو نه از راه عاجز بودن از جواب است . « پس بازداشته باشد » يعنى نفس خود را از معاصي واز « شبيخون » يعنى ناگهان آمدن مرگ ، و « مهيا كرده باشد » يعنى أسباب راه خود را ، و « آماده شده باشد » يعنى از براي آن سفر وتهيه آن را گرفته باشد ، « اگر پرسيده شود » غرض از آن اين است كه در مجالس بىضرورتى اظهار علم وفضل خود نكند از براي اظهار كمال يا غرضى ديگر از اغراض دنيوي بلكه اگر مسئلهء بپرسند از أو اظهار كند جواب آن را واگر واگذارند أو را خاموش باشد ، « سخن أو درست است » يعنى چنين عالم سخن گفتن أو در وقتي كه سخن گويد درست است از براي اين كه از براي ضرورت گفته يا سخنان أو درست است از براي اين كه فرض شد كه دانا شده ومطلبي در آنچه مىگويد از اغراض دنيوي ندارد وظاهر است كه چنين كسى خلاف آنچه را علم بآن دارد نگويد ، و « خاموشى أو در وقتي كه خاموش باشد نه از راه عجز از جواب است » يعنى از آن راه نيست تا اين كه مذموم باشد واز راه نقص أو باشد زيرا كه مفروض شد كه أو عالم شده بلكه از براي احتياط است كه مبادا متضمن اظهار فضيلتى يا غرضى ديگر از\r\n\r\n\r\n","description":"","footnote":"\r\n( 1 ) كذا در نسخه شرح بخط شارح ( ره ) ليكن در ساير نسخ شرح وأصل غرر ودرر : « صمت » .\r\n","page_name":" 265 ","page_number":273},
  {"content":"\r\n\r\nاغراض دنيوي باشد وخاموشى چنين ممدوح است ، وممكن است كه « كلامه » ( تا آخر ) صفت ديگر از براي « عالم » باشد وترجمه اين باشد كه : خوشا عالمي چنان وچنين كه سخن أو درست باشد وخاموشى أو نه از روى عجز از جواب باشد .\r\n\r\n4444 بذل التحيّة من حسن الاخلاق والسجيّة .\r\nعطا كردن تحيت از نيكويى خويها وطبيعت است ، « تحيت » بمعنى سلام است ومراد بعطاى آن مضايقه نداشتن است در آن نه در ابتدأ كردن بآن ونه در جواب‌گفتن آن نه روش بعضي از متكبرين كه در آنها مضايقه دارند مخصوصا در ابتدأ كردن بآن ، وممكن است كه مراد بتحيت مطلق احسان باشد كه شامل سلام وغير آن نيز باشد چنانكه در بعضي روايات تفسير تحيت در آية كريمه بآن شده .\r\n\r\n4445 بذل اليد بالعطيّة أجمل منقبة وأفضل سجيّة .\r\nبذل دست ببخشش زيباتر منقبتى است وافزونتر خصلتى . « بذل » بمعنى عطا وبخشش است ودر اينجا ظاهر اين است كه بمعنى مطلق دادن مستعمل شده تا اين كه قيد ببخشش بيكار نباشد ومعنى اين باشد كه دادن دست چيزى بمردم بعنوان بخشش وصرف كردن آن مال را بر اين وجه وبنا بر اين ممكن است نيز كه « يد » بمعنى دست نباشد بلكه بمعنى نعمت باشد ومعنى چنين شود كه دادن نعمت ببخشش وصرف آن در آن ، وممكن است كه « بذل » بمعنى حقيقي يعنى خصوص عطا باشد واضافه بيد اضافه بمفعول باشد ومعنى چنين باشد كه : عطا كردن دست را بمردم ببخشش يعنى باين كه بخشش كند بايشان چه كسى را كه بخشش بسيار كند بمردم گوئيا دست خود را بايشان بخشيده وملك ايشان ساخته ، وممكن است كه « بذل » در اينجا باين معنى نباشد بلكه بمعنى كار فرمودن ونگاهدارى نكردن باشد چنانكه « جامه بذله » آن را گويند كه آدمي آن را همه وقت بپوشد واز براي تجمل نگاه ندارد وبنا بر اين معنى اين باشد كه : كار فرمودن دست ببخشش ونگاه‌نداشتن آن از آن ، و « منقبت » بمعنى صفت ستوده است .\r\n\r\n","description":"","footnote":"","page_name":" 266 ","page_number":274},
  {"content":"\r\n\r\n\r\n4446 بذل الوجه إلى اللئام الموت الأكبر .\r\nبذل رو بسوى لئيمان مردن بزرگتر است . ظاهر اين است كه « بذل رو » در اينجا بمعنى بىقدر ساختن وخوار نمودن رو باشد مأخوذ از معنى آخرى كه در فقره سابق از براي « بذل » مذكور شد ، وممكن است نيز كه بمعنى عطا باشد ومراد به « عطاى رو » رو انداختن باشد وبر هر تقدير معنى اين است كه آبروى خود را ريختن نزد لئيمان يعنى بخيلان يا مردم فرومايه پست مرتبه مرگ بزرگتر است يعنى از مرگ حقيقي بدتر ودشوارتر است كسى را كه اندك علوّ نفسي باشد از براي آب حيوان آبرو نتواند ريخت .\r\n\r\n4447 بشّر نفسك إذا صبرت بالنّجح والظّفر .\r\nمژده بده نفس خود را هر گاه صبر كند ببر آمدن حاجت وكامروائى . وممكن است كه « صبرت » بفتح تاء خوانده شود نه سكون آن وترجمه اين باشد كه : هرگاه صبر كنى وبر هر تقدير مراد اين است كه : هرگاه توفيق صبر يا فتى در شدّت وبلائي بدان كه عنايت الهى با تست وگشايشى خواهد شد .\r\n\r\n4448 برّوا آباءكم يبرّكم أبناؤكم .\r\nنيكوئى كنيد با پدران خود تا نيكوئى كنند با شما پسران شما ، زيرا كه در دنيا هر كسى هر چه بكارد بدرود .\r\n\r\n4449 برّوا ايتامكم وواسوا فقراءكم وارفقوا بضعفائكم .\r\nنيكى كنيد با يتيمان شما ، ومواسات كنيد فقيران شما را ، ولطف كنيد با ضعيفان شما . « مواسات » چنانكه مكرّر مذكور شد بمعنى چيزى دادن است يا مخصوص چيز دادنى است كه از قدر كفاف خود باشد وزيادة از كفاف نداشته باشد يا برابر\r\n\r\n","description":"","footnote":"","page_name":" 267 ","page_number":275},
  {"content":"\r\n\r\nداشتن كسى با خود در مال خود يعنى مضايقه نكردن از أو اين را كه أو نيز مثل أو صرف كند .\r\n\r\n4450 بينكم وبين الموعظة حجاب من الغفلة والغرّة .\r\nميانه شما وميانه پند ونصيحت پرده‌ايست از غفلت وفريفتگى . يعنى غفلت وبي خبري نفس وفريفتگى آن از شيطان يا دنيا . ومراد اين است كه اين دو صفت بمنزله پرده ايست كه نمىگذارد كه موعظه بگوش هوش شما برسد يعنى اثر كند در شما چه آنچه اثر نكند گويا شنيده نشده ، وظاهر اين است كه مراد آن حضرت صلوات اللّه وسلامه عليه مذمّت أصحاب خود است باين كه غفلت وفريفتگى شيطان يا دنيا شما را چنان فرو گرفته كه گويا پرده شده بر گوشهاى شما كه نمىگذارد كه موعظه مرا بشنويد .\r\n\r\n4451 بعد الأحمق خير من قربه وسكوته خير من نطقه .\r\nدورى أحمق يعنى كم‌عقل بهتر است از نزديكى أو ، وخاموشى أو بهتر است از گويائى أو .\r\n\r\n4452 بشرك اوّل برّك ووعدك اوّل عطائك .\r\nشكفته روئى تو اوّل احسان تست ووعده كردن تو اوّل عطاى تست يعنى هرگاه خواهى بكسى نيكى كنى وبخشش نمائى نخست شكفته روئى كن كه آن اوّل احسانى است كه باو بكنى ومراد باين كه « وعده تو اوّل عطاى تست » اين است كه اگر كسى از تو سؤالي كند ودر آن وقت ميسر نباشد كه چيزى باو بدهى پس وعده كن أو را كه وقتي كه ميسر شود بدهى واميدوار مساز أو را كه آن اوّل عطائي است كه بكنى بآن ووقتي كه بدهى آن عطاى ديگر باشد ، وهمچنين هرگاه در خاطر داشته باشى كه چيزى بكسى عطا كنى وهنوز وقت آن نشده باشد پيشتر وعده كن\r\n\r\n","description":"","footnote":"","page_name":" 268 ","page_number":276},
  {"content":"\r\n\r\nأو را ودل أو را خوش كن كه آن اوّل عطائي است كه بكنى باو اما اگر ميسر باشد در آن وقت دادن بهتر اينست كه همان وقت بدهند وأو را زحمت انتظار نفرمايند چنانكه مكرر در كلمات معجز آيات مذكور شد .\r\n\r\n4453 بشرك يدل على كرم نفسك وتواضعك ينبئ عن شريف خلقك .\r\nشكفته‌روئى تو دلالت ميكند بر كرم ذات تو ، وفروتنى كردن تو خير مىدهد از خوى بلندمرتبهء تو يعنى شكفته‌روئى در وقت دهش دلالت ميكند بر كرم وجود ذات تو يا بر گرامى وبلندمرتبه بودن آن ، زيرا كه تا كسى با لذّات كريم نباشد دهش بر أو دشوار وگران باشد وكم است كه شكفته‌روئى كند در آن وقت ، وممكن است كه مراد اين باشد كه مطلق شكفته‌روئى دلالت ميكند بر گرامى وبلندمرتبه بودن ذات آن كس ، زيرا كه دلالت ميكند بر رضا وخشنودى أو بتقدير حق تعالى وصبر أو بر مكاره دنيا ، وظاهر است كه از خواص نفوس بلندمرتبه است ، و « خبردادن تواضع وفروتنى از شرافت خوى وبلندمرتبه بودن آن » ظاهر است ، زيرا كه دلالت ميكند بر نفى تكبر وخودبينى وأمثال آنها از صفات ذميمه ، وآراسته‌بودن بنقايص آنها از اخلاف حميده .\r\n\r\n4454 بقاؤكم إلى فناء وفناؤكم إلى بقاء .\r\nباقي بودن شما بسوى نيستى است ، ونيستى شما بسوى باقي بودن است ، يعنى انجام بقاى شما در دنيا نيستى است وچارهء از آن نيست اما بعد از آن نيستى شما را حياتي باشد باقي وپاينده وغرض از اين متذكرساختن مردم است بفناى دنيا واعلام باين كه حريص بر آن نبايد بود واعلام بوجوب معاد وپايندگى حيات بعد از آن واين كه تهيه كردن از براي آن ضرور ولازم است .\r\n\r\n4455 بيعوا ما يفنى بما يبقى وتعوّضوا بنعيم الآخرة عن شقاء الدّنيا .\r\n\r\n","description":"","footnote":"","page_name":" 269 ","page_number":277},
  {"content":"\r\n\r\nبفروشيد آنچه را كه فانى مىشود كه دنياست به آن چه باقي مىماند كه آخرت است ، وعوض بگيريد نعمت آخرت را از سختى ودشوارى دنيا . يعنى دنيا را بدهيد از براي تحصيل آخرت واز سر سعى در آن بگذريد از براي سعى در اين ، و « عوض بگيريد آخرت را از سختى ودشوارى دنيا » اشاره است باين كه نعمتهاى دنيا هر چه باشد بىسختى ودشوارى ومكاره وآلام نيست پس هر كه بدهد آنها را از براي آخرت يا از سر سعى در آنها بگذرد از براي سعى در آخرت در حقيقت عوض گرفته نعمت آخرت را كه أصلا آميخته بكدورتى نيست از سختى ودشوارى دنيا .\r\n\r\n4456 بسط اليد بالعطاء يجزل الاجر ويضاعف الجزاء .\r\nگشودن دست ببخشش بسيار مىگرداند مزد را وافزون مىسازد سزا « 1 » را .\r\nوفرموده در ذكر رسول خدا صلّى اللّه عليه وآله يعنى در وقتي كه ياد آن حضرت مىكرده در وصف آن حضرت فرموده .\r\n\r\n4457 بلّغ عن ربّه معذرا ونصح لامّته منذرا ودعا إلى الجنّة مبشّرا .\r\nرسانيده پيغامها را از جانب پروردگار خود در حالي كه عذر وبهانه را زايل ساخت ونصيحت كرد مرامّت خود را ترساننده ، وخواند بسوى بهشت بشارت دهنده . يعنى رسانيده پيغامها را از جانب پروردگار خود بمردم بروشى كه ديگر بهانه از براي ايشان نگذاشته از براي اطاعت‌نكردن ، زيرا كه معجزات واضحه لايحه آورد كه با وجود آنها شكّى وشبهه در رسالت أو نماند ، وأوامر نواهى حق تعالى را همه بر وجهي كه بايست بايشان رسانيد پس ديگر هر كه را أطاعت نكند عذر وبهانه نيست كه بر ما رسالت أو ثابت نشد ، يا أوامر ونواهى أو خوب بما نرسيد ، و « نصيحت كرد ترساننده » يعنى موعظه كرد ايشان را يا صاف وخالص بود با ايشان در حالي كه ترساننده بود ايشان را از كفر وعصيان ، و « خواند ايشان را بسوى بهشت در حالي كه\r\n\r\n\r\n","description":"","footnote":"\r\n( 1 ) در برهان قاطع گفته : « سزا بفتح اوّل بر وزن جزا پاداش نيكى وبدى باشد ولايق وسزاوار وموافق را نيز گويند » .\r\n","page_name":" 270 ","page_number":278},
  {"content":"\r\n\r\nبشارت دهنده بود ايشان را » يعنى مژده‌دهنده بود ايشان را بر ايمان وأطاعت .\r\n\r\n4458 بنا اهتديتم الظّلماء « 1 » وبنا تسنّمتم العليا « 2 » .\r\nبما راه يافتيد در تاريكى وبما بالا رفتيد بر مرتبه بلند . غرض ذكر حقوق حضرت رسالت پناه صلّى اللّه عليه وآله وآل اوست صلوات اللّه عليهم بر مردم ، واين كه بوسيلة ايشان راه حق يافتند در وقتي كه در تاريكى كفر وضلالت بودند ، وبوسيلة ايشان بشرف اسلام وايمان وسعادت دنيا وآخرت رسيدند .\r\nوبنا انفجرتم عن السّرار « 3 » .\r\nوبسبب ما گشوده شديد از سرار . « سرار » بمعنى شب آخر ماه باشد ومراد اين است كه بوسيلة ما چون صبح بر آمديد از شب آخر ماه يعنى از تاريكى كفر وضلالت كه مانند شب آخر ماه در نهايت تاريكى بود وأصلا نوري نداشت .\r\n\r\n4459 بنا فتح اللّه وبنا يختم وبنا يمحو ما يشاء ويثبت .\r\nبما ابتدأ كرد خدا وبما منتهى مىسازد ، وبسبب ما محو ميكند خدا آنچه را كه مىخواهد واثبات ميكند آنچه را كه خواهد يعنى بما ابتدأ كرد بايجاد عالم باعتبار اين كه نفوس مقدسه ايشان پيش از همه چيز خلق شده چنانكه در أحاديث ديگر نيز وارد شده ، و « بما منتهى مىسازد وختم ميكند وجود عالم را » يعنى بعد از انقراض ما كه برحلت حضرت صاحب الزمان صلوات اللّه وسلامه عليه باشد وجود دنيا تمام مىشود وديگر يك لمحه باقي نباشد چنانكه در أحاديث ديگر نيز تصريح بآن شده ،\r\n\r\n\r\n","description":"","footnote":"\r\n( 1 ) در نهج البلاغة « في الظلماء » بجاى « الظلماء » .\r\n( 2 ) شارح ( ره ) بالاى « السرار » علامت « معا » گذاشته تا اشاره باشد باين كه قرائت آن بفتح راء وكسر راء هر دو درست است ، در منتهى الإرب گفته : « سرار ككتاب آخرين شب از ماه ويفتح » .\r\n( 3 ) كذا صريحا بخط شارح ( ره ) پس چنانكه از قرائت آن بضمّ عين وسكون لام وقصر آخر مستفاد مىشود بلكه از ملاحظه معنى آن نيز صريحا بر مىآيد شارح ( ره ) آنرا مؤنث « أعلى » دانسته است در صورتي كه شارحان نهج البلاغة آنرا بفتح عين ومدّ آخر خوانده وقرينه « ظلماء » دانسته‌اند ، در منتهى الإرب گفته : « علياء بالفتح والمدّ آسمان ، وسر كوه ، وجاى بلند ، وآنچه بلند بر آيد از چيزى ، وكار بزرگ سترگ » طالب تحقيق بشرح خطبه چهارم از خطب نهج البلاغة رجوع كند از شروح معتبره نهج البلاغة .\r\n","page_name":" 271 ","page_number":279},
  {"content":"\r\n\r\nوممكن است كه مراد اين باشد كه بما ابتدأ كرده خدا در اظهار اين دين كه شريفترين دينهاست و « بما ختم ميكند آن را » يعنى هميشه از ما حافظي از براي آن هست تا وقتي كه ختم شود ودنيا تمام گردد ، يا اين كه چنانكه ابتداى ظهور اين دين از ما شد ببركت بعثت حضرت خاتم النبيين صلّى اللّه عليه وآله همچنين بما ختم وتمام خواهد شد بظهور حضرت قائم وسعى أو صلوات اللّه وسلامه عليه .\r\n« وبسبب ما محو ميكند خدا آنچه را كه خواهد واثبات ميكند آنچه را كه خواهد » يعنى آنچه را خدا محو ميكند در لوح مشيت كه همان لوح محفوظ باشد يا لوحى ديگر وآنچه را اثبات ميكند در آن بجاى آنچه محو شود از بلاهائى كه دفع مىشود وبآن اعتبار محو مىگردد وقوع آنها از آن لوح ، ورحمتهائى كه نازل مىگردد وثبت مىشود نزول آنها در آن لوح آنها همه ببركت ماست وبسبب توسل بماست يعنى دعاها وتصدّقات وأمثال آنها كه سبب محو واثبات آنها مىگردند سبب آنها نمىشوند مگر ببركت ما وبسبب توسل بما ، ونفوس قدسية ما را در همه آنها دخلى باشد .\r\nوبنا يدفع اللّه الزّمان الكلب .\r\nوبوسيلة ما دفع ميكند خدا روزگار گزنده را . يعنى روزگارى را كه أهل آن چون سگ گزنده يكديگر را بگزند گزيدنى كه هلاك كند ومراد اين است كه در آخر الزمان كه چنين روزگارى شود آن روزگار بوسيلة ما يعنى بظهور حضرت قائم ما صلوات اللّه وسلامه عليه دفع گردد ، وممكن است كه مراد اين باشد كه اگر بركت وجود يكى از مادر هر عصري از اعصار شما نمىبود روزگار در هر عصري كه آن نمىبود چنين مىشد ، پس ببركت ما آن روزگار دفع شده .\r\nوبنا ينزل اللّه الغيث .\r\nوببركت ما نازل ميكند خدا باران را .\r\n\r\n","description":"","footnote":"","page_name":" 272 ","page_number":280},
  {"content":"\r\n\r\nفلا يغرنّكم باللّه الغرور .\r\nپس بايد كه نفريبد شما را بخدا شيطان فريبنده يعنى بمهلتى كه خدا دشمنان ما را داده فريب ندهد شما را وآن را دليل عجز وپستى مرتبه ما نسازد مرتبه ما نزد حق تعالى اين است كه مذكور شد وتسلط دشمنان در بعضي أوقات از راه عجز ما ونقص مرتبه ما نزد خداى عزّ وعلا نيست بلكه از براي مصالح واسرار ديگرست .\r\nوفرموده آن حضرت عليه السلام در وصف مؤمن وذكر صفات آن :\r\n\r\n4460 بشر المؤمن في وجهه وحزنه في قلبه .\r\nشكفتگى مؤمن در روى اوست واندوه أو در دل أو است . يعنى با مردم شكفته روئى ميكند تا باعث كدورت ايشان نشود ، ودل اندوهناك باشد از ترس خدا وهول روز جزا .\r\nأوسع شيء صدرا\r\n. گشاده‌تر از هر چيزى است بحسب سينه . يعنى سينه أو گشاده ترست از هر چيز بسبب اين كه غمها وكدورتهاى دنيوي تنگى نكند وگنجايش علوم واسرار بسيار داشته باشد .\r\nواذلّ شيء نفسا\r\n. وخوارتر از هر چيزى است بحسب نفس . يعنى خود را خوارتر از هر چيز داند وأصلا عجب وخودبينى وتكبرى نداشته باشد .\r\nيكره الرّفعة\r\n. ناخوش مىدارد بلندى را . يعنى بلندى مرتبه دنيوي را .\r\nويشنأ السّمعة\r\n. ودشمن مىدارد سمعه را يعنى اين كه كارهاى خير را از براي شنيدن مردم بكند .\r\nطويل غمّه\r\n. دراز است غم أو ، يعنى از ترس آخرت .\r\nبعيد همّه\r\n. دور است اندوه أو ، واين تأكيد سابق است ، وممكن است كه معنى اين باشد كه دور است همت وقصد أو يعنى قصد تحصيل مراتب عاليه دارد وهمت بر آن گماشته .\r\n\r\n","description":"","footnote":"","page_name":" 273 ","page_number":281},
  {"content":"\r\n\r\nكثير صمته\r\n. بسيار است خاموشى أو .\r\nمشغول وقته\r\n. مشغول است وقت أو ، يعنى در هيچ وقتي فارغ نيست وبعبث نمىگذراند بلكه همه أوقات خود را مشغول ساخته بطاعات وعبادات وفكر وذكر وساير افعال خير .\r\nصبور شكور\r\n. بسيار صبر كننده است ، بسيار شكر كننده است . يعنى در بلاها ومصايب شكيباست وقلق واضطراب نمىكند ، ودر نعمت وشادى طغيان نمىكند وبسبب آنها غافل نمىگردد از ياد خدا بلكه همواره شكر آنها ميكند .\r\nمغمور بفكرته\r\n. فرو گرفته شده است بانديشه خود يعنى فكر صلاح كار خود واصلاح نفس خود فرو گرفته أو را ، بيرون نمىآيد از آن .\r\nضنين بخلّته\r\n. بخيلى كننده است بدوستى خود يعنى با هر كسى دوستى نكند وتا كسى را خوب نداند با أو دوستى نكند تا دوستى أو از براي خدا باشد ، وممكن است كه « خلته » بضمّ خاء خوانده نشود بلكه بفتح خاء باشد ومعنى اين باشد كه بخل كننده است بحاجت خود يعنى بخيلى كند در بردن حاجت خود نزد خلق بلكه نبرد آنها را مگر نزد خداى عزّ وجلّ .\r\nسهل الخليقة\r\n. هموار خوست .\r\nليّن العريكة\r\n. نرم خصلت است ، واين تأكيد سابق است .\r\nنفسه اصلب من الصّلد\r\n. نفس أو سخت ترست از سنگ سخت . يعنى كمال تصلب دارد در ديندارى ودر كشيدن تعب وزحمت طاعات وعبادات وصبر بر مصائب ونوائب واز جا بر نيامدن در آنها .\r\nوهو اذّل من العبد\r\n. وحال آنكه أو خوارترست از بنده ، يعنى نسبت بمؤمنان كمال نرمى وفروتنى ميكند وخود را نسبت بايشان از بنده خوارتر نمايد .\r\n\r\n","description":"","footnote":"","page_name":" 274 ","page_number":282},
  {"content":"\r\n\r\n\r\nحرف تاء\r\nاز آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السلام در حرف « تاء »\r\n\r\n","description":"","footnote":"","page_name":" 275 ","page_number":283},
  {"content":"\r\n\r\nفرموده آن حضرت عليه السلام :\r\n\r\n4461 تاجر اللّه تربح .\r\nبازرگانى كن با خدا تا سود يأبى . مراد ببازرگانى كردن با خدا دادن أموال است در راه أو وكردن هر كار خيرى از براي رضاى أو ، وچون حق تعالى آنها را مىگيرد يعنى قبول ميكند ودر عوض اجر وثواب مىدهد تشبيه شده آن بتجارت وبازرگانى با حق تعالى .\r\n\r\n4462 توسّل بطاعة اللّه تنجح .\r\nمتوسل شو بفرمانبردارى خدا تا صاحب فيروزى گردى .\r\n\r\n4463 تمام العلم استعماله .\r\nتمامى علم بكار فرمودن آنست ، يعنى عمل كردن بآن يا تعليم آن بديگران .\r\n\r\n4464 تمام العقل استكماله .\r\nتمامى عقل وخرد كامل گردانيدن آنست ، مراد اين است كه هيچ عقل وخردى بحسب أصل خلقت تمام نمىباشد تمامى آن باين مىشود كه كسى سعى كند در كامل گردانيدن أو بتحصيل علوم وكثرت تفكر وتدّبر ودر بعضي نسخه ها بدل « العقل » : « العمل » است ومعنى اين است كه : تمامى عمل كامل گردانيدن آن است يعنى بخالص‌گردانيدن آن وامتثال همه أوامر ونواهى وفرو نگذاشتن چيزى از آنها .\r\n\r\n4465 توقّ معاصي اللّه تفلح .\r\nپرهيز كن از نافرمانيهاى خدا تا رستگار گردى .\r\n\r\n","description":"","footnote":"","page_name":" 276 ","page_number":284},
  {"content":"\r\n\r\n\r\n4466 تفال بالخير تنجح .\r\nبفال نيك گير كار خير را تا صاحب فيروزى گردى يعنى هر كار خيرى كه بكنى آن را بفال خوب گير از براي خود وبايمن وبركت دان كه هرگاه چنين كنى فيروزى يأبى بسعادت ونيكبختى .\r\n\r\n4467 تواضع للّه يرفعك .\r\nفروتنى كردن از براي خدا تا بلند گرداند ترا يعنى فروتنى كن در درگاه حق تعالى يا با مردم از براي رضاى خداى عزّ وجلّ كه هرگاه چنين كنى خدا بلند مرتبه گرداند ترا .\r\n\r\n4468 تمسّك بطاعة اللّه يزلفك .\r\nدست در زن بفرمانبردارى خدا تا نزديك سازد ترا يعنى تا اين كه خداى تبارك وتعالى يا دست زدن بفرمانبردارى أو نزديك گرداند ترا نزديكى معنوي بجانب درگاه كبريائى .\r\n\r\n4469 تعجيل المعروف ملاك المعروف .\r\nشتاب كردن در احسان ملاك احسان است ، « ملاك چيزى » چيزى است كه آن چيز بآن بر پاى باشد وبآن مالك آن چيز توان شد ومراد اين است كه أصل وعمده در احسان اين است كه آدمي در آن شتاب كند وزود بكند وتأخير نكند زيرا كه در تأخير آفات است مبادا فرصت فوت شود وديگر ميسر نشود وهرگاه تأخير از براي سايلى بشود يا كسى كه متوقع احسان اين كس باشد باعث تعب وزحمت انتظار نيز گردد .\r\n\r\n4470 تضييع المعروف وضعه في غير عروف .\r\nضايع‌كردن احسان گذاشتن آنست در غير كسى كه بشناسد يعنى كردن آن نسبت بكسى كه حق احسان را نشناسد .\r\n\r\n","description":"","footnote":"","page_name":" 277 ","page_number":285},
  {"content":"\r\n\r\n\r\n4471 تأخير العمل عنوان الكسل .\r\nپس انداختن عمل يعنى عمل خير عنوان كسالت وكاهلي است يعنى سر سخن آن است يا دليل آن است .\r\n\r\n4472 تصفية العمل اشدّ من العمل .\r\nصاف گردانيدن عمل سخت ترست از عمل . مراد بصاف كردن عمل خالص گردانيدن آن است از براي رضاى حق تعالى وآميخته نساختن آن بغرضى ديگر كه منافى آن باشد از ريا ومانند آن وظاهر است كه اين معنى دشوارتر است از أصل عمل .\r\n\r\n4473 تاج الملك عدله .\r\nأفسر پادشاه عدالت اوست ، يعنى افسرى كه باعث سربلندى پادشاه مىشود عدالت است نه افسرى ظاهري .\r\n\r\n4474 تزكية الرّجل عقله .\r\nپاكيزگى مرد عقل اوست يعنى پاكيزگى مرد آن است كه عاقل وخردمند باشد وخود را از معاصي وصفات نقص وپستى پاكيزه دارد نه اين كه لباس ووضع خود را پاكيزه دارد .\r\n\r\n4475 تواضع المرء يرفعه .\r\nفروتنى كردن آدمي يا مرد بلند مىگرداند أو را يعنى فروتنى كردن در درگاه حق تعالى وبا خلق نيز .\r\n\r\n4476 تكبّر المرء يضعه .\r\nتكبر كردن آدمي يا مرد پست مىگرداند أو را يعنى تكبر كردن بدرگاه حق تعالى وهمچنين با خلق كه صنايع اويند .\r\n\r\n","description":"","footnote":"","page_name":" 278 ","page_number":286},
  {"content":"\r\n\r\n\r\n4477 تقرّب العبد إلى اللّه سبحانه باخلاص نيّته .\r\nنزديكىجستن بنده بسوى خداى سبحانه بخالص گردانيدن نيت اوست يعنى خالص گردانيدن نيت در طاعات وعبادات از براي طلب رضاى حق تعالى وآميخته نساختن آن أصلا بغرضى ديگر كه منافى آن باشد از ريا وأمثال آن .\r\n\r\n4478 تعلّم تعلم وتكرّم تكرم .\r\nتعليم بگير تا بدانى وگرامى نگاهدار تا گرامى گردى مراد اين است كه عالم شدن به تعليم گرفتن از علما مىشود نه باين كه عوام أو را عالم دانند بسبب فرزندى عالمي يا ساختن لباس ووضع علما بر خود ونه باين كه پيش خود فكر كند وهر چه فكر أو بآن برسد اعتقاد كند وگرامى وبلند مرتبه شدن باين مىشود كه كسى خود را گرامى نگاهدارد وبپرهيزگارى وتهذيب اخلاق نه بمال وجاه ومانند آنها ، چه آنها باعث تعظيم وتكريم مردم مىشود اما باعث اين نمىشود كه در واقع نزد حق تعالى گرامى وبلند مرتبه باشد ، وممكن است « تكرّم » بتشديد راء خوانده شود از باب تفعيل يا بتخفيف آن از باب افعال ومعنى اين باشد كه خود را گرامى نگاهدار تا گرامى گردانيده شوى يعنى اگر خواهى كه در واقع نزد مردم عزيز وگرامى گردى بايد كه خود را گرامى نگاهدارى بترك معاصي وآنچه باعث خفت وذلت گردد نزد مردم مثل بخل وحرص وطمع ومانند آنها واگر نه در واقع در نظر ايشان گرامى نگردى هر چند باعتبار جاهى يا مالي يا أمثال آنها بحسب ظاهر تعظيم وتكريم تو كنند .\r\n\r\n4479 تفضّل تخدم واحلم تقدّم .\r\nعطا كن تا خدمت كرده شوى ، وبردبارى كن تا پيش داشته شوى . يعنى عطا ودهش باعث اين مىشود كه صاحب آن مخدوم گردد ومردم بطوع ورغبت\r\n\r\n","description":"","footnote":"","page_name":" 279 ","page_number":287},
  {"content":"\r\n\r\nخدمت أو كنند ، وحلم وبردبارى باعث اين مىشود كه مردم أو را مقدّم دارند در مرتبه وشرف . ودر بعضي نسخه ها بدل « واحلم » : « واعلم » است وبنا بر اين ترجمه اين است كه : وعالم شو تا پيش داشته شوى ، واين ظاهرترست ، زيرا كه علم ودانائى باعث تقديم بيشتر مىشود از حلم وبردبارى .\r\n\r\n4480 تمام الشّرف التّواضع .\r\nتمامى شرف فروتنى است . يعنى هر شرفى وبلندى مرتبه تا با فروتنى نباشد در درگاه حق تعالى وبا خلق نيز ناقص است وتمام نيست .\r\n\r\n4481 تمام السّودد ابتداء الصّنائع .\r\nتمامى بزرگى ومهترى ابتدأ كردن عطاهاست . يعنى هر كه ابتدأ كند مردم را بعطاها بي اين كه ايشان بيشتر عطائي باو كرده باشند بزرگ ومهتر ايشان گردد بزرگى ومهترى تمامى كه نقصى در آن نباشد ، يا اين كه تا در كسى اين معنى نباشد بزرگى ومهترى أو تمام نباشد وناقص باشد واين معنى بفقره سابق ولاحق أوفق است .\r\n\r\n4482 تمام العلم العمل بموجبه .\r\nتمامى علم عمل كردن بمقتضاى آن است وتا عمل بآن نشود آن ناقص وناتمام است .\r\n\r\n4483 تمام الاحسان ترك المنّ به .\r\nتمامى احسان ترك منت گذاشتن بآن است ، واحسانى كه با منت باشد ناقص وناتمام است .\r\n\r\n4484 تنزل المثوبة على قدر المصيبة .\r\nفرود مىآيد ثواب بر اندازه مصيبت ، پس هر چند مصيبت بزرگتر باشد اجر وثواب آن عظيمتر باشد .\r\n\r\n","description":"","footnote":"","page_name":" 280 ","page_number":288},
  {"content":"\r\n\r\n\r\n4485 تنزل من اللّه المعونة على قدر المؤنة .\r\nفرود مىآيد از جانب خدا يارى بر اندازهء اخراجات ، پس از كثرت عيال انديشه نبايد كرد حق تعالى باندازه اخراجات ايشان روزى مىرساند .\r\n\r\n4486 تكاد ضمائر القلوب تطّلع على سرائر العيوب .\r\nنزديك است كه نهانيهاى دلها مطلع شوند بر پوشيده‌هاى عيبها . يعنى هر چند كسى عيب خود را بپوشد وپنهان دارد بزودى نهانيهاى دلها وآنچه در آنها مىافتد اطلاع يابند بر آن ، پس جمعى كه نمىخواهند كه خلق بر گناهان ايشان مطلع شوند باين خاطر جمع نكنند كه گناهان را نهاني كنند واز مردم پنهان دارند بزودى حق تعالى رسوا كند ايشان را ودر دلها اندازد عيوب ايشان را ومردم را بفراست يا نحو ديگر مطلع گرداند بر آنها . وپوشيده نيست كه محلّ علم وادراك بنا بر مذهب محققين كه بنفس مجرّد قائل اند همان نفس مجرّد است وآلات آن قوائيست كه حالّ در دماغ اند بنا بر مذهب حكما ، ومراد به « دل » كه در آيات كريمه واخبار شريفه نسبت علم بآن داده شده همان نفس مجرّد است نه عضو مخصوص . ومتكلمان كه بنفس مجرّد قائل نيستند نسبت علم را بدلها بر سبيل حقيقت مىدانند ودل را بر ظاهر آن كه عضو مخصوص باشد حمل ميكنند وهرگاه اين معلوم شد ظاهر مىشود كه نسبت اطلاع مذكور كه فردى است از علم به « ضمائر قلوب » بمعنى نهانيهاى دلها وآنچه در آنها افتد بر سبيل مجاز است خواه مراد بدل نفس مجرّد باشد وخواه عضو مخصوص ، زيرا كه اطلاع از براي نفس است يا دل نه از براي آنچه در آنها افتد بلكه آنچه در آنها افتد يا عين اطلاع مذكور است يا امرى كه سبب آن مىشود ، وممكن است كه مراد به « ضمائر قلوب » قوّتهاى مدركه آنها باشد باعتبار اين كه محلّ ضمائر بمعنى مذكورند ، واطلاق اسم حالّ بر محلّ شايع است ، وبنا بر اين نسبت اطلاع\r\n\r\n","description":"","footnote":"","page_name":" 281 ","page_number":289},
  {"content":"\r\n\r\nبه آنها بنا بر مذهب متكلمين بر سبيل حقيقت مىتواند بود وبنا بر مذهب حكما باز بر سبيل مجاز است ، زيرا كه علم صفت أصل نفس است نه قوّتهاى آن بلكه قوّتها آلات علوم وادراكاتند وبآن اعتبار نسبت ادراكات وعلوم به آنها بر سبيل مجاز مىتواند بود ، وممكن است كه اضافه ضمائر بقلوب از قبيل اضافه صفت بموصوف باشد ومعنى اين باشد كه دلهائى كه ضمائرند باعتبار اين كه محلّ ضمائرند بمعنى مذكور ، وبنا بر اين نسبت اطلاع به آنها بر سبيل حقيقت باشد ، ومراد بدلها بنا بر مذهب حكما نفوس مجرّده باشد وبنا بر مذهب متكلمين عضوهاى مخصوصة .\r\n\r\n4487 تجرّع غصص الحلم يطفئ نار الغضب .\r\nجرعه در كشيدن غصه‌هاى حلم خاموش مىگرداند آتش خشم را « جرعه » اندك آبى را گويند كه يك بار توان در كشيد ومراد اين است كه صاحب حلم وبردبارى كه غصه ها رو مىدهد أو را بسبب بدسلوكيهاى مردم يا غير آن وأو باعتبار حلمى كه دارد آن غصه ها را فرو مىبرد ويك بار در مىكشد مانند كسى كه جرعه آبى يا شرابى را يك بار در كشد آن جرعه در كشيدنهاى أو خاموش ميكند وفرو مىنشاند آتش خشم را يعنى آتش غضب وخشم إلهي را . يعنى اگر حق تعالى خشمناك شود بر أو بسبب گناهى ، فرو بردنهاى آن غصه ها خاموش ميكند وفرو مى نشاند آتش خشم را ، وبجزاى آنها عفو ميكند حق تعالى گناه أو را .\r\n\r\n4488 تحرّى الصّدق وتجنّب الكذب أجمل شيمة وأفضل أدب .\r\nبرگزيدن راستى ودورى كردن از دروغ زيباتر خصلتى است وافزونتر أدبي .\r\n\r\n4489 تأمّل العيب عيب .\r\nتأمل كردن در عيب عيب است يعنى فكر كردن در عيب ديگران وجستن آن واز پى آن رفتن عيب است امّا تأمّل‌كردن در عيب خود وجستن آن از براي\r\n\r\n","description":"","footnote":"","page_name":" 282 ","page_number":290},
  {"content":"\r\n\r\nازاله آن از خود پس ظاهر است كه عيب نيست بلكه ممدوح ومستحسن است .\r\n\r\n4490 تهوين الذّنب أعظم من ركوب الذّنب .\r\nسهل شمردن گناه عظيمترست از ارتكاب گناه . يعنى گناه را هر چند صغيره باشد سهل نبايد شمرد وسهل شمردن هر گناهى عظيم تر است در وزر ووبال از أصل آن گناه يا از هر گناهى ، واين مضمون در أحاديث ديگر نيز وارد شده ، وشايد كه سرّ آن اين باشد كه عصيان حق تعالى ونافرمانى أو هر چه باشد در واقع بسيار عظيم است وسهل شمردن آن باعثى نمىتواند داشت بغير ضعف دين وسستى اعتقاد ، نعوذ باللّه منه ، بخلاف أصل گناه كه غلبه شهوت يا غضب باعث بر آن مىتواند شد پس از آن راه شايد كه آن سهل تر باشد نزد حق تعالى از آن گناه كه باعثى بر آن نباشد .\r\n\r\n4491 تعجيل السّراح نجاح .\r\nتعجيل كردن رهايى فيروزى است . يعنى هرگاه كسى حاجتي نزد كسى ببرد اگر آن را بر نياورد زود أو را رها كردن ونوميد نمودن فيروزى است از براي أو ، يعنى اين هم يك قسم فيروزى است ، باعتبار اين كه سبب راحت وآسايش مىشود واز تعب وزحمت طلب وسعى نزد أو فارغ مىشود . واين موافق است با آنچه جوهري در كتاب صحاح اللغة گفته كه : « در مثل است السّراح من النّجاح ، رها كردن از جمله فيروزى است » بهمين معنى كه مذكور شد .\r\n\r\n4492 تعجيل الاستدراك اصلاح .\r\nتعجيل كردن در استدراك اصلاح است . « استدراك » بمعنى طلب دريافتن چيزى آمده وبمعنى بازيافت كردن نيز آمده يعنى بازيافت كردن كسى خطايى يا غلطى را كه كرده باشد وبنا بر اوّل معنى اين است كه تعجيل كردن در دريافت كارهاى خير\r\n\r\n","description":"","footnote":"","page_name":" 283 ","page_number":291},
  {"content":"\r\n\r\nوكردن آنها ورسيدن بثواب آنها اصلاح است يعنى بصلاح آوردن حال خود است بخلاف تعجيل نكردن هر چند قصد آنها داشته باشد ، چه آن فاسد وتباه كردن حال خود است ، زيرا كه ممكن است كه بعد از آن ميسر نشود واز أو فوت شود وباعث زيان وخسران أو گردد ، وبنا بر معنى دوّم مراد اين است كه تعجيل در تدارك گناه وغلط ومانند آنها بصلاح آوردن كار است بخلاف تأخير آنها كه افساد حال است ، زيرا كه گاه باشد كه بعد از آن تدارك ميسر نشود وآن گناه يا غلط يا نظير آنها بر أو بماند .\r\n\r\n4493 تدبّروا آيات القرآن واعتبروا به فانّه أبلغ العبر .\r\nتفكر كنيد در آيات قرآن مجيد وعبرت بگيريد بآن ، پس بدرستى كه آن رساترين عبرتهاست ، يعنى عبرت بگيريد به آن چه ذكر شده در آن از حسن عاقبت نيكوكاران وسوء مال ظالمان وعاصيان وأمثال آنها ، پس بدرستى كه آن رساترين عبرتهاست ، يعنى رساترين وكامل‌ترين أمور است كه عبرت توان گرفت به آنها ، يا عبرتي كه بآن حاصل مىشود رساترين وكامل ترين عبرتهاست .\r\n\r\n4494 تمييز الباقي من الفاني من اشرف النّظر .\r\nامتياز دادن باقي از فانى از بلندترين فكرست . يعنى امتياز دادن آخرت كه باقي وپاينده است از دنيا كه فانى ونيست شونده است واختيار آن بر اين ناشى مىشود از بلندترين وشريف ترين فكرى ، زيرا كه شرافت وبلندى مرتبه أفكار باعتبار شرافت وبلندى مرتبه نتايج آن است ، ونتيجهء اين فكر كه سعادت ابدى ونيكبختى سرمدي است شريف‌ترين نتايج أفكار است پس فكرى كه منتج آن باشد شريف‌ترين فكرى باشد ، وممكن است كه معنى كلام اين باشد كه : فكرى كه برساند بامتياز دادن باقي از فانى از جمله شريفترين فكرهاست ، وحاصل هر دو يكى است .\r\n\r\n4495 تاج الرّجل عفافه وزينه انصافه .\r\n\r\n","description":"","footnote":"","page_name":" 284 ","page_number":292},
  {"content":"\r\n\r\nأفسر مرد عفت اوست ، وزينت أو انصاف اوست . يعنى همين كه كسى انصاف دارد وظلم وجورى بر كسى روا ندارد اين زينتى است از براي أو ، امّا بهترين زينتها وآنچه از براي أو بمنزله أفسر پادشاهيست عفت است يعنى دورى گزيدن از آنچه حلال نباشد .\r\n\r\n4496 تقيّة المؤمن في قلبه وتوبته في اعترافه .\r\nترس مؤمن در دل اوست ، وتوبه أو در اعتراف اوست . يعنى هميشه ترس از خدا در دل اوست وبزبان اعتراف بگنه كارى وتقصير خود وبازگشت از آن مىنمايد وخود را بي گناه وتقصير نمى داند ، وممكن است كه مراد اين باشد كه توبه أو همين در اعتراف اوست يعنى در اين كه خود اعتراف بگنه كارى وتقصير وبازگشت از آن مىنمايد امّا در واقع گناهى نكرده كه توبه وبازگشت از آن در كار باشد از قبيل اعترافهاى بگناه وتقصير وتوبه كه در كلام حضرت سيد الساجدين صلوات اللّه وسلامه عليه در صحيفة كامله وغير آن نقل شده ، وممكن است كه : مراد اين باشد كه توبه آن باين نحو است كه در مناجاة با حق تعالى اعتراف بگناهان خود ميكند وبازگشت از آنها مىنمايد ، واين نحو توبه أفضل باشد هر چند بمجرّد پشيمانى در دل از گناه وقصد نكردن آن ديگر توبه بعمل آيد ، ومؤيّد اين مىتواند شد آنچه در حديث وارد شده از استحباب شمردن گناهان بتفصيل نزد مستجار « 1 » واين كه نيست هيچ مؤمني كه اقرار كند از براي پروردگار خود بگناهان خود در آنجا مگر بيامرزد از براي أو ان شاء اللّه .\r\n\r\n4497 تلويح زلّة العاقل له من امضّ عتابه .\r\nتلويح بلغزش عاقل از درد آورنده‌ترين سرزنش اوست . مراد به « تلويح »\r\n\r\n\r\n","description":"","footnote":"\r\n( 1 ) طريحى ( ره ) در مجمع البحرين گفته : « والمستجار من البيت الحرام هو الحائط المقابل للباب دون الركن اليماني بقليل ، لأنه كان قبل تجديد البيت هو الباب ، سمى بذلك لأنه يستجار عنده باللّه من النار » .\r\n","page_name":" 285 ","page_number":293},
  {"content":"\r\n\r\nاظهار چيزى است بكنايه نه بصريح ومراد اين است كه در بازداشتن عاقل از گناهى كافى است اشاره‌كردن بلغزش أو در آن واين بنهايت بدرد مى آورد دل أو را وحاجت بتصريح نيست ، يا اين كه اين عتابى است بدرد آورنده تر از براي أو از تصريح ، زيرا كه عاقل حمل ميكند تصريح نكردن بآن را بر اظهار نهايت قبح آن واين كه چنين امرى را صريحا نسبت باو نتوان داد . وديگر اين كه تصريح بآن باعث اين مىشود كه پرده شرم وحجاب أو مرتفع گردد وديگر باكى از آن نداشته باشد بخلاف وقتي كه بكنايه ودر پرده اظهار شود ، وممكن است كه مراد اين باشد كه تلويح بلغزش عاقل يعنى اظهار آن يا اظهار آن هر چند بعنوان كناية باشد از درد آورنده‌ترين سرزنش اوست يعنى أو را به هر چه سرزنش كنند أو را بدرد نياورد مثل اين ، پس كسى كه عاقل باشد بايد كه خود را از لغزش وگناه نگاه دارد تا اين كه بچنين سرزنشى گرفتار نشود ، يا اين كه هرگاه كسى رعايت كسى كند وأو را سرزنش بعيبى از عيبهاى صوري نكند بايد كه تلويح بلغزش وگناه أو نكند ، زيرا كه آن درد آورنده ترين سرزنش اوست واين در وقتي است كه تلويح بآن از براي نهى از منكر در كار نباشد مثل اين كه أو پشيمان شده باشد از آن ودر بعضي نسخه‌ها « 1 » « امضّ من عتابه » است وبنا بر اين ترجمه اين است كه : تلويح بلغزش عاقل درد آورنده‌ترست از سرزنش أو ، وبنا بر اين نيز مراد يكى از معاني مذكوره است .\r\n\r\n4498 ترك جواب السّفيه أبلغ جوابه .\r\nترك جواب گفتن أحمق أبلغ جواب اوست يعنى بلاغت دارتر يا مبالغه دارتر جواب اوست ، زيرا كه از آن معلوم مىشود كه أصلا اهليت وقابليت اين ندارد كه جواب أو گفته شود .\r\n\r\n4499 توقّوا المعاصي واحبسوا أنفسكم عنها فانّ الشقىّ من اطلق فيها عنانه .\r\n\r\n\r\n","description":"","footnote":"\r\n( 1 ) عبارت « ودر بعضي نسخه ها » تا آخر در غير نسخه أصل است كه بخط شارح ( ره ) است .\r\n","page_name":" 286 ","page_number":294},
  {"content":"\r\n\r\nحذر كنيد از گناهان ومنع كنيد نفسهاى خود را از آنها ، پس بدرستى كه بدبخت كسى است كه سر دهد در آنها عنان خود را ، يعنى عنان نفس خود را ، واين بر سبيل استعاره است كه تشبيه شده نفس باسبى كه أو را لجام كنند وتوان عنان آن را نگاهداشت ونگذاشت كه نافرمانى كند ، وتوان سرداد كه هر جا كه خواهد برود .\r\n\r\n4500 تكلّموا تعرفوا فانّ المرء مجنوء تحت لسانه .\r\nسخن گوئيد تا شناخته شويد ، پس بدرستى كه آدمي يا مرد پنهان گردانيده شده است در زير زبان أو . مراد اين است كه كسى را علم ودانشى يا هنرى ديگر باشد وخواهد از براي مصلحتى كه مردم أو را بشناسند بايد كه سخن گويد ، زيرا كه هر مردى در زير زبان خود پنهان است وچون سخن گويد قدر ومرتبه أو از هنر وبي هنرى ظاهر گردد « 1 » .\r\n\r\n4501 توخّ رضا اللّه وتوقّ سخطه وزعزع قلبك بخوفه .\r\nطلب كن رضاى خدا را ، وحذر كن از خشم أو ، وبلرزان دل خود را بسبب ترس أو .\r\n\r\n4502 تحرّ رضا اللّه برضاك بقدره .\r\nطلب كن خشنودى خدا را بخشنودبودن تو بتقدير أو . يعنى هرگاه خود را راضى وخشنود سازى به آن چه خدا تقدير كرده خدا از تو راضى وخشنود گردد ، پس طلب كن اين را بآن .\r\n\r\n4503 تحبّب إلى اللّه سبحانه بالرّغبة فيما لديه .\r\n\r\n\r\n","description":"","footnote":"\r\n( 1 ) سعدى بيت زيرين را از روى اين كلام شريف ساخته است :\r\n « تا مرد سخن نگفته باشد * عيب وهنرش نهفته باشد » \r\n","page_name":" 287 ","page_number":295},
  {"content":"\r\n\r\nدوستى كن بسوى خداى سبحانه برغبت كردن در آنچه نزد اوست . يعنى باين كه أطاعت وفرمانبردارى أو كنى بسبب رغبت در اجر وثوابي كه نزد خداست از براي آن ، وغرض اينست كه دوستى كردن با خداى سبحانه بچيزى حاصل مىشود كه فايده وثمره آن باز بتو عايد مىگردد .\r\n\r\n4504 توكّل على اللّه سبحانه فانّه قد تكفّل بكفاية المتوكّلين عليه .\r\nتوكل كن بر خداى سبحانه ، پس بدرستى كه أو بر خود گرفته كارگزارى توكل كنندگان بر أو را يعنى آنجا كه فرموده :\r\nومن يتوكّل على اللّه فهو حسبه ، وهر كه توكل كند بر خدا پس أو كافى وبسند « 1 » است أو را . وتوكل بر خدا اينست كه اين كس خود را عاجز داند ودر هر باب اعتماد بر أو داشته باشد ، واين منافاة ندارد با سعىكردن در حاجات هرگاه آن از راه امر يا رخصت أو باشد وبا وجود آن آنرا مستقلّ در برآوردن آنها نداند بلكه اعتماد تمام أو در آنها بر يارى ومدد حق تعالى باشد .\r\n\r\n4505 تقرّب إلى اللّه سبحانه فانّه يزلف المتقرّبين اليه .\r\nنزديكى بجوى بسوى خداى سبحانه ، پس بدرستى كه أو نزديك مىگرداند نزديكى جويندگان بسوى أو را . مراد نزديكى جستن معنوي است بسبب أطاعت وانقياد .\r\n\r\n4506 تجبّب إلى النّاس بالزّهد فيما أيديهم تفز بالمحبّة منهم .\r\nدوستى كن بسوى مردم به بىرغبت بودن در آنچه در دستهاى ايشانست يعنى طمع نكردن در آن تا فيروزى يأبى بدوستى از جانب ايشان . يعنى تا بسبب اين ايشان با تو دوست گردند ، چنانكه عادت مردم است كه كسى كه طمع از ايشان نكند با أو دوست گردند .\r\n\r\n\r\n","description":"","footnote":"\r\n( 1 ) در برهان قاطع گفته : « بسند بر وزن سمند سزاوار وكافى وكفاف وكفايت را گويند » .\r\n","page_name":" 288 ","page_number":296},
  {"content":"\r\n\r\n\r\n4507 تحلّ بالياس ممّا في أيدي النّاس تسلم من غوائلهم وتحرز المودّة منهم .\r\nآراسته شو بنوميدى از آنچه در دستهاى مردم است تا اين كه سالم بمانى از آفتهاى ايشان ، وجمع كنى دوستى را از ايشان .\r\n\r\n4508 تمسّك بكلّ صديق افادتكه الشّدّة .\r\nدست در زن بهر دوستى كه بخشيده باشد أو را بتو سختى . يعنى در روز سختى دوست تو شده باشد ، زيرا كه بر چنين دوستى كه غرض أو جلب نفعي از براي خود نباشد اعتماد مىتوان كرد ، نه آنان كه در أيام توسعه وفراخى دوست شوند ، زيرا كه أكثر اين است كه دوستى ايشان از براي نفع خود است وچون بسختى وتنگى أفتى ترك تو كنند « 1 » .\r\n\r\n4509 تجلبب الصّبر واليقين فانّهما نعم العدّة في الرّخاء والشّدّة .\r\nپيراهن خود كن صبر ويقين را ، پس بدرستى كه آنها نيكو آماده شده اند در فراخى وسختى . « پيراهن خود كن » يعنى آنها را هميشه با خود دار واز خود جدا مكن مانند پيراهن . ومراد به « صبر » صبر است بر مصائب ونوائب وتعب وزحمت طاعات وترك آنچه خواهش آن باشد از معاصي با وجود قدرت بر آن وبه « يقين » يقين بلطف ومرحمت حق تعالى وگشايش أو از براي صبر كنندگان . و « بودن اين دو امر در فراخى وسختى هر دو آماده شده وذخيرة خوبى از براي آخرت » ظاهرست .\r\n\r\n\r\n","description":"","footnote":"\r\n( 1 ) مطابق اين بيان است آنچه سعدى گفته :\r\n « دوست مشمار آنكه در نعمت زند * لاف يارى وبرادر خواندگى »\r\n« دوست آن باشد كه گيرد دست دوست * در پريشانحالى ودرماندگى » \r\n","page_name":" 289 ","page_number":297},
  {"content":"\r\n\r\n\r\n4510 تاميل النّاس نوالك خير من خوفهم نكالك .\r\nاميد داشتن مردم عطاى ترا بهترست از ترس ايشان نكال ترا . مراد اين است كه كسى كه خواهد كه مردم باو بگروند وأطاعت وانقياد أو كنند بهتر اين است كه چنان كند كه مردم بعطاى أو اميدوار باشند نه اين كه از سياست أو خوف داشته باشند ، زيرا كه گرويدن مردم بكسى كه اميد عطاى أو داشته باشند بيشترست از اين كه ترس نكال أو داشته باشند چنانكه مشاهدست از أوضاع وأحوال مردم كه از براي اميد تعب وزحمتى چند كشند كه از براي بيم نكشند بلكه خوف وبيم زياد از كسى باعث اين مىشود كه بفكر دفع أو افتند وسعى در آن كنند ، واز كسى كه اميد داشته باشند جان ومال خود را از براي أو نثار كنند .\r\n\r\n4511 تحلّ بالسّخاء والورع فهما حلية الايمان واشرف خلالك .\r\nآراسته شو بسخاوت وپرهيزگارى پس آنها زيور ايمانند وبلندترين خصلتهاى تواند .\r\n\r\n4512 تارك العمل بالعلم غير واثق بثواب العمل .\r\nترك كننده عمل بعلم غير اعتماد دارنده است بپاداش عمل . يعنى كسى كه ترك عمل بعلم كند بايد كه اعتماد بپاداش اعمال وجزاى آنها نداشته باشد ، زيرا كه كسى كه بر آنها اعتماد داشته باشد نمىبايد كه ترك عمل كند واز سر چنان ثوابهاى عظيم پاينده بگذرد از براي اندك راحتى كه در ترك واجبات باشد يا اندك لذّتى كه در فعل حرامى برود با وجود اين خود را مستحقّ عذاب اليم وعقاب وخيم گرداند .\r\n\r\n4513 تارك التّاهّب للموت واغتنام المهل غافل عن هجوم الاجل .\r\nترك كننده آماده شدن از براي مرگ وغنيمت دانستن مهلت غافل است از\r\n\r\n","description":"","footnote":"","page_name":" 290 ","page_number":298},
  {"content":"\r\n\r\nناگاه رسيدن اجل . يعنى اگر كسى غافل نباشد كه اجل ناگاه برسد البتة فرصت را غنيمت ميداند وشتاب ميكند در تهيه گرفتن أسباب آن وبهيچ وجه تأخير را در آن روا نمىدارد كه مبادا كه ناگاه برسد وبىتهيه بايد رفت .\r\n\r\n4514 ترحّلوا فقد جدّبكم واستعدّوا للموت فقد اظلّكم .\r\nكوچ كنيد پس بتحقيق كه شتاب كرده شده بشما ، وآماده شويد از براي مرگ پس بتحقيق كه سايه انداخته بر سر شما . يعنى تهيه بگيريد از براي كوچ كردن كه بزودى كوچ خواهيد كرد واز براي بيان اين فرموده اند كه : « پس بتحقيق كه شتاب كرده شده بشما » يعنى شما را بشتاب خواهند برد وتعبير از آن بلفظ ماضي باعتبار تحقق وقوع آن است واشاره باين كه چنان بزودى واقع خواهد شد كه گويا واقع شده . و « سايه انداخته بر سر شما » يعنى مشرف شده بر شما ونزديك است كه وارد شود .\r\n\r\n4515 تخفّفوا فانّ الغاية امامكم والسّاعة من ورائكم تحدوكم .\r\nسبكبار شويد پس بدرستى كه غايت پيش روى شماست ، وقيامت از پشت سر شما ميراند شما را . مراد به « غايت » عاقبت كار وپايان حال است از رفتن ببهشت يا دوزخ وچون آدمي متوجه آنست ورو بآن مىرود بآن اعتبار فرموده اند كه : « پيش روى شماست » ومراد باين كه « قيامت از پشت سر شما ميراند شما را » با آنكه آن نيز در پيش است اينست كه بعد از اين كه قيامت شد آن بمنزله كسى كه در عقب شترى باشد وبراند آن را ميراند شما را بآن غايت يا بموقف حساب وجزا .\r\n\r\n4516 تخفّفوا تلحقوا فانّما ينتظر باوّلكم آخركم .\r\nسبكبار شويد تا اين كه ملحق شويد پس بدرستى كه انتظار كشيده مىشود باوّل شما آخر شما . يعنى خود را سبكبار كنيد از گرانى بار گناهان باين كه گناه نكنيد وآنچه را كرده باشيد توبه كنيد از آن ، تا اين كه ملحق شويد بنيكوكاران گذشته\r\n\r\n","description":"","footnote":"","page_name":" 291 ","page_number":299},
  {"content":"\r\n\r\nواز عقب ايشان بايشان برسيد پس بدرستى كه انتظار كشيده مىشود در حشر ونشر به « اوّل شما » يعنى گذشتگان شما « آخر شما » يعنى انتظار آخرين شما ورسيدن ايشان كشيده مىشود در حشر ونشر اولين تا اين كه همه يك بار حشر ونشر شوند مانند پادشاهى كه خواهد كه بعد از عرض همه لشكر أو بر أو هر يك را بمرتبه كه مستحقّ آن باشند برساند پس انتظار مىكشد در باره جمعى كه اوّل عرض ميشوند باين كه همه عرض شوند وتا آخر آن نيز عرض نشوند در باره اوّلان نيز حكمي نمىكند اين است آنچه شارحان كتاب مستطاب نهج البلاغة در شرح اين كلام معجز نظام گفته اند وپوشيده نيست كه ربط اين كلام بسابق وتعليل آن باين خالى از خفائى نست وايشان متعرّض آن نشده اند وممكن است كه وجه تعليل اين باشد كه آن حضرت صلوات اللّه وسلامه عليه داند كه قيام قيامت وحشر ونشر موقوف باشد باين كه نيكوكاران بعددى خاص برسند وهرگاه بآن عدد برسند قيامت قائم شود پس مراد تحريص مردم باشد بر اين كه سبكبار شويد تا عدد نيكو كاران زود بآن عدد برسد وهمه محشور گشته روانه بهشت شوند وبراحت وآسايش در آنجا بسر بريد ، وممكن است كه وجه آن اين باشد كه در فرستادن اوّلان ببهشت بعد از فراغ ايشان از حساب انتظار كشيده شود فارغ آخر آن نيز از حساب تا همه يك بار مرخص شوند كه روانه بهشت شوند وهر چند كسى سبكبار باشد حساب أو زودتر شود وزودتر ملحق گردد بجمعى كه فارغ شده اند از حساب وانتظار بايشان ندهد بخلاف كسى كه گرانبار باشد كه أو ديرتر فارغ شود وايشان را انتظار دهد . وپوشيده نيست كه ثمره عمده سبكبارى وصول وخلاص از عقاب است وآن كافى است از براي ترغيب بآن پس متعرّض آن نشدن وتعليل فرمودن بيكى از اين دو فايده با وجود اين كه هيچيك از آنها در مرتبه آن نيست مىتواند از راه اين باشد كه آن ثمره ظاهري است وحاجت ببيان ندارد پس آن را حواله بظهور نموده وجهي ديگر از براي ترغيب بآن فرموده‌اند كه ظهورى نداشت\r\n\r\n","description":"","footnote":"","page_name":" 292 ","page_number":300},
  {"content":"\r\n\r\nومحتاج ببيان بود ، وممكن است كه غرض از آن تعليل امر بسبكبارى نباشد بلكه غرض تصحيح « تلحقوا » باشد كه فرمودند ، چه ظاهر ملحق شدن كسى بكسى اين است كه سابق هنوز در راه باشد كه لاحق باو برسد يا اين كه نزديك رسيدن أو بمقصد لاحق هم برسد نه مجرّد اين كه بجائى كه أو رفته اين هم برود هر چند بعد از مدّتى باشد خصوصا هرگاه امر بسبكبارى شده باشد از براي آن ومنظور باشد تشبيه ايشان بمسافرى كه بعد از ديگرى از عقب أو رود وبار خود را سبك كند تا باو برسد كه از جمله لطايف اين كلام معجز نظام است چه سبك كردن بار از براي اين است كه زود باو برسد ، واگر غرض محض رفتن بجائى باشد كه أو رفته حاجت بآن نيست پس ممكن است كه غرض بيان اين باشد كه اينجا هم چنين است وهرگاه سبكبار باشيد در راه يعنى هنوز ايشان بمقصد نرسيده بايشان برسيد ، زيرا كه قيامت از براي همه يك بار مىشود وچنين نيست كه هر كه فوت شود حساب أو بشود وروانه بهشت يا دوزخ گردد وانتظار آيندگان از براي أو كشيده نشود .\r\n\r\n4517 تذلّ الأمور للمقادير حتّى يكون الحتف في التّدبير .\r\nرام مىگردد كارها از براي تقديرها تا اين كه بوده باشد مرگ در تدبير ، يعنى هرگاه مرگ در وقتي تقدير شده كارها رام ميشوند از براي آن تقدير وفرمانبردار آن مىگردند تا اين كه مرگ ميباشد در تدبيري كه كرده باشند از براي دفع آن ، وممكن است كه « تذلّ » بمعنى « خوارى ميكند وهموارى مىنمايد » باشد وحاصل هر دو يكى است . ودر بعضي نسخه‌ها بدل « الحتف » بتاى دو نقطه بالا « الحيف » بياى دو نقطه زير واقع شده وبنا بر اين ترجمه اين است كه : تا بوده باشد ظلم وجور در تدبير ، يعنى هر امرى كه تقدير شده باشد كارها رام ميشوند يا هموارى ميكنند با آن تا اين كه تدبيري كه كرده شود از براي دفع آن وسبب وقوع آن تقدير شود پس گوئيا آن تدبير ظلم وجور كند وتعدّى كند از حدّ خود ، يا اين كه تا واقع شود جور يعنى خطا\r\n\r\n","description":"","footnote":"","page_name":" 293 ","page_number":301},
  {"content":"\r\n\r\nوغلط در تدبير وسبب وقوع آن تقدير شود نه دفع آن .\r\n\r\n4518 تزوّدو من ايّام الفناء للبقاء فقد دللتم على الزّاد وأمرتم بالظّعن وحثثتم على المسير .\r\nتوشه برگيريد از روزهاى فنا از براي سراى بقا ، پس بتحقيق كه راه نموده شده‌ايد بر توشه ، وفرمان داده شده‌ايد برفتن ، وبرانگيخته شده أيد بر روانه شدن . يعنى فرمان وتقدير الهى جارى شده برفتن شما ، وبرانگيخته طبايع شما را بر اين كه روانه شوند يعنى چنين خلق كرده كه البتة بايد روانه شوند وپاينده نتوانند ماند ، وممكن است كه برانگيخته شدن بر رفتن باعتبار بشارتها باشد كه داده شده بنيكوكاران ببهشت ونعمتهاى آن ، چه آنها بمنزله برانگيختن ايشان است بر رفتن .\r\n\r\n4519 تيسّر لسفرك وشم برق النّجاة وارحل مطايا التّشمير .\r\nآسان شو از براي سفر خود ، ونگاه كن برق رستگارى را كه متوجّه كجاست وكجا ميبارد ، وجهازگيرى كن شتران دامن بالازدن را . مراد به « آسان شدن از براي سفر خود » يعنى سفر آخرت مهيا شدن از براي آنست بر وجهي كه بآسانى روانه آن تواند شد ، و « نگاه كن برق رستگارى را » يعنى نگاه كن كه رستگارى در پيروى وأطاعت كيست از آنان كه دعوى امامت ميكنند پس هرگاه بنظر وفكر معلوم شود كه قصد أو كن وپيروى أو كن واز أو توشهء راه خود را فراگير ، يا اين كه نگاه كن كه رستگارى در چه كار وچه عمل است پس آن را توشهء راه خود كن ، و « دامن بالازدن در كارى » كناية از جدّ وجهد در آن است وتشبيه شده افراد جدّ وجهد در كارها بشتران كه كسى آنها را جهاز كند وسوار شود وبنا بر آن فرموده اند كه : « جهاز كن شتران دامن بالازدن را » يعنى سوار شو بر شتران جدّ وجهد در كارهاى خير .\r\n\r\n","description":"","footnote":"","page_name":" 294 ","page_number":302},
  {"content":"\r\n\r\n\r\n4520 تعرف حماقة الرّجل بالاشر في النّعمة وكثرة الذّلّ في المحنة .\r\nشناخته مىشود حماقت وكم عقلي مرد بفرحناكى زياد در نعمت وبسيارى خوارى نمودن در محنت . زيرا كه عاقل مرتبه خود را زيادة از آن ميداند كه بسبب نعمتي فانى زايل از جا برآيد وفرحناك زياد گردد ، وهمچنين از اين كه بسبب محنتى خود را زياد خوار گرداند بخضوع وفروتنى نزد مردم .\r\n\r\n4521 ترك الذّنب شديد واشدّ منه ترك الجنّة .\r\nترك گناه سخت است وسخت تر از آن ترك بهشت است . يعنى از سر آن ونعمتهاى پاينده آن گذشتن ، پس كسى را كه عقلي باشد هر چند ترك گناهان باعتبار هوى وهوس بر أو سخت باشد بايد كه از سر آنها بگذرد واز سر بهشت نگذرد .\r\n\r\n4522 تولّوا من أنفسكم تأديبها واعدلوا بها عن ضراوة عاداتها .\r\nبرگردن گيريد از جانب نفسهاى خود أدب فرمودن آنها را ، وبرگردانيد آنها را از حرص عادتهاى آنها . يعنى از حرص بر صفات ذميمه وافعال نكوهيده كه بالطبع حريص اند بر آنها وعادت به آنها كرده اند .\r\n\r\n4523 تولّى الأراذل والاحداث الدّول دليل انحلالها وادبارها .\r\nبرگردن گرفتن فرومايگان وتازه بدولت رسيدگان دولتها را دليل گداختن وپست گردانيدن آنهاست . مراد اين است كه مباشرين مهمات دولتها بايد كه مردم بلند مرتبه باشند كه از خانواده‌هاى دولت باشند وهر دولتي كه مباشرين مهمات آن مردم پست مرتبه تازه بدولت رسيده شوند اين نشان اين است كه بزودى بر هم خورد وپشت بگرداند ، ووجه اين ظاهرست وبتجربه نيز معلوم شده .\r\n\r\n4524 تأتينا أشياء نستكثرها إذا جمعناها ونستقّلها إذا قسمناها .\r\n\r\n","description":"","footnote":"","page_name":" 295 ","page_number":303},
  {"content":"\r\n\r\nمىآيد ما را چيزها كه بسيار مىشماريم آنها را هرگاه جمع كنيم آنها را ، وكم مىشماريم آنها را هرگاه قسمت كنيم آنها را . ظاهر اين است كه غرض اين باشد كه پس بر اين قياس گناه را هر چند كسى گاه گاه كند حذر از آن بايد كرد وسهل نبايد شمرد ، زيرا كه آنها هر چند كم مىنمايد باعتبار قسمت آنها بر أوقات هرگاه همه جمع شوند در نامه اعمال بسيار مىنمايد وعظيم مىشود .\r\n\r\n4525 تحرّ من امرك ما يقوم به عذرك وتثبت به حجّتك ويفىء إليك برشدك .\r\nطلب كن از كار خود آنچه را بر پاى شود بآن عذر تو ، وثابت شود بآن غلبه تو ، وبرگرداند بسوى تو رشد ترا ، ظاهر اين است كه مراد امر بتوبه است از گناهانى كه آدمي كرده باشد ، زيرا كه بسبب آن بر پاى مىشود عذر أو يعنى بسبب آن معذور مىدارند أو را واز سر گناهان أو مىگذرند ، و « ثابت وپاى بر جا مىشود بسبب آن غلبه أو » يعنى غلبه أو بر نفس خود يا بر شيطان يا بر جنود هوا وهوس يا بر گناهان كه بمنزله دشمنان أو بودند ومىخواستند كه أو را بجهنم برند ، وممكن است كه « حجت » بمعنى « غلبه » كه معنى لغوى آن است نباشد بلكه بمعنى اصطلاحى آن باشد كه دليل وبرهان است ومراد اين باشد كه ثابت شود بآن دليل وبرهان تو بر پاكى وپاكيزگى از گناهان واستحقاق رحمت وغفران ، و « رشد » بمعنى راست ايستادن بر راه حقّ است . و « برگرداند بتو رشد ترا » يعنى رشدى را كه از تو رفته بود بسبب كردن گناهان بر گرداند بسوى تو ، وباز ترا رشيد ومستقيم بر راه حق گرداند .\r\n\r\n4526 تقاض نفسك بما يجب عليها تأمن تقاضى غيرك لك واستقص عليها تغن عن استقصاء غيرك .\r\nطلب كن از نفس خود آنچه را واجب است بر آن تا أيمن گردى از طلب كردن غير تو\r\n\r\n","description":"","footnote":"","page_name":" 296 ","page_number":304},
  {"content":"\r\n\r\nمر ترا ، واستقصا كن بر آن تا بىنياز گردى از استقصاى غير تو . بر تو مراد به « طلب كردن از نفس واجبها را » اين است كه همه آنها را از أو طلب كند وبحساب آنها برسد تا آنچه را كرده باشد كرده باشد ، وآنچه را نكرده باشد تدارك كند تا از عهده تمام آنها بيرون آيد .\r\nو « أيمن گردى از طلب كردن غير تو » يعنى از طلب كردن در روز قيامت ، چه هرگاه كسى خود بحساب خود رسيده باشد وداند كه باقي ندارد أيمن مىشود از روز حساب وباكى نخواهد داشت از آن . و « استقصاء » بمعنى بنهايت رساندن است واين بمنزله تأكيد سابق است يعنى بنهايت برسان بر نفس پرسش أو را واز خرد وبزرگ آنچه واجب است بر أو پرسش كن تا هر چه را كه نكرده باشد تدارك كند پيش از اين كه غير تو بنهايت برساند پرسش را از تو ، يعنى پيش از اين كه در روز حساب از همه آنها پرسش كنند از تو ، وهر چه را نكرده باشى چاره نتوانى كرد از براي آن .\r\n\r\n4527 ترك الشّهوات أفضل عبادة وأجمل عادة .\r\nواگذاشتن خواهشها افزونتر عبادتي است وزيباتر عادتي . يعنى خويى وخصلتى كه عادت بآن شده باشد .\r\n\r\n4528 تجاوز مع القدرة وأحسن مع الدّولة تكمل لك السّيادة .\r\nدر گذر با توانائى ، واحسان كن با دولت ، تا تمام گردد از براي تو بزرگى . يعنى در گذر از تقصيرات وگناهان مردم با وجود قدرت وتوانائى بر انتقام وتقييد باين باعتبار اينست كه بزرگى در عفوى است كه با قدرت بر انتقام باشد واگر نه أو ناچار در خواهد گذشت وبزرگى در آن نباشد ، وتقييد احسان كردن بوقت دولت باعتبار اينست كه احسان در آن وقت لازم است واگر نكند بزرگى أو تمام نباشد ، وكسى را كه دولت نباشد احسان كردن أو در كار نيست واگر نكند باعث نقص أو نمىشود .\r\n\r\n4529 تعلّموا العلم تعرفوا به ، واعملوا به تكونو من أهله .\r\n\r\n","description":"","footnote":"","page_name":" 297 ","page_number":305},
  {"content":"\r\n\r\nبياموزيد علم را تا شناخته شويد بآن ، وعمل كنيد بآن تا بوده باشيد از أهل آن .\r\nمراد اين است كه از آموختن علم همين قدر حاصل مىشود از براي شما كه مردم شما را بعلم بشناسند وبعضي از فوائد دنيوي بر آن مترتّب شود مثل تعظيم وتكريم مردم شما را واز أهل علم در واقع وقتي مىشويد كه عمل كنيد بعلم خود ، واگر نه ثمره اخروى بر آن مترتّب نمىشود بلكه ضرر ميكند چنانكه مكرّر مذكور شد ، وعلمي كه ثمره اخروى بر آن مترتّب نشود بلكه ضرر كند بمنزله عدم است وصاحب آن در حقيقت از أهل علم نيست بلكه از چنين كسى علم رحلت ميكند ونمىماند در أو چنانكه در بعضي أحاديث وارد شده ، وقبل از اين نقل واشاره بتوجيه آن شد .\r\n\r\n4530 تحبّب إلى خليلك يحببك وأكرمه يكرمك ، وآثره على نفسك يؤثرك على نفسه وأهله .\r\nدوستى كن بسوى دوست تو تا دوست دارد ترا ، واكرام كن أو را تا اكرام كند أو ترا ، واختيار كن أو را بر نفس خود تا اختيار كند أو ترا بر نفس خود وأهل خود « تا دوست دارد ترا » يعنى تا باقي بماند دوستى أو يا تا زياد گردد دوستى أو ، وممكن است كه مراد به « دوست تو » كسى باشد كه خواهى أو را دوست كنى وبنا بر اين « تا دوست دارد » بر ظاهر محمول مىتواند شد ، و « اختيار كن أو را بر نفس خود » يعنى در چيزى كه خود احتياج بآن داشته باشى وأو هم احتياج بآن داشته باشد آن را باو بده وأو را بر خود ترجيح بده در آن باب ، وممكن است كه مراد اختيار بر نفس خود وأهل خود هر دو باشد وأهل مذكور نشده باشد از براي اختصار ، وممكن است كه مراد همين اختيار بر نفس خود باشد ومراد اين باشد كه هرگاه تو در ابتدأ أو را اختيار كنى بر نفس خود ، أو در تلافى اختيار كند ترا بر نفس خود وأهل خود .\r\n\r\n4531 تجرّع الغصص فانّى لم ارجرعة أحلى منها عاقبة ولا الذّ مغبّة .\r\n\r\n","description":"","footnote":"","page_name":" 298 ","page_number":306},
  {"content":"\r\n\r\nجرعه دركش غصه‌ها را ، پس بدرستى كه من نديده‌ام جرعه شيرين‌تر از آن بحسب انجام ، ونه لذيذتر بحسب عاقبت ، « جرعه » چنانكه چند فقره قبل از اين مذكور شد اندك آبى يا شرابى را گويند كه توان يك بار دركشيد ودر اينجا تشبيه شده فرو بردن غصه بيك جرعه آب فرو كشيدن ، باعتبار اين كه كسى را كه حلمى باشد اين بر أو مثل آن بر تشنه سهل وگواراست . وأيضا چنانكه آن تسكين حرارت تشنگى مىدهد اين تسكين حرارت خشم وغضب مىنمايد ، و « شيرين تر ولذيذتر نبودن جرعه از آن بحسب عاقبت وانجام » ظاهرست ، چه عاقبت وانجام اين جرعه سعادت ابدى ونيكبختى سرمديست وعاقبت كدام جرعه غير از اين چنين تواند بود . . !\r\n\r\n4532 تبتنى الاخوة في اللّه على التّناصح في اللّه ، والتّباذل في اللّه ، والتّعاون على طاعة اللّه ، والتّناهى عن معاصي اللّه ، والتّناصر في اللّه ، واخلاص المحبّة .\r\nبنا گذاشته مىشود برادرى در راه خدا بر نصيحت‌كردن يكديگر در راه خدا ، وبخشش كردن بيكديگر در راه خدا ، ومدد كردن بر يكديگر بر فرمانبردارى خدا ، وبازداشتن يكديگر از نافرمانيهاى خدا ، ويارى كردن يكديگر در راه خدا ، وخالص كردن دوستى با يكديگر . مراد به « نصيحت كردن » چنانكه مكرّر مذكور شد خالص بودن وغشّ نكردن است ، يا پند دادن وموعظه كردن .\r\n\r\n4533 تخليص النيّة من الفساد اشدّ على العاملين من طول الاجتهاد .\r\nخالص كردن نيت از فساد سخت‌ترست بر كار كنندگان از درازى اجتهاد . يعنى خالص كردن عمل از براي حق تعالى ومحض رضاى أو وآميخته نساختن آن بغرضى ديگر كه باعث فساد آن شود مثل ريا وأمثال آن دشوارترست بر كاركنندگان از درازى بذل طاقت در أصل عمل وتعب كشيدن در آن ، واين معنى بر هر كس از مشاهده\r\n\r\n","description":"","footnote":"","page_name":" 299 ","page_number":307},
  {"content":"\r\n\r\nوتفتيش أحوال خود واضح ولايح مىشود ، پس آدمي بايد كه نهايت سعى كند در آن باب ، وسهل انگارى نكند ، كه باندك مسامحه خالص نمىماند وفاسد گردد ، وثمره بر آن بغير از وزر ووبال مترتّب نشود .\r\n\r\n4534 تحلّوا بالاخذ بالفضل ، والكفّ عن البغى ، والعمل بالحقّ ، والانصاف من النفس واجتناب الفساد ، واصلاح المعاد .\r\nآراسته شويد بفراگرفتن فضل ، وباز ايستادن از بغى ، وعمل‌كردن بحقّ ، وانصاف آوردن از نفس ، ودورى گزيدن از فساد ، وبصلاح آوردن آخرت . مراد به « فضل » احسان ودهش است ، يا هر چه باعث افزونى مرتبهء آدمي گردد ، وبنا بر اين ذكر باقي فضائل از قبيل تخصيص بعد از تعميم است از براي زيادتى اهتمام به آنها . ومراد به « بغى » جور وستم است ، يا طغيان وسركشى وأطاعت نكردن كسى كه أطاعت أو واجب باشد ، يا سربلندى نمودن وعجب وخود بيني ، يا دروغ‌گفتن ، زيرا كه « بغى » بهمهء اين معاني آمده چنانكه مكرّر مذكور شد . ومراد به « انصاف » چنانكه مكرّر مذكور شد عدل مقابل ظلم است واين كه خود را با هر كه بسنجد نصف داند وآن ديگر را نصف ، وجانب خود را بر آن ترجيح ندهد وبراي رعايت خود جورى بر ديگرى نكند ، وهمچنين ميانه هر دو كس غير خود ، ومراد به « فساد » فساد كردن ميان مردم است ، يا هر چه باعث فساد عمل وحال آدمي باشد ، يا هر كار لغو باطلى .\r\n\r\n4535 تزوّدوا من الدّنيا ما تحوزون « 1 » به أنفسكم غدا وخذوا من الفناء للبقاء .\r\nتوشه بر گيريد از دنيا آنچه را جمع كنيد بآن نفسهاى خود را فردا ، وفرا گيريد از فنا از براي بقا . « آنچه را جمع كنيد » يعنى اعمال خيرى چند كه بسبب آنها جمع كنيد\r\n\r\n\r\n","description":"","footnote":"\r\n( 1 ) در نهج البلاغة « تحرزون » ضبط شده ، ( رجوع شود بخطبه 28 ، ج 1 شرح ابن أبي الحديد چاپ مصر ، ص 146 ) پس معنى اين مىشود كه : « نگاهداريد با آن خودتان را فردا » .\r\n","page_name":" 300 ","page_number":308},
  {"content":"\r\n\r\nنفسهاى خود را فردا يعنى مالك شويد آنها را وحفظ كنيد از تلف وفساد بعذاب وعقاب و « فراگيريد » يعنى فرا گيريد از سراى فنا كه دنيا باشد أسباب راحت وآسايش دار بقا را كه آخرت باشد .\r\n\r\n4536 تسربل الحياء وادّرع الوفاء واحفظ الإخاء واقلل محادثة النّساء يكمل لك السناء .\r\nپيراهن كن شرم را ، وزره كن وفادارى را ، ونگاه دار برادرى را ، وكم كن سخن گفتن با زنان را ، تا كامل شود از براي تو بلندى مرتبه . يعنى اگر اينها را بعمل آورى كامل مىشود از براي تو بلندى مرتبه . ومراد به « پيراهن كردن شرم » اين است كه آن را هميشه با خود دارد واز خود جدا نكند مانند پيراهن . وبه « زره كردن وفادارى » نيز اين كه آن را جامه كند از براي حفظ خود مانند زره ، و « نگاهدار برادرى را » يعنى رعايت شرايط برادرى بكن با هر كه برادر ودوست شده باشى بلكه با همه مؤمنان كه همه برادر يكديگرند وامر بكم كردن سخن گفتن با زنان باعتبار اين است كه ايشان ناقص عقلند وكسى كه بسيار با ايشان سخن گويد وصحبت دارد نمىشود كه نقص عقل ايشان باو هم سرايت نكند وبعضي از أوضاع وأطوار ايشان را كسب نكند .\r\n\r\n4537 تعالى اللّه من قوىّ ما احلمه ، وتواضعت من ضعيف ما أجرأك على معاصيه .\r\nبلند است خدا آن توانائى كه چه بردبار است . . ! وفروتنى كرده تو آن ضعيفى كه چه جرأت دارى بر نافرمانيهاى أو . . ! مراد باين كه « فروتنى كرده » اين است كه با لذات پست مرتبه واز آن راه تذلّل وفروتنى كرده ، يا اين كه تذلّل وفروتنى كرده در موجود شدن بأمر وفرمان أو وگشتن از صورتي بصورتى وهر چه اراده كرده در باره تو وغرض اظهار تعجب است از اين كه حق تعالى بلند مرتبه ايست بغايت توانا وبا وجود آن آن همه حلم وبردبارى كند از عاصيان وگنهكاران بندگان خود ، وبنده با پستى مرتبه\r\n\r\n","description":"","footnote":"","page_name":" 301 ","page_number":309},
  {"content":"\r\n\r\nوضعف وناتوانى آن همه جرأت دارد بر نافرمانيهاى پروردگار خود ، وممكن است كه خطاب بخود باشد در وقتي كه فروتنى كند بدرگاه حق تعالى ، يا هربنده كه چنين باشد وتعجب از اين باشد كه با وجود فروتنى كردن چه دلير است بر معاصي ، وممكن است كه « تواضعت » بمعنى « بعدت » باشد ومعنى اين باشد كه : دورى تو آن ضعيفى ، تا آخر وغرض اين باشد كه خدا بلند است وچنان حليم وبردبار وتو دورى از أو باعتبار كمال پستى كه دارى وچنين دليرى بر معاصي أو .\r\n\r\n4538 تعنو الوجوه لعظمة اللّه وتجل القلوب من مخافته وتتهالك النّفوس على مراضيه .\r\nفروتنى ميكند وجوه از براي بزرگى خدا ، ومىترسد دلها از هيبت أو ، ومىافتد نفسها بر خشنوديهاى أو . غرض اظهار عظمت وبزرگوارى حق تعالى است ومراد به « وجوه » رويهاست ، يا مردم روشناس ، يا همه ذوات . و « مىافتد نفسها » يعنى مىاندازند خود را بر روى چيزى چند كه باعث خشنودى أو مىشود مانند كسى كه بسبب كمال حرص بر چيزى خود را بر روى آن اندازد ، وممكن است كه « تتهالك » بمعنى « خودكشى ميكنند وخود را بهلاكت مىاندازد » باشد يعنى كمال جدّ واجتهاد ميكنند بر سر أموري كه باعث خشنودى أو باشد وحاصل هر دو يكى است .\r\n\r\n4539 تنفّسوا قبل ضيق الخناق « 1 » وانقادوا قبل عنف السّياق .\r\nنفس بكشيد پيش از تنگى گلو گرفتن ، وأطاعت كنيد پيش از عنف جان كندن .\r\n« نفس كشيدن » كناية از كردن كارهائى است كه بايد كرد يعنى آنها را بكنيد پيش از اين كه مرگ گلوى شما را بگيرد ونتوانيد نفس كشيد ، وأطاعت خدا بكنيد پيش از جان‌كندن ، و « عنف » مقابل از هموارى است ونرمى است وچون هر جان‌كندنى بعنف\r\n\r\n\r\n","description":"","footnote":"\r\n( 1 ) شارح ( ره ) « خناق » را بضم خاء وكسر آن ضبط كرده وبر روى آن « معا » نوشته يعنى قرائت آن بهر دو وجه درست است ، در منتهى الإرب گفته : « خناق كغراب بيمارى عدم نفوذ نفس بسوى شش وقلب بسبب ورم در لوزتين وعضلات ، وخناق بالكسر والضم جاى خبه‌كردن ، يقال : أخذه بخناقه ، يعنى گرفت أو را بحلق وى ، وككتاب رسن كه بدان خبه كنند » .\r\n","page_name":" 302 ","page_number":310},
  {"content":"\r\n\r\nاست فرموده‌اند كه : پيش از عنف جان كندن ، ومراد پيش از جان كندن است يعنى أطاعت وفرمانبردارى خدا بكنيد پيش از اين كه مرگ در رسد ديگر كارى نتوانيد كرد ، وممكن است كه اين اشاره باشد باين كه أطاعت باعث هموارى جان كندن مىشود پس أطاعت كنيد پيش از اين كه مرگ در رسد ، وهرگاه أطاعت نكرده باشيد بايد بعنف جان دهيد .\r\n\r\n4540 تجنّبوا البخل والنّفاق فهما من اذمّ الاخلاق .\r\nدورى كنيد از بخيلى ونفاق يعنى موافق نبودن باطن با ظاهر پس آنها از نكوهيده ترين خويهاست .\r\n\r\n4541 تعلّموا القرآن فانّه ربيع القلوب واستشفوا بنوره فانّه شفاء الصّدور .\r\nبياموزيد قرآن را پس بدرستى كه آن بهار دلهاست ، وشفا بجوئيد بنور آن پس بدرستى كه آن شفاى سينه هاست ، « بودن آن بهار دلها » باعتبار اين است كه چنانكه بهار باعث نشو ونماى نباتات وشكفتگى وخرمى طبايع مىشود همچنان خواندن قرآن باعث شكفتگى وخرّمى دلها مىشود ، و « بودن آن شفاى سينه‌ها » ظاهرست ، چه تدبّر وتفكر در معاني آن باعث شفاى آنها مىشود از آنچه در آنها باشد از اخلاق ذميمه كه وارد شده باشد ذمّ آنها در آن ، وهمچنين از بسيارى از وسوسه‌هائى كه در آنها افتد ، وممكن است كه محض تلاوت قرآن سبب شفاى سينه ها گردد از آنچه مذكور شد هر چند كسى تأمّل در معاني آن نكند يا أصلا نفهمد واللّه تعالى يعلم .\r\n\r\n4542 تعرف حماقة الرّجل في ثلاث ، في كلامه فيما لا يعنيه ، وجوابه عمّالا يسئل عنه ، وتهّوره في الأمور .\r\nشناخته مىشود كم عقلي مرد در سه چيز ، در سخن‌گفتن أو در آنچه مهمّ نباشد أو را يعنى بكار أو نيايد ، وجواب گفتن أو از آنچه پرسيده نمىشود ازو ، ودليرىكردن أو در كارها يعنى جرأت كردن بر هر كارى بي تأمّل وتفكّر در آن .\r\n\r\n","description":"","footnote":"","page_name":" 303 ","page_number":311},
  {"content":"\r\n\r\n\r\n4543 تواضعوا لمن تتعلّموا منه العلم ولمن تعلّمونه ، ولا تكونوا من جبابرة العلماء فلا يقوم جهلكم بعلمكم .\r\nفروتنى كنيد از براي كسى كه بياموزيد ازو علم را ، واز براي كسى كه بياموزيد أو را ، ومباشيد از متكبران علماء ، پس بر نخيزد جهل شما بسبب علم شما . مراد اين است كه اگر از متكبران علما باشيد بر نخيزد يعنى زايل نگردد جهل شما بسبب علم شما يعنى علم شما باعث زوال جهل شما نشده باشد ، زيرا كه تكبر از جهل وناداني ناشى مىشود پس اگر جهل نداشته باشيد تكبر هم نخواهيد داشت ، وممكن است كه « يقوم » برفع خوانده شود ومعنى اين باشد كه : مباشيد از متكبران علما پس برابرى نمىكند جهل شما با علم شما ، يعنى معقول نيست كه جهل با علم معارضه كند وبرابرى كند وهرگاه شما از متكبران باشيد جهل شما با علم شما برابرى كرده خواهد بود وبسبب علم زايل نشده خواهد بود بدليل آنچه مذكور شد كه تكبر از جهل ناشى مىشود پس اگر جهل نباشد تكبر نخواهد بود ، وممكن است كه « يقوم » بنصب خوانده شود بهمين معنى يعنى نباشيد از متكبران پس برابرى نكند جهل شما با علم شما يعنى اگر نباشيد از متكبران برابرى نخواهد كرد واين خوب است ، بخلاف اين كه اگر از متكبران باشيد ، چه بنا بر آن جهل شما با علم شما برابرى كرده خواهد بود وبسبب آن زايل نشده خواهد بود واين معقول نيست .\r\n\r\n4544 تجنّبوا تضاغن القلوب وتشاحن الصّدور وتدابر النّفوس وتخاذل الأيدي تملكوا امركم .\r\nدورى كنيد از كينه داشتن دلها با يكديگر ، ودشمنى داشتن سينه ها با يكديگر ، وپشت گردانيدن نفسها از يكديگر ، ويارى نكردن دستها يكديگر را ، تا اين كه مالك شويد كار خود را . يعنى اگر ترك اين أمور بكنيد مالك كار خود باشيد واصلاح آن\r\n\r\n","description":"","footnote":"","page_name":" 304 ","page_number":312},
  {"content":"\r\n\r\nتوانيد كرد واگر چنين نكنيد هيچ يك بر وجهي كه بايد مالك كار خود نباشيد ومراد به « پشت گردانيدن نفسها از يكديگر » الفت نداشتن با هم ودوستىنكردن با يكديگرست .\r\n\r\n4545 تفكّر قبل آن تعزم وشاور قبل ان تقدم وتدبّر قبل ان تهجم .\r\nفكر كن پيش از اين كه عزم كنى ، ومشورت كن پيش از اين كه اقدام كنى ، وتدبر كن پيش از اين كه داخل شوى » مراد اين است كه هرگاه خواهى كه كارى بكنى پس بىتأمّل مكن آن را بلكه خود فكر بكن در آن پيش از اين كه عزم يعنى اراده جزم كردن آن بكنى پس اگر مصلحت در آن باشد عزم آن بكن واگر نه از سر آن در گذر ، وهمچنين مشورت بكن با جمعى كه اعتماد بر عقل ورأى ايشان باشد . و « تدبّر كن پيش از اين كه داخل شوى » تأكيد تفكرى است كه اوّل مذكور شد ، وممكن است كه مراد اين باشد كه بعد از تفكّر ومشورت باز پيش از اين كه داخل شوى بار ديگر تفكر كن در آن كه مبادا در آن تفكر ومشورت غلطى شده باشد ، وممكن است كه مراد بتفكر اوّل تفكر در أصل كار وخوبى وبدى آن باشد وبتدّبر ودوّم تدبّر در طريق كردن آن وكيفيت بعمل آوردن آن باشد .\r\n\r\n4546 تجرّع مضض الحلم فانّه راس الحكمة وثمرة العلم .\r\nجرعه دركش درد بردبارى را ، پس بدرستى كه آن سر حكمت وميوه دانش است .\r\n« جرعه » چنانكه مكرّر مذكور شد اندك آبى را گويند كه يك بار توان در كشيد وتشبيه شده فرو بردن درد وغصّه را كه در حلم وبردبارى در كار است بكشيدن جرعه از آب ، باعتبار اين كه آن چنانكه حرارت تشنگى را تسكين مىنمايد اين حرارت خشم وغضب را فرو مىنشاند ، يا اشاره بآسانى فرو بردن آن واين كه بيك نفس ميسر تواند شد مانند در كشيدن يك جرعه آب . « وحكمت » چنانكه مكرّر مذكور\r\n\r\n","description":"","footnote":"","page_name":" 305 ","page_number":313},
  {"content":"\r\n\r\nشد علم راست وكردار درست را گويند وظاهر اين است كه مراد در اينجا همين عمل باشد بقرينه ذكر علم بعد از آن .\r\n\r\n4547 تعلّم العلم فانّك ان كنت غنيّا زانك وان كنت فقيرا مانك .\r\nبياموز علم را پس بدرستى كه تو اگر بوده باشى توانگر زينت دهد ترا ، واگر بوده باشى درويش بر خود مىگيرد مؤنث ترا . « زينت دادن علم توانگر را » ظاهر است ، و « بر خود گرفتن آن اخراجات ومؤنات درويش را » باعتبار اين است كه مردم صاحب علم را كه درويش باشد رعايت ميكنند ونمىگذارند كه تنگى معاش بكشد ، وممكن است كه خاصيت علم اين باشد كه اگر صاحب آن درويش باشد اخراجات أو بي تعب وزحمت برسد هر چند راه معينى از براي آن نباشد .\r\n\r\n4548 توخّ الصّدق والأمانة ولا تكّذب من كذّبك ولا تخن من خانك .\r\nطلب كن راستگوئى وامين بودن را ، ودروغگو مشمر كسى را كه دروغگو شمرده باشد ترا ، وخيانت مكن با كسى كه خيانت كرده باشد ترا . مراد اين است كه هر چند كسى تكذيب تو كرده باشد تو تكذيب أو مكن ، أو بدى كرده تو مكن ، وهمچنين هر چند كسى با تو خيانت كرده باشد تو خيانت مكن أو را .\r\n\r\n4549 تعلّموا العلم وتعلّموا مع العلم السّكينة والحلم فانّ العلم خليل المؤمن والحلم وزيره .\r\nبياموزيد علم را ، وبياموزيد با علم آرام وحلم را ، پس بدرستى كه علم دوست مؤمن است ، وحلم وزير اوست . « دوست بودن علم با مؤمن » ظاهرست ، زيرا كه مىرساند أو را بسعادت ونيكبختى ، وچه دوستى زيادة بر اين باشد . . ! و « بودن حلم وزير أو »\r\n\r\n","description":"","footnote":"","page_name":" 306 ","page_number":314},
  {"content":"\r\n\r\nباعتبار اينست كه وزير كسى آنست كه أوزار وسنگينهاى اشغال أو را بر خود گيرد وكارگزارى أمور أو بكند ، وچون حلم وبردبارى كسى باعث اين مىشود كه مردم با أو دوست شوند وأعوان وأنصار أو گردند وكارگزارى أمور أو كنند ، پس گويا حلم وزير اوست كه كارگزارى أمور أو را آن ميكند .\r\nفرموده است آن حضرت عليه السلام در باره كسى كه مذّمت كرده أو را يعنى در مذّمت كسى كه مستحقّ مذمّت بوده يا در باره كسى كه أو مذّمت كرده بوده آن حضرت را عليه السلام :\r\n\r\n4550 تغلبه نفسه على ما يظنّ ولا يغلبها على ما يستيقن قد جعل هواه أميره واطاعه في سائر أموره .\r\nغلبه ميكند بر أو نفس أو بر آنچه گمان ميكند ، وغلبه نمىكند أو بر نفس خود بر آنچه يقين ميداند ، بتحقيق كه گردانيده خواهش خود را فرمانفرماى خود ، وفرمانبردارى كرده آنرا در همه كارهاى خود ، يعنى بمجرّد اين كه نفس أو چيزى را مثل امكان حصول خواهشى را گمان كند غلبه ميكند بر أو ومىدارد أو را بر سعى از براي آن وتعب وزحمت كشيدن در آن ، و « أو غلبه نمىكند بر نفس » باين كه بدارد آن را بر آنچه يقين ميداند آن را ، مثل أطاعت وفرمانبردارى حق تعالى كه بيقين ميداند خوبى آن را ونيكوئى عاقبت آن را و « غلبه نمىكند بر نفس » باين كه بدارد أو را بر آن . و « بتحقيق كه گردانيده » مذمت ديگرست ومحتاج بشرح نيست . و « سائر » كه بمعنى « همه » ترجمه شده بنا بر گفته بعضي از لغويين است كه باين معنى گفته اند ودر كلام علما نيز استعمال آن باين معنى شايع است نهايت بعضي از أهل لغت آن را غلط شمرده اند وگفته‌اند كه :\r\n« سائر » بمعنى باقي است مشتق از « سؤر » بمعنى بقيه ودر اين كلام معجز نظام نيز بآن معنى مىتواند بود باين كه مراد اين باشد كه : خود بسر « 1 » خود كارى كه كرده اين است\r\n\r\n\r\n","description":"","footnote":"\r\n( 1 ) كذا بخطه ( ره ) ودر نسخه ديگر « سير » ودر نسخه ثالث أصلا نيست .\r\n","page_name":" 307 ","page_number":315},
  {"content":"\r\n\r\nكه خواهش را فرمانفرماى خود كرده وديگر در باقي كارهاى خود أطاعت وفرمانبردارى آن كرده .\r\n\r\n4551 توقّوا البرد في اوّله ، وتلقّوه في آخره ، فانّه يفعل في الأبدان كما يفعل في الأغصان اوّله يحرق وآخره يورق .\r\nبپرهيزيد از سرما در اوّل آن ، وبر خوريد آن را در آخر آن ، پس بدرستى كه آن ميكند در بدنها چنانكه ميكند در شاخها ، اوّل آن مىسوزاند وآخر آن برگ مىروياند . وبعضي اين كلام را نسبت بحضرت رسالت پناهى صلّى اللّه عليه وآله داده‌اند چنانكه مولوى رومى در مثنوى گفته :\r\n گفت پيغمبر كه : ياران زينهار * تن مپوشانيد از باد بهار\r\nآنچه با شاخ درختان ميكند * با تن وجان شما آن ميكند \r\nوممكن است كه هر يك صلوات اللّه وسلامه عليهما آنرا فرموده باشند ، يا اين كه نسبت بحضرت رسالت پناهى صلّى اللّه عليه وآله باعتبار اين باشد كه همه احكام بايد كه بكلام أو منتهى شود ، ومحقق طوسي خواجة نصير الدين قدّس سره در كتاب شرح إشارات اين كلام را نقل كرده وحديث نشمرده .\r\nفرموده است آن حضرت عليه السلام در ذكر اسلام ووصف آن :\r\n\r\n4552 تبصرة لمن عزم وآية لمن توسّم وعبرة لمن اتّعظ ونجاة لمن صدّق .\r\nبينائيست از براي كسى كه عزم كند ، ونشانه ايست از براي كسى كه بفراست يابد ، وعبرتيست از براي كسى كه پند گيرد ، ورستگاريست از براي كسى كه تصديق كند . يعنى دين اسلام بينائى است از براي كسى كه عزم كند يعنى از روى جدّ قصد آن كند وپيروى آن نمايد ، يا عزم بينائى كند وآن را بجدّ خواهد . و « بودن آن بينائى » ظاهرست ، زيرا كه آدمي بآن بينا مىشود براه حق وآنچه حقّ است از معارف إلهية وأحوال مبدأ ومعاد . و « نشانه ايست از براي كسى كه بفراست يابد » يعنى\r\n\r\n","description":"","footnote":"","page_name":" 308 ","page_number":316},
  {"content":"\r\n\r\nأصل دين علامت ونشانه ايست مر كسى را كه چيزها را بفراست يابد از براي صدق آورنده آن ، زيرا كه هر كه را اندك فراستى باشد وتأمّل كند در احكام وقواعد وآدابى كه در هريك از أبواب شرع أقدس مقرّر شده با آن همه رعايت حكمتها ومصلحتها كه در آنها شده ميداند كه تمهيد آنها همه از جانب بشر نمىتواند بود وو عقول انساني را قوّت رسائى بآن نيست خصوصا كسى كه امّى باشد وهرگز تعلم وتعليمي نكرده باشد . و « عبرتي است از براي كسى كه پند گيرد » يعنى كسى را كه اندك دريافتى باشد وبسبب آنها از چيزها پند گيرد همين أصل دين اسلام از براي أو عبرتي است كه از أو استنباط مىتوان كرد حقيقت آن را وبطلان منكران آن را ، يا بهمان اعتبار كه مذكور شد در وجه آيت وعلامت بودن آن ، ويا باعتبار اين كه هر كه را اندك عقلي باشد ميداند كه اين دين اگر از جانب حق تعالى نمىبود ممكن نبود كه از مثل آن حضرت صلّى اللّه عليه وآله كسى كه نه لشكرى داشت ونه خزانه در ميانه جمعى كه كمال حميت وتعصب از براي دين وآئين خود داشتند ودر نهايت شجاعت ودلاورى بودند واقرباى آن حضرت هم همه با ايشان موافق بودند با وجود همه اينها چنان رواج يابد وقوى گردد وغلبه كند بر همه معاندان ومنكران وروز بروز رواج وقوّت آن در تزايد وترقى باشد ، وممكن است كه مراد از « علامت بودن وعبرت بودن آن » اين باشد كه در قواعد وقوانين مقرّره در آن آيات وعلاماتست بر أموري ديگر از حقايق ومعارف واحكام كه از آنها مستنبط تواند شد ، وهمچنين « در آنها عبرتي است از براي كسى كه پند گيرد » يعنى كسى كه پند گيرد تواند از آنها عبرت گيرد يعنى از آنها عبور كند وبحقايق ومعارف ديگر رسد كه از آنها استفاده نمايد چنانكه اين معنى بر متتبع آنها واضح ولايح مىشود . و « بودن آن رستگارى از براي كسى كه تصديق آن كند » ظاهرست ، چه هرگاه بمعجزات ظاهره باهره حقيت آن ظاهر شود ظاهرست كه رستگارى در تصديق بآن خواهد بود ، وممكن است كه « صدق » بتخفيف خوانده شود وترجمه اين باشد كه « رستگارى است از براي كسى كه راست باشد » يعنى براستى بگرود بآن وچنانكه بايد پيروى آن كند .\r\n\r\n","description":"","footnote":"","page_name":" 309 ","page_number":317},
  {"content":"\r\n\r\n\r\n4553 تحرّ رضى اللّه وتجنّب سخطه فانّه لا يد « 1 » لك بنقمته ولا غنى بك عن مغفرته ولا ملجأ لك منه الّا اليه .\r\nطلب كن خشنودى خدا را ، ودورى كن از خشم أو ، پس بدرستى كه نيست دستى مر ترا بانتقام أو ، ونيست بي نيازى ترا از آمرزش أو ، ونيست پناهى مر ترا از أو مگر بسوى أو . « نيست دستى مر ترا » يعنى دستى ندارى بر دفع انتقام أو وردّ آن اگر خواهد كه انتقام كشد از تو . و « نيست پناهى مر ترا از أو » يعنى پناهى وپناهگاهى كه نگاهدارد ترا از أو ومنع كند از تو ضرر أو را . « مگر بسوى أو » يعنى مگر اين كه باز پناه برى بسوى أو تا از انتقام أو خلاص يأبى .\r\n\r\n4554 توق سخط من لا ينجيك الّا طاعته ، ولا يرديك الّا معصيته ، ولا يسعك الّا رحمته ، والتجىء اليه وتوكّل عليه .\r\nبپرهيز از خشم كسى كه رستگار نمىگرداند ترا مگر فرمانبردارى أو ، وهلاك نمىگرداند ترا مگر نافرمانى أو ، وگنجايش ندارد ترا مگر آمرزش أو ، وپناه ببر بسوى أو ، وتوكل كن بر أو . و « گنجايش ندارد ترا مگر آمرزش أو » يعنى چيزى نيست كه وسعت وگنجايش اين داشته باشد كه گناهان تو بآن آمرزيده شود مگر رحمت وآمرزش أو .\r\n\r\n4555 تعزّ عن الشّىء إذا منعته بقلّة ما يصحبك إذا أوتيته .\r\nتسلى شو از چيزى هرگاه منع كرده شوى آن را بكمى همراه بودن آن ترا هرگاه بخشيده شوى آن را . يعنى هرگاه در دنيا منع كرده شوى از چيزى يعنى آن چيز بتو داده نشده باشد پر اندوهناك مباش از آن وخاطر خود را باين تسلى ده كه اگر داده مىشد آن بمن همراه نمىبود آن با من مگر اندك وقتي ، زيرا كه نهايت همراهى أو اين باشد كه تمام عمر همراه باشد چه بعد از آن خود شكى نيست كه بايد گذاشت ورفت وهمه عمر هم اندك است در جنب زمان پاينده بعد از آن چه نمايد . . ! وهرگاه\r\n\r\n\r\n","description":"","footnote":"\r\n( 1 ) در نهج البلاغة : « لا يدي » نقل شده است .\r\n","page_name":" 310 ","page_number":318},
  {"content":"\r\n\r\nچنين بودى كو در آن اندك وقت نيز با من نباشد وآن نيز مثل ساير أوقات باشد .\r\n\r\n4556 تنافسوا في الاخلاق الرّغيبة والأحلام العظيمة والاخطار الجليلة يعظم لكم الجزاء .\r\nرغبت كنيد در خويهاى پسنديده ، ودر بردباريهاى بزرگ ، ودر قصدها وانديشه‌هاى بلند كه در خاطر داشته باشيد بعمل آوردن آنها را تا اين كه بزرگ شود از براي شما پاداش . يعنى اگر اينها را بكنيد بزرگ شود از براي شما اجر وپاداش از جانب حق تعالى ، وممكن است كه مراد به « أخطار « 1 » جليله » قصدها وانديشه‌هاى بلند نباشد بلكه مراتب بلند باشد يعنى مراتب بلند در درگاه حق تعالى ومراد به « رغبت‌كردن در آنها » رغبت كردن در تحصيل آنها باشد باطاعت وفرمانبردارى حق تعالى .\r\n\r\n4557 تبادروا المكارم ، وسارعوا إلى تحمّل المغارم ، واسعوا في حاجة من هو نائم يحسن لكم في الدّارين الجزاء وتنالوا من اللّه عظيم الحباء .\r\nپيشى گيريد بمكارم يعنى افعال نيكو ، وشتاب كنيد بسوى برداشتن قرضها يعنى بر خود گرفتن قرضهاى مردم ، وبشتابيد در بر آوردن حاجت كسى كه أو در خواب باشد ، يعنى بىخبر باشد از آن وتلاش آن نكرده باشد نزد شما تا اين كه نيكو باشد از براي شما در هر دو سرا پاداش ، وبرسيد از جانب خدا بعطاى بزرگ .\r\n\r\n4558 تعصّبوا لخلال الحمد من الحفظ للجار والوفاء بالذّمام والطّاعة للبرّ والمعصية للكبر وتحلّوا بمكارم الخلال .\r\n\r\n\r\n","description":"","footnote":"\r\n( 1 ) « أخطار » جمع « خطر » است كه بمعنى امر بزرگ ومرتبه بلند مىآيد وبمعنى كار خطرناك مهلك نيز ، چنانكه تهامي در رائيه معروف خود هر دو معنى را در اين بيت جمع كرده :\r\n « الهون في ظل الهوينا كامن * وجلالة الاخطار في الاخطار » \r\nوشاعر فارسي نيز هر دو معنى « خطر » را در بيت زيرين نيكو آورده است :\r\n « از خطر خيزد خطر زيرا كه سود ده چهل * بر ندارد گر بترسد از خطر بازرگان » \r\n","page_name":" 311 ","page_number":319},
  {"content":"\r\n\r\nتعصب بكشيد از براي خصلتهاى حمد يعنى خصلتهاى ستوده يا خصلتهائى كه سبب حمد وستايش شود از نگاهدارى حرمت همسايه ، ووفا كردن بحق پيمان ، وفرمانبردارى مر نيكوئى را ، ونافرمانى مر تكبر را ، وآراسته شويد بخصلتهاى گرامى .\r\n\r\n4559 تبادروا إلى محامد الافعال وفضائل الخلال وتنافسوا في صدق الأقوال وبذل الأموال .\r\nپيشى گيريد بسوى كارهاى ستوده ، وخصلتهائى كه سبب افزونى است ، ورغبت كنيد در راستى گفتارها وعطا كردن مالها .\r\n\r\n4560 تقرّب إلى اللّه سبحانه بالسّجود والرّكوع ، والخضوع لعظمته والخشوع .\r\nنزديكى بجوى بسوى خداى سبحانه بسجده‌كردن وركوع‌كردن ، وپستىنمودن از براي بزرگى أو وفروتنى نمودن . ودر بعضي نسخه ها بجاى « الخشوع » : « الخنوع » است وآن هم بمعنى خضوع وخشوع است .\r\n\r\n4561 تادّم بالجوع وتادّب بالقنوع .\r\nنان خورش كن بگرسنگى ، وأدب فراگير براضى شدن بقسمت . يعنى گرسنگى را نان خورش خود كن يعنى هر وقت كه چيزى مىخورى آن قدر مخور كه سير شوى بلكه اين قدر بخور كه باز قدرى گرسنه باشى ، پس گويا آنچه را خورده با گرسنگى خورده وگرسنگى نان خورش آن شده ، وممكن است كه مراد اين باشد كه نان خورش فرا مگير غير گرسنگى بلكه خورش تو همين نانى باشد با گرسنگى بر وجهي كه مذكور شد ، وممكن است كه غرض اشاره باين نيز باشد كه گرسنگى كار نان خورش هم ميكند ، زيرا كه غرض از نان خورش لذيذشدن نان است بآميختگى بآن وكسى كه هر چه خورد با گرسنگى خورد اگر همه نان خشك خورد چندان لذيذ باشد از براي أو كه\r\n\r\n","description":"","footnote":"","page_name":" 312 ","page_number":320},
  {"content":"\r\n\r\nحاجت بنان خورش نباشد . و « أدب فراگير براضى شدن » يعنى آن را أدب خود كن كه بهترين آداب است چه هر كه راضى شد به آن چه خداى عزّ وجلّ از براي أو قسمت وتقدير كرده طلب زيادة بر آن نمىكند وبسبب آن بحرامى نمىافتد واز تعب وزحمت سعى فارغ مىشود واين سعادت ونيكبختى دنيا وآخرت است .\r\n\r\n4562 تداو من داء الفترة في قلبك بعزيمة ومن كرى الغفلة في ناظرك بيقظة .\r\nدوا كن در دستى را در دل خود بعزيمتى ، وپينكى « 1 » بيخبرى را در چشم خود ببيدارى يعنى هرگاه سستى در دل تو باشد در كردن كارهاى خير پس آن دردى است بايد علاج كرد آن را بعزيمتى يعنى بتحصيل نيت وقصد جزمى بر كردن آنها كه ديگر بهيچ وجه سستى در آن راه نيابد ، وهرگاه پينكى بيخبرى ديده بصيرت ترا فراگيرد آن هم دردى است كه دواى آن اين است كه خود را خوب بيدار گردانى وآن بيخبرى را بالكلية از خود زايل نمائى .\r\n\r\n4563 تمسّك بحبل القرآن وانتصحه وحلّل حلاله وحرّم حرامه واعمل بعزائمه واحكامه .\r\nدست بزن بريسمان قرآن ، وقبول كن نصيحت آن را ، وحلال گردان حلال آن را ، وحرام گردان حرام آن را ، وعمل كن بواجبيهاى آن وهمه احكام آن . چون « ريسمان » چيزى است كه دست مىزنند بآن ووسيله مىسازند آن را از براي بالارفتن يا پائين آمدن بجائى كه خواهند ومانند آن وشايع شده استعمال آن در هر چه وسيله چيزى بشود و « ريسمان قرآن » هم از آن قبيل است يعنى بوسيلة كه آن قرآن است . و « عمل كردن بواجبهاى آن » باين است كه آنها را البتة بجا آورد وترك نكند وبه « همه احكام » باين كه آنها را بر آن نحو داند وبآن نحو در باره آنها سلوك كند پس اگر\r\n\r\n\r\n","description":"","footnote":"\r\n( 1 ) در برهان قاطع گفته : « پينكى بر وزن زيركى غنودنى باشد سبك ، وآنرا بعربي « سنه » گويند » .\r\n","page_name":" 313 ","page_number":321},
  {"content":"\r\n\r\nحرمت چيزيست ترك كند آن را البتة واگر استحباب آنست بهتر داند كردن آن را ، واگر كراهت آنست بهتر داند نكردن آن را ، واگر حليت آنست مساوى داند كردن ونكردن آن را ، وهمچنين در احكام وضع مثل صحت وفساد وأمثال آنها .\r\n\r\n4564 تخيّر لنفسك من كلّ خلق أحسنه فانّ الخير عادة .\r\nبرگزين از براي نفس خود از هر خصلتى بهتر آن را ، پس بدرستى كه خير عادت است يعنى أفضل خير آنست كه آدمي عادت بآن كرده باشد ومداومت بآن كند نه چيزى كه گاهى كند وعادت بآن نكرده باشد واين وجه ترغيب فرمودن ببهتر از هر خصلتى است ، زيرا كه « خصلت » صفتي را گويند كه راسخ شده باشد در آدمي وملكه أو شده باشد وعادت كرده باشد بآن ، وحاصل كلام اين است كه تخصيص ترغيب بخصلت بهتر باعتبار اين است كه أفضل خير آن است كه عادت شده باشد وكردن آن خو وخصلت گشته باشد .\r\n\r\n4565 تجنّب من كلّ خلق اسوأه وجاهد نفسك على تجنّبه فانّ الشّرّ لجاجة .\r\nدورى گزين از هر خوئى بدتر آن را ، وجنگ كن با نفس خود بر سر دورىگزيدن از آن ، پس بدرستى كه شرّ لجاجت است . « لجاجت » چنانكه مكرّر مذكور شد بمعنى دشمنى كردن وايستادگى نمودن بر باطل است ، ومراد اين است كه : شرّ لجاجت دارد يعنى نفس بر سر آن خصومت ميكند يا ايستادگى ميكند پس تا كسى جهاد نكند با أو ، دورى از أو نمىتواند نمود .\r\n\r\n4566 تجاوز عن الزّلل وأقل العثرات ترفع لك الدّرجات .\r\nبگذر از لغزشها ودر گذر از بر ودر افتادنها تا اين كه بلند شود از براي تو پايه ها .\r\nيعنى اگر بگذرى از لغزشهاى مردم وبرو در افتادنهاى ايشان يعنى گناهان وتقصيراتى كه نسبت بتو كرده باشند ، « بلند مىشود از براي تو مرتبه‌ها » يعنى بسبب گذشتن از هر لغزشى مرتبه از براي تو بلند مىشود .\r\n\r\n","description":"","footnote":"","page_name":" 314 ","page_number":322},
  {"content":"\r\n\r\n\r\n4567 تغمّد الذّنوب بالغفران سيّما في ذوى المروءة والهيئات .\r\nبپوشان گناهان را يعنى گناهان مردم را بآمرزش خصوصا در صاحبان مروّت وسيرتها ، « مروءت » چنانكه مكرّر مذكور شد بمعنى مردى است يا آدميت . ومراد به « صاحبان سيرتها » جمعىاند كه ميان مردم آبرو وعزّتى داشته باشند واز خفت وذلت بيباك نباشند .\r\n\r\n4568 تعجيل البرّ زيادة في البرّ .\r\nشتاب‌كردن در نيكوئى زيادتى است در نيكوئى .\r\n\r\n4569 تأخير الشرّ إفادة خير .\r\nپس‌انداختن شرّ كسب‌كردن خيريست يا عطاكردن خيريست يعنى پس انداختن كسى شرّ كسى را كه خواهد بعمل آورد همين كسب خيريست از براي أو ، يا عطاكردن خيريست از أو هر چند بالكلية آن را رفع نكرده باشد ، وممكن است كه شامل پس انداختن اين كس نيز باشد شرّى را كه اراده داشته باشد ، زيرا كه آن پس انداختن از براي أو كسب خيريست يا عطاى خيريست « 1 » هر چند آخر آن شرّ را بعمل آورد .\r\n\r\n4570 تغافل يحمد امرك .\r\nتغافل كن تا ستوده شود كار تو ، مراد تغافل از گناهان وتقصيرات مردم است وخود را بىخبر وانمودن از آنها .\r\n\r\n4571 تحمّل يجلّ قدرك .\r\nتحمل كن تا بلند شود قدر تو . مراد تحمل بىادبيها ودرشتيهاى مردم است ،\r\n\r\n\r\n","description":"","footnote":"\r\n( 1 ) شارح ( ره ) در حاشية نسبت باين دو احتمال چنين گفته : « اين ترديد باعتبار اينست كه « افاده چيزى » بمعنى عطا كردن آن وكسب كردن آن هر دو آمده ، ودرين مقام هر دو مناسب است ، منه » .\r\n","page_name":" 315 ","page_number":323},
  {"content":"\r\n\r\nيا تحمل وبر خود گرفتن ديون مردم واخراجات ومؤنات ايشان .\r\n\r\n4572 تدارك في آخر عمرك ما اضعته في اوّله تسعد بمنقلبك .\r\nبازيافت وتلافى كن در آخر عمر خود آنچه را ضايع كرده باشى در اوّل آن تا نيكبخت گردانى بازگشت خود را ، يا نيكبخت گردى در بازگشت خود « 1 » .\r\n\r\n4573 تزكية الأشرار من أعظم الأوزار .\r\nپاكيزه وانمودن بدان از بزرگترين گناهان است ، زيرا كه دروغ في نفسه از گناهان بزرگ است واين دروغ متضمن ترك نهى از منكر نيز شده بلكه متضمن ترغيب بآن .\r\n\r\n4574 تفكّرك يفيدك الاستبصار ويكسبك الاعتبار .\r\nفكر كردن تو مىبخشد بتو بينائى را ، وكسب مىفرمايد ترا عبرت گرفتن .\r\n\r\n4575 تكبّرك في الولاية ذلّ في العزل .\r\nتكبر كردن تو در حكومت خواريى است در معزولى . يعنى سبب خوارى در معزولى مىشود ، زيرا كه نمىشود كه مردم بسبب تكبر كسى با أو بد نشوند ودر صدد تلافى نباشند وچون در وقت حكومت تلافى آن نمىتوانند كرد مىگذرانند وبعد از معزولى كه مىتوانند تلافى كرد تلافى ميكنند وأو را خفيف وخوار مىنمايند ، وقطع نظر از آن ظاهرست كه در وقت عزل خود تكبر نمىتواند كرد واگر بكند خفيف وخوار مىگردد پس ناچار بايد كه تغيير سلوك نمايد وظاهرست كه همين در نظر بصيرت خفت وخواريى است وغرض اين است كه حكام بايد كه رعايت اين بكنند ودر زمان حكومت تكبر نكنند تا از خوارى در معزولى أيمن باشند .\r\n\r\n4576 تكثّرك بمالا يبقى لك ولا تبقى له من أعظم الجهل .\r\n\r\n\r\n","description":"","footnote":"\r\n( 1 ) معنى أول « تسعد بمنقلبك » مبنى بر آنست كه باء براي تعديه باشد ودر معنى دوم باء براي ظرفيت ميباشد ومىتواند بود كه باء براي سببيت ووسيله بودن باشد يعنى بسبب ووسيله بازگشت خود .\r\n","page_name":" 316 ","page_number":324},
  {"content":"\r\n\r\nبسيار شمردن تو خود را به آن چه باقي نمىماند از براي تو ، وباقي نمىمانى تو از براي آن از بزرگترين ناداني است . يعنى بسيار شمردن خود بسبب قوم وقبيله وفرزندان وملازمان وأمثال آنها كه نه آنها باقي مىمانند از براي تو ، ونه تو باقي مىمانى از براي آنها ، از بزرگترين جهل است ، آدمي بايد كه عمل صالح أو كه باقي مىماند از براي أو بسيار باشد . وممكن است كه « بسيار شمردن » كناية باشد از مطلق نازش نمودن به آن چه نازش ميكنند مردم بآن از مال وجاه وغير آن . وممكن است كه « تكثر » بمعنى بسيار شمردن نباشد بلكه بمعنى بسيار شدن باشد وترجمه اين باشد كه : بسيار شدن تو به آن چه باقي نمىماند ، تا آخر ، ومراد به « بسيار شدن بآن » بسيار نمودن آن باشد وسعى كردن در تحصيل قدرى بسيار از آن . وممكن است كه « تكثرك » بثاى سه نقطه بالا چنانكه در نسخه واقع شده نباشد بلكه بباى يك نقطه زير باشد ومعنى اين باشد كه : تكبر نمودن تو به آن چه ، تا آخر . وبنا بر اين معنى ظاهرست .\r\n\r\n4577 تعجيل الياس أحد الظّفرين .\r\nتعجيل كردن نوميدى يكى از دو فيروزى است . مراد اين است كه هرگاه كسى حاجتي نزد كسى آورد اگر أو حاجت أو را بر نياورد پس در نوميدساختن أو تعجيل كند كه آن هم يك راحتى است از براي أو ، بسبب فارغ‌شدن از تعب وزحمت سعى وتردد وانتظار ، نه مانند أكثر أهل روزگار كه كسى كه حاجتي نزد ايشان ببرد با وجود اين كه أصلا اراده برآوردن آن ندارند وعده ميكنند باو وأو را اميدوار مىسازند ومدّتها در تعب وزحمت مىدارند .\r\n\r\n4578 توقّع الفرح احدى الرّاحتين .\r\nتوقع داشتن گشايش يكى از دو راحت است ، يعنى هرگاه كسى غم واندوه كسى را بسبب عسرت وپريشانى يا غير آن بالفعل گشايش نتواند داد امّا در وقت ديگر تواند گشايش داد واراده آن داشته باشد بهتر اين است كه أو را وعده كند واميدوار سازد ومتوقع گشايش گرداند ، زيرا كه آنهم يكى از دو راحت است وبهتر است\r\n\r\n","description":"","footnote":"","page_name":" 317 ","page_number":325},
  {"content":"\r\n\r\nاز اين كه مأيوس باشد از گشايش واميد آن هم نداشته باشد .\r\n\r\n4579 تعلّم علم من يعلم وعلم علمك من يجهل ، فإذا فعلت ذلك علّمك ما جهلت وانتفعت بما علمت .\r\nبياموز علم كسى را كه ميداند ، وتعليم كن علم خود را بكسى كه نمىداند ، پس هرگاه بكنى اين را تعليم ميكند أو ترا چيزى را كه ندانى تو ، وسودمند مىگردى به آن چه تو دانسته . مراد اين است كه از تعليم گرفتن از كسى چيزى را كه داند هر كه باشد شرم نبايد كرد وآن را نقص خود نبايد دانست هر چند أو پست مرتبه از تو باشد ، زيرا كه تعليم گرفتن از أو باعث اين مىشود كه چيزى را كه ندانى بتو بياموزد وتو دانا شوى بآن ، ودانائى كمالى است كه از براي تحصيل آن از أمثال آن أمور باك نبايد داشت ، وهمچنين در تعليم كردن آنچه دانى بمردم مضايقه نبايد كرد ، زيرا كه اين معنى از منافع عمده علم است وثواب واجر آن عظيم است . پس انتفاع كامل از علم اين است كه بعمل آيد « 1 » .\r\n\r\n4580 تتبّع العورات من أعظم السّوءات .\r\nاز پى رفتن عورتها از بزرگتر خصلتهاى بدست . « عورت » چيزى را گويند كه آدمي خواهد كه آن را بپوشد ومردم بر آن مطلع نشوند مثل عيبها وگناهان . ومراد اين است كه از پى رفتن عيوب وگناهان مردم وتفحص وتجسس كردن آنها از بزرگتر خصلتهاى بدست .\r\n\r\n4581 تتّبع العيوب من أقبح العيوب وشرّ السّيّئات .\r\nاز پى رفتن عيبها از زشت ترين عيبهاست وبدترين گناهان است ، اين بمنزله تأكيد فقره سابق است .\r\n\r\n\r\n","description":"","footnote":"\r\n( 1 ) مطابق اين مضمون است قول شاعر ، وگويا انورى سروده است :\r\n خواهى كه بهين دو جهان كار تو باشد * زين هر دو يكى كار كن از هر چه كنى بس\r\nيا فايده ده آنچه تو دانى دگرى را * يا فايده گير آنچه ندانى ز دگر كس \r\n","page_name":" 318 ","page_number":326},
  {"content":"\r\n\r\n\r\n4582 تواضع الشريف يدعو إلى كرامته .\r\nفروتنى كردن بلند مرتبه مىخواند بگرامى بودن أو ، يعنى سبب اين مىشود كه مردم أو را عزيز وگرامى دارند .\r\n\r\n4583 تكبّر الدّنىّ يدعو إلى اهانته .\r\nتكبر كردن پست‌مرتبه مىخواند به خوار كردن أو ، يعنى سبب اين مىشود كه مردم أو را خوار وذليل كنند ، زيرا كه تكبر از وكشيدن بر مردم بسيار دشوارترست از تكبر كشيدن از كسى كه بلند مرتبه باشد ، وچون پست مرتبه است رعايت أو نمىكنند پس همين كه تكبر كند خفيف وخوارش ميكنند .\r\n\r\n4584 تناس مساوى الاخوان تستدم ودّهم .\r\nفراموش بنما بديهاى برادران را تا دايم دارى دوستى ايشان را . مراد به « فراموش نمودن بديهاى ايشان » اين است كه چنان سلوك خوبى با ايشان بكند كه ايشان گمان كنند كه أو آنها را فراموش كرده واگر نه باين خوبى با ايشان سلوك نمىكرد ، وظاهرست كه هرگاه كسى چنين سلوك با دوستان كند دوستى ايشان پاينده ماند .\r\n\r\n4585 تجنّبوا المنى فانّها تذهب ببهجة نعم اللّه عندكم ، وتلزم استصغارها « 1 » لديكم وعلى قلّة الشّكر منكم .\r\nدورى كنيد از آرزوها پس بدرستى كه آنها مىبرند نيكوئى نعمتهاى خدا را نزد شما ، ولازم مىسازند كوچك شمردن آنها را نزد شما ، وبر كمي شكر از شما . مراد اين است كه آرزوها داشتن باعث اين مىشود كه نعمتهاى خدا كه نزد شما باشد نيكو ننمايد در نظر شما ، باعتبار اين كه توقع آن آرزوها داريد وبعمل نيامده ، وهمچنين باعتبار مذكور لازم مىسازد كه نعمتهاى أو را كه نزد شما باشد كوچك شماريد . و « بر كمي شكر » يعنى لازم مىسازد شما را ومىدارد بر كمي شكر از شما ، باعتبار كوچك شمردن\r\n\r\n\r\n","description":"","footnote":"\r\n( 1 ) شارح ( ره ) « استصغار » را بكسر راء ضبط كرده است وگويا سهو القلم باشد .\r\n","page_name":" 319 ","page_number":327},
  {"content":"\r\n\r\nآنها . ودور نيست كه عبارت چنين بوده باشد « وتبعث على قلة الشكر منكم » يعنى وبرمىانگيزاند بر كمي شكر از شما . ولفظ « تبعث » از قلم ناسخ افتاده باشد . ودر بسيارى از نسخه‌ها « تلزم » نيز نيست وظاهر اين است كه آن نيز از سهو بعضي ناسخين است ، وممكن است كه « بهجت » بمعنى نيكوئى نباشد بلكه بمعنى فرح وشادمانى باشد وترجمه اين باشد كه آنها مىبرند شادمانى نعمتهاى خدا را يعنى آن شادمانى را كه بايد بسبب آنها حاصل شود .\r\n\r\n","description":"","footnote":"","page_name":" 320 ","page_number":328},
  {"content":"\r\n\r\n\r\nحرف ثاء\r\n\r\n[ حرف « ثاء » بلفظ « ثمره » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السلام در حرف « ثاء » بلفظ « ثمره » كه بمعنى ميوه است . )\r\n\r\n","description":"","footnote":"","page_name":" 321 ","page_number":329},
  {"content":"\r\n\r\n( فرموده است آن حضرت عليه السلام : )\r\n\r\n4586 ثمرة العلم معرفة اللّه .\r\nميوه دانش شناختن خداست ، پس علمي كه در آن دخلى نداشته باشد چندان ثمره ندارد .\r\n\r\n4587 ثمرة الايمان الفوز عند اللّه .\r\nميوه ايمان فيروزى يافتن نزد خداست ، يعنى فيروزى يافتن بسعادت اخروى .\r\n\r\n4588 ثمرة الوعظ الانتباه .\r\nميوه پند گفتن بيدار شدن است ، پس كسى كه بيدار نشود از آن ، موعظه كردن أو وموعظه شنيدن أو لغو وبىفايده باشد .\r\n\r\n4589 ثمرة العقل الاستقامة .\r\nميوه عقل وخرد راست ايستادن است بر حق در هر باب ، وميل نكردن از آن ، پس هر كه با وجود عقل از حق ميل كند عقل أو را ثمره نباشد .\r\n\r\n4590 ثمرة الحزم السّلامة .\r\nميوه دور انديشى سلامتى است . يعنى فايده دور انديشى كردن در كارها وفكر وتأمّل در عاقبت آنها سلامتى عاقبت است ، زيرا كه هر كارى كه بعد از حزم ودورانديشى كرده شود غالب اين است كه مفسده بر آن مترتّب نشود واگر بشود هم مجرّد\r\n\r\n","description":"","footnote":"","page_name":" 322 ","page_number":330},
  {"content":"\r\n\r\nمفسده دنيوي باشد وامر آن سهل است وبا وجود بذل جهد در حزم ودور انديشى مفسده اخروى كه عمده است بر آن مترتّب نتواند شد .\r\n\r\n4591 ثمرة الخوف الامن .\r\nميوه ترس ايمنى است . يعنى ميوه ترس از خدا ايمنى است از عذاب وعقاب أو ، زيرا كه كسى را كه ترس از أو باشد كارى نمىكند كه مستحقّ عذاب أو گردد ، پس در روز حساب أيمن گردد هرچند در اين نشأه أيمن نباشد بسبب احتمال تقصير وگناه .\r\n\r\n4592 ثمرة المقتنيات الحزن .\r\nميوه أموال كسب كرده شده يا ذخيرة كرده شده اندوه است . يعنى اندوه از براي حفظ وحراست آنها در دنيا ، وحساب آنها در آخرت .\r\n\r\n4593 ثمرة العفة الصّيانة .\r\nميوه عفت يعنى بازايستادن از حرامها نگاهدارى است . يعنى حفظ ونگاهدارى خود از عذاب وعقاب .\r\n\r\n4594 ثمرة الدّين الأمانة .\r\nميوه ديندارى امانت است ، يعنى خيانت نكردن نه با خداى عزّ وجلّ ونه با خلق .\r\n\r\n4595 ثمرة الفكر السّلامة .\r\nميوه فكر سلامتى است ، يعنى ميوه فكر در هر كارى پيش از كردن آن سلامتى عاقبت آنست واين كه ضرر ومفسده بر آن مترتّب نشود .\r\n\r\n4596 ثمرة اللّجاج العطب .\r\nميوه لجاجت يعنى دشمنى كردن با مردم يا ايستادگى بر باطل هلاكت است يعنى هلاكت اخروى يا دنيوي يا هر دو .\r\n\r\n","description":"","footnote":"","page_name":" 323 ","page_number":331},
  {"content":"\r\n\r\n\r\n4597 ثمرة العجز فوت الطّلب .\r\nميوه عاجزى فوت‌شدن مطلب « 1 » است ظاهر اينست كه مراد بعاجزى خود را بعجز انداختن وكاهلي كردن در سعيهاست نه عجز واقعي ومراد مذمّت عجز بآن معنى است باين كه ثمره آن فوت مطالب اخروى ودنيويست .\r\n\r\n4598 ثمرة الحرص العناء .\r\nميوه حرص تعب كشيدنست . يعنى ثمره كه بر آن مترتّب مىشود تعبى است كه حريص مىكشد واگر نه چيزى از براي أو بسبب حرص زياد نمىشود بر آنچه تقدير شده از براي أو ، وبر تقديرى هم كه زياد شود چه كار أو مىآيد كسب آن وگذاشتن آن از براي ديگرى چنانكه شيوه حريص است .\r\n\r\n4599 ثمرة القناعة الغناء .\r\nميوه قناعت كردن توانگريست . زيرا كه كسى كه قناعت كند محتاج بديگرى نمىشود وتوانگرى از اين بالاتر نمىباشد ، وممكن است كه قناعت بالخاصيه سبب توانگرى ظاهري هم بشود .\r\n\r\n4600 ثمرة العلم العبادة .\r\nميوه علم عبادت است . وعلمي كه با عمل نباشد ثمره ندارد بلكه باعث زيان وخسران است چنانكه مكرّر مذكور شد .\r\n\r\n4601 ثمرة اليقين الزّهادة .\r\nميوه يقين يعنى يقين بأحوال مبدء ومعاد زهادت است يعنى بىرغبتى در دنيا ، زيرا كه كسى را كه يقين به آنها باشد ميداند كه دنيا فانى است وآخرت پاينده وباقي ، وآخرت در گرو عمل است بخلاف دنيا ، وحق تعالى روزى بقدر ضروري را البتة مىرساند\r\n\r\n\r\n","description":"","footnote":"\r\n( 1 ) كذا بخطه ( ره ) صريحا ، پس « طلب » واقع در متن را بمعنى « مطلب » گرفته است .\r\n","page_name":" 324 ","page_number":332},
  {"content":"\r\n\r\nوزيادة بر آن چندان در كار نيست بلكه حرص بر آن مانع از سعى از براي آخرت مىشود وبا وجود اين مراتب ظاهرست كه رغبت أو در دنيا كم مىگردد .\r\n\r\n4602 ثمرة العقل لزوم الحقّ .\r\nميوه عقل وخرد لازم بودن با حق است وجدا نشدن از آن ، زيرا كه عاقل ميداند كه لازم بودن با حق در هر باب سبب سعادت ونيكبختى أو مىگردد وميل از آن وعدول بباطل سبب شقاوت وبدبختى ، پس اگر عاقل عمل بمقتضاى عقل خود كند وخود را بسعادت رساند عقل أو را ثمره باشد ، واگر عمل نكند وبدبخت گردد ثمره بر عقل أو مترتّب نگردد .\r\n\r\n4603 ثمرة الأدب حسن الخلق .\r\nميوه أدب آموختن نيكوئى خو وخصلت است ، يعنى اين است كه آدمي خوى وخصلت خود را نيكو كند ، پس هر كه چنان نكند ثمره بر أدب آموختن أو مترتّب نگردد .\r\n\r\n4604 ثمرة التّفريط ملامة .\r\nميوه تقصير كردن سرزنشى است يعنى تقصير كردن در أمور اخروى ، وهمچنين آنچه ضرور باشد از أمور دنيوي . ومراد بسرزنش سرزنش خدا وخلق هر دو است .\r\n\r\n4605 ثمرة الفوت ندامة .\r\nميوه فوت پشيمانى است . مراد فوت كردن هر مطلب ضروري است از مطالب آخرت ودنيا ، وغرض اينست كه كاهلىكردن در آنها وسعى نكردن تا اين كه فوت شود ثمره بغير ندامت وپشيمانى ندارد .\r\n\r\n4606 ثمرة العجب البغضاء .\r\nميوه خود بيني شدّت دشمنى است . يعنى دشمنى حق تعالى يا صاحب آن ، ودشمنى خلق نيز .\r\n\r\n4607 ثمرة المراء الشّحناء .\r\n\r\n","description":"","footnote":"","page_name":" 325 ","page_number":333},
  {"content":"\r\n\r\nميوه جدل كردن دشمنى است . يعنى دشمنى مردم با صاحب آن بلكه دشمنى حقّ تعالى نيز .\r\n\r\n4608 ثمرة الرّضا الغناء « 1 » .\r\nميوه رضا يعنى رضا بقسمت وتقدير حق تعالى توانگريست ، زيرا كه كسى كه راضى وخشنود شد بقسمت خود ديگر طلب نكند واين توانگرى حقيقي است ، وممكن است كه بالخاصيه سبب توانگرى ظاهري نيز گردد .\r\n\r\n4609 ثمرة الطّمع الشّقاء « 2 » .\r\nميوه طمع بدبختى است ، زيرا كه صاحب آن در دنيا هميشه در تعب وزحمت وخفت وذلت باشد وباعث زيان وخسران آخرت نيز گردد واين بدبختى در دنيا وآخرت است .\r\n\r\n4610 ثمرة الطّاعة الجنّة .\r\nميوه طاعت يعنى فرمانبردارى حق تعالى بهشت است .\r\n\r\n4611 ثمرة الوله بالدّنيا عظيم المحنة .\r\nميوه شيفتگى بدنيا سخت بزرگست ، زيرا كه در دنيا صاحب خود را هميشه در تعب وزحمت سعى وطلب دارد ودر آخرت در محنت عذاب وعقاب .\r\n\r\n4612 ثمرة الحياء العفّة .\r\nميوه شرم عفت است ، يعنى باز ايستادن از حرامها ، زيرا كه كسى كه از خدا شرم داشته باشد مخالفت أو نمىكند بلكه شرم از خلق نيز باعث ترك بسيارى از محرّمات مىشود .\r\n\r\n\r\n","description":"","footnote":"\r\n( 1 ) در منتهى الإرب گفته : « غنى بالكسر توانگرى خلاف فقر ، ومرد را زن‌دادن وزن را شوى ، غناء بالفتح ممدودا مثله ، ونيز غناء كسماء فايده وسود وكفايت ، يقال :\r\nأغنى عنه غناء فلان يعنى نائب كافى أو شد وبىنياز كرد از آن » .\r\n( 2 ) در منتهى الإرب گفته : « الشقا بالفتح والقصر والشقاء بالمد أيضا الشدة والعسر ونقيض السعادة »\r\n","page_name":" 326 ","page_number":334},
  {"content":"\r\n\r\n\r\n4613 ثمرة التّواضع المحبّة .\r\nميوه فروتنى كردن دوستى است ، يعنى دوستى خداى عزّ وجلّ مر صاحب آن را وهمچنين دوستى خلق .\r\n\r\n4614 ثمرة الكبر المسبّة .\r\nميوه تكبر دشنام است ، يعنى دشنام دادن مردم وصاحب آن را در حضور يا غيبت .\r\n\r\n4615 ثمرة العجلة العثار .\r\nميوه تعجيل كردن در كارها يعنى كردن آنها بي تأمّل وتفكر لغزش است ، يعنى اينست كه بسيار سبب لغزش وافتادن در مهالك ومفاسد مىشود .\r\n\r\n4616 ثمرة العقل صحبة الأخيار .\r\nميوه عقل وخرد صحبت داشتن با نيكان است ، يعنى در دنيا صاحب خود را بر اين مىدارد كه با نيكان صحبت دارد تا از ايشان كسب نيكى كند واز سرايت بدى ايشان أيمن باشد ، وهمچنين بر أطاعت وفرمانبردارى حق تعالى مىدارد تا در آخرت با نيكان محشور شود وصحبت دارد .\r\n\r\n4617 ثمرة التجربة حسن الاختيار .\r\nميوه آزمايش كردن نيكوئى اختيار است ، يعنى فايده آزمايش كردن خوب وبد هر كس ونفع وزيان هر كار اين است كه در هر باب خوب ونافع را اختيار كند واز بد ومضرّ اجتناب نمايد ، واگر نه بر مجرّد دانستن آنها ثمره مترتّب نمىشود .\r\n\r\n4618 ثمرة الزّهد الرّاحة .\r\nميوه زهد يعنى بي رغبتي در دنيا يا ترك آن راحت است يعنى در دنيا وآخرت .\r\n\r\n4619 ثمرة الشّك الحيرة .\r\n\r\n","description":"","footnote":"","page_name":" 327 ","page_number":335},
  {"content":"\r\n\r\nميوه شكّ حيرانى است . « شكّ » در چيزى چنانكه مكرّر مذكور شد اين است كه آدمي متردّد باشد ميانه دو طرف آن وهر دو مساوى باشد در نظر أو ، وظاهرست كه اين معنى باعث حيرانى مىشود پس كسى كه خواهد كه در كارى حيرانى نكشد بايد كه سعى كند كه خود را در آن از شكّ در آرد وبيقين رساند يا ظنّ لااقلّ .\r\n\r\n4620 ثمرة الشّجاعة الغيرة .\r\nميوه شجاعت غيرتست ، يعنى ننگ داشتن از چيزى چند كه لايق آدمي يا أهل أو يا دوستان أو نباشد ودفع كردن آنها ، پس كسى را كه آن ننگ نباشد شجاعت أو را ثمره نباشد .\r\n\r\n4621 ثمرة الكرم صلة الرّحم .\r\nميوه كرم يعنى جود وسخاوت يا گرامى وبلند مرتبه بودن صله رحم است ، يعنى پيوند با ايشان واحسان نمودن بايشان . ومراد اينست كه ثمره عمده آن اينست واگر نه ثمرات ديگر بسيار دارد .\r\n\r\n4622 ثمرة الشّكر زيادة النّعم .\r\nميوه شكر زيادتى نعمتهاست ، چنانكه حق تعالى فرموده كه اگر شكر كنيد هرآينه زياد ميكنم نعمت را از براي شما .\r\n\r\n4623 ثمرة طول الحياة السّقم والهرم .\r\nميوه درازى زندگانى بيمارى وپيريست ، غرض اينست كه غايت طول عمر دنيا كه آن همه مردم خواهش آن ميكنند اينست ، پس آدمي بايد كه خواهش حيات اخروى داشته باشد وسعى كند از براي آن كه جاويدست وبيمارى وپيرى را در عقب ندارد .\r\n\r\n4624 ثمرة العلم العمل به .\r\n\r\n","description":"","footnote":"","page_name":" 328 ","page_number":336},
  {"content":"\r\n\r\nميوه علم عمل كردن به آنست چنانكه مكرّر مذكور شد .\r\n\r\n4625 ثمرة العمل الاجر عليه .\r\nميوه عمل مزد بر آنست كه حق تعالى مىدهد\r\n\r\n4626 ثمرة العقل العمل للنّجاة .\r\nميوه عقل وخرد عمل كردنست از براي رستگارى .\r\n\r\n4627 ثمرة العلم العمل للحياة .\r\nميوه علم عملست از براي زندگانى . يعنى از براي زندگانى جاويد وراحت وآسايش در آن .\r\n\r\n4628 ثمرة الانس باللّه الاستيحاش من النّاس .\r\nميوه انس وآرام گرفتن بخدا وحشت ورم‌كردن از مردمست ، مراد به « انس گرفتن بخدا » بسيارى ذكر وياد خدا كردنست ، ومراد اينست كه : ثمرهء آن اينست كه آدمي بسبب آن وحشت ورم ميكند از مردم ومأيوس مىشود از ايشان وبالكلية متوسل مىشود بحق تعالى ، واين سبب سعادت ونيكبختى دنيوي واخروى مىگردد .\r\n\r\n4629 ثمرة العقل مداراة النّاس .\r\nميوه عقل وخرد مداراكردن با مردمست تا اين كه از ضرر ايشان أيمن باشد .\r\n\r\n4630 ثمرة الشّره التّهجّم على العيوب .\r\nميوه حرص زياد ناگاه داخل شدن بر عيبهاست ، زيرا كه حرص زياد مىدارد آدمي را بر ارتكاب محرّمات كه عمده عيبهاست بر أموري چند كه باعث خفت وذّلت أو باشد از اخلاق واعمال .\r\n\r\n","description":"","footnote":"","page_name":" 329 ","page_number":337},
  {"content":"\r\n\r\n\r\n4631 ثمرة الذّكر استنارة القلوب .\r\nميوه ذكر وياد خدا روشن شدن دلهاست .\r\n\r\n4632 ثمرة الحسد شقاء الدّنيا والآخرة .\r\nميوه حسد ورشك بدبختى دنيا وآخرتست . « حسد » چنانكه مكرّر مذكور شد اينست كه آدمي نعمتي را كه بر كسى ببيند غمگين شود از آن وآرزوى آن كند كه آن زايل شود از أو ، خواه از براي خود خواهد وخواه نخواهد . و « بودن ثمره آن بدبختى دنيا وآخرت » ظاهرست ، زيرا كه صاحب آن در دنيا هميشه در ألم حزن واندوه است زيرا كه كم اتفاق مى افتد كه نعمتي بر كسى نبيند وبسبب آن محزون وغمگين نگردد ، و « بدبختى اخروى أو » نيز ظاهرست ، زيرا كه آن از صفاتيست كه ذمّ آن در شرع أقدس بسيار شده .\r\n\r\n4633 ثمرة الاخوّة حفظ الغيب واهداء العيب .\r\nميوه برادرى حفظ غيبست وهديه دادن عيب يعنى . اينست كه هر يك در غايبانه ديگرى جانب أو را نگاهدارند بذكر وياد أو بخوبى ، وزجر ومنع كسى كه أو را ببدى ياد كند ودعا واستغفار ومانند اينها از لوازم برادرى . ومراد به « هديه آوردن عيب » اينست كه عيب هم را بيكديگر بگويند تا از خود زايل كنند واين را بمنزله تحفه وهديه دانند كه برادران از براي يكديگر مىبرند چه تحفه وهديه به از اين نمىباشد كه عيبى از كسى زايل شود ومراد به « برادرى » دوستى است يا مطلق برادرى كه همه مؤمنان با يكديگر دارند بسبب ايمان كه در حقيقت آن هم دوستى را لازم دارد .\r\n\r\n4634 ثمرة القناعة الاجمال في المكتسب والعزوف عن الطّلب .\r\nميوه قناعت اعتدال در كسبست وعزوف از طلب ، مراد اينست كه قناعت اينست كه كسى ميانه روى كند يا اين كه هرگاه نباشد زيادة از قدر ضروري نخواهد ، وثمره\r\n\r\n","description":"","footnote":"","page_name":" 330 ","page_number":338},
  {"content":"\r\n\r\nاين آن نيست كه كسى در أصل كسب نكند ، زيرا كه از كسب قدر ضروري هرگاه نباشد چاره نيست بلكه اين كه افراط در كسب نكند واز براي زيادة از قدر ضروري يا قدر ميانه روى كسب نكند . و « عزوف » بمعنى ناخوش داشتن چيزى وبرگشتن از آن وترك آنست ، ومراد بطلب طلب از مردم است نه سعى وكسب ومراد اينست كه : ثمره قناعت اينست كه كسى اعتدال در كسب كند وطلب از مردم را ناخوش دارد وترك نمايد .\r\n\r\n4635 ثمرة الدّين قوّة اليقين .\r\nميوه ديندارى قوّت يقين است ، يعنى يقين بأحوال مبدأ ومعاد . پوشيده نيست كه ظاهر اينست كه ديندارى ميوه يقين يا قوّت آن باشد نه اين كه يقين يا قوّت آن ميوه ديندارى باشد ، وممكن است كه گفته شود كه : اگر چه ديندارى ثمره يقينست وبسبب يقين حاصل مىشود امّا قوّت يقين ثمره ديندارى مىتواند بود باين كه تصلب كسى در دين سبب اين شود در واقع كه يقين أو قوى گردد ، واستبعادى در آن نيست .\r\n\r\n4636 ثمرة الورع صلاح النّفس والدّين .\r\nميوه پرهيزگارى صلاح نفس ودين است ، يعنى اينست كه حال نفس صاحب آن مستقيم وشايسته باشد وبهلاكت نيفتد ودين أو درست باشد وفاسد نشود .\r\n\r\n4637 ثمرة العفّة القناعة .\r\nميوه عفت يعنى پرهيزگارى وباز ايستادن از محرّمات قناعت است . مخفى نيست كه ظاهر اينست كه عفت ثمره قناعت باشد نه اين كه قناعت ثمره عفت باشد ، زيرا كه عفت امريست كه في نفسه فايده مىتواند بود بخلاف قناعت كه في نفسه فايده نيست تا ملاحظه فايده از براي آن نشود ، وممكن است جواب باين كه عفت را اگر چه فايده قناعت مىتوان شمرد نهايت قناعت را نيز بعد از ملاحظه فوايدى كه دارد مثل عزيز شدن نزد خدا وخلق ومأيوس شدن از خلق وفارغ شدن از تعب وزحمت\r\n\r\n","description":"","footnote":"","page_name":" 331 ","page_number":339},
  {"content":"\r\n\r\nسعى وطلب وأمثال آنها فايده عفت مىتوان شمرد واز براي فايده شمردن آن لازم نيست كه آن في نفسه فايده باشد وكافى نباشد ترتّب فايده بر آن بلكه مىتوان گفت كه : عفت نيز في نفسه فايده نيست بلكه فايده بودن آن باعتبار اينست كه سبب رضا وخشنودى حق تعالى مىشود وآنچه بر آن مترتّب مىگردد ، پس چون هر يك از عفت وقناعت سبب يكديگر مىتواند شد وهر يك فايده شمرده مىتواند شد هر چند باعتبار فايده باشد كه بر آن مترتّب مىشود پس هر يك را فايده ديگرى مىتوان شمرد ، وممكن است كه در فايده شمردن قناعت از براي عفت اشاره باشد ببزرگى مرتبه قناعت واين كه آن هر چند باعتبار لوازم آن باشد بمرتبه ايست كه آن را ثمره عفت مىتوان گرفت واللّه تعالى يعلم .\r\n\r\n4638 ثمرة التّورع النّزاهة .\r\nميوه پرهيزگارى پاكيزگى است يعنى پاكيزگى از گناهان وگرانيهاى وزر ووبال آنها .\r\n\r\n4639 ثمرة الطّمع ذلّ الدّنيا والآخرة .\r\nميوه طمع خوارى دنيا وبدبختى آخرتست .\r\n\r\n4640 ثمرة الكذب المهانة في الدّنيا والعذاب في الآخرة .\r\nميوه دروغگوئى خوارى در دنياست وعذاب در آخرت .\r\n\r\n4641 ثمرة الأمل فساد العمل .\r\nميوه اميد فاسد شدن عمل است ، زيرا كه كسى را كه اميد وآرزوئى باشد مشغول مىشود بسعى از براي آن وباز مىماند از عمل از براي آخرت بر وجهي كه بايد .\r\n\r\n4642 ثمرة العلم اخلاص العمل .\r\nميوه علم خالص گردانيدن عمل است ، يعنى از براي حق تعالى وآميخته نساختن آن بغرضى ديگر كه منافى آن باشد چنانكه مكرّر مذكور شد .\r\n\r\n","description":"","footnote":"","page_name":" 332 ","page_number":340},
  {"content":"\r\n\r\n\r\n4643 ثمرة العقل الصّدق .\r\nميوه عقل وخرد صدق است ، يعنى راستگوئى يا راستى در هر باب .\r\n\r\n4644 ثمرة الحلم الرّفق .\r\nميوه بردبارى همواريست ، يعنى هموارى كردن با مردم ودرشتى نكردن در وقت خشم وغضب .\r\n\r\n4645 ثمرة الحكمة الفوز .\r\nميوه حكمت فيروزى يافتن است ، يعنى بسعادت اخروى ودنيوي . و « حكمت » چنانكه مكرّر مذكور شد علم با عملست .\r\n\r\n4646 ثمرة القناعة العزّ .\r\nميوه قناعت عزّت است ، يعنى عزّت نزد خداى عزّ وجلّ وخلق .\r\n\r\n4647 ثمرة الرّغبة التّعب .\r\nميوه خواهش تعب است ، يعنى زحمت وتعبى كه در طلب آن بايد كشيد .\r\n\r\n4648 ثمرة الحرص النّصب .\r\nميوه حرص درد وبلاست ، يعنى دردها وبلاها كه بسبب آن به آنها گرفتار مىشود باعتبار سعى وطلب زياد وانداختن خود در مهالك .\r\n\r\n4649 ثمرة العمل الصّالح كأصله .\r\nميوه عمل صالح مانند أصل آنست ، يعنى شايسته ونيكوست مانند أصل آن .\r\n\r\n4650 ثمرة العمل السّىّء كأصله .\r\nميوه عمل بد مانند أصل آنست ، يعنى زشت وبدست مانند أصل آن .\r\n\r\n4651 ثمرة المعرفة العزوف عن دار الفناء .\r\n\r\n","description":"","footnote":"","page_name":" 333 ","page_number":341},
  {"content":"\r\n\r\nميوه معرفت يعنى شناخت أحوال مبدأ ومعاد ميل كردن از سراى فنا وناخوش داشتن آنست .\r\n\r\n4652 ثمرة الايمان الرّغبة في دار البقاء .\r\nميوه ايمان رغبت در سراى بقاست كه آخرت باشد .\r\n\r\n4653 ثمرة الحكمة التّنزّه عن الدّنيا والوله بجنّة المأوى .\r\nميوه حكمت پاكيزگى جستن از دنياست وشيفتگى بجنة المأوى . ومراد به « حكمت » علم راست وكردار درست است ، وگاهى بر مجرّد علم اطلاق مىشود وظاهر اينست كه اينجا از آن قبيل باشد چنانكه وجه آن باندك تأمّلى ظاهر مىشود و « جنت » بمعنى باغ است و « مأوى » بمعنى منزل وجايگاه ، و « جنة المأوى » نام بهشت است ، يا نام بهشت خاصي چنانكه قبل از اين مذكور شد .\r\n\r\n4654 ثمرة العقل مقت الدّنيا وقمع الهوى .\r\nميوه عقل وخرد دشمنى دنياست ، وقمع خواهش ، يعنى كوبيدن آن ، يا غلبه كردن بر آن ، يا خوار كردن آن .\r\n\r\n4655 ثمرة المجاهدة قهر النّفس .\r\nميوه مجاهده با نفس وجنگ با آن مغلوب ساختن نفس است وأو را بفرمان خود در آوردن .\r\n\r\n4656 ثمرة المحاسبة صلاح النّفس .\r\nميوه محاسبه يعنى بحساب خود رسيدن صلاح نفس است يعنى اينست كه اصلاح حال نفس شود ونگذارند كه بسبب معاصي فاسد وتباه شود .\r\n\r\n4657 ثمرة التّوبة استدراك فوارط النّفس .\r\nميوه توبه بازيافت كردن تقصيرات نفس است ، يعنى تلافى وتدارك آنها .\r\n\r\n","description":"","footnote":"","page_name":" 334 ","page_number":342},
  {"content":"\r\n\r\n\r\n[ حرف ثاء بلفظ « ثلاث » يا « ثلاثة » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السلام بلفظ « ثلاث » يا « ثلاثة » وهر دو بمعنى سه تاست ، وهرگاه موصوف آنها مؤنّث باشد مثل سه خصلت « ثلاث » بي تا گويند ، وهرگاه مذكّر باشد مثل سه مرد يا سه چيز كه تأنيثى نداشته باشند « ثلاثة » با تا مىگويند . ) از آن جمله فرموده آن حضرت عليه السلام :\r\n\r\n4658 ثلاث من كنّ فيه كمل ايمانه ، العقل ، والحلم ، والعلم .\r\nسه صفت است كه هر كه بوده باشد آنها در أو ، كامل باشد ايمان أو ، عقل ، وبردبارى ، وعلم .\r\n\r\n4659 ثلاث ليس عليهنّ مستزاد ، حسن الأدب ، ومجانبة الرّيب ، والكفّ عن المحارم .\r\nسه صفت است كه نيست بر آنها طلب زيادتى ، نيكوئى أدب ، ودورى گزيدن از تهمت ، وباز ايستادن از حرامها . مراد به « دورى گزيدن از تهمت » اينست كه كارى نكند كه خود را در معرض تهمت در آورد .\r\n\r\n4660 ثلاث فيهنّ المروءة ، غضّ الطّرف ، وغضّ الصّوت ، ومشى القصد .\r\n\r\n","description":"","footnote":"","page_name":" 335 ","page_number":343},
  {"content":"\r\n\r\nسه صفت است كه در آنهاست مروّت يعنى مردى يا آدميت ، پائين كردن چشم ، وپست‌كردن آواز ، ورفتن ميانه . « پائين كردن چشم » نشان شرم وحياست وباعث اين نيز مىشود كه نظر بحرامى نيفتد ، ومراد به « پست كردن آواز » اينست كه زيادة از متعارف بلند نباشد ، چه آوازى كه زياد بلند باشد موحش است ونشان بي شرمى وبي حيائى است . ومراد به « رفتن ميانه » نيز اينست كه پرآهسته نباشد كه نشان تكبرست ونه پر تند كه علامت سبكى است واين دو خصلت آخر از جمله وصاياي حضرت لقمان حكيم است كه بپسر خود كرده ودر قرآن مجيد نقل شده .\r\n\r\n4661 ثلاث فيهنّ النجاة ، لزوم الحقّ ، وتجنّب الباطل ، وركوب الجدّ .\r\nسه خصلت است كه در آنهاست رستگارى ، لازم بودن حقّ ، ودورىگزيدن از باطل ، وسوار شدن جدّ . مراد به « لازم بودن حقّ » اينست كه هميشه همراه آن باشد واز آن جدا نشود وبطرف نا حقّ ميل نكند ، ومراد به « دورىگزيدن از باطل » اينست كه مرتكب أموري چند نشود كه لغو باشد وثمره كه بكار أو آيد نداشته باشد مثل أكثر اشغال دنيوي . ومراد به « سواري جدّ » اينست كه در طاعات وعبادات وآنچه بايد كه بكند جدّ وجهد تمام كند كه گويا بر جدّ سوارست .\r\n\r\n4662 ثلاث لا يستودعن سرّا « 1 » ، المرأة ، والنّمّام ، والأحمق .\r\nسه تااند كه سپرده نمىشود بايشان سرّى يعنى نبايد كه سپرده شود بايشان سرّى ، زن ، وسخن‌چين ، وأحمق يعنى كم عقل ، زيرا كه زن وأحمق بسبب نقصان عقلي كه دارند اعتمادي بر نگاهداشتن ايشان نيست وباندك سببي فاش ميكنند ، وسخن‌چين خود ظاهرست كه سرّ نگاهدار نيست .\r\n\r\n\r\n","description":"","footnote":"\r\n( 1 ) در نسخه أصل ونسخ موجودة ديگر از شرح « سرّ » برفع ضبط شده وگويا سهو القلم بوده است زيرا از « استودعه سرّا » و « استودعه مالا » است كه متعدّى بدو مفعول ميباشد وچون فعل مجهول است يكى نائب فاعل است ودومى كه « سرّا » باشد بر حال نصب خود باقي است .\r\n","page_name":" 336 ","page_number":344},
  {"content":"\r\n\r\n\r\n4663 ثلاث لا يهنا لصاحبهنّ عيش ، الحقد والحسد وسوء الخلق .\r\nسه خصلت است كه گوارا نمىشود از براي صاحب آنها زندگانى ، كينه وحسد وبدى خوى . زيرا كه كينه ور كمست كه كينه كسى را نداشته باشد ودر فكر انتقام وسعى از براي آن نباشد وهرگاه ميسر نشود اندوهناك وغمگين نگردد ، وحسود كمست كه نعمتي بر كسى نبيند واز آتش رشك آن نسوزد ونگدازد ، وبد خو هر لحظه باندك سببي از جا برآيد وبا مردم درشتى كند ومهموم ومغموم گردد .\r\n\r\n4664 ثلاث يمتحن بها عقول الرّجال ، هنّ المال والولاية والمصيبة .\r\nسه چيز است كه آزمايش كرده مىشود به آنها عقلهاى مردان ، وآنها مال است وحكومت ومصيبت . چه بسيارست كه كسى عاقل مىنمايد وآنچه ميكند موافق عقل است وچون مال بهم رساند تغيير وضع وسلوك كند ومرتكب محرّمات گردد ومشغول بملاهى وملاعب شود ، وهمچنين بسيار عاقلى باشد كه چون بحكومت برسد مغرور شود بآن ودست از عقل بردارد وهر چه خواهد بكند ، وهمچنين بسا عاقلى باشد كه همين كه مصيبتى وارد شود بر أو صبر نكند بر آن وقلق واضطراب و ، أنواع سبكيها كه از بي عقلي ناشى شود از أو ظاهر شود ، پس هر عاقلى كه در اين سه حالت عقل أو ثابت وپابرجا باشد عقل أو كامل است ونقصى ندارد .\r\n\r\n4665 ثلاث مهلكات ، طاعة النّساء ، وطاعة الغضب ، وطاعة الشّهوة .\r\nسه شيوه‌اند هلاك كننده ، فرمانبردارى زنان ، وفرمانبردارى خشم ، وفرمانبردارى خواهش . مراد به « فرمانبردارى زنان » فرمانبردارى ايشانست در آنچه ايشان خواهند از رخصت بيرون رفتن از خانه بسيرها وتماشاها ومانند آنها ، يا مطلق فرمانبردارى ايشان وتابع رأى ايشان شدن در هر باب ، و « هلاك كننده بودن آن » باعتبار نقصان عقول وضعف رأى ايشان باشد .\r\n\r\n","description":"","footnote":"","page_name":" 337 ","page_number":345},
  {"content":"\r\n\r\n\r\n4666 ثلاث لا يستحيى منهنّ ، خدمة الرّجل ضيفه ، وقيامه عن مجلسه لأبيه ومعلّمه ، وطلب الحقّ وان قلّ .\r\nسه چيزست كه شرم نبايد كرد از آنها ، خدمت كردن مرد مهمان خود را ، وبرخاستن أو از جاى خود از براي پدر ومعلم خود ، يعنى برخاستن از براي تواضع ايشان ، يا برخاستن از براي اين كه جاى خود را بايشان بدهد ، وطلب كردن حقّ خود واگر چه اندك باشد .\r\n\r\n4667 ثلاث هنّ جماع « 1 » المروءة ، عطاء من غير مسئلة ، ووفاء من غير عهد ، وجود مع اقلال .\r\nسه شيوه است كه آنها جمع‌كردن مروّت است يعنى مردى يا آدميت ، بخشش بىسؤالى ، ووفاكردن بىعهدى ، وسخاوت با پريشانى . مراد به « وفا كردن بىعهدى » اينست كه آنچه قصد كند كه بكسى بدهد وفا كند بآن هر چند وعده نكرده باشد باو وقصد را هم بمنزله وعده داند ، يا مجرّد اين كه بخششها كند بي اين كه وعده كرده باشد به آنها .\r\n\r\n4668 ثلاث من كنّ فيه استكمل الايمان ، من إذا رضى لم يخرجه رضاه إلى باطل ، وإذا غضب لم يخرجه غضبه عن حقّ ، وإذا قدر لم يأخذ ما ليس له .\r\n\r\n\r\n","description":"","footnote":"\r\n( 1 ) طريحى ( ره ) در مجمع البحرين گفته : « في الحديث : الخمر جماع الاثم بالكسر والتخفيف اى مجمعه ومظنته » ونيز گفته : « جماع الشيء بالكسر جمعه ، يقال : جماع الخباء الأخبية لان الجماع ما جمع عددا » ودر منتهى الإرب گفته : « جماع ككتاب جمع چيزى ، يقال : جماع الخباء الأخبية لانّ الجماع ما جمع عددا ، ويقال : الخمر جماع الاثم اى مجمعه ومظنته ، وقدر جماع ديك كلان » .\r\n","page_name":" 338 ","page_number":346},
  {"content":"\r\n\r\nسه صفت است كه هر كه بوده باشد آنها در أو كامل كرده باشد ايمان را ، كسى كه هرگاه خشنود باشد بيرون نبرد أو را خشنودى أو بسوى باطلى ، وهرگاه خشمناك گردد بيرون نبرد أو را خشم أو از حقي ، وهرگاه قادر باشد فرا نگيرد چيزى را كه از براي أو نباشد . يعنى « هرگاه خشنود باشد از كسى خشنودى أو از أو بيرون نبرد أو را بسوى باطلى » يعنى باين كه مرتكب باطلى شود از براي أو ، مثل اين كه شهادت ناحقى دهد از براي أو ، يا حكم ناحقى كند از براي أو . و « اگر خشمناك باشد از كسى خشم أو بيرون نبرد أو را از حقي » يعنى سبب اين نشود كه حقي را از براي أو باطل كند ، مثل اين كه شهادتي كه از براي أو داشته باشد ندهد ، يا اين كه حق با أو باشد وبسبب خشم بر أو حكم از براي أو نكند . و « هرگاه قادر باشد فرا نگيرد » يعنى چيزى را كه حقّ أو نباشد نگيرد با وجود اين كه قادر باشد بر اين كه بنا حقّ بگيرد .\r\n\r\n4669 ثلاثة هنّ المروءة ، جود مع قلّة ، واحتمال من غير مذلّة ، وتعفّف عن المسألة .\r\nسه خصلت است كه آنها مروّت است يعنى مردى يا آدميت ، سخاوت با كمي يعنى كمي مال ، ومتحمل شدن بي خواريى ، وباز ايستادن از سؤال . يعنى طلب از مردم . ومراد به « متحمل شدن بي خواريى » متحمل شدن درشتيها وخلاف آداب مردم است ودر پى تلافى وانتقام آنها نبودن ، امّا بشرطى كه بمرتبه نرسد كه باعث خفت وخوارى باشد كه اگر بآن مرتبه برسد آن مروّت نيست بلكه نكوهيده ومذموم است .\r\n\r\n4670 ثلاث من كنّ فيه فقد « 1 » رزق خير الدّنيا والآخرة ،\r\nهنّ\r\n\r\n\r\n","description":"","footnote":"\r\n( 1 ) كلمه « فقد » وترجمه أو يعنى « پس بتحقيق كه » در نسخه أصل نيست ودر ساير نسخ شرح ومتن هست .\r\n","page_name":" 339 ","page_number":347},
  {"content":"\r\n\r\nالرّضا بالقضاء ، والصبر على البلاء ، والشّكر في الرّخاء .\r\nسه صفت است كه هر كه بوده باشد آنها در أو پس بتحقيق كه روزى كرده شده خير دنيا وآخرت را ، آنها خشنودى بقضا وتقدير خداست ، وصبركردن بر بلا ، وشكر كردن در فراخى ووسعت .\r\n\r\n4671 ثلاث من كنّ فيه فقد أكمل الايمان ، العدل في الغضب والرّضا ، والقصد في الفقر والغنا ، واعتدال الخوف والرّجاء .\r\nسه صفت است كه هر كه بوده باشد آنها در أو پس بتحقيق كه كامل كرده ايمان را ، عدل در خشم وخشنودى ، يعنى خواه بر كسى خشمناك باشد وخواه خشنود باشد از أو با أو عدل كند وأصلا حيف وجور نكند ، وميانه‌روىكردن در درويشى وتوانگرى يعنى اين كه هميشه ميانه روى كند نه اين كه در درويشى تنگ‌گيرى كند ودر توانگرى اسراف نمايد چنانكه عادت أكثر مردم است ، و « برابر بودن خوف واميد » يعنى ترس از حق تعالى واميد باو وزيادتى نكردن يكى از آنها بر ديگرى ، چنانكه امر بآن شده در بسيارى از أحاديث ، وقدرى از آن پيش از اين نقل شد .\r\n\r\n4672 ثلاث من كنوز الايمان ، كتمان المصيبة ، والصّدقة ، والمرض « 1 » .\r\nسه خصلت است كه از گنجهاى ايمانست ، پنهان داشتن مصيبت ، وصدقه دادن ، وبيمارى . « از گنجهاى ايمانست » يعنى از گنجهائيست كه حق تعالى بسبب ايمان از براي مؤمن قرار داده وهر يك باعتبار بسيارى ثواب واجر آن بمنزله گنجىاند از براي أو كه از براي خود ذخيرة گذارد ، ومراد به « پنهان داشتن مصيبت » صبر كردن\r\n\r\n\r\n","description":"","footnote":"\r\n( 1 ) شارح ( ره ) هر يك از « الصدقة » و « المرض » را مرفوع خوانده وعطف بر لفظ « كتمان » گرفته است كه مضاف است وقويّا محتمل است كه عطف بر « المصيبة » باشد كه مضاف اليه است ، در اين صورت لفظ هر دو مجرور خواهد بود ومعنى اين مىشود : « وپنهان داشتن صدقه وبيمارى » يعنى پنهان‌داشتن سه چيز كه مصيبت وصدقه وبيماريست از گنجهاى ايمانست .\r\n","page_name":" 340 ","page_number":348},
  {"content":"\r\n\r\nبر آنست وجزع‌نكردن بعنوانى كه از حال أو نتوان يافت كه مصيبتى باو رسيده بلكه اگر ممكن باشد كه در أصل اظهار آن نكند چنان كند .\r\n\r\n4673 ثلاث من أعظم البلاء ، كثرة العائلة ، وغلبة الدّين ، ودوام المرض .\r\nسه چيزست از بزرگترين بلا ، بسيارى عيال ، وغلبه كردن دين « 1 » ، ودوام بيمارى .\r\n\r\n4674 ثلاثة لا ينتصفون من ثلاثة ابدا ، العاقل من الأحمق ، والبرّ من الفاجر ، والكريم من اللئيم .\r\nسه تا اند كه داد خود نمىگيرند از سه تا هرگز ، عاقل از أحمق ، ونيكوكار از فاجر يعنى بي باك از گناه ، وكريم از لئيم ، يعنى اين سه تا را ممكن نيست كه داد خود از آن سه تا بستانند ، زيرا كه أحمق از براي دادخواهى هر ايذا واذيتى كه باو بكنند سودى ندارد باز كار ديگر ميكند بدتر از اوّل ، وهمچنين فاجر ولئيم .\r\nوممكن است كه مراد اين باشد كه داد خود از آن سه تا نمىخواهند يا باعتبار اين كه ايشان را قابل اين نمىدانند كه طرف دعوى خود سازند ، ويا باعتبار آنچه مذكور شد كه دادخواهى از ايشان سودى ندارد . ومراد به « كريم » چنانكه مكرّر مذكور شد جوادست ، وبه « لئيم » بخيل ، يا به « كريم » گرامى بلند مرتبه ، وبه « لئيم » دنىّ پست مرتبه .\r\n\r\n4675 ثلاث هنّ جماع الخير ، اسداء النّعم ، ورعاية الذّمم ، وصلة الرّحم .\r\nسه خصلت است كه آنها جمع كردن خير اند يعنى سبب آن ميشوند ، احسان‌كردن\r\n\r\n\r\n","description":"","footnote":"\r\n( 1 ) دين بمعنى وأم است .\r\n","page_name":" 341 ","page_number":349},
  {"content":"\r\n\r\nنعمتها ، ورعايت عهدها وپيمانها ، وپيوند كردن خويشان ، يعنى احسان كردن بايشان ونبريدن از ايشان .\r\n\r\n4676 ثلاث هنّ زين المؤمن ، تقوى اللّه ، وصدق الحديث ، وأداء الأمانة .\r\nسه خصلت است كه آنها زينت مؤمن اند ، ترس از خدا ، وراستى سخن ، وپس دادن امانت .\r\n\r\n4677 ثلاث هنّ شين الدّين ، الفجور ، والغدر ، والخيانة .\r\nسه صفت اند كه عيب دين اند ، فجور ، وبىوفائى ، وخيانت كردن . « فجور » بمعنى بر انگيخته شدن در گناهانست وبمعنى زنا نيز آمده است وبنا بر اوّل مراد بآن اين است كه بسيار مرتكب گناهان باشد وبىباك باشد از آنها ، پس سه صفتي كه عيب دين اند بىباك‌بودن در مطلق گناهانست وخصوص بىوفائى وخيانت هر چند بسيار نشود ويك مرتبه باشد ، وبنا بر دويم سه تا ظاهرست .\r\n\r\n4678 ثلاثة يوجبن المحبّة ، الدّين والتّواضع والسّخاء .\r\nسه چيزند كه سبب دوستى مىگردند ديندارى ، وفروتنى كردن ، وسخاوت .\r\nو « بودن اينها سبب دوستى خدا وخلق » ظاهرست .\r\n\r\n4679 ثلاث هنّ جماع الدّين ، العفّة ، والورع ، والحياء .\r\nسه صفت‌اند كه آنها جمع كردن دين‌اند يعنى سبب آن اند عفت ، وپرهيزگارى ، وشرم . پوشيده نيست كه « عفت » در مشهور بمعنى باز ايستادن از حرامهاست واين غير پرهيزگارى نيست پس ظاهر اين است كه مراد بآن در اينجا بازايستادن از سؤال وطلب از مردم باشد ، يا باز ايستادن از دنيا وترك آن .\r\n\r\n","description":"","footnote":"","page_name":" 342 ","page_number":350},
  {"content":"\r\n\r\n\r\n4680 ثلاثة مهلكة ، الجرأة على السّلطان ، وائتمان الخوّان ، وشرب السمّ للتّجربة .\r\nسه چيزند كه هلاك كننده اند ، دليرى كردن بر پادشاه ، وامين كردن خيانت كننده ، وآشاميدن زهر براي آزمايش . مراد به « دليرى كردن بر پادشاه » اينست كه آدمي حرفى گويد يا كارى كند كه احتمال اين دهد كه پادشاه را از آن بد آيد هر چند احتمال آن دهد كه خوش آيد مثل بعضي خوش طبعيها كه گاه هست كه ايشان را بد مى آيد وسياست ميكنند ، وگاه هست كه خوش مىآيد وانعام وصله مىدهند ، وظاهر اينست كه غرض از « گردانيدن آشاميدن زهر سيم آنها » اين باشد كه چنانكه آشاميدن سمّ هلاك كننده است هر چند آدمي بقصد آزمايش بخورد وقصد كشتن خود نداشته باشد ، يا اين كه هر چند نداند كه زهر است واز براي آزمايش بخورد كه چه اثر ميكند پس بر هر تقدير خوردن آن هلاك ميكند وآن قصد سودى در دفع آن نمىدهد ، همچنين دليرى كردن بر پادشاه باعث هلاكت مىشود واين كه آدمي قصد صحيحي در آن سخن يا كار داشته باشد سودى در دفع آن نمىدهد ، پس از آن مطلقا احتراز بايد كرد وباميد اين كه شايد أو را خوش آيد خود را در معرض هلاكت در نتوان آورد ، وهمچنين « امين گردانيدن خيانت كننده » هلاك كننده است يعنى باعث زيان وخسران است وهر قصدي كه آدمي در آن بكند سودى در دفع آن ندهد .\r\n\r\n4681 ثلاثة تدلّ على عقول أربابها ، الرّسول والكتاب والهديّة .\r\nسه چيزند كه دلالت ميكنند بر عقلهاى أرباب آنها ، رسول ، ونوشته ، وهديه .\r\nيعنى قدر عقل پادشاهان ومانند ايشان را از رسولي كه بجائى فرستند استنباط مىتوان كرد ، ووجه اين ظاهرست ، وهمچنين قدر عقل هر كس را از نوشته أو واز هديه\r\n\r\n","description":"","footnote":"","page_name":" 343 ","page_number":351},
  {"content":"\r\n\r\nكه از براي كسى فرستد استنباط مىتوان كرد ، ووجه استنباط از نوشته ظاهرست ، واستنباط از هديه باعتبار اينست كه اگر آن هديه در خور آن كس است كه از براي أو فرستاده ولايق اوست اين نشان عقل اوست ، واگر مناسب ولايق أو نيست اين نشان كم عقلي اوست ، وهمچنين از نظاير اين وجه .\r\n\r\n4682 ثلاث هنّ المحرقات الموبقات ، فقر بعد غنىّ ، وذلّ بعد عزّ ، وفقد الاحبّة .\r\nسه مصيبت است كه آنها سوزاننده هلاك كننده اند ، درويشى بعد از توانگرى ، وخوارى بعد از عزّت ، ونيافتن دوستان يعنى بسبب مرگ يا مانند آن .\r\n\r\n4683 ثلاث يهددن « 1 » القوّى « 2 » ، فقد الاحبّة ، والفقر في الغربة ، ودوام الشدّة .\r\nسه چيز است كه سست ميكند يا در هم مىشكند صاحب قوّت را ، نيافتن دوستان ، ودرويشى در غريبى ، ودايم بودن سختى ، يعنى سختى هر بلائي كه باشد مثل بيماريها وحبسها وخوفها .\r\n\r\n4684 ثلاث يوجبن المحبّة ، حسن الخلق وحسن الرّفق والتّواضع .\r\n\r\n\r\n","description":"","footnote":"\r\n( 1 ) در أقرب الموارد گفته : « هدّ البناء ( كنصر ) هدّا وهدودا هدمه شديدا وضعضعه وكسره بشدّة صوت ، هدّنى هذا الامر وهدّنى كنى إذا بلغ منك وكسرك كقوله :\r\nعلى فاجع هدّ العشيرة فقده ، وهدّ الرجل ( كضرب وعلم ) هرم وهدّته المصيبة أوهنت ركنه » ودر منتهى الإرب گفته : « هدّ سخت ويران‌كردن يقال : هدّته المصيبة أوهنت ركنه وشكستن ، هدود بالضمّ مثله » .\r\n( 2 ) شارح ( ره ) « القوى » را بر وزن فعيل خوانده وصاحب قوت ترجمه كرده وصحيح « القوى » است بضم قاف وفتح واو كه جمع قوّت باشد .\r\n","page_name":" 344 ","page_number":352},
  {"content":"\r\n\r\nسه چيزند كه سبب دوستى مىگردند يعنى دوستى خدا وخلق نيز ، نيكوئى خوى ، ونيكوئى هموارى ونرمى در كار ، وفروتنى كردن .\r\n\r\n4685 ثلاث هنّ كمال الدّين ، الاخلاص واليقين والتقنّع .\r\nسه صفت اند كه آنها تمامى دين اند ، اخلاص ، ويقين ، وخرسندى . مراد به « اخلاص » خالص گردانيدن اعمال است از براي رضاى حق تعالى وآميخته نساختن آن بغرضى ديگر كه منافى آن باشد ، ومراد به « يقين » اينست كه دين خود را از روى دليل وبرهان دانسته باشد واز روى تقليد ونحو آن نباشد ، وممكن است كه مراد يقين بلطف وفضل حق تعالى باشد ، وباين كه أو ضامن روزى بندگان شده ومانند آنها از أموري كه اعتقاد به آنها در أصل دين ضرور نباشد وباعث كمال دين گردد ، ومراد به « خرسندى » راضى وخشنود بودن بتقديرات حق تعالى ونصيب وقسمت خود است از آنها .\r\n\r\n","description":"","footnote":"","page_name":" 345 ","page_number":353},
  {"content":"\r\n\r\n\r\n[ حرف « ثاء » بلفظ مطلق 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف « ثاء » بلفظ مطلق يعنى بألفاظ مختلف ، نه بيك لفظ خاصّ مانند آن دو فصل سابق .\r\nاز آن جمله فرموده است آن حضرت عليه السلام : )\r\n\r\n4686 ثوب التّقى اشرف الملابس .\r\nجامهء پرهيزگارى شريفترين جامه هاست . مراد به « جامه پرهيزگارى » همان پرهيزگاريست كه تشبيه شده بجامه باعتبار اين كه فرو گيرد صاحب خود را ، وهميشه همراه أو باشد مانند جامه .\r\n\r\n4687 ثوب العافية اهنأ الملابس .\r\nجامه عافيت كاملترين پوششهاست . مراد به « عافيت » تندرستى وسلامتى از بلاهاست ، وتشبيه شده آن بجامه باعتبار اين كه فرو مىگيرد صاحب خود را ، وهمراه است با أو مانند جامه .\r\n\r\n4688 ثواب عملك أفضل من عملك .\r\nجزاى عمل تو افزونترست از عمل تو ، زيرا كه عمل آدمي هر چه باشد در اندك وقتيست ومنقطع مىشود وجزاى آن پاينده ودائميست ، وظاهرست كه امر پاينده باعتبار پايندگى افزونترست از امر منقطع باعتبار انقطاع هر چند أصل آن دو امر را بهم نسبت نتوان داد باعتبار اين كه از يك جنس نباشند مثل نماز وبهشت ، وممكن است كه اين در اعمالي باشد كه آنها را نسبت بجزاى آنها توان داد مثل عطائي كه بكسى\r\n\r\n","description":"","footnote":"","page_name":" 346 ","page_number":354},
  {"content":"\r\n\r\nبشود ، يا احسانى كه باو بشود ، وظاهرست كه در آنها جزاى آنها افزونترست از آنها ، وممكن است كه مراد اين باشد كه جزائي كه حق تعالى مىدهد از براي عمل تو افزونترست از عمل تو ، يعنى از مزد واقعي آن ، واز مزدى كه استحقاق آن حاصل مىشود بسبب آن عمل ، زيرا كه حق تعالى جزاى عمل خير را ده برابر مىدهد چنانكه در قرآن مجيد فرموده : من جاء بالحسنة فله عشر أمثالها ، هر كه بياورد حسنه را پس از براي اوست ده برابر آن .\r\n\r\n4689 ثيابك على غيرك أبقى لك منها عليك .\r\nجامه هاى تو بر غير تو پاينده‌ترست از براي تو از آنها بر تو ، يعنى جامه‌هائى كه بمردم عطا كنى آنها پاينده‌ترست از براي تو از آنها هرگاه خود در بركني آنها را ، زيرا كه هرگاه بپوشى آنها را در اندك وقتي كهنه شود وفانى گردد ، وهرگاه ببخشى بغير خود ، ثواب آنها پاينده ودائمي باشد از براي تو .\r\n\r\n4690 ثواب العمل على قدر المشقّة فيه .\r\nپاداش عمل بر اندازه مشقت است در آن . پس هر چند مشقت آن بيشتر باشد ثواب آن زيادة باشد . وقبل از اين مذكور شد كه اين در حاليست كه هر دو عمل از يك جنس باشد مثل روزه در تابستان كه ثواب آن زيادة است از روزه در زمستان ، وامّا اگر از دو جنس باشند ممكن است كه ثواب آنكه مشقت آن كمتر باشد باعتبار خصوص آن عمل زيادة باشد از ثواب عمل ديگر كه مشقت آن بيشتر باشد مثل نماز وحجّ كه ثواب نماز زيادة است هر چند مشقت حجّ بيشتر باشد .\r\n\r\n4691 ثواب الصّبر يذهب مضض المصيبة .\r\nثواب صبر مىبرد درد مصيبت را . يعنى وقتي كه آدمي بآن ثواب رسيد آن درد ازو مىرود وراضى مىشود از آن مصيبت كه سبب چنان ثوابي شده ، وممكن است\r\n\r\n","description":"","footnote":"","page_name":" 347 ","page_number":355},
  {"content":"\r\n\r\nكه مراد اين باشد كه انديشه ثواب وملاحظه آن مىبرد درد مصيبت را ، وبا وجود آن هرگاه كسى را اندك عقلي باشد مصيبت أو را دردى نكند .\r\n\r\n4692 ثواب الآخرة ينسى مشقّة الدّنيا .\r\nثواب آخرت فراموش مىگرداند مشقت دنيا را .\r\n\r\n4693 ثواب المصيبة على قدر الصّبر عليها .\r\nثواب مصيبت بر اندازه صبر بر آنست ، پس هر چند صبر بر آن بيشتر وكاملتر باشد ثواب آن بيشتر باشد .\r\n\r\n4694 ثواب الصّبر أعلى الثّواب .\r\nثواب صبر بالاترين ثوابهاست .\r\n\r\n4695 ثواب الجهاد أعظم الثّواب .\r\nثواب جهاد بزرگترين ثوابهاست . واين منافاة ندارد با آنكه ثواب صبر بالاترين ثوابها باشد كه در فقره سابق مذكور شد ، زيرا كه جهاد متضمن أنواع صبر باشد وظاهر اينست كه مراد به « جهاد » شامل جهاد با نفس نيز باشد بلكه آن جهاد اكبرست .\r\n\r\n4696 ثواب اللّه لأهل طاعته ، وعقابه لأهل معصيته .\r\nثواب خدا از براي أهل فرمانبردارى اوست ، وعقاب أو از براي أهل نافرمانى أو . مراد اينست كه ثواب بازاى عمل است ورايگان نباشد ، پس عمل نكردن وتوقّع ثواب‌داشتن چنانكه بعضي ميكنند از بي خرديست . ومراد باين كه « عقاب أو از براي أهل نافرمانى اوست » اين است كه كسى را بعبث وظلم وجور عقاب نكند ، عقاب أو بازاى نافرمانى اوست ، كسى كه نافرمانى نكند از عقاب أو أيمن باشد .\r\n\r\n","description":"","footnote":"","page_name":" 348 ","page_number":356},
  {"content":"\r\n\r\n\r\n4697 ثوبوا « 1 » من الغفلة ، وتنبّهوا من الرّقدة ، وتأهّبوا للنّقلة ، وتزوّدوا للّرحلة .\r\nبرگرديد از غفلت وبيخبرى ، وبيدار شويد از خواب ، وآماده شويد از براي نقل كردن ، وتوشه برداريد از براي رفتن . وممكن است كه « رحله » بضمّ ميم خوانده شود بمعنى وجه وجانبي « 2 » كه قصد آن باشد وترجمه اين باشد كه توشه برگيريد از براي جهت وجانبي كه قصد آن داريد .\r\n\r\n4698 ثمن الجنّة العمل الصّالح .\r\nبهاى بهشت عمل صالح است ، پس هر كه بهشت خواهد بايد كه عمل صالح از براي بهاى آن بكند « 3 » .\r\n\r\n\r\n","description":"","footnote":"\r\n( 1 ) ظاهر امر اقتضا ميكند كه اين فقره بلفظ « ثوبوا » باشد يعنى بثاء مثلثه فوق چنانكه ذكر مصنف ( ره ) آنرا در حرف ثاء مىرساند ليكن در كتب حديث باين لفظ بنظرم نرسيده است اما دور نيست ، طريحى ( ره ) در مجمع البحرين گفته : « ثاب الرجل ثوبا وثوبانا إذا رجع بعد ذهابه ، ومنه : فجعل الناس يثوبون إلى النبي صلّى اللّه عليه وآله اى يرجعون اليه ، وفي حديث امّ سلمة لعائشة : انّ عمود الدين إذا مال لا يثاب بالنساء اى لا يعاد إلى استواء » پس چنانكه ملاحظه معنى كلمه مىرساند « ثاب » بمعنى « رجع » ميباشد پس مىتواند بود كه آمدى رضوان اللّه عليه حديث را بلفظ ثاء مثلثه از مشايخش فرا گرفته ودر حرف ثاء نيز ضبط كرده باشد مطابق روايتش . ومحتمل است كه أصل لفظ حديث بلفظ « توبوا » وارد شده باشد از كلمه توبه بتاء دو نقطه فوقانى ، وآمدى ( ره ) آنرا اشتباها در اينجا يعنى در حرف ثاء نقل كرده باشد ، در هر صورت تعجب از شارح ( ره ) است كه هيچگونه اشاره وبيانى نسبت باين امر نياورده است ، طالب بسط بيشتر خودش بتحقيق آن بپردازد .\r\n( 2 ) در منتهى الإرب گفته : « رحلة بالضمّ كوچ شتران يا عامّ است ويكسر ، يا بكسر كوچ است وبضمّ جانب كوچ ومقصد ، ومنه انّهم رحلتي اى الذين أرتحل إليهم » .\r\n( 3 ) نظير اين بيان است اين گفتار سعدى :\r\n « قيامت كه بازار مينو نهند * منازل بأعمال نيكو دهند » \r\n.\r\n","page_name":" 349 ","page_number":357},
  {"content":"\r\n\r\n\r\n4699 ثقّلوا موازينكم بالعمل الصّالح .\r\nسنگين كنيد ترازوهاى خود را بعمل صالح .\r\n\r\n4700 ثمن الجنّة الزّهد في الدّنيا .\r\nبهاى بهشت بي رغبتي در دنياست . پوشيده نيست كه اين عظيمترين عملهاى صالح است ، پس منافاتى نيست ميانه اين وميانه آنچه در فقره سابق سابق مذكور شد كه : بهاى بهشت عمل صالح است .\r\n\r\n4701 ثوب العمل يخلّدك ولا يبلى ويبقيك ولا يفنى .\r\nجامه عمل صالح پاينده مىدارد ترا وكهنه نمىشود ، وباقي مىدارد ترا وفانى نمىشود . ودر بعضي نسخه‌ها « العلم » بجاى « العمل » است وبنا بر اين ترجمه اين است كه جامه علم پاينده مىدارد ، تا آخر ووجه تشبيه هر يك از عمل يا علم بجامه مكرّر مذكور شد .\r\n\r\n4702 ثبات الدّين بقوّة اليقين .\r\nثبات وپابرجا بودن ديندارى بقوّت يقين است . پس تا كسى يقين خود را بدين قوى نكند دين أو ثابت وپابرجا نباشد ، وممكن است كه بتشكيك مشككى يا غير آن زايل شود .\r\n\r\n4703 ثابروا على صلاح المؤمنين والمتّقين .\r\nمداومت كنيد بر صلاح مؤمنان وپرهيزگاران . يعنى بر آنچه باعث صلاح حال ايشان باشد وبايشان نفع رساند مثل بناء وتعمير مساجد وپلها وبقاع الخير ومانند آنها .\r\n\r\n4704 ثقّلوا موازينكم بالصّدقة .\r\nسنگين كنيد ترازوهاى خود را بصدقه دادن . يعنى صدقه دادن باعث اين مىشود\r\n\r\n","description":"","footnote":"","page_name":" 350 ","page_number":358},
  {"content":"\r\n\r\nكه كفه عمل صالح ترازوى عمل گران شود وصاحب آن از رستگاران گردد .\r\n\r\n4705 ثروة الدّنيا فقر الآخرة .\r\nبسيارى مال دنيا درويشى آخرت است . يعنى سبب درويشى در آخرت گردد ، زيرا كه كمست كه مال بسيار تمام از ممرّ حلال حاصل شود ووفا بهمهء حقوق آن بشود .\r\n\r\n4706 ثروة العلم تنجى وتبقى .\r\nبسيارى علم رستگار مىگرداند وپاينده مىماند .\r\n\r\n4707 ثروة المال تردى وتطغى وتفنى .\r\nبسيارى مال هلاك ميكند وسركش مىنمايد ونيست مىگردد .\r\n\r\n4708 ثروة العاقل في علمه وعمله .\r\nصاحب سامانى عاقل در علم أو وعمل اوست ، يعنى عاقل صاحب سامان آنست كه علم وعمل أو بسيار باشد نه اين كه مال أو بسيار باشد ، يا اين كه عاقل صاحب سامانى بسيارى علم وعمل را ميداند نه بسيارى مال وأسباب را .\r\n\r\n4709 ثروة الجاهل في ماله وامله .\r\nصاحب سامانى نادان در مال أو واميد اوست ، يعنى صاحب سامان نادان آنست كه مال بسيار واميدهاى زياد داشته باشد ، يا اين كه نادان صاحب سامانى اين را ميداند كه كسى مال بسيار واميد زياد داشته باشد .\r\n\r\n4710 ثابروا على اغتنام عمل لا يفنى ثوابه .\r\nمداومت كنيد بر غنيمت بردن عمل كه نيست نمىشود ثواب آن .\r\n\r\n4711 ثابروا على الاعمال الموجبة لكم الخلاص من النّار والفوز بالجنّة .\r\n\r\n","description":"","footnote":"","page_name":" 351 ","page_number":359},
  {"content":"\r\n\r\nمداومت كنيد بر عملهائى كه واجب مىسازد از براي شما خلاصي « 1 » از آتش وفيروزى ببهشت را .\r\n\r\n4712 ثابروا على اقتناء المكارم ، وتحمّلوا أعباء المغارم ، تحرزوا قصبات المغانم .\r\nمداومت كنيد بر كسب كردن كارهاى نيكو ، وبر خود گيريد گرانيها يا بارهاى دينها را « 2 » تا اين كه جمع كنيد قصبات غنيمتها را . مراد به « بر خود گرفتن گرانيها يا بارهاى دينها » اينست كه دينهاى مردم را كه مردم به آنها مشغول الذّمه باشند از قرضها وغير آنها آنها را بر خود گيرند وايشان را از آن گرانى يا بار خلاص نمايند .\r\nو « قصبات » جمع « قصبه » است بمعنى نى ، وچون شايع بوده كه در أسب دوانيهانيى نصب مىكرده اند كه هر كه زودتر بآن برسد وآن را بربايد أو برده باشد بنا بر اين شايع شده استعمال جمع‌كردن وربودن نى در بردن هر منفعت وغنيمتى ، پس « جمع كردن نيهاى غنيمتها » عبارت از جمع كردن غنيمتها وبردن آنهاست . و « غنيمت ومغنم » مالي را گويند كه در جنگ بدست آيد وبعد از آن شايع شده استعمال آنها در هر نفع عمده ، ومراد اينست كه : اگر چنين كنيد كه مذكور شد جمع خواهيد كرد غنيمتها ونفعهاى عمده را كه ثوابهاى اخروى باشد .\r\n\r\n4713 ثابروا على الطّاعات ، وسارعوا إلى فعل الخيرات ، وتجنّبوا السّيّئات ، وبادروا إلى فعل الحسنات ، وتجنّبوا ارتكاب المحارم .\r\n\r\n\r\n","description":"","footnote":"\r\n( 1 ) كلمه « خلاص » با آنكه مصدر است در زبان فارسي الحاق ياء مصدري بآن جايز است چنانكه شواهد آن نظما ونثرا در كتب أدب فارسي بنظر مىرسد ودر غياث اللغات وغير آن نيز از كتب لغت بآن تصريح كرده اند ، هر كه طالب باشد مراجعه كند .\r\n( 2 ) « دين » بفتح دال بمعنى وأم است و « دينها » جمع « دين » است وأصل مغرم وغرم بمعنى تاوان است وتحقيق آن را از كتب لغت بايد جست .\r\n","page_name":" 352 ","page_number":360},
  {"content":"\r\n\r\nمداومت كنيد بر طاعتها ، وبشتابيد بسوى كردن خيرات ، ودورى گزينيد از گناهان ، وپيشى گيريد بسوى كردن نيكوئيها ، ودورى كنيد از مرتكب شدن حرامها .\r\n\r\n4714 ثواب العمل ثمرة العمل .\r\nثواب عمل ميوه آن عمل است ، يعنى نيكى بمنزله درختى است كه ميوه داشته باشد وميوه آن ثوابيست كه براي عمل داده خواهد شد ، پس هر كه آن عمل را بكند آن ميوه از براي أو خواهد بود .\r\n\r\n4715 ثبات الدّول بإقامة سنن العدل .\r\nثبات وپابرجا بودن دولتها برپاىداشتن راههاى عدل است ، يعنى قواعد آن ، پس هر دولتي كه قواعد عدالت را بر پاى دارد ثابت ماند ، واگر نه زود زايل گردد .\r\n\r\n","description":"","footnote":"","page_name":" 353 ","page_number":361},
  {"content":"\r\n . \r\n","description":"","footnote":"","page_name":" 354 ","page_number":362},
  {"content":"\r\n\r\n\r\nحرف جيم\r\n( از آنچه وارد شده از سخنان حكمت‌آميز حضرت أمير المؤمنين علىّ بن أبي طالب عليه السلام در حرف « جيم » )\r\n\r\n","description":"","footnote":"","page_name":" 355 ","page_number":363},
  {"content":"\r\n\r\nفرموده آن حضرت عليه السلام :\r\n\r\n4716 جد بما تجد تحمد .\r\nبخشش كن به آن چه مىيابى تا ستايش كرده شوى . يعنى همين كه بخشش كنى به آن چه بيابى خواه پر باشد وخواه كم وخواه خوب وخواه بد ، ستايش كرده مىشوى ، پس اگر آنچه داشته باشى كم باشد بايد كه كمي آن يا بدى آن مانع تو نشود از بخشش .\r\n\r\n4717 جالس العلماء تسعد .\r\nهمنشين شو با علما تا نيكبخت شوى ، يعنى همنشينى ايشان باعث نيكبختى مىشود ، زيرا كه خوبى همنشين در همنشين اثر ميكند خصوصا علما « كه نگاه‌كردن ايشان عبادت است » چنانكه در بعضي أحاديث وارد شده ، ونمىشود نيز كه همنشين ايشان پاره معارف از ايشان فرا نگيرد .\r\n\r\n4718 جمال الرّجل حلمه .\r\nزيبائى مرد بردبارى اوست .\r\n\r\n4719 جليس الخير نعمة .\r\nهمنشين خوب نعمتي است ، زيرا كه نمىشود كه خوبى أو در همنشين اثر نكند .\r\n\r\n4720 جليس الشّرّ نقمة .\r\nهمنشين بد عذابي است ، زيرا كه نمىشود كه بدى أو در همنشين سرايت نكند .\r\n\r\n","description":"","footnote":"","page_name":" 356 ","page_number":364},
  {"content":"\r\n\r\n\r\n4721 جالس العلماء تزدد علما .\r\nهمنشينى كن با علما تا زياد كنى علم را ، يعنى سبب زيادتى علم تو گردد .\r\n\r\n4722 جالس الحلماء تزدد حلما .\r\nهمنشينى كن با حليمان تا زياد كنى حلم را ، يعنى باعث زيادتى حلم تو گردد .\r\n\r\n4723 جالس الفقراء تزدد شكرا .\r\nهمنشينى كن با درويشان تا زياد كنى شكر را . مراد اين است كه غير فقير خوب است كه با فقرا همنشينى كند تا باعث زيادتى شكر أو گردد ، زيرا كه هرگاه عسرت وتنگى حال ايشان را وتعب وزحمت ايشان را ببيند قدر توسعه ومال خود بر أو بيشتر ظاهر مىشود وشكر آن بيشتر ميكند ، از اين كه مشاهده آن نكرده باشد وهمين افسانه شنيده باشد .\r\n\r\n4724 جد تسد ، واصبر تظفر « 1 » .\r\nبخشش كن تا مهتر شوى ، وجود كن تا فيروزى يأبى .\r\n\r\n4725 جود الولاة بفىء المسلمين جور وختر .\r\nبخشش حكام بغنيمت مسلمانان ستم است وفسادست مراد اينست كه غنيمتها كه در جهاد بدست مسلمانان مىآيد بايد كه در مصارفى كه در شرع أقدس از براي آنها مقرّر شده صرف شود چنانكه در كتب فقهى تفصيل داده شده وقبل از اين نيز مجملى از آن مذكور شد پس بخشش حكام از آنها بهر نحو كه خواهند ظلم وجور است وفساد است .\r\n\r\n\r\n","description":"","footnote":"\r\n( 1 ) گويا مأخوذ از اين حديث ونظائر آنست اين بيت سعدى .\r\n « صبر وظفر هر دو دوستان قديمند * بر اثر صبر نوبت ظفر آيد » \r\n.\r\n","page_name":" 357 ","page_number":365},
  {"content":"\r\n\r\n\r\n4726 جود الفقير أفضل الجود .\r\nبخشش درويش افزونتر بخششهاست ، زيرا كه آن بخشش است با وجود احتياج خود بآن ، وظاهرست كه آن افزونترست از بخشش با عدم احتياج .\r\n\r\n4727 جودوا بالموجود ، وانجزوا الوعود ، وأوفوا بالعهود .\r\nبخشش كنيد به آن چه يافت شود ، وبجا بياوريد وعدها را ، ووفا كنيد بعهدها وپيمانها .\r\n\r\n4728 جود الفقير يجلّه ، وبخل الغنىّ يذلّه .\r\nسخاوت درويش بلندمرتبه ميكند أو را ، وبخيلى توانگر خوار مىگرداند أو را .\r\n\r\n4729 جود الرّجل يحبّبه إلى اضداده ، وبخله يبغّضه إلى أولاده .\r\nبخشندگى مرد دوست مىگرداند أو را بسوى دشمنان أو ، وبخيلى أو دشمن مىگرداند أو را بسوى فرزندان أو ، يعنى چه جاى دوستان ديگر .\r\n\r\n4730 جار اللّه سبحانه آمن ، وعدوّه خائف .\r\nجار خداى سبحانه يعنى پناه آورنده بخداى سبحانه ، يا كسى كه خدا أو را پناه داده باشد أيمن است ، ودشمن خدا ترسناكست .\r\n\r\n4731 جرّب نفسك في طاعة اللّه بالصّبر على أداء الفرائض والدّؤب في إقامة النّوافل والوظائف .\r\nآزمايش كن نفس خود را در فرمانبردارى خدا بصبر كردن بر اداى فرايض وتعب كشيدن در بپاى داشتن نوافل ووظائف ، يعنى مقررّيها ، ظاهر اينست كه مراد به « فرائض » خصوص نمازهاى واجبيست وبه « نوافل » ، نمازهاى سنتي شبانه‌روزى ، وذكر « وظائف » يعنى مقرّريها از براي تخصيص « نوافل » است به آنها وبيان اين كه\r\n\r\n","description":"","footnote":"","page_name":" 358 ","page_number":366},
  {"content":"\r\n\r\nمراد بآن مطلق نوافل نيست ، واشاره نيز باين كه مراد به « فرائض » خصوص نمازهاى واجبي است وحاصل كلام اينست كه : نفس خود را در فرمانبردارى خدا باين آزمايش كن اگر صبر بر اداى فرايض ميكند وتعب بر پاى داشتن نوافل شبانه‌روزى را بر خود مىگذارد ، أو فرمانبردار است ، واگر اخلال بيكى از آنها بكند أو فرمانبردار نيست .\r\nوظاهر اين است كه اين بنا بر علم آن حضرت است صلوات اللّه وسلامه عليه باين كه صبر مذكور نشان طاعت صاحب آنست در هر باب ، وخلاف آن نشان خلاف آنست ، واگر نه اداى خصوص نمازهاى واجبي كافى نيست در أطاعت وبرپاىداشتن نوافل لازم نيست در آن ، ومؤيد اين معنى مىتواند بود آنچه در قرآن مجيد فرموده :\r\n « اتْلُ ما أُوحِيَ إِلَيْكَ مِنَ الْكِتابِ وَ »  ، بدرستى كه نماز باز مىدارد از فحشاء ومنكر يعنى از قبايح وآنچه حق تعالى منع از آن كرده ، ونيز در بعضي أحاديث كه در باب عدالت وارد شده ، مؤيّد اين هست ، چنانكه برجوع به آنها ظاهر مىشود .\r\nوممكن است كه مراد به « فرائض » جميع واجبيها باشد وبه « نوافل ووظائف » ، سنتيهاى مقرّرى باشد كه در أوقات مخصوصة هميشه سنت شده ومراد اين باشد كه تجربه كن نفس خود را باين هردو اگر يكى از آنها در تو نباشد تو فرمانبردار خدا نباشى ، وبنا بر اين مراد أطاعت وفرمانبردارى كامل است واگر نه أقامت نوافل لازم نيست واللّه تعالى يعلم .\r\n\r\n4732 جودوا بما يفنى تعتاضوا عنه بما يبقى .\r\nبخشندگى كنيد به آن چه فانى مىشود يعنى أموال دنيا تا عوض گيريد از آن آنچه را پاينده مىماند يعنى نعمتهاى اخروى .\r\n\r\n4733 جودوا في اللّه وجاهدوا أنفسكم على طاعته يعظم لكم الجزاء ويحسن لكم الحباء .\r\n\r\n","description":"","footnote":"","page_name":" 359 ","page_number":367},
  {"content":"\r\n\r\nبخشندگى كنيد در راه خدا ، وجهاد كنيد با نفسهاى خود بر طاعت وفرمانبردارى أو يعنى بر سر آن واز براي داشتن آنها بر آن تا اين كه بزرگ گرداند از براي شما پاداش را ، ونيكو گرداند از براي شما عطا را ، يعنى اگر آن بخشندگى وآن جهاد بكنيد حق تعالى پاداش بزرگ مىدهد شما را وعطاى نيكو ميكند .\r\n\r\n4734 جار السّوء أعظم الضرّاء واشدّ البلاء .\r\nهمسايه بد بزرگتر سختىاى است وسخت تر بلائيست .\r\n\r\n4735 جماع الخير في العمل بما يبقى والاستهانة بما يفنى .\r\nجمع كردن خير در عمل كردن است به آن چه باقي مىماند يعنى طاعات وعبادات وساير اعمال خير ، وخوار شمردن آنچه فانى مىشود يعنى دنيا ومتاع آن .\r\n\r\n4736 جوار « 1 » اللّه مبذول لمن اطاعه وتجنّب مخالفته .\r\nجوار خدا عطا كرده شده از براي كسى كه أطاعت كند أو را ، ودورى كند از مخالفت‌كردن أو . « جوار » بمعنى پناه دادنست ، يا عهد وپيمان ، يا همسايگى ، ومراد به « همسايگى خدا » نيز بودن در پناه أو وحمايت است .\r\n\r\n4737 جاور من تأمن شرّه ، ولا يعدوك خيره .\r\nهمسايه شو با كسى كه أيمن باشى از بدى أو ، ونگذرد از تو نيكوئى أو ، يعنى وانگذارد ترا نيكوئى أو والبتة برسد بتو . ممكن است كه مراد ظاهر آن باشد وارشاد باين كه كسى را كه ممكن باشد بايد كه با چنين كسى همسايه شود ، وبا همسايه بد يا بىخير همسايه نشود ، وظاهرتر اين است كه مراد امر بهمسايگى خداى عزّ وجلّ است يعنى پناه بردن باو كه آدمي أيمن است از شرّ أو ، ونمىگذرد از أو خير أو ،\r\n\r\n\r\n","description":"","footnote":"\r\n( 1 ) شارح ( ره ) بر روى جيم « جوار » ضمّه وبزير آن كسره گذاشته وبر روى آن « معا » نوشته است يعنى قرائت آن بهردو وجه درست است ونيز در حاشية گفته : « جوار بضمّ جيم وكسر آن هر دو آمده » در أقرب الموارد گفته : « جاوره مجاورة وجوارا وجاء جوار بالضمّ أقام قرب بيته وساكنه ، والمسجد اعتكف فيه » .\r\n","page_name":" 360 ","page_number":368},
  {"content":"\r\n\r\nوحاصل كلام اين است كه : با خدا همسايه شو وباو پناه ببر ، زيرا همسايگى ديگرى وپناه بردن باو بكار تو نمىآيد .\r\n\r\n4738 جار الدّنيا محروب وموفورها منكوب .\r\nجار دنيا يعنى پناه آورنده بآن يا كسى كه دنيا أو را پناه داده باشد محروب است ، يعنى ربوده شده از أو مال أو ، يعنى آنچه داشته از استعداد سعادت ونيكبختى .\r\nو « موفور دنيا » يعنى بهره تامّ از آن يا كسى كه بهره أو از آن تامّ باشد منكوب است ، يعنى نكبت ومصيبت زده شده است واين بنا بر معنى دوّم موفور ظاهرست ، وبنا بر معنى اوّل « منكوب بودن آن » كناية از منكوب بودن صاحب آنست .\r\n\r\n4739 جود الدّنيا فناء ، وراحتها عناء ، وسلامتها عطب ، ومواهبها سلب .\r\nبخشندگى دنيا نيستى است ، وآسايش آن رنج است ، وسلامتى آن هلاكت است ، وبخششهاى آن ربوده شونده است ، « بخشندگى دنيا نيستى است » يعنى اين است كه أهل خود را فانى ونيست ميكند پس گويا نيستى را بايشان مىبخشد ، وممكن است كه مراد اين باشد كه آنچه را مىبخشد فانيست ونيست شونده . و « آسايش آن رنج است » يعنى آميخته برنج است وبي رنج نمىباشد ، يا عاقبت آن رنج است . و « سلامتى آن هلاكت است » يعنى عاقبت آن هلاكت است .\r\n\r\n4740 جانبوا الكذب فانّه مجانب الايمان .\r\nدورى كنيد از دروغ پس بدرستى كه آن دورى كننده است از ايمان ، يعنى نزديك ايمان نمىآيد واين نهايت مذّمت آنست . ومراد اين است كه كسى كه دروغ گويد ايمان ندارد يعنى ايمان أو كامل نيست وبمرتبه ناقص است كه گويا ايمان ندارد .\r\n\r\n4741 جانبوا الغدر فانّه مجانب القرآن .\r\nدورى كنيد از بيوفائى ، پس بدرستى كه آن دورى كننده است از قرآن ، زيرا\r\n\r\n","description":"","footnote":"","page_name":" 361 ","page_number":369},
  {"content":"\r\n\r\nكه قرآن مجيد ناطق است بمدح وفاى بعهدها ووعدها وترغيب در آن وذمّ خلاف آن ، ومنع از آن ، پس كسى كه بيوفائى كند دورى كننده است از قرآن وبآن اعتبار نسبت آن بأصل بيوفائى داده شده .\r\n\r\n4742 جانبوا الخيانة فانّها مجانبة الاسلام .\r\nدورى كنيد از خيانت پس بدرستى كه خيانت دورى كردن از اسلام است ، وممكن است كه « مجانبة » بكسر نون خوانده شود وترجمه اين باشد كه : بدرستى كه خيانت دورى كننده از مسلمانى است ، بر قياس فقره سابق كه بيوفائى را دورى كننده از قرآن فرموده‌اند .\r\n\r\n4743 جانبوا التّخاذل والتّدابر وقطيعة الارحام .\r\nدورى كنيد از ترك يارى يكديگر ، وپشت گردانيدن بيكديگر ، وبريدن از خويشان . مراد نهى مؤمنان است از ترك يارى يكديگر . « پشت گردانيدن بيكديگر » يعنى متوجّه يكديگر نشدن والفت با يكديگر نكردن .\r\n\r\n4744 جمال الرّجل الوقار .\r\nزيبائى مرد وقارست ، يعنى تمكين‌داشتن وسبكىنكردن يا بردبارى بودن وزود از جا بر نيامدن .\r\n\r\n4745 جمال الحرّ تجنّب العار .\r\nزيبائى مرد آزاده دورى گزيدن از عيب وعار است .\r\n\r\n4746 جانبوا الأشرار وجالسوا الأخيار .\r\nدورى كنيد از بدان وهمنشينى كنيد با نيكان ، بسبب آنچه مكرّر مذكور شد كه شيوه همنشين در همنشين سرايت ميكند .\r\n\r\n","description":"","footnote":"","page_name":" 362 ","page_number":370},
  {"content":"\r\n\r\n\r\n4747 جمال المؤمن ورعه .\r\nزيبائى مؤمن پرهيزگارى اوست .\r\n\r\n4748 جمال العبد الّطاعة .\r\nزيبائى بنده فرمانبردارى اوست .\r\n\r\n4749 جمال العيش القناعة .\r\nزيبائى زندگانى قناعت است ، يعنى اين كه با قناعت باشد تا اين كه تعب وزحمتى در آن نباشد .\r\n\r\n4750 جمال الاحسان ترك الامتنان .\r\nزيبائى احسان ترك منت گذاشتن است .\r\n\r\n4751 جمال القرآن البقرة وآل عمران .\r\nزيبائى قرآن سوره بقره وسوره آل عمران است ، وظاهر اين است كه اين باعتبار كمال بلاغت آنها باشد وافزونى آنها در آنها بر ساير سور چنانكه در حديث وصف آنها به « زهر اوين » شده يعنى دو سوره روشن يعنى روشن در اعجاز چنانكه سيد محقق أمير سيد شريف در حواشي كشاف گفته .\r\n\r\n4752 جمال المعروف اتمامه .\r\nزيبائى احسان تمام كردن آنست .\r\n\r\n4753 جمال العالم عمله بعلمه .\r\nزيبائى عالم عمل كردن اوست بعلم خود .\r\n\r\n4754 جمال العالم نشره ، وثمرته العمل به ، وصيانته وضعه في أهله .\r\n\r\n","description":"","footnote":"","page_name":" 363 ","page_number":371},
  {"content":"\r\n\r\nزيبائى علم پراكنده‌كردن آنست ، وميوه آن عمل كردن به آنست ، ونگاهدارى آن گذاشتن آنست در أهل آن ، يعنى آموختن آن باهل آن تا هميشه محفوظ بماند وبموت عالم باطل نشود ، وممكن است كه مراد اين باشد كه نگاهدارى آن اين است كه بگذارد آن را در أهل آن ، يعنى بغير أهل آن نياموزد .\r\n\r\n4755 جهاد النّفس مهر الجنّة .\r\nجهاد با نفس كابين بهشت است ، بهشت تشبيه شده بزنى كه كسى خواهد أو را بعقد خود در آورد وبآن اعتبار مهر آن را جهاد با نفس قرار داده‌اند .\r\n\r\n4756 جهاد الهوى ثمن الجنّة .\r\nجهاد با هوا وهوس بهاى بهشت است .\r\n\r\n4757 جهاد النّفس أفضل جهاد .\r\nجهاد با نفس افزونتر جهاديست يعنى جنگ كردن با أو از براي داشتن أو بر طاعات ومنع أو از معاصي .\r\n\r\n4758 جميل المقصد يدلّ على طهارة المولد .\r\nقصد ونيت نيكو دلالت ميكند بر پاكى ولادت ، يعنى كسى كه قصدها ونيتهاى أو نيكو باشد وقصد ونيت بدى نسبت بكسى در خاطر نداشته باشد اين نشان حلال‌زادگى اوست .\r\n\r\n4759 جاهد نفسك ، وقدّم توبتك ، تفز بطاعة ربّك .\r\nجهاد كن با نفس خود ، وپيش انداز توبه خود را ، تا فيروزى يأبى بفرمانبردارى پروردگار خود . ومراد به « پيش انداختن توبه » شتاب كردن در آن وتعجيل نمودن در آنست .\r\n\r\n","description":"","footnote":"","page_name":" 364 ","page_number":372},
  {"content":"\r\n\r\n\r\n4760 جاهد شهوتك وغالب غضبك وخالف سوء عادتك تزك نفسك ويكمل عقلك وتستكمل ثواب ربّك .\r\nجهاد كن با خواهش خود ، وغلبه كن بر خشم خود ، ومخالفت كن بدى عادت خود را ، تا اين كه پاكيزه گردد نفس تو ، وكامل گردد عقل تو ، وطلب كن كمال پاداش پروردگار خود را . « مخالفت كن بدى عادت خود را » يعنى اگر خصلت وخوى بدى داشته باشى مخالفت كن آن را وفرمان آن مبر . وممكن است كه « سوء » بمعنى بد باشد نه بدى واضافه از قبيل اضافه صفت بموصوف باشد وترجمه اين باشد كه : مخالفت كن عادت بد خود را و « سوء » بضمّ سين وفتح آن هردو خوانده مىتواند شد .\r\n\r\n4761 جاهد نفسك على طاعة اللّه مجاهدة العدوّ عدوّه . وغالبها مغالبة الضّدّ ضدّه ، فانّ أقوى النّاس من قوى على نفسه .\r\nجهاد كن با نفس خود بر طاعت خدا يعنى از براي داشتن أو بر طاعت وفرمانبردارى خدا ، مانند جهاد كردن دشمن با دشمن خود ، وغلبه كن بر أو مانند غلبه‌كردن ضدّ بر ضدّ خود ، پس بدرستى كه قويترين مردم كسيست كه قوى باشد بر نفس خود .\r\n« ضدّ » در لغت بمعنى « مثل » و « مخالف » هر دو آمده وهردو درين مقام مناسب است وبنا بر اوّل معنى اين است كه ماند غلبه كردنى كه همنبردى بر همنبردى كند وبنا بر دوّم مراد به « مخالف » نيز دشمن است يعنى مانند غلبه كردن دشمنى بر دشمن خود .\r\n\r\n4762 جاهد نفسك وحاسبها محاسبة الشّريك شريكه ، وطالبها بحقوق اللّه مطالبة الخصم خصمه ، فانّ أسعد النّاس من انتدب لمحاسبة نفسه .\r\n\r\n","description":"","footnote":"","page_name":" 365 ","page_number":373},
  {"content":"\r\n\r\nجهاد كن با نفس خود ومحاسبهء آن بكن مانند محاسبه‌كردن شريك با شريك خود ، وطلب كن از أو حقوق خدا را مانند طلب كردن دشمن از دشمن خود ، پس بدرستى كه نيكبخت ترين مردم كسى است كه ضامن ومتكفل شود مر محاسبه نفس خود را ، يا معنى اين است كه : نيكبخت ترين مردم كسيست كه أجابت كرده باشد دعوت خدا را كه خوانده شده أو را از براي محاسبه نفس خود .\r\n\r\n4763 جهاد النّفس ثمن الجنّة ، فمن جاهدها ملكها ، وهي أكرم ثواب اللّه لمن عرفها .\r\nجهاد با نفس بهاى بهشت است ، پس كسى كه جهاد كند با نفس خود مالك شود بهشت را ، واين گرامى ترين پاداشهاى خداست از براي كسى كه شناسد آنرا ، يعنى كسى كه شناسد آنرا ميداند كه آن نيكوترين پاداشهاى خداست . ومراد به « بهشت » بهشت است با آنچه عطا كرده مىشود در آن از نعمتها كه از آن جمله باشد رضا وخشنودى حق تعالى پس كسى نگويد كه خشنودى حق تعالى بزرگترست بحسب قدر ومرتبه از بهشت پس چگونه بهشت گرامى ترين پاداشهاى حق تعالى باشد ، وممكن است نيز جواب باين كه آن رضا وخشنودى بهر كه عطا شود از أهل بهشت بمجرّد تفضل باشد وپاداش عمل زيادة از بهشت نباشد .\r\n\r\n4764 جعل اللّه سبحانه لكم اسماعا لتعي ما عناها ، وابصارا لتجلو من عشاها .\r\nگردانيده است خداى سبحانه از براي شما گوشها تا اين كه حفظ كنند آنچه را مهمّ باشد آنها را ، يعنى در كار وضرور باشد از براي آنها ، وبايد كه اهتمام كنند از براي آن ، وگردانيده است از براي شما ديده ها تا اين كه جلا داده شوند از كورى آنها يا از ضعف بينائى آنها ، يعنى چشمها كه حق تعالى بشما داده از براي اينست\r\n\r\n","description":"","footnote":"","page_name":" 366 ","page_number":374},
  {"content":"\r\n\r\nكه جلا دهيد آنها را از كورى يا ضعف بينائى كه دارند بحسب أصل خلقت تا اين كه بعد از آن جلا پى بحقائق ومعارف توانند برد وتحصيل علوم توانند نمود ، پس بايد كه جلا داد آنها را وبكار فرمود ونگذاشت كه باطل شوند وضايع گردند . ومراد به « ديده ها » ديده هاى بصيرت است ، وبه « جلا دادن آنها » جلا دادن آنها وتند گردانيدن آنها بفكر وتأمل ، وممكن است كه « عشاها » بغين نقطه‌دار خوانده شود يعنى « غشاها » ، وترجمه اين باشد كه : تا جلا داده شوند از پرده آنها يعنى پرده كه بپوشاند آنها را ومانع از بينائى آنها گردد .\r\n\r\n4765 جهل الغنىّ يضعه ، وعلم الفقير يرفعه .\r\nناداني توانگر پست مرتبه ميكند أو را ، ودانش درويش بلند مرتبه مىگرداند أو را .\r\n\r\n4766 جميل النيّة سبب لبلوغ الامنيّة .\r\nنيت نيكو سبب رسيدن بمراد است ، يعنى مرادهاى اخروى بلكه دنيوي نيز .\r\n\r\n4767 جهل المشير هلاك المستشير .\r\nناداني مشورت بيننده سبب هلاك شدن طلب مشورت كننده است ، زيرا كه أو براي مشورت كننده عمل ميكند وهرگاه أو نادان باشد بسيارست كه مصلحتى از براي أو مىبيند كه سبب زيان وخسران عظيم باشد از براي أو وغرض اين است كه بايد مشورت با كسى كرد كه از دانائى أو خاطر جمع باشد .\r\n\r\n4768 جهل الشابّ معذور ، وعلمه محقور .\r\nناداني جوان معذور است وعلم أو محقورست ، يعنى جوانى اگر نادان باشد خداى عزّ وجلّ أو را معذور مىدارد باعتبار اين كه چندان عمر نكرده كه با آن عمر چندان قبيح باشد از أو جهل ، بخلاف پير كه اگر نادان باشد با وجود عمر دراز عذرى از براي أو نباشد ، و « علم أو محقورست » يعنى خوار شمرده شده است يعنى چندان\r\n\r\n","description":"","footnote":"","page_name":" 367 ","page_number":375},
  {"content":"\r\n\r\nاعتماد بر علم أو نيست بسبب كمي تجربه أو وخامى أفكار أو ، بخلاف پيران كه أفكار ايشان را قوّتى ديگر باشد وبر رأيهاى ايشان اعتماد بيشتر باشد .\r\n\r\n4769 جماع الخير في المشاورة والأخذ بقول النّصيح .\r\nجمع‌كردن خير در مشورت كردن است وعمل كردن بگفتار نصيحت‌كننده .\r\n\r\n4770 جماع الدّين في اخلاص العمل وتقصير الامل وبذل الاحسان والكفّ عن القبيح .\r\nجمع كردن خير در خالص گردانيدن عمل است ، وكوتاه كردن اميد ، وبكاربردن احسان ، وبازداشتن از قبيح .\r\n\r\n4771 جماع الشّرّ في الاغترار بالمهل ، والاتّكال على العمل .\r\nجمع كردن بدى در فريب خوردن بمهلت است واعتماد كردن بر عمل . مراد به « فريب خوردن بمهلت » اين است كه در وقتي كه مهلت كارهاى خير وفرصت آن داشته باشد پس اندازد آنها را وگمان اين كند كه مهلت أو را بقائى باشد تا يك بار اجل در رسد وديگر مهلت كارى نماند ، يا اين كه كسى كه گناهى بكند وحق تعالى أو را مهلت دهد وزود مؤاخذه نكند وبلائي نفرستد باين فريب خورد ونافرمانى أو را سهل شمارد ، و « بدى اعتماد بر عمل » ظاهرست ، چه آدمي هر چند سعى كند از عهده شكر أدنى نعمتي از نعمتهاى دنيوي حق تعالى بر نيايد ، پس چگونه اعتماد بر عمل تواند كرد واميد مزد واجر بر آن تواند داشت . . ! با آنكه عمده أسباب عمل هم از نعمتهاى حق تعالى است وأصل آن عمل هم بتوفيق اوست پس بايد كه اعتماد آدمي بر لطف وتفضل حق تعالى باشد نهايت در عمل هم تقصير نكند ، باعتبار اين كه مأمور شده وحق تعالى آن را وسيله لطف وتفضل خود فرموده .\r\n\r\n4772 جهاد النّفس بالعلم عنوان العقل .\r\n\r\n","description":"","footnote":"","page_name":" 368 ","page_number":376},
  {"content":"\r\n\r\nجهاد كردن با نفس بعلم عنوان يعنى دليل يا سر سخن عقل وخردست ، مراد به « جهاد كردن با نفس بعلم » جهاد كردن با اوست از روى علم ودانش ، تا داند كه أو را بر چه كار بايد داشت ، واز چه كار بايد منع كرد ، يا جهاد كردنى است كه حاصل مىشود بسبب علم ، وعلم ودانش باعث آن مىشود .\r\n\r\n4773 جهاد الغضب بالحلم برهان النّبل .\r\nجهاد كردن با خشم ببردبارى دليل نبل است يعنى نجابت يا تندى فطنت .\r\nومراد به « جهاد كردن با آن ببردبارى » غلبه كردن بر آنست وفرونشاندن آتش آن بآب بردبارى .\r\n\r\n4774 جماع الشّرّ في مقارنة قرين السّوء .\r\nجمع‌كردن بدى در همراهى با همراه بد است . ودر بعضي نسخه ها بدل « مفارنة » بنون « مقارفة » بفا واقع شده ، وبنا بر اين ترجمه اين است كه : در آميزش با همراه بد است .\r\n\r\n4775 جماع الغرور في الاستنامة إلى العدوّ .\r\nجمع كردن فريب در آرام گرفتن بدشمن است يعنى اعتماد كردن بر أو ، ودور نيست كه مراد به « دشمن » اعمّ از دشمن بيگانه ونفس خود باشد كه دشمن ترين دشمنهاست .\r\n\r\n4776 جميل القول دليل وفور العقل .\r\nگفتار نيكو دليل بسيارى عقل است .\r\n\r\n4777 جميل الفعل ينبئ عن طيب الأصل .\r\nكردار نيكو خبر مىدهد از پاكى أصل يعنى حلال زادگى .\r\n\r\n4778 جعل اللّه لكلّ شيء قدرا ، ولكلّ قدر اجلا .\r\n\r\n","description":"","footnote":"","page_name":" 369 ","page_number":377},
  {"content":"\r\n\r\nگردانيده است خدا از براي هر چيز اندازه ، واز براي هر اندازه مدّتى ، پس هيچ چيز از آن اندازه كه مقدّر كرده زياد وكم نمىشود وبر آن مدّتى كه تقدير فرموده پيش نمى افتد واز آن پس نمىافتد .\r\n\r\n4779 جعل اللّه لكلّ عمل ثوابا ، ولكلّ شيء حسابا ، ولكلّ اجل كتابا .\r\nگردانيده است خدا از براي هر عملي پاداشى ، واز براي هر چيز شمارى ، واز براي هر أجلى نوشته . يعنى از براي هر چيز عددي وقدرى تقدير كرده كه زياد وكم نمىشود از آن ، واز براي هر اجلى يعنى مرگى يا مدّت عمرى نوشته يعنى همه آنها بقلم تقدير أزلي نوشته شده ، وقبل أزين مذكور شد كه آنچه تقدير حتمي بآن تعلق گرفته البتة بر خلاف آن نوشته نتواند شد ، وآنچه بشرطى تقدير شده محو واثبات در آن نوشته رود ، با آنكه ممكن است كه از براي بعضي مصالح محو واثبات در لوحى باشد وآنچه واقع شود در لوحى ديگر نوشته شده باشد كه در آن تغيير أصلا نرود .\r\n\r\n4780 جعل اللّه سبحانه حقوق عباده مقدّمة لحقوقه ، فمن قام بحقوق عباد اللّه كان ذلك مؤدّيا إلى القيام بحقوق اللّه .\r\nگردانيده است خداى سبحانه حقهاى بندگان خود را پيش روى از براي حقهاى خود ، پس هر كه ايستادگى كند بحقهاى بندگان خدا ، بوده باشد اين كشاننده بسوى ايستادگى بحقهاى خدا . مراد اين است كه حق تعالى بلطف خود از براي عنايت ببندگان چنين كرده كه حقهاى بندگان أو پيشرو حقهاى أو باشد ، وهر كه آنها را بجا آورد وحقّ كسى پيش خود نگذارد ، آن باعث اين شود كه البتة حقوق حق تعالى را نيز بجا آورد وچيزى از آنها از أو فوت نشود .\r\n\r\n","description":"","footnote":"","page_name":" 370 ","page_number":378},
  {"content":"\r\n\r\n\r\n4781 جماع الخير في الموالاة في اللّه ، والمعاداة في اللّه ، والمحبّة في اللّه ، والبغض في اللّه .\r\nجمع كردن خير در دوستى كردن با يكديگرست در راه خدا ، ودشمنى كردن با يكديگر در راه خدا ، ودوستى در راه خدا ، ودشمنى در راه خدا . مراد باوّل دوستى كردن ودشمنىكردن با جمعى است كه باشند وايشان نيز دوستى ودشمنى كنند ، ومراد بدوّم دوست داشتن ودشمن داشتن گذشتگانست در راه خدا ، وهمچنين دوست‌داشتن ودشمن‌داشتن كارها وچيزها در راه خدا .\r\nوفرموده آن حضرت عليه السّلام در باره كسى كه مذمّت أو مىفرموده :\r\n\r\n4782 جعل خوفه من العباد نقدا ومن خالقهم ضمانا « 1 » ووعدا .\r\nگردانيده ترس خود را از بندگان نقد واز آفريننده ايشان ضامنى ووعده . يعنى ترس أو از مردم نقد وحاضر است واز خدا همين است كه ضامن مىشود « 2 » ووعده ميكند كه : خواهم ترسيد ، وبالفعل نمى ترسد .\r\n\r\n\r\n","description":"","footnote":"\r\n( 1 ) در أقرب الموارد گفته : « الضّمان ( بالفتح ) عبارة عن ردّ مثل الهالك ان كان مثليا أو قيمته ان كان قيميّا » ودر منتهى الإرب گفته : « ضمن الشيء وبه ضمانا وضمنا ( بالفتح فيهما ) پذيرفت آنرا » ودر أقرب الموارد نيز فعل ومصدر آنرا چنين ضبط كرده و « ضمانة » را نيز بفتح بر آن افزوده است ، ليكن كلمه « ضمانا » در اينجا مصحف « ضمارا » است بكسر ضاد وبراء در آخر چنانكه شرح داده مىشود .\r\n( 2 ) گويا تصحيفى در نسخ غرر الحكم ودرر الكلم بكار رفته وشارح ( ره ) نيز بآن متفطن نشده است وأصل « ضمار » است براء مهمله كه بمعنى وعده مسوّفه باشد توضيح آنكه اين عبارت را آمدى ( ره ) از خطبه صد وپنجاه وهشتم نهج البلاغة گرفته است وعبارت خطبه در آنجا اين است ( جلد دوم شرح نهج البلاغة ابن أبي الحديد چاپ مصر ، ص 469 ) « وكذلك ان هو خاف عبدا من عبيده أعطاه من خوفه ما لا يعطى ربّه فجعل خوفه من العباد نقدا وخوفه من خالقه ضمارا ووعدا » وابن أبي الحديد ضمن شرح خطبه نسبت بكلمه « ضمار » چنين گفته : « والضمار ما لا يرجى من الوعود والديون ، قال الراعي :\r\n « حمدن مزاره وأصبن منه * عطاء لم يكن عدة ضمارا » \r\nابن الأثير در نهاية گفته : « وفي حديث ابن عبد العزيز كتب إلى ميمون بن مهران في مظالم كانت في بيت المال ان يردّها على أربابها ويأخذ منها زكاة عامها فإنها كانت مالا ضمارا ، المال الضمار الفائت الذي لا يرجى ، وإذا رجى فليس بضمار من : أضمرت الشيء إذا غيّبته فعال بمعنى فاعل ومفعل ، ومثله من الصفات : ناقة كنار ، وانّما اخذ منه زكاة عام واحد لانّ أربابه ما كانوا يرجون ردّه عليهم فلم يوجب عليهم زكاة السنين الماضية وهو في بيت المال » ودر منتهى الإرب گفته : « ضمار بالكسر مال پنهان ومالي كه اميد رجوع آن نباشد وعذاب كه در تأخير باشد ونهان خلاف عيان ووأم بي مدّت ووعده ووأم كه از وى اميد نتوان داشت » پس معلوم شد كه أصل كلمه « ضمار » است وتصحيف شده وبنا بر اين معنى اين مىشود كه : خوفش را از خدايش وعده اميد داشته نشده گردانيده يعنى وعده غير قابل انجاز ووفا قرار داده است ، والسلام على من اتّبع الهدى .\r\n","page_name":" 371 ","page_number":379},
  {"content":"\r\n\r\n\r\n4783 جالس أهل الورع والحكمة وأكثر مناقشتهم فانّك ان كنت جاهلا علّموك وان كنت عالما ازددت علما .\r\nهمنشينى كن با أهل پرهيزگارى وحكمت يعنى علم درست ، وبسيار كن مناقشه با ايشان را ، پس بدرستى كه تو اگر بوده باشى نادان تعليم ميكنند ترا ، واگر بوده باشى دانا زياد ميكنى دانش را . « مناقشه » بمعنى بنهايت رسانيدن است در حساب ، ومراد اين است كه : بنهايت برسان تفتيش مسائل وتحقيق آنها را از ايشان ، وخرد وبزرگ آنها را از ايشان بپرس .\r\n\r\n","description":"","footnote":"","page_name":" 372 ","page_number":380},
  {"content":"\r\n\r\nوفرموده آن حضرت عليه السلام در ذكر شيطان يعنى در وصف جمعى باين كه شيطان ايشان را از راه برده\r\n\r\n4784 جعلهم مرمى نبله وموطأ قدمه ومأخذ يده .\r\nگردانيده است يعنى شيطان ايشان را نشانه تير خود ، ومحلّ سودن قدم خود ، وجايگاه گرفتن دست خود . يعنى ايشان را ، نشانه تير خود كرده ، وبآن شكار كرده ايشان را ، وچنان مطيع وفرمانبردار خود كرده كه گويا ايشان سرهاى خود را مىگذارند كه أو بر روى آنها قدم گذارد ، ودست أو گرفته ايشان را ورها نمىكند .\r\n\r\n4785 جماع المروءة ان لا تعمل في السّرّ ما تستحيي منه في العلانية .\r\nجمع كننده مروّت يعنى مردى يا آدميت اين است كه نكنى در نهاني آنچه را شرم كنى از آن در آشكار .\r\n\r\n4786 جالس العلماء يزدد علمك ، ويحسن أدبك ، وتزك نفسك .\r\nهمنشينى كن با علما تا اين كه زياد شود علم تو ، ونيكو شود أدب تو ، وپاكيزه گردد نفس تو ، يعنى اگر همنشينى كنى با ايشان چنين وچنان خواهد شد .\r\n\r\n4787 جالس الحكماء يكمل عقلك ، وتشرف نفسك ، وينتف عنك جهلك .\r\nهمنشينى كن با حكما يعنى علماى درست كردار تا اين كه كامل شود عقل تو ، وبلند مرتبه گردد نفس تو ، وزايل شود از تو ناداني تو ، يعنى اگر همنشينى كنى با ايشان چنين وچنان خواهد شد .\r\n\r\n4788 جاز بالحسنة وتجاوز عن السيّئة ما لم يكن ثلما في الدّين أو وهنا في سلطان الإسلام .\r\n\r\n","description":"","footnote":"","page_name":" 373 ","page_number":381},
  {"content":"\r\n\r\nپاداش بده بعوض نيكوئى را يعنى نيكوئى كن بعوض نيكوئى ، ودر گذر از گناه ما دام كه نبوده باشد رخنه در دين يا سستيى در سلطان اسلام يعنى پادشاه اسلام يا تسلط وغلبه اسلام . يعنى از گناه مردم در گذر مگر اين كه در گذشتن از آن باعث رخنه در دين يا سستى سلطان اسلام شود كه در آن وقت در گذشتن خوب نيست وبايد كه جزاى گناه بعمل آيد .\r\n\r\n4789 جعل اللّه سبحانه العدل قواما « 1 » للأنام وتنزيها من المظالم والآثام وتسنية للإسلام .\r\nگردانيده است خداى سبحانه عدالت را بر پاى دارنده از براي خلق ، وپاكيزه كردنى از مظلمه ها وگناهان ، وآسان نمودنى وگشايشى از براي اسلام . يعنى عدالت حكام بر پاى مىدارد مردم را ، وباعث پاكيزگى مردم مىشود از مظلمه‌ها واز گناهان ، وباعث اين مىشود كه مردم رغبت كنند در اسلام وبآسانى در آيند در آن ، وفتح ونصرت اسلام باشد . و « مظلمه » حقّ كسى را گويند كه ديگرى بظلم برده باشد . و « بودن عدل حكام سبب پاكيزگى مردم از آنها » ظاهرست ، زيرا كه خوف از حاكم عادل باعث اين مىشود كه ظلم كم واقع شود ومردم پاك مانند از مظلمه‌ها وگاهى اگر واقع شود هرگاه ثابت شود بر أو ، حقّ مظلوم را از ظالم بگيرد ، وأو را پاك گرداند از آن مظلمه . وهمچنين « بودن آن سبب پاكيزگى ايشان از گناهان » زيرا كه خوف از حاكم عادل وامر أو بمعروف ونهى أو از منكر ، باعث اين مىشود كه گناه كم كنند واز بسيارى از آنچه كنند بسبب أقامت حدود وتعزيرات وقصاص پاك گردند . و « بودن آن سبب رغبت مردم در اسلام وآسان در آمدن در آن وفتح ونصرت\r\n\r\n\r\n","description":"","footnote":"\r\n( 1 ) شارح ( ره ) كلمه ( قواما ) را فقط بفتح قاف ضبط كرده با آنكه قرائت آن بكسر - قاف نيز درست است .\r\n","page_name":" 374 ","page_number":382},
  {"content":"\r\n\r\nآن » باعتبار اينست كه همه مردم رفاهيت طلبند ، پس هرگاه ببينند رفاهيت مسلمانان را وانتظام أحوال ايشان را بسبب عدل حكام ، ايشان رغبت كنند در اسلام ، وآسان در آيند در آن ، واين معنى سبب فتح ونصرت اسلام گردد .\r\n\r\n4790 جمال الدّين الورع .\r\nزيبائى وحسن ديندارى پرهيزگارى است .\r\n\r\n4791 جمال الشّرّ الطّمع .\r\nزيبائى وحسن بدى طمع است ، يعنى طمع باعث كمال وتمامى بدى وبنهايت رسيدن آن مىشود واستعمال « جمال » در آن بر سبيل مجاز است وباعتبار مشاكله با جمال دين در فقره سابق .\r\n\r\n4792 جمال السّياسة العدل في الامرة ، والعفو مع القدرة .\r\nزيبائى وحسن سياست يعنى امر ونهىكردن مردم وأدب فرمودن ايشان عدل كردن در حكومت است ، ودر گذشتن با قدرت . يعنى اين است كه با وجود حكومت عدل كند وبا وجود قدرت بر انتقام در گذرد يعنى از تقصير وخلاف آدابى كه نسبت باو بكنند .\r\n\r\n4793 جمال الاخوّة احسان العشرة ، والمواساة مع العسرة .\r\nزيبائى وحسن برادرى نيكو كردن آميزش است ، ومواسات كردن با تنگى حال .\r\n« مواسات » چنانكه مكرّر مذكور شد بمعنى بخشش است ، يا بخشش كسى چيزى را با وجود حاجت خود بآن ، يا برابر داشتن كسى با خود در أموال خود .\r\n\r\n4794 جمال الحكمة الرّفق وحسن المداراة .\r\nزيبائى وحسن حكمت يعنى علم وعمل درست هموارى كردن ونيكوئى مدارا كردنست با مردم .\r\n\r\n","description":"","footnote":"","page_name":" 375 ","page_number":383},
  {"content":"\r\n\r\n\r\n4795 جماع الشّرّ اللّجاج ، وكثرة المماراة .\r\nجمع‌كردن بدى لجاجت است ، وبسيارى جدل كردن با مردم . « لجاجت » چنانكه مكرّر مذكور شد بمعنى خصومت ودشمنى كردنست ، يا ايستادگى كردن بر باطل .\r\n\r\n4796 جماع الخير في اعمال البّر .\r\nجمع كردن خير در عملهاى نيكوست .\r\n\r\n4797 جماع الفضل في اصطناع الحرّ والاحسان إلى أهل الخير .\r\nجمع كردن افزونى مرتبه در احسان كردن بآزاده ، است ونيكوئى نمودن بأهل خير .\r\n\r\n4798 جحود الاحسان يحدو على قبح الامتنان .\r\nانكار كردن احسان مىخواند بر قباحت منت گذاشتن ، مراد مذمّت انكار احسان كسيست وشكر نكردن آن واين كه يكى از مفاسد آن اينست كه باعث اين مىشود كه احسان كننده مرتكب قباحت منت‌گذاشتن شود ، زيرا كه آدمي مجبول است بر اين كه احسانى كه بكسى كرده باشد خواهد كه أو بازاى آن شكر أو بكند يا بنحوى با أو سلوك نمايد كه شكر آن احسان تواند شد ، پس هرگاه كسى انكار احسان كند يا بنحوى با أو سلوك كند كه متضمن انكار آن باشد أو بالطبع ملجأ مىشود كه ذكر احسان خود را بر أو كند ومنت گذارد بر أو ، پس ارتكاب اين قبيح از أو بسبب انكار أو مىشود كه اگر أو چنين نمىكرد هرگز اين ياد آن احسان نمىكرد وبآن منت نمىگذاشت .\r\n\r\n4799 جحود الاحسان يوجب الحرمان .\r\nانكار كردن احسان واجب مىسازد محرومى را ، يعنى باعث اين مىشود كه\r\n\r\n","description":"","footnote":"","page_name":" 376 ","page_number":384},
  {"content":"\r\n\r\nديگر آن كس باو احسان نكند بلكه ديگران نيز كه برين معنى مطلع شوند احسان باو نكنند بلكه باعث بي رغبتي مردم مىشود در احسان ، وفي الجملة محرومى ايشان از آن .\r\n\r\n4800 جاور القبور تعتبر .\r\nأقامت كن بر سر قبرها تا عبرت گيرى . وممكن است بلكه ظاهرتر اينست كه « جاور » در اينجا بزاي نقطه‌دار باشد « يعنى جاوز » وترجمه اين باشد كه : بگذر بقبرها تا عبرت گيرى « 1 » .\r\n\r\n\r\n","description":"","footnote":"\r\n( 1 ) عالم جليل واعظ قزوينى ( رفيع الدين محمد مؤلّف أبواب الجنان » رضوان اللّه عليه در اين باب قطعه بسيار غرّائى دارد كه براي استفاده أهل بصيرت وطالبان عبرت در اينجا نقل ميكنم وآن اين است :\r\n « سوى قبرستان گذارى كن كه خوش بوم وبريست * سبزه هر سو قدّ يارى گلرخ سيمين‌بريست »\r\n« بسكه پربار از گل صد رنگ حسرت گشته‌اند * سر نهاده بر زمين در هر قدم شاخ زريست »\r\n« هر طرف آرامگاه شاه داماديست شوخ * هر قدم گردك‌سراى نو عروس دلبريست »\r\n« هر قدم دردانه‌ها از بس بخاك افتاده اند * چشم دل گر واكنى هر جاده عقد گوهريست »\r\n« گوش هوش مردمان از پنبه غفلت پر است * ورنة هر نعشى بدوشى واعظى بر منبريست »\r\n« بر جنون دل نهادان جهان بي بقا * هر مزار نوگلى از سبزه تر محضريست »\r\n« اى كه دائم ميكنى جان از پى زر يافتن * عبرتي زين كاخ ويرانت به از گنج زريست »\r\n« كرد واعظ ذكر مرگ وفكر مرگ امّا نكرد * مرگ پندارى همين حق از براي ديگريست » \r\nاضافه « گردك سراى » از قبيل اضافه مقلوب است يعنى سراى گردك ، در برهان قاطع در حرف كاف فارسي ضمن ذكر معاني « گردك » بر وزن « خرسك » گفته : « وحجله كه بجهت عروس بيارايند » .\r\nمحضر بمعنى ورقه استشهاد وگواهينامه ايست كه جماعتى صحّت مضمون آنرا تصديق كرده باشند .\r\n","page_name":" 377 ","page_number":385},
  {"content":"\r\n\r\n\r\n4801 جاور العلماء تستبصر .\r\nأقامت كن نزد علما تا بينا گردى .\r\nوفرموده در باره جمعى كه مذمّت مىفرموده ايشان را :\r\n\r\n4802 جعلوا « 1 » الشّيطان لامرهم مالكا « 2 » وجعلهم « 3 » له اشراكا ، ففرّخ في صدورهم ، ودبّ ودرج في حجورهم ، فنظر بأعينهم ، ونطق بألسنتهم ، وركب بهم الزّلل ، وزيّن لهم الخطل « 4 » فعل من شركه الشّيطان في سلطانه ، ونطق بالباطل على لسانه .\r\nگردانيده اند شيطان را از براي كارهاى خود مالك ، يعنى صاحب اختيار ، وگردانيده شيطان ايشان را از براي خود شريكها ، پس جوجه كرده در سينه هاى ايشان ، وبجنبش آمده وراه افتاده در كنارهاى ايشان ، پس نگاه كرده بچشمهاى ايشان ، وگويا شده بزبانهاى ايشان ، وسوار كرده ايشان را بر لغزش ، وآرايش داده از براي ايشان گفتار فاسد كردار كسى را كه شريك است با أو شيطان در پادشاهى أو ، وگويا شده بباطل بر زبان أو . « پس جوجه كرده » يعنى شيطان بزرگ كه إبليس باشد\r\n\r\n\r\n","description":"","footnote":"\r\n( 1 ) اين عبارت تا آخر همانست كه در هفتمين خطبه نهج البلاغة ذكر شده منتهى باندك اختلافى در بعضي كلمات ، مثلا در آنجا بجاى « جعلوا » : « اتّخذوا » ذكر شده است ( رجوع شود بجلد اوّل شرح نهج البلاغة ابن أبي الحديد ، چاپ مصر ، ص 76 ) .\r\n( 2 ) در نهج البلاغة : « ملاكا » .\r\n( 3 ) در نهج البلاغة : « واتّخذهم » .\r\n( 4 ) شارح ( ره ) كلمه « الخطل » را فاعل « زيّن » قرار داده وكلمه « فعل » را مفعول به « زيّن » دانسته است چنانكه علاوة بر آنكه اين مدّعا از وضع اعراب وى بر روى كلمات معلوم مىشود از ترجمه نيز بطور صريحتر روشن مىگردد وآن اشتباه است چنانكه ياد خواهد شد .\r\n","page_name":" 378 ","page_number":386},
  {"content":"\r\n\r\nجوجه كرده در سينه‌هاى ايشان ، ودر سينه هر يك از ايشان جوجه گذاشته . و « آن بجنبش آمده وراه افتاده در كنارهاى ايشان » يعنى هر جوجه از آنها بزرگ شده وراه افتاده در كنار صاحب خود وبا أو ميباشد ، « پس نگاه كرده بچشمهاى ايشان » يعنى نگاهها كه ايشان كنند نگاه‌كننده در هر يك شيطان اوست كه بچشم أو نگاه ميكند ، وهرچه گويند گوينده در هر يك شيطان اوست كه بزبان أو مىگويد ، و « سوار كرده ايشان را بر لغزش » يعنى شيطان هر يك مىدارد أو را بر لغزشها .\r\nو « آرايش داده » اين بر نسق فعلهاى سابق نيست ، زيرا كه فاعل آنها شيطان كوچك بود وفاعل اين « گفتار فاسد » است « 1 » بلكه اين وصف ديگرست از براي آن جمع بعد از وصفهاى سابق باين كه : گفتار باطل وخبرهاى دروغ آرايش داده از براي ايشان كارهاى كسى را كه شريكست با أو شيطان يعنى شيطان بزرگ در پادشاهى أو . و « گويا شده شيطان بباطل بر زبان أو » يعنى هر باطلى كه أو مىگويد شيطان مىگويد بر زبان أو ، ومراد بآن امام آن جمع است وظاهر اينست كه معاوية عليه اللعنة باشد .\r\nودور نيست كه « الخطل » سهوى باشد از ناسخ وصحيح « بالخطل » باشد با باء\r\n\r\n\r\n","description":"","footnote":"\r\n( 1 ) اين همان تصريح است كه در صفحه سابق بآن اشاره كرديم واين بيان از عجائب اشتباهات شارح ( ره ) است زيرا فاعل « زيّن » نيز ضميري است كه بشيطان بر مىگردد بهمان طريق كه در افعال سابق هست و « الخطل » مفعول به « زيّن » است وكلمه « فعل » كه بعد از « الخطل » مىآيد مفعول مطلق نوعي است براي عاملي محذوف ، وتقدير اينست « فعلوا ذلك فعل من » وگويا سبب اشتباه شارح ( ره ) وجود كلمه « فعل » بوده بعد از « الخطل » وچون از تقدير عامل نصب براي آن غفلت نموده تصوّر فرموده است كه اين كلمه بايد مفعول به « زيّن » باشد والّا بدون عامل مىماند ، پس ترجمه اين است كه :\r\n« وشيطان آراست براي ايشان خطل را كه گفتار باطل وخبط وخطا باشد مانند كار كسى كه شيطان أو را شريك كار خود كرده باشد » طالب تحقيق بيشتر بشروح نهج البلاغة مراجعه فرمايد .\r\n","page_name":" 379 ","page_number":387},
  {"content":"\r\n\r\nوبنا بر اين فاعل اين فعل نيز بر قياس فعلهاى سابق شيطان كوچك باشد و « فعل » بفتح « 1 » خوانده شود كه مفعول آن باشد وترجمه چنين مىشود كه : آرايش داده شيطان كوچك از براي ايشان بگفتار باطل دروغ كار وكردار كسى را كه شريك است با أو شيطان ، تا آخر .\r\nمخفى نماند كه « جوجه كردن شيطان ، وآنچه بعد از آن مذكور شده » ممكن است كه بر حقيقت محمول شود ، وممكن است كه مجاز باشد ، ومراد اين باشد كه از براي هر يك يكى از أولاد خود را مقرّر ميكند كه با أو باشد وآنچه أو كند باغواى أو باشد ، واللّه تعالى يعلم .\r\n\r\n\r\n","description":"","footnote":"\r\n( 1 ) يعنى بايد كلمه « فعل » مذكور در عبارت را منصوب بخوانيم نا مفعول به آن باشد .\r\n","page_name":" 380 ","page_number":388},
  {"content":"\r\n\r\n\r\nحرف حاء\r\n\r\n[ حرف « حاء » بلفظ « حسن » 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السلام در حرف « حاء » بلفظ « حسن » يعنى خوبى . )\r\n\r\n","description":"","footnote":"","page_name":" 381 ","page_number":389},
  {"content":"\r\n\r\nفرموده آن حضرت عليه السلام :\r\n\r\n4803 حسن الصّورة اوّل السّعادة .\r\nنيكوئى صورت اوّل نيكبختى است . « نيكبختى بودن آن » باعتبار اينست كه جمال ونيكوئى ظاهرست ، ونشان خوبى ونيكوئى باطن ، چنانكه در بعضي أحاديث وارد شده ، ودليل حسن عنايت حق تعالى است بصاحب آن ، چنانكه بعد از اين مذكور خواهد شد و « اوّل بودن آن » ظاهرست .\r\n\r\n4804 حسن الشّكر يوجب الزّيادة .\r\nنيكوئى شكر واجب مىسازد زيادتى را ، يعنى سبب زيادتى نعمت مىشود .\r\n\r\n4805 حسن الصّورة الجمال الظّاهر .\r\nنيكوئى صورت جمال وزيبائى ظاهرست .\r\n\r\n4806 حسن النّية جمال السّرائر .\r\nنيكوئى نيت وقصد جمال وزيبائى نهانيهاست .\r\n\r\n4807 حسن العقل جمال الظواهر والبواطن .\r\nنيكوئى عقل وخرد ، جماع وزيبائى ظاهرها وباطنهاست .\r\n\r\n4808 حسن الخلق للنّفس وحسن الخلق للبدن .\r\nنيكوئى خوى از براي نفس است يعنى جمال ونيكوئى اوست ، ونيكوئى خلقت از براي بدن است يعنى جمال ونيكوئى آنست .\r\n\r\n","description":"","footnote":"","page_name":" 382 ","page_number":390},
  {"content":"\r\n\r\n\r\n4809 حسن الخلق أفضل الدّين .\r\nنيكوئى خوى افزونترين دينداريست .\r\n\r\n4810 حسن الشّهرة حصن القدرة .\r\nنيكوئى شهرت حصار قدرت است يعنى شهرت كردن بخوبى حصاريست از براي قدرت وتوانائى صاحب آن واقتدار أو در دنيا كه بسبب آن قدرت واقتدار أو محفوظ مىماند وآفتى بآن نرسد ، مانند كسى كه در حصار محكمى باشد ، پس هر كه اين معنى را خواهد بايد كه سعى كند در خوبى خود چندان كه بخوبى شهرت كند .\r\n\r\n4811 حسن العشرة يستديم المودّة .\r\nنيكوئى آميزش دايم مىدارد دوستى را .\r\n\r\n4812 حسن الصّحبة يزيد في محبّة القلوب .\r\nنيكوئى مصاحبت زياد ميكند در دوستى دلها . مراد به « نيكوئى مصاحبت » اينست كه رعايت شرايط ولوازم مصاحبت با آن باشد مثل تعظيم وتكريم يكديگر واحسان بيكديگر ومانند آنها .\r\n\r\n4813 حسن الأدب يستر قبح النّسب .\r\nنيكوئى أدب مىپوشاند زشتى نسب را ، يعنى هرگاه كسى را أدب نيكو باشد ونسب پستى ، نيكوئى أدب أو مىپوشاند پستى نسب أو را ، وبا وجود آن بسبب آن أدب نيكو عزيز ومحترم گردد .\r\n\r\n4814 حسن الدّين من قوّة اليقين .\r\nنيكوئى ديندارى از قوّت يقين است ، يعنى ناشى از آن مىشود ، ووجه آن ظاهرست .\r\n\r\n","description":"","footnote":"","page_name":" 383 ","page_number":391},
  {"content":"\r\n\r\n\r\n4815 حسن الأدب خير موازر وأفضل قرين .\r\nنيكوئى أدب بهترين يارى كننده ايست وافزونتر همنشينى است .\r\n\r\n4816 حسن الظّنّ راحة القلب وسلامة الدّين .\r\nنيكوئى گمان آسايش دل وسلامتى دين است . « بودن آن آسايش دل » باعتبار اينست كه كسى كه بدگمان باشد بمردم هميشه از ايشان در خوف وترس باشد وأو را آرام دل نباشد ، بخلاف كسى كه گمان نيكو داشته باشد بايشان كه أو را انديشه وتشويشى نباشد از ايشان ودل أو در راحت باشد . و « بودن آن سبب سلامتى دين » ظاهرست ، چه بدگمانى بمردم شرعا مذموم است وضرر بدين دارد ، پس نيكوئى گمان بايشان باعث سلامتى از آن ضررست . وديگر آنكه كسى كه بدگمان باشد بمردم ، نمىشود كه ازو بدى چند صادر نشود نسبت بايشان كه ضرر بدين أو داشته باشد ، پس هرگاه بدگمان نباشد سالم ماند از آنها بلكه با همه بنيكوئى سلوك كند واين باعث كمال دين أو گردد .\r\n\r\n4817 حسن النّيّة من سلامة الطّويّة .\r\nنيكوئى نيت وقصد از سلامتى نهان است يعنى ناشى از سلامتى وخوبى باطن وخويها واخلاق مىشود .\r\n\r\n4718 حسن السّياسة قوام « 1 » الرّعيّة .\r\n\r\n\r\n","description":"","footnote":"\r\n( 1 ) كذا بفتح القاف صريحا بخط شارح ( ره ) وبهتر آن بود كه در اين مورد نيز مانند غالب أمثال آن بكسر هم ضبط ميكرد وبر روى آن « معا » مىنوشت ، زيرا كه قرائت آن بكسر نيز درست است بلكه معروفتر نيز ميباشد ، در منتهى الإرب گفته : « قوام كسحاب راستى ومنه قوله تعالى : وكان بين ذلك قواما وبالاى مردم ومايه زيست ، وقوام الامر بندش ونظام كار ، يقال : فلان قوام أهله يعنى هو الذي يقيم شأنهم وقوام الامر ككتاب آنچه بدان قائم باشد ومايه درستى وآراستگى آن ، قيام مثله يقال : فلان قوام أهله وقيامهم وهو الذي يقيم شأنهم ومنه قوله تعالى : ولاتؤتوا السفهاء أموالكم التي جعلها اللّه لكم قياما » .\r\n","page_name":" 384 ","page_number":392},
  {"content":"\r\n\r\nنيكوئى سياست بر پاى دارنده رعيت است ، يعنى باعث انتظام أحوال ايشان مىشود واين كه متفرّق وپراكنده نشوند ومراد به « سياست رعيت » چنانكه مكرّر مذكور شد امر ونهى كردن ايشانست .\r\n\r\n4819 حسن العدل نظام البريّة .\r\nنيكوئى عدل نظام خلق است ، يعنى باعث جمعيت ايشان وانتظام أحوال ايشان است .\r\n\r\n4820 حسن السّياسة يستديم الرّياسة .\r\nنيكوئى سياست پاينده مىدارد سركردگى را ، ومعنى « سياست » در فقرهء سابق سابق مذكور شد .\r\n\r\n4821 حسن التّدبير وتجنّب التّبذير من حسن السّياسة .\r\nنيكوئى تدبير ودورى گزيدن از اسراف از نيكوئى سياست است ، يعنى از جمله نيكوئى سياست است امر كردن مردم بنيكوئى تدبير معاش خود ودورىكردن از اسراف ، يا اين كه هرگاه قومي تدبير معاش را نيكو كنند واز اسراف اجتناب كنند ، اين از نيكوئى سياست سركرده ايشانست وناشى از آنست .\r\n\r\n4822 حسن الحلم دليل وفور العلم .\r\nنيكوئى حلم دليل بسيارى دانش است ، زيرا كه تا دانش كسى كامل نباشد وحسن حلم وبردبارى را چنانكه هست نداند غلبه بر خشمهاى قوى نتواند كرد وبجز تلافى وانتقام چاره آنها را نداند .\r\n\r\n4823 حسن الظّنّ يخفّف الهمّ ، وينجى من تقلد الاثم .\r\nنيكوئى گمان سبك ميكند اندوه را ، ورستگار مىسازد از برگردن گرفتن گناه ،\r\n\r\n","description":"","footnote":"","page_name":" 385 ","page_number":393},
  {"content":"\r\n\r\nاين هم مضمون فقره ايست كه چند فقره قبل از اين مذكور شد كه « حسن الظّنّ راحة القلب وسلامة الدّين » وحاجت اعاده شرح آن نيست .\r\n\r\n4824 حسن الظّنّ من أحسن الشّيم وأفضل القسم .\r\nنيكوئى گمان از بهترين خويهاست ، وافزونترين قسمتها وبهره هاست . مراد نيكوئى گمان بخدا ولطف ومرحمت اوست كه آن از بهترين خويهاست چنانكه از أحاديث بسيار مستفاد مىشود ، وبعضي از آنها قبل از اين نقل شد ، وممكن است كه شامل نيكوئى گمان بخلق نيز باشد ، چه آن نيز خصلت نيكوست ، چنانكه در فقره سابق وقبل از آن نيز مذكور شد .\r\n\r\n4825 حسن التّوفيق خير قائد .\r\nنيكوئى توفيق بهترين كشاننده است . مراد توفيق خداست وتهيه كردن أو أسباب خير را از براي كسى ، وظاهرست كه آن بهترين كشاننده است بسوى سعادت ونيكبختى .\r\n\r\n4826 حسن العقل أفضل رائد .\r\nنيكوئى عقل وخرد افزونتر رائدى است . « رائد » كسى را گويند كه صحرانشينان در وقت اراده كوچ از منزلي پيش فرستند كه منزل پر آب وعلفى از براي ايشان بگيرد ، وظاهريت كه عقل نيكو أفضل رائديست ، زيرا كه أو از براي كسى كه فرمان أو برد منزل نيكو در بهشت مىگيرد .\r\n\r\n4827 حسن اللّقاء يزيد في تأكّد الإخاء .\r\nنيكوئى برخوردن ، زياد ميكند در محكم بودن برادرى .\r\n\r\n4828 حسن الإخاء يجزل الاجر ويجمل الثّناء .\r\n\r\n","description":"","footnote":"","page_name":" 386 ","page_number":394},
  {"content":"\r\n\r\nنيكوئى برادرى ، عظيم مىگرداند اجر را ، ونيكو مىگرداند ستايش را . مراد نيكوئى برادرى مؤمنان است با يكديگر ورعايت شرايط ولوازم آن كردن ، از تعظيم وتكريم يكديگر ، وسعى در حوائج يكديگر واحسان بيكديگر .\r\n\r\n4829 حسن العفاف من شيم الاشراف .\r\nنيكوئى عفاف يعنى ترك حرامها از خصلتهاى اشراف است يعنى مردم بلند مرتبه .\r\n\r\n4830 حسن التّقدير مع الكفاف خير من السّعى في الاسراف .\r\nنيكوئى اندازه گرفتن با كفاف ، بهترست از سعىكردن در اسراف . « كفاف » بفتح كاف قدريست از روزى كه بس باشد وباز دارد از طلب از مردم . ومراد اينست كه اگر كسى اندازه معيشت خود را نيكو بگيرد وبقدر كفاف بسازد بهترست از اين كه سعى كند وتحصيل قدر زياد بكند از براي صرف در اسراف يعنى اخراجات زياد كه مشروع باشد چنانكه از ظاهر حكم ببهترى مستفاد مىشود .\r\n\r\n4831 حسن ظنّ العبد باللّه سبحانه على قدر رجائه له .\r\nنيكوئى گمان بنده بخداى سبحانه بر اندازه اميد اوست بخدا ، پس هر چند كسى اميد زياد داشته باشد بفضل ورحمت أو ، نيكوئى گمان أو بخدا بيشتر باشد ، وهر چند كسى نوميدتر باشد از رحمت أو ، بدگمانتر باشد باو ، نعوذ باللّه منه .\r\n\r\n4832 حسن توكّل العبد على اللّه على قدر ثقته به .\r\nنيكوئى تو كل بنده بر خدا بر قدر اعتماد اوست بر خدا . « توكّل بر كسى » بمعنى واگذاشتن كارهاى خودست باو واظهار عجز خود از تدبير آنها ، وظاهرست كه هر چند اعتماد كسى بر خدا بيشتر باشد توكل أو بر خدا بيشتر باشد .\r\n\r\n4833 حسن التّدبير ينمى قليل المال ، وسوء التّدبير يفنى كثيره .\r\nنيكوئى تدبير فزايش مىفرمايد اندك مال را ، وبدى تدبير نيست ميكند\r\n\r\n","description":"","footnote":"","page_name":" 387 ","page_number":395},
  {"content":"\r\n\r\nبسيار آن را . « تدبير در كارى » فكر كردن در آنست وانديشه عاقبت آن نمودن ، وظاهرست كه تدبير نيكو در طريق معاش باعث فزايش اندكى از مال مىشود ، وتدبير بد مال بسيار را در اندك وقتي نيست وفانى مىگرداند .\r\n\r\n4834 حسن الظّنّ من أفضل السّجايا واجزل العطايا .\r\nنيكوئى گمان از افزونترين خويها وبزرگترين بخشيده شده هاست ، يعنى خصلتهاى نيكو كه خداى سبحانه بخشيده بآدمى ، واين مضمون چند فقره قبل از اين نيز مذكور شد وذكر شد كه مراد : نيكوئى گمان بخداى سبحانه است يا شامل نيكوئى گمان بخلق نيز .\r\n\r\n4835 حسن البشر اوّل العطاء وأسهل السّخاء .\r\nنيكوئى شكفته روئى اوّل عطاست وآسانترين سخاوت . يعنى هرگاه كسى بسائل ومانند آن شكفته روئى كند آن اوّل عطائيست كه باو بكند وبمنزله اينست كه چيزى باو ببخشد ، واين آسانتر سخاوتيست ، زيرا كه همه وقت واز براي همه كس ميسر است وخرجى ندارد .\r\n\r\n4836 حسن الظّنّ ان تخلص العمل ، وترجو من اللّه ان يعفو عن الزّلل .\r\nنيكوئى گمان اينست كه خالص گردانى عمل را ، واميد داشته باشى از خدا اين كه درگذرد از لغزشها . مراد اينست كه نيكوئى گمان بخدا اين نيست كه كسى عمل نكند ، يا اين كه مصرّ بر گناه باشد وهمين اعتماد بر نيكوئى گمان باو كند بلكه اينست كه كسى خالص كند عمل را از براي أو ، واز براي محض رضا وخشنودى أو بكند ، واز خدا اميد اين داشته باشد كه لغزشهائى كه گاهى از أو صادر شده باشد عفو كند .\r\n\r\n","description":"","footnote":"","page_name":" 388 ","page_number":396},
  {"content":"\r\n\r\n\r\n4837 حسن الاختيار واصطناع الأحرار وفضل الاستظهار من دلائل الاقبال .\r\nنيكوئى برگزيدن ، واحسان كردن بآزادگان ، وافزونى قوى پشت شدن از دليلهاى اقبال است . مراد به « نيكوئى برگزيدن » اينست كه امام نيكو از براي خود برگزيده باشد ، يا مصاحبان ودوستان نيكو ، يا شغل وپيشه نيكو . وممكن است كه « اختيار » بباى يك نقطه خوانده شود نه بياى دو نقطه زير چنانكه در نسخه ها بنظر مىرسد يعنى اختبار وبمعنى « نيكوئى آزمايش » باشد يعنى آزمايش نيكو كردن مردم را وخوب وبد ايشان را درست شناختن . ومراد به « آزادگان » جمعى اند كه در بند علايق دنيا نباشند وبىرغبت باشند در آن ، ومشغول سعى از براي آخرت باشند .\r\nومراد به « افزونى قوى پشت شدن » اينست كه در هر باب رعايت احتياط در دين كرده باشد وبآن قوى پشت باشد ، يا اين كه دوستان داشته باشد كه به آنها قوى پشت باشد در دفع تعدّى وظلم ديگران ، ومراد به « اقبال » رو آوردن سعادت ونيكبختى است .\r\n\r\n4838 حسن العفاف ، والرّضا بالكفاف ، من دعائم الايمان .\r\nنيكوئى عفاف وراضى بودن بكفاف وطلب زيادة بر آن نكردن از ستونهاى ايمانست يعنى از ستونهائيست كه ايمان به آنها برپاست . و « عفاف » چنانكه مكرّر مذكور شد ترك محرّمات است ، و « كفاف » ، قدرى از روزى كه بآن معاش توان كرد ، وباز دارد از طلب از مردم .\r\n\r\n4839 حسن الزّهد من أفضل الايمان ، والرّغبة في الدّنيا تفسد الايقان .\r\nنيكوئى ترك دنيا وبي رغبتي در آن از افزونترين ايمانست ، ورغبت در دنيا فاسد ميكند يقين را ، يعنى يقين كامل بأحوال مبدء ومعاد را .\r\n\r\n","description":"","footnote":"","page_name":" 389 ","page_number":397},
  {"content":"\r\n\r\n\r\n4840 حسن الخلق خير قرين ، والعجب داء دفين .\r\nنيكوئى خوى بهترين همنشينى است ، وخودبينى مرض است پنهان .\r\n\r\n4841 حسن التّوفيق خير معين ، وحسن العمل خير قرين .\r\nنيكوئى توفيق يعنى توفيق خداى عزّ وجلّ وتهيه أسباب خير از براي كسى بهترين يارى كننده ايست ، ونيكوئى عمل بهترين همنشينى است .\r\n\r\n4842 حسن الخلق من أفضل القسم وأحسن الشّيم .\r\nنيكوئى خوى از افزونترين قسمتها ، ونيكوترين خصلتهاست . مراد به « قسمتها » نصيبها وبهره هاست كه حق تعالى از هر چيز بمردم داده .\r\n\r\n4843 حسن الظّنّ ينجى من تقلّد الاثم .\r\nنيكوئى گمان رستگارى مىدهد از بر گردن گرفتن گناه . اين در فقره چند فقره قبل از اين مذكور وشرح شد « 1 » .\r\n\r\n4844 حسن القناعة من العفاف .\r\nنيكوئى قناعت از عفاف است يعنى حاصل مىشود بسبب آن ، يا از جمله آنست ودر عفاف در كار است ، و « عفاف » بمعنى باز ايستادن از حرامهاست چنانكه مكرّر مذكور شد .\r\n\r\n4845 حسن العفاف من شيم الاشراف .\r\nنيكوئى عفاف از خصلتهاى اشراف است ، يعنى مردم بلند مرتبه . واين فقره\r\n\r\n\r\n","description":"","footnote":"\r\n( 1 ) رجوع شود بصفحه شماره 1453 مسلسل ، وحديث شماره 4823 .\r\n","page_name":" 390 ","page_number":398},
  {"content":"\r\n\r\nقبل از اين نقل شد ودر آنجا أخت آن فقره ديگر بود « 1 » وبآن اعتبار مكرّر نقل شده .\r\n\r\n4846 حسن السّيرة عنوان حسن السّريرة .\r\nنيكوئى سيرت يعنى سلوك وطريقه عنوان نيكوئى باطن است يعنى دليل آن يا سر سخن آنست .\r\n\r\n4847 حسن السّيرة جمال القدرة وحصن الامرة .\r\nنيكوئى سيرت يعنى سلوك وطريقه زيبائى اقتدار وحصار امارت است ، يعنى حصارى است از براي حفظ امارت كه نگاه مىدارد آن را از آفات .\r\n\r\n4848 حسن وجه المؤمن من حسن عناية اللّه به .\r\nنيكوئى روى مؤمن از نيكوئى عنايت خداست باو ، يعنى از جمله آثار آنست .\r\n\r\n4849 حسن البشر أحد البشارتين .\r\nنيكوئى شكفتگى يكى از دو مژده است كه يكى آن باشد ويك وعدهء احسان ، ومراد اينست كه چنانكه وعدهء عطا واحسان مژده است از براي كسى كه طلب كند همچنان شكفته‌روئىكردن با أو مژده است از براي أو وأو را اميدوار مىسازد ، پس در اوّل آن مژده را باو بايد داد .\r\n\r\n4850 حسن الملقا أحد النّجحين .\r\nنيكوئى بر خوردن يكى از دو فيروزيست ، يعنى چنانكه بر آوردن حاجت كسى كه حاجتي داشته باشد فيروزيست از براي أو بمطلب ، همچنان نيكو بر خوردن با أو وشكفتگى ومهربانى كردن يك فيروزى است از براي أو ، باعتبار فرح وسروري كه حاصل مىشود أو را بسبب آن .\r\n\r\n\r\n","description":"","footnote":"\r\n( 1 ) رجوع شود بصفحه شماره 1455 مسلسل ، حديث شماره 4829\r\n","page_name":" 391 ","page_number":399},
  {"content":"\r\n\r\n\r\n4851 حسن الخلق أحد العطائين .\r\nنيكوئى خلق يكى از دو بخشش است يعنى خوش خلقي كردن بسائل ومانند آن بمنزله بخشش است ، پس كسى را كه بخشش ميسر نباشد آن را خود بايد كه ترك نكند .\r\n\r\n4852 حسن السّراح أحد الرّاحتين .\r\nنيكوئى رها كردن يكى از دو آسايش است ، يعنى چنانكه مطلب كسى را بر آوردن راحتى است از براي أو ، همچنان أو را بمهربانى وهموارى جواب گفتن ونوميد از خود كردن راحتى است از براي أو كه از زحمت وتعب سعى وانتظار فارغ مىشود ، پس كسى را كه بر آوردن حاجت أو ميسر نباشد بايد كه اين را خود ترك نكند ومانند بعضي مردم دنيا نباشد كه اراده برآوردن مطلب كسى ندارند ووعده ميكنند ومدّتها أو را در تعب وزحمت سعى وتردّد وتملق وانتظار دارند .\r\n\r\n4853 حسن الأدب أفضل نسب واشرف سبب .\r\nنيكوئى أدب افزونتر نسبى وبلندتر وسيله ايست ، يعنى هيچ نسب بلندى باين نمىرسد كه أدب نيكو داشته باشد ، وهيچ وسيله از براي رسيدن بسعادت يا بر آمدن حاجت ببلندى مرتبه آن نيست .\r\n\r\n4854 حسن الياس أجمل من ذلّ الطّلب .\r\nنيكوئى نوميدى نيكوترست از خوارى طلب . مراد به « نيكوئى نوميدى » نوميديست كه بىخفت وذلّتى حاصل شود نه اين كه بعد از آن روى دهد يا نوميدى بالكلية كه ديگر أصلا اميدى نباشد وبر هر تقدير مراد اينست كه چنين نوميد بودن از كسى بهترست از اميد داشتن باو كه باعث طلب أو شود كه سبب خواريست .\r\n\r\n4855 حسن الاخلاق برهان كرم الاعراق .\r\n\r\n","description":"","footnote":"","page_name":" 392 ","page_number":400},
  {"content":"\r\n\r\nنيكوئى خويها دليل گرامى بودن ريشه هاست ، يعنى دليل گرامى بودن أصل ونسب صاحب آنست ونشان بزرگ زادگى اوست .\r\n\r\n4856 حسن الاخلاق يدرّ الارزاق ويونس الرّفاق .\r\nنيكوئى خصلتها روان مىسازد روزيها را ، وانس وآرام مىدهد رفيقان را .\r\n« انس دادن رفيقان » ظاهرست ، و « روان ساختن روزيها » يا باعتبار اينست كه مردم رعايت وأعانت چنين كسى كنند ، ويا باعتبار اين كه حق تعالى بازاى اين خوبى روزى أو را از هر راهى كه مصلحت داند فراخ گرداند .\r\n\r\n4857 حسن الخلق راس كلّ برّ .\r\nنيكوئى خو سر هر نيكوئيست .\r\n\r\n4858 حسن البشر شيمة كلّ حرّ .\r\nنيكوئى شكفتگى يعنى شكفتگى نيكو خصلت هر آزاده است .\r\n\r\n4859 حسن الصبر طليعة النّصر .\r\nنيكوئى صبر يعنى صبر نيكو پيشرو خلاصي ورستگاريست .\r\n\r\n4860 حسن الصّبر ملاك كلّ امر .\r\nنيكوئى صبر ملاك هر چيزيست ، يعنى بآن مالك هر چيز مىتوان شد ، وفيروزى بهر مطلب مىتوان يافت .\r\n\r\n4861 حسن الصّبر عون على كلّ امر .\r\nنيكوئى صبر يارى كننده ايست بر هر كارى ، اين بمنزله تأكيد فقره سابق است .\r\n\r\n4862 حسن التّوبة يمحو الحوبة .\r\n\r\n","description":"","footnote":"","page_name":" 393 ","page_number":401},
  {"content":"\r\n\r\nنيكوئى توبه وبازگشت محو ميكند گناه را . ودر بعضي نسخه ها بجاى « الحوبه » ، « الحوب » است ، وبنا بر اين ترجمه اينست كه : محو ميكند هلاكت را ، وحاصل هر دو يكى است ، نهايت اوّل بلفظ « توبه » أوفق است ودوّم بسجع فقره بعد .\r\n\r\n4863 حسن الاستغفار يمحّص الذنوب .\r\nنيكوئى استغفار يعنى طلب آمرزش پاك مىگرداند گناهان را ، نيكوئى آن اينست كه از خلوص قلب وبا پشيمانى از گناهان باشد .\r\n\r\n4864 حسن الخلق يورث المحبّة ويؤكّد المودّة .\r\nنيكوئى خوى از پى آورد محبت را ومحكم گرداند مودّت را . « محبت » و « مودّت » هر دو بمعنى دوستى است ، ومراد اينست كه سبب اين مىشود كه كسى كه با أو دوستى نداشته باشد دوست گردد . وكسى كه با أو دوست باشد دوستى أو محكمتر گردد .\r\n\r\n4865 حسن العمل خير ذخر وأفضل عدّة .\r\nنيكوئى عمل بهترين ذخيره‌ايست ، وافزونتر آماده كرده شده .\r\n\r\n4866 حسن البشر من علائم النّجاح .\r\nنيكوئى شكفته روئى از علامتهاى فيروزيست يعنى فيروزى صاحب آن بسعادت ونيكبختى يا ساير مطالب ومآرب .\r\n\r\n4867 حسن الاستدراك عنوان الصّلاح .\r\nنيكوئى استدراك عنوان صلاح است . « استدراك » بمعنى بازيافت است ، و « عنوان » بمعنى دليل يا سر سخن ، و « صلاح » بمعنى شايستگى است ، ومراد اينست كه : نيكوئى بازيافت نمودن خطاها وگناهان وتدارك آنها بتوبه وبازگشت دليل يا سر سخن شايستگى عاقبت ونيكوئى انجام است .\r\n\r\n","description":"","footnote":"","page_name":" 394 ","page_number":402},
  {"content":"\r\n\r\n\r\n[ حرف « حاء » بلفظ مطلق 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السلام در حرف « حاء » بلفظ مطلق يعنى بألفاظ مختلف نه بخصوص يك لفظ مانند فصل سابق كه همه فقراتى بود مصدّر بخصوص لفظ « حسن » ) فرموده آن حضرت عليه السلام :\r\n\r\n4868 حبّ الدّنيا راس كلّ خطيئة .\r\nدوستى دنيا سر هر گناهيست يعنى منشأ هر گناهى مىشود ، يا اين كه بالاتر از هر گناهيست باعتبار همان كه منشأ گناهان بسيار مىشود . وممكن است كه عبارت چنين خوانده شود « حبّ الدّنيا اسّ كلّ خطيئة » ومعنى اين باشد كه : دوستى دينار أساس وأصل بناى هر گناهيست ومراد به « دينار » مطلق زر باشد وذكر خصوص دينار يعنى اشرفى باعتبار اين باشد كه بهترين اقسام زر است .\r\n\r\n4869 حبّ النّباهة راس كلّ بليّة .\r\nدوستى مشهور شدن سر هر بلائيست . يعنى منشأ اقسام بلاهاى أخروي ودنيوي مىشود ، يا بالاتر از همه آنهاست باعتبار همان كه منشأ بسيارى از آنها مىشود .\r\n\r\n4870 حبّ الدّنيا راس الفتن وأصل المحن .\r\nدوستى دنيا سر فتنه‌هاست ، وأصل وبيخ محنتها . ودر اينجا نيز ممكن است كه بر قياس فقره سابق سابق « حبّ الدّينار أسّ » خوانده شود ومعنى اين باشد\r\n\r\n","description":"","footnote":"","page_name":" 395 ","page_number":403},
  {"content":"\r\n\r\nكه : دوستى دينار أساس فتنه‌ها وأصل محنتهاست .\r\n\r\n4871 حبّ المال سبب الفتن وحبّ الرّياسة راس المحن .\r\nدوستى مال سبب فتنه هاست ، ودوستى رياست وسركردگى سر محنتهاست .\r\nيعنى فتنه‌هاى أخروي ودنيوي ، وهمچنين محنتها در هر دو سرا .\r\n\r\n4872 حبّ الدّنيا يوجب الطّمع .\r\nدوستى دنيا واجب مىسازد طمع را ، يعنى سبب طمع از مردم مىشود .\r\n\r\n4873 حبّ الفقر يكسب الورع .\r\nدوستى درويشى كسب ميكند پرهيزگارى را ، وممكن است كه « يكسب » از باب افعال خوانده شود « 1 » ومعنى اين باشد كه : كسب مىفرمايد پرهيزگارى را يعنى سبب اين مىشود كه صاحب آن كسب كند پرهيزگارى را .\r\n\r\n4874 حبّ المال يفسد المآل .\r\nدوستى مال فاسد وتباه مىگرداند مال را يعنى بازگشت وعاقبت را .\r\n\r\n4875 حبّ المال يقوّى الآمال ويفسد الاعمال .\r\nدوستى مال قوى ميگراند اميدها را ، وفاسد ميكند عملها را .\r\n\r\n4876 حبّ المال يوهن الدّين ويفسد اليقين .\r\nدوستى مال سست ميكند دين را ، وفاسد ميكند يقين را .\r\n\r\n4877 حبّ الاطراء والمدح من أوثق فرص الشّيطان .\r\nدوستى اطراء ومدح از محكمترين فرصتهاى شيطانست . « اطراء » بمعنى مبالغه\r\n\r\n\r\n","description":"","footnote":"\r\n( 1 ) يعنى بضمّ يا وسكون كاف وكسر سين وضمّ باء خوانده شود از مصدر « اكساب »\r\n","page_name":" 396 ","page_number":404},
  {"content":"\r\n\r\nدر مدح است وذكر « مدح » بعد از آن از براي تأكيدست يا تعميم بعد از تخصيص .\r\nو « بودن دوستى آن محكمترين فرصتهاى شيطان از براي شكاركردن آدمي وگمراه نمودن آن » باعتبار اينست كه باعث عجب وخودبينى مىشود كه بدترين صفات ذميمه است ، وهمچنين سبب اين مىشود كه اعمال أو خالص نباشد وآميخته بريا گردد يعنى منظور باشد در آنها اين كه مردم مطلع شوند بر آنها تا سبب مدح وستايش ايشان گردد ، وهمچنين سبب اين مىگردد كه اگر مدح أو كنند بصفاتى كه در أو نباشد چنانكه شايع در مدح است خصوصا هر گاه مبالغه در آن بشود شاد شود بآن ومسرور گردد ، واين نيز مذموم است بلكه منع وزجر آن از جمله افراد نهى از منكر وواجب باشد .\r\nواز آنچه مذكور شد ظاهر مىشود كه آية كريمه  « لا تَحْسَبَنَّ الَّذِينَ يَفْرَحُونَ بِما أَتَوْا وَيُحِبُّونَ أَنْ يُحْمَدُوا بِما لَمْ يَفْعَلُوا فَلا تَحْسَبَنَّهُمْ بِمَفازَةٍ مِنَ الْعَذابِ وَلَهُمْ عَذابٌ أَلِيمٌ »  « 1 » گمان مكن آنان را كه شادمان ميشوند به آن چه كرده اند ودوست مىدارند اين را كه ستايش كرده شوند به آن چه نكرده اند پس گمان مكن ايشان را در محلّ رستگارى از عذاب ، واز براي ايشانست عذابي دردناك .\r\nواللّه تعالى يعلم ، هر چند در خصوص يهود يا منافقين وارد شده باشد كه شاد مىشدند به آن چه نكرده بودند از تدليس وكتمان حقّ ، ودوست مىداشتند كه ستايش كرده شوند به آن چه نكرده بودند از وفا بميثاق واظهار حقّ واخبار بصدق بر عموم نيز محمول مىتواند شد واللّه تعالى يعلم .\r\n\r\n4878 حبّ الدّنيا يفسد العقل ويهمّ القلب عن سماع الحكمة ويوجب اليم العقاب .\r\nدوستى دنيا فاسد ميكند عقل را ، وكر مىگرداند دل را از شنيدن حكمت ، وواجب مىسازد عذاب دردناك را . « كركردن دل از شنيدن حكمت ، يعنى علم\r\n\r\n\r\n","description":"","footnote":"\r\n( 1 ) آية 188 سوره مباركه آل عمران است .\r\n","page_name":" 397 ","page_number":405},
  {"content":"\r\n\r\nراست درست » كناية است از اثر نكردن حكمت در آن . ومراد به « دل » ، نفس ناطقه است يا عضو مخصوص ، بنا بر اين كه محلّ ادراكات باشد چنانكه مذهب متكلمين است .\r\n\r\n4879 حب العلم وحسن الحلم ولزوم الثّواب من فضائل أولى النّهى والألباب .\r\nدوستى علم ، ونيكوئى حلم ، وجدا نشدن از صواب يعنى از آنچه حقّ ودرست باشد ، از افزونيهاى خداوندان خرد وعقلهاست . « عقل » هم بمعنى خردست وتأكيدست ومراد بآن قوّت مدركه است .\r\n\r\n4880 حلاوة الآخرة تذهب مضاضة شقاء الدّنيا .\r\nشيرينى آخرت مىبرد درد بدبختى دنيا را يعنى ناكامى ومحرومى از آنرا ، يا آفات وبلايا كه در آن باشد .\r\n\r\n4881 حلاوة الدّنيا توجب مرارة الآخرة وسوء العقبى .\r\nشيرينى دنيا واجب مىسازد تلخى آخرت را وبدى آن سرا را .\r\n\r\n4882 حلاوة الظّفر تمحو مرارة الصّبر .\r\nشيرينى فيروزى يافتن محو ميكند تلخى صبر را . مراد اينست كه صبر در عقب دارد فيروزى را وشيرينى آن بعد از آن محو ميكند تلخى صبر را كه پيش كشيده وآنرا گوارا ميكند .\r\n\r\n4883 حلاوة الامن تنكّدها مرارة الخوف والحذر .\r\nشيرينى ايمنى سخت ودشوار مىسازد آنرا تلخى ترس وحذركردن . يعنى هرگاه كسى بالفعل ايمنى داشته باشد امّا ترس داشته باشد از بلائي بعد از آن وحذر\r\n\r\n","description":"","footnote":"","page_name":" 398 ","page_number":406},
  {"content":"\r\n\r\nكند از آن ، تلخى آن ترس وحذر سخت ودشوار سازد شيرينى آن ايمنى را . ومراد اينست كه رفاهيت وايمنى اگر در دنيا باشد چنين است وشيرينى آن آميخته بتلخى خوف وحذر از آخرت باشد پس حريص بر لذّتهاى آن نبايد بود وسعى از براي رفاهيت وايمنى در آخرت بايد كرد كه بهيچ وجه آميخته بتلخى وكدورتى نباشد .\r\n\r\n4884 حلاوة المعصية يفسدها اليم العقوبة .\r\nشيرينى گناه فاسد ميكند آنرا عقوبت دردناك .\r\n\r\n4885 حلاوة الشّهوة ينغّصها عار الفضيحة .\r\nشيرينى خواهش يعنى آنچه خواهش آن باشد از حرامها تيره وناصاف مىسازد آنرا عار ورسوائى يعنى رسوائى در آخرت كه در عقب دارد .\r\n\r\n4886 حلو الدّنيا صبر « 1 » وغذاؤها سمام « 2 » وأسبابها رمام « 3 » .\r\nشيرينى دنيا صبر است يعنى مانند « صبر » وآن بمعنى دواى معروف تلخ است ، وغذاى آن زهر است ، وأسباب آن پاره‌هاى ريسمان پوسيده است .\r\n\r\n\r\n","description":"","footnote":"\r\n( 1 ) شارح ( ره ) در حاشية گفته : « ( صبر ) بمعنى دواى مشهور بكسر باست وساكن نمىكنند آنرا مگر از براي ضرورت شعري » ، در منتهى الإرب گفته : « صبر ككتف ولا يسكّن الّا في ضرورة شعر عصاره درختى تلخ است وبهندى ايلوا » ودر اين شعر معروف عربى كه از ابيات حماسه أبى تمّام است نيز همان معنى مراد است :\r\n « لا تحسب المجد تمرا أنت آكله * لن تبلغ المجد حتّى تلعق الصبرا » \r\nوشاعر فارسي نيز نيكو سروده است :\r\n « در دفع خدنگ ستم گردش گردون * بهتر ز كفايات الهى سپرى نيست »\r\n« در ذوق خرد چون صبر صبر بگيتى * در تصفيه حادثه شهد وشكري نيست »\r\n« ياقوت‌صفت باش كه در جملهء أحوال * از آتش واز آب مر أو را ضررى نيست » \r\n( 2 ) در منتهى الإرب گفته : « سمّ سوراخ وزهر قاتل ويثلّثان ، سموم وسمام جمع » .\r\n( 3 ) در منتهى الإرب گفته : « حبل رمام ككتاب رسن كهنه وپوسيده ، رمام كغراب مثله » .\r\n","page_name":" 399 ","page_number":407},
  {"content":"\r\n\r\n\r\n4887 حىّ الدّنيا بعرض موت « 1 » وصحيحها عرض « 2 » الأسقام ودريئة الحمام .\r\nزنده دنيا بعرض مرگ است ، وتندرست دنيا كالاى بيماريهاست ، ودريئه تقدير مرگ است « بعرض مرگ است » يعنى متلبس باينست كه مرگ عرض شود بر أو ودر معرض آنست ، و « كالاى بيماريهاست » يعنى متاعيست از براي بيماريها كه در آنجا در آيند وبسر برند ، و « دريئه » « 3 » حلقه ايست كه مى آموزند نيزه بازى بر آن ، ومراد اينست كه : هدف تيرهاى قضا وقدر مرگ است .\r\n\r\n4888 حسب الخلائق الوفاء .\r\nحسب مردم وفاست ، « حسب » چيزى را گويند كه بآن مفاخرت توان كرد ، ومراد اينست كه چيزى كه مردم بآن مفاخرت توانند كرد يعنى هر كه از ايشان آنرا داشته باشد بآن مفاخرت تواند كرد وفادارى است يعنى وفا نمودن بعهدها وپيمانها ووعدها وشرايط دوستى وبرادرى .\r\n\r\n\r\n","description":"","footnote":"\r\n( 1 ) در نهج البلاغة ذيل سه فقره عبارت گذشته بلافاصله چنين ذكر شده است : « حيها بعرض موت وصحيحها بعرض سقم » ( رجوع شود بخطبه 109 نهج البلاغة ، جلد دوم شرح - ابن أبي الحديد چاپ مصر ، ص 239 ، سطر 4 ) .\r\n( 2 ) اين كلمه بايد « غرض » باشد يعنى بعين معجمه خوانده شود ومعنى اين باشد كه : نشانه بيماريهاست ، چنانكه بهمين عبارت در وصيّت نامه أمير المؤمنين بامام حسن عليهما السلام كه در حاضرين ( كه نام جائيست ) وقت برگشتن از صفّين براي أو نوشته ودر نهج البلاغة نيز مذكور است وشارح ( ره ) اشتباها آنرا « عرض » خوانده كه بمعنى متاع است چنانكه در آية وارد است « عرض الحياة الدّنيا » ودر نصاب الصبيان آمده :\r\n « عرض خواسته طارف وتالدش * نوش با كهن دان وفاسد تباه » \r\n( 3 ) در منتهى الإرب گفته : « دريئه ككريمه حلقه كه بتير ونيزه بربايند آنرا براي آموختن »\r\n","page_name":" 400 ","page_number":408},
  {"content":"\r\n\r\n\r\n4889 حط عهدك بالوفاء يحسن لك الجزاء .\r\nحفظ كن عهد خود را بوفا تا اين كه نيكو شود از براي تو پاداش . يعنى هرگاه عهدي كه با كسى كرده باشى حفظ ونگاهدارى كنى آنرا باين كه وفا كنى بآن ونشكنى آنرا ، نيكو مىشود از براي تو پاداش حق تعالى .\r\n\r\n4890 حسب الرّجل ماله ، وكرمه دينه .\r\nحسب مرد مال اوست ، وكرم أو دين اوست . يعنى مال چيزيست كه مردم بآن مفاخرت ميكنند امّا چيزى كه در واقع بآن مرد گرامى وبلند مرتبه گردد دين اوست .\r\n\r\n4891 حسب الرّجل عقله ، ومروءته خلقه .\r\nحسب مرد عقل اوست ، ومروّت أو خلق اوست ، يعنى عمده امرى كه مرد بآن مفاخرت تواند كرد عقل وخرد اوست ، وآدميت أو يا مردى أو اينست كه خو وخصلت نيكو داشته باشد .\r\n\r\n4892 حسب المرء علمه ، وجماله عقله .\r\nحسب مرد يعنى مرد يا آدمي علم اوست ، وجمال أو يعنى نيكوئى وزيبائى أو عقل اوست . ومراد بآن نيكوئى وزيبائى باعتبار خويها وخصلتهاست ، يا باعتبار ساير صفات كمال غير علم ، يا باعتبار صباحت أو ، بنا بر آنچه قبل از اين نقل شد كه آن نشان خوبى عنايت خداست بصاحب آن .\r\n\r\n4893 حسب الأدب اشرف من حسب النّسب .\r\nحسب أدب بلندترست از حسب نسب . يعنى شرافت وبلندى مرتبه كه بسبب دانستن آداب ورعايت آنها حاصل مىشود وبآن مفاخرت توان كرد بلندترست از شرفى كه باعتبار بلندى نسب حاصل شود وبآن مفاخرت توان نمود .\r\n\r\n","description":"","footnote":"","page_name":" 401 ","page_number":409},
  {"content":"\r\n\r\n\r\n4894 حاسبوا أنفسكم تأمنوا من اللّه الرّهب ، وتدركوا عنده الرّغب .\r\nبرسيد بحساب نفسهاى خود تا أيمن باشيد از خدا ترس را ، ودر يابيد نزد أو رغبت را . يعنى تا أيمن باشيد در روز جزا از ترس عذاب وخوف رفتن بجهنم ، ودريابيد نزد أو آنچه را رغبت بآن داشته باشيد از بهشت ونعمتهاى آن . واين منافاة ندارد با اين كه مؤمن هميشه بايد كه خوف داشته باشد ، زيرا كه آن در دنياست باعتبار احتمال تقصير وگناه در خود وقتي كه بحساب خود نرسيده باشد ، يا بعد از آن نيز باعتبار احتمال اين كه درست نرسيده باشد وآن ايمنى در آخرت است بعد از اين كه درست بحساب رسيده باشد .\r\nوممكن است كه مراد ايمنى باشد از آن خوفي كه با علم بگنهكارى باشد نه ايمنى بالكلية ، پس منافاة ندارد با خوف في الجملة باعتبار احتمال گنهكارى وغلط در حساب . وآنچه در بعضي أحاديث وارد شده كه : مؤمن بايد كه خوف ورجا در أو برابر باشد ، مراد بآن اينست كه بايد كه رحمت حق تعالى وغضب أو را هر دو را در نهايت كمال داند ونهايت اميد بآن وخوف أزين داشته باشد ، وبا وجود هزار گناه احتمال عفو ورحمت أو بدهد ، وبا وجود همه اعمال خير باعتقاد خود احتمال عذاب وعقاب بدهد باعتبار احتمال گناهى كه أو در محاسبه بآن نرسيده باشد ، نه اين كه با وجود كردن گناهان كبيره ونكردن چيزى از آنها « 1 » احتمال معذّب بودن ومعذّب نبودن نزد أو هر دو برابر باشد وهيچ يك از احتمالين در هيچيك از صورتين ترجيح نيابد ، واللّه تعالى يعلم .\r\n\r\n4895 حسبك من توكّلك ان لا ترى لرزقك مجريا الّا اللّه سبحانه .\r\nبس است ترا از توكل تو اين كه نبينى از براي روزى خود روان‌كنندهء مگر خداى سبحانه . « توكل بر خدا » بمعنى اظهار عجز خود واعتماد بر اوست ، ومراد اينست كه در اين معنى همين كافى است كه اعتقاد اين داشته باشى كه بغير حق تعالى\r\n\r\n\r\n","description":"","footnote":"\r\n( 1 ) يعنى از اعمال خير را ، بقرينه سابق عبارت يعنى اين قسمت « وبا وجود همه اعمال خير » .\r\n","page_name":" 402 ","page_number":410},
  {"content":"\r\n\r\nروان كننده از براي روزى تو نيست يعنى بي رضا وتقدير أو كسى را ممكن نيست روان‌كردن چيزى از آن ، نه اين كه هيچ كس واسطه آن هم نمىتواند شد وهيچ سعى در آن دخلى نمىتواند داشت ، زيرا كه حق تعالى از براي چيزها وسايط وشرايط قرار داده پس ممكن است كه روان كردن قدرى از روزى مشروط باشد بسعى أو وواسطه شدن كسى ، وظاهرست كه اعتقاد مزبور كافيست در اين كه آدمي خود را در حقيقت عاجز داند واعتماد تمام أو بر لطف حق تعالى باشد .\r\n\r\n4896 حسبك من القناعة غناك بما قسم لك اللّه سبحانه .\r\nبس است ترا از قناعت اين كه بىنياز گردى به آن چه قسمت كرده از براي تو خداى سبحانه ، يعنى اكتفا كنى بهمان ومستغنى گردى بهمان از طلب از ديگران ، ومراد اين است كه : همين قدر در قناعت كافيست ولازم نيست كه در خورش وپوشش تنگى بر خود قرار دهد پس هرگاه آنچه خدا قسمت أو كرده وفا كند بتوسعه در آنها توسعه در آنها منافى قناعت نيست وشرعا مذموم نيست بلكه مستحسن است .\r\n\r\n4897 حدّ السّنان يقطع الأوصال ، و « 1 » حدّ اللسان يقطع الآجال .\r\nتيزى تيغ مىبرد پيوندها را ، وتيزى زبان مىبرد اجلها را . مراد به « اجل » مدّت عمرست ، ومراد به « بريدن تيزى زبان آنرا » كوتاه شدن آنست بسبب نفرين مظلوم . وممكن است كه مراد مذمّت درشتى كردن با مردم باشد بزبان بدشنام ومانند آن ، واين كه غم وغصه آنها عمر را مىبرد چنانكه سنان پيوندها را مىبرد .\r\n\r\n4898 حدّ اللّسان امضى من حدّ السّنان .\r\nتيزى زبان برنده ترست از تيزى تيغ . اين هم مضمون فقره سابق است واگر با هم گفته شده باشد بمنزله تأكيد آنست .\r\n\r\n4899 حفظ اللسان وبذل الاحسان من أفضل فضائل الانسان .\r\n\r\n\r\n","description":"","footnote":"\r\n( 1 ) حرف عطف « واو » در نسخ نيست ليكن از ترجمه عبارت بر مىآيد كه بوده است .\r\n","page_name":" 403 ","page_number":411},
  {"content":"\r\n\r\nنگاهداشتن زبان وبذل احسان يعنى عطاى آن يا بكاربردن آن از افزونترين فضايل آدمي است . مراد نگاهداشتن زبان است از فحش وهرزه ودرشتى با مردم وغيبت وفاش كردن سرّ كسى ومانند اينها ، بلكه از سخن زياد نيز كه خاموشى از آن مستحسن است .\r\n\r\n4900 حدّ الحكمة الاعراض عن دار الفناء ، والتّوله بدار البقاء .\r\nحدّ حكمت رو گردانيدن از سراى فناست وشيفته شدن بسراى بقاء . مراد به « حكمت » چنانكه مكرّر مذكور شد علم راست وكردار درست است وگاهى بر يك جزء آن نيز اطلاق مىشود ومراد به « حدّ آن » منتهاى آنست يا حقيقت وكنه آن ، يا مطلق آنچه بشناساند آنرا وتميز دهد از غير آن ، و « بودن اين معنى حدّ حكمت بيكى از معاني مذكوره ، بنا بر اين كه مراد بحكمت همين جزو عملي باشد » ظاهرست ، واگر مراد جزو علمي هم باشد پس چون اين معنى حدّ ثمره آنست بآن اعتبار حدّ آن مىتواند شد .\r\n\r\n4901 حدّ العقل النّظر في العواقب والرّضا بما يجرى به القضاء .\r\nحدّ عقل وخرد نظر كردن در عاقبتهاست ، وخشنود بودن به آن چه روان مىشود بآن تقدير حق تعالى . مراد نظر كردن در عاقبت كارهاست واجتناب‌نمودن از آنچه عاقبت آن بد باشد بحسب آخرت يا دنيا . وپوشيده نيست كه چون اين نظر وخشنودى نشان كمال عقل ونهايت خرد است بآن اعتبار آن را حدّ عقل مىتوان گفت بهر يك از معاني حدّ كه در فقره سابق مذكور شد .\r\n\r\n4902 حرام على كلّ عقل مغلول بالشّهوة ان ينتفع بالحكمة .\r\nحرام است بر هر عقلي كه غلّ كرده شده باشد بهوا وهوس اين كه سودمند شود بحكمت . مراد به « حكمت » در اينجا جزو علمي است ومراد اين است كه : عقلي كه گرفتار غلّ\r\n\r\n","description":"","footnote":"","page_name":" 404 ","page_number":412},
  {"content":"\r\n\r\nهوا وهوس شده باشد ودر بند آنها باشد ممكن نيست كه منتفع شود بحكمت وعمل كند بآن بلكه تا كسى خود را از بند آنها آزاد نسازد از حكمت سودى نيابد وعمل بآن نكند . وممكن است كه : مراد جزو عملي باشد يا شامل آن نيز باشد ومراد به « عدم انتفاع بآن » اين باشد كه تحصيل آن نمىتواند كرد تا اين كه منتفع گردد بآن .\r\nوپوشيده نماند كه در نسخه هائى كه بنظر رسيده « معلول » بعين بي نقطه است وبنا بر اين معنى اين است كه : حرام است بر عقلي كه بيمار باشد بهوا وهوس تا آخر .\r\nنهايت چون بعضي از أهل لغت گفته اند كه « بيمار را عليل مىگويند ومعلول نمىگويند » بنا بر آن بغين نقطه دار بمعنى « غلّ كرده شده » ترجمه شد .\r\n\r\n4903 حفظ الدّين ثمرة المعرفة وراس الحكمة .\r\nنگاهداشتن دين ميوه معرفت وسر حكمت است . مراد به « معرفت » شناخت أحوال مبدأ ومعادست ، يا مطلق علوم دينيه . ومراد به « حكمت » نيز جزو علمي است وغرض تأكيد سابق است يا تعميم در آن يا جزو عملي است ومراد اين است كه : نگاهداشتن دين ميوه علم وسر عمل است .\r\n\r\n4904 حرام على كلّ قلب متولّه بالدّنيا ان يسكنه التّقوى .\r\nحرام است بر هر دل شيفته شده بدنيا اين كه ساكن شود در آن پرهيزگارى ، يعنى ممكن نيست كه پرهيزگارى در آن ساكن شود وقرار گيرد .\r\n\r\n4905 حدّ العقل الانفصال عن الفاني والاتّصال بالباقي .\r\nحدّ عقل وخرد جدا شدن از فانى يعنى دنيا وپيوستن بباقي است يعنى آخرت .\r\nوپوشيده نيست كه چون اين ثمره عقل كامل است آن را « حدّ عقل » بيكى از معاني مذكوره از براي حدّ مىتوان گفت .\r\n\r\n4906 حصّنوا أموالكم بالزّكوة .\r\n\r\n","description":"","footnote":"","page_name":" 405 ","page_number":413},
  {"content":"\r\n\r\nدر حصار كنيد مالهاى خود را بزكوة آنها را بدهيد تا آن بمنزله حصارى شود از براي حفظ آنها ونگاهدارى آنها از تلف .\r\n\r\n4907 حصّنوا أنفسكم بالصّدقة .\r\nدر حصار كنيد نفسهاى خود را بصدقه دادن ، بر قياس همان معنى كه در فقره سابق مذكور شد .\r\n\r\n4908 حصّنوا الاعراض بالأموال .\r\nدر حصار كنيد عرضها را بمالها ، يعنى مال را صرف كنيد از براي نگاهداشتن عرضهاى خود ، پس أموال بمنزله حصارى ميشوند از براي حفظ عرضها . و « عرض » بكسر عين هر چيزى را گويند كه آدمي ننگ داشته باشد از عيب در آن ونقصان آن ، خواه در أو باشد وخواه در كسى از متعلقان أو .\r\n\r\n4909 حسن الافعال مصداق حسن الأقوال .\r\nنيكوئى كردارها آلت راستى نيكوئى گفتارهاست . يعنى هر كه كردارهاى خود را نيكو كند بآن خوبى گفتارها ومواعظ ونصايح خود را راست كند ، واگر كردارهاى كسى خوب نباشد مواعظ ونصايح أو را خوبى نباشد ، زيرا كه كسى كه خود عمل بقول خود نكند موعظه ونصيحت أو را اثرى نباشد وموعظه را كه اثرى نباشد چه خوبى باشد . . !\r\n\r\n4910 حصّنوا الدّين بالدّنيا ، ولا تحصّنوا الدّنيا بالدّين .\r\nدر حصار كنيد دين را بدنيا ، ودر حصار مكنيد دنيا را بدين ، يعنى دنيا را بدهيد از براي حفظ دين ومنع آفات از آن ، ودين را مدهيد از براي حفظ دنيا ونگاهدارى آن .\r\n\r\n","description":"","footnote":"","page_name":" 406 ","page_number":414},
  {"content":"\r\n\r\n\r\n4911 حصّلوا الآخرة بترك الدّنيا ، ولا تحصّلوا بترك الدّين الدّنيا .\r\nتحصيل كنيد آخرت را بترك دنيا ، وتحصيل مكنيد بترك دين دنيا را .\r\n\r\n4912 حاصل الأماني الأسف .\r\nحاصل آرزوها اندوه سخت است ، زيرا كه غالب اينست كه حاصل نشود وتعب وزحمت زياد بر اين كس بعبث بماند ، وظاهرست كه اندوه وحزن بر آن سخت است ، وايضاً خواه حاصل شوند وخواه حاصل نشوند اشتغال بسعى از براي آنها باز مىدارد آدمي را از سعى در آخرت وتحصيل مراتب عاليه در آن ، وظاهرست كه حزن واندوه بر آن در آن سراسخت وشديدست .\r\n\r\n4913 حاصل المعاصي التّلف .\r\nحاصل گناهان تلف است يعنى هلاكت اخروى .\r\n\r\n4914 حاصل التّواضع الشّرف .\r\nحاصل تواضع شرف است يعنى بلندى مرتبه . ومراد به « تواضع » فروتنى كردن بدرگاه حق تعالى است وبا خلق نيز .\r\n\r\n4915 حقّ وباطل ولكلّ أهل .\r\nحقي است وباطلى است ، واز براي هر يك أهلي است . يعنى در جهان هميشه حقّ وباطلى باشد واز براي هر يك جمعى باشند كه در پى آن باشند .\r\n\r\n4916 حفظ التّجارب رأس العقل .\r\nحفظ كردن آزمايشها سر عقل است يعنى بياد نگاهداشتن آنها از براي آنكه بر وفق آنها عمل شود وهر چه را نافع يافته باشد بكند ، واز هر چه زيان ديده باشد اجتناب نمايد .\r\n\r\n","description":"","footnote":"","page_name":" 407 ","page_number":415},
  {"content":"\r\n\r\n\r\n4917 حقّ يضرّ خير من باطل يسرّ .\r\nحقي كه ضرر كند بهترست از باطلى كه شادمان گرداند ، زيرا كه ضرر حقّ نيست مگر ضرر دنيوي يا نفع اخروى ، وشادمانى باطل نيست مگر شادمانى دنيوي يا ضرر اخروى ، وظاهرست كه آن بهتر از اينست .\r\n\r\n4918 حقّ اللّه سبحانه عليكم في اليسر البّر والشّكر ، وفي العسر الرّضا والصّبر .\r\nحقّ خداى سبحانه بر شما در فراخى وتوانگرى احسان كردن وشكرست ، ودر عسرت وتنگى راضى بودن وصبركردن .\r\n\r\n4919 حسن الصّبر ملاك كلّ امر .\r\nنيكوئى صبر ملاك هر چيزست ، يعنى بآن مالك هر چيز مىتوان شد وفيروزى بهر مطلب مىتوان يافت واين فقره در فصل سابق نقل شد وتغيير در فقره أخت آن بود .\r\n\r\n4920 حقّ على العاقل ان يضيف إلى رايه رأى العقلاء ، ويضمّ إلى علمه علوم الحكماء .\r\nسزاوارست بر عاقل اين كه اضافه كند برأي خود رأى عقلا را ، وضمّ كند بسوى علم خود علوم حكما را . مراد به « اضافه كردن برأي خود رأى عقلا را » اينست كه در مطلبها با ايشان مشورت كند تا رأى هر يك از ايشان هم در آن باب اضافه رأى أو شود ورأيها با هم جمع شوند وبعد از آن تأمّل كند در آن رأيها ، ورجحان هر يك كه ظاهر شود عمل بآن كند ، ومراد به « ضمّ كردن بعلم خود علوم حكما را » نيز ممكن است كه همين معنى باشد يعنى در مسائلي كه تحقيق كرده باشد با جمعى ديگر نيز از علما گفتگو كند وببيند ايشان چه نحو تحقيق كرده اند تا اگر با هم\r\n\r\n","description":"","footnote":"","page_name":" 408 ","page_number":416},
  {"content":"\r\n\r\nموافق باشند اعتماد بر آن زيادة شود ، واگر مخالفتي باشد باز تأمل شود تا رجحان يك طرف ظاهر شود وظاهرتر اينست كه مراد بآن اين باشد كه : هرگاه جمعى ديگر از علما باشند كه علومى داشته باشند كه أو ندانسته باشد بياموزد علوم ايشان را وضمّ كند آنها را نيز با علوم خود .\r\n\r\n4921 حفظ العقل بمخالفة الهوى والعزوف عن الدّنيا .\r\nنگاهدارى عقل بمخالفت كردن با خواهش است ورو گردانيدن از دنيا . مراد به « نگاهدارى عقل » نگاهداشتن آنست صحيح ومستقيم ، وظاهرست كه آن در وقتيست كه آدمي تابع هوا وهوس وحريص بر دنيا نباشد ، واگر تابع آن باشد يا حريص بر دنيا گردد عقل أو مغلوب گردد وتابع هوا وهوس وحرص شده در كارها بر وفق خواهش آنها حكم كند .\r\n\r\n4922 حفظ ما في الوعاء بشدّ الوكاء .\r\nنگاهداشتن چيزى كه در ظرف باشد يعنى ظرفى مثل انبان وخيك ومانند آنها ببستن ريسمان سر آنست . در كتاب مجمع الأمثال گفته كه : اين مثلي است كه مىزنند از براي تحريص بر حزم در كارها ومحكم كردن آنها ، وبنا بر اين ممكن است كه مراد آن حضرت صلوات اللّه وسلامه عليه نيز همين باشد وهمان مثل را فرموده باشند ، يا اين كه بعد از آن اين مثل شده باشد ، ودر كتاب مستطاب نهج البلاغة اين عبارت را در جمله وصيت آن حضرت صلوات اللّه وسلامه عليه بحضرت امام حسن عليه الصلاة والسلام نقل كرده وسابق بر آن اين است : « وتلافيك ما فرط من صمتك أيسر من ادراكك ما فات من منطقك » يعنى تلافى كردن تو آنچه را تقصير شده باشد از خاموشى تو آسانترست از دريافتن تو آنچه را فوت شده باشد از سخن‌گفتن تو . مراد تحريص بر خاموشى است واين كه در خاموشى اگر تقصيري\r\n\r\n","description":"","footnote":"","page_name":" 409 ","page_number":417},
  {"content":"\r\n\r\nبشود وامرى كه بايد گفت گفته نشود تدارك آن سهل است ، نگفته را مىتوان گفت ، بخلاف اين كه كسى حرفى بگويد كه نبايست گفته شود كه تدارك آن مشكل است ، پس تا ممكن باشد خاموشى بهترست وبعد از آن اين كلام است « وحفظك ما في « 1 » الوعاء بشدّ الوكاء » ونگاهدارى تو آنچه را در ظرف است ببستن ريسمان سر آن است وشارحان كتاب مذكور اين را مربوط بكلام سابق گرفته اند « 2 » باين كه غرض از اين نيز ارشاد بحفظ زبان وبستن آن باشد ومحكم نگاهداشتن آنچه دروست ببستن بند زبان ، وممكن است كه در آنجا نيز كلامي بسر خود باشد واشاره باشد بمثل مذكور يا به آن چه آخر مثل شده چنانكه مذكور شده .\r\n\r\n4923 حقّ على العاقل ان يستديم الاسترشاد ويترك الاستبداد .\r\nحقّ است بر خردمندانى كه هميشه دارد طلب راه راست را ، وترك كند منفرد بودن برأي را ، يعنى اين كه در هر دورى مشورت كند با عقلا وترك كند خود رأيي را واعتماد داشتن بر رأى خود بتنهائى .\r\n\r\n\r\n","description":"","footnote":"\r\n( 1 ) در نهج البلاغة : « وحفظ ما » ضبط شده .\r\n( 2 ) اين فقره را مربوط بكلام لاحق‌گرفتن بهتر از الحاق آن بكلام سابق است ، زيرا كه كلام لاحق اين است : « وحفظ ما في يديك أحب إلى من طلب ما في يدي غيرك » ومحتمل است كه اين كلام لاحق أصلا متمّم كلام سابق باشد باين اعتبار كه « بشدّ الوكاء » خبر مبتدأ كه « حفظ ما في الوعاء » باشد نباشد بلكه متعلق بآن باشد وحفظ دوم عطف بر مبتدأ باشد وخبر هر دو از معطوف ومعطوف عليه « أحبّ إلى » باشد ، در هر صورت أرباب فضل خودشان در عبارت وصيت‌نامه مذكور تدبّر نموده وقضاوت فرمايند ( رجوع شود بجلد چهارم شرح نهج البلاغة ابن أبي الحديد ، ص 36 ) وعجب اين است كه ابن أبي الحديد « حفظ ما في الوعاء بشد الوكاء » را جزء أمثال ضمن بيانات أمير المؤمنين عليه السلام نشمرده و « تلافيك » را تا آخر يعنى تا « من منطقك » جزء أمثال معروفه عرب معرفى كرده است با آنكه اوّلى در مجمع الأمثال نقل شده ، فراجع ان شئت .\r\n","page_name":" 410 ","page_number":418},
  {"content":"\r\n\r\n\r\n4924 حقّ على العاقل العمل للمعاد ، والاستكثار من الزّاد .\r\nحقّ است بر عاقل كار كردن از براي معاد وطلب كردن توشه بسيار يعنى از براي آن . و « معاد » بمعنى بازگشت است يا روز بازگشت ، يا محلّ بازگشت .\r\n\r\n4925 حفظ ما في يدك خير لك من طلب ما في يد غيرك .\r\nنگاهداشتن آنچه در دست تست بهتر است از براي تو از طلب كردن آنچه در دست غير تست يعنى نگاهداشتن آنچه دارى وقناعت كردن بآن بهترست از اين كه زيادة روى كنى وبزودى صرف نمائى آنچه را دارى ومحتاج شوى بطلب از ديگران . واين كلام نيز در نهج البلاغة در جمله وصيت مزبوره نقل شده بعد از فقره « وكاء » كه قبل از فقره سابق [ سابق 
  ] نقل شد .\r\n\r\n4926 حاسب نفسك لنفسك فانّ غيرها من الأنفس لها حسيب غيرك .\r\nمحاسبه كن نفس خود را از براي نفس خود ، پس بدرستى كه غير آن را از نفسها از براي آنهاست حساب كننده غير تو . مراد اينست كه تو بايد محاسبه خود كنى ودر فكر تدارك أحوال خود باشى از براي رستگارى در آن سرا ، نه اين كه تفحص أحوال مردم وتجسس خوب وبد ايشان كنى ، حساب كننده غير تو از براي ايشان هست حاجت بتفحص وتجسس تو نيست .\r\n\r\n4927 حكمة الدّنىّ ترفعه ، وجهل الشرّيف يضعه .\r\nحكمت دنى يعنى پست مرتبه بلند مىگرداند أو را ، وناداني شريف يعنى بلند - مرتبه پست مىگرداند أو را . يعنى هر چند كسى پست مرتبه باشد در دنيا هرگاه حكمت يعنى علم حقّ تحصيل كند بلند مرتبه شود ، وهر چند كسى بلند مرتبه باشد بحسب دنيا هرگاه نادان باشد پست مرتبه گردد .\r\n\r\n","description":"","footnote":"","page_name":" 411 ","page_number":419},
  {"content":"\r\n\r\n\r\n4928 حسد الصّديق من سقم « 1 » المودّة .\r\nرشك دوست از بيمارى دوستى است . يعنى دوستى كه حسد بر دوست خود دوستى أو صحيح نيست بلكه سقيم وعليل است ، هر كه در واقع با كسى دوست باشد هر چند نعمت أو را زيادة بيند بايد كه شادمانتر گردد چه جاى اين كه رشك برد بر آن وآرزوى زوال آن كند ازو .\r\n\r\n4929 حراسة النّعم في صلة الرّحم .\r\nنگهبانى نعمتها در پيوند با خويشان است . مراد اينست كه احسان بر خويشان ورعايت ايشان باعث حفظ نعمتها وعدم زوال آنها مىشود ، وبي آن حفظ آنها نمىتوان كرد .\r\n\r\n4930 حلول النّقم في قطيعة الرّحم .\r\nفرود آمدن عقوبتها در بريدن از خويشان است .\r\n\r\n4931 حاربوا هذه القلوب فانّها سريعة العثار .\r\nجنگ كنيد با اين دلها يعنى دلهاى خود پس بدرستى كه آنها زود لغزش‌اند .\r\nيعنى بسبب هواها وهوسها كه دارند زود مىلغزند وبخطا وگناهى گرفتار ميشوند پس جنگ كنيد با آنها از براي نگاهداشتن آنها از لغزش . ودر أكثر نسخه‌ها بجاى « العثار » : « الدّثار » است وظاهر اينست كه بمعنى هلاكت يا غفلت باشد يعنى زود هلاك ميشوند يا غافل ميشوند نهايت « دثار » باين معنى در كتب لغت بنظر نرسيده امّا چون « داثر » را بمعنى هالك وغافل گفته اند ممكن است كه « دثار » بمعنى هلاكت يا غفلت باشد .\r\n\r\n\r\n","description":"","footnote":"\r\n( 1 ) شارح ( ره ) اين كلمه را « سقم » بفتح سين وقاف ضبط كرده ، وهر دو درست است ، در أقرب الموارد گفته : « السّقم والسّقم السّقام » ونيز گفته : « سقم ( كعلم ونصر ) سقما وسقما وسقاما مرض » .\r\n","page_name":" 412 ","page_number":420},
  {"content":"\r\n\r\n\r\n4932 حكم على أهل الدّنيا بالشّقاء والفناء والدّمار والبوار .\r\nحكم شده بر أهل دنيا ببدبختى وفانى شدن وهلاك كردن وهلاك شدن يعنى حق تعالى حكم كرده بر أهل دنيا يعنى جمعى كه حريص بر آن باشند وآخرت را بآن فروشند ببدبختى وفانى شدن يعنى فانى شدن معنوي وهلاك شدن در آخرت يا نيست شدن بمرگ كه شامل همه أهل دنيا باشد وخصوصيتى باهل دنيا بمعنى مذكور ندارد . و « هلاك‌كردن » يعنى هلاك نمودن جمعى را كه پيروى ايشان كنند و « هلاك شدن ايشان خود بهلاكت معنوي » واين تأكيد « الفناء » است اگر مراد بآن فناى معنوي باشد ، وبنا بر احتمال ديگر آن فناى صوري است واين فناى معنوي .\r\n\r\n4933 حاسبوا أنفسكم قبل ان تحاسبوا ، ووازنوها قبل ان توازنوا .\r\nمحاسبه كنيد با نفسهاى خود پيش از اين كه محاسبه كرده شويد ، وبسنجيد آنها را پيش از اين كه سنجيده شويد شما . مراد سنجيدن اعمال آنهاست وسنجيدن قدر ورتبه آنها كه اگر پست باشد تدارك آن بشود وممكن است كه ترجمه اين باشد كه : پيش از اين كه حساب كرده شوند آنها وپيش از اين كه سنجيده شوند آنها ، وحاصل هر دو يكيست يعنى پيش از اين كه محاسبهء شما يا آنها بشود در قيامت ، وپيش از اين كه سنجيده شويد شما يا آنها در قيامت .\r\n\r\n4934 حاسبوا أنفسكم باعمالها ، وطالبوها بأداء المفروض عليها ، والاخذ من فنائها لبقائها ، وتزوّدوا وتأهّبوا قبل ان تبعثوا .\r\nمحاسبه كنيد نفسهاى خود را بعملهاى آنها ، ومطالبه كنيد آنها را باداى آنچه واجب شده بر آنها ، وفراگرفتن از فناى آنها از براي بقاى آنها ، وتوشه بگيريد وآماده شويد پيش از اين كه برانگيخته شويد بعملهاى آنها . يعنى در باب عملهاى آنها . و « فراگرفتن از فناى آنها » يعنى فرا گرفتن توشه از سراى فانى آنها از براي سراى باقي آنها . و « برانگيخته شويد » يعنى برانگيخته شويد از براي رفتن بآن سرا ومأمور شويد بآن .\r\n\r\n","description":"","footnote":"","page_name":" 413 ","page_number":421},
  {"content":"\r\n\r\n\r\n4935 حفّت الدّنيا بالشّهوات ، وتحبّبت بالعاجلة ، وتزيّنت بالغرور ، وتحلّت بالآمال .\r\nفرو گرفته شده دنيا بخواهشها ، ودوستى كرده بلذّتهاى حاضر ، وآرايش يافته بفريب ، وزيور كرده باميدها . « دوستى كرده بلذّتهاى حاضر » يعنى با مردم دوستى ميكند وايشان را دوست خود ميكند بسبب لذّتهاى حاضري كه دارد .\r\nو « آرايش يافته بفريب » يعنى زينت يافته در نظر مردم بسبب فريبها كه ايشان را مىدهد بوعدهاى دروغ . و « زيور كرده باميدها » بمنزله تأكيد وبيان آنست .\r\n\r\n4936 حاربوا أنفسكم على الدّنيا واصرفوها عنها ، فانّها سريعة الزّوال . كثيرة الزّلزال « 1 » ، وشيكة الانتقال .\r\nجنگ كنيد با نفسهاى خود بر سر دنيا ، وبرگردانيد ايشان را از آن ، پس بدرستى كه آن تند زوال بسيار بلاهاى شتابان انتقال است . « پس بدرستى كه آن » بيان علت امر بجنگ كردن با نفسهاست بر سر آن وبرگردانيدن آنها از آن وآن اينست كه دنيا بزودى زايل مىشود وبلاهاى آن بسيار است ، وانتقال آن از هر كسى شتابان است وبزودى واقع مىشود ، پس قابل آن نيست كه كسى فريفته آن شود وآنرا مانع از سعى از براي آخرت گرداند كه پاينده ودائم است . وممكن است كه « زلزال » بمعنى حركت باشد نه بلاها وترجمه اين باشد كه : بسيار حركت است ، يعنى حركت آن بسيار است ، بسبب اين كه هر چند روز از كسى بكسى حركت ميكند وانتقال مىيابد وبنا بر اين حاصل هر سه وصف يكيست وغرض تأكيدست .\r\n\r\n4937 حديث كلّ مجلس يطوى مع بساطه .\r\nسخن هر مجلسي در نور ديده مىشود با بساط آن . يعنى چنانكه بساط آن بزودى\r\n\r\n\r\n","description":"","footnote":"\r\n( 1 ) شارح ( ره ) در حاشية نسبت باين كلمه بخطّ خود چنين نوشته : « زلزال بمعنى بلاها بفتح زاست ، وبمعنى حركت بكسر زا ، وبفتح آن وضمّ آن نيز آمده ، منه » .\r\n","page_name":" 414 ","page_number":422},
  {"content":"\r\n\r\nبرچيده مىشود سخن آن نيز همراه آن بر هم پيچيده مىشود ، يعنى سخنى از آن هم در زبان نمى ماند پس چيزى كه بقاى آن اين باشد فريفته آن نمىتوان شد . وممكن است كه مراد اين باشد كه : سخن هر مجلسي بايد كه در نور ديده شود با بساط آن ، يعنى بعد از انقضاى آن مجلس اسرار آن مجلس را نبايد نقل كرد « 1 » .\r\n\r\n4938 حكم على مكثرى أهل الدّنيا بالفاقة ، وأعين من غنى عنها بالرّاحة .\r\nحكم شده بر مال بسيار داران أهل دنيا بحاجت ، ويارى كرده شده كسى كه بي نياز باشد از آن بآسايش . « حاجت مال بسيارداران » ظاهرست ، چه در حفظ وحراست أموال محتاج بعمله وحكام وغير آنها شوند . و « راحت وآسايش كسى كه بي نياز باشد از دنيا وطلب آن نكند » محتاج ببيان نيست .\r\n\r\n4939 حقّ على العاقل ان يقهر هواه قبل ضدّه .\r\nحقّ است بر عاقل اين كه مغلوب سازد خواهش خود را پيش از دشمن خود .\r\nمراد اينست كه هوا وهوس اين كس در حقيقت دشمن تر است با أو از هر دشمن ظاهري . وضرر آن بيشتر مىرسد از ايشان ، پس عاقل بايد كه دفع آنرا مقدّم دارد بر دفع هر دشمنى وغلبه نمايد بر آن پيش از اين كه غلبه نمايد بر دشمن .\r\n\r\n4940 حقّ على الملك ان يسوس نفسه قبل جنده .\r\nحقّ است بر پادشاه اين كه سياست كند نفس خود را پيش از لشكر خود .\r\n« سياست » چنانكه مكرّر مذكور شد بمعنى امر ونهى كردن است ومراد اين است كه : پادشاه بايد كه امر ونهى نفس خود را وداشتن آنرا بر طاعات وبازداشتن از\r\n\r\n\r\n","description":"","footnote":"\r\n( 1 ) اين معنى دوّم ظاهرترست پس در واقع اين حديث شريف نظير « المجالس بالأمانات » است كه از أحاديث معتبره است ودر ميان مردم بسيار معروف بلكه در حكم مثل شده است .\r\n","page_name":" 415 ","page_number":423},
  {"content":"\r\n\r\nمعاصي مقدّم دارد بر امر ونهى لشكر خود ، زيرا كه آن باعث سعادت ونيكبختى اخروى أو گردد وامر ونهى لشكر از براي صلاح حال دنياي اوست وظاهرست كه سعى از براي آخرت را بايد مقدّم داشت بر سعى از براي دنيا .\r\nحزن القلوب يمحّص الذنوب « 1 » .\r\nاندوهگينى دلها پاك مىگرداند گناهان را يعنى اندوهگينى آنها از ترس خدا وپشيمانى گناهان .\r\nحسن التّوبة يمحو الحوبة « 2 » .\r\nنيكوئى بازگشت محو ميكند هلاكت را . اين فقره وفقره بعد هر دو در فصل سابق نقل شد وسهوا مكرّر نقل شده .\r\n\r\n4941 حسن الاستغفار يمحّص الذّنوب .\r\nنيكوئى استغفار يعنى طلب آمرزش پاك ميكند گناهان را .\r\nوفرموده آن حضرت عليه السّلام در وصف منافقان يعنى آنانكه باطن ايشان با ظاهر ايشان موافق نبوده :\r\n\r\n4942 حسدة الرّخاء ، ومؤكّدوا البلاء ، ومقنطوا « 3 » الرّجاء ، لهم بكلّ طريق صريع ، وإلى كلّ قلب شفيع ، ولكلّ شجو دموع .\r\n\r\n\r\n","description":"","footnote":"\r\n( 1 ) نظر باين تصريح شارح ( ره ) كه « اين فقره در فصل سابق نقل شد » اين فقره را بشمار نياورديم وعدد در أول آنها نگذاشتيم .\r\n( 2 ) نظر باين تصريح شارح ( ره ) كه « اين فقره در فصل سابق نقل شد » اين فقره را بشمار نياورديم وعدد در أول آنها نگذاشتيم .\r\n( 3 ) شارح ( ره ) « مقنطوا » را از باب افعال گرفته است وقرائت آن بصيغة اسم فاعل از باب تفعيل نيز درست است ، در أقرب الموارد گفته : « قنّطه واقنطه اياسه » .\r\n","page_name":" 416 ","page_number":424},
  {"content":"\r\n\r\nايشان رشك برندگان فراخى اند ، وسخت كنندگان بلايند ، ونوميد كنندگان اميدند ، مر ايشان راست بهر راهى كسى كه بيندازد مردم را بر خاك ، وبسوى هر دلى شفاعت‌كننده ، واز براي هر اندوهى اشكها . مراد اينست كه رشك مىبرند بر اين كه مؤمنان در وسعت وفراخى باشند ، وسعى ميكند در سخت كردن بلائي كه متوّجه ايشان باشد ، وايشان را نوميد ميكنند از اميدى كه داشته باشند يعنى اگر ايشان اميد فتح وظفرى يا مانند آن از اميدها داشته باشند سخنان مىگويند از اراجيف وغير آن كه ايشان را نوميد كنند وسست گردانند از جهاد يا از أصل دين . و « مر ايشان راست بهر راهى كسى كه بيندازد مردم را بر خاك » يعنى گمراه كند ايشان را وبيندازد بر خاك ضلالت وهلاكت . و « بسوى هر دلى شفاعت‌كننده » يعنى بسوى هر دلى شفاعت‌كنندهء دارند كه آنرا مايل سازد بايشان ودوست گرداند با ايشان . واز براي هر اندوهى اشكها » يعنى از براي هر اندوهى كه عارض ايشان شود گريه ميكنند يا اين كه از براي اندوه ديگران نيز گريه ميكنند تا اين كه خود را دوست ايشان وانمايند ومراد چنانكه در بعضي أحاديث ديگر نيز واقع شده اينست كه : منافق گريه در آستين دارد ، واز براي هر چه خواهد گريه ميكند .\r\nوپرسيدند از آن حضرت عليه السلام از جماع پس فرمود :\r\n\r\n4943 حياء يرتفع ، وعورات تجتمع ، أشبه شيء بالجنون ، الاصرار عليه هرم ، والإفاقة منه ندم ، ثمرة حلاله الولد ، ان عاش فتن ، وان مات حزن .\r\nشرمى است كه بر مىخيزد ، وعورتهاست كه جمع ميشوند ، شبيه‌ترين چيزيست بديوانگى ، اصرار بر آن پيريست ، وبهوش آمدن از آن پشيمانى است ، ميوه حلال آن فرزند است كه اگر زنده بماند بفتنه مى اندازد ، واگر بميرد اندوهگين مىسازد .\r\n« عورت » چنانكه مكرّر مذكور شد چيزى را گويند كه بايد پوشيد . و « اصرار بر آن\r\n\r\n","description":"","footnote":"","page_name":" 417 ","page_number":425},
  {"content":"\r\n\r\nپيريست » يعنى سبب اين مىشود كه آدمي زود پير شود . و « بهوش آمدن از آن پشيمانى است » يعنى بعد از اين كه كسى از آن فارغ شد پشيمان مىشود از آن وناخوش مىدارد آنرا . و « بفتنه مى اندازد » باعتبار اين كه آدمي گرفتار علاقة باو مىشود واز براي أو تعب وزحمت واندوه بسيار مىكشد وبسيار است كه از براي أو مرتكب گناهان مىگردد .\r\n\r\n4944 حياء الرّجل من نفسه ثمرة الايمان .\r\nشرم مرد از نفس خود ميوه ايمان است ، يعنى از جمله ميوه هاى ايمان اينست كه آدمي از نفس خود شرم كند ومرتكب گناهان نشود نه در آشكار ونه در نهان .\r\nحسن الخلق يورث المحبّة ، ويؤكّد المودّة « 1 » .\r\nنيكوئى خوى از پى آورد محبت را ، ومحكم گرداند مودّت را . اين فقره با فقره بعد هر دو در فصل سابق نقل شده ومكرّر شده .\r\nحسن العمل خير ذخر وأفضل عدّة « 2 » .\r\nنيكوئى عمل بهترين ذخيرة ايست وافزونترين آماده كرده شده .\r\n\r\n4945 حاصل المنى الأسف ، وثمرته التّلف .\r\nحاصل آروزها تأسف است يعنى اندوه سخت ، وميوه آن تلف است يعنى تلف جان ، چه غم واندوه زياد باعث آن مىشود .\r\n\r\n4946 حلّوا أنفسكم بالعفاف ، وتجنّبوا التّبذير والاسراف .\r\nزيور كنيد نفسهاى خود را بپرهيزگارى ، ودورى گزينيد از تبذير واسراف .\r\n« تبذير » هم بمعنى « اسراف » است يعنى زيادة از اندازه خرج كردن .\r\n\r\n\r\n","description":"","footnote":"\r\n( 1 ) بجهت تصريحى كه شارح ( ره ) بتكرار اين فقره كرده آن را بشمار نياورديم .\r\n( 2 ) بجهت تصريحى كه شارح ( ره ) بتكرار اين فقره كرده آن را بشمار نياورديم .\r\n","page_name":" 418 ","page_number":426},
  {"content":"\r\n\r\n\r\nحرف خاء\r\n\r\n[ حرف « خاء » بلفظ « خير » 
  ]\r\n( از آنچه وارد شده از سخنان حكمت‌آميز حضرت أمير المؤمنين علىّ بن أبي طالب عليه السلام در حرف « خاء » بلفظ « خير » . )\r\n\r\n","description":"","footnote":"","page_name":" 419 ","page_number":427},
  {"content":"\r\n\r\nفرموده است آن حضرت عليه السّلام :\r\n\r\n4947 خير المواهب العقل .\r\nبهترين موهبتها يعنى صفتها كه حق تعالى بخشيده بمردم عقل است يعنى قوّتى كه بآن علم حاصل شود .\r\n\r\n4948 خير السّياسات العدل .\r\nبهترين سياستها يعنى امر ونهيها عدل است يعنى امر ونهيي است كه متضمن عدل ميانه مردم باشد وبدارد ايشان را بر آن ، يا بعنوان عدل باشد .\r\n\r\n4949 خير الغناء غناء النّفس « 1 » .\r\nبهترين توانگرى توانگرى نفس است ، يعنى توانگرى أو از اعمال صالحه ، يا باين كه قانع باشد ومحتاج بخلق نباشد .\r\n\r\n4950 خير الجهاد جهاد النّفس .\r\nبهترين جهادها جهاد با نفس است يعنى جنگ با أو از براي داشتن أو بر طاعات ومنع از معاصي .\r\n\r\n\r\n","description":"","footnote":"\r\n( 1 ) شارح ( ره ) اين فقره را « خير الغنى غناء النفس » ضبط كرده يعنى أولى را بكسر غين وقصر الف ، ودومى را بفتح غين ومدّ الف ضبط كرده است ، ومكرّر گذشت كه هر دو بمعنى توانگريست ونظر بموازنه اين فقره با فقره آينده ضبط هر دو بفتح غين ومدّ آخر بهتر است .\r\n","page_name":" 420 ","page_number":428},
  {"content":"\r\n\r\n\r\n4951 خير العلم ما نفع .\r\nبهترين علم آنست كه نفعي ببخشد باين كه از علوم دينيه باشد وعمل بآن بشود .\r\n\r\n4952 خير المواعظ ما ردع .\r\nبهترين موعظه‌ها اينست كه بازدارد يعنى اثر كند در شنونده وبازدارد أو را از معاصي .\r\n\r\n4953 خير المكارم الايثار .\r\nبهترين مكرمتها يعنى نيكى كردنها ايثارست يعنى بخشش يا برگزيدن كسى بر خود ببخشش چيزى باو با وجود احتياج خود بآن .\r\n\r\n4954 خير الاختيار صحبة الأخيار .\r\nبهترين برگزيدنها صحبت نيكان است يعنى برگزيدن صحبت نيكان .\r\n\r\n4955 خير البرّ ما وصل إلى الأحرار .\r\nبهترين احسان آنست كه برسد بآزادگان يعنى بمردمى كه در بند علايق دنيا نباشند .\r\n\r\n4956 خير الثّناء ما جرى على السنة الأبرار .\r\nبهترين ستايش آنست كه روان شود بر زبانهاى نيكوكاران . يعنى مدح وثنائى است كه نيكوكاران كسى را بكنند كه در آن كذب وگزافى نباشد ودليل خوبى ممدوح باشد .\r\n\r\n4957 خير اعمالك ما قضى فرضك .\r\nبهترين عملهاى تو آنستكه بجا آورد واجب ترا ، زيرا كه ترك واجب باعث\r\n\r\n","description":"","footnote":"","page_name":" 421 ","page_number":429},
  {"content":"\r\n\r\nعقاب مىشود وترك سنت باعث عقاب نمىشود بلكه سبب فوت ثوابي مىشود كه بر فعل آن مترتّب مىشود ويقين اداى چيزى كه بر ترك آن عقاب مترتّب شود بهتر وضرورترست از اداى آنچه بر ترك آن عقابي مترتّب نشود ومجرّد ترك فضيلتى باشد .\r\n\r\n4958 خير أموالك ما وقى عرضك .\r\nبهترين مالهاى تو آنست كه نگاهدارد عرض ترا ، يعنى صرف شود از براي حفظ عرض صاحب آن پس آن بهترست از هر مالي كه در مصرف ديگر صرف شود يا نگاهداشته شود . وممكن است كه مراد اين باشد كه : بهترين مالها آنست كه عرض صاحب آن با وجود آن محفوظ ماند ، پس آن بهترست از مالي كه با هتك عرضى باشد مثل اين كه خفت وذلّتى بر خود گذارد وصرف نكند آنرا از براي دفع آن .\r\n\r\n4959 خير الاعمال ما اكتسب شكرا .\r\nبهترين عملها آنست كه كسب كند شكري را . يعنى جزاى نيكوئى را از جانب حق تعالى ، يا شكر كسى را باين كه احسان بكسى باشد كه أو شكر آن كند .\r\n\r\n4960 خير الأموال ما استرق حرّا .\r\nبهترين مالها آنست كه بنده كند آزاده را ، يعنى احسان شود بآزاده چه مردمان بندگان احسان‌اند چنانكه مكرّر مذكور شد .\r\n\r\n4961 خير ما جرّبت ما وعظك .\r\nبهترين آنچه آزمايش كنى آنست كه پند دهد ترا . يعنى تجربه ايست كه پند گيرى از آن ومتنبه شوى بأمري سودمند كه سبب اقدام بر خيرى يا منع از شرّى گردد .\r\n\r\n4962 خير العلوم ما أصلحك .\r\n\r\n","description":"","footnote":"","page_name":" 422 ","page_number":430},
  {"content":"\r\n\r\nبهترين علمها آنست كه اصلاح كند حال ترا . يعنى سبب تقوى وپرهيزگارى تو شود .\r\n\r\n4963 خير الدّنيا حسرة ، وشرّها ندم .\r\nخير دنيا حسرت است وشرّ آن پشيمانى . « بودن خير آن حسرت » باعتبار اينست كه كسى كه در دنيا كار خيرى كرده باشد ودر قيامت ثواب آنرا بيابد حسرت مىخورد كه چرا كم كردم وزيادة برين نكردم . و « بودن شرّ آن پشيمانى » يعنى سبب پشيمانى در آخرت ، ظاهرست ، وممكن است كه مراد باوّل اين باشد كه : خير دنيا يعنى خيرى كه از دنيا باين كس مىرسد مثل مال وأسباب ومانند آنها « حسرت است » يعنى سبب حسرت مىشود در وقتي كه همه را بايد گذاشت ورفت ، نهايت جزو دوم بمعنيى كه مذكور شد ملايم اين نيست ، زيرا كه شرّ دنيا كه سبب پشيمانى است شرّى است كه آدمي در دنيا بكند نه شرّى كه از دنيا باين كس برسد مگر اين كه اشاره باين باشد كه شرّ دنيا منحصرست در شرّى كه آدمي خود كرده باشد ، زيرا كه شرور ديگر كه باين كس برسد در دنيا چون حق تعالى در آخرت تلافى آنها خواهد كرد در حقيقت شرّ نيست وخيرست ، شرّ همين بديهاست كه آدمي خود كرده باشد وسبب استحقاق عقاب گردد ، وظاهرست كه آنها سبب پشيمانى گردد بخلاف خيرات دنيا كه خواه خود كرده باشد آنها را وخواه خود نكرده باشد مثل مصائب ونوائب كه باين كس برسد در دنيا همه سبب حسرت مىشود يعنى آدمي در قيامت حسرت خواهد خورد كه چرا زيادة برين نبود .\r\n\r\n4964 خير الضّحك التبسّم .\r\nبهترين خنده تبسّم است ، زيرا كه فرحناكى از آن ظاهر نمىشود بخلاف\r\n\r\n","description":"","footnote":"","page_name":" 423 ","page_number":431},
  {"content":"\r\n\r\nخنده ها كه مشتمل بر صدا وقهقهه باشد كه علامت فرحناكى ونشاط زيادست كه شرعا مذموم است .\r\n\r\n4965 خير الحلم التّحلّم .\r\nبهترين حلم تحلم است يعنى حلم كسى كه بالذّات حليم نباشد وخود را بر حلم دارد ونفس خود را جبر كند بر آن . و « بودن اين حلم بهترين افراد حلم » ظاهرست ، باعتبار زيادتى تعب ومشقت كه در چنين حلمى باشد بخلاف حلمى كه خلقي اين كس باشد كه چندان تعبى در آن نيست .\r\n\r\n4966 خير الاعمال ما اصلح الدّين .\r\nبهترين عملها آنست كه اصلاح كند دين صاحب خود را .\r\n\r\n4967 خير الأمور ما أسفر عن اليقين .\r\nبهترين كارها آنست كه بگشايد از يقين يعنى علامت يقين صاحب خود بأحوال مبدأ ومعاد باشد مثل توكل وصبر ومانند آنها .\r\n\r\n4968 خير العلم ما قارنه العمل .\r\nبهترين علم آنست كه همراه باشد با آن عمل .\r\n\r\n4969 خير الكلام ما لا يملّ ولا يقلّ .\r\nبهترين سخن آنست كه ملالت نياورد وكم نباشد . يعنى پر زياد نباشد كه باعث ملالت شنونده شود ، وپر كم نباشد كه خوب وفا بأداى مطلب نكند . وممكن است كه « يقلّ » بصيغة مجهول از باب افعال خوانده شود ومعنى اين باشد كه : كم شمرده نشود ، يعنى مردم آنرا كم نشمارند .\r\n\r\n4970 خير الأمور ما ادّى إلى الخلاص .\r\n\r\n","description":"","footnote":"","page_name":" 424 ","page_number":432},
  {"content":"\r\n\r\nبهترين كارها آنست كه بكشاند بخلاصى يعنى رستگارى از عذاب وعقاب اخروى .\r\n\r\n4971 خير العمل ما صحبه الاخلاص .\r\nبهترين عمل آنست كه همنشين أو باشد اخلاص ، يعنى خالص بودن از براي رضاى حق تعالى وخشنودى أو .\r\n\r\n4972 خير أمور الدّين الورع .\r\nبهترين أمور دين پرهيزگاريست .\r\n\r\n4973 خير الأمور ما عرى عن الطّمع .\r\nبهترين كارها آنست كه برهنه باشد از طمع يعنى خالى باشد از طمع از مردم .\r\n\r\n4974 خير البرّ ما وصل إلى المحتاج .\r\nبهترين احسان آنست كه برسد بكسى كه محتاج بآن باشد .\r\n\r\n4975 خير الاخلاق ابعدها عن اللّجاج .\r\nبهترين خويها دورترين آنهاست از لجاجت يعنى ايستادگى كردن بر باطل ، يا دشمنى كردن با مردم .\r\n\r\n4976 خير الصّدقة اخفاها .\r\nبهترين صدقه پنهان ترين آنست ، باعتبار دورى آن از شايبه ريا ، واين بنا بر غالب است واگر نه گاه باشد كه صدقه آشكار أفضل باشد اگر خالص باشد از ريا ، وغرض از آن تحريص مردم باشد بر آن . وقبل از اين مذكور شد كه اين در صدقه سنت است ، وامّا در صدقه واجب ، آشكارا دادن آنرا بهتر مىدانند .\r\n\r\n4977 خير الهمم أعلاها .\r\n\r\n","description":"","footnote":"","page_name":" 425 ","page_number":433},
  {"content":"\r\n\r\nبهترين همتها بلند ترين آنهاست ، يعنى در هر باب همت بلند بهترست از همت پست .\r\n\r\n4978 خير الاخوان اقلّهم مصانعة في النّصيحة .\r\nبهترين برادران كمترين ايشان است بحسب مدارا ومداهنه در نصيحت يعنى آنست كه مدارا ومداهنه أو در نصيحت تو ومنع كردن تو از بديها كمتر از ساير برادران باشد .\r\n\r\n4979 خير السّخاء ما صادف موضع الحاجة .\r\nبهترين سخاوت آنست كه بر خورد بجايگاه حاجت يعنى سخاوتيست كه نسبت بمحتاجى بشود .\r\n\r\n4980 خير النّفوس أزكاها .\r\nبهترين نفسها پاكيزه ترين آنهاست يعنى از گناهان واخلاق بد .\r\n\r\n4981 خير الشّيم ارضاها .\r\nبهترين خويها پسنديده ترين آنهاست يعنى هر خوئيست كه مردم آنرا بيشتر بپسندند واز آن راضىتر وخشنود تر باشند .\r\n\r\n4982 خير الاختيار موادّة الأخيار .\r\nبهترين برگزيدن دوستى كردن با نيكانست يعنى برگزيدن آن .\r\n\r\n4983 خير المعروف ما أصيب به الأبرار .\r\nبهترين احسان آنست كه رسيده شوند بآن نيكوكاران يعنى احسانيست كه بنيكوكاران برسد .\r\n\r\n4984 خير الكرم جود بلا طلب مكافاة .\r\n\r\n","description":"","footnote":"","page_name":" 426 ","page_number":434},
  {"content":"\r\n\r\nبهترين كرم بخششى است بي طلب تلافى وجزايى .\r\n\r\n4985 خير الاخوان من لا يحوج اخوانه إلى سواه .\r\nبهترين برادران آنست كه محتاج نگرداند برادران خود را بسوى غير خود .\r\nيعنى خود كفايت أمور ايشان بكند ونگذارد كه محتاج بديگرى شوند .\r\n\r\n4986 خير اخوانك من عنّفك في طاعة اللّه سبحانه .\r\nبهترين برادران تو كسى است كه سختى كند با تو در طاعت خداى سبحانه ، يعنى در داشتن تو بر آن .\r\n\r\n4987 خير ما استنجحت به الأمور « 1 » ذكر اللّه سبحانه .\r\nبهترين آنچه برآورى بآن كارها را ذكر خداى سبحانه است يعنى ذكر خداى سبحانه بهترين وسيله‌ايست از براي بر آوردن مطالب ، ومراد ذكر بزبان است يا اعمّ از مجرّد در دل نيز .\r\n\r\n4988 خير اخوانك من واساك ، وخير منه من كفاك ، وان احتاج إليك اعفاك .\r\nبهترين برادران تو كسيست كه مواسات كند با تو ، وبهتر ازو كسيست كه كافى باشد ترا ، واگر محتاج شود بسوى تو معاف دارد ترا . « مواسات » چنانكه مكرّر مذكور شد دادن مال است بكسى يا در وقتي كه از قدر كفاف خود باشد\r\n\r\n\r\n","description":"","footnote":"\r\n( 1 ) شارح ( ره ) « استنجحت » را بتاء خطاب خوانده و « الأمور » را مفعول به آن قرار داده است وهيچ احتمال ديگرى در قرائت آن نداده است در صورتي كه مىتوان « استنجحت » را بتاء تأنيث ساكنه وصيغه مجهول خواند و « الأمور » را نايب فاعل آن گرفت بلكه اين قرائت بهتر است نظر بعموم معنى ، پس معنى اين مىشود كه « بهترين آنچه بر آورده مىشود بآن كارها ذكر خداست » .\r\n","page_name":" 427 ","page_number":435},
  {"content":"\r\n\r\nنه از زيادتى بر آن ، يا برابرداشتن كسى با خود در مال خود ، وبنا بر اوّل « بودن كسى كه كافى باشد أو را بهتر از آن » ظاهرست ، وبنا بر دويم وسيم باعتبار اينست كه كسى كه كافى باشد هر چند از فضل مال خود دهد وأو را با خود برابر نداند نفع أو باو بيشتر مىرسد پس أو بهتر برادريست از براي أو ، هر چند آنكه از قدر كفاف دهد ، يا أو را با خود برابر داند أفضل وافزونتر باشد بحسب مرتبه . و « معاف دارد ترا » يعنى با وجود احتياج بتو از تو مدد واعانتى نخواهد وترا از آن برى دارد .\r\n\r\n4989 خير من صاحبت ذوو العلم والحلم .\r\nبهترين كسى كه مصاحبت كنى با أو صاحبان علم وحلم اند .\r\n\r\n4990 خير من شاورت ذووا النّهى والعلم ، وأولو التّجارب والحزم .\r\nبهترين كسى كه مشورت كنى صاحبان عقل وعلم اند ، وخداوندان تجربه ها ودور انديشى .\r\n\r\n4991 خير الأمور ما أسفر عن الحقّ .\r\nبهترين چيزها آنستكه بگشايد از حقّ يعنى ظاهر شود از آن امر حقي كه پنهان باشد .\r\n\r\n4992 خير الاعمال ما زانه الرّفق .\r\nبهترين كارها اينست كه زينت دهد آنرا رفق ، يعنى صاحب آن با مردم بمهربانى ولطف سلوك كند ، واين معنى زينت عملهاى خير أو باشد .\r\n\r\n4993 خير الأموال ما أعان على المكارم .\r\nبهترين مالها آنست كه يارى كند بر مكرمتها يعنى افعال خير .\r\n\r\n4994 خير الاعمال ما قضى اللّوازم .\r\n\r\n","description":"","footnote":"","page_name":" 428 ","page_number":436},
  {"content":"\r\n\r\nبهترين عملها آنست كه بجا بياورد آنچه را لازم باشد ، يعنى واجب باشد والبتة بايد كرد ، واين همان مضمون فقره‌ايست كه چند فقره قبل از اين نقل شد كه :\r\n« خير اعمالك ما قضى فرضك » وشرح شد .\r\n\r\n4995 خير الخلائق الرّفق .\r\nبهترين خويها رفق است يعنى مهربانى ولطف با مردم .\r\n\r\n4996 خير الكلام الصّدق .\r\nبهترين سخن آنست كه راست باشد .\r\n\r\n4997 خير الاخوان من لم يكن على اخوانه مستقصيا .\r\nبهترين برادران كسيست كه نبوده باشد بر برادران خود بنهايت رساننده يعنى پر سخت گيرى نكند بر برادران در رعايت حقوق خود ، ونهايت آنرا از ايشان توقّع نداشته باشد ، واگر چيزى از آنها از يكى از برادران فوت شود مسامحه كند در آن ودرگذرد .\r\n\r\n4998 خير الامراء من كان على نفسه أميرا .\r\nبهترين امراء يعنى فرماندهان كسيست كه باشد بر نفس خود فرمانده ، يعنى نفس أو فرمان أو ببرد در امر بطاعات ونهى از معاصي .\r\n\r\n4999 خير المعروف ما لم يتقدّمه المطل ولم يتبعه المنّ .\r\nبهترين احسان آنست كه پيشى نگرفته باشد بر آن پس انداختنى ، واز عقب أو در نيايد منتى ، « پيشى نگرفته باشد بر آن پس انداختنى » يعنى چنين نباشد كه پيش از آن وعده كرده باشد واز آن وعده پس انداخته باشد ، يا اين كه در أصل\r\n\r\n","description":"","footnote":"","page_name":" 429 ","page_number":437},
  {"content":"\r\n\r\nپس انداختنى در آن نباشد يعنى در حال داده باشد وپس نينداخته باشد آنرا بوعده وقت ديگر .\r\n\r\n5000 خير النّاس من أن اغضب حلم ، وان ظلم غفر ، وان اسيىء اليه أحسن .\r\nبهترين مردم كسيست كه اگر بخشم آورده شود بردبارى كند ، واگر ستم كرده شود ببخشايد ، واگر بدى كرده شود بسوى أو ، در برابر نيكوئى كند .\r\n\r\n5001 خير النّاس من نفع النّاس .\r\nبهترين مردم كسيست كه نفع رساند مردم را .\r\n\r\n5002 خير النّاس من تحمّل مؤنة النّاس .\r\nبهترين مردم كسيست كه بر خود گيرد خرج مردم را .\r\n\r\n5003 خير خصال النّساء شرّ خصال الرّجال .\r\nبهترين خصلتهاى زنان بدترين خصلتهاى مردان است . ممكن است كه مراد مذمّت زنان باشد باين كه خصلتهاى خوب ايشان خصلتهاى بد مردانست پس خصلتهاى بد ايشان را برين قياس بايد كرد . وممكن است كه مراد اين باشد كه بخيلى كه بدترين خصلتهاى مردانست خوبترين خصلتهاى زنانست چنانكه در بعض أحاديث ديگر نيز وارد شده كه : بخيلى در زنان پسنديده است . ودر بعضي نسخه‌ها بجاى « شرّ » بلفظ مفرد « شرار » بلفظ جمع واقع شده وبنا بر اين ظاهر معنى اوّل است ، زيرا كه همه صفات بد مرد چنين نيست كه در زنان خوب باشد .\r\n\r\n5004 خير الخلال صدق المقال ، ومكارم الافعال .\r\n\r\n","description":"","footnote":"","page_name":" 430 ","page_number":438},
  {"content":"\r\n\r\nبهترين خصلتها راستى سخن است ، وافعال نيكو . يعنى اينست كه سخن كسى راست باشد وأفعال أو نيكو .\r\n\r\n5005 خير الملوك من أمات الجور ، وأحيى العدل .\r\nبهترين پادشاهان آنست كه بميراند ستم را ، وزنده گرداند عدل را .\r\n\r\n5006 خير الدّنيا زهيد ، وشرّها عتيد .\r\nخير دنيا اندك است وشرّ آن آماده است .\r\n\r\n5007 خير الشّكر ما كان كافلا بالمزيد .\r\nبهترين شكر آنست كه بوده باشد ضامن زيادتى ، يعنى شكر حق تعالى است كه البتة سبب زيادتى نعمت شود چنانكه در قرآن مجيد فرموده « 1 » .\r\n\r\n5008 خير الاجتهاد ما قارنه التّوفيق .\r\nبهترين جدّ وجهد آنست كه همراه آن باشد توفيق خدا ، يعنى تهيه أو أسباب خير را از براي اين كس ، پس عمده اينست كه آدمي سعى كند در فرمانبردارى حق تعالى تا توفيق أو هميشه همراه أو باشد ومدد أو كند .\r\n\r\n5009 خير اخوانك من كثر اغضابه لك في الحقّ .\r\nبهترين برادران تو كسيست كه بسيار باشد بخشم آوردن أو ترا در حقّ ، يعنى در آنچه حقّ باشد اگر خلاف حقّ از تو ببيند منع وزجر تو كند واز آن راه بسيار ترا بخشم آورد .\r\n\r\n5010 خير الاستعداد ما اصلح به المعاد .\r\nبهترين آماده شدن آنست كه اصلاح شود بآن معاد . يعنى بازگشت يا روز\r\n\r\n\r\n","description":"","footnote":"\r\n( 1 ) اشاره به « لئن شكرتم لازيدنّكم » است ( رجوع شود بآية 7 سورهء مباركه إبراهيم ) .\r\n","page_name":" 431 ","page_number":439},
  {"content":"\r\n\r\nآن يا جايگاه آن . ومراد اينست كه بهترين آماده‌شدن اينست كه آدمي بسبب خصال وافعال خير خود را آماده كند از براي صلاح حال آخرت خود .\r\n\r\n5011 خير الآراء ابعدها من الهوى ، وأقربها من السّداد .\r\nبهترين رأيها آنست كه دورتر باشد از خواهش ، ونزديكتر باشد براه درست .\r\nمراد اينست كه هرگاه در مطلبي چند رأى وانديشه بخاطر كسى برسد هر يك از آن رأيها كه دورتر باشد از آنچه أو خواهش آن دارد آن بهترين رايهاى أو باشد يعنى اعتماد بر آن بيشتر است از آنچه بخواهش أو نزديكتر باشد ، زيرا كه بسيار است كه خواهش چيزى فريب مىدهد آدمي را وزينت مىدهد از براي أو آنچه را موافق آن باشد بخلاف آنچه دورتر باشد از خواهش ، چه مظنه اين خطا در آن نيست پس هرگاه رأيها در نظر أو مساوى باشند اين معنى مرجحى است از براي آنچه دورتر باشد از خواهش . ومراد به « نزديكتربودن براه درست » اينست كه انديشه باشد كه براستى ودرستى آنرا بعمل توان آورد ومحتاج بحيله وتزويرى نباشد .\r\n\r\n5012 خير من صحبته من لا يحوجك إلى حاكم بينك وبينه .\r\nبهترين كسى كه مصاحبت كنى با أو كسيست كه محتاج نسازد ترا بسوى حاكمى كه حكم كند ميانهء تو وميانه أو . يعنى اگر دعويى بر أو داشته باشى أو خود به آن چه حقّ باشد قائل شود ومحتاج نسازد ترا باين كه نزد حاكمى بروى كه حكم كند ميانه أو وميانه تو .\r\n\r\n5013 خير اخوانك من واساك بخيره ، وخير منه من اغناك عن غيره .\r\nبهترين برادران تو كسيست كه مواسات كند با تو بمال خود ، وبهتر از أو كسيست كه بىنياز سازد ترا از غير أو . اين همان مضمون فقره ايست كه قبل از اين نقل شد كه : « خير اخوانك من واساك ، وخير منه من كفاك » وشرح شد .\r\n\r\n","description":"","footnote":"","page_name":" 432 ","page_number":440},
  {"content":"\r\n\r\n\r\n5014 خير الاخوان انصحهم ، وشرّهم اغشّهم .\r\nبهترين برادران خالص‌ترين ايشانست وبدترين ايشان غش‌ّدارترين ايشانست .\r\n\r\n5015 خير النّاس أورعهم ، وشرّهم افجرهم .\r\nبهترين مردم پرهيزگارترين ايشانست ، وبدترين ايشان گنهكارترين ايشان .\r\n\r\n5016 خير الاخوان من لم تكن على الدّنيا اخوته .\r\nبهترين برادران كسيست كه نبوده باشد بر سر دنيا واز براي آن برادرى أو .\r\n\r\n5017 خير الاخوان من كانت في اللّه مودّته .\r\nبهترين برادران كسيست كه بوده باشد در راه خدا دوستى أو .\r\n\r\n5018 خير الاخوان من إذا فقدته لم تحبّ البقاء بعده .\r\nبهترين برادران كسيست كه هرگاه نيابى أو را دوست ندارى باقي ماندن را بعد از أو .\r\n\r\n5019 خير العباد من إذا أحسن استبشر ، وإذا أساء استغفر .\r\nبهترين بندگان كسيست كه هرگاه كار نيكى بكند شادمان شود ، وهرگاه كار بدى بكند طلب آمرزش كند .\r\n\r\n5020 خير النّاس من إذا اعطى شكر ، وإذا ابتلى صبر ، وإذا ظلم غفر .\r\nبهترين مردم كسيست كه هرگاه عطا كرده شود شكر كند ، وهرگاه گرفتار شود ببلائى صبر كند ، وهرگاه ستم كرده شود ببخشايد .\r\n\r\n5021 خير اخوانك من سارع إلى الخير وجذبك اليه ، وامرك بالبّر .\r\nوأعانك عليه .\r\n\r\n","description":"","footnote":"","page_name":" 433 ","page_number":441},
  {"content":"\r\n\r\nبهترين برادران تو كسيست كه شتاب كند بسوى خير ، وبكشد ترا بسوى آن ، وامر كند ترا بنيكوئى ، ويارى كند ترا بر آن .\r\n\r\n5022 خير اخوانك من دعاك إلى صدق المقال بصدق مقاله ، وندبك إلى أفضل الأعمال بحسن اعماله .\r\nبهترين برادران تو كسيست كه بخواند ترا براستى گفتار براستى گفتار خود ، ومتوجّه سازد ترا بسوى افزونترين عملها بنيكوئى عملهاى خود . يعنى كسى است كه راست گفتار نيكو كار باشد ، وصحبت أو در تو اثر كند ، پس راست گفتارى أو سبب راست گفتارى تو شود ، ونيكوكارى أو باعث نيكوكارى تو نيز گردد .\r\n\r\n5023 خير العلم ما أصلحت به رشادك ، وشرّه ما أفسدت به معادك .\r\nبهترين علم آنست كه اصلاح كنى بآن راه يافتن خود را ، وبدترين آن آنست كه تباه كنى بآن آخرت خود را . مراد به « آنچه اصلاح كند بآن راه يافتن خود را » علمي است كه عمل بآن بشود وبه « آنچه تباه كند بآن آخرت خود را » علمي است كه عمل بآن نشود . وممكن است كه مراد باوّل علوم حقه باشد وبدوّم اعتقادات فاسده ، بنا بر اين كه « علم » گاهى بر مطلق ادراك اطلاق مىشود خواه موافق واقع باشد وخواه مخالف آن .\r\n\r\n5024 خير عملك ما أصلحت به يومك ، وشرّه ما استفسدت « 1 » به قومك .\r\nبهترين عمل تو آنست كه اصلاح كنى بآن روز خود را ، وبدترين آن آنست\r\n\r\n\r\n","description":"","footnote":"\r\n( 1 ) در نسخه چاپى بمبئي « أفسدت » وشايد در ساير نسخ چاپى نيز اين طور باشد ، ودر أقرب الموارد گفته : « استفسد اليه ضدّ استصلح ، واستفسد السلطان قائده أساء اليه حتّى استعصى عليه ، يقال : الأمير يستفسد رعيّته » .\r\n","page_name":" 434 ","page_number":442},
  {"content":"\r\n\r\nكه طلب كنى بآن فساد قوم خود را . مراد به « روز أو » روزيست كه آن عمل را در آن ميكند ، يا روز قيامت است ، ومراد به « عملي كه طلب كند بآن فساد قوم خود را » بعضي اعمال شنيعه است كه باعث عيب وعار همه قوم وقبيله مىشود ، پس كسى كه آنرا بكند گويا طلب كرده فاسد شدن قوم خود را ، يا كارى كه باعث وقوع فتنه وفسادى شود ميانه قوم أو .\r\n\r\n5025 خير النّاس من اخرج الحرص من قلبه ، وعصى هواه في طاعة ربّه .\r\nبهترين مردم كسيست كه بيرون كند حرص را از دل خود ، ونافرمانى كند خواهش خود را در فرمانبردارى پروردگار خود . يعنى در آنچه أطاعت وفرمانبردارى حق تعالى باشد اگر خواهش خلاف آن داشته باشد فرمان آن خواهش نبرد وأطاعت آن نكند .\r\n\r\n5026 خير النّاس من طهّر من الشّهوات نفسه ، وقمع غضبه ، وارضى ربّه .\r\nبهترين مردم كسيست كه پاك كند از خواهشها نفس خود را ، وبكوبد خشم خود را ، وخشنود گرداند پروردگار خود را . مراد خواهشهائيست كه بحرامها باشد ، ومراد به « كوبيدن خشم » فرو نشاندن آنست وعمل نكردن بر وفق مقتضاى آن .\r\n\r\n5027 خير النّاس من كان في يسره سخيّا شكورا .\r\nبهترين مردم كسيست كه بوده باشد در توانگرى خود بخشنده شكر كننده .\r\n\r\n5028 خير النّاس من كان في عسره مؤثرا صبورا .\r\nبهترين مردم كسيست كه بوده باشد در درويشى خود اختيار كننده صبر كننده ،\r\n\r\n","description":"","footnote":"","page_name":" 435 ","page_number":443},
  {"content":"\r\n\r\nيعنى با وجود درويشى وتنگى حال غير خود را بر خود اختيار كند وچيزى را باو ببخشد با وجود احتياج خود بآن ، وصبر كننده باشد بر آن درويشى وبىچيزى ، وبسبب آن خود را در حرامى نيندازد .\r\n\r\n5029 خير اخوانك من دلّك على هدى ، واكسبك تقى ، وصدّك عن اتّباع هوى .\r\nبهترين برادران تو كسى است كه دلالت كند ترا بر راه راستى ، وكسب فرمايد ترا پرهيزگاريى ، ومنع كند ترا از پيروى خواهشى ، يعنى خواهش حرامى .\r\nودر بعضي نسخه ها « ألبسك » بجاى « أكسبك » است وبنا بر اين ترجمه اينست كه : بپوشاند بتو پرهيزگاريى .\r\n\r\n5030 خير من صحبت من ولّهك بالأخرى ، وزهّدك في الدّنيا ، وأعانك على طاعة المولى .\r\nبهترين كسى كه مصاحبت كنى كسيست كه شيفته كند ترا بآخرت ، وبي رغبت گرداند ترا در دنيا ، ويارى كند ترا بر فرمانبردارى پروردگار .\r\n\r\n5031 خير النّاس من زهدت « 1 » نفسه ، وقلّت رغبته ، وماتت شهوته ، وخلص ايمانه ، وصدق ايقانه .\r\nبهترين مردم كسيست كه بىرغبت باشد در دنيا نفس أو ، وكم باشد خواهش\r\n\r\n\r\n","description":"","footnote":"\r\n( 1 ) شارح ( ره ) كلمه « زهدت » را هم بفتح هاء وهم بكسر آن ضبط كرده است تا اشاره باشد باين كه قرائت آن بهر دو وجه صحيح است ، در أقرب الموارد گفته : « زهد فيه وعنه ( كمنع وعلم وشرف ) زهدا وزهادة رغب عنه وتركه ، فهو زاهد ، والشيء مزهود فيه وعنه ، وقال الخليل : الزهادة في الدنيا والزهد في الدين خاصّة » پس معلوم مىشود كه قرائت آن بضمّ هاء نيز درست است .\r\n","page_name":" 436 ","page_number":444},
  {"content":"\r\n\r\nأو ، ومرده باشد هوا وهوس أو ، وخالص باشد ايمان أو ، وراست باشد يقين أو ، يعنى يقين كامل داشته باشد به آن چه يقين بآن بايد داشت از أحوال مبدأ ومعاد .\r\n\r\n5032 خير الأمور ما سهلت مباديه ، وحسنت خواتمه ، وحمدت عواقبه .\r\nبهترين كارها آنست كه آسان برآيد مبادى آن ، ونيكو باشد أواخر آن ، وستوده باشد عاقبتهاى آن ، مراد اينست كه بهترين كارهاى دنيوي كاريست كه مقدّمات وأسباب آن بآسانى برآيد ومحتاج بتعب وزحمت زياد نباشد ، و « نيكو باشد أواخر آن » يعنى أصل آن كار وآنچه بعد از تحصيل أسباب وآلات بايد كرده شود نيكو باشد وقبحى شرعا يا عرفا نداشته باشد . و « ستوده باشد عاقبتهاى آن » يعنى بعد از آن نيز مفسده وزيان وخسرانى بر آن مترتّب نگردد .\r\n\r\n5033 خير الأمور اعجلها عائدة ، واحمدها عاقبة .\r\nبهترين كارها تندترين آنهاست بحسب فايده ، وستوده ترين آنهاست بحسب عاقبت ، يعنى كاريست كه فايده آن زودتر باين كس برسد ، وعاقبت آن بحسب دنيا وآخرت ستوده تر باشد .\r\n\r\n5034 خير أموالك ما كفاك .\r\nبهترين أموال تو آنست كه كافى باشد ترا ، يعنى بقدر احتياج تو باشد وكمتر از آن نباشد كه باعث تنگى حال شود ، ونه زياد بر آن كه باعث طغيان شود ودر دنيا از براي حفظ آن زيادتى هم تعبى بايد كشيد ودر آخرت حساب آنرا نيز بايد داد .\r\n\r\n5035 خير اخوانك من واساك .\r\n\r\n","description":"","footnote":"","page_name":" 437 ","page_number":445},
  {"content":"\r\n\r\nبهترين برادران تو كسيست كه مواسات كند با تو ومعنى « مواسات » مكرّر مذكور شد .\r\n\r\n5036 خير ما ورّث الآباء الأبناء الأدب .\r\nبهترين آنچه ميراث دهند پدران پسران را أدب است ، يعنى اينست كه آداب تعليم ايشان كنند .\r\n\r\n5037 خير العطاء ما كان عن غير طلب .\r\nبهترين بخشش آنست كه بوده باشد بي طلبي ، يعنى بي طلب آنكه باو بخشيده مىشود .\r\n\r\n","description":"","footnote":"","page_name":" 438 ","page_number":446},
  {"content":"\r\n\r\n\r\n[ حرف « خاء » بلفظ مطلق 
  ]\r\n( از آنچه وارد شده از سخنان حكمت آميز حضرت أمير المؤمنين علىّ بن أبي طالب عليه السّلام در حرف « خاء » بلفظ مطلق يعنى بألفاظ مختلف نه بخصوص يك لفظ چنانكه در فصل سابق بود كه همه بلفظ « خير » بود . ) فرموده است آن حضرت عليه السلام :\r\n\r\n5038 خذ على عدوّك بالفضل فانّه أحد الظّفرين .\r\nسلوك كن بر دشمن خود باحسان پس بدرستى كه آن يكى از دو فيروزيست يعنى سلوك كن باحسان بر دشمن يا سلوك كن بر دشمن يعنى از براي غلبه بر أو باحسان كردن بر أو پس بدرستى كه اين يكى از دو فيروزيست ، يعنى فيروزى بر دشمن بدو نحو مىشود يكى بقهر وغلبه بر أو ، ويكى باين كه احسان كرده شود باو تا اين كه دوست بلكه بنده وفرمانبردار گردد ، وظاهرست كه فيروزى برين نحو أسهل وأفضل است .\r\n\r\n5039 خذ بالعدل واعط بالفضل تحز المنقبتين .\r\nبگير برابر وبده بزيادتى تا اين كه جمع كنى هر دو منقبت را . « منقبت » صفت نيكو را گويند ومراد اينست كه حقّ خود را برابر گرفتن وزياد نگرفتن صفت نيكوئيست ، وهمچنين حقّ كسى را زياد دادن ، پس هرگاه تو برابر بگيرى وزياد بدهى هر دو منقبت را جمع كرده خواهى بود . وممكن است كه مراد اين باشد كه سلوك كن بعدالت ، وبخشش كن بتفضل ، تا اين كه جمع كنى هر دو منقبت را يعنى منقبت عدل\r\n\r\n","description":"","footnote":"","page_name":" 439 ","page_number":447},
  {"content":"\r\n\r\nوتفضل را يعنى در هر باب با مردم عدالت كن ، وهيچ امرى را بناحق جارى مساز مگر بخششى را كه بعنوان تفضل بي اين كه بر تو حقي باشد بكنى .\r\n\r\n5040 خذ من امرك ما يقوم به عذرك ، وتثبت به حجّتك .\r\nفراگير از كار خود آنچه بر پاى بايستد بآن عذر تو ، وپاى بر جا باشد بآن حجت تو ، يعنى برهان تو يا غلبه تو . يعنى هر كارى كه بكنى چنان كن كه عذر تو در آن باب قائم باشد وبرهان يا غلبه تو ثابت باشد يعنى اگر كسى در آن باب بر تو اعتراضى كند عذر تو قائم باشد وغلبه تو بر أو ثابت باشد .\r\n\r\n5041 خذ ممّا لا يبقى لك لما يبقى لك ولا يفارقك .\r\nفراگير از آنچه باقي نمىماند از براي تو براي آنچه باقي مىماند از براي تو ، و « جدا نمىشود از تو » يعنى فراگير از دنياي فانى توشه از براي آخرت كه پاينده وباقي است .\r\n\r\n5042 خذ القصد في الأمور ، فمن اخذ القصد خفّت عليه المؤن .\r\nفراگير ميانه روى را در هر چيز ، پس هر كه فراگيرد ميانه‌روى را سبك باشد بر أو مؤنتها واخراجات .\r\n\r\n5043 خذ الحكمة انّى كانت فانّ الحكمة ضالّة كلّ مؤمن .\r\nفراگير حكمت را هر جا كه بوده باشد ، پس بدرستى كه حكمت گم شده هر مؤمن است . مراد اينست كه : بياموز حكمت را يعنى علم درست را نزد هر كس كه باشد خواه خوب باشد وخواه بد ، زيرا كه حكمت در حقيقت حقّ هر مؤمني است وتعلق باو دارد وهر چه را نداند از آن بمنزله مالي است كه گم شده باشد از أو ، پس هر جا كه بيابد بگيرد آنرا كه مال گم‌شده اوست كه پيدا شده .\r\n\r\n","description":"","footnote":"","page_name":" 440 ","page_number":448},
  {"content":"\r\n\r\n\r\n5044 خذ من قليل الدّنيا ما يكفيك ، ودع من كثيرها ما يطغيك .\r\nفراگير از اندك دنيا آنچه را بس باشد ترا ، وواگذار از بسيار آن آنچه را بطغيان وسركشى آورد ترا .\r\n\r\n5045 خذ بالحزم والزم العلم تحمد عواقبك .\r\nفراگير دورانديشى را ، وجدا مشو از علم تا اين كه ستوده باشد عاقبتهاى تو يعنى عاقبت هر كار تو .\r\n\r\n5046 خذ من نفسك لنفسك ، وتزوّد من يومك لغدك ، واغتنم غفو « 1 » الزّمان ، وانتهز فرصة الامكان .\r\nفراگير از نفس خود براي نفس خود ، وتوشه بگير از امروز خود از براي فرداى خود ، وغنيمت شمار در گذشتن « 2 » زمان را ، وغنيمت دان فرصت امكان را .\r\nيعنى فراگير از نفس خود عملهاى خير را ، وبدار أو را بر آنها از براي نفس خود ، واز براي آخرت خود ، وغنيمت شمار در گذشتن زمان را ، يعنى غنيمت دان اين را كه روزگار از سر تنگ گيرى بر تو گذشته ، وفرصت كار خيرى بتو داده ، و « غنيمت دان\r\n\r\n\r\n","description":"","footnote":"\r\n( 1 ) اين كلمه در بعضي نسخ بعين مهمله ودر بعضي ديگر بغين معجمه ياد شده است وصحيح همانا آنست كه بغين معجمه باشد وشارح ( ره ) نيز در شرح همين فقره تصريح باين مطلب خواهد كرد ، در أقرب الموارد گفته : « غفا الرّجل ( كنصر ) يغفو غفوا وغفوا نام ، وقيل : نعس ، وقيل : نام نومة خفيفة ، والشيء طفا على الماء ، أغفى الرّجل اغفاء بمعنى غفا ، تقول :\r\nهذا ألذّ من إغفاءة الفجر ، وقال ابن السّكيّت وغيره : ولا يقال ، غفوت ، وقال الأزهري : كلام العرب أغفيت وقلمّا يقال : غفوت » پس معنى اين خواهد بود كه : « وغنيمت شمار بخواب‌رفتن زمان را » يعنى غفلت أو را از پيش‌آوردن مانع براي اقدام تو بكارهاى خير وخوب ، پس از قبيل مثل « فرصة من الزمان وخلسة من الحدثان » خواهد بود كه در كلمات أدبا بنظر مىرسد .\r\n( 2 ) اين معنى مبنى بر آنست كه « عفو » بعين مهمله قرائت شود .\r\n","page_name":" 441 ","page_number":449},
  {"content":"\r\n\r\nفرصت امكان را » بمنزله تأكيد وبيان آنست يعنى غنيمت دان فرصت تمكن از كار خير را وقدرت بر آن را ، واين بنا بر اينست كه « عفو » بعين بىنقطه باشد ودر بعضي نسخه‌ها با نقطه است و « عفو » با نقطه چنانكه جمعى از أهل لغت گفته اند بمعنى خواب است ، يا خواب سبك ، يا پينكى « 1 » ، بنا بر اختلاف أقوال ايشان ، وبنا بر اين ترجمه اينست كه : غنيمت شمار خواب روزگار را يعنى اين را كه از تو غافل شده وگويا بخواب رفته وفرصتى از براي تو هست ، ودر تعبير باين لفظ بنا بر دو قول آخر اشاره است باين كه غفلت روزگار اندك غفلتى است وبمنزله خواب سبكى است ، يا پينكى است وزود بيدار شود وديگر فرصت بتو ندهد ، وآنچه بعضي از أهل لغت گفته اند كه « اغفاء » باين معنى است نه « غفو » محلّ اعتماد نيست .\r\n\r\n5047 خور السّلطان اشدّ على الرّعيّة من جور السّلطان .\r\nخور پادشاه يعنى ضعف وسستى أو سخت ترست بر رعيت از جور وستم أو ، زيرا كه جور پادشاه هر قدر كه باشد از يك كس است وچندان قدرى نخواهد داشت ، وضعف پادشاه باعث اين مىشود كه هر كه بر كسى ظلم تواند كرد ظلم كند ، وظاهرست كه در اين وقت ظلم بسيار وفزون از شمار مىشود .\r\n\r\n5048 خذ الحكمة ممّن اتاك بها ، وانظر إلى ما قال ، ولا تنظره إلى من قال .\r\nفراگير حكمت را از هر كه بياورد از براي تو آنرا ، ونگاه كن به آن چه گفته است نه به آن كه گفته ، يعنى علم درست را هر كس از هر كه بياموزد بايد فرا گرفت خواه خوب باشد وخواه بد ، ونگاه بايد كرد به آن چه گفته نه بآن كسى كه گفته ، پس هرگاه گفته حق باشد بايد كه فرا گرفت هر چند قائل آن شهرتى بعلم نداشته باشد يا بد مذهب باشد ، وهرگاه گفته درست نباشد بايد كه ردّ كرد هر چند قائل آن بعلم ودانش مشهور باشد .\r\n\r\n\r\n","description":"","footnote":"\r\n( 1 ) در برهان قاطع گفته : « پينكى بر وزن زيركى غنودنى باشد سبك وآنرا بعربي ( سنه ) گويند »\r\n","page_name":" 442 ","page_number":450},
  {"content":"\r\n\r\n\r\n5049 خذوا من كرائم أموالكم ما يرفع به ربّكم سنىّ اعمالكم .\r\nفراگيريد از گراميهاى أموال خود آنچه را بلند كند خدا بآن عملهاى بلند مرتبه شما را ، يعنى فرا گيريد از نفائس أموال خود آنچه صرف كنيد در وجوه خيرات ومبرّات كه بلند ميكند خدا بسبب آنها عملهاى بلند مرتبه شما را . وظاهر اين كلام اينست كه قبول كردن عملهاى نيكوى كسى مشروط باشد بصرف قدرى از گرامى أموال در وجوه خيرات از زكاة وغير آن . وممكن است كه مراد اين باشد كه :\r\nبلندتر مىگرداند بسبب آن پروردگار شما عملهاى بلندمرتبه شما را ، يعنى آن سبب اين شود كه عملهاى بلندمرتبه ديگر شما نيز بلندمرتبه‌تر گردد .\r\n\r\n5050 خذ من الدّنيا ما اتاك ، وتولّ عمّا تولّى منها عنك ، فإن لم - تفعل فاجعل في الطّلب .\r\nفراگير از دنيا آنچه را بيايد ترا ، ورو بگردان از آنچه رو بگرداند از جمله دنيا از تو ، پس اگر نكنى اين را پس اجمال كن در طلب يعنى اگر بالكلية رو نگردانى از آنچه رو گردانيده از تو وطلب كنى آنرا ، پس باعتدال طلب كن وافراط بكن در آن .\r\n\r\n5051 خالطوا النّاس بما يعرفون ، ودعوهم ممّا ينكرون ، ولا تحمّلوهم على أنفسكم وعلينا ، فانّ أمرنا صعب مستصعب .\r\nآميزش كنيد با ناس به آن چه مىشناسيد ، وواگذاريد ايشان را از آنچه نمىشناسيد ، وبار مكنيد ايشان را بر نفسهاى خود وبر ما ، پس بدرستى كه امر ما دشوار دشوار شمرده شده است ، مراد اينست كه با ناس يعنى أهل سنت يا مطلق مردم آميزش كنيد بر نحوى كه ايشان مىشناسند يعنى اظهار مكنيد بايشان از أحوال ما مگر آنچه را ايشان شناسند واعتراف بآن كنند ومگوئيد بايشان آنچه را ايشان انكار كنند يعنى عقول ايشان ادراك آن نتواند كرد واز آن راه انكار آن كنند . و « بار مكنيد ايشان را\r\n\r\n","description":"","footnote":"","page_name":" 443 ","page_number":451},
  {"content":"\r\n\r\nبر نفسهاى خود وبر ما » يعنى اگر برين نحو با ايشان سلوك نكنيد وبايشان اظهار كنيد آنچه را ايشان انكار كنند اين باعث اين شود كه ايشان در مقام دشمنى وعداوت ما برآيند ، وباعتبار كثرتى كه دارند بر شما وبر ما غلبه كنند ، « پس بدرستى كه امر ما » بيان علت اظهار نكردن بعضي أحوال است بايشان ، وآن اينست كه :\r\n« امر ما » يعنى شأن ومرتبه ما دشوار « دشوار شمرده شده است » يعنى در واقع دشوار است ومردم آنرا دشوار مىدانند وعقول ايشان آنرا قبول نمىكند بلكه بر كذب وغلوّ حمل ميكنند واز آن راه در صدد ايذاء وآزار شما وما برمىآيند پس آن مراتب را نبايد بايشان اظهار كرد وبا ايشان بر نحوى بايد سخن گفت كه انكار آن نكنند .\r\n\r\n5052 خف ربّك ، وارج رحمته ، يؤمنك ممّا تخاف ، وينلك « 1 » ما رجوت .\r\nبترس از پروردگار خود ، واميد دارى رحمت أو را ، تا اين كه أمان دهد ترا از آنچه مىترسى ، وعطا كند بتو آنچه را اميد دارى . يعنى هرگاه بترسى از پروردگار خود يعنى از عذاب وعقاب أو واميد رحمت أو را داشته باشى اين سبب اين مىشود كه خدا أمان دهد ترا از آنچه مىترسى از آن از عذاب وعقاب ، وعطا كند بتو آنچه را اميد آن دارى از رحمت أو .\r\n\r\n5053 خرق علم اللّه سبحانه باطن غيب السّترات « 2 » ، وأحاط بغموض عقائد السّريرات .\r\nدريده است علم خداى سبحانه درون نهان پوشيده ها را ، وفرو گرفته گوهاى « 3 »\r\n\r\n\r\n","description":"","footnote":"\r\n( 1 ) در أقرب الموارد گفته : « نال مطلوبه ( كضرب وعلم ) ينيله ويناله ونيلا ونالا ونالة أصابه ، وأناله ايّاه إنالة وأنال له صيّره يناله » .\r\n( 2 ) در منتهى الإرب گفته : ستره بالضمّ پوشش وآنچه بدان خود را از چيزى بپوشند » . پس سترات جمع آنست .\r\n( 3 ) در برهان قاطع در حرف گاف فارسي گفته : « گو بفتح اوّل وسكون ثاني زمين پست ومغاك را گويند » .\r\n","page_name":" 444 ","page_number":452},
  {"content":"\r\n\r\nاعتقادات پنهانى را . « دريده است علم خدا » يعنى شكافته است آنرا ورسيده است بآن . و « فرو گرفته » يعنى بقعر اعتقادات عميقه پنهانى رسيده ، وممكن است كه ترجمه « وأحاط » ( تا آخر ) اين باشد كه : وفرو گرفته پوشيده هاى اعتقادات نهاني را ، ووصف به هر يك از « پوشيده‌ها » و « نهاني » از براي تأكيد باشد . و « فروگرفته آنها را » يعنى بهمه آنها تعلق گرفته وبهمه آنها رسيده .\r\n\r\n5054 خف تأمن ولا تأمن فتخف .\r\nبترس از خدا تا أيمن گردى وأيمن مگرد پس ترسناك گردى . يعنى اگر أيمن گردى بايد كه ترسناك گردى يا عاقبت ترسناك گردى .\r\nپوشيده نيست كه اين تركيب موافق قول كسائى است كه « لا تكفر فتدخل النار » را تجويز كرده وبر تقدير صحت نسبت آن بآن حضرت صلوات اللّه وسلامه عليه حجت آن مىشود .\r\n\r\n5055 خير الاعمال اعتدال الرّجاء والخوف .\r\nبهترين عملها برابرى اميد وترس است يعنى اميد رحمت حق تعالى وترس از عقاب أو ، واين معنى در أحاديث ديگر نيز وارد شده .\r\n\r\n5056 خف ربّك خوفا يشغلك عن رجائه ، وارجه رجاء من لا يأمن خوفه .\r\nبترس از پروردگار خود ترسيدنى كه مشغول سازد ترا از اميد باو ، واميد دار أو را اميد كسى كه أيمن نباشد از ترس أو ، يعنى اميد كسى كه آميخته باشد اميد أو بترس پس أيمن نباشد از ترس أو يعنى فارغ نباشد از آن وبىآن نباشد .\r\nپوشيده نيست كه ظاهر اين فقره مباركه اينست كه خوف بايد كه زياد بر اميد باشد زيرا كه در طرف ترس فرمودند كه : « ترسى كه مشغول سازد ترا از اميد أو » يعنى نگذارد كه باميد پردازى ، ودر طرف اميد فرمودند : « اميد كسى كه اميد أو آميخته باشد بترس » پس ترس بايد كه زياد باشد از اميد ، واين منافاة دارد\r\n\r\n","description":"","footnote":"","page_name":" 445 ","page_number":453},
  {"content":"\r\n\r\nبا آنچه در فقره سابق مذكور شد كه « بهترين عملها برابرى اميد وترس است » ودر أحاديث ديگر نيز امر ببرابرى آنها شده . ودور نيست كه « لا يشغلك » باشد و « لا » از قلم ناسخ افتاده باشد ومعنى اين باشد كه « ترسى كه مشغول نسازد ترا از اميد أو » يعنى با وجود آن اميد باو نيز داشته باشى ، وبنا بر اين هر دو برابر مىتواند بود .\r\n\r\n5057 خالف من خالف الحق إلى غيره ، ودعه وما رضى لنفسه .\r\nمخالفت كن كسى را كه مخالفت كند حق را بسوى غير آن ، وواگذار أو را با آنچه راضى شده بآن از براي نفس خود . يعنى با آن باطلى كه مخالفت كرده حق را در آن ورفته بسوى آن .\r\n\r\n5058 خف اللّه خوف من شغل بالفكر قلبه ، فانّ الخوف مظنّة « 1 » الامن وسجن النّفس عن المعاصي .\r\nبترس از خدا ترسيدن كسى كه مشغول سازد بفكر دل خود را ، پس بدرستى كه ترس جايگاه گمان امن است ، وحبس نفس است از گناهان . ودر بعضي نسخه‌ها بجاى « مظنه » بظاى نقطه دار ونون « مطيه » بطاى بي نقطه وياى دو نقطه زير است وبنا بر اين ترجمه اينست كه « بدرستى كه ترس شترسوارى امن است ، يا شتر باربردار آنست » يعنى شتريست كه امن را بار آن كنند وبر هر تقدير مجاز است ومراد اينست كه : ترس لازم دارد ايمنى را وسبب آن مىشود ، و « سجن » در بعضي نسخه‌ها بسين بي نقطه مكسور وجيم ساكن است ودر بعضي بشين نقطه دار مفتوح وجيم ساكن\r\n\r\n\r\n","description":"","footnote":"\r\n( 1 ) در منتهى الإرب گفته : « مظنّة الشّىء » بكسر الظّاء جاى گمان‌بردن چيزى كه در آن جاى است ، مظانّ جمع » ابن الأثير در النهاية گفته : « وفي حديث صلة بن أشيم : طلبت الدّنيا مظانّ حلالها ، المظانّ جمع مظنّة بكسر الظاء وهو موضع الشّىء ومعدنه ، مفعلة من الظّن بمعنى العلم ، وكان القياس فتح الظّاء وانّما كسرت لأجل الهاء ، المعنى : طلبتها في المواضع التي يعلم فيها الحلال »\r\n","page_name":" 446 ","page_number":454},
  {"content":"\r\n\r\nاست وهر دو بمعنى حبس ومنع است « 1 » چنانكه ترجمه شده .\r\n\r\n5059 خير الأمور النّمط الأوسط ، اليه يرجع الغالي ، وبه يلحق التّالى .\r\nبهترين امرها نمط ميانه است ، بسوى آن برميگردد از حدّ در گذرنده ، وبآن ملحق مىشود در عقب مانده . « نمط » بمعنى نمد مشهور است وجمعى از مردم را نيز گويند كه بر يك طريقه باشند وبنا بر اوّل تشبيه شده طريقه ومذهبي كه كسى بر آن قرار گيرد واعتقاد كند بنمدى كه جايگاه خود سازد وبر آن بنشيند ومراد اينست كه : بهترين طريقه‌ها ومذهبها مذهب كسيست كه ميانه‌رو باشد وكسى كه از حدّ در رفته باشد بايد كه بآن برگردد ، وكسى كه در عقب مانده باشد وبآن نرسيده باشد بايد كه بآن برسد وآن مذهب أهل حقّ است كه در باره أئمة صلوات اللّه وسلامه عليهم بامامت وعصمت وساير فضائل عليه ومراتب عاليه ايشان قائل شده اند واز حدّ نگذشته‌اند باين كه چيزى زيادة از مرتبه ايشان از براي ايشان ثابت كنند مثل اين كه نعوذ باللّه مانند غاليان بألوهيّت وربوبيّت ايشان قائل شوند ، ودر عقب نمانده اند كه باقرار بمراتب جليله ايشان نرسيده باشند پس غاليان كه از حدّ در گذشته‌اند وزيادة از مرتبه ايشان از براي ايشان قرار داده‌اند بايد كه برگردند وآنچه را زياد از مرتبهء ايشان باشد انكار كنند ، وجمعى كه در عقب مانده‌اند ونرسيده‌اند به آن چه در بارهء ايشان اعتقاد بايد كرد بايد كه خود را ملحق سازند بآن مذهب وبرسانند بآن ، وبنا بر معنى دويم نيز مراد همين است ومعنى اينست كه :\r\n« بهترين أمور نمط ميانه است » يعنى مذهب نمط ميانه يعنى جماعتى كه ميانه‌روند بشرحى كه مذكور شد ، ودر بعضي أحاديث اين مضمون باين عبارت واقع شده :\r\nخير هذه الأمّة النّمط الأوسط ، يلحق بهم التّالى ، ويرجع إليهم الغالي .\r\n\r\n\r\n","description":"","footnote":"\r\n( 1 ) در أقرب الموارد گفته : « شجنته الحاجة ( كنصر ) شجا : حبسته » ودر منتهى الإرب گفته : « شجنته الحاجة شجنا بالفتح ( اى فالسكون ) بازداشت أو را حاجت از كارى » .\r\n","page_name":" 447 ","page_number":455},
  {"content":"\r\n\r\nيعنى بهترين اين امّت نمط ميانه است ، ملحق مىشود بايشان در عقب مانده ، وبر مىگردد بسوى ايشان از حدّ بدر رفته .\r\nوپوشيده نيست كه درين عبارت حمل « نمط أوسط » بر معنى دويم انسب است .\r\n\r\n5060 خلطة أبناء الدّنيا راس البلوى وفساد التّقوى .\r\nآميزش پسران دنيا سر بلاست وفساد تقوى . مراد به « پسران دنيا » جمعى است كه حريص بر دنيا باشند وظاهرست كه آميزش زياد با ايشان باعث ميل ورغبت بطريقه وشيوه ايشان مىشود وآن بلائيست اخروى ، بلكه دنيوي نيز ، وبآن فاسد مىشود تقوى وپرهيزگارى .\r\n\r\n5061 خالف الهوى تسلم ، واعرض عن الدّنيا تغنم .\r\nمخالفت كن خواهش را تا سالم مانى ، ورو بگردان از دنيا تا غنيمت يأبى .\r\n\r\n5062 خذوا مهل الايّام ، وحوطوا قواصى الاسلام ، وبادروا هجوم الحمام .\r\nفرا گيريد مهلت ايّام را ، وحفظ كنيد سرحدّهاى اسلام را ، وپيشى گيريد بر ناگاه رسيدن تقدير مرگ . يعنى مهلت روزگار را غنيمت شماريد ، وتا مهلت كردن كار خيرى داريد ، بكنيد ، وتأخير مكنيد در آن كه مبادا مرگ ناگاه در رسد وديگر مهلت ندهد ، و « پيشى گيريد بر ناگاه رسيدن تقدير مرگ » بمنزله تأكيد اينست يعنى پيشى گيريد بكردن كارهاى خير كه مبادا ناگاه در رسد تقدير مرگ وديگر نتوانيد كرد . و « حفظ كنيد سرحدّهاى اسلام را » امرست بنگهبانى كردن آنها وبا خبر بودن از آنها از براي دفع فتنه وفساد كفار ، وهجوم وتاخت ايشان بر سر مسلمانان .\r\n\r\n5063 خلّف لكم عبر من آثار الماضين قبلكم لتعتبروا بها .\r\n\r\n","description":"","footnote":"","page_name":" 448 ","page_number":456},
  {"content":"\r\n\r\nباقي گذاشته شده از براي شما عبرتها از اثرهاى گذشتگان پيش از شما ، تا اين كه عبرت بگيريد شما از آنها ، مثل بناهاى عظيم كه از بانيان آنها بغير نام يا نشان اثرى نمانده ، واز آنها بايد عبرت گرفت بر بىاعتبارى دنيا واين كه حريص بر آن نبايد بود « 1 » ومثل خرابى خانه هاى أهل ظلم ومستأصل شدن ايشان در اندك وقتي كه از آنها عبرت بايد كرد بر بدى عاقبت ظلم ومانند اينها از آثار ديگر وعبرتهاى ديگر .\r\n\r\n5064 خادع نفسك عن العبادة ، وارفق بها ، وخذ عفوها ونشاطها ، الّا ما كان مكتوبا من الفريضة فانّه لا بدّ من أدائها .\r\nفريب ده نفس خود را از عبادت ، ونرمى كن با آن ، وفراگير زيادتى آنرا ونشاط آنرا ، مگر آنچه را بوده باشد نوشته شده از فريضة ، پس بدرستى كه آن ناچار است از گزاردن آن . مراد اينست كه فريب ده نفس خود را از جانب عبادت وهر چاره وحيله كه توانى كرد بكن از براي ميل فرمودن آن بعبادت ورغبت فرمودن\r\n\r\n\r\n","description":"","footnote":"\r\n( 1 ) از اين روى أدبا وشعراى عرب وعجم در قصايد خود غالبا اين مطلب را عنوان عبرت گرفتن وموضوع دعوت بر اعتبار قرار داده اند ، شاعر عرب مىگويد :\r\n « جرت الرّياح على رسوم ديارهم * فكأنّهم كانوا على ميعاد » \r\nوديگرى گفته :\r\n « هذى المنازل والآثار والطلل * مخبّرات بأن القوم قدر حلوا » \r\nخاقانى قصيدة معروفه خود را كه مطلع آن اين بيت است :\r\n « هان اى دل عبرت‌بين از ديده نظر كن هان * إيوان مدائن را آئينه عبرت دان » \r\nدر اين زمينه ساخته است . وشاعر ديگر نيز مانند أو گفته :\r\n « چشم عبرت بين چرا در قصر شاهان ننگرد * تا چه سان از حادثات دور گردون شد خراب »\r\n« پرده دارى ميكند بر قصر كسرى عنكبوت * جغد نوبت مىزند بر قلعه افراسياب » \r\nواين آيات مباركات قرآني كه ناظر باين معنى است در اين باب كافى است :\r\n« كَمْ تَرَكُوا مِنْ جَنَّاتٍ وَعُيُونٍ . وَزُرُوعٍ وَمَقامٍ كَرِيمٍ . وَنَعْمَةٍ كانُوا فِيها فاكِهِينَ »\r\n","page_name":" 449 ","page_number":457},
  {"content":"\r\n\r\nأو بآن ، نهايت نرمى كن با آن وسخت مگير بر آن . و « فراگير زيادتى آنرا » يعنى فراگير از براي آن زيادتى وقتي را كه أو داشته باشد بر أوقات ضروري وأوقات استراحت أو ووقت نشاط آنرا ، نه وقت كسالت وملالت آنرا ، مگر عبادتي كه البتة نوشته باشد خدا وواجب كرده باشد كه آن ناچار است از گزاردن آن بهر حال كه باشد ، وتأخير نمىتوان كرد آنرا بوقت زايد وهنگام نشاط ، مگر اين كه وقت آن وسعتى داشته باشد در آن صورت تأخير أو توان كرد بوقت زياد ونشاط . وممكن است كه مراد به « فريب دادن نفس از عبادت » فريب دادن آن باشد از براي بازداشتن آن از عبادت هرگاه ملول باشد از آن ونشاط آنرا نداشته باشد وبا وجود آن حال خواهد كه آنرا بجا آورد پس در آن صورت چاره وتدبير از براي منع أو از آن مستحسن است وبنا بر اين باقي كلام بر وجهي كه شرح شد تفصيل وبيان همين مطلب است .\r\n\r\n5065 خذوا من أجسادكم تجودوا بها على أنفسكم ، واسعوا في فكاك رقابكم قبل ان تغلق رهائنها .\r\nفراگيريد از بدنهاى خود تا اين كه بخشش كنيد به آنها بر نفسهاى خود ، وشتاب كنيد در رها كردن گردنهاى خود پيش از اين كه گروهاى آنها مستحقّ شود آنها را كسى كه آنها در گرو اويند . مراد به « فرا گرفتن از بدنها وبخشش كردن به آنها بر نفسها » ضعيف ولاغركردن بدنهاست بسبب رياضت طاعات وعبادات از براي رستگارى نفسها ، پس گويا فرا مىگيرند از بدنها آنچه را ضعيف ولاغر ميشوند ، ومىبخشند آنرا بنفسها . ومراد باين كه « شتاب كنيد در رها كردن گردنهاى خود » ( تا آخر ) اينست كه :\r\nنفسهاى شما نزد حق تعالى در گرو عملهاى شماست ، پس اگر بجا آوريد آن عملها را كه شما را امر به آنها كرده نفسهاى شما از گرو برآيند ، واگر نه حق تعالى مستحقّ آنها شود كه اگر خواهد عذاب وعقاب كند مانند چيزى كه كسى آنرا در گرو حقّ كسى كند وآنها را از گرو بر نياورد تا اين كه شخصي كه در گرو أو باشد مالك أو شود\r\n\r\n","description":"","footnote":"","page_name":" 450 ","page_number":458},
  {"content":"\r\n\r\nوبهر نحو كه خواهد تصرّف كند در آن پس بايد كه شتاب كنيد شما در كردن عملهاى خير تا اين كه رها سازيد گردنهاى خود را پيش از اين كه نفسهاى شما در گرو حق تعالى بمانند ، يعنى پيش از اين كه اجل در رسد وشما كارى نكرده باشيد كه بسبب آن نفسها را از گرو در آورده باشيد ، پس برويد وآنها در گرو مانده باشند ومستحقّ عذاب وعقاب باشند .\r\n\r\n5066 خض الغمرات إلى الحقّ حيث كان .\r\nداخل شو سختيها را بسوى حق هر جا كه بوده باشد يعنى از براي رسيدن بحقي خود را در شدايد وسختيها بينداز هرجا كه بوده باشد آن حق ، مراد به « حقّ » هر علميست از علوم حقه دينيه ، يا أعمّ از آن واز هر عمل واجبي نيز .\r\n\r\n5067 خوض النّاس في الشّىء مقدّمة الكائن .\r\nفرو رفتن مردم در چيزى پيشرو امريست كه بوده باشد ، مراد اينست كه هرگاه مردم بفكر چيزى افتند وخبر دهند كه چنان شده بي اين كه آن شده باشد ، اين در أغلب - أوقات مقدّمه وقوع آنست ونشان اينست كه بزودى واقع خواهد شد وبآن اعتبار در دلهاى ايشان افتاده واز آن خبر مىدهند چنانكه نقل شده نيز از آن حضرت صلوات اللّه وسلامه عليه كه فرموده : « ارجاف « 1 » العامّة بالشّىء من مقدّمات كونه » يعنى باراجيف گفتن عوام چيزى را از جمله مقدّمات بودن آن چيزست .\r\n\r\n5068 خالقوا النّاس باخلاقهم وزايلوهم في الاعمال .\r\n\r\n\r\n","description":"","footnote":"\r\n( 1 ) در أقرب الموارد گفته : « أرجف القوم خاشوا في الاخبار السّيّئة وذكر الفتن على أن يوقعوا في النّاس الاضطراب من غير أن يصحّ عندهم شيء ، وفي القرآن : والمرجفون في المدينة ، ومنه ، إذا وقعت المخاويف كثرت الأراجيف ، والقوم في الشيء وبالشئ خاضوا فيه » .\r\nودر منتهى الإرب گفته : « أرجف القوم خوض كردند در خبرهاى فتنه ومانند آن ، ومنه : والمرجفون في المدينة ، وأرجف القوم في الشيء وبه در آمدند در كارى وخوض كردند در آن » .\r\n","page_name":" 451 ","page_number":459},
  {"content":"\r\n\r\nآميزش كنيد با مردم بخويها وخصلتهاى ايشان ، وجدائى كنيد از ايشان در كردارها . مراد اينست كه با مخالفين آميزش كنيد بطريق خويها وخصلتهاى ايشان تا اين كه أيمن باشيد از ضرر ايشان امّا در اعمال ، مخالفت كنيد با ايشان .\r\nيعنى در آنچه عمل ايشان مخالف دين شما باشد مگر اين كه تقيه باشد ، در آن صورت موافقت با ايشان جايز است ، باعتبار اين كه باز در دين ما امر شده بتقيه وآنچه بعنوان تقيه كرده شود مخالف دين ما نيست .\r\n\r\n5069 خلّتان لا تجتمعان في قلب مؤمن ، سوء الخلق والبخل .\r\nدو خصلت است كه جمع نمىشوند با هم در دل مؤمني ، بدى خوى وبخيلى .\r\n\r\n5070 خالطوا النّاس مخالطة ان متّم بكوا عليكم ، وان غبتم حنوا إليكم .\r\nآميزش كنيد با ناس يعنى مخالفان آميزشى كه اگر بميريد گريه كنند بر شما ، واگر غايب شويد مشتاق باشند بسوى شما . غرض ترغيب مؤمنانست باختلاط وآميزش با مخالفان برين وجه ، تا اين كه أيمن گردند بسبب آن از ضرر ايشان . وممكن است كه مراد سلوك با مردم باشد برين نحو .\r\n\r\n5071 خالطوا النّاس بألسنتكم وأجسادكم ، وزايلوهم بقلوبكم واعمالكم .\r\nآميزش كنيد با مردم بزبانهاى خود وبدنهاى خود ، وجدائى كنيد از ايشان بدلهاى خود وكردارهاى خود . مراد به « مردم » مخالفانست ومراد اينست كه با ايشان آميزش كنيد واختلاط كنيد بسخن گفتن وديد وبازديد ومانند آنها تا اين كه شما را موافق دانند با خود وضررى نرسانند بشما ، امّا جدائى كنيد از ايشان بدلهاى\r\n\r\n","description":"","footnote":"","page_name":" 452 ","page_number":460},
  {"content":"\r\n\r\nخود يعنى در اعتقادات وكردارها ، يعنى در آنچه از طاعات وعبادات در مذهب شما مخالفت باشد با مذهب ايشان ، پس شما مخالفت كنيد با ايشان در آنها وبر وفق مذهب خود بكنيد ، مگر اين كه تقيه باشد چنانكه قبل از اين مذكور شد .\r\n\r\n5072 خلطة أبناء الدّنيا تشين الدّين ، وتضعف اليقين .\r\nآميزش پسران دنيا عيبناك مىسازد دين را ، وضعيف مىگرداند يقين را ، زيرا كه پسران دنيا حريص اند بر طلب دنيا وسعى از براي آن ، وبآن اعتبار باز مىمانند از سعى در أمور أخروي واين نشان سستى دين وضعف يقين ايشان است بأحوال مبدأ ومعاد ، وظاهرست كه آميزش كسى با هر قومي في الجملة موجب سرايت خو وخصلت ايشان مىشود در أو .\r\n\r\n5073 خفص الصّوت وغضّ البصر ومشى القصد من امارة « 1 » الايمان وحسن التّديّن .\r\nپست كردن آواز وپائين انداختن نگاه ورفتن ميانه از نشانه ايمان ونيكوئى دينداريست . قبل از اين مذكور شد كه « پست كردن آواز نشان شرم وحياست » بخلاف بلند گفتن زياد كه دليل بي شرمى وبي حيائى است ، وهمچنين « پائين انداختن نگاه » نشان شرم وحياست ، وباعث اين نيز مىشود كه از بسيارى از نگاههاى حرام محفوظ ماند . و « رفتن ميانه » اينست كه نه پر تند باشد كه نشان سبكى وبي وقاريست ، ونه پر آهسته كه نشان تكبر وتبخترست ، واز اين ظاهر مىشود كه هر يك أزين سه خصلت نشان ايمان ونيكوئى دينداريست ، چه ظاهرست كه شرم وحيا وهمچنين حفظ خود از محرّمات وسكينه ووقار واحتراز از تكبر وتبختر نشان ايمان وديندارى است .\r\n\r\n\r\n","description":"","footnote":"\r\n( 1 ) « اماره » بر وزن ومعنى علامت است كه نشانه باشد .\r\n","page_name":" 453 ","page_number":461},
  {"content":"\r\n\r\n\r\n5074 خطر الدّنيا يسير ، وحاصلها حقير ، وبهجتها زور ، ومواهبها غرور .\r\nقدر دنيا اندك است ، وحاصل آن كوچك است ، وشادمانى آن باطل است .\r\nوبخششهاى آن فريب است ، وجه همه اينها ظاهرست چه امرى كه در اندك وقتي زايل وفانى گردد هر چند عظيم باشد قدر آن اندك است وحاصل آن كوچك ، وظاهرست كه شادمانى آن بىآميختگى بمكاره نباشد وكم است كه وزر ووبالى در عقب نداشته باشد ، وبطلان چنين شادمانى ظاهرست ، وبر فرضى كه خالص از آنها باشد همان انقطاع وزوال آن كافى است از براي بطلان آن . « وبخششهاى آن فريب است » زيرا كه لذّتى چند است خسيسه دنيه فانية زائله آميخته بصد گونه درد وألم واندوه وغم ، وبا وجود اينها فريب دهند آدمي را ومشغول سازند از سعى از براي آخرت ونعما « 1 » وآلايش « 2 » كه از آلايش درد واندوه مصفااند واز بيم زوال واختلال مبرّا .\r\n\r\n5075 خيانة المستسلم والمستشير من أفظع الأمور وأعظم الشّرور وموجب عذاب السّعير .\r\nخيانت كردن با مستسلم ومستشير از شنيع‌ترين چيزهاست ، وبزرگترين بديهاست ، وواجب كننده عذاب آتش افروخته است . مراد به « مستسلم » كسيست كه مطيع ومنقاد اين كس باشد ، وبه « مستشير » كسى كه مشورت با اين كس كند ، وظاهرست كه خيانت اگر چه مطلق آن شنيع وبد است ، با اين دو كس شنيع تر وبدتر باشد ، وبآن اعتبار واجب سازد آتش جهنم را ، چنانكه آن حضرت صلوات اللّه وسلامه عليه فرموده .\r\n\r\n\r\n","description":"","footnote":"\r\n( 1 ) در منتهى الإرب گفته : « نعماء كصحراء نعمت ، وشادمانى ، ودست رس نيكو ، ونيكوئى كه كرده شود در حقّ كسى » .\r\n( 2 ) در منتهى الإرب گفته : « إلى ( كعلى ) وإلى ( كالى ) وإلى وإلى نعمت ، آلاء جمع » .\r\n","page_name":" 454 ","page_number":462},
  {"content":"\r\n\r\nوفرموده است آن حضرت صلوات اللّه عليه در باره قومي كه مذّمت فرموده ايشان را بسبب بدى ايشان :\r\n\r\n5076 خفّت عقولكم ، وسفهت حلومكم ، فأنتم غرض لنابل ، وأكلة لآكل ، وفريسة لصائل .\r\n« خفت عقولكم » يعنى سبك است عقلهاى شما ، و « سفهت حلومكم » نيز بهمين معنيست وتأكيد سابق است ، « فأنتم غرض لنابل » [ غرض 
  ] بغين نقطه دار و [ نابل 
  ] بنون وباء يك نقطه زير يعنى پس شما نشانه‌ايد از براي صاحب تير . از اين معلوم مىشود كه غرض مذمّت ايشان بوده بسبكى عقل ايشان وبي قوّتى ايشان در جنگ وجهاد . ومراد به « نشانه بودن از براي تير » اينست كه كسى كه تير بيندازد بجانب شما ، شما نشانه آن مىشويد وآنرا ردّ نمىتوانيد كرد از خود ، يا اين كه صاحب تير چون بي وقوفي شما را ميداند وميداند كه از شما ردّ نمىشود شما را نشانه ميكند وبجانب شما مى اندازد . و « نابل » بمعنى صاحب تير وسازنده آن نيز آمده ودر اينجا بمعنى سازنده نيز ممكن است باين كه مراد اين باشد كه كسى كه تير مىسازد باندازه جان شما مىسازد واز براي اين مىسازد كه شما نشانه آن شويد بلكه مبالغه در بي وقوفي ايشان در اين معنى بيشتر است . ودر بعضي نسخه ها « عرض » بعين بىنقطه است و « نايل » بنون وياء دو نقطه زير ، وبنا بر اين معنى اينست كه : پس شما متاعيد از براي كسى كه برسد بشما يعنى متاعيد كه بر بايد شما را ، ودفع أو نتوانيد كرد .\r\n« واكلة لاكل » يعنى لقمه‌ايد از براي خورنده ، يعنى اگر كسى خواهد شما را بخورد لقمه أو مىشويد وبهيچ وجه خود را از چنگال أو رها نمىتواند كرد . و « فريسة لصائل » يعنى فريسه أيد از براي حمله كننده ، « فريسه شير » آنست كه شير درهم شكند آنرا وبكوبد گردن آنرا ، ومراد اينست كه : هر كه حمله كند بشما ، شما\r\n\r\n","description":"","footnote":"","page_name":" 455 ","page_number":463},
  {"content":"\r\n\r\nفريسه أو مىشويد ودرهم مىشكند شما را ومىكوبد گردن شما را .\r\nوفرموده است نيز آن حضرت عليه السّلام در مذّمت جمعى مانند قوم مذكور :\r\n\r\n5077 خذلوا الحقّ ولم ينصروا الباطل .\r\nترك كرده‌اند يارى حقّ را ، ويارى نكرده‌اند باطل را . مراد مذّمت ايشان است بمهملى وبيكارى ، واين كه نه يارى حقّ كرده اند ونه يارى باطل .\r\n\r\n5078 خلوّ القلب من التّقوى يملاه من فتن الدّنيا .\r\nخالى بودن دل از پرهيزگارى پر ميكند آنرا از فتنه هاى دنيا ، يعنى از انديشه‌هاى أمور دنيوي كه هريك فتنه‌ايست از براي أو وباعث زيان وخسران اوست در آخرت بلكه در دنيا نيز .\r\n\r\n5079 خمسة ينبغي ان يهانوا ، الدّاخل بين اثنين لم يدخلاه في أمرهما ، والمتامّر على صاحب البيت في بيته ، والمتقّدم على مائدة لم يدع إليها ، والمقبل بحديثه على غير مستمع ، والجالس في المجالس الّتى لا يستحقّها .\r\nپنج كس‌اند كه سزاوارست كه خوار كرده شوند ، داخل شونده ميانه دو كس كه ايشان داخل نكرده باشند أو را در امر خود ، وسلطنت جوينده بر صاحب خانه در خانه أو ، وپيشى گيرنده بر خوانى كه خوانده نشده باشد بسوى آن ، ورو آورنده بسخن خود بر كسى كه گوش نيندازد ، ونشنيده در جايگاههائى كه سزاوار نباشد آنها را . مراد مذّمت پنج كار است واين كه هر كه يكى از آنها را بكند سزاوار اينست كه خوار كرده شود .\r\nيكى - اين كه دو كس با هم مشغول كارى باشند مثل اين كه با هم رازي گويند\r\n\r\n","description":"","footnote":"","page_name":" 456 ","page_number":464},
  {"content":"\r\n\r\nديگرى بيايد خود را داخل كند ميان ايشان ، بي اين كه ايشان أو را داخل كنند ، ووجه مذمّت اين ظاهرست ، چه گاه باشد كه ايشان راضى نباشند بداخل شدن أو ، وبسا باشد كه منع كنند أو را وباعث خفت وخوارى أو گردد .\r\nدوّم - اين كه صاحب خانه در خانه خود خواهد كه كارى بكند وديگرى از راه قهر وغلبه مانع أو شود ونگذارد كه أو بكند وخواهد كه خود بكند ، ووجه اين اينست كه صاحب خانه در خانه خود بهر حقي كه قابل آن باشد أولى است ، پس تسلط جستن كسى بر أو در آن وگرفتن آن از آن عقلا وشرعا قبيح ومذموم است ، واينست كه بحسب شرع أقدس هرگاه صاحب خانه قبل پيش نمازى باشد أو اگر خواهد كه پيش نمازى كند در آنجا أولى است از هر پيشنمازى غير أو .\r\nسيم - اين كه كسى بر سر خوانى يا سفره مىرود از براي اين كه چيزى بخورد بي اين كه صاحب آن خوان يا سفره بخواند أو را بآن . ومذّمت اين در أحاديث ديگر نيز وارد شده ، ودر بعضي أحاديث وارد شده كه : چنين كسى ملعون است ، ووجه اين ظاهرست باعتبار خفت وذلّتى كه لازم دارد وبسبب احتمال عدم رضاى صاحب طعام بآن .\r\nچهارم - اين كه كسى سخن گويد با كسى كه گوش ندهد باو ، وقبح اين نيز ظاهرست بسبب خفت وذلّتى كه در آن باشد .\r\nپنجم - اين كه كسى در مجالس در جائى نشيند كه سزاوار آن نباشد مثل جمعى كه تلاش بالانشينى ميكنند بىآنكه أهليت آن داشته باشند ووجه اين اينست كه عقلا وشرعا هر كسى بايد كه قدر ومرتبهء خود را داند ، پس طلب كردن زياد بر آن قبيح ومذموم است ، واين بخلاف اينست كه كسى مرتبهء بالانشينى داشته باشد وپائين نشيند ، چه آن از راه تواضع وفروتنى قبيح ومذموم نيست بلكه پسنديده ومستحسن است .\r\n\r\n5080 خمس يستقبحن من خمس ، كثرة الفجور من العلماء ، والحرص في الحكماء ، والبخل في الأغنياء ، والقحة في النّساء ، ومن المشايخ الزّنا .\r\n\r\n","description":"","footnote":"","page_name":" 457 ","page_number":465},
  {"content":"\r\n\r\nپنج صفت است كه قبيح شمرده مىشود از پنج كس ، بسيارى فجور از علما ، وحرص در حكما ، وبخيلى در توانگران ، وبي شرمى در زنان ، واز پيران زنا كردن .\r\nمراد اينست كه اين پنج چيز أزين پنج كس قبح زيادى دارد ودر غير ايشان نيز اگر چه قبيح است أمّا قبح آن بآن مرتبه نيست ، و « فجور » بمعنى مطلق فسق ، وخصوص دروغ گفتن ، وعدول كردن از حق وميل از آن ، هر سه آمده ودر اينجا هر يك مناسب است وأصل هر يك هر چند قبيح است واز همه كس قبيح ميباشد نهايت بسيار آن قبح زياد دارد واز خصوص علماء بيشتر ، وهمچنين حرص بر دنيا اگر چه از همه كس قبيح است ، از حكماء يعنى آنانكه علم راست وكردار درست دارند قبح آن زيادترست ، ومراد حرصي است كه باعث ارتكاب حرامى نشود واگر نه در حكما بمعنى مذكور نمىتواند بود ، وبنا بر اين مراد به « قبح در آن » كراهت شديد وناخوشى زيادست هر چند بمرتبه حرمت نرسد ، وهمچنين ظاهرست كه بي شرمى در زنان قبيح‌ترست ، وزنا از پيران .\r\n\r\n5081 خصلتان فيهما جماع المروءة ، اجتناب الرّجل ما يشينه واكتسابه ما يزينه .\r\nدو خوى است كه در آنهاست جمع كردن مروّت يعنى مردى يا آدميت ، دورى گزيدن مرد از آنچه عيبناك گرداند أو را ، وكسب كردن أو آنچه را زينت دهد أو را ، « بودن اين دو خصلت جمع كننده همه مراتب مردى يا آدميست » ظاهرست ، ومحتاج ببيان نيست .\r\n\r\n5082 خذوا من كلّ علم أحسنه فانّ النّحل يأكل من كلّ زهر ازينه فيتولّد منه جوهران نفيسان أحدهما فيه شفاء للنّاس ، والآخر يستضاء به .\r\n\r\n","description":"","footnote":"","page_name":" 458 ","page_number":466},
  {"content":"\r\n\r\nفراگيريد از هر علمي نيكوتر آنرا ، پس بدرستى كه زنبور عسل مىخورد از هر شكوفه زيباتر آنرا ، پس پديد مىآيد از آن دو جوهر نفيس ، يكى از آنها در آنست شفائي از براي مردم ، وديگرى روشنى جسته مىشود بآن . مراد به « جوهر نفيس اوّل » عسل است كه حق تعالى در قرآن مجيد در شأن آن فرموده كه در آنست شفائي از براي مردم ، وتجربه نيز شاهدست بر آن حتى اين كه جزو عمده أكثر معاجين شده ومراد بآن ديگرى كه روشنى جسته مىشود بآن موم است ، چنانكه ظاهر وروشن است ، ومراد اينست كه آدمي را طاقت واستطاعت آن نيست كه همه علوم را كسب كند پس بايد كه فرا گيرد از هر علمي آنچه نيكوتر آن باشد ، باعتبار اين كه نفع آن در دين بيشتر باشد . وتقريب تعليل بحكايت زنبور اينست كه چنانكه در آن مادّه با وجود خست آن غذاى نيكوتر باعث اين مىشود كه چنان دو گوهر گرانمايه از آن متولّد شود ، پس همچنين علم نيز كه غذاى روحاني نفس است هر چه از آن بهتر باشد در آن مادّه شريف باعث اين مىشود كه آنچه از آن متولد شود از اخلاق واعمال نيكوتر وزيباتر باشد .\r\n\r\n5083 خلوّ الصّدر من الغلّ والحسد من سعادة العبد .\r\nخالى بودن سينه از كينه ورشك از نيكبختى مردست ، يعنى از جمله أسباب آنست .\r\n\r\n5084 خلوص الودّ والوفاء بالوعد من حسن العهد .\r\nخالص بودن دوستى ووفا نمودن بوعده از نيكوئى عهدست ، يعنى از جمله أسباب وشرايط نيكوئى عهد وپيمان با خدا باطاعت وانقياد أو . يعنى نيكوئى رعايت\r\n\r\n","description":"","footnote":"","page_name":" 459 ","page_number":467},
  {"content":"\r\n\r\nآن ووفاى بآن اينست كه دوستى مؤمنان با يكديگر خالص باشد وآميخته بغش ونفاق نباشد ، واين كه وفا كنند بوعده كه با يكديگر كنند .\r\nوفرموده است آن حضرت عليه السلام در ذكر ووصف رسول خدا صلّى اللّه عليه وآله :\r\n\r\n5085 خرج من الدّنيا خميصا ، وورد الآخرة سليما ، لم يضع حجرا على حجر حتى مضى لسبيله وأجاب داعى ربّه .\r\nبيرون رفت از دنيا گرسنه ، وفرود آمد آخرت را سليم ، نگذاشت سنگى بر سنگى تا رفت براه خود ، وأجابت كرد خواننده پروردگار خود را . مراد به « بيرون رفتن از دنيا گرسنه » اينست كه هميشه در دنيا گرسنه مىبود وبقدر سيرى ميل چيزى نمىفرمود . و « فرود آمد آخرت را سليم » يعنى سليم از هر نقصى وتقصيري در تبليغ دعوت يا غير آن از طاعات وعبادات . و « نگذاشت سنگى بر سنگى » يعنى أصلا در دنيا بناى عمارتى از براي خود نكرد تا وقتي كه رحلت فرمود از آن « 1 » . ومراد به « خواننده پروردگار » حضرت ملك الموت است كه مىخواند مردم را ، ومىطلبد از جانب پروردگار .\r\n\r\n5086 خاب رجاؤه ومطلبه من كانت الدّنيا امله وإربه .\r\nنوميد شده است اميد أو ومطلب أو كسى كه بوده باشد دنيا اميد أو وحاجت أو . مراد اينست كه : هر كه دنيا همين اميد وحاجت أو باشد ، أو در حقيقت نوميدست ، زيرا كه مطالب دنيوي بر تقديرى كه حاصل شود پوچ وباطل وفانى وزايل است ، پس كسى كه خود را مشغول آنها سازد در حقيقت نوميدست ، وباميدى كه كار أو\r\n\r\n\r\n","description":"","footnote":"\r\n( 1 ) سعدى اشاره باين مضمون ميكند در اين بيت :\r\n « دنيا كه درو مرد خدا گل نسرشت * نامرد كه مائيم در ودل بسرشتيم » \r\n.\r\n","page_name":" 460 ","page_number":468},
  {"content":"\r\n\r\nبيايد نرسيده ، خصوصا هرگاه بسبب آن محروم گردد از آلاى بهيه « 1 » ونعماى سنيه آخرت كه پاينده وجاويدست . وممكن است كه كلام نفرين باشد بر كسى كه همين دنيا اميد وحاجت أو باشد باين كه نوميد گردد اميد ومطلب أو ، وچون غرض از أمثال اين نفرينها طلب حتمي وقوع متعلق آنها نيست بلكه مجرّد اظهار بدى آن امرى كه نفرين باعتبار آن مىشود واين كه آن سبب استحقاق نفرين باشد ، پس اگر گاهى نوميدى واقع نشود منشأ اشكالى نمىشود .\r\n\r\n5087 خذ العفو من النّاس ، ولا تبلغ من أحد مكروهه .\r\nفرا گير عفو را از مردم ، ومرس از احدى بمكروه أو . ممكن است كه خطاب بكسى باشد كه مىفرستاده أو را آن حضرت عليه السلام بگرفتن زكاة ، ومراد اين باشد كه : بگير از صاحبان أموال آنچه را ايشان خود بخوشى ورضا بدهند .\r\nو « مرس از احدى مكروه أو را » ، يعنى مگير از كسى آنچه را أو مكروه داشته باشد دادن آنرا وبكراهت بدهد ، وممكن است كه خطاب عامّ باشد ومراد اين باشد كه : فرا گير يعنى شيوه وطريقه خود كن عفو كردن از مردم وگذشتن از تقصيرات ايشان را . و « مرس از احدى مكروه أو را » يعنى مكن نسبت بكسى امرى را كه أو ناخوش دارد ومكروه أو باشد .\r\n\r\n5088 خليل المرء دليل على عقله وكلامه برهان فضله .\r\nدوست مرد دليل است بر عقل أو ، وسخن أو برهان فضل اوست . يعنى دوست هر كسى نشان عقل وبي عقلي اوست ، واز آن استنباط عقل وبي عقلي أو مىتوان كرد « 2 » ، چه اگر أو نادان باشد اين نشان بي عقلي كسى است نيز كه أو را دوست\r\n\r\n\r\n","description":"","footnote":"\r\n( 1 ) مراد به « آلاء بهيّه » نعمتهاى پر ارزش است وهمچنين است « نعماء بهيّه » .\r\n( 2 ) چنانكه معروف است :\r\n « عن المرء لا تسأل وسل عن قرينه * فكلّ قرين بالمقارن يقتدى » \r\n.\r\nدر بعضي از كتب حكايتى در پيرامون اين بيت آورده اند كه خلاصه آن اينست :\r\nگويند : گروهى از دزدان وراهزنان ساليان سال مشغول دزدى وراهزنى بودند ومردم بايشان دست نمىيافتند تا بالآخرة بدست أميري ( گويا عضد الدولة بوده است ) گرفتار شدند أمير يك يك ايشان را استنطاق مىكرده وبعد از ثبوت جرم أو دستور قتل وى را صادر ميكرد ، چون نوبت بيكى از ايشان رسيد الحاح وزارى در گرفته واظهار داشت كه :\r\nأيها الأمير من دزد نيستم وربطى با اين قوم ندارم من در ضمن أهل قافله كه از شهري بشهرى مىرفتند ودر دست اين دزدان گرفتار شده وبقتل رسيدند بودم چون خوش آواز بودم ودزدان از اين موضوع باخبر شدند مرا براي تغنى وآوازه خوانى پيش خود نگاه داشتند ، أمير گفت :\r\nاگر راست ميگوئى براي ما تغنى كن ، آن مرد ابياتى خواند كه از آن جمله همين بيت بود كه معنى آن اينست : « از خود مرد مپرس كه چكاره هستى وپيشه وشغلت چيست ؟ بلكه از قرين ورفيقش بپرس ، زيرا كه هر كس با همجنس خود آمد ورفت وافت وخيز ميكند يعنى ملاحظه حال هر كس را بملاحظة حال همنشين أو بكن كه اين بهترين معرّف اوست » چون أمير اين بيت را شنيد پرسيد كه چند سال است تو در دست اينان گرفتار بودى ؟ گفت :\r\nساليان متمادى است ، گفت : بايد گردن ترا نيز بزنم زيرا اگر از اين گروه نبودى وميل بكار ايشان نداشتى در ظرف اين چند سال مىتوانستى ايشان را غافل كرده وفرصتى بدست آرى وفرار كنى تا از دست ايشان خلاص شوى وچون اين كار را نكرده معلوم مىشود كه همكار وهمفكر ايشان بوده ، پس بحكم اين بيت دستور قتل وى را نيز داد .\r\nوبفارسى نيز در اين باب نيكو سروده‌اند :\r\n « تو اوّل بگو با كيان زيستى * پس آنگه بگويم كه تو كيستى » \r\n.\r\n","page_name":" 461 ","page_number":469},
  {"content":"\r\n\r\nخود فرا گرفته ، واگر عاقل ودانا باشد اين نشان عقل ودانائى أو نيز باشد . وهمچنين سخن هر كس برهان فضل اوست يعنى دليل است بر فضل وافزونى أو وعدم آن وبر مرتبه فضل أو ، واز آن استنباط آنها مىتوان كرد ، واين ظاهرست .\r\n\r\n5089 خير كلّ شيء جديده ، وخير الاخوان أقدمهم .\r\nبهترين هر چيز تازه آنست ، وبهترين برادران قديم تر ايشان است ، وجه اين ظاهرست ومحتاج ببيان نيست .\r\n\r\n5090 خالف نفسك تستقم ، وخالط العلماء تعلم .\r\nمخالفت كن با نفس خود يعنى با هوا وخواهش أو تا اين كه راست گردى يعنى براه راست باشى ، وآميزش كن با علما تا اين كه بياموزى ، چه ظاهرست كه\r\n\r\n","description":"","footnote":"","page_name":" 462 ","page_number":470},
  {"content":"\r\n\r\nآميزش با ايشان باعث آموختن بعضي از احكام وآداب مىشود .\r\n\r\n5091 خشية اللّه جماع الايمان .\r\nترس از خدا جمع كننده ايمانست يعنى جمع كننده همه مراتب آنست ، زيرا كه كسى را كه ترس از خدا باشد مخالفت أو نكند ، وهركه مخالفت أو نكند بر أعلى مراتب ايمان باشد .\r\n\r\n5092 خوف اللّه يجلب لمستشعره الأمان .\r\nترس از خدا مىكشد از براي كسى كه آنرا شعار خود كرده باشد أمان را .\r\n« شعار » چنانكه قبل از اين مذكور شد جامه را گويند كه ملاصق بدن وموى آن باشد ، و « شعار كردن چيزى » كناية است از لازم گردانيدن آن وجدا نكردن از خود مانند آن جامه ، وظاهرست كه كسى كه ترس از خدا را لازم خود گرداند واز خود جدا نكند اين معنى مىكشد از براي أو أمان را يعنى ايمنى در آخرت از عذاب وعقاب را بلكه ايمنى در دنيا را نيز از بسيارى از آفات .\r\n\r\n5093 خف اللّه يؤمنك ، ولا تأمنه فيعذّبك .\r\nبترس از خدا تا أيمن گرداند ترا ، وأيمن مباش از أو پس عذاب كند ترا .\r\n« بودن ترس از خدا سبب أيمن گردانيدن يعنى أيمن گردانيدن در آخرت » ظاهرست ، زيرا كه ترس از خدا باعث نكردن گناه خصوصا كباير مىشود ، وظاهرست كه آن سبب ايمنى در آخرت گردد . و « بودن ايمنى از أو سبب عذاب » باعتبار اينست كه آن ايمنى يا با وجود ارتكاب گناهان وجرأت بر آنهاست ، وظاهرست كه اين معنى سبب عذاب مىگردد ، ويا باعتبار بي تقصير دانستن خود است واعتقاد بوفاى بجميع حقوق حق تعالى ، واين معنى عجب وخود بيني است كه بدترين صفات ذميمه است ، زيرا كه آدمي هر چند باعتقاد خود سعى در أطاعت وفرمانبردارى حق تعالى كند\r\n\r\n","description":"","footnote":"","page_name":" 463 ","page_number":471},
  {"content":"\r\n\r\nوفا بشكر اندكى از نعمتهاى أو نتواند كرد ما دام كه اعتراف بعجز وتقصير خود نكند تا از آن راه حق تعالى بر أو رحم فرمايد وتفضل كند ، اينست كه حضرات معصومين صلوات اللّه عليهم أجمعين با همه تقدّس وتنزّه از همه گناهان در كمال عجز وفروتنى اظهار تقصير خود مىفرموده اند وطلب عفو وبخشايش آن مىنموده اند چنانكه ادعيه صحيفة كامله وغير آنها شاهدند بر آن .\r\n\r\n5094 خذ ممّالا يبقى لك ولا تبقى له لمالا تفارقه ولا يفارقك « 1 » .\r\nفرا گير از آنچه باقي نمىماند از براي تو وباقي نمىمانى تو از براي آن ، از براي آنچه جدا نمىشوى تو از آن وجدا نمىشود آن از تو . يعنى فراگير از دنيا كه فانى وزايل است توشه از براي آخرت كه پاينده ودائم است .\r\n\r\n5095 خير الاخوان اعونهم على الخير ، واعملهم بالبّر ، وارفقهم بالمصاحب .\r\nبهترين برادران يارى كننده ترين ايشانست بر كار خير ، وعمل كننده ترين ايشانست بنيكوئى ، ونرمى كننده ترين ايشانست بمصاحب .\r\n\r\n5096 خذ من صالح العمل ، وخالل خير خليل ، وفانّ للمرء ما اكتسب وهو في الآخرة مع من احبّ .\r\nفرا گير از شايسته عمل ، ودوستى كن بهترين دوستى را ، پس بدرستى كه از براي مردست آنچه كسب كرده باشد وأو در آخرت با كسى است كه دوست داشته . « پس بدرستى » بيان علت هر يك از دو حكم سابق است بترتيب مذكور .\r\n\r\n\r\n","description":"","footnote":"\r\n( 1 ) اين فقره با اندك اختلاف عبارتى وكمي بعضي از اجزاء در سابق نيز نقل شد وچون با مضمون گذشته اختلاف داشت در شماره أحاديث آنرا منظور كرديم وبشمار آورديم .\r\n","page_name":" 464 ","page_number":472},
  {"content":"\r\n\r\n\r\n5097 خدمة الجسد اعطاؤه ما يستدعيه من الملاذّ والشّهوات والمقتنيات ، وفي ذلك هلاك النّفس « 1 » .\r\nخدمت‌كردن بدن را بخشيدنست بآن آنچه را طلب كند آنرا از لذّتها وخواهشها ، وكسب كرده شده ها يا ذخيرة كرده شده ها ، ودر آنست هلاك شدن نفس . مراد اوّلا بيان معنى خدمت كردن بدن است كه در شرع أقدس ذمّ آن شده وبعد از آن ذمّ آن فرموده اند باين كه آن باعث هلاكت نفس مىگردد در آخرت ، ومراد به « لذّتها وخواهشها » لذّتها وخواهشهائيست كه نهى از آنها شده باشد ، وهمچنين « كسب كرده شدها » يا « ذخيرة كرده شده ها » .\r\n\r\n5098 خدمة النّفس صيانتها عن اللذّات والمقتنيات ، ورياضتها بالعلوم والحكم ، واجتهادها بالعبادات والطّاعات ، وفي ذلك نجاة النّفس .\r\nخدمت كردن نفس را نگاهداشتن آنست از لذّتها وكسب كرده شدها يا ذخيرة كرده شده ها ، ورياضت فرمودن آنست بعلمها وحكمتها ، وبار كردن آنست نهايت طاقت آن بعبادات وطاعات ، ودر آنست رستگارى نفس . مراد اوّلا بيان معنى خدمت كردن نفس است كه در شريعت غرّاء مدح آن شده وبعد از آن مدح آن فرموده اند باين كه سبب رستگارى نفس گردد در آخرت . ومراد به « لذّتها وكسب كرده شده‌ها ( يا ) ذخيرة كرده شدها » آنهاست كه نهى از آنها شده باشد چنانكه در شرح فقره سابق مذكور شد . ومراد به « حكمت » چنانكه مكرّر مذكور شد علم راست درست است پس ذكر « حكمتها » بعد از « علمها » از براي تخصيص بعد از تعميم است\r\n\r\n\r\n","description":"","footnote":"\r\n( 1 ) ناظر باين حديث وحديث آينده است قول أبو الفتح بستى در نونيّه معروفه‌اش :\r\n « يا خادم الجسم كم تسعى لخدمته * فأنت بالنّفس لا بالجسم انسان » \r\n.\r\n","page_name":" 465 ","page_number":473},
  {"content":"\r\n\r\nواين كه مراد به « علوم » علوم حقه است .\r\n\r\n5099 خوافى الاخلاق تكشفها المعاشرة .\r\nپوشيده هاى خصلتها ظاهر ميكند آنها را معاشرت . يعنى خصلتهاى پنهانى هر كس ظاهر نمىشود مگر بمعاشرت با أو ، پس تا كسى با كسى معاشرت نكند بمجرّد حسن ظاهر حكم بخوبى أو نمىتواند كرد .\r\n\r\n5100 خوافى الآراء تكشفها المشاورة .\r\nپوشيده هاى رأيها ظاهر ميكند آنها را مشورت كردن با يكديگر . يعنى بسبب مشورت كردن با يكديگر در كارها رأيها وانديشه هاى صواب درست ظاهر شود كه بي مشورت آنها پنهان باشد وبخاطر نرسد .\r\nوالسّلام على من اتّبع الهدى تصحيح اين جزء شب سوم شعبان المعظم 1382 هجرى ( شب ميلاد حضرت سيد الشهداء عليه السلام ) برابر 10 ديماه 1341 هجرى شمسي پايان يافت\r\n\r\n","description":"","footnote":"","page_name":" 466 ","page_number":474},
  {"content":"\r\n\r\n\r\nفهرست كلمات كتاب بر حسب عناوين فصول وأبواب\r\nحرف الف\r\nبلفظ ان 1\r\nبلفظ أنا 27\r\nبلفظ « انّى » 42\r\nبلفظ « انّك » 49\r\nلفظ « انّكم » 59\r\nبلفظ « انّما » 74\r\nبلفظ « آفة » 97\r\nبلفظ « إذا » 114\r\nحرف باء\r\nكلمات مصدر بباء حرف جر 198\r\nبلفظ « بادر » و « بادروا » 241\r\nبلفظ « بئس » 250\r\nبلفظ مطلق 259\r\nحرف تاء صفحه 275\r\nحرف ثاء سه نقطه\r\nبلفظ « ثمره » 321\r\nبلفظ « ثلاث » يا « ثلاثة » 335\r\nبلفظ مطلق 346\r\nحرف جيم صفحه 355\r\nحرف « حاء » مهمله\r\nبلفظ « حسن » 381\r\nبلفظ مطلق 395\r\nحرف خاء\r\nبلفظ « خير » 419\r\nبلفظ مطلق 439 تمت الفهرست\r\n\r\n","description":"","footnote":"","page_name":" 467 ","page_number":475},
  {"content":"\r\n\r\nچاپ جزء چهارم اين كتاب نيز آغاز گرديد\r\nوبزودى منتشر خواهد شد\r\nإن شاء الله تعالى .\r\n\r\n\r\n","description":"","footnote":"","page_name":" 468 ","page_number":476}
  ]