[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nدين religion\r\nخوئى ، ابوالقاسم ، ( آيت الله ) 1278 - 1371 .\r\nبيان در علوم و مسائل كلى قرآن / مؤلف ابوالقاسم ، خوئى ( آيت الله ) ؛ ترجمه محمدصادق نجمى ، هاشم هاشم زاده هريسى . - تهران : وزارت فرهنگ و ارشاد اسلامى ؛ سازمان چاپ و انتشارات ، 1382 .\r\n728 ص ،\r\nفهرست نويسى براساس اطلاعات فيپا .\r\nپشت جلد به انگليسى : isbn 964 - 422 - 578 - 3\r\nexposition in the sccience and general lssues of the quran\r\nاين اثر در سال 1375 به كوشش دانشگاه آزاد اسلامى ( واحد خوى ) چاپ و منتشر شده است .\r\nعنوان اصلى ؛ البيان فى تفسير القرآن .\r\n1 . قرآن - علوم قرآنى . 2 . قرآن - تحقيق . الف . نجمى ، محمد صادق ، مترجم ، ب . هاشم زاده هريسى ، هاشم ، 1371 -\r\nمترجم ، ج . ايران ، وزارت فرهنگ و ارشاد اسلامى ؛ سازمان چاپ و انتشارت . د . عنوان .\r\n9041 ب 9 خ / 5 / 69 bp\r\n15 / 297\r\n1382\r\nكتابخانهء ملى ايران\r\n34405 / 81 م\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبيان\r\nدر علوم و مسائل كلى قرآن\r\nexposition\r\nin the sclence and general lssues of the quran\r\nنويسنده حضرت آيت الله حاج سيد ابوالقاسم خوئى ( ره )\r\nترجمه : محمد صادق نجمى - هاشم هاشم زاده هريسى\r\nتهران 1382\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسازمان چاپ و انتشارات\r\nوزارت فرهنگ و ارشاد اسلامى\r\nبيان\r\nدر علوم و مسائل كلى قرآن\r\nexposition\r\nin the sclence and genral lssues of the quran\r\nنويسنده : حضرت آيت الله حاج سيد ابوالقسم خوئى ( ره )\r\nترجمه : محمدصادق نجمى - هاشم هاشم زاده هريسى\r\nطرح روى جلد : محسن معدنى\r\nليتوگرافى ، چاپ وصحافى : سازمان چاپ و انتشارات\r\nوزارت فرهنگ و ارشاد اسلامى\r\nچاپ اول : بهار 1382\r\nشمارگان : 2000 نسخه\r\nتمامى حقوق چاپ و نشر اين اثر در انحصار\r\nسازمان چاپ و انتشارات وزارت فرهنگ و ارشاد اسلامى است .\r\nهرگونه استفاده از اين اثر به طور مستقيم يا غير مستقيم ممنوع است .\r\nشابك 3 - 578 - 422 - 964\r\n3 - 576 - 422 - 964 isbn\r\nچاپخانه ، انتشارات و توزيع :\r\nكيلومتر 4 جادهء مخصوص كرج - نبش سه راه شيشه مينا - تهران 1397815311\r\nتلفن : ( چهار خط ) 4513002 نمابر : 4529600\r\nفروشگاه شمارهء يك :\r\nخيابان امام خمينى - نبش خيابان شهيد ميردامادى ( استخر ) - تهران 1137913145\r\nتلفن : 6702606\r\nفروشگاه شمارهء دو :\r\nنشر زلال - خيابان انقلاب - خيابان 16 آذر - تهران 1417935814\r\nنشانى سايت اينترنتى :\r\nwww . ppoir . com\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n\r\n\r\n[ خطبه كتاب 
  ]\r\nبسم اللّه الرحمن الرحيم\r\nالحمد للّه الّذي أنزل على عبده الكتاب و لم يجعل له عوجا قيّما لينذر بأسا شديدا من لدنه و يبشّر المؤمنين الّذين يعملون الصّالحات أنّ لهم أجرا حسنا ماكثين فيه أبدا .\r\nكتاب أحكمت آياته ثمّ فصّلت من لدن حكيم خبير . لا يأتيه الباطل من بين يديه و لا من خلفه تنزيل من حكيم حميد . ذلك الكتاب لا ريب فيه هدى للمتّقين نزّله روح القدس من ربّك بالحقّ ليثبّت الّذين آمنوا و هدى و بشرى للمسلمين . ما كان حديثا يفترى و لكن تصديق الّذي بين يديه و تفصيل كلّ شيء و هدى و رحمة لقوم يؤمنون . و إنّه لذكر لك و لقومك و سوف تسألون . « و أفضل صلوات اللّه و أكمل تسليماته على رسوله » الّذي أرسله بالهدى و دين الحقّ ليظهره على الدّين كلّه و لو كره المشركون . . . النّبيّ الأميّ الّذي يجدونه مكتوبا عندهم في التّوراة و الإنجيل يأمرهم بالمعروف و ينهاهم عن المنكر .\r\n« و على آله » المصطفين الأخيار . الّذين آمنوا به و عزّروه و نصروه و اتّبعوا النّور الّذي أنزل معه . أولئك هم الصّدّيقون و الشّهداء عند ربّهم لهم أجرهم رضي اللّه عنهم و رضوا عنه أولئك حزب اللّه ألا إنّ حزب اللّه هم المفلحون .\r\n« و اللّعنة الدّائمة على أعدائهم » الّذين اشتروا الضّلالة بالهدى فما ربحت تجارتهم و ما كانوا مهتدين . يوم يخرجون من الأجداث سراعا كأنّهم إلى نصب يوفضون . خاشعة أبصارهم ترهقهم ذلّة ذلك اليوم الّذي كانوا يوعدون . يوم لا ينفع الظّالمين معذرتهم و لهم اللّعنة و لهم سوء الدّار .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nپيشگفتار\r\nسخن ناشر گفتار مترجمان گفتار مؤلف ( ره )\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nسخن ناشر\r\nقرآن كريم صحيفهء جاويدان رحمت الهى است كه به ارادهء خداوند متعال ، از لوح محفوظ بر قلب محفوظ رسول امين فرودآمد و در قالب كلمات و آيات صورتى مكتوب يافت . آموزه‌ها و اشارات اين كتاب مقدس آسمانى جامعيت و شمولى چند گسترده و عميق دارد كه از همان آغاز نزول ، خرد و انديشهء انسانى را به جولان انداخت و در طول اعصار ، علما ، فقها و پژوهندگان بسيارى به تعمق و تدبر در جنبه‌هاى لا يزال معرفت آن همت گماشتند تا گوشه‌هايى از غناى علمى و محتوايى اين اقيانوس دانش الهى را بنمايانند . با اين همه ، تا رسيدن به درك حقيقى اسرار قرآن كريم و اجراى واقعى احكام و دستورات آن راهى طولانى در پيش است .\r\nدر ميان پژوهش‌هاى گوناگونى كه دربارهء ابعاد گستردهء علوم قرآنى صورت گرفته است ، البيان تفسيرى خاص و مهم است كه به خامهء فقيه و مرجع عالىقدر جهان اسلام ، حضرت آيت اللّه العظمى سيّد ابو القاسم خويى ( ره ) ، به زبان عربى تقرير يافته است . دربارهء اهميت موضوع و عظمت نويسندهء كتاب در مقدمهء مبسوط مترجمان به كفايت سخن رفته است . از سوى ديگر ، ترجمهء حاضر نيز به اعتراف كارشناسان و استادان اين حوزه ، يكى از اصيل‌ترين و دقيق‌ترين ترجمه‌هايى است كه از متن يك كتاب علمى صورت گرفته است و انتخاب اين ترجمه از سوى دفتر مؤلف ( ره ) نيز گواه اين مدعاست .\r\nترجمهء حاضر مانند متن عربى آن بارها چاپ شده است اما آن چه اين ناشر را برانگيخت تا بار ديگر به طبع اين اثر ارزشمند همت گمارد ، دو دليل مهم است : نخست آن كه اين اثر اكنون يكى از كتاب‌هاى تخصصى و مرجع در زمينهء علوم قرآنى به شمار مىآيد كه نه تنها مورد استفادهء\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدانشجويان دانشكده‌هاى علوم قرآنى است ، بلكه به سبب سادگى بيان اثر ، عموم علاقه‌مندان به فرهنگ قرآنى نيز قادرند از آن بهره ببرند ؛ و دوم آن كه با گسترش و تعميق فرهنگ قرآنى در ميان قشرهاى مختلف جامعه ، شمار مشتاقان مطالعهء اين گونه كتاب‌ها هر روز افزون‌تر مىشود ، به گونه‌اى كه اكنون كتاب حاضر تقريبا در بازار ناياب است . بنابراين ، انتشار مجدد اين كتاب در جامه‌اى نو و كيفيتى مناسب ، اقدامى شايسته بلكه ضرورى به نظر رسيد .\r\nدر پايان ، سازمان چاپ و انتشارات بر خود مىداند سپاس‌گزار خدمت سترگ فرهنگى مؤلف جليل القدر ( رحمة اللّه عليه ) و مترجمان ارجمند در به ثمر رسيدن اين كتاب ارزشمند باشد و همچنين تشكر ويژهء خود را به دفتر مؤلف ( ره ) و حفيد بزرگوار ايشان كه اجازهء انتشار اين ترجمه را داده‌اند ، تقديم مىكند . اميد كه اين تلاش فرهنگى مورد پذيرش پروردگار بزرگ و رضايت خوانندگان گرامى قرار گيرد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nگفتار مترجمان\r\n\r\nفرهنگ ما\r\nمسئله تخصص در علوم و فنون و مراجعه به متخصص مسأله‌اى است غير قابل انكار و ترديد ، امرى است وجدانى و فطرى كه در تمام مسائل و موضوعات ، سريان و جريان دارد و بايد هر فنى را از متخصص آن فن فرا گرفت و در هر علمى به استاد همان علم مراجعه نمود .\r\nقرآن مجيد براى تأمين همان نياز فطرى و درخواست درونى بشر ، خاندان وحى و رسالت و اهل بيت پيامبر ( ص ) را متخصص و استاد علوم قرآن معرفى نموده است . « 1 » رسول اكرم ( ص ) نيز آنان را قرين و پشتوانه تزلزل‌ناپذير قرآن شناسانده است و مسلمانان را در فراگرفتن تفسير ، علوم و احكام قرآن و عقايد اسلامى به آنان ارجاع داده ، اهل بيت و قرآن را دو يار هميشگى و غير قابل انفكاك معرفى كرده است . « 2 » خاندان پيامبر نيز هميشه از قرآن پشتيبانى كرده و با محدوديت‌هاى فراوان و با محروميت از آزادى كه بر آنان حكومت داشت در علوم مختلف ، مخصوصا در تفسير قرآن مجيد شاگردان برجسته و بلندپايه‌اى تربيت نموده و به جامعهء اسلامى تحويل داده‌اند و از هر فرصت مناسب براى ايفاى وظيفه و مسئوليت بزرگ خويش استفاده نموده‌اند .\r\nدر محيط و شرايطى كه نقل حديث ممنوع اعلام گرديده بود و حديث‌هاى موجود سوزانده\r\n\r\n\r\n","description":"","footnote":"\r\n( 1 ) آل عمران / 7 .\r\n( 2 ) حديث ثقلين .\r\n","page_name":" 18 ","page_number":18},
  {"content":"\r\n\r\nمىشد . « 1 » در محيطى كه از طرف حكومت وقت به استانداران و فرمانداران دستور اكيد صادر شده بود كه در محل مأموريت خويش از نقل حديث خوددارى كنند و تنها به خواندن الفاظ قرآن قناعت ورزند . « 2 » در شرايطى كه از طرف خلفا عده‌اى به جرم نقل حديث زندانى گرديده و عدهء ديگر به محيطهاى دور از اجتماع تبعيد مىگرديدند . « 3 » آرى در چنين محيطها و شرايطى است كه خاندان عصمت به جمع‌آورى و نوشتن احاديث و نقل آن‌ها مىپردازند و به فرزندان و يارانشان دستور مىدهند كه احاديث را ضبط و يادداشت كنند و به عنوان بزرگ‌ترين ارمغان به مسلمانان آينده تحويل دهند .\r\nدر شرايطى كه ديگران معارف قرآن را از بيگانگان فرا مىگرفتند و در تفسير آيات توحيد و معاد و تاريخ پيامبران به دهان ديگران چشم دوخته ، خرافات و اسرائيليات را به نام تفسير قرآن دهن به دهن نقل مىنمودند و از جعليات و بافته‌هاى جاعلان حديث با اشتياق استفاده مىكردند ، پيشوايان ما درس توحيد و عقايد اصيل اسلامى و تفسير درست و صحيح ياد مىدادند و معارف اسلامى را گاهى به صورت تفسير آيات و گاهى در قالب خطبه و دعا به پيروانشان مىآموختند و بدين گونه يك بناى صحيح و تزلزل‌ناپذيرى در عقايد ، فقه و تفسير پىريزى نموده و در اختيار شيعه قرار دادند . شيعه و پيروان خاندان عصمت نيز از افكار آنان پيروى نموده ، در تمام موارد با راهنمايىهاى آنان پيش رفته است و عقايد و افكار خويش را از اين مصادر و مآخذ اصيل و صحيح فرا گرفته و براى آيندگان نقل نموده‌اند .\r\nاين حقيقت مسلم كه از مدارك و متون اصلى استفاده مىگردد ؛ « 4 » نشان‌دهندهء اين است كه شيعه از نظر فرهنگ ، عقايد ، تفسير و حديث بسيار غنى و مستحكم بوده و از گنجينه‌ها و ذخاير سرشار علمى برخوردار است و هر چه در اين زمينه دارد به خاندان وحى و رسالت اتصال و ارتباط داشته ، از وحى و منبع غيبى سرچشمه مىگيرد و اين ارتباط و اتصال و حلقات نقل احاديث در هيچ دورانى قطع نگرديده است ، از دوران وحى شروع شده تا به امروز كشش و ادامه پيدا نموده است و نه تنها در هر دوران شخصيت‌هاى بارز علمى فراوانى به يادگار گذاشته‌اند بلكه مؤسس و\r\n\r\n\r\n","description":"","footnote":"\r\n( 1 ) تذكرة الحفّاظ ، 1 / 3 - 5 ؛ جامع بيان العلم و فضله ، 2 / 147 .\r\n( 2 ) سنن ابن ماجه ، 1 / باب 3 ؛ طبقات ابن اسعد ، 6 / 2 ؛ تذكرة الحفّاظ ، 1 / 3 .\r\n( 3 ) تذكرة الحفّاظ ، 1 / 7 ؛ مجمع الزوائد ، 1 / 149 .\r\n( 4 ) براى آگاهى كامل دربارهء اين مطالب - خواننده عزيز را به مطالعه كتاب سيرى در صحيحين از محمد صادق نجمى دعوت مىنماييم .\r\n","page_name":" 19 ","page_number":19},
  {"content":"\r\n\r\nبنيان‌گذار اكثر علوم اسلامى ، علما و دانشمندان شيعه بوده‌اند « 1 » .\r\nخوشبختانه ، امروزه نيز شخصيت‌هاى بارز و برجسته‌اى كه آثار علمى و فكرى آنان مورد غبطهء ديگران مىباشد ؛ فراوان وجود دارد و افرادى را از رجال علمى شيعه مىشناسيم كه آثار و كتاب‌هاى آنان بلافاصله پس از انتشار ، به زبان‌هاى متعدد ترجمه و منتشر گرديده است .\r\n\r\nوظيفه ما\r\nما نبايد با داشتن چنين فرهنگ پرمايه و غنى و با داشتن چنين منابع اطمينان‌بخش و اصيل حديث و تفسير كه از طريق خاندان وحى و رجال معروف كه بدون هيچ‌گونه فاصله زمانى و فترت ، سند آن‌ها به پيامبر اكرم ( ص ) و سرچشمه وحى منتهى مىگردد چشم به ميراث فكرى ديگران بدوزيم و دست نياز به فرهنگ بيگانگان بگشاييم و با چشم عظمت و بزرگى به آنان بنگريم و با ولع شديد به ترجمهء آثار آنان بپردازيم و با آب‌وتاب آن‌ها را منتشر سازيم و يا در نوشته‌ها و تأليفاتمان مدارك آنان را يگانه تكيه‌گاه خويش قرار دهيم ولى از فرهنگ عالى و پرمايه خويش كاملا غفلت نموده ، آن را ناديده انگاريم . به مدارك و منابع خويش بىاعتنا باشيم و در اثر احساس حقارت ، سرمايه‌هاى علمى خويش را به دست فراموشى بسپاريم .\r\nاشتباه نشود ! منظور اين نيست كه ما نبايد براى افكار ديگران ارزش قائل نشويم و از آنان به طور كلى جدا و بىاطلاع بمانيم بلكه منظور اين است كه به سرمايه‌ها و منابع غنى و اساسى خويش نيز نظرى بيفكنيم و خود را در افكار ديگران محو و نابود نسازيم . قبل از شناختن و شناساندن خويش بلندگوى افكار ديگران نباشيم .\r\nما بايد با داشتن فرهنگ عالى ، تاريخ و حديث اطمينان‌بخش ، كتاب‌هاى وزين و سودمند ، مصادر و منابع فكرى فراوان ، علما و دانشمندان برجسته ، اين چنين ثروت معنوى را حفظ كنيم و آن چه را كه گذشتگان با زحمت‌هاى طاقت فرسا به اينجا رسانده و اين امانت سنگين را به دست ما سپرده‌اند گسترش دهيم . دانشمندان خويش را بهتر بشناسيم و افكار و نظريات آنان را انتشار دهيم .\r\n\r\n\r\n","description":"","footnote":"\r\n( 1 ) ر . ك : تأسيس الشيعة لعلوم الاسلام ، سيّد حسن صدر .\r\n","page_name":" 20 ","page_number":20},
  {"content":"\r\n\r\n\r\nيك هدف عالى و اساسى\r\nبه همين منظور و براى گسيل دادن افكار به فرهنگ اصيل و استوار شيعه و مبارزه با احساس حقارت و روح گرايش به ديگران ، برنامه‌اى پىريزى گرديده است كه كتاب‌هاى وزين و سودمند علمى و مآخذ و مصادر اصيل شيعه كه با قلم توانا و محققانه دانشمندان شيعه نگارش يافته است ؛ يكى پس از ديگرى به سبك ساده و روان ترجمه گرديده ، در دسترس عموم مسلمانان فارسى زبان قرار بگيرد تا آنان نيز با آشنايى بيشتر با فرهنگ پرمايه و علما و دانشمندان خود بهره‌مند گردند .\r\nكتاب حاضر كه به قلم تواناى بزرگ مرجع شيعه حضرت آيت اللّه العظمى « خويى » ( ره ) نگارش يافته است ؛ نخستين كتاب از اين سلسله انتشارات مىباشد كه به عنوان اولين قدم در اين مسير با سبك خاصى به فارسى ترجمه گرديده در اختيار مسلمانان فارسى زبان قرار مىگيرد .\r\nزيرا اين كتاب مسائل مهمى را دربارهء قرآن در بر دارد كه هر فرد مسلمان و پيرو قرآن بايد با اين گونه مسائل كاملا آشنا باشد بلكه بسيار به جا است كه مطالب اين كتاب به صورت تلخيص و كلاسه شده در آمده ، در كلاس‌هاى مذهبى براى فرزندان قرآن و جوانان مسلمان به عنوان درس ، تعليم و تدريس گردد . « 1 »\r\n\r\nكتاب حاضر\r\nآرى چنان كه گفته شد ؛ كتاب حاضر يكى از شماره‌هاى اين سلسله انتشارات و نخستين آن مىباشد . اين كتاب بدان جهت از شماره‌هاى ديگر اين سلسله انتشارات مقدم گرديد كه هم خود كتاب از امتياز و عظمت خاصى برخوردار است و هم مؤلف عالىقدر آن .\r\n\r\nاما عظمت كتاب\r\nارزش و عظمت كتاب حاضر مخصوصا در اين است كه به قرآن بزرگ اختصاص و وابستگى دارد ،\r\n\r\n\r\n","description":"","footnote":"\r\n( 1 ) ما به خواست خدا اين مسائل و مسائل ديگرى را در اين زمينه از اين كتاب و كتاب‌هاى ديگر استخراج نموده ، به طور فشرده و ساده و به صورت كتاب درسى تنظيم خواهيم نمود تا مطالب آن در سلسله برنامه‌هاى درسى قرآن در تحت عنوان علوم قرآن براى جوانان مسلمان تعليم و تدريس گردد .\r\nبعد از چاپ اول اين كتاب ، كتاب ديگرى در علوم قرآنى تحت عنوان « شناخت قرآن » به وسيلهء مترجمان همين كتاب به طور فشرده و ساده تنظيم ، چاپ و منتشر شده است . اميدواريم در آموزش علوم قرآنى مورد استفاده قرار گيرد .\r\n","page_name":" 21 ","page_number":21},
  {"content":"\r\n\r\nمباحث مهم و حساسى را درباره آن كتاب آسمانى مورد بحث و بررسى قرار مىدهد .\r\nاين كتاب ، عظمت و اعجاز قرآن را از ابعاد مختلف بخصوص از جنبه‌هاى علمى و معارف آن ، به دقت تجزيه و تحليل مىنمايد و به وضوح نشان مىدهد كه قرآن كتابى است زنده و سازنده .\r\nمعجزه‌اى است جاودانى و هميشگى كه افراد بشر را تا ابد به راه راست‌تر و استوارترى هدايت و رهبرى مىنمايد و در اين رهبرى نيز بر اساس و پايهء عقل و فطرت انسانى پيش مىرود و كاروان بشرى را به سوى كمالات نهايى حركت مىدهد و پيش مىبرد و به اوج تمدن و انسانيت رهنمون مىشود .\r\nدر اينجاست كه قرآن از ديگر معجزات پيامبر و از معجزات تمام پيامبران ديگر ممتاز و برتر مىنمايد و عظمت آن بيشتر روشن و نمايان مىگردد .\r\nباز اين كتاب ، با بررسى مسئله نسخ قسمت معظمى از آيات قرآن را از قيد نسخ واهى و دايره زمان آزاد نموده ، روح جاودانگى به آن‌ها مىبخشد و بدين گونه ثروت كلان و سرمايه‌هاى بزرگى از قوانين اسلام را كه طرفداران نسخ ، آن را تعطيل كرده‌اند ؛ زنده ساخته و در مسير احكام و تشريع به جريانش مىاندازد كه ما بايد از اين سرمايه‌هاى سرشار الهى و فيوضات ربانى حد اكثر استفاده را ببريم و از چشمه‌هاى صاف و زلال آن سيراب شويم .\r\nاين كتاب يك روش اصيل و نويى را در تفسير قرآن ارائه مىكند كه با در پيش گرفتن آن روش از هر گونه تفسيرهاى دلبخواهى و تطبيقى و تأويلات خلاف ظاهر و استناد به آرا و نظرات شخصى جلوگيرى مىشود . اين همان روش « تفسير قرآن با قرآن » است .\r\nاز همه مهم‌تر اين كه كتاب حاضر ، از يك طرف با مخالفين و دشمنان اسلام و قرآن مبارزه مىكند و افتراهايى را كه به قرآن بسته‌اند از دامن پاك آن مىزدايد و از طرف ديگر پاره‌اى از مباحث قرآنى كه در ميان مسلمانان مورد اختلاف مىباشد با دقت علمى بررسى مىكند و حقيقت را به آنان نشان داده ، پايه و اساس اختلافات داخلى را - كه از اين گونه مسائل مورد اختلاف سرچشمه مىگيرد - درهم مىريزد و بدين وسيله مسلمانان را از نظر فكر و عقيده به هم نزديك و نزديك‌تر مىسازد و در ميان اتباع و پيروان قرآن ، وحدت و يگانگى بر پايه علم و عقيده كه روح اسلام و هدف اساسى قرآن همان است ، به وجود مىآورد .\r\nآرى ، چون گروهى قرآن را وسيله اختلافات و ميدان منازعات و كشمكش‌هاى خويش قرار داده‌اند ؛ اين كتاب مىخواهد با تحليل اين گونه مسائل اختلافى و نماياندن چهره‌هاى اصيل و واقعى حقايق - كه بهترين راه ايجاد اتحاد و هماهنگى است - به قسمتى از اختلافات مسلمانان در\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمسائل قرآنى و مبانى مذهبى پايان دهد و مسلمانان را به وحدت فكرى و عملى و همكارى و همگامى دعوت و رهبرى نمايد و در همه اين مسير هم با دليل و برهان پيش مىرود .\r\nاين است هدف اساسى كتاب حاضر كه شيخ باقورى دانشمند معروف مصرى بدان توجه نموده ، طى نامه‌اى براى مؤلف چنين مىنگارد :\r\nآرزومندم كه خداى منان وجود شما را براى مسلمانان وسيلهء خير و بهره‌بردارى بيشتر قرار دهد و در رفع اختلافات مسلمانان و در روشن ساختن مسير اتحاد آنان توفيق كامل براى شما عنايت فرمايد تا هر چه زودتر در زير سايهء اتحاد و برادرى گرد هم آيند و رسالت جهانى خود را در رهبرى انسان‌ها با هماهنگى و همگامى از سر بگيرند و به آن وعدهء مسرت‌بخش قرآنى ، جامه عمل بپوشانند كه مىفرمايد : تو را براى جهانيان وسيلهء رحمت و سعادت فرستاديم . « 1 » در تمام فصول و مباحث كتاب اين هدف و حقيقت نمايان است مخصوصا در بخش « عدم تحريف قرآن » زيرا در اين بخش آمده است كه پيشوايان ما همين قرآن را كه در ميان مسلمانان معمول و متداول است ؛ امضا و تأييد نموده ، در اصول و احكام اسلامى به همين قرآن استناد كرده‌اند و باز آنان در فرايض و نمازهاى واجب خواندن سوره‌هاى آن را فرض و واجب دانسته‌اند و از اين طريق صحّت و اصالت آن را تحكيم و تثبيت نموده‌اند . مؤلف محترم با آوردن اين گونه مطالب در كتاب خود قسمت مهمى از اختلافات مسلمانان را از ميان برداشته است .\r\nاين بود قسمتى از امتيازات كتاب حاضر كه به طور خلاصه براى خوانندهء عزيز بازگو گرديد .\r\n\r\nو اما عظمت مؤلف\r\nو اما سخن از عظمت و موقعيت مؤلف به طورى كه مناسب با شخصيت وى و مطابق با واقع گردد ، چون از عهدهء ما بيرون است چه بهتر كه اين قسمت را به عهدهء دانشمندان پرمايه و متفكر معروف و نويسنده شهير عرب شيخ محمد جواد مغنيه محول نماييم و قلم را به دست تواناى وى بسپاريم كه او در شخصيت و عظمت مؤلف عالىقدر كتاب چنين مىنگارد :\r\n. . . او آفتابى است كه اشعهء روشنگر آن در هر زمان و به هر نقطه پرتوافكنى مىكند . او استاد من و استاد بزرگان علم و دانشمندان نجف است . او همانند محورى است كه علوم اسلامى به\r\n\r\n\r\n","description":"","footnote":"\r\n( 1 )  وَ ما أَرْسَلْناكَ إِلَّا رَحْمَةً لِلْعالَمِينَ  انبياء / 107 .\r\n","page_name":" 23 ","page_number":23},
  {"content":"\r\n\r\nدور آن مىچرخد . او كسى است كه حوزهء نجف مرهون زحمات و فعاليت‌هاى علمى وى مىباشد و بايد هميشه از وى ممنون و سپاس‌گزار بوده ، از كوشش‌هاى وسيع و دامنه‌دار او قدردانى نمايد كه اگر او و عدهء معدودى از اهل تحقيق و كاوش نبودند ؛ دوران طلايى حوزهء علميه نجف سپرى مىگرديد و آفتاب علم و دانش در آن مركز علمى به غروب و افول مىگراييد و از دانشگاه بزرگ نجف به جز يك‌مشت ظواهر و الفاظ چيزى باقى نمىماند و دوران شيخ انصارى و محقق خراسانى و مانند آنان در بوته فراموشى قرار مىگرفت .\r\nخوانندهء عزيز حالا اين شخصيت عظيم و بزرگ علمى را شناختى او همان آيت اللّه عظماى خويى است . او مردى است كه علم و دانش با گوشت و خون وى در آميخته است : او به يك رشته و يا رشته‌هاى چندى از علوم و دانش‌ها قناعت نكرده است بلكه در تمام علوم اسلامى به مرحلهء عالى اجتهاد رسيده و در بهترين آن‌ها احاطه كامل داشته ، يكى از بزرگ‌ترين علما و پيشوايان شاخص و نمونهء مذهبى به شمار مىرود . او نزديك به هفتاد سال است كه به بحث و بررسىهاى علمى مشغول گرديده و كتاب‌ها مىنويسد ، فارغ التحصيلان فراوانى به جامعهء اسلامى تحويل مىدهد و پاسخ‌گوى دانشمندان و دانش‌پژوهان است . اما روش وى در بحث و مناظرات علمى همان روش سقراط است كه در برابر طرف بحث و گفت‌وگوى خود به ظاهر تسليم گرديده ، گفتار و رأى وى را مىپذيرد سپس مانند يك نفر شاگرد كه در مقام دانش طلبى و استفاده از استاد دانشمند خود باشد ؛ اشكالات و مطالبى را به عنوان سؤالات علمى پيش مىكشد و از طرف بحث و گفت‌وگوى خود مىپرسد و او نيز بدون توجه و از روى سادگى به سؤالات وى پاسخ مىدهد و در آن ميان حقايقى را بر زبان مىآورد كه بدون توجه ، گفتار سابقش را كاملا نقض مىكند و بدين گونه او را در تناقض‌گويى و بن‌بست عجيبى قرار داده ، راه فرارى براى وى باقى نمىگذارد جز اين كه به جهل و اشتباه خويش اعتراف كند .\r\nاما تلاميذ و شاگردانى كه به وسيلهء وى تربيت گرديده و از حوزهء درس او فارغ التحصيل شده‌اند ، تعداد آنان را به جز خداى دانا كسى نمىداند و به طور حتم از صدها متجاوز بوده ، يك دانشگاه بزرگ و پرجمعيت علمى را تشكيل مىدهد كه در اين دانشگاه هريك از آنان مسئوليتى را به عهده دارند و هر روز هم رو به فزونى و ازدياد است به طورى كه امروز در جلسه درس او صدها دانشجوى دينى شركت مىجويند كه در ميان آنان همه گونه افراد پير و جوان ، استاد و دانشجو به چشم مىخورد كه همهء آنان با دقت و اشتياق فراوان از آرا و افكار\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاستادشان استقبال مىنمايند و با عشق و علاقهء خاصى مطالب او را درك نموده ، در مغزشان مىپرورانند .\r\nو اما روش گفتار و بيان وى ، واقعا اعجاب‌انگيز است . به نكات و دقايق ادب عربى تسلط كامل و احاطه شامل دارد . لغات ، واژه‌ها ، كلمات و عبارات ادبى در اختيار و فرمان او است ، به طورى كه آن‌ها را به هر كجا كه بكشد ؛ مطيع وى بوده ، بدون زحمت به دعوت او جواب مثبت مىدهند .\r\nبنابراين جاى تعجب نيست كه بيان وى وافى و رسا و گفتارش شيرين و شيوا باشد .\r\nالفاظ و گفتار او با خواسته‌ها و مقاصدش سازگار آيد .\r\nو اما كتاب او اگر در مباحث و موضوعات خود بىنظير و منحصر به فرد نباشد ؛ كم‌نظير و درخور اهميت است زيرا از يك طرف ، رأى و نظر مؤلف عالىقدر را در اين گونه مسائل و موضوعات براى خوانندهء عزيز نشان مىدهد و مسلم است كه آشنايى با افكار چنين شخصيت بزرگ علمى به جاى خود لازم و حائز اهميت مىباشد و از طرف ديگر ، اين كتاب در خواننده خود به طور خود آگاه يا ناخودآگاه اين عقيده را به وجود مىآورد كه حقيقت و طبيعت اسلام از علم و عقل منفك و جدا نيست . آيينى است كه بناى آن بر اساس و پايهء علم و تحقيق پىريزى و استوار گرديده است . در اينجاست كه ارزش علمى و عملى كتاب معلوم مىشود و اهميت و موقعيت آن براى خواننده آشكار مىگردد .\r\nاين بود سخنى چند در نقش ، هدف و موقعيت كتاب حاضر و در شخصيت و عظمت مؤلف آن و اين بود هدفى كه در پيش است و طرحى كه در نظر و انگيزه‌اى كه هر انسان متعهدى را بدان بر مىانگيزد . و اللّه ولىّ التّوفيق و هو يهدى السّبيل .\r\nربيع الاول 1395 ه . ق - قم محمد صادق نجمى - هاشم هريسى\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n( 1 ) -\r\n\r\nگفتار مؤلف ( ره )\r\nاز دوران كودكى و طفوليت به خواندن قرآن و حل مشكلات و به دست آوردن حقايق و رموز علمى آن كتاب بزرگ آسمانى علاقهء فراوان داشتم . هر مسلمان واقعى بلكه هر انسان دانش طلب و حقيقت‌جو لازم است كه نسبت به فهميدن قرآن ، كشف اسرار و رموز آن عنايت خاص مبذول دارد و خود را آماده پذيرش نور و روشنايى آن كند زيرا قرآن تنها كتابى است كه ضامن سعادت انسان‌ها ، كفيل اصلاح اجتماع بشرى است . كتابى است محكم و روشن و نفع آن عمومى و همگانى .\r\nقرآن كتابى است كه براى « لغت‌شناسان » بزرگ‌ترين مرجع ، براى « دانشمندان علم نحو » روشن‌ترين راهنما ، براى « فقيه » و دانشمند دينى بهترين مدرك و سند علمى ، براى هر « اديب » زنده‌ترين شاهد و برهان ، گمشدهء هر « فيلسوف » ، الهام‌بخش هر « خطيب » توانا و واعظ گويا ، مقصد و مقصود علماى « علم اخلاق » و بالأخره براى هر دانشمندى در رشته تخصصى وى پشتوانه استوار و راهنماى روشنى است .\r\nعلوم اجتماعى و سياسى ، آيين زندگى و اداره شئون جوامع بشرى با بهترين و ساده‌ترين وجه از همان قرآن استفاده مىشود و رشته‌هاى مختلف علوم دينى بر پايه آن پىريزى و استوار گرديده است . همان قرآن است كه از اسرار و قوانين دقيق جهان خلقت و رموز شگفت‌انگيز جهان آفرينش پرده برداشته است . قرآن ، معجزهء جاويدى است براى يك آيين زنده و جاودان و برنامهء عالى و منظمى است براى يك دين آسمانى عالىتر .\r\nاين بود كه من از دوران طفوليت به تلاوت قرآن اشتياق داشتم و براى به دست آوردن حقايق و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n( 1 ) - مفاهيم آن و در راه آشنايى با اهداف و مقاصدش سخت مىكوشيدم و هر وقت يكى از رموز و اسرار قرآن را كشف مىنمودم و يا مشكلى از مشكلات آن را حل مىكردم ؛ اين علاقه و اشتياق بيشتر و عميق‌تر مىشد .\r\nهمان عشق و علاقه سبب مىشد كه به كتب تفسير مراجعه كرده ، آن‌ها را عميقا بررسى كنم .\r\nاينجا بود كه در برابر يك مطلب حيرت‌آور و شگفت‌انگيزى قرار گرفتم ( 2 ) - : در برابر عظمت قرآن و فرستنده‌اش ، علم و تفكر انسانى را كوچك‌تر و در سطحى بس پايين‌تر مشاهده نمودم .\r\nانسان را در برابر كبريايى و عظمت حق هر چه هم خود را كوچك بشمارد ، بازهم ناقص‌تر و كوچك‌تر از آن يافتم .\r\nمقام قرآن در نظرم هر چه بزرگ و بزرگ‌تر و اين كتاب‌ها و تفاسير در برابر آن كوچك و كوچك‌تر مىنمود .\r\nبا مراجعه به كتب تفسير اين حقيقت را دريافتم كه عده‌اى با كوشش فراوان پاره‌اى از اسرار قرآن را به دست آورده ، تنها به قسمت‌هاى مختصرى از حقايق و علوم قرآن دسترسى پيدا نموده‌اند و آن را در كتابى جمع‌آورى كرده ، نام تفسير بر آن نهاده‌اند ، تفسيرى كه مىتواند مشكلات و غوامض قرآن را حل و هر گونه نكات و حقايق آن را روشن سازد ! تفسيرى كه مىتواند پرده از تمام اسرار و دقايق قرآن بردارد ! اما عقلا انجام چنين عملى محال مىنمايد زيرا چگونه ممكن و متصور است كه يك موجود ناقص و محدود همچون انسان ، بتواند بر موجود نامحدود و كاملى كه از طرف خداى نامتناهى و نامحدود فرودآمده است ، احاطه پيدا كند و به همهء نكات و دقايق آن دست يابد ؟\r\nولى با اين حال ، كوشش و زحمات اين علما و مفسرين شايسته هرگونه تقدير و سپاس‌گزارى بوده ، در اين فعاليت و جهاد علمى مأجور و مثاب خواهند بود .\r\nزيرا كتاب خدا پرتوى از نور خود را در دل آنان افكنده و روزنه‌اى از راهنمايى و هدايتش را به رويشان گشوده است و نبايد از هر كسى گرچه به هر مرتبه‌اى از دانش و بينش رسيده باشد ، انتظار داشت كه معانى و مفاهيم قرآن را به طور كلى و همه‌جانبه درك نمايد .\r\nتنها اشكال و ايرادى كه بر اين مفسرين متوجه مىگردد اين است كه آنان به پاره‌اى از مباحث و علوم قرآن پرداخته ، از قسمت اعظم آن كه مىتواند عظمت و واقعيت قرآن را نشان دهد ، غفلت ورزيده‌اند ؛ مثلا ، بعضى از مفسرين ، قرآن را تنها از نظر قواعد ادبى و از ناحيه لفظ و اعراب تفسير\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنموده‌اند و بعضى ديگر قرآن را با ديد فلسفى مورد بررسى قرار داده‌اند ، گروه سومى نيز قرآن را با علوم جديد تفسير مىنمايند و در عين حال همهء اين مفسرين چنين مىپندارند كه قرآن با همين ديد نازل گرديده است كه آنان مىبينند . گروهى نيز تفسير مىنويسند ولى در كتابشان مباحث تفسيرى كمتر به چشم مىخورد و عدهء ديگر هم قرآن را با افكار خود يا با افكار كسانى كه گفتارشان از طرف خداوند تأييد نشده ، حجيت و اعتبار ندارد ، تفسير نموده‌اند .\r\nبه نظر ما هيچ‌يك از اين تفسيرها خالى از اشكال و ايراد نمىباشد زيرا آن چه بر مفسر لازم است ، اين است كه از آرا و عقايد شخصى خود صرف‌نظر كند ، تنها مفهوم آيات را بدون رنگ‌آميزى با محتويات مغزى و گرايش‌هاى فكرى و تخصّصى خويش مد نظر بگيرد و طبق رهنمود و فرمان آن ، قدم بردارد ؛ به عبارت ساده‌تر ، آيات قرآن را با خود قرآن و دلالت ظاهر آن ، معنى و تفسير كند نه با آرا و عقايد شخصى و گرايش‌هاى فكرى و سليقه‌اى خود .\r\nمفسر به معناى واقعى كسى است كه در مباحث فلسفى قرآن ، يك حكيم و فيلسوف مطلع و در مسائل اخلاقى آن ، يك دانشمند تواناى اخلاقى باشد و در مسائل فقهى قرآن با ديد يك محقق و در مسائل اجتماعى آن با ديد يك جامعه‌شناس ورزيده ، قرآن را مورد مطالعه و تفسير قرار دهد ( 1 ) - و همين‌طور در هر علمى از علوم قرآن با ديد و اقتضاى همان علم ، قرآن را تفسير نمايد . آرى ، مفسر بايد در هر رشته‌اى از علوم و فنون قرآن ، اطلاعات وسيعى داشته ، بتواند از دريچه همان علم و فن قرآن را تفسير نموده ، پيش برود و ده‌ها جلد كتاب در اين باره بنگارد كه در اين صورت ، يك دوره دايرةالمعارف بزرگى در تفسير قرآن تشكيل خواهد شد .\r\nاين بود كه بر خود لازم دانستم ، كتابى در تفسير قرآن بنويسم كه نكات و مزاياى لازم يك تفسير جامع و واقف را دارا باشد و از خداوند بزرگ مسئلت دارم كه مرا در اين انديشهء بلند و هدف مقدس موفق بدارد و به اين آرزوى بزرگ نائلم بگرداند و در اين راه مدد و يارىام دهد و از قصور و اشتباهات مصونم دارد و از لغزش‌هايم صرف‌نظر كند .\r\nما در اين تفسير به مباحث و موضوعاتى كه مربوط به معانى قرآن است ، خواهيم پرداخت و از مباحثى كه مربوط به الفاظ و اعراب قرآن و علوم ادبى آن است صرف‌نظر خواهيم نمود زيرا علما و مفسرين اين گونه مباحث را در كتاب‌هاى متعددى آورده‌اند كه نيازى به كتاب ديگر نيست شيخ طوسى در تبيان و طبرسى در مجمع البيان و زمخشرى در كشاف و ما نيز تنها در صورت بعضى از نكات ادبى كه مفسرين از آن غفلت ورزيده‌اند و يا به علت اهميت موضوع و ارتباط\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nخاصى كه با اصل بحث دارد ، خواهيم پرداخت .\r\nدر اينجا توجه خوانندگان عزيز را به دو نكتهء ذيل جلب مىكنيم :\r\nالف - تكيه‌گاه و سند ما در اين تفسير عبارت است از :\r\n1 - ظواهر آيات قرآن مجيد .\r\n2 - محكمات و آيات صريح و روشن قرآن .\r\n3 - رواياتى كه در اثر تواتر و كثرت نقل ، صحت آن‌ها ثابت گرديده است .\r\n4 - احاديثى كه از خاندان عترت با سند صحيح به دست آمده است .\r\n5 - عقل فطرى كه از انحرافات و رنگ‌آميزىهاى نادرست ، سالم باشد زيرا عقل حجت باطنى و درونى است .\r\nهمان‌طوركه پيامبر ( ص ) و خاندان گراميش حجت و برهان ظاهرى مىباشند .\r\nب - ما معمولا در تفسير يك آيه از مفهوم آيهء ديگر استفاده مىكنيم و خود قرآن را وسيلهء درك معانى قرآن قرار مىدهيم و در فهم و درك قرآن از خود قرآن يارى و راهنمايى مىطلبيم و احاديث وارده را بر اين روش و بر آن چه از ظاهر آيات قرآن فهميده‌ايم ، شاهد و مؤيد مىآوريم .\r\nدر « مقدمه تفسير » مباحث مهمى وجود دارد كه با اصل مباحث تفسيرى كاملا مربوط است و مىتواند روشنىبخش زواياى تاريك علم تفسير بوده ، روشنگر افكار مفسر در كشف رموز تفسيرى باشد . ما اين گونه مباحث را قبل از شروع به اصل تفسير بررسى مىكنيم و آن را مقدمه و « مدخل تفسير قرآن » قرار مىدهيم .\r\n( 1 ) - مقدمه‌اى كه يك سلسله مباحث علمى و كلى را در پيرامون قرآن بررسى كند مانند عظمت ، اعجاز ، مصونيت از تحريف ، عدم تناقض و عدم نسخ در احكام قرآن و امثال اين مباحث كه اساس و شالودهء يك تفسير صحيح و اصيل علمى را تشكيل مىدهد و از خداى بزرگ مسئلت دارم كه در اين راه ، توفيق بيشترى عنايت فرمايد و اين عمل و خدمت به قرآن را از ما بپذيرد . « انّه حميد مجيد »\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n( 1 ) -\r\n\r\nبخش 1 در پيشگاه عظمت قرآن\r\n( 2 ) - قرآن از ديدگاه قرآن و حديث فضيلت قرائت قرآن و آداب آن احاديث جعلى در فضيلت قرائت قرآن دقت و تدبّر در معانى قرآن\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n( 1 ) -\r\n\r\nقرآن از ديدگاه قرآن و حديث\r\nآنجا كه سخن به فضيلت قرآن رسد چه بهتر كه انسان مكث و توقف كند و خود را در برابر قرآن ، كوچك ببيند و به عجز و زبونى خويش اعتراف نمايد چون اعتراف بر عجز و نارسايى ، در بيان عظمت قرآن شايد شايسته‌تر و رساتر از گفتار و يا قلم‌فرسايى در مدح و ثناى آن باشد ؟ ! انسان آن موجود ممكن و محدود ، چگونه مىتواند حقيقت و واقعيت گفتار خداى بزرگ و نامتناهى را درك نموده و آن ذات بىنهايت را در مغز كوچك خود بگنجاند و با كدام نيرو مىتواند موقعيت و ارزش واقعى قرآن را در مغز نارساى خود ترسيم و بيان كند ؟ ! يك نويسنده - هر چند هم توانا باشد - در اين باره چه مىتواند بنويسد و يا يك خطيب گويا هر چند هم گوياتر باشد چه بر زبان آرد كه شايستهء آن باشد ؟ ! آيا موجود محدود مىتواند به جز يك موجود محدودى را توصيف و تعريف كند ؟\r\nدر عظمت قرآن همان بس ، كه گفتار و كلام پروردگار بزرگ است و در مقام و منزلت آن همان بس كه معجزهء پيامبر خاتم و آياتش متكفل هدايت بشر و ضامن سعادت انسان‌هاست . افراد بشر را در تمام شئون زندگى و در همهء قرون و اعصار رهبرى مىكند . مجد ، سيادت و سعادت هميشگى آنان را تضمين و تأمين مىنمايد . اين حقيقت را از خود قرآن بشنويم آنجا كه مىگويد :\r\n إِنَّ هذَا الْقُرْآنَ يَهْدِي لِلَّتِي هِيَ أَقْوَمُ .  « 1 » اين قرآن انسان را به استوارترين راه‌ها هدايت مىكند .\r\n\r\n\r\n","description":"","footnote":"\r\n( 1 ) بنى اسرائيل / 9 .\r\n","page_name":" 32 ","page_number":32},
  {"content":"\r\n\r\n  كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ إِلى صِراطِ الْعَزِيزِ الْحَمِيدِ .   « 1 » ( اين ) كتابى است كه بر تو نازل نموديم تا مردم را به فرمان پروردگارشان از تاريكىها به روشنايى ( ايمان ، عدل و آگاهى ) ببرى .\r\n هذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ .  « 2 » اين قرآن ، گفتار روشنى است براى عموم مردم ، هدايت و اندرزى است براى پرهيزگاران .\r\nو از رسول خدا ( ص ) نيز در اين باره چنين آمده است كه :\r\n( 1 ) - فضيلت و برترى گفتار خدا بر ساير گفتارها به مانند برترى خود پروردگار است بر مخلوقاتش . « 3 » در اينجا رمز حقيقتى كه در ابتداى سخن بدان اعتراف نموديم ، روشن مىشود و آن اين كه :\r\nشايسته است انسان از سخن گفتن در عظمت و فضيلت قرآن لب فروبندد و آن را به ناظران قرآن ، راسخين و متخصصين در علوم آن موكول كند . زيرا آنان به حقيقت و عظمت قرآن از همه آشناترند و آنانند كه انسان را به ارزش و واقعيت قرآن رهبرى مىكنند و آنانند كه در فضيلت ، قرين و همدوش قرآنند و در هدايت و رهبرى سهيم و ياران آن .\r\nچنان كه جد بزرگوارشان رسول اكرم ( ص ) ، همان كسى كه او قرآن را براى بشر عرضه داشته ، انسان را به سوى احكام آن دعوت مىكند ، همان كسى كه ناشر حقايق و تعاليم قرآن مىباشد ، در اين باره چنين مىگويد كه :\r\nمن در ميان شما دو امانت بزرگ و گران‌بها مىگذارم : قرآن و عترت ( خاندانم ) اين دو هرگز از هم جدا نمىشوند تا در واپسين روز در كنار حوض كوثر بر من وارد آيند . « 4 » از اين حديث چنين استفاده مىشود كه خاندان پيامبر ( ص ) قرين و همدوش قرآن و راهنمايان مردم به سوى آن و آشناترين افراد به احكام قرآن مىباشند . پس چه بهتر كه در توصيف و\r\n\r\n\r\n","description":"","footnote":"\r\n( 1 ) ابراهيم / 1 .\r\n( 2 ) آل عمران / 3 .\r\n( 3 ) « فضل كلام اللّه على ساير الكلام كفضل اللّه على خلقه » : بحار الأنوار ، 9 / 16 ؛ صحيح ترمذى به شرح ابن عربى ، 11 / 47 ، ابواب فضائل قرآن ( ش 1 ) .\r\n( 4 ) « انّى تارك فيكم الثّقلين كتاب اللّه و عترتى و اهل بيتى و انّهما لن يفترقا حتى يردا علىّ الحوض » : صحيح ترمذى ، 13 / 200 - 201 ؛ مناقب اهل بيت در شرح سند حديث به بخش تعليقات مراجعه شود .\r\n","page_name":" 33 ","page_number":33},
  {"content":"\r\n\r\nشناسايى قرآن به گفتار آنان اكتفا كنيم . از افكار و راهنمايىهاى سودمندشان رهنمون و الهام بگيريم .\r\nآرى در فضيلت قرآن احاديث فراوانى از آنان نقل گرديده ، علامهء مجلسى آن‌ها را در جلد 19 بحار الانوار « 1 » جمع‌آورى نموده است كه ما قسمتى از آن احاديث را در اينجا مىآوريم :\r\nحديث اول حارث همدانى مىگويد : وارد مسجد شدم ، گروهى را ديدم كه دور هم نشسته در پاره‌اى از احاديث به بحث ، مجادله و گفت‌وگوهاى بىفايده پرداخته‌اند . سپس به حضور امير مؤمنان ( ع ) بار يافتم و جريان را به سمع وى رسانيدم و آن حضرت فرمود : واقعا چنين روشى را اتخاذ نموده‌اند ؟\r\nگفتم : آرى . آنگاه على ( ع ) گفت :\r\nحارث ! من از رسول خدا ( ص ) شنيدم كه فرمود : ديرى نپايد كه فتنه‌ها برپا گردد . عرضه داشتم يا رسول اللّه ! راه رهايى از اين فتنه‌ها چيست ؟ فرمود : قرآن كتاب ( 1 ) - خدا ، كتابى كه راه حل اختلافات و كشمكش‌هاى شما در آن است ، كتابى كه مىتواند حق و باطل را به آسانى از هم جدا و روشن سازد ، حقيقتى كه هزل و شوخى به آن راه ندارد ، كتابى كه هر جبار و ستمگرى آن را به دور اندازد ؛ خداوند كمر او را مىشكند و بر خاك مذلت و هلاكتش مىنشاند و هركس هدايت را در غير آن بجويد به ضلالت و گمراهى مىافتد . آن همان ريسمان محكم الهى است كه ارتباط انسان با خدايش بدان بسته است و آن همان كتاب حكمت‌آميز و راه مستقيم است و آن همان كتابى است كه اميال و هوس‌هاى بشرى و دست اهريمنان ، نمىتواند او را تغيير دهد .\r\nدر اثر همان كتاب است كه زبان‌ها از اشتباه مصون مانده ، گفت‌وگوهاى باطل و بىفايده پايان مىپذيرد . دانشمندان از خواندن و تفكر در آن سير نمىشوند . با گذشت اعصار و قرون ، كهنه و فرسوده نخواهد شد ، كتابى كه عجايب و مزاياى آن بىپايان است . اين قرآن همان گفتار است كه وقتى جنيان آن را شنيدند دلباخته آن گرديدند و بىاختيار گفتند :    « إِنَّا سَمِعْنا قُرْآناً عَجَباً ، يَهْدِي إِلَى الرُّشْدِ فَآمَنَّا بِهِ »    ؛ يعنى ما قرآن اعجاب‌انگيزى مىشنويم كه به سوى سعادت رهبرى مىكند .\r\nهركس با قرآن سخن بگويد گفتارش درست خواهد بود و هركس طبق آن حكومت و قضاوت كند ، به عدالت قضاوت نموده است و هركس عمل خود را با آن تطبيق كند به اجر و پاداش نيك\r\n\r\n\r\n","description":"","footnote":"\r\n( 1 ) طبع قديم مطابق جلدهاى 89 ، 90 طبع جديد .\r\n","page_name":" 34 ","page_number":34},
  {"content":"\r\n\r\nخواهد رسيد ، هركس مردم را به سوى آن دعوت نمايد ، به راه راست و مستقيمى هدايت نموده است .\r\nآنگاه على ( ع ) خطاب به حارث همدانى فرمود :\r\n« خذها يا أعور » ؛ يعنى ، اى اعور اين حديث را از من به يادگار بگير ! « 1 » توضيح حديث اين حديث از نكات جالبى برخوردار است كه مهم‌ترين آن‌ها را در اينجا توضيح مىدهيم :\r\n1 - در اين حديث ، اين جمله آمده است : « قرآن ، اخبار گذشته و آينده را در بردارد . » كه در اين جمله ، چند احتمال به نظر مىرسد :\r\nالف - ممكن است منظور از اخبار آينده حوادثى باشد كه در جهان آخرت به وقوع خواهد پيوست ، زيرا قرآن انسان را به عالم برزخ و حساب ، روز بازپسين و روزى كه نتيجه و پاداش اعمالش را از نيك و بد خواهد ديد ؛ متوجه مىسازد و از چنين عوالم و حوادثى خبر مىدهد و شايد اين احتمال قوىتر از احتمالات بعدى باشد .\r\nمؤيد و گواه اين مطلب جمله‌اى است كه على ( ع ) در ضمن خطبه‌اى مىفرمايد : « اين قرآن خبر گذشتگان و آيندگان شما را در بردارد . اين قرآن حكم اختلافات و منازعات شما را روشن مىسازد . اين قرآن اخبار روز بازپسين و معاد شما را نيز بازگو مىكند . » ب - ممكن است ، آينده اشاره به پيشگويىهاى قرآن باشد زيرا قرآن از حوادثى اخبار داده است كه اين حوادث سال‌ها بعد از نزول قرآن تدريجا به وقوع پيوسته و خواهد پيوست .\r\nج - احتمال سوم اين است كه منظور از اخبار آيندهء قرآن همان اخبار ملل و اقوام گذشته باشد كه قرآن از وقوع آن‌ها و اين كه آن‌ها بدون كم و كاست در ميان آيندگان نيز جريان پيدا خواهد نمود ، خبر مىدهد .\r\n( 1 ) - بنابراين احتمال ، جملهء مذكور اشاره به معناى اين آيه شريفه مىباشد كه مىگويد :  لَتَرْكَبُنَّ طَبَقاً عَنْ طَبَقٍ  « 2 » شما نيز روش اقوام گذشته را موبه‌مو اجرا خواهيد نمود و مسير آنان را در انحراف از\r\n\r\n\r\n","description":"","footnote":"\r\n( 1 ) « كتاب اللّه فيه نبأ ما قبلكم و خبر ما بعدكم و حكم ما بينكم و هو الفصل و ليس بالهزل . . . » : سنن دارمى ، 2 / 435 ؛ صحيح ترمذى ، 11 / 30 با مختصر تفاوت در الفاظ ؛ بحار الانوار ، 9 / 7 نقل از تفسير عياشى .\r\n( 2 ) انشقاق / 19 .\r\n","page_name":" 35 ","page_number":35},
  {"content":"\r\n\r\nحق و تكذيب انبيا ، در بهانه‌جويى و طغيان كه نتيجه آن بدبختى و هلاكت حتمى است ، خواهيد پيمود .\r\nو باز اين جمله اشاره به حديثى است كه رسول اكرم ( ص ) فرموده است :\r\n« شما نيز سنت‌ها و روش‌هاى ناپسند و پوسيدهء گذشتگان را احيا نموده ، از همان سنت‌ها پيروى خواهيد نمود . » « 1 » 2 - اما گفتار آن حضرت : « هر جبار و ستمگرى ، قرآن را به پشت سر اندازد ، خداوند كمر او را مىشكند . » رسول اكرم ( ص ) با اين جمله ، مصونيت قرآن را از تحريف ، تضمين مىكند و اين نويد را مىدهد كه اين كتاب آسمانى از دستبرد ستمگران و تحريف بدعت‌گذاران محفوظ خواهد ماند و خداوند آنان را از اين عمل ناشايست جلوگيرى خواهد نمود .\r\nآنان هرگز نمىتوانند ، قرآن را بازيچه و ملعبهء خويش قرار دهند ، احكام آن را از ميان بردارند و يا تحريفش كنند همان‌طوركه با كتب اديان گذشته اين گونه رفتار كردند « 2 » و متن آن‌ها را تغيير داده ، تحريفش نمودند .\r\nاين جمله در واقع همان حقيقت را مىرساند كه جملهء ديگر حديث آن را بدين صورت بيان نموده است : « لا تزيغ به الأهواء » ، يعنى هوا و هوس‌ها و خواسته‌هاى نامشروع نمىتواند آن را تغيير دهد و حقيقت آن را دگرگون سازد .\r\nچون ما مىدانيم كه هوس‌هاى بشرى گاهى در معانى قرآن راه يافته ، آيات آن طبق آراء و عقايد شخصى معنا گرديده است ولى واقعيت ، حقايق ، احكام و الفاظ قرآن همان است كه از روز اول بود و در طى قرون و اعصار خواهد بود و تا آخرين روز نيز تغيير نخواهد پذيرفت .\r\n3 - نكته سومى كه از اين حديث استفاده مىگردد ، اين است كه اگر مسلمانان در خصومات و منازعاتشان به قرآن برگردند ؛ كشمكش‌ها و اختلافات فكرى و عملىشان را به قرآن ارائه كنند ، قرآن راه حل روشن و عادلانه‌اى براى مسلمانان در اختلافشان نشان مىدهد و به راستى و عدالت در ميانشان حكومت و قضاوت مىكند ، حق و باطل را به روشنى از هم جدا و مجزا مىسازد .\r\nآرى اگر مسلمانان قوانين قرآن را به مورد اجرا مىگذاشتند ؛ حدود و جوانب آن را رعايت مىكردند و طبق دستور و فرمان آن كتاب بزرگ قدم برمىداشتند ؛ حق را كاملا مىشناختند و با\r\n\r\n\r\n","description":"","footnote":"\r\n( 1 ) « لتركبنّ سنن من قبلكم » : كنز العمال 6 / 40 و مدارك ديگر اين حديث را در بخش تعليقات بخوانيد .\r\n( 2 ) الهدى الى دين المصطفى ، 1 / 34 .\r\n","page_name":" 36 ","page_number":36},
  {"content":"\r\n\r\nمقام و موقعيت خاندان پيامبر ( ص ) آشنا مىگرديدند ، خاندانى كه رسول خدا ( ص ) آنان را همدوش و قرين قرآن معرفى نموده است و همانند قرآن خليفه و جانشين خود قرار داده است .\r\nواقعا اگر مسلمانان قرآن را در پيشاپيش خود قرار مىدادند و از روشنايى آن كسب نور مىنمودند ، از عذاب دائمى و انحطاطى كه دامنگيرشان شده است ، در امان بودند و در پرتگاه بدبختى و ذلت سقوط نمىكردند ، نكبت‌ها و تاريكىهاى ضلالت و گمراهى آنان را بدين گونه فرا نمىگرفت ، هيچ حكمى از احكام خدا از هدف عالى خود منحرف نمىشد و هيچ قدمى از مسير صحيح و راه راست لغزش نمىكرد .\r\nولى مسلمانان قرآن را به پشت سر انداخته ، به دوران جاهليت برگشتند و از اميال و خواسته‌هاى نامشروع‌شان پيروى نموده ، در زير پرچم باطل پناهنده گرديدند و به تدريج اختلافاتى در ميانشان پديدار شد . اين اختلافات روز به روز شديدتر گرديد تا به صورت گروه‌هاى مختلف درآمد : ( 1 ) - گروهى گروه ديگر را تفسيق و يا تكفير نموده ، ريختن خونشان و به غارت بردن اموالشان را تجويز كردند ، توهين و تاختن بر يكديگر را عبادت و وسيله تقرب به پيشگاه خداوند پنداشتند و همان اختلاف و تشتت گواه آشكارى است بر اين كه مسلمانان از قرآن فاصله گرفته ، از اسلام فرسخ‌ها دورى جسته‌اند .\r\nحديث دوم امير مؤمنان على ( ع ) ، در توصيف و تعريف قرآن چنين مىگويد : « قرآن آن نور مطلق است كه غروب و افول بر آن راه ندارد ، چراغ روشنى است كه به خموشى نمىگرايد ، آن درياى ژرف و پهناورى است كه عمق آن پيدا نيست ، آن راه راست و مستقيمى است كه رهروانش را گمراه نمىسازد ، پرتو تابانى است كه ظلمت و تاريكى به آن راه ندارد ، فيصل‌دهنده‌اى است كه دلايل آن سست نخواهد بود ، بيان واضح و روشنگرى است كه اصول و دلايل آن خلل‌ناپذير ، داروى شفابخشى است كه با داشتن آن از امراض و بيمارىها ترسى نيست ، مايهء عزت و سربلندى است كه ياران آن خوار و مغلوب نخواهند گرديد ، و حقيقتى است كه طرفدارانش بىيار و ياور نخواهند بود .\r\nقرآن گنجينهء ايمان و مركز آن است ، درياى علوم و سرچشمه دانش ، گلستان و بوستان عدالت و دادگسترى است .\r\nقرآن اساس و زيربناى اسلام و وادىهاى حق و دشت‌هاى پهناور آن است ، قرآن دريايى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاست كه آبكشان نتوانند آب آن را تمام كنند و چشمه‌اى است كه آبش تيره و آلوده نخواهد بود و آبشخوارش در اثر تراكم و كثرت واردين تنگ نخواهد گرديد منزلى است كه راه‌هاى آن صاف و هموار و مسافرينش هرگز گمراه نخواهند شد .\r\nقرآن نشانه‌ها و علائم روشنى است كه عابرين از آن غفلت نورزند و تل‌هاى بلندى است كه قصدكنندگانش نتوانند از آن بگذرند .\r\nقرآن كتابى است كه خداوند آن را سيراب‌كنندهء تشنگان علم و بهار دل‌هاى فقها و دانشمندان و آخرين مقصد نيكان و صالحان قرار داده است .\r\nقرآن دوايى است كه با بودن آن دردى نيست ، نور و روشنايىاى است كه هرگز به ظلمت و تاريكى نگرايد ، ريسمانى است كه دستگيرهء آن ، محكم و ناگسستنى و پناهگاه محكم و بلندى است كه دست يغما و چپاول به آن راه ندارد ، براى دوستدارانش عزت و بر واردينش ايمنىبخش است و براى پيروانش وسيله هدايت و رستگارى و براى تمسك‌كنندگانش وسيله عذر خواهى است . قرآن دليل محكم و استوارى است براى استدلال‌كنندگان ، گواه حق و زنده‌اى است براى كسى كه در خصومت‌ها به آن استشهاد كند و وسيله پيروزى است براى اجتماع‌كنندگانش ، حاملانش را به سوى سعادت مىبرد و عاملانش را به مقام عالى و بلندى ، پرواز و اوج مىدهد .\r\nقرآن علائم و راهنمايىهايى است براى متفكرين ، سپرى است براى طالبان سلاح ، علم و دانشى است براى كسى كه آن را در مغز خود جاى دهد و حديث درستى است براى كسى كه آن را نقل كند ، قضاوت حق و عادلانه‌اى است براى كسى كه در ميان مردم با آن ، حكومت و قضاوت نمايد . » « 1 » ( 1 ) - اين خطبه نيز مانند خطبه پيش به نكات قابل توجه و مهمى مشتمل است كه اينك پاره‌اى از آن‌ها را در اينجا مىآوريم :\r\nتوضيح حديث 1 - « چراغ روشنى است كه نور آن به خموشى نگرايد . » « 2 » هدف آن حضرت از اين جمله و جملات ديگر مشابه آن كه در اين خطبه به كار رفته ، اين است كه دوران حقايق و مفاهيم آيات قرآن محدود\r\n\r\n\r\n","description":"","footnote":"\r\n( 1 ) « ثمّ انزل عليه الكتاب نورا لا تطفأ مصابيحه و سراجا لا يخبو توقّده . . . » : نهج البلاغه ، خطبهء 198 .\r\n( 2 ) و سراجا لا يخبو توقّده .\r\n","page_name":" 38 ","page_number":38},
  {"content":"\r\n\r\nو موقت نيست ، آيات آن جاودانى و احكامش هميشه نو و زنده مىباشد .\r\nمثلا : بعضى آيات قرآن در مورد خاص يا دربارهء شخص و جمعيت مشخصى نازل شده ولى در عين حال مفهوم اين گونه آيات ، عموميت داشته و تا روز قيامت به همگان و تمام موارد مشابه شامل مىشود و به مورد نزول اختصاص ندارد .\r\nدر اين مورد عياشى از امام باقر ( ع ) چنين آورده است كه آن حضرت در تفسير آيهء  وَ لِكُلِّ قَوْمٍ هادٍ  « 1 » ؛ يعنى كه : هر قومى را راهنمايى هست ، فرمود : منظور از اين راهنما علىّ بن ابى طالب ( ع ) است و اين راهنما در هر زمان از ما خاندان رسالت خواهد بود .\r\nراوى مىگويد : جانم به قربانت پس تو نيز مشمول و مصداق اين آيه هستى و از همان هاديان و راهنمايان كه در آيه آمده است ، مىباشى ؟\r\nفرمود : آرى ، من نيز مشمول اين آيه بوده ، يكى از مصاديق و معانى آن مىباشم زيرا آيات قرآن هميشه زنده مىباشد ، زوال و فنا هرگز در آن راه ندارد و اگر آيه‌اى كه دربارهء ملت معينى نازل گرديده است با از بين رفتن آن ملت ، دورانش سپرى مىشد : دوران تمام آيات قرآن تا به امروز به پايان مىرسيد ولى چنين نيست بلكه همان آيه براى آيندگان نيز همان‌طور شامل است كه براى گذشتگان صادق بود . « 2 » امام صادق ( ع ) نيز در اين باره مىفرمايد :\r\n« قرآن زنده و جاويد است و هرگز از بين نمىرود و مانند پيدايش و جريان شب و روز در همهء ادوار و ازمنه جريان و سريان دارد و به مانند حركت و سير آفتاب سير مىكند و همان‌طوركه به مسلمانان دوران اول روشنايى مىبخشيد ، به آيندگان نيز نورافكن و روشنىبخش خواهد بود . » « 3 » در كافى چنين آمده است كه : عمر بن يزيد معناى آيهء  وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ  « 4 » ( 1 ) - را از امام صادق ( ع ) سؤال نمود . امام در پاسخ وى چنين فرمود : « اين آيه دربارهء خاندان پيغمبر نازل گرديده است كه مؤمنين بايد نسبت به آن خاندان محبت ورزيده ، ارتباطشان را با آنان محكم\r\n\r\n\r\n","description":"","footnote":"\r\n( 1 ) رعد / 7 .\r\n( 2 ) انّ القرآن حىّ لا يموت و الآية حيّة لا تموت فلو كانت الآية اذا نزلت فى الاقوام و ماتوا ماتت الآية لمات القرآن و لكنّ هى جارية فى الباقين كما جرت فى الماضين .\r\n( 3 ) انّ القرآن حىّ لم يمت و انّه يجري كما يجري اللّيل و النّهار و كما تحبرى الشّمس و القمر و يجري على آخرنا كما يجري على اوّلنا .\r\n( 4 ) « مؤمنان كسانى هستند كه با كسانى كه خداوند به صله و ارتباطشان فرمان داده است ، ارتباط و پيوستگى دارند . » رعد / 21 .\r\n","page_name":" 39 ","page_number":39},
  {"content":"\r\n\r\nو استوار سازند . امام ( ع ) به گفتار خود افزودند : در عين اين كه اين آيه دربارهء خاندان پيامبر است ، ممكن است دربارهء خويشاوندان تو نيز شامل و صادق آيد . آنگاه امام فرمود : تو از كسانى مباش آيه‌اى را كه در مورد خاصى نازل شده است ، به همان مورد اختصاص مىدهند . » در تفسير فرات كوفى آمده است : اگر مفهوم آيه‌اى كه دربارهء جمعيت و يا ملت معينى نازل گرديده است با از بين رفتن آن جمعيت از بين مىرفت ، ديگر از قرآن اثرى باقى نمىماند . ولى تا آسمان‌ها و زمين پابرجاست ، قرآن نيز پابرجا بوده و به درازاى عمر دنيا در جامعه بشرى جريان خواهد داشت و دربارهء هر قوم و ملتى آيه‌اى در قرآن هست كه سرنوشت‌شان را مشروحا براى آنان بازگو مىكند ، خواه به نفعشان باشد و يا به ضررشان . « 1 » در اين مورد احاديث فراوانى نقل گرديده است كه ما به عنوان نمونه به همان چند حديثى كه در اينجا آورديم اكتفا مىكنيم .\r\n2 - « راه راست و مستقيمى است كه رهروانش گمراه نگردند . » « 2 » منظور آن حضرت از اين جمله اين است كه قرآن راهى را نشان مىدهد كه هركس آن راه را در پيش گيرد هرگز گمراه نمىشود و در ضلالت و هلاكت قرار نمىگيرد زيرا خداوند قرآن را براى راهنمايى و هدايت مردم و تأمين سعادت آنان فرستاده است تا بندگان فرمانبردار خود را از ضلالت و هلاكت حفظ نموده ، از گمراهى و بىراهه رفتن نجاتشان دهد .\r\n3 - « بيان واضح و روشنگرى است كه اصول و براهين آن خلل‌ناپذير است . » « 3 » در معناى اين جمله دو احتمال به نظر مىرسد :\r\nيكى اين كه : اساس و پايه‌هاى معارف و تعاليم قرآن و زيربناى تمام حقايق آن فطرت بشر و قانون طبيعت است و چنان بر روى آن محكم و استوار بنيان شده است كه به هيچ وجه ، تزلزل و انهدام نخواهد پذيرفت .\r\nدوم اين كه : الفاظ و كلمات قرآن كه نشان‌دهندهء حقيقت قرآن است ، تغييرپذير نبوده ، هيچ خلل ، زيادت و نقصانى در آن راه ندارد . بنابراين احتمال در اين جمله به مصون و محفوظ بودن قرآن از تحريف اشاره گرديده است .\r\n\r\n\r\n","description":"","footnote":"\r\n( 1 ) « و لو انّ الآية نزلت فى قوم ثمّ مات اولئك ماتت اولئك ماتت الآية لما بقى من القرآن شىء و لكنّ القرآن يجري اوّله على آخره ما دامت السّماوات و الارض و لكل قوم آية يتلوها هم منها بخير او شر » : مرآت الانوار ، صص 3 ، 4 .\r\n( 2 ) و منهاجا لا يضلّ نهجه .\r\n( 3 ) و تبيانا لا تهدم اركانه .\r\n","page_name":" 40 ","page_number":40},
  {"content":"\r\n\r\n4 - « قرآن گلستان و بوستان عدالت و دادگسترى است . » « 1 » منظور از اين جمله اين است كه عدالت و دادگسترى به تمام معنا و با تمام جهات و جوانبش : ( 1 ) - عدالت در عقيده و افكار ، عدالت در عمل و اخلاق ، عدالت در قضا و داورى ، عدالت اجتماعى و انواع عدالت‌ها در قرآن جمع گرديده ، از آنجا به جوامع بشرى سرازير مىگردد . پس قرآن مركز و محور عدالت و محل تجمع و پرورش نهال و درختان عدل و داد است .\r\n5 - « قرآن اساس و زيربناى اسلام است . » « 2 » منظور از اين جمله اين است كه ثبات و استحكام اسلام بر پايه قرآن است ، همان‌طوركه ديگ ، روى پايه‌هاى اجاق قرار مىگيرد و محتوياتش پخته شده ، براى استفاده عموم آماده مىشود .\r\n6 - « قرآن وادىهاى پهناور حق است . » « 3 » منظور آن حضرت از اين جمله اين است كه قرآن محل پرورش و نشو و نماى حق و حقيقت است . در اين جمله قرآن به وادىهاى وسيع ، هموار ، بىخطر و اطمينان‌بخش و حق نيز به نباتات ، گل‌ها و سبزىهايى كه در آن وادى مىرويد تشبيه شده است .\r\nدر اين جمله به اين نكته نيز اشاره شده است كه هركس به غير قرآن تمسك جويد و از راه ديگر حق را پىجويى كند ، هرگز به آن نخواهد رسيد زيرا تنها قرآن است كه منبت و چمنزار حق است و حق را به جز در قرآن در جاى ديگر نتوان يافت .\r\n7 - « قرآن دريايى است كه آبكشان نتوانند ، آب آن را تمام كنند . » « 4 » معناى اين جمله و جملات بعديش اين است : كسانى كه مىخواهند در فهم دقايق و معانى قرآن غور كنند نمىتوانند به عمق آن برسند و به مفاهيم قرآن احاطه پيدا كنند زيرا رموز و اسرار قرآن پايان‌ناپذير و تمام ناشدنى است .\r\nاز اين جمله معناى ديگر نيز استفاده مىشود كه : دقايق و اسرار قرآن با كشف آن‌ها تمام نمىشود و نقصانى در آن حاصل نمىگردد ، همان‌طوركه چشمه‌هاى پرآب و ريشه‌دار با استفاده از آن ، آبشان به نقصان و كاستى نمىگرايد .\r\n\r\n\r\n","description":"","footnote":"\r\n( 1 ) و رياض العدل و غدرانه .\r\n( 2 ) و اثافىّ الاسلام و بنيانه .\r\n( 3 ) و اودية الحق و غيطانه .\r\n( 4 ) و بحر لا ينزفه المنتزفون .\r\n","page_name":" 41 ","page_number":41},
  {"content":"\r\n\r\n8 - « تل‌هاى بلندى است كه قصدكنندگانش نتوانند ، از آن بگذرند . » « 1 » منظور اين است كه محققين و كاوشگران كه در فكر رسيدن به حقايق و مفاهيم قرآنند ، نمىتوانند به قلّه‌هاى مرتفع آن برسند و از آنجا نيز بگذرند و شاه‌باز بلندپرواز فكر بشر هر چه پر زند و اوج بگيرد قبل از رسيدن به قله‌هاى بلند لطايف و دقايق قرآن احساس خستگى نموده ، در برابر آن پر مىريزد .\r\nاز اين جمله چنين استفاده مىگردد كه قرآن داراى بطون و معانى مختلفى است كه فكر انسان از درك كامل آن‌ها عاجز است .\r\nبه احتمال ديگر معناى جمله چنين است كه : قصدكنندگان مفاهيم و دقايق قرآن چون به قله مرتفع آن رسيدند ، در آنجا مكث و توقف مىكنند و قدم از قدم بر نمىدارند و لب از لب بر نمىگشايند زيرا با رسيدن به آن مرحله در واقع به مقصد و آرمان نهايى خويش رسيده ، به هدف عالى و نهايى خود نائل آمده‌اند و مقصد ديگرى براى حركت ندارند .\r\n\r\n\r\n","description":"","footnote":"\r\n( 1 ) و آكام لا يجوز عنه القاصدون .\r\n","page_name":" 42 ","page_number":42},
  {"content":"\r\n\r\n( 1 ) -\r\n\r\nفضيلت قرائت قرآن و آداب آن\r\n\r\nاحاديث قرائت قرآن\r\nقرآن همان قانون خدايى و ناموس آسمانى است كه اصلاح دين و دنياى مردم را به عهده گرفته ، سعادت جاودانى آنان را تضمين نموده است .\r\nآيات آن سرچشمهء هدايت و راهنمايى و كلماتش معدن ارشاد و رحمت است كسى كه به سعادت هميشگى علاقه‌مند باشد ، سعادت و خوشبختى هر دو جهان را بخواهد بر وى لازم است كه روز و شب با قرآن ، كتاب خدا تجديد عهد نموده ارتباطش را با آن هر چه محكم‌تر و استوارتر سازد و آيات آن را به حافظه خود بسپارد و با مغز و فكر خويش و با شيره جان و تنشان به هم درآميزد تا در روشنايى و پرتو آن كتاب آسمانى به سوى رستگارى و سعادت ابدى گام بردارد .\r\nاز پيامبر اسلام ( ص ) و ائمه اهل بيت ( ع ) در ثواب و فضيلت قرائت قرآن احاديث فراوانى به ما رسيده است كه اينك قسمتى از آن‌ها را در اينجا مىآوريم :\r\nاز امام باقر ( ع ) نقل گرديده است كه رسول خدا ( ص ) فرمود : هركس در هر شب ده آيه از قرآن بخواند ، در آن شب از غافلان و آنان كه از پروردگارشان بىخبرند ، نوشته نمىشود و هركس پنجاه آيه از قرآن بخواند در آن شب در ليست آشنايان و يادكنندگان خدا ثبت مىگردد . هركس صد آيه تلاوت نمايد از عبادت‌كنندگان و هركس دويست آيه بخواند نام وى در صف خاشعين و افرادى كه در پيشگاه پروردگارشان اظهار بندگى و تواضع كنند ، خواهد آمد و هركس سيصد آيه از قرآن بخواند از سعادتمندان و هركس پانصد آيه تلاوت كند از كوشش‌كنندگان در عبادت و پرستش خدا نوشته خواهد شد . و اگر كسى هزار آيه از قرآن بخواند به مانند كسى خواهد بود كه طلاى ناب\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nو خالص فراوان و بىشمارى در راه خدا بذل و احسان نموده است . « 1 » امام صادق ( ع ) فرمود : قرآن برنامهء سعادت و زندگى انسان‌هاست كه از طرف پروردگارشان براى آنان تنظيم شده است ، مرد مسلمان كسى است كه برنامهء خود را مورد دقت قرار دهد و هر روز حد اقل پنجاه آيه از آن تلاوت كند . « 2 » ( 1 ) - باز فرمود : چه مانعى دارد ، تاجرى كه در بازار به دادوستد مشغول و سرگرم است ، آنگاه‌كه به خانه‌اش بر مىگردد قبل از آن كه به خواب و استراحت بپردازد ؛ سوره‌اى از قرآن تلاوت نمايد تا در برابر هر آيه كه مىخواند ، ده حسنه و پاداش براى او نوشته شود و ده گناه از گناهانش محو گردد . « 3 » باز فرمود : بر شما باد قرائت و خواندن زيرا مراتب و درجات كاخ‌هاى بهشتى به عدد آيات قرآن است و در روز قيامت به خوانندگان قرآن گفته مىشود كه قرآن بخوانيد و به مرتبهء بالاترى اوج بگيريد و قرآن خوان هر آيه‌اى را كه تلاوت مىكند به مرتبهء بالاترى اوج مىگيرد . « 4 » در كتب حديث ، احاديث فضيلت و ثواب قرآن خواندن ، جمع‌آورى گرديده و در جلد 19 بحار الانوار « 5 » نيز قسمت مهمى از اين احاديث آمده است ، علاقه‌مندان مىتوانند ، به آنجا مراجعه كنند . از اين احاديث علاوه بر ثواب و فضيلت قرآن خواندن ، نكات جالب ديگرى نيز استفاده مىشود :\r\n\r\n1 - قرائت از روى قرآن\r\nگروهى از آن احاديث دلالت بر اين دارد كه قرائت قرآن از روى آن بر قرائت از حفظ برترى دارد و از ثواب و فضيلت بيشترى برخوردار است . از احاديثى كه به اين نكته دلالت دارد ، روايت اسحاق ابن عمار است كه به امام صادق ( ع ) عرضه داشت : جانم به قربانت ، من قرآن را حفظ كرده‌ام ؛ از حفظ بخوانم يا از روى آن ؟ امام فرمود : از روى قرآن بخوان زيرا كه قرائت از روى قرآن ثواب بيشترى دارد . مگر نمىدانى كه نگاه كردن به قرآن علاوه بر خواندن آن ، مستقلا عبادت است ؟\r\n( 2 ) - باز امام صادق ( ع ) فرمود : هركس قرآن را از روى آن تلاوت كند ، چشم وى نيز از قرآن بهره\r\n\r\n\r\n","description":"","footnote":"\r\n( 1 ) اصول كافى ، كتاب فضيلت قرآن ؛ وسائل الشيعة ، چاپ جديد 4 / 839 .\r\n( 2 ) همان .\r\n( 3 ) همان .\r\n( 4 ) همان .\r\n( 5 ) طبع جديد ، ج 89 ، 90 .\r\n","page_name":" 44 ","page_number":44},
  {"content":"\r\n\r\nمىبرد و از عذاب پدر و مادرش كاسته مىشود ، گرچه با كفر از دنيا رفته باشند . « 1 » و در تشويق كردن به قرائت از روى قرآن علل و اسرارى است ، قابل توجه :\r\nيكى اين كه : قرائت از روى قرآن باعث تكثير و ازدياد نسخه‌هاى قرآن مىگردد و از فرسوده و كهنه شدن قرآن كه تدريجا منجر به از بين رفتن آن مىگردد ، پيشگيرى مىشود زيرا اگر در قرائت قرآن تنها به نيروى حافظه قناعت و اكتفا شود ، مسلمانان به نسخه‌هاى قرآن احساس نياز نمىكنند و تدريجا متروك و فراموش مىشود و در اين صورت نه تنها نسخه‌هاى قرآن رو به ازدياد و فزونى نمىرود بلكه كم‌كم از بين رفته و يا كمياب خواهد شد .\r\nدوم اين كه : قرائت از روى قرآن آثار و خواصى را در بر دارد كه در اين احاديث به پاره‌اى از آن‌ها تصريح شده است ، از جمله اين كه : هركس قرآن را از روى مصحف بخواند ، چشم او از نگاه كردن به قرآن احساس لذت مىكند و از آن بهره مىبرد و از دردها و بيمارىها و نابينايى سالم و محفوظ مىماند .\r\nسوم اين كه : قرائت از روى قرآن سبب مىشود كه خواننده ، در قرآن بيشتر دقت كند . از نكات دقيق و لطايفى كه در آيات آن به كار رفته ، لذت و بهرهء بيشتر ببرد زيرا انسان همان‌طوركه از تماشاى مناظر و ديدنىهاى مورد علاقه‌اش لذت مىبرد و اين تماشا و نگاه‌ها بر ديده و فكر او حسن اثر مىگذارد و بر روح و روانش سرور و شادمانى مىبخشد ، خوانندهء قرآن نيز وقتى ديده خود را متوجه الفاظ قرآن كند و فكرش را در معانى آيات آن جولان دهد و در علوم و معارف عالى و حيات‌بخش و پربهايش تفكر نمايد ، از اين دقت و تفكر قهرا احساس لذت مىكند و در روحش سرور و شادمانى و در دلش روشنايى و نورانيت خاصى پديدار مىشود .\r\n\r\n2 - قرائت قرآن در خانه\r\nنكته ديگرى كه در احاديث قرائت قرآن وجود دارد ، اين است كه اين احاديث مسلمانان را به تلاوت قرآن در منازلشان تشويق و بر آن تأكيد مىكند و خواص و آثار گوناگونى براى آن مىشمارد و اين نيز علل و فوايدى دارد :\r\nفايدهء اول اين كه : خواندن قرآن در منازل سبب اعلاى كلمهء حق و نشر حقايق اسلام و موجب انتشار احكام قرآن و توسعهء قرائت آن خواهد بود زيرا وقتى كه انسان در منزل خود قرآن بخواند ،\r\n\r\n\r\n","description":"","footnote":"\r\n( 1 ) اصول كافى ، كتاب فضيلت قرآن ؛ وسائل الشيعة ، چاپ جديد 4 / 853 .\r\n","page_name":" 45 ","page_number":45},
  {"content":"\r\n\r\nهمسر و فرزندان وى نيز طبعا در اين عمل از وى پيروى نموده ، به خواندن قرآن تشويق مىشوند و در نتيجه ، قرائت قرآن در جامعه گسترش و قاريان قرآن افزايش پيدا مىكنند .\r\nاگر براى خواندن قرآن مركز و محل معينى اختصاص يابد ، در اين صورت قرآن خواندن براى همه و در تمام اوقات امكان‌پذير نخواهد بود . اين است كه گفتيم : قرائت قرآن در منازل يكى از راه‌هاى انتشار و گسترش حقايق اسلام و قرآن مىباشد .\r\n( 1 ) - فايدهء ديگر : قرائت قرآن در منازل و خانه‌ها ، تعظيم و بپاداشتن شعائر اسلام است زيرا وقتى از خانه‌هاى مسلمانان هر صبح و شام صداى جانفزاى قرآن بلند شود و از هر سوى شهرهاى اسلامى صداى آيات الهى گوش‌ها را بنوازد ، در اعماق جان و دل شنوندگان اثر خاص و عميقى مىگذارد ، اسلام و ايمان در دلشان بارور و شكوفا مىگردد .\r\nفايدهء سومى كه : براى قرائت قرآن در منازل مترتب است ، مطلبى است كه در همين احاديث به آن اشاره‌اى شده است و آن اين كه تلاوت قرآن ، نيايش و ذكر خدا در خانه‌ها و منازل باعث فزونى نعمت‌ها و ازدياد بركت‌ها است و فرشتگان در چنين خانه‌ها فرودآمده ، شياطين از آن دورى مىگزينند و اين گونه منازل براى اهل آسمان نور و روشنايى مىبخشند ، همان گونه كه ستارگان آسمان بر اهل زمين نورافكنى مىكنند و خانه‌اى كه در آن ، قرآن تلاوت نشود و يادى از خدا نگردد ، از بركتش كاسته مىشود ، ملائكه از آن دورى گزيده ، شياطين به اين گونه خانه‌ها راه مىيابند . « 1 »\r\n\r\n\r\n","description":"","footnote":"\r\n( 1 ) اصول كافى ، ج 2 ، باب فضيلت قرآن .\r\n","page_name":" 46 ","page_number":46},
  {"content":"\r\n\r\n\r\nاحاديث جعلى در فضيلت قرائت قرآن\r\nاحاديث دربارهء فضيلت و عظمت قرآن ، ثواب و پاداش قرآن خواندن به حدى است كه هر انسان متفكرى را به حيرت و شگفتى وامىدارد .\r\nاز جمله اين كه : رسول خدا ( ص ) فرمود : « هركس از قرآن يك حرف بخواند ، براى او يك حسنه و عمل نيك نوشته مىشود و براى هر حسنه نيز ده برابر ثواب و پاداش داده خواهد شد .\r\nرسول خدا ( ص ) افزود : « من نمىگويم « الم » يك حرف است بلكه الف يك حرف و لام حرف ديگر و ميم حرف سوم است . » اين حديث را ، راويان اهل سنت نيز نقل كرده‌اند ، چنان كه قرطبى در تفسير خود « 1 » از ترمذى و او نيز از ابن مسعود اين حديث را نقل نموده ، كلينى هم حديثى به همين مضمون از امام صادق ( ع ) آورده است .\r\nاگر كسى به كتب احاديث مراجعه نمايد ، اين گونه احاديث كه در فضيلت قرآن و ثواب خواندن آن و دربارهء خواص سوره‌ها و آيات نورانىاش نقل گرديده است ، فراوان خواهد ديد .\r\n( 1 ) - در برابر اين همه احاديث صحيح و اصيل يك‌مشت رواياتى نيز از راويان دروغ‌ساز در فضيلت قرائت قرآن نقل گرديده است . اين دروغ‌سازان احاديثى را كه دربارهء قرآن وارد شده است ، كم پنداشته ، از پيش خود حديث‌هاى ديگرى نيز ساخته ، بر آن‌ها افزوده‌اند ؛ احاديثى كه نه مضمون آن‌ها از طرف خداست و نه رسول خدا از آن‌ها اطلاع دارد . اين دروغ‌سازان عبارتند از :\r\n\r\n\r\n","description":"","footnote":"\r\n( 1 ) تفسير قرطبى ، 1 / 7 ؛ اصول كافى ، باب فضيلت قرآن .\r\n","page_name":" 47 ","page_number":47},
  {"content":"\r\n\r\nابو عصمت فرج بن ابى مريم مروزى و محمد بن عكاشهء كرمانى و احمد بن عبد اللّه جويبارى .\r\nاتفاقا خود ابو عصمت به اين حقيقت اعتراف نموده است ، آنجا كه از وى مىپرسند : چگونه توانستى دربارهء يكايك سوره‌هاى قرآن از عكرمه كه با وى هم‌زمان نبودى ، حديث نقل كنى كه او نيز از ابن عباس گرفته باشد ؟ ! در جواب گفت : « چون ديدم ، مردم از قرآن اعراض نموده و به فقه ابو حنيفه و مغازى محمد بن اسحاق سرگرم شده‌اند ، اين حديث‌ها را براى خدا ( قربة الى اللّه ! ) از پيش خود ساخته ، در اختيار مردم گذاشتم تا شايد كه مسلمانان را به خواندن قرآن وادار و تشويق نمايم . » عثمان بن صلاح دربارهء حديث معروفي كه به واسطهء ابىّ بن كعب از رسول خدا ( ص ) دربارهء فضايل يكايك سوره‌هاى قرآن نقل شده است ، چنين مىگويد :\r\n« در اين حديث تحقيقى به عمل آمده است و نتيجهء تحقيق اين بوده است كه راوى حديث مىگويد : اين حديث را من با گروه ديگرى به دروغ از پيش خود ساخته و در دسترس مردم گذاشتيم . » بنابراين ، واحدى و مفسرين ديگرى كه اين حديث را در تفاسير خود آورده‌اند ، راه اشتباه و خطا پيموده‌اند . « 1 » ( 1 ) - تعجب از اين دروغ‌سازان است كه با چه جرئتى به خدا و رسول او افترا بسته ، آنگاه اين افترا را وسيله تقرب به پيشگاه پروردگار مىشمارند . آرى ، چنين‌اند اسراف‌كنندگان در گناه كه اعمال زشت آنان در نظرشان نيكو جلوه‌گر مىشود .\r\n كَذلِكَ زُيِّنَ لِلْمُسْرِفِينَ ما كانُوا يَعْمَلُونَ .  « 2 »\r\n\r\n\r\n","description":"","footnote":"\r\n( 1 ) تفسير قرطبى ، 1 / 78 ، 79 .\r\n( 2 ) يونس / 12 .\r\n","page_name":" 48 ","page_number":48},
  {"content":"\r\n\r\n\r\nدقت و تدبّر در معانى قرآن\r\nدر فصل آداب قرائت به دو مطلب اشاره شد يكى قرائت از روى قرآن و دومى قرائت در خانه ، سومين آداب قرائت قرآن ، قرائت با تدبير است كه آيات قرآن مجيد و احاديث صحيح به دقت و تدبر نمودن در معانى قرآن تشويق فراوان كرده ، به تفكر و تعمّق آمده در مقاصد و اهداف قرآن تأكيد و ترغيب نموده است .\r\nخداوند مىفرمايد :\r\n أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها .  « 1 » چرا در معانى قرآن دقت و تدبر نمىكنند ؟ آيا بر دل‌هايشان مهرها زده‌اند ؟ ! در اين آيه عدم دقت در معانى قرآن به شدت مورد توبيخ و ملامت قرار گرفته است .\r\nابن عباس نيز از رسول خدا ( ص ) نقل مىكند كه ، آن حضرت فرمود : « قرآن را با صداى بلند و رسا بخوانيد ! رموز ، عجايب و دقايق آن را پىجويى كنيد . » « 2 » ابو عبد الرحمن مىگويد : يكى از اصحاب رسول خدا ( ص ) كه قرآن را به ما تعليم مىنمود ، چنين مىگفت : « اصحاب پيامبر ( ص ) قرآن را ده آيه ، ده آيه از وى فرا مىگرفتند ، آن حضرت آيات ده‌گانه دوم را به آنان تعليم نمىداد مگر اين كه نكات و رموز علمى و اخلاقى آيات ده‌گانه قبلى را كاملا فراگيرند و آن‌ها را به مورد عمل و اجرا بگذارند . « 3 »\r\n\r\n\r\n","description":"","footnote":"\r\n( 1 ) محمّد / 24 .\r\n( 2 ) « اعربوا القرآن و التمسوا غرائبه » ( كافى ، ج 2 ) .\r\n( 3 ) بحار الانوار ، 19 / 28 .\r\n","page_name":" 49 ","page_number":49},
  {"content":"\r\n\r\nاز ابن مسعود و عثمان و أبىّ نقل شده است كه : « رسول خدا ( ص ) ده آيه از قرآن را به اصحاب خود ياد مىداد و آنان از اين ده آيه فارغ نمىشدند تا اين كه مفاهيم و معانى آن را به مورد عمل و اجرا بگذارند و رسول خدا ( ص ) ياد گرفتن قرآن را توأم با عمل كردن به آن يك‌جا براى اصحاب خود تعليم مىنمود . « 1 » ( 1 ) - امير مؤمنان ( ع ) روزى در ميان جمعى از جابر بن عبد اللّه انصارى ياد نمود و او را به علم و معرفت توصيف كرد . مردى عرضه داشت : « يا امير المؤمنين ! با آن مقام علمى كه تو دارى ، از دانش جابر توصيف مىكنى ؟ ! » آن حضرت فرمود : « آرى جابر به اين تعريف زيبنده است زيرا او تفسير اين آيه را مىداند « 2 » كه خداوند مىفرمايد :  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ .  « 3 » دربارهء تدبر و تفكر در آيات قرآن ، احاديث فراوانى وارد گرديده است . مجلسى ( ره ) قسمت مهمى از اين احاديث را در بحار الانوار آورده است . « 4 » ولى در اثبات لزوم آشنايى با معانى و حقايق قرآن به تتبع اخبار و احاديث احتياج نيست زيرا قرآن كتابى است كه خداوند به عنوان برنامهء زندگى براى بشر نازل نموده است و بايد مردم در زندگىشان از آن پيروى كنند و در مسير آخرتشان از نور و روشنايى آن بهره‌مند گردند و مسلم است كه به اين اهداف و نتايج نمىتوان رسيد جز از راه تدبر در قرآن و تفكر در معانى آن چنان كه عقل انسانى نيز گواه و مؤيّد اين حقيقت است آيات و احاديثى هم كه در اين زمينه وارد شده ، در واقع از سنخ اوامر ارشادى مىباشد كه آدمى را به همان واقعيت عقلى و امر فطرى هدايت و راهنمايى مىكند .\r\nزهرى نيز اين حقيقت را از امام سجاد ( ع ) چنين نقل مىكند كه فرمود : « هريك از آيات قرآن گنجينه و خزينه‌اى است كه در برابر تو قرار گرفته است و هر گنجينه كه به روى تو بازگردد ، لازم است بر آن چه در ميان آن گنجينه قرار دارد ، به دقت نگاه و وارسى كنى . » « 5 »\r\n\r\n\r\n","description":"","footnote":"\r\n( 1 ) تفسير قرطبى ، 1 / 39 .\r\n( 2 ) همان ، 1 / 26 .\r\n( 3 ) آن‌كس كه قرآن را بر تو فروفرستاده است به وعده‌گاهت بازخواهدگردانيد ، قصص / 85 .\r\n( 4 ) طبع جديد ، صفحات 89 ، 90 .\r\n( 5 ) « آيات القرآن خزائن فكلّما فتحت خزينة ينبغى لك ان تنظر ما فيها » : اصول كافى ، ج 2 ، كتاب فضيلت قرآن .\r\n","page_name":" 50 ","page_number":50},
  {"content":"\r\n\r\n( 1 ) -\r\n\r\nبخش 2 اعجاز قرآن\r\n( 2 ) - شناخت معجزه معجزه پشتوانه نبوت است تناسب در اعجاز قرآن معجزهء الهى است قرآن معجزهء جاودان اعجاز قرآن از نظر معارف عقلى و فلسفى تطبيق و مقايسهء قرآن با تورات و انجيل اعجاز در هماهنگى قرآن اعجاز قرآن در تشريع و قانون‌گذارى حقايق ثابت و خلل‌ناپذير در قرآن اخبار غيبى در قرآن اسرار آفرينش در قرآن\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nشناخت معجزه\r\n( 1 ) -\r\n\r\nمعناى معجزه\r\nكلمه معجزه از « اعجاز » ريشه گرفته است و واژهء اعجاز نيز در لغت به چند معنى آمده است :\r\n1 - از دست رفتن چيزى ، مثلا : گفته مىشود « أعجزه الأمر الفلاني » يعنى فلان چيز از دست وى در رفت .\r\n2 - احساس عجز و ناتوانى در ديگرى ، مثلا مىگويند : « أعجزت زيدا » او را عاجز و ناتوان يافتم .\r\n3 - ايجاد عجز و درماندگى در طرف مقابل ، در اين صورت اعجاز به معناى « تعجيز » مىباشد ، مانند : « أعجزت زيدا » يعنى او را عاجز و ناتوان نمودم .\r\nو اما در اصطلاح دانشمندان علم « كلام » ، معنى اعجاز عبارت از اين است : كسى كه مقامى را از ناحيه خداوند براى خود ادعا مىكند ، بايد به عنوان گواه بر صدق گفتارش عملى را انجام دهد كه به ظاهر بر خلاف قوانين خلقت و خارج از مسير عادى و طبيعى است و ديگران از انجام دادن آن عمل عاجز و ناتوان هستند ، اين چنين عمل خارق‌العاده‌اى را « معجزه » و انجام دادن آن عمل را « اعجاز » مىنامند .\r\n\r\nشرايط معجزه\r\nعمل خارق‌العاده را در صورتى معجزه مىنامند كه شرايط ذيل را دارا باشد :\r\n1 - كسى كه از ناحيه خدا منصبى براى خود ادعا مىكند ، آن عمل را در مقام گواه بر صدق گفتار\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو ادعايش انجام دهد .\r\n2 - مقامى كه اين شخص ادعا مىكند ، بايد از نظر عقل براى بشر امكان‌پذير باشد و اگر مقامى را ادعا كند كه به گواه عقل ، كذب و دروغ وى در اين ادعا ثابت و مسلم است ، در اين صورت هر عملى براى اثبات گفتارش انجام دهد ، نه گواه بر صدق گفتار او خواهد بود و نه آن را مىتوان معجزه ناميد ، گرچه ديگران از انجام چنين عملى عاجز و ناتوان باشند .\r\nمثلا : اگر كسى ادعاى الوهيت و خدايى كند ، محال است كه چنين شخصى در ادعاى خود راستگو باشد زيرا دلايل روشن و استوار عقلى ، كذب و دروغ وى را در اين ادعا ثابت و آشكار مىسازد .\r\n3 - مقامى كه اين شخص ادعا مىكند بايد از نظر شرع نيز قابل قبول باشد . اگر مقامى را ادعا كند كه به دليل قطعى ، مسلّم و دينى ، كذب وى در ادعاى چنين مقامى ثابت و مسلم شود ، در اين صورت عمل به ظاهر خارق‌العاده‌اى كه انجام مىدهد دليل بر صدق ادعاى وى نبوده ، معجزه نيز ناميده نمىشود .\r\nمثلا : اگر كسى بعد از پيامبر خاتم ( ص ) ادعاى نبوت كند . در اين صورت قطعا كاذب و دروغگو مىباشد زيرا به شهادت قرآن و طبق روايات قطعى و مسلّم كه از رسول اكرم ( ص ) و ائمهء معصومين ( ع ) به دست ما رسيده است ( 1 ) - ، موضوع نبوت با بعثت پيامبر اسلام ( ص ) پايان پذيرفته و بعد از وى ديگر پيامبرى مبعوث نخواهد گرديد .\r\nپس در صورت باطل بودن ادعا به وسيلهء عقل يا نقل ثابت و مسلم ، ديگر گواه و شاهد به حال مدعى چنين مقام باطلى فايده و سودى نخواهد داشت و پس از آن كه به حكم عقل يا به نقل مسلّم ، كذب و بطلان ادعاى وى روشن گرديده ، ديگر بر خدا لازم نيست كه عمل او را باطل و ناحق بودن وى را روشن و بر ملا سازد .\r\n4 - شرط ديگر اعجاز اين است كه : عمل خارق‌العاده ، گواه بر صدق مدعا باشد نه گواه بر كذب او و اگر كسى منصبى را از ناحيه خداوند ادعا كند و سپس عملى انجام دهد كه ديگران از انجام دادن آن عمل عاجز و ناتوان باشند ، در صورتى كه اين عمل شاهد و دليل بر كذب و دروغ وى گردد ، معجزه ناميده نمىشود .\r\nمثلا : نقل گرديده است « مسيلمه » كه ادعاى نبوت مىنمود به عنوان اعجاز آب دهان خود را به چاه كم‌آبى انداخت كه آب آن فزون‌تر شود ولى نتيجه معكوس مشاهده گرديد و آب چاه به طور كلى خشك شد و دستش را بر سر عده‌اى از كودكان خاندان حنيفه كشيد و كام عده ديگرى را\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبرداشت ، گروه اول به عارضه كچلى و گروه دوم به لكنت زبان مبتلا گرديدند . « 1 » در اين صورت هم كه عمل شخص ، دروغ و بطلان ادعاى او را روشن و بر ملا مىسازد ، بر خدا لازم نيست كه بطلان عمل و دروغ وى را از راه ديگر آشكار كند .\r\n5 - پنجمين شرط اعجاز اين است كه بايد به هيچ‌يك از علوم و فنون و هنرهاى دقيق نظرى و يا تردستى متكى نبوده ، قابل تعليم و تعلّم نباشد و اگر كسى عملى انجام دهد كه به يكى از علوم و فنون متكى باشد ، چنين عملى را نتوان معجزه ناميد ، گرچه ديگران از انجام آن عاجز و ناتوان بوده ، شرايط ديگر اعجاز را دارا باشد .\r\nمثلا : اعمال خارق‌العاده‌اى كه از جادوگران ، شعبده‌بازان و از كسانى كه به برخى از اسرار و رموز دقيق علمى و يا هنرى و صنعتى آشنايى دارند ، سر مىزند . چنين اعمال خارق‌العاده ، معجزه ناميده نمىشود و بر خداوند لازم نيست كه اين گونه اعمال را باطل نموده ، افرادى را كه براى اثبات ادعاى دروغين‌شان به آن‌ها تمسك مىجويند ، رسوا و مفتضح سازد زيرا از راه علم و علائم مخصوص روشن مىگردد كه اين گونه اعمال متكى به يك سلسله قواعد و قوانين دقيق علمى و يا هنرى و اكتسابى مىباشد كه هركس آن‌ها را فرا گيرد و با شرايط خاص و در اندازهء معين به كار بندد ، قهرا به چنين نتايج حتمى و آثار فيزيكى و شيميايى دست خواهد يافت .\r\nآرى چيزى كه هست ، اين است كه : آشنايى با اين گونه قواعد و به كار بستن آن‌ها در ميزان معين در فراخور دقت و تفكر مىباشد و براى هر كسى ممكن و ميسر نيست .\r\nو همچنين بعضى از طبابت‌هاى اعجاب‌انگيز پزشكان كه متكى به آشنايى به خواص و آثار مواد شيميايى اشيا و تركيبات آن‌ها است ، از مقولهء معجزه نمىباشد ، گرچه اكثر مردم حتى پزشكان ديگر نيز با اين گونه اسرار و رموز آشنا نبوده ، از انجام چنين طبابتى عاجز و ناتوان باشند .\r\nو اگر خداوند از ميان مردم تنها يك نفر را با اين گونه قواعد و قوانين دقيق علمى و به آثار و خواص فيزيكى و شيميايى اجسام و اشيا و رازهاى پيچيدهء جهان آفرينش كه در افق افكار عموم نمىباشد ، آشنا سازد و در موقع سوء استفاده از اين علم و اطلاع ، دروغ وى را بر ملا نكند ، هيچ‌گونه ايراد و قبحى نسبت به ساحت خداوندى محسوب نمىگردد زيرا اين‌ها از مقولهء معجزه نبوده ، شاهد بر هيچ‌گونه ادعايى نمىتواند باشد .\r\nآرى ، اگر به فرض محال خداوند معجزه را با دست مرد دروغگويى انجام دهد و ادعاى\r\n\r\n\r\n","description":"","footnote":"\r\n( 1 ) كامل ابن اثير ، 2 / 138 .\r\n","page_name":" 54 ","page_number":54},
  {"content":"\r\n\r\nدروغين وى را بدين وسيله تأييد كند ، كار ناشايست و غير عقلانى خواهد بود زيرا كه اين كار تصديق دروغگو و موجب ضلالت و گمراهى مردم است و خداوند از انجام چنين عملى اجل و برتر است . « تعالى اللّه عن ذلك علوّا كبيرا »\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nمعجزه پشتوانه نبوت است\r\n( 1 ) -\r\n\r\nلزوم معجزه\r\nبه دلايل استوار عقلى و براهين غير قابل ترديد فطرى ثابت و روشن گرديده كه خداوند بايد براى عموم افراد بشر تكاليف و برنامه‌هايى مقرر بدارد و آنان را در راه تكامل و سعادت جاودانى راهنمايى كند زيرا بشر در مسير رشد و تكاملش به تكاليف و قوانين الهى و راهنمايىهاى پروردگارش شديدا نيازمند است و بدون اين تكاليف و راهنمايىها ، به هيچ مرحله‌اى از كمال و سعادت نمىتواند فائز گردد .\r\nاگر خداوند چنين تكاليف و قوانينى را كه سعادت و كمال انسانى در گرو و رهين آن‌هاست ، براى بشر مقرر ندارد و علتى براى آن نخواهد بود جز اين كه : خداوند از احتياج و نياز بشر بىاطلاع باشد . در صورتى كه خداوند از جهل و ندانستن منزه و مبراست .\r\nو يا در اثر اين است كه خداوند اصلا نمىخواهد ، افراد بشر به چنين كمال و سعادتى نائل شود و اين همان صفت بخل است كه بر خداوند كريم و بخشايشگر محال و غير ممكن مىباشد .\r\nو يا اين كه خداوند مىخواهد كه سعادت انسان تأمين گردد ولى انجام دادن آن براى وى مقدور نيست ، اين هم همان عجز و ناتوانى است كه به ساحت قدس خداوند توانا راهى ندارد .\r\nبنابراين ، بر خداست كه براى تأمين سعادت و تكامل بشر تكاليف و قوانينى مقرر بدارد و آن‌ها را به اطلاع بشر برساند .\r\nاز آن چه به عنوان مقدمهء اول يادآورى شد ، چنين استفاده مىشود كه خداوند بايد براى بشر تكاليف و قوانينى مقرر بدارد و او را در مسير تكامل و سعادت راهنمايى كند . ولى روشن است كه\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاين تكاليف الهى بايد به وسيلهء يك فرد از افراد بشر براى آنان ابلاغ گردد و اين فرد كه پيامبر ناميده مىشود و افراد ديگر بشر را با وظايف و تكاليفى كه خداوند در راه تكامل و هدايت آنان مقرر داشته است ، آشنا سازد تا حجت خدا بر آنان تمام گردد و هركس از روى برهان و دليل يكى از دو راه سعادت و يا هلاكت را انتخاب كند . اين است معناى آن چه قرآن مىگويد :\r\n لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ .  « 1 » و اين هم روشن است كه پيامبرى و سفارت الهى مقام و منصبى است بس بزرگ و با عظمت كه افراد زيادى چشم طمع بر آن دوخته و آرزوى رسيدن بر چنين مقامى را - گرچه از روى دروغ و حيله - در مغز خود مىپرورانند .\r\nاين است كه بايد مدعى اين مقام براى اثبات ادعاى خود شاهد و گواه روشنى ارائه دهد تا شيادان و مدعيان دروغگو و گمراه‌كننده نتوانند ، از اين مقام سوء استفاده نموده ، در لباس مدعيان واقعى و راهنمايان حقيقى ، خودنمايى كنند . اين شاهد و گواه نيز نمىتواند از كارها و اعمال عادى باشد كه ديگران هم بتوانند نظير آن را بياورند و ادعاى دروغين‌شان را ثابت نمايند و حق جلوه دهند .\r\nبنابراين ، بايد اين شاهد و گواه از اعمالى باشد كه نواميس و قوانين طبيعت را درهم شكند و بر خلاف مسير عادى و طبيعى جريان يابد و ديگران را از آوردن چنين گواه و شاهدى ، ناتوان سازد ؛ اين گونه اعمال خارق‌العاده را كه تنها پشتوانه و شاهد پيامبرى و نبوت است « معجزه » و انجام دادن آن را « اعجاز » مىنامند .\r\n\r\nنقش اعجاز در اثبات نبوت\r\nچون اعجاز شكستن قوانين طبيعت و انتخاب مسيرى بر خلاف مجراى عمومى عالم آفرينش است ، نمىتواند بدون اذن و عنايت خاص پروردگار از كسى به وقوع بپيوندد و تا قدرت و نيروى غيبى و خدايى در كار نباشد وقوع چنين عمل غير طبيعى از هيچ‌كس امكان‌پذير نخواهد بود .\r\nبنابراين ، اگر كسى ادعاى نبوت كند و خدا هم از وى پشتيبانى نموده ، با سلاح معجزه مجهزش سازد ، در اين صورت مردم را به سوى جهل و گمراهى سوق داده ، باطل را ترويج و تصديق نموده است و اين عمل نسبت به ساحت قدس خداى حكيم محال و غير ممكن مىنمايد و هرگز از وى\r\n\r\n\r\n","description":"","footnote":"\r\n( 1 ) انفال / 42 .\r\n","page_name":" 57 ","page_number":57},
  {"content":"\r\n\r\nصادر نخواهد شد .\r\n( 1 ) - پس اگر معجزه‌اى در دست كسى ظاهر شود ، دليل بر صدق گفتار وى و كاشف از اذن حق است و اين يك حقيقت روشن و قانون كلى و مسلّمى است كه خردمندان در امور مهم بر آن تكيه مىكنند و شك و ترديدى به خود راه نمىدهند .\r\nمثلا : اگر كسى از ناحيه سلطان و پادشاهى ، ادعاى منصبى كند كه مربوط به امور و شئون رعيت باشد و مردم ادعاى او را با شك و ترديد تلقى كنند ، بر او لازم است ، براى اثبات ادعاى خويش سند و دليلى بياورد و اين شك و ترديد را از دل مردم بزدايد و موقعيت خويش را در ميانشان مستحكم سازد .\r\nپس اگر همين مدعى نمايندگى در اثبات صدق گفتار و ادعايش چنين بگويد كه : من همين فردا محبت و عنايت خاص پادشاه قرار خواهم گرفت و او مرا با يك تحفه خاص و شاهانه‌اى كه به ساير سفرا و نمايندگان اهدا مىكند مفتخر خواهد نمود و از طرف ديگر پادشاه هم از آن چه در ميان رعيت و آن شخص واقع گرديده ، كاملا با اطلاع باشد و با اين حال در همان روز معين او را با آن هديهء خاص مفتخر نمايد ، اين عمل از آن پادشاه تصديق و تأييد نمايندگى آن شخص مىباشد به طورى كه هيچ عاقل و دانايى نمىتواند او را به دروغ و خلاف‌گويى حمل نمايد زيرا بر يك پادشاه عاقل و توانا كه علاقه‌مند به حفظ مصالح رعيت خويش مىباشد ، بسيار قبيح و مستهجن است كه مرد دروغگو و حقه‌بازى را با اطلاع از حقه‌بازى وى ، تصديق و تأييد كند و دست او را در فساد و خرابكارى باز بگذارد و در مسير حقه‌بازى و شيادى كمك و پشتيبان او باشد .\r\nعملى كه دربارهء بشر عاقل قابل قبول نباشد ، دربارهء خداوند حكيم مطلق به هيچ وجه ممكن و قابل قبول نخواهد بود و در قرآن مجيد نيز به همين موضوع اشاره شده است ، آنجا كه مىگويد :\r\n   وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ ثُمَّ لَقَطَعْنا مِنْهُ الْوَتِينَ .    « 1 » اگر او ( پيغمبر ) سخنى دروغ بر ما مىبست ما او را با قدرت مىگرفتيم . سپس رگ قلبش را قطع مىكرديم .\r\nمنظور آيه اين است « محمد » ى كه ما نبوتش را تأييد نموديم و معجزه‌هايى در دست وى ظاهر ساختيم ؛ نمىتواند مطالبى را از پيش خود به ما نسبت دهد و اگر به فرض محال چنين عملى از وى سر زند ، با قدرت خويش رگ زندگانىاش را قطع مىكنيم و دمار از روزگارش مىآوريم . چه آن كه\r\n\r\n\r\n","description":"","footnote":"\r\n( 1 ) حاقه / 44 - 46 .\r\n","page_name":" 58 ","page_number":58},
  {"content":"\r\n\r\nسكوت ما در برابر گفتارهاى باطل ، امضاى باطل و راه دادن مطالب بىاساس در دين و آيين حق و هدايت است . بر ماست كه شريعت و قانون خود را از دروغ‌ها و مطالب بىاساس حفظ كنيم و همانند مرحلهء حدوث و ايجاد ، در مرحلهء بقا نيز ناظر و پشتيبان آن باشيم .\r\n( 1 ) -\r\n\r\nسخنى با اشاعره\r\nبايد توجه داشت كه معجزه در نزد كسانى مىتواند دليل و گواه نبوت باشد كه به حسن عقلى معتقد باشند و در اين مرحله ، حكومت عقل را بپذيرند .\r\nولى « اشاعره » كه اين حقيقت را منكرند و عقل بشر را بر حسن و قبح واقعى امور واقف نمىدانند ، راه تشخيص و تصديق نبوت به روى آنان بسته و مسدود مىباشد .\r\nزيرا دلالت اعجاز بر صدق نبوت و پيامبرى ، از اين رهگذر است كه عقل انسان ظاهر نمودن معجزه را در دست شخص دروغگو كه تأييد و تصديق وى مىباشد ، بر خداوند قبيح و ناروا و يك امر محال غير ممكن بداند و اگر عقل چنين تشخيصى را نداشته باشد و نتواند در اين مورد قضاوت و داورى كند ، در اين صورت ، تشخيص دادن دروغگو از راستگو براى احدى امكان‌پذير نخواهد بود .\r\nاين نظريه كه : عقل از درك و تشخيص حسن و قبح و زشت و زيبايى واقعى ، عاجز و ناتوان است ، اشكالات و نتايج فاسد و نادرستى را در بر دارد كه يكى از آن‌ها مسدود بودن راه تصديق انبيا و تشخيص دروغگو از راستگو است .\r\nفضل بن روزبهان از اين اشكال كه بر اشاعره و منكرين حسن و قبح عقلى متوجه است ، چنين پاسخ مىدهد كه : كار ناروا اگرچه عقلا بر خداوند ناروا و محال نيست ولى عادت و مشيت وى بر اين جريان دارد كه معجزه را هميشه در اختيار پيامبران راستگو قرار دهد و در دست شخص دروغگو هرگز معجزه ظاهر نمىگرداند بنابراين ، راه تصديق پيامبران و تشخيص دروغگو از راستگو حتى براى اشاعره نيز بسته و مسدود نخواهد بود .\r\nاين بود خلاصهء پاسخ ابن روزبهان كه آثار ضعف و سستى در آن از جهاتى پيداست زيرا :\r\n1 - عادت و روشى كه ابن روزبهان آن را در اين مورد به خدا نسبت مىدهد از امورى نيست كه با حواس ظاهرى قابل درك و حس باشد و بتوان آن را با چشم ديد و با گوش شنيد . تنها راهى كه مىتوان آن را دريافت ، راه عقل است كه اشاعره اين راه را به روى خود بسته‌اند .\r\nزيرا در صورتى كه عقل از درك حسن و قبح امور عاجز و زبون باشد ، تخلف از عادت و وعده\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nرا نيز بر خداوند محال و ناروا نخواهد دانست .\r\n2 - گذشته از آن ، پى بردن به اين عادت و روش خداوند كه در دست دروغ‌گويان معجزه ظاهر نمىكند ، موقوف بر اين است كه پيامبران گذشته را كه همگان داراى معجزه بودند در ادعايشان صادق و راستگو بدانيم .\r\nولى كسانى كه با چشم انكار و يا ترديد به آنان مىنگرند از هيچ راهى نمىتوانند يقين و باور كنند كه خداوند هميشه معجزه را در دست راستگويان ظاهر مىسازد . در نتيجه به نظر آنان اعجاز يك دليل قابل اعتبار و اطمينان‌بخش براى اثبات ثبوت نخواهد بود .\r\n3 - اشكال سومى كه به گفتار ابن روزبهان متوجه مىباشد اين است : وقتى كه از نظر عقل انجام دادن عملى با ترك آن مساوى باشد و عقل نتواند بر حسن و يا قبح آن حكم نمايد ، چه مانعى دارد كه خداى قادر و توانا - خدايى كه در برابر اعمالش هيچ‌گونه مسئول و مؤاخذ نيست - روش و عادت خويش را تغيير دهد ( 1 ) - و همان‌طوركه معجزه را به افراد راستگو داده بود ، در اختيار افراد دروغگو و حقه‌باز نيز قرار دهد .\r\n4 - چهارمين اشكال بر پاسخ ابن روزبهان اين است كه : روال و عادت از امور و پديده‌هايى است كه در اثر تكرار به وجود مىآيد ، تكرار عمل نيز محتاج به مرور زمان مىباشد . بنابراين ، نبوت نخستين پيامبر را كه قبل از به وجود آمدن اين عادت بود ، به چه دليل مىتوان اثبات كرد ؟\r\nما در آينده به گفتار اشاعره بيشتر خواهيم پرداخت ، ضعف و فساد گفتار آنان را به يارى خدا برملا خواهيم ساخت .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nتناسب در اعجاز\r\nبه طورى كه قبلا بيان نموديم ، معجزه عملى را مىگويند كه بر خلاف قوانين عادى حاكم در جهان آفرينش انجام شود و ساير افراد بشر در انجام آن ، عاجز و ناتوان باشند .\r\nولى شناختن معجزه براى همه‌كس ميسر و امكان‌پذير نمىباشد ، بلكه تنها كسانى مىتوانند ، معجزه را از ديگر عمليات دقيق علمى و فنى تشخيص دهند كه در علوم و فنون مشابه آن معجزه ، مهارت و تخصص داشته باشند زيرا دانشمندان علما و متخصصان هر فن كه به خصوصيات و دقايق آن فن از ديگران آشناتر و به رموز و اسرار آن داناترند فقط آنان مىتوانند ، تشخيص دهند كه انجام اين عمل براى ديگران امكان‌پذير است يا نه .\r\nاز اينجاست كه افراد عالم و دانشمند ، زودتر از ديگران معجزه را تصديق مىكنند . ولى افراد بىاطلاع و غير آشنا و كسانى كه در علوم مشابه معجزه ، مهارت و تخصص ندارند ، راه هر نوع شك و ترديد براى آنان باز مىباشد .\r\nاين گونه افراد تا احتمال دهند كه شخص مدعى در معجزه‌اش به يك سلسله عمليات فنى و هنرى تكيه نموده كه متخصصان فن مىتوانند آن را تشخيص دهند ، زير بار چنين معجزه‌اى نرفته ، در حالت دير باورى و شك و ترديد به سر مىبرند .\r\nاز اينجاست كه حكمت الهى اقتضا مىكند ، هر پيغمبر را با معجزه‌اى مفتخر سازد كه مشابه با صنعت و فن رايج آن زمان و مكان بوده ، در آن عصر و محيط آشنايان به آن علم ، بيشتر وجود داشته باشند تا بتوانند حقيقت معجزه و تفاوت آن را با علم و يا فن رايج در عصرشان ، تشخيص دهند و از روى علم و تخصّص اظهار نظر و داورى كنند و نظرشان براى تودهء مردم معتبر و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاطمينان‌آور باشد ، در اين صورت حجت و برهان الهى براى مردم محكم‌تر و روشن‌تر خواهد بود .\r\nروى همين قانون كلى و حكمت الهى بود كه خداوند به موسى ( ع ) عصا و يد بيضا را معجزه داد زيرا در زمان وى سحر و جادوگرى معمول بود و كسانى كه در اين فن و هنر تخصص داشتند ، پيش از ساير مردم ، معجزات موسى را تصديق نمودند و به آيين وى گرويدند .\r\nزيرا وقتى كه عصاى موسى را ديدند كه به فرمان وى به صورت اژدها درآمده همهء آن چه را كه آنان به عنوان جادو تهيه كرده‌اند ، مىبلعد و باز به صورت اصلى خود برمىگردد ، فهميدند كه اين عمل از دايره سحر و جادو خارج بوده ، به يك نيروى عظيم غيبى و الهى متكى مىباشد .\r\nاين بود كه به معجزه بودن آن ايمان آوردند ، بدون اين كه بر وعده و وعيد فرعون وقعى نهند ، در برابر او ايمانشان را اعلام و نبوت موسى را تصديق نمودند .\r\n( 1 ) - در زمان حضرت عيسى ( ع ) هم طب يونانى به اوج عظمت خود رسيده بود و اطبا معالجه‌هاى حيرت‌انگيزى را انجام مىدادند ، مخصوصا در سوريه و فلسطين كه از مستعمره‌هاى يونان بودند علم طب از رواج و رونق خاصى برخوردار بود .\r\nچون خداوند حكيم حضرت عيسى ( ع ) را در اين دو منطقه به نبوت برانگيخت و او را در اين محيط مأمور به تبليغ ساخت ، حكمت خداوندى اقتضا مىنمود كه اعجاز او را از اعمالى شبيه همان طب و اعمال دانشمندان آن زمان و مشابه فن رايج آن محيط قرار دهد .\r\nاين بود كه خداوند حكيم و توانا زنده كردن مردگان ، شفا دادن به امراض علاج‌ناپذير و بينا نمودن كور مادرزاد را از معجزات وى قرار داد تا مردم آن زمان بدانند كه اين عمل خارج از قدرت بشر بوده ، از دايرهء علم طب بيرون است و نمىتواند به علوم و دانش‌هاى معمول روز متكى باشد ، بلكه خارج از قوانين علم طب بوده ، از يك منبع غيبى الهام مىگيرد .\r\nعرب جاهلى نيز از ميان انواع فنون و علوم تنها در فن فصاحت و بلاغت تخصص كامل داشتند و در ميان ملل جهان آن روز با فصاحت و سخن‌سرايى و با فنون ادبى معروف بودند تا آنجا كه مجالس مسابقه شعر و خطابه برپا مىكردند و با اين عمل بر يكديگر افتخار و مباهات مىنمودند و گاهى نيز به همين منظور بازارهايى تشكيل مىگرديد و هريك از شعراى قبايل مختلف عرب بهترين شعر و سخن خويش را در معرض نمايش قرار مىداد و داوران مسابقه اظهار نظر نموده ، بهترين آن‌ها را انتخاب مىكردند و گوينده بهترين شعر و سخن را مورد تقدير و تشويق قرار مىدادند .\r\nاين تقدير و تشويق به جايى رسيده بود كه از ميان بهترين اشعار و قصايد آن روز « هفت\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nقصيده » را انتخاب نمودند و با آب‌طلا نوشته ، به ديوار كعبه آويختند كه به « معلقات سبعة » معروف گرديد و از آن تاريخ هر شعر زيبا را به آن قصايد هفت‌گانه تشبيه نموده ، آن را شعر طلايى مىناميدند . « 1 » مرد و زن عرب به شعر و ادب اهميت بسزايى قائل بود . به اشعار ، قصايد ، سخنان و خطابه‌هاى شيرين و شيوا عشق مىورزيد . قضاوت و داورى نيز در اين مورد به عهدهء « نابغهء ذبيانى » بود كه وى در مراسم حج به بازار عكاظ مىآمد و براى او چادر مخصوص قرمز رنگى برپامىگرديد ، از اطراف و اكناف جزيرة العرب شعرا به دور وى گرد آمده ، اشعار و قصايدشان را بر او عرضه مىداشتند ، او هم داورى مىكرد و بهترين اشعار و قصايد را انتخاب و مدال افتخار را به سينهء سراينده‌اش نصب مىكرد . « 2 » چون اوضاع محيط عربستان آن زمان اين چنين بود ، حكمت الهى اقتضا نمود كه پيغمبر اسلام را با معجزهء بيان و بلاغت خارق‌العادهء قرآن مفتخر كند ، به طورى كه هر عرب فصيح در برابر فصاحت و اسلوب شيواى قرآن زانوى عجز بر زمين زند و هر شاعر سخنور و بليغ ، خود را در برابر بلاغت و حلاوت قرآن عاجز و درمانده ببيند ، هر فرد مطلع و منصف در برابر قرآن بىاختيار سر تسليم فرودآورد و به وحى بودن و گفتار خدا بودن آن اعتراف كند .\r\nحديثى كه از ابن سكيت نقل گرديده است ، اين حقيقت را روشن و مبرهن مىسازد و آن اين كه :\r\nوى به حضرت رضا ( ع ) عرضه داشت : يا ابن رسول اللّه خداوند چرا موسى بن عمران را با عصا و يد بيضا ارسال نمود و عيسى را با طب و محمد را ( 1 ) - با اعجاز كلام و خطابه برانگيخت ؟\r\nحضرت رضا ( ع ) در جواب او فرمود : « خداوند موقعى كه موسى ( ع ) را فرستاد سحر و جادو در ميان مردم آن عصر و دوران رايج و معمول بود و موسى ( ع ) نيز از سنخ همان فن معمول زمان خويش ، عملى را نشان داد كه انجام آن از قدرت آنان خارج بود و به اين وسيله توانست عمل آنان را كه بر جادوگرى متكى بود ، باطل و نبوت خويش را ثابت نمايد و خداوند حضرت عيسى را به هنگامى مبعوث نمود كه امراض و بيمارىهاى گوناگونى پديد آمده بود و مردم احتياج مبرمى به علم طب داشتند و علاقه شديد و مخصوصى نسبت به آن از خود نشان مىدادند ، به طورى كه اطبا و دانشمندان ماهرى در علم طب پرورش يافتند و به روى كار آمدند و اين علم از رواج عجيب و\r\n\r\n\r\n","description":"","footnote":"\r\n( 1 ) العمده ، 1 / 78 .\r\n( 2 ) شعراء النصرانية ، 2 / 640 ، طبع بيروت .\r\n","page_name":" 63 ","page_number":63},
  {"content":"\r\n\r\nبازار گرمى برخوردار گرديد . در همان دوران بود كه حضرت عيسى ( ع ) مبعوث شد و معجزه‌اى نشان داد كه مشابه علم طب و فن رايج زمان بود ، در عين حال از اطباى آن زمان ساخته نبود . او به اذن خدا ، مردگان را زنده مىكرد و نابينايان مادرزاد را بينا مىنمود و امراض علاج‌ناپذير را بهبود مىبخشيد و از اين راه حجت را براى مردم تمام و نبوت خويش را اثبات مىنمود و خداوند محمد ( ص ) را در دورانى برانگيخت كه در ميان مردم آن عصر بيش از هر علم و فنى ، سخن‌سرايى ، شعر و شاعرى رونق و رواج داشت رسول اكرم ( ص ) نيز از طرف خداوند آن چنان موعظه‌هاى شيرين و بليغ و جملات متين و حكمت‌آميزى آورد كه خط بطلان به دور گفتار شيواى آنان كشيد و حجت را بر آنان تمام نمود . » « 1 » * * * ولى بايد توجه داشت كه رسول اكرم ( ص ) غير از قرآن ، معجزات فراوان ديگرى را نيز دارا بود ، مانند : شق القمر و حرف زدن سوسمار و تسبيح گفتن سنگريزه‌ها به فرمان وى . اما قرآن مجيد از تمام اين معجزات مهم‌تر و از همهء آن‌ها محكم‌تر و شگفت‌انگيزتر مىباشد زيرا :\r\n1 - عرب بىسواد آن روز كه از اسرار و رموز عالم آفرينش و دقايق جهان هستى بىاطلاع بود ، امكان داشت كه در اين معجزات شك كند و با چشم ترديد به آن‌ها بنگرد و آن‌ها را به يك سلسله علل و عوامل طبيعى و يا تردستىهاى هنرى كه با آن‌ها آشنايى نداشت متكى و مستند بداند . و اين معجزه را از مقوله و اقسام همان سحر و جادو كه رايج و معمول بود ، بشمارد ولى براى عرب آن روز در بلاغت و اعجاز قرآن جاى شك و ترديدى باقى نبود ، چون خود آنان سخن‌شناس و به فنون بلاغت آشنا و به اسرار آن وارد بودند .\r\n2 - معجزات ديگر پيامبر ( ص ) موقتى و موردى بود بهره‌بردارى از آن‌ها براى هميشه امكان نداشت زيرا همهء آن‌ها پس از مدت كوتاهى از صحنه هستى خارج شدند و به صورت يك سلسله جريانات و حوادث تاريخى در آمدند كه گذشتگان براى آيندگان نقل كنند ولى قرآن براى هميشه باقى و معجزه بودن آن جاودانى و دائمى است .\r\nما در صفحات آينده دربارهء ساير معجزات رسول خدا ( ص ) مفصلا بحث خواهيم نمود و به حساب نويسندگان امروز كه به اين معجزات با چشم ترديد و انكار مىنگرند ، خواهيم پرداخت .\r\n\r\n\r\n","description":"","footnote":"\r\n( 1 ) اصول كافى ، ج 1 ؛ كتاب عقل و جهل ، حديث 20 .\r\n","page_name":" 64 ","page_number":64},
  {"content":"\r\n\r\n( 1 ) -\r\n\r\nقرآن معجزهء الهى است\r\nهركس با تاريخ اسلام و قرآن آشنايى دارد ، اين مطلب را به يقين مىداند و بر آن اذعان و ايمان دارد كه محمد ( ص ) تمام ملل جهان را به سوى اسلام دعوت كرده ، با قرآن بر آنان احتجاج و اتمام حجت نموده است و به وسيلهء اعجاز قرآن قدم به ميدان مبارزه نهاده ، با صداى رسا و بلند به جهانيان اعلام داشته است كه همگان دست به دست هم دهند و كتابى را به مانند اين قرآن عرضه كنند تا او از دعوت و ادعاى خويش دست بردارد .\r\nولى پس از مدت كمى از اين مرحله تنزل و به آوردن ده سوره به مانند سوره‌هاى قرآن اكتفا نموده ، بازهم تنزل كرد و آوردن تنها يك سوره از قرآن را پيشنهاد نمود و بدين گونه به تحدى و مبارزهء خود ادامه داد تا به امروز نيز اين تحدى و مبارزه‌طلبى ادامه داشته ، تا دامنهء رستاخيز همچنان هم ادامه خواهد داشت .\r\nاما براى عرب آن زمان كه در فصاحت و بلاغت و در شعر و ادب ، تخصص و بلكه يك نوع نبوغ داشت ، بهترين و ساده‌ترين راه مبارزه با قرآن اين بود كه يكى از سوره‌هاى كوچك قرآن را بياورد و جوابگوى تحدى و پيشنهاد رسول خدا ( ص ) گرديده با بلاغت و فصاحت قرآن مجيد ، معارضه و مبارزه كند و ادعاى وى را كه رايج‌ترين عقايد و روشن‌ترين سنن و آداب آنان را مىكوبيد ، محكوم نمايد و از اين طريق پيروزى خود را ثابت و نام خويش را در تاريخ ماندگار سازد و بر ارزش و موقعيت خويش بيفزايد و با اين معارضه و مبارزه ساده ، ملت عرب را از جنگ‌هاى كوبنده و صرف هزينه‌هاى سنگين و نثار خون‌هاى رنگين راحت و آسوده كند و از تحمل سختىها و فشارها و ترك نمودن خانه‌ها و اوطانش ، آسوده خاطر شود .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nولى عرب فصيح و بليغ آن روز وقتى در برابر قرآن قرار گرفت و در فصاحت و بلاغت آيات قرآن دقت و تفكر كرد ، هر چه زودتر به معجزه بودن آن اذعان نمود و به اين حقيقت پى برد كه مبارزه با قرآن با شكست قطعى مواجه خواهد شد و جز تسليم و سر فرودآوردن در برابر حق و اظهار عجز و ناتوانى در برابر قرآن چاره و راه ديگر ندارد .\r\nروى همان اذعان و يقين بود كه عده‌اى از آنان وحى بودن قرآن را پذيرفته ، نبوت پيامبر اسلام را تصديق نمودند و در برابر دعوت قرآن سر تسليم فرودآورده ، با تشرف به دين اسلام به سعادت ابدى نائل گرديدند ولى گروه ديگرى راه عناد و لجاجت در پيش گرفته ، مبارزه با شمشير را بر مبارزه با سخن ترجيح دادند و به جاى معارضه با بيان ، معارضه با نيزه و سنان را انتخاب نمودند .\r\nاين عجز و درماندگى ، خود بزرگ‌ترين دليل و روشن‌ترين گواه بر وحى بودن قرآن مىباشد و ثابت مىكند كه آوردن كتابى مثل قرآن از دايره قدرت بشر بيرون و از حد امكان او خارج است .\r\n\r\nيك اشكال و سه پاسخ\r\nبعضى از مردم بىاطلاع ادعا نموده‌اند كه عرب آن زمان ، گفتارى مانند قرآن را آورده و با آن به مقام معارضه بر آمده است ، منتهى در اثر مرور زمان و طول مدت ، اين معارضه از بين رفته و براى ما مخفى مانده است .\r\n( 1 ) - اين گفتار از جهات مختلفى ، سست و غير قابل قبول مىباشد زيرا :\r\n1 - اگر چنين مبارزه و پيروزى واقعيت داشت ، حتما اعراب ، اين جريان را در مجالس خود بازگو مىنمودند ، در هر كوچه و برزن و در مراسم رسمى شايع و اعلام مىساختند و دشمنان اسلام كه مىخواستند از هر فرصتى استفاده كنند ، اين معارضه و پيروزى را تبليغ نموده ، از وجود آن براى پيشبرد مقاصد خويش بهره‌بردارى مىكردند و به صورت يك حربه سنگين و كوبنده‌اى ، محفوظ داشته ، بر عليه دشمن خويش به كار مىبردند و گذشتگان ، آن را در كتاب‌هاى تاريخ نقل و براى هميشه ضبط مىنمودند ، در صورتى كه از اين معارضه در هيچ كتاب تاريخ و ادب نامى به ميان نيامده ، اثرى از آن ديده نشده است .\r\n2 - از طرف ديگر تحدى قرآن مجيد و مبارزه خواستن آن منحصر به يك عده و يا تنها اعراب نبود ، بلكه قرآن تمام جوامع بشرى را در تمام اعصار و قرون به مبارزه فراخوانده ، تمام انس و جن را به معارضه دعوت مىكند .\r\nدر اين مقام چنين مىگويد :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً .  « 1 » بگو : اگر انسان‌ها و پريان اتفاق كنند كه همانند اين قرآن را بياورند ، همانند آن را نتوانند آورد ، هر چند يكديگر را [ در اين كار 
  ] كمك كنند .\r\nو در طول تاريخ ، دستگاه مسيحيت و دشمنان اسلام هزينه‌هاى سنگينى را متحمل شده ، پول‌هاى گزافى را صرف كرده‌اند تا از عظمت اسلام و مسلمانان بكاهند و مقام ارج‌دار پيامبر اسلام و قرآن مجيد را كوچك جلوه دهند و اين مبارزه ادامه و استمرار داشته ، به صورت يك برنامهء منظم در دايرهء وسيع و گسترده‌اى انجام مىپذيرد . بنابراين ، اگر معارضه با بلاغت قرآن براى آنان - گرچه با آوردن يك سوره - امكان داشت ، از اين راه استفاده مىكردند و با تنظيم سخنى مشابه يكى از سوره‌هاى كوچك قرآن با بهترين و سهل‌ترين وجهى به هدف خويش نائل مىآمدند و خود را از صرف هزينه‌اى سنگين و زحمات فراوان در مبارزه با اسلام راحت مىنمودند .\r\n يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  « 2 » 3 - سومين پاسخ اين است كه اگر كسى كلام بليغ و شيرينى را تمرين و بر آن ممارست كند به آسانى مىتواند ، كلامى مانند آن و يا لااقل مشابه آن را كه در اسلوب و روش تا حدى قريب به هم باشند ، بياورد . اين قانونى است ، مسلّم و كلى و در تمام موارد جريان دارد . ولى قرآن مجيد از اين قانون كلى مستثنى است زيرا انسان هر چه بيشتر با قرآن آشنا گردد و هر چه بيشتر در آن دقت ، تمرين و ممارست نمايد تا آنجا كه آيات آن را به مغز خود بسپارد ؛ باز نمىتواند ، كلامى را تنظيم كند كه كوچك‌ترين شباهت و تناسبى با اسلوب و بلاغت آيات قرآن داشته باشد . اين حقيقت ثابت مىكند كه قرآن اسلوب خاصى را داراست كه از حدود تعليم و تعلّم خارج است و نمىتوان با ياد دادن و ياد گرفتن ، اسلوب آن را فرا گرفت و به كار برد .\r\nاز اينجا معلوم مىشود كه اگر قرآن ، انشا و گفتار خود رسول اكرم ( ص ) بود ، در خطبه‌ها و كلمات وى كه نقل شده ، يك نوع تشابه به قرآن را احساس مىكرديم و در اسلوب ، قرآن و اسلوب كلمات رسول خدا تشابه و تناسب خاصى را درك و مشاهده مىنموديم ( 1 ) - و يا لااقل در لابه‌لاى گفتار آن حضرت جملاتى پيدا مىشد كه از نظر سبك و اسلوب مشابه و همانند قرآن باشد و قهرا\r\n\r\n\r\n","description":"","footnote":"\r\n( 1 ) بنى اسرائيل / 88 .\r\n( 2 ) صف / 8 .\r\n","page_name":" 67 ","page_number":67},
  {"content":"\r\n\r\nاين جملات در كتاب‌ها تدوين و براى ما نقل مىشد و مخصوصا دشمنان قرآن كه مىخواهند از شكوه و عظمت اسلام بكاهند ، اين گونه كلمات را حفظ نموده و به رخ ما مىكشيدند .\r\nبه اين نكته نيز بايد توجه نمود : بلاغتى كه در ميان مردم معمول و متعارف است و گاهى در ميان اجتماع ، افرادى پيدا مىشوند كه از فن بلاغت برخوردارند ولى بلاغت و سخن‌سرايى آنان معمولا محدود به يك قسمت و يا دو قسمت منحصر مىباشد .\r\nمثلا : يكى در نثرگويى ، بلاغت دارد و در شعرسرايى عاجز و زبون ، آن ديگرى در حماسه ، شعر بليغ مىگويد ولى در مديحه‌سرايى نه و يا در رثا و نوحه‌سرايى شعر زيبا و شيوايى مىسرايد ولى در غزليات شعرش نازل و منحط مىباشد . اما قرآن در موضوعات مختلف وارد گرديده ، به فنون متعدد سخن گفته در تمام آن جهات و ابعاد سخن را به حد اعجاز برده ، اعجاز را نيز به حد اعلا و كمالش رسانده است كه ديگران از آوردن مانند آن ناتوان بوده ، زانوى عجز بر زمين زده‌اند . اين فصاحت و بلاغت همه‌جانبه ، اختصاص به گفتار خدا و قرآن دارد و براى بشر هرگز امكان‌پذير نيست .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nقرآن معجزهء جاودان\r\nدر صفحات پيش روشن گرديد كه تنها راه شناخت انبياء معجزه مىباشد و چون نبوت پيامبران گذشته به دوران معين و محدودى اختصاص داشت ، دوران معجزهء آنان نيز طبعا كوتاه و محدود و تنها براى مردم آن دوران بوده است زيرا براى عده‌اى از مردم آن عصر و دوران با ديدن اين معجزه‌هاى موقت و محدود اتمام حجت مىگرديد و براى عدهء ديگر نيز به وسيلهء نقل پياپى و متواتر اذعان و يقين حاصل و حجت خدا بر آنان تمام مىشد .\r\nولى يك شريعت و نبوت جاودانى بايد داراى يك معجزهء جاويد نيز باشد زيرا معجزه اگر محدود و منحصر به يك زمان گردد ، مردم ازمنه و اعصار آينده نمىتوانند آن را با چشم خود درك نمايند و اخبار و نقل‌هاى متواتر نيز در اثر مرور زمان ممكن است ، از بين برود و يا لااقل در اثر عوامل مختلف ترديدهايى به وجود آيد .\r\nدر اين صورت براى مردم اعصار و ازمنهء آينده كه معجزه را نتوانسته‌اند ببينند ، حجت تمام نمىگردد ، اذعان و يقين در دل آنان حاصل نمىشود . اگر خداوند چنين افرادى را به تصديق نمودن پيامبر و پذيرفتن شريعتش تكليف كند ، يك نوع تكليف به محال محسوب مىشود كه از خداوند صادر نمىگردد .\r\nبه همين دليل است كه گفتيم : نبوت جاودانى ، معجزه جاودانى مىخواهد كه هميشه دليل بر صدق چنين نبوت گردد و خداوند قرآن مجيد را به همين منظور نازل نموده است كه معجزه جاويد براى نبوت جاودانه خاتم پيامبران باشد ، همان‌طوركه حجت و دليل بر گذشتگان بود ، بر آيندگان نيز گواه روشن و وسيله اتمام حجت گردد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n( 1 ) - و از همهء آن چه گفته شد ، چنين به دست آمد :\r\n1 - قرآن بر تمام معجزاتى كه پيامبران گذشته و همچنين بر ديگر معجزات خود پيامبر اسلام تفوق و برترى دارد ، زيرا قرآن معجزهء جاودانى است كه اعجاز آن در طول قرن‌ها براى تمام مردم جهان خود را نشان داده ، يكه‌تاز صحنه مبارزه و مسابقه كرده تا دامنهء رستاخيز نيز بىرقيب و يكه‌تاز خواهد ماند .\r\n2 - دوران شرايع و قوانين گذشته به پايان رسيده است ، به دليل اين كه معجزات آن شرايع كه شاهد و گواه صدق آن‌ها بود ، منقطع و زمان آن‌ها پايان رفته است . « 1 » ضمنا بايد به اين نكته توجه داشت كه قرآن از يك خصوصيت برجسته و ممتاز ديگرى نيز برخوردار است و با همان خصوصيت هم بر تمام معجزات پيامبران تفوق و برترى دارد و آن خصوصيت كفالت و تضمين نمودن هدايت و رهبرى بشر است « 2 » و سوق دادن آن‌ها به نهايت كمال و انسانيت است زيرا قرآن همان كتاب آسمانى است كه عرب سركش و جنايت‌پيشه را راهنمايى نمود ، آنان را از بت‌پرستى و مفاسد اخلاقى نجات بخشيد و جنگ و خون‌ريزى و افتخارات جاهلى را در مدت خيلى كوتاه در ميان آنان ، پايان داد و از چنين افراد جاهل و خونخوار ، ملتى به وجود آورد كه از فرهنگ عالى و تاريخ درخشان و از فضايل اخلاقى و اصول انسانى كامل و نمونه برخوردار باشد .\r\nاگر كسى تاريخ پرافتخار اسلام و اصحاب رسول خدا ( ص ) را كه در برابر او شربت شهادت نوشيدند ، مطالعه كند ؛ به عظمت رهبرى قرآن پى مىبرد و اهميت هدايت قرآن و اثر حيرت‌انگيز آن را در رهبرى و هدايت جامعه عرب درك مىكند و روشن مىشود كه اين ، تنها قرآن بود كه توانست آنان را از زندگى منحط جاهلى به اعلاترين مرحلهء علم و كمال و انسانيت برساند و به آنان درس فداكارى و از خودگذشتگى و درس ايثار و فضيلت ياد دهد ، به طورى كه در راه دين و اهداف عاليه انسانى كوچك‌ترين اعتنايى به از دست دادن مال و جان نكرده ، در مرگ فرزندان و همسران كوچك‌ترين اندوه و تأسفى بر خود راه ندهند .\r\nگفتار مقداد به رسول خدا ( ص ) به هنگامى كه آن حضرت با مسلمانان دربارهء حركت نمودن به جنگ بدر مشورت مىنمود ، مىتواند شاهد صدق و گواه روشنى بر اين حقيقت باشد ، آنجا كه عرضه داشت :\r\n\r\n\r\n","description":"","footnote":"\r\n( 1 ) ر . ش : تعليقات ، ش 4 .\r\n( 2 ) ر . ش : تعليقات ، ش 5 .\r\n","page_name":" 70 ","page_number":70},
  {"content":"\r\n\r\n( 1 ) - يا رسول اللّه ! به سوى آن چه خدايت فرمان داده است ، حركت كن ، ما مسلمانان نيز تا لب مرگ در اين راه با تو پيش خواهيم رفت ، به خدا سوگند ما سخنى را نمىگوييم كه بنى اسرائيل به موسى گفتند كه : « تو خود برو و با پشتيبانى خدايت جنگ را آغاز كن ما در اينجا به انتظار تو نشسته‌ايم » ولى ما مىگوييم : تو به يارى خدايت حركت كن و با دشمن به جنگ ! ما نيز به دنبال تو و پشتيبان و همراه توايم و با جان و دل با دشمن تو خواهيم جنگيد . به خدايى كه تو را به حق فرستاده است اگر ما را از امواج خروشان و خطرناك دريا عبور داده ، به سوى حبشه حركت دهى ، در اين راه با تو خواهيم بود تا بدانجا كه فرودآيى . رسول خدا ( ص ) از مقداد تشكر و بر وى دعاى خير نمود . « 1 » مقداد به عنوان فردى از مسلمانان و نمونه‌اى از آنان است كه عقيده و تصميم آهنين خويش را چنين اظهار مىكند و خودگذشتگى و فداكارى خود را در راه احياى حق و آزادى و از بين بردن شرك و بت‌پرستى اين چنين اعلام مىدارد و در ميان مسلمانان اين گونه افراد سراپا اخلاص و ايمان و داراى چنين عقيدهء پاك و استوار فراوان وجود داشت .\r\nاين ، قرآن بود كه دل تاريك اين افراد بت‌پرست و خونخوار جاهلى را اين چنين روشن ساخت و از آن مردم بىرحم و وحشى ، افرادى بياراست كه در برابر دشمنان و بت‌پرستان آن چنان سخت و خشن ولى در برابر اهل توحيد و مسلمانان رئوف و مهربان بودند و به هدايت قرآن بود كه مسلمانان در مدت هشتاد سال به پيروزىهايى نائل آمدند كه ديگران در مدت هشتصد سال به چنين فتوحى نرسيدند .\r\nاگر كسى تاريخ زندگى اصحاب و ياران رسول خدا ( ص ) را با تاريخ اصحاب پيامبران گذشته مقايسه كند ، خواهد دانست كه در اين پيشرفت سريع و پيروزى بىسابقه ، سرّ الهى و حقيقت معنوى و مرموزى در ميان بوده است كه منبع آن همان كتاب خدا و قرآن مجيد مىباشد كه دل‌ها را روشن ساخت ، قلوب و ارواح را با عقيدهء به مبدأ و استقامت در راه دين و هدف ، به هم در آميخت .\r\nمطالعه در تاريخ ياران حضرت عيسى ( ع ) و اصحاب ساير پيامبران گواه روشنى است كه آنان چگونه پيامبرانشان را در سختىها ، تنها و بىياور گذاشته ، در مواقع ترس و احساس خطر ، آنان را در برابر دشمن رها كردند . اين بود كه انبياى گذشته در برابر ستمگران زمان خويش آن چنان پيشرفت و پيروزى نداشتند ، غلبه و پيروزى معمولا نصيب دشمنان بود و بيشتر اوقات مجبور بودند ، از ميان اجتماع فرار كرده ، در بيابان‌ها و غارها به سر برند .\r\n\r\n\r\n","description":"","footnote":"\r\n( 1 ) تاريخ طبرى ، 2 / 140 ، چ 2 .\r\n","page_name":" 71 ","page_number":71},
  {"content":"\r\n\r\nاين يكى ديگر از امتيازات و آثار عجيب و شگفت‌انگيز قرآن مجيد است . ( 1 ) - اينك چند نمونهء ديگر از معارف قرآنى كه نمودار اعجاز آن است ، در فصول آينده مىآوريم تا روشن شود كه اعجاز قرآن در بلاغت و جنبه‌هاى ادبى آن تمام نمىشود بلكه در علوم و معارف نيز به حد اعجاز رسيده است .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nاعجاز قرآن از نظر معارف عقلى و فلسفى\r\n\r\nقرآن و پيامبر امّى\r\nقرآن مجيد اين مطلب را در آيات متعدد و به صراحت بيان مىكند كه محمد امى است و درس نخوانده است . محمد ( ص ) نيز اين ادعا را در برابر اقوام و خويشاوندان خود كه در ميان آنان پرورش يافته بود ، اعلام نمود و همان آيات را كه بر امى و بىسواد بودنش دلالت دارند ، براى آنان خواند و حتى يك‌تن از آنان اين مطلب را انكار نكرد و او را تكذيب ننمود و اين خود دليل روشن بر صدق ادعاى رسول خدا ( ص ) است .\r\nولى با اين كه رسول خدا ( ص ) درس نخوانده ، سوادى ياد نگرفته بود ؛ كتابى آورد كه مالامال از معارف عقلى و دقايق علمى و فلسفى است ، به طورى كه اين كتاب افكار فلاسفه و دانشمندان را به خود جلب و متفكرين شرق و غرب عالم را مبهوت و متحير ساخته است و اين تفوق بر افكار و انديشه‌ها تا قيامت ادامه خواهد داشت و پايان نخواهد پذيرفت و اين خود از بزرگ‌ترين جنبه‌هاى اعجاز قرآن مجيد است .\r\n* * * ما اگر از اين حقيقت مسلم صرف نظر كنيم و با مخالفين خود راه اغماض و مماشات پيش گيريم و فرض كنيم كه رسول خدا ( ص ) امى و بىسواد نبوده است ، تعليمات و تحصيلاتى ديده و هر گونه علوم ، معارف ، فنون و تاريخ را از ديگران فرا گرفته است ؛ در اين صورت باز مخالفين ما ، در يك اشكال بزرگ‌تر و بن‌بست عجيب‌ترى قرار خواهند گرفت كه پاسخ و راه فرارى از آن نداشته باشند زيرا لازمهء اين سخن اين است كه رسول خدا ( ص ) معلومات خود را از دانشمندان عصر\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nخويش فرا گرفته و از افكار و اطلاعات آنان استفاده نموده است ، در صورتى كه آن چه وى براى بشر عرضه داشته ، نه تنها با افكار و عقايد مردم دوران عصر خويش سنخيت و سازش ندارد بلكه درست در نقطهء مقابل آن‌ها قرار گرفته است .\r\nزيرا از نظر تاريخ مسلم است ، مردمى كه رسول خدا ( ص ) با آنان معاصر و در ميان آنان پرورش يافته بود ، عده‌اى از آنان به بت‌پرستى و به اوهام و خرافات پايبند بودند و گروه ديگر نيز اهل كتاب بوده ، معارف ، احكام و عقايدشان را از كتب عهدين و از تورات و انجيل به دست مىآوردند . اگر فرض كنيم كه محمد ( ص ) تعاليم خويش را از همان دانشمندان كه با آنان معاصر بود ، اخذ نموده ، مطالبى كه در قرآن آمده ، از تورات و انجيل گرفته است ، آيا لازمهء اين ادعا چنين نخواهد بود كه عقايد و افكار متداول آن روز بر گفتار و معارف وى پرتو افكنده است و در ميان معارف قرآن و معارفى كه در تورات و انجيل آمده است ، يك نوع تشابه و تقارن وجود داشته باشد ؟ اما ما مىبينيم كه قرآن با كتب عهدين تفاوت ماهوى و اصولى دارد ( 1 ) - و قرآن با اوهام ، خرافات و موهوماتى كه كتب عهدين و ديگر مصادر علمى آن عصر ، مالامال از آن‌ها بود ، مبارزه مىكند . حقايق علمى و اخلاقى ، معارف عقلى و الهى را از اين گونه اباطيل پاك و منزه مىسازد ، خرافاتى را كه در جامعه آن روز حاكم بوده ، از دامن توحيد و خداشناسى مىزدايد .\r\nقرآن مجيد مسئله توحيد و خداشناسى را مطرح مىكند و خدا را آن چنان توصيف و تعريف مىنمايد كه لايق و شايسته آن بوده ، مطابق با شأن خدايى و مقام ربوبيّت و الوهيّتش مىباشد و از آن چه نقص و حدوث خدا را مىرساند تبرئه و تنزيهش نموده ، ساحت قدسى وى را از اين گونه اوهام و اباطيل مبرا مىسازد و همچنين در مسئله نبوت نيز همين روش صحيح و اصولى را در پيش مىگيرد .\r\nاينك آيات چندى را دربارهء اين دو مسئله : مسئله توحيد و نبوت از نظر قرآن در اينجا مىآوريم :\r\n\r\nتوحيد در قرآن\r\nقرآن مجيد خدا را چنين معرفى مىكند :\r\n  وَ قالُوا اتَّخَذَ اللَّهُ وَلَداً سُبْحانَهُ بَلْ لَهُ ما فِي السَّماواتِ وَ الْأَرْضِ كُلٌّ لَهُ قانِتُونَ . بَدِيعُ السَّماواتِ  \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n وَ الْأَرْضِ وَ إِذا قَضى أَمْراً فَإِنَّما يَقُولُ لَهُ كُنْ فَيَكُونُ .  « 1 » [ يهود و نصارى و مشركان 
  ] گفتند : خداوند براى خود فرزندى اتخاذ نموده است . او از اين نسبت منزّه است بلكه آن چه در آسمان‌ها و زمين است ، از آن اوست و همه در برابر او خاضعند ، هستىبخش آسمان‌ها و زمين است . آنگاه‌كه به وجود آمدن چيزى فرمان مىدهد ، مىگويد : پديد آى ! آن هم فورا پديد مىآيد .\r\n وَ إِلهُكُمْ إِلهٌ واحِدٌ لا إِلهَ إِلَّا هُوَ الرَّحْمنُ الرَّحِيمُ .  « 2 » معبود شما خداوند يگانه است كه غير از او معبودى شايستهء پرستش نيست ، زيرا كه او بخشنده و مهربان است .\r\n اللَّهُ لا إِلهَ إِلَّا هُوَ الْحَيُّ الْقَيُّومُ لا تَأْخُذُهُ سِنَةٌ وَ لا نَوْمٌ لَهُ ما فِي السَّماواتِ وَ ما فِي الْأَرْضِ .  « 3 » هيچ معبودى جز خداوند يگانه نيست . او زنده و قائم به ذات خويش است و موجودات ديگر قائم به او هستند . هيچ‌گاه خواب سبك و سنگينى او را فرا نمىگيرد [ و لحظه‌اى از تدبير در جهان هستى ، غافل نمىماند 
  ] آن چه در آسمان‌ها و آن چه در زمين است از آن او است .\r\n  إِنَّ اللَّهَ لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ . هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ لا إِلهَ إِلَّا هُوَ الْعَزِيزُ الْحَكِيمُ .   « 4 » نه در آسمان‌ها و نه در زمين چيزى براى خدا مخفى و پنهان نمىماند . او كسى است كه شما را در رحم مادران آن چنان كه مىخواهد ، تصوير مىكند . بنابراين ، معبودى جز آن خداى توانا و حكيم نيست .\r\n  ذلِكُمُ اللَّهُ رَبُّكُمْ لا إِلهَ إِلَّا هُوَ خالِقُ كُلِّ شَيْءٍ فَاعْبُدُوهُ وَ هُوَ عَلى كُلِّ شَيْءٍ وَكِيلٌ . لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ وَ هُوَ اللَّطِيفُ الْخَبِيرُ .   « 5 » اين است خدا و پروردگار شما كه غير از او خدايى نيست و هر چه هست او آفريده است ، پس او را بستاييد كه اوست بر همه چيز مسلط و صاحب اختيار . ديدگان از درك او عاجز ولى او ديدگان را درك مىكند ، خدايى است غير قابل درك و در عين حال آگاه .\r\n\r\n\r\n","description":"","footnote":"\r\n( 1 ) بقره / 116 ، 117 .\r\n( 2 ) بقره / 163 .\r\n( 3 ) بقره / 255 .\r\n( 4 ) آل عمران / 5 ، 6 .\r\n( 5 ) انعام / 102 ، 103 .\r\n","page_name":" 75 ","page_number":75},
  {"content":"\r\n\r\n قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ .  « 1 » بگو به آنان تنها خداست كه به جهان هستى ، هستى مىبخشد ، سپس هستى را از آن بازمىستاند پس شما به كجا روى مىگردانيد .\r\n اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها ثُمَّ اسْتَوى عَلَى الْعَرْشِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى يُدَبِّرُ الْأَمْرَ يُفَصِّلُ الْآياتِ لَعَلَّكُمْ بِلِقاءِ رَبِّكُمْ تُوقِنُونَ .  « 2 » همان خداست كه آسمان را بدون ستونى كه قابل ديدن باشد ، برافراشت ، سپس به عرش پرداخت و ماه و خورشيد را مطيع و فرمانبردار خود ساخت كه همگان تا مدت معينى در سير و جريانند و تدبير همهء امور در دست اوست ( خداوند ) بدين گونه آيات خويش را تفصيل و توضيح مىدهد تا شما به لقاى پروردگارتان يقين و باور كنيد .\r\n وَ هُوَ اللَّهُ لا إِلهَ إِلَّا هُوَ ، لَهُ الْحَمْدُ فِي الْأُولى وَ الْآخِرَةِ وَ لَهُ الْحُكْمُ وَ إِلَيْهِ تُرْجَعُونَ .  « 3 » اوست خداى يگانه كه جز او خدايى نيست و براى اوست حمد و سپاس ابدى از نخستين روز تا واپسين روز ، حكم و فرمان نيز از آن اوست و برگشت همگان هم به سوى او خواهد بود .\r\n   هُوَ اللَّهُ الَّذِي لا إِلهَ إِلَّا هُوَ عالِمُ الْغَيْبِ وَ الشَّهادَةِ هُوَ الرَّحْمنُ الرَّحِيمُ . هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ سُبْحانَ اللَّهِ عَمَّا يُشْرِكُونَ . هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى يُسَبِّحُ لَهُ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ .    « 4 » او همان خدايى است كه غير از او خدايى نيست ، بر آشكار و پنهان آگاه ، اوست بخشايشگر و مهربان .\r\nاوست خدايى كه جز او خدايى نيست ، اوست پادشاه مطلق ، پاك و عارى از عيوب ، او پناهگاه ايمنىبخش ( 1 ) - ، حافظ و نگهبان انسان‌ها ، غالب و مقتدر به تمام معنا ، محيط و مسلط به همه چيز است . بزرگوار ، پاك و منزه است خداوند ، از آن چه به او شرك مىورزند .\r\nاوست خداى آفريننده ، ايجادكننده ، نقاش و صورتگر جهان آفرينش ، براى اوست\r\n\r\n\r\n","description":"","footnote":"\r\n( 1 ) يونس / 34 .\r\n( 2 ) رعد / 2 .\r\n( 3 ) قصص / 70 .\r\n( 4 ) حشر / 22 - 24 .\r\n","page_name":" 76 ","page_number":76},
  {"content":"\r\n\r\nاوصاف و نام‌هاى نيك . آن چه در آسمان‌ها و زمين است ، بر او تسبيح مىگويد و اوست خداى توانا و حكيم .\r\nآرى ، قرآن خداى جهان هستى را اين چنين توصيف مىكند و در اوصاف پروردگار ، همان روشى را پيش مىگيرد كه دلايل و شواهد عقلى همان را تأييد و تصديق مىكند و عقل صحيح و سالم همان را مىپذيرد .\r\nخوانندهء ارجمند ! آيا براى يك فرد كه امى و درس نخوانده باشد و در يك محيط منحط و جاهلى زندگى كند ، ممكن است كه اين چنين معارف دقيق علمى و حقايق جالب فلسفى را در آن چنان سطح عالى درك و بيان كند ؟ !\r\n\r\nنبوت در قرآن\r\nقرآن مجيد به تاريخ زندگى پيامبران گذشته و عالم نبوت وارد شده و آنان را با بهترين و زيباترين اوصاف كه بالاتر از آن متصور نيست معرفى نموده و با هر صفت نيك كه لازمه عظمت و قداست پيامبر است ، ستوده و از هر رذيلت و صفت زشتى كه با مقام نبوت و سفارت الهى سازش ندارد ، تبرئه نموده است .\r\nاينك آيات چندى را در اين باره بازگو مىكنيم :\r\n الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ .  « 1 » آنان كه از فرستاده [ خدا 
  ] ، پيامبر امى پيروى كنند ، پيامبرى كه صفات او را در پيششان مىيابند ، آنان را به معروف دستور مىدهد و از منكر بازمىدارد ، پاكيزه‌ها را براى آنان حلال مىشمرد ، ناپاك‌ها را تحريم مىكند .\r\n هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ .  « 2 » اوست كه از ميان امت امّىّ و بىسواد ، پيامبرى از خودشان برانگيخت تا آيات خدا را برايشان تلاوت كند ، از رذايل و مفاسد اخلاقى پاكشان سازد ، كتاب و حكمت را بر آنان\r\n\r\n\r\n","description":"","footnote":"\r\n( 1 ) اعراف / 157 .\r\n( 2 ) جمعه / 2 .\r\n","page_name":" 77 ","page_number":77},
  {"content":"\r\n\r\nبياموزد ، گرچه آنان پيش از آن در ضلالت و گمراهى آشكار به سر مىبردند .\r\n  وَ إِنَّ لَكَ لَأَجْراً غَيْرَ مَمْنُونٍ . وَ إِنَّكَ لَعَلى خُلُقٍ عَظِيمٍ   « 1 » و براى توست [ اى محمد ( ص ) 
  ] پاداش نيك و بىپايان و تو داراى خلق عظيم و پسنديده‌اى هستى .\r\n إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ .  « 2 » خداوند آدم و نوح و خاندان ابراهيم و خاندان عمران را بر جهانيان برترى داد .\r\n  وَ إِذْ قالَ إِبْراهِيمُ لِأَبِيهِ وَ قَوْمِهِ إِنَّنِي بَراءٌ مِمَّا تَعْبُدُونَ . إِلَّا الَّذِي فَطَرَنِي فَإِنَّهُ سَيَهْدِينِ .   « 3 » و به خاطر بياور هنگامى را كه ابراهيم به پدر [ عمويش آذر 
  ] و قومش گفت : من از آن چه شما مىپرستيد بيزارم ، مگر آن‌كس كه مرا آفريده و هم او هدايتم خواهد كرد .\r\n وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  « 4 » و اين چنين ملكوت آسمان‌ها و زمين [ و حكومت مطلقهء خداوند 
  ] را به ابراهيم نشان داديم [ تا با آن استدلال كند 
  ] و اهل يقين شود .\r\n    وَ وَهَبْنا لَهُ إِسْحاقَ وَ يَعْقُوبَ كُلًّا هَدَيْنا وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ . وَ زَكَرِيَّا وَ يَحْيى وَ عِيسى وَ إِلْياسَ كُلٌّ مِنَ الصَّالِحِينَ . وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلًّا فَضَّلْنا عَلَى الْعالَمِينَ . وَ مِنْ آبائِهِمْ وَ ذُرِّيَّاتِهِمْ وَ إِخْوانِهِمْ وَ اجْتَبَيْناهُمْ وَ هَدَيْناهُمْ إِلى صِراطٍ مُسْتَقِيمٍ .     « 5 » براى وى ( ابراهيم ) ، اسحاق و يعقوب را بخشيديم و همهء آنان را هدايت نموديم و پيش از آن نوح را هدايت نموديم و از فرزندان او داود ، سليمان ، ايوب ، يوسف ، موسى و هارون را هدايت كرديم . ما به نيكوكاران اين چنين پاداش مىدهيم و [ همچنين 
  ] زكريا و يحيى و عيسى ( 1 ) - و الياس همه از صالحان بودند و اسماعيل و اليسع و يونس و لوط را و برخى از پدران و فرزندان و برادرانشان را بر جهانيان برترى داديم و بر همگان برگزيديم و به راه راست و مستقيم هدايتشان كرديم .\r\n\r\n\r\n","description":"","footnote":"\r\n( 1 ) قلم / 3 ، 4 .\r\n( 2 ) آل عمران / 33 .\r\n( 3 ) زخرف / 26 ، 27 .\r\n( 4 ) انعام / 75 .\r\n( 5 ) انعام / 84 - 87 .\r\n","page_name":" 78 ","page_number":78},
  {"content":"\r\n\r\n وَ لَقَدْ آتَيْنا داوُدَ وَ سُلَيْمانَ عِلْماً وَ قالا الْحَمْدُ لِلَّهِ الَّذِي فَضَّلَنا عَلى كَثِيرٍ مِنْ عِبادِهِ الْمُؤْمِنِينَ .  « 1 » و ما به داود و سليمان دانشى عظيم داديم و آنان نيز متقابلا گفتند : سپاس از آن خداوندى است كه ما را بر بسيارى از بندگان مؤمنش برترى بخشيد .\r\n وَ اذْكُرْ إِسْماعِيلَ وَ الْيَسَعَ وَ ذَا الْكِفْلِ وَ كُلٌّ مِنَ الْأَخْيارِ .  « 2 » اسماعيل و اليسع و ذو الكفل را ياد كن كه همهء آنان از نيكان بودند .\r\n أُولئِكَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ مِنْ ذُرِّيَّةِ آدَمَ وَ مِمَّنْ حَمَلْنا مَعَ نُوحٍ وَ مِنْ ذُرِّيَّةِ إِبْراهِيمَ وَ إِسْرائِيلَ وَ مِمَّنْ هَدَيْنا وَ اجْتَبَيْنا إِذا تُتْلى عَلَيْهِمْ آياتُ الرَّحْمنِ خَرُّوا سُجَّداً وَ بُكِيًّا .  « 3 » آنان پيامبرانى بودند كه خداوند نعمتش را بر ايشان ارزانى داشت . از فرزندان آدم و از كسانى بودند كه با نوح سوار كشتى نموديم . آنان از خاندان ابراهيم و اسماعيل و از هدايت‌شدگان و برگزيدگان بودند كه هر وقت آيات خدا بر ايشان تلاوت مىشد ، گريه كنان بر خاك مذلت و بندگى مىافتادند .\r\nاين بود قسمتى از آيات قرآن مجيد كه دربارهء توصيف و تنزيه انبيا و عظمت و قداست آنان آمده است .\r\n\r\n\r\n","description":"","footnote":"\r\n( 1 ) نمل / 15 .\r\n( 2 ) ص / 48 .\r\n( 3 ) مريم / 58 .\r\n","page_name":" 79 ","page_number":79},
  {"content":"\r\n\r\n\r\nتطبيق و مقايسهء قرآن با تورات و انجيل\r\n\r\nتوحيد و نبوت در تورات و انجيل\r\nخوانندگان عزيز ! گفتار و نظريه قرآن را دربارهء توحيد و صفات خدا و در مورد عظمت و شخصيت پيامبران مطالعه نموديد ، اينك به نظريه كتب عهدين توجه كنيد و آن را با نظريات و گفتار قرآن مقايسه و تطبيق نماييد .\r\nكتب عهدين در اين دو مسئله فراوان سخن گفته‌اند ولى هر مقدار كه قرآن ، خداوند را تنزيه و تقديس نموده ، پيامبران را به عالىترين مقام انسانى اوج داده است ، اين كتاب‌ها به همان مقدار ، مقام الوهيت را تنزّل داده ، هرگونه اعمال ناشايستى را به پيامبران خدا نسبت مىدهند .\r\nبراى روشن شدن اين حقيقت چند نمونه از تورات و انجيل و از فصول مختلف كتب عهدين را در اينجا مىآوريم :\r\n1 - داستان آدم و حوا و خارج شدن آن‌ها از بهشت در تورات چنين آمده است :\r\nخداوند به آدم اجازه داد كه از تمام ميوه‌هاى بهشت تناول كند به جز ميوهء درخت معرفت ، يعنى درخت شناخت خير و شر . خداوند به آدم فرمود : آدم ! اگر روزى از اين ميوه تناول كنى ، همان روز خواهى مرد .\r\nسپس خداوند از آدم ، همسرش حوا را آفريد و هر دو در بهشت لخت بودند زيرا نيك و بد را تشخيص نمىدادند ، ناگهان مارى آمد و آنان را بر آن درخت ممنوع راهنمايى كرد و به خوردن ميوهء آن ، تشويق‌شان نمود و چنين گفت : شما با خوردن ميوهء درخت نمىميريد بلكه چون خداوند مىداند كه اگر از اين ميوه بخوريد چشمتان باز شده ، نيك و بد را تشخيص\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nخواهيد داد اين است كه شما را از خوردن آن نهى نموده است .\r\nچون آدم و حوا گفتار مار را باور نمودند و از ميوهء آن درخت خوردند ، چشمشان باز گرديد و فهميدند كه لخت هستند و با لنگى خودشان را پوشانيدند . خداوند كه در بهشت قدم مىزد ، آنان را ديد و آدم و حوا خود را از خدا مخفى نمودند . خدا ، آدم را صدا زد كه كجا هستى آدم ؟ وى گفت : ( 1 ) - چون صداى تو را شنيدم خود را مخفى نمودم زيرا كه من عريانم . خدا گفت : چگونه فهميدى كه عريانى ؟ مگر از آن ميوه كه نهىات كرده بودم ، خوردى ؟\r\nآنگاه‌كه براى خداوند آشكار شد كه آدم از آن شجره خورده است ، گفت : حالا ديگر آدم نيز مانند ما شده ، خوب و بد و زشت و زيبا را شناخته است و ممكن است ، هم اكنون دستش را دراز كند و از درخت حيات و زندگى نيز بخورد و براى هميشه زنده بماند و مثل ما باشد ، اين بود كه خدا او را از بهشت راند و ميان آدم و درخت حيات حائلى قرار داد . « 1 » و باز تورات در جاى ديگر مىگويد :\r\nمار قديمى همان شيطان است و شيطان نيز همان است كه همهء دنيا را به سوى ضلالت و گمراهى سوق مىدهد . « 2 » خواننده عزيز ! ملاحظه مىكنيد ، كتاب‌هاى به اصطلاح آسمانى ، چگونه ساحت قدس الهى را متهم به كذب نموده ، نسبت مكر ، غدر ، دروغ و ترس به او مىدهد ، بدين گونه كه خداوند آدم را به دروغ از درخت معرفت ممنوع ساخت و گفت كه آن ، درخت مرگ است و سپس چون خدا ترسيد كه آدم از درخت حيات نيز استفاده كند و به زندگى جاويد و هميشگى دست يابد و در خدايى و سلطنت با او معارضه نمايد ، اين بود كه وى را از بهشت بيرون راند .\r\nو باز از اين كتاب آسمانى ! استفاده مىشود كه خداوند جسم است و در ميان بهشت قدم مىزند و نسبت جهل به پروردگار مىدهد كه وى از محل و مخفىگاه آدم بىاطلاع بود .\r\nاز همه بدتر اين كه ، اين كتاب شيطان را خيرخواه‌تر از خدا معرفى مىكند و مىگويد كه شيطان بر آدم نصيحت كرد و آدم را از تاريكى جهل و نادانى به نور دانش و معرفت راهنمايى نمود و تشخيص نيك و بد را به وى آموخت .\r\n2 - تورات داستان ابراهيم و نمرود را چنين آورده است :\r\n\r\n\r\n","description":"","footnote":"\r\n( 1 ) تورات ، سفر پيدايش ، باب 2 - 3 .\r\n( 2 ) تورات ، سفر پيدايش ، باب 12 ، بند 9 .\r\n","page_name":" 81 ","page_number":81},
  {"content":"\r\n\r\nابراهيم در برابر نمرود ، همسر خود ساره را خواهر خويش معرفى نمود و همسر بودنش را كتمان كرد ولى ساره زن زيبايى بود ، نمرود او را از دست ابراهيم گرفت و متقابلا ابراهيم را مورد محبت خويش قرار داد و كمك مالى فراوان بر وى نمود . از آن روز ابراهيم داراى گاو ، گوسفند ، چهارپايان فراوان و داراى غلامان و كنيزان شد و ثروت كلانى به دست آورد .\r\nآنگاه‌كه نمرود پى برد ساره همسر ابراهيم بوده است نه خواهر او ، به ابراهيم گفت : چرا واقعيت را كتمان نمودى و سبب شدى كه ساره را از دست تو ربودم و همسر خويش قرار دادم ؟ سپس نمرود ، ساره را به ابراهيم بازپس داد . « 1 » از اين داستان چنين استفاده مىشود كه ابراهيم خود عامل فساد شده ، موجب آن گرديده است كه نمرود همسر وى ساره را از دست او گرفته ، به همسرى برگزيند ! ! حاشا كه ابراهيم به چنين امر قبيح و زشتى كه افراد عادى نيز مرتكب آن نمىشوند مرتكب گردد ، در صورتى كه وى از عزيزترين و گرامىترين پيامبران خداست .\r\n( 1 ) - 3 - داستان لوط و دخترانش در تورات چنين آمده است كه :\r\nشبى دختر بزرگ لوط به خواهرش گفت : اينك پدر ما پير گشته است و روى زمين كسى نيست كه با ما نزديكى كند ، بيا پدر را شراب دهيم و با وى هم‌بستر شويم تا نسل پدر را در روى زمين زنده نگه داريم . در همان شب پدر خويش را شراب دادند و دختر بزرگ‌تر با وى هم‌بستر شد . شب دوم نيز او را شراب دادند ، دختر كوچك با وى داخل بستر شد و هر دو دختر از پدر آبستن شدند . دختر بزرگ پسرى به دنيا آورد و او را « موآب » ناميد كه پدر « موآبين » است و دختر كوچك نيز پسرى به دنيا آورد و نام او را « بن‌عمى » گذاشت و وى پدر « بنى عمون » است كه تا به امروز نسلشان در دنيا باقى است . « 2 » اين است ، آن چه كه تورات به حضرت لوط ، آن پيغمبر بزرگ و پاك خدا و دختران وى نسبت مىدهد ، خوانندهء عزيز بايد عقل خويش را داور قرار داده ، در اين مورد قضاوت كند .\r\n4 - در تورات آمده است كه :\r\nاسحاق خواست نبوت و پيامبرى را به فرزند خود « عيسو » واگذار كند ولى در آن موقع فرزند ديگرش « يعقوب » اسحاق را فريب داد و بر وى چنين وانمود كرد كه او همان « عيسو »\r\n\r\n\r\n","description":"","footnote":"\r\n( 1 ) تورات ، سفر پيدايش ، باب 12 .\r\n( 2 ) تورات ، سفر تكوين ، باب 19 .\r\n","page_name":" 82 ","page_number":82},
  {"content":"\r\n\r\nاست و براى پذيرش اسحاق ، طعام و شراب آماده كرد و اسحاق از آن طعام و شراب تناول نمود . سپس در اثر همان حيله و نيرنگ كه يعقوب براى رسيدن به پيامبرى به كار برده بود ، او را دعا نمود و چنين گفت : تو آقا و سرور برادرانت باش و فرزندان و مادرت بر تو تواضع و كوچكى نمايند . لعن بر آنان كه بر تو لعن كنند . خوشى و مباركى بر آنان كه تو را مبارك باد گويند .\r\nوقتى عيسو آمد ، فهميد كه برادرش يعقوب گوى نبوت را از وى ربوده است ، به پدرش گفت : پدرجان مرا نيز بركت پيامبرى ده ! اسحاق گفت : من او را آقا و سرور همه ، تو و برادران ديگرت را غلام و بندهء وى قرار داده‌ام و او را با گندم و شراب ثروتمند و نيرومند گردانيده‌ام . پسرجان ديگر دربارهء تو چه مىتوانم بكنم ؟\r\nاينجا بود كه عيسو صداى خويش را به گريه بلند نمود . « 1 » راستى آيا ربودن مقام نبوت متصور و معقول است ؟ ! آيا خداوند مقام نبوت و پيامبرى را به موجب مكر و دروغ تفويض مىنمايد ؟ ! آيا واقعا يعقوب با اين دروغ فريب‌كارى و تزوير ، همان‌طور كه اسحاق را گول زد ، خداوند را نيز گول زد و خداوند ديگر نتوانست نبوت را به اهلش بازگرداند ؟ ! « تعالى اللّه عن ذلك علوّا كبيرا . » شايد همان مستى شراب است كه افرادى را واداشته چنين خرافات را جعل كنند و نسبت شراب خوردن را به اسحاق بدهند .\r\n( 1 ) - 5 - باز در تورات آمده است كه :\r\n« يهدا » با « ثامار » همسر فرزندش « عير » زنا نمود و « ثامار » از وى آبستن شد و دو فرزند به نام‌هاى « فارص » و « زارع » به دنيا آورد . « 2 » و از طرف ديگر ، انجيل متى نيز در اصحاح اول ، نسب « يسوع مسيح » را به تفصيل آورده ، حضرت مسيح و سليمان و پدرش داود را از نسل همان « فارص » و همان شخصى كه به وسيلهء زناى يهودا با همسر پسرش به وجود آمده است ، معرفى مىكند .\r\nحاشا كه پيامبران خدا از زنا به وجود بيايند ، آن هم زنا با محارم و همسر فرزند ولى آفريننده و\r\n\r\n\r\n","description":"","footnote":"\r\n( 1 ) تورات ، سفر تكوين ، باب 27 .\r\n( 2 ) تورات ، سفر تكوين ، باب 38 .\r\n","page_name":" 83 ","page_number":83},
  {"content":"\r\n\r\nسازنده تورات موجود ، ارجى به گفته‌ها و نوشته‌هاى خود نمىنهد و پروايى از تهمت و افترا بستن به انبيا ندارد .\r\n6 - باز در تورات آمده است :\r\nداود با همسر « اورياى » مجاهد و مؤمن زنا نمود و همسر اوريا از اين زنا حامله شد . داود از ترس افتضاح و رسوايى ، به مقام پرده‌پوشى بر آمد و به « اوريا » دستور داد به خانه‌اش رفته ، با همسرش نزديكى كند تا حامله بودن همسر اوريا به خود وى منتسب شود ولى « اوريا » امتناع نمود و گفت : چگونه رواست كه آقا و سرور من « يوآب » و غلامان وى در ميان صحرا به سر برند و من به خانهء خود روم و با خوردن و آشاميدن دلخوش كنم و با همسرم هم‌بستر شوم ! ؟ نه هرگز ! به جان عزيزت سوگند كه من هرگز اين كار را انجام نمىدهم .\r\nچون داود از پرده‌پوشى ماجرا مأيوس و نااميد گرديد ، آن روز « اوريا » را نزد خويش نگه داشت و او را دعوت نمود كه نزد وى غذا و مشروب خورد و او را مست نمود ، فرداى آن روز داود به امير لشكرش « يوآب » نوشت كه اوريا را در يك جنگ شديد در پيشاپيش لشكر قرار دهيد ، سپس او را تنها بگذاريد تا كشته شود .\r\nطبق دستور داود ، يوآب نيز همين كار را انجام داد ، بدين گونه اوريا در جنگ كشته شد و يوآب مرگ او را به داود اطلاع داد ، داود همسر اوريا را به خانهء خويش برد و پس از آن كه ايام عزادارى همسر اوريا نسبت به شوهرش تمام شد ، داود او را رسما به همسرى گرفت . « 1 » و در اصحاح اول از انجيل متى نيز آمده است كه سليمان پيامبر خدا و پسر داود از همان زن به دنيا آمده است .\r\nخوانندگان عزيز ! ملاحظه كنيد كه اين دروغ‌سازان چگونه به مقام والاى نبوت آن منصب عالى الهى جرئت و جسارت نموده‌اند ؟ ! راستى چگونه مىتوان اين عمل زشت را به كسى كه داراى مختصر غيرت و مردانگى است ، نسبت داد تا چه رسد به يكى از پيامبران بزرگ و پاك خداى يكتا ؟ ! و در اينجا ، يك اشكال مهم ديگرى نيز وجود دارد و آن اين كه : در انجيل متى در ادامه همين داستان ، سليمان به عنوان پسر داود معرفى شده ، در انجيل لوقا نيز ( 1 ) - حضرت عيسى را پسر داود معرفى كرده ، مىگويد : « مسيح در كرسى پدرش داود مىنشست » و اين دو نسبت با يكديگر\r\n\r\n\r\n","description":"","footnote":"\r\n( 1 ) شموئيل ، كتاب 2 ، باب 11 ، 12 .\r\n","page_name":" 84 ","page_number":84},
  {"content":"\r\n\r\nچگونه مىسازد ؟ آيا سليمان پسر داود بود و يا عيسى و اين دو كه برادر نبودند ! ! 7 - در تورات چنين مىخوانيم كه :\r\nسليمان هفتصد زن از آزادگان و سيصد زن از بردگان داشت ، اين زنان دل او را به سوى بت‌ها ، جلب كردند . سليمان به دنبال « عشتورت » بت و خداى « صدونيان » و « ملكوم » بت و معبود « عمونيان » رفت . خداوند از اين عمل زشت و ناپسند سليمان خشمگين گرديد و گفت : من سلطنت و پادشاهى را از تو پس خواهم گرفت و به برده‌اى از بردگانت خواهم داد . « 1 » باز در تورات چنين آمده است كه :\r\nسليمان براى عشتورت ( بت صيدانيين ) و كموش ( بت موآبيين ) و ملكوم ( بت عمونىها ) بتكده‌هاى مجلل و بلندى ساخته بود ، پادشاه « يوشيا » آن بتكده‌ها را نجس كرد ، مجسمه‌ها و بت‌ها را كه در آن بت‌خانه‌ها بود ، بشكست و درخت‌هايش را قطع نمود و تمام آن بتكده‌ها و بتكده‌هاى ديگر را از بين برد . « 2 » مؤلف : فرض كنيم كه لازم نيست پيامبران ، معصوم و بىگناه باشند - در صورتى كه عصمت انبيا با دلايل عقلى ثابت شده است - ولى آيا عقلا درست است كه پيامبرى بت‌ها را پرستش كند و بت‌خانه‌هاى عالى و محكمى بنا سازد و از سوى ديگر مردم را به توحيد و يگانه‌پرستى و پرستش خداى بىهمتا دعوت نمايد ؟ آيا اين دو عمل از نظر عقل با هم سازش دارد ؟ ! قضاوت به عهدهء صاحبان عقل ! ! 8 - در كتاب هوشع مىخوانيم :\r\nاولين سخن خدا به هوشع اين بود كه فرمود : برو براى خودت زن زناكار و فرزندان زنا انتخاب كن زيرا اين زمين از خداوندگار زناكنان برگشته است . هوشع نيز رفت ، « گوهر » دختر « بلايم » را گرفت و از او دو پسر و يك دختر به دنيا آورد . « 3 » باز در همين كتاب مىخوانيم كه خدا به هوشع فرمود :\r\nزن زناكار و صاحب رفيق را دوست بدار ، همان‌طوركه خداوند بنى اسرائيل را دوست مىدارد . « 4 » عقل چگونه باور مىكند كه خداوند پيامبرش را به زنا و به محبت زن زناكار دستور دهد .\r\n\r\n\r\n","description":"","footnote":"\r\n( 1 ) پادشاهان ، كتاب 1 ، باب 11 .\r\n( 2 ) همان ، كتاب دوم ، باب 23 .\r\n( 3 ) كتاب هوشع ، باب 1 .\r\n( 4 ) همان ، باب 3 .\r\n","page_name":" 85 ","page_number":85},
  {"content":"\r\n\r\n« تعالى اللّه عن ذلك علوا كبيرا . » جاى تعجب نيست كه نويسنده و سازندهء اين مطالب قباحت گفتار خود را درك نكند ولى شگفت و تعجب از ملل متمدن و مردان عصر فضا و از دانشمندان عصر كنونى است ( 1 ) - كه اين گونه خرافات را در كتب عهدين و تورات و انجيل مىخوانند و بازهم به چنين مطالبى و بر چنين كتاب‌هايى ايمان دارند و آن‌ها را وحى الهى و كتاب آسمانى و راهنماى انسان‌ها مىپندارند ! ! آرى ! تقليد عادتى است تغييرناپذير كه خود را از اين عادت رهانيدن ، زنجير تقليد را از هم گسستن و پى حق روان شدن عملى است بس مشكل و طاقت‌فرسا .\r\n9 - در اناجيل چنين مىخوانيم كه :\r\nروزى مسيح براى مردم سخن مىگفت ؛ مادر و برادرانش در بيرون منتظر وى بودند كسى از آن ميان گفت : اين مادران و برادرانت هستند كه در بيرون به انتظار تو به سر مىبرند تا سخنى با تو بگويند . مسيح گفت : مادر من كيست و برادران من كدامند ؟ ! سپس با دست خود اشاره به شاگردانش نمود و گفت : اينان مادر و برادران من هستند زيرا هركس به گفتهء من كه در آسمان‌هاست گوش فرا دهد ، او برادر ، خواهر و مادر من است . « 1 » خوانندگان عزيز ! شما در سخافت اين گفتار دقت كنيد و قدرى بينديشيد كه مسيح چگونه مادر پاك خويش را از خود دور مىكند و او را از ديدارش محروم مىسازد و قداست و معنويت او را مورد تعريض قرار داده ، شاگردانش را بر وى ترجيح مىدهد ، در صورتى كه مسيح دربارهء شاگردانش در جاى ديگر مىگويد : آنان ايمان ندارند « 2 » و باز دربارهء آنان مىگويد : در دل آنان به اندازهء تخم خشخاشى ايمان وجود ندارد . « 3 » اين شاگردان همان‌ها هستند ؛ شبى كه يهوديان به مسيح حمله كردند و از آنان درخواست نمود كه تا صبح نخوابند و از وى محافظت كنند ولى هيچ‌كدام از شاگردانش به حرف او گوش ندادند و وقتى يهودىها او را گرفتند ، همان شاگردها او را تنها گذاشته ، فرار را بر قرار ترجيح دادند . « 4 » اين‌ها نمونه‌هايى از كارهاى ناشايستى است كه دربارهء شاگردان مسيح در اناجيل آمده است .\r\n10 - در انجيل يوحنا آمده است :\r\n\r\n\r\n","description":"","footnote":"\r\n( 1 ) متى ، باب 12 ؛ مرقس ، باب 3 ؛ لوقا ، باب 8 .\r\n( 2 ) مرقس ، باب 4 .\r\n( 3 ) متى ، باب 17 .\r\n( 4 ) همان ، باب 26 .\r\n","page_name":" 86 ","page_number":86},
  {"content":"\r\n\r\nمسيح روزى در يك جشن عروسى شركت نمود ، اتفاقا شرابشان تمام گرديده بود مسيح از راه اعجاز براى آنان شش خمره شراب درست كرد . « 1 » باز در انجيل آمده است كه مسيح شراب مىخورد و در خوردن شراب زياده‌روى مىنمود . « 2 » ( 1 ) - حاشا از اين افتراها و نسبت‌هاى ناروا كه مقام پاك مسيح از اين بهتان عظيم به دور است ، گذشته از اين‌ها ، در كتب عهدين خوردن شراب صريحا ممنوع و تحريم شده است .\r\nچنانچه : در تورات چنين آمده است كه خداوند به هارون گفت :\r\nتو و فرزندانت كه وارد « خيمهء اجتماع » گرديديد ، هرگز لب به شراب و هيچ مست‌كننده‌اى نزنيد تا مرگ و نيستى شما را فرا نگيرد ، اين يك حكم دائمى است كه در تمام قرون و اعصار و در ميان تمام نسل‌هاى آيندهء شما حكومت دارد تا زشت و زيبا و پاك و ناپاك را از هم تشخيص دهيد . « 3 » و در انجيل لوقا نيز در مدح يوحناى معمدان چنين آمده است كه :\r\nوى در پيشگاه پروردگار مقام بلندى را داراست و هرگز لب به شراب و هيچ مست كننده‌اى نمىزند . « 4 » در كتب عهدين دلايل و شواهد فراوانى بر حرمت شراب وجود دارد . با اين حال چگونه در انجيل نسبت شراب خوردن به عيساى مسيح ، آن پيامبر پاك و معصوم الهى داده شده است ؟ !\r\n\r\nنتيجهء مباحث\r\nاين بود قسمتى از خرافات و مطالب گمراه‌كننده و خنده‌آورى كه در كتب عهدين وجود دارد و با هيچ عقل و منطقى سازگار نيست .\r\nما اين نمونه‌ها را در اختيار خوانندهء عزيز قرار داديم تا آن‌ها را با دقت مطالعه كند ، آنگاه عقل و وجدان خويش را داور و قاضى قرار دهد كه چگونه مىتوان ادعا نمود كه محمد ( ص ) معارفى را كه براى بشر ارائه داده است ، از اين كتاب‌ها اقتباس نموده ، محتويات قرآن مجيد را با آن سطح عالى و استحكام كه دارد ، از آن‌ها اتخاذ نموده است ؟ !\r\n\r\n\r\n","description":"","footnote":"\r\n( 1 ) انجيل يوحنا ، باب 2 .\r\n( 2 ) متى ، باب 11 ؛ لوقا ، باب 7 .\r\n( 3 ) تورات ، سفر لاويان ، باب 10 .\r\n( 4 ) لوقا ، باب 1 .\r\n","page_name":" 87 ","page_number":87},
  {"content":"\r\n\r\nباز چگونه مىتوان اين كتاب‌ها را وحى آسمانى پنداشت ، با اين كه اين كتاب‌ها با نسبت‌هاى ناروا دامن پاك پيامبران خدا را آلوده ساخته ، مقام شامخ آنان را لكه‌دار نموده است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nاعجاز در هماهنگى قرآن\r\nگفتيم كه قرآن از جهات مختلفى داراى اعجاز است و اعجاز آن را از نظر معارف عقلى و فلسفى توضيح داديم . اينك به دومين جنبهء اعجاز قرآن مىپردازيم و آن ، هماهنگى كامل و نظم و انسجام حاكم در آيات قرآن است ، يعنى كوچك‌ترين اختلاف و تناقضى در ميان آيات و مفاهيم آن وجود ندارد .\r\nتوضيح اين كه : هر انسان عاقل ، مطلع و با تجربه به خوبى مىداند : كسى كه بر پايهء دروغ و افترا ، تشريع و قانون‌گذارى كند يا سخن گويد ، قهرا در سخنان و قوانين وى تناقض‌هايى ديده مىشود .\r\nمخصوصا اگر قانون‌گذارى و دروغ‌سازى وى در مسائل و موضوعات مهم اعتقادى و اخلاقى و در اصول دقيق زندگى و در نظامات مختلف اجتماعى گسترش داشته باشد ( 1 ) - و ساليان درازى نيز به طول انجامد .\r\nآرى ! هر انسان دروغگو خواه‌ناخواه در تناقض‌گويى و اختلاف در گفتار قرار خواهد گرفت و هيچ‌گونه راه فرارى از آن نخواهد داشت زيرا اقتضاى طبيعت بشر اين است به‌طورىكه در مثل آمده است كه : « دروغگو كم‌حافظه است . » ولى قرآن مجيد كه در تمام شئون و امور زندگى انسان‌ها به طور وسيع و دامنه‌دار وارد شده ، در اين موارد سخن گفته و تشريع و قانون‌گذارى نموده است ، با اين حال كوچك‌ترين اختلاف و تناقض در آن مشاهده نشده است .\r\nدر موضوع خداشناسى بحث كرده ، مسئله نبوت را پيش كشيده و دربارهء سياست و اداره كردن مدن و اجتماعات ، در مسائل اخلاقى و تمام شئون زندگى قانون‌گذارى نموده است و به امور ديگر\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nنيز مانند : كيهان‌شناسى ، تاريخ و قوانين جنگ و صلح وارد شده ، موجودات آسمانى و زمينى را از قبيل ملائكه و ستارگان ، بادها ، درياها ، نباتات ، حيوانات و انسان توصيف كرده است و مثل‌هاى گوناگون آورده ، مناظر هولناك قيامت را بازگو نموده ، از هر بابى سخن رانده است ولى با اين وصف كوچك‌ترين تضاد و تناقضى در ميان گفتار ، تشريعات و نظريات آن ديده نشده و در سرتاسر اين مباحث از دايره عقل و خرد به دور نرفته است .\r\nقرآن گاهى به يك حادثه در دو مورد و يا در موارد بيشتر متعرض گرديده ولى در ميان اين موارد كوچك‌ترين اختلاف و تناقضى نمىتوان يافت .\r\nبراى نمونه داستان موسى را در قرآن مجيد ملاحظه كنيد كه اين داستان در قرآن تكرار شده و در چندين مورد آمده است ولى در هر مورد ، داراى نكات و امتيازات خاصى بوده كه موارد ديگر آن نكات و امتيازها را نداشته‌اند ، بدون اين كه در اصل مطلب و ريشه داستان كوچك‌ترين اختلاف و تناقضى ديده شود .\r\nاگر بدين نكته نيز توجه شود كه آيات قرآن يك‌دفعه نازل نگرديده بلكه در مدت بيست و سه سال تدريجا با مناسبت‌هاى مختلف و در حوادث گوناگون نازل شده است . اين حقيقت بيشتر روشن خواهد گرديد كه قرآن از ناحيه خداوند بزرگ فرودآمده ، از قدرت بشر خارج مىباشد زيرا اقتضاى طول زمان و فاصله‌هاى طولانى در نزول آيات قرآن و در عين حال گستردگى آن ، اين بود كه وقتى اين آيات در يك‌جا جمع گرديد ، در ميان آن‌ها ناهماهنگى و اختلاف ديده شود .\r\nولى مىبينيم كه قرآن در هر دو صورت اعجاز خود را حفظ نموده است : آن روز كه قطعه‌قطعه نازل مىشد ، در همان متفرق بودنش معجزه بود و زمانى هم كه از حالت قطعه‌قطعه بودن خارج و در يك‌جا جمع‌آورى شد ، جنبه ديگرى از اعجاز به خود گرفت .\r\nخود قرآن نيز به اين خصوصيت و امتياز اشاره مىكند ، آنجا كه مىگويد :\r\n أَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً .  « 1 » آيا دربارهء قرآن نمىانديشيد كه اگر از سوى غير خدا بود ، اختلاف فراوانى در آن مىيافتند .\r\n( 1 ) - اين آيه شريفه انسان را به يك موضوع فطرى و وجدانى رهبرى مىكند كه : هركس در ادعا و گفتار خويش بر كذب و دروغ متكى باشد ، در نظرياتش اختلاف و در بيانش تناقض ، ظاهر و آشكار خواهد شد ولى اين اختلاف و تناقض در كتاب آسمانى ( قرآن ) وجود ندارد ، پس بنابراين ،\r\n\r\n\r\n","description":"","footnote":"\r\n( 1 ) نساء / 82 .\r\n","page_name":" 90 ","page_number":90},
  {"content":"\r\n\r\nقرآن ساخته و پرداختهء فكر بشر نبوده ، بر پايهء دروغ و افترا بنيان نشده است .\r\nپاك و عارى بودن قرآن از اختلاف و تناقض مطلبى نيست كه به دليل و برهان نيازمند باشد بلكه حقيقت روشنى است كه حتى عرب آن روز نيز اين حقيقت را كاملا درك نموده است و فصحا ، بلغا و سخن‌دانان آن زمان هم بر آن اذعان داشتند .\r\nگفتار وليد بن مغيره گواه زندهء آن است ؛ آنجا كه ابو جهل خواست كه وى نظر خود را دربارهء قرآن ابراز نمايد ، چنين گفت :\r\nمن دربارهء قرآن چه بگويم ؟ به خدا سوگند در ميان شما كسى نيست كه به اندازهء من با اشعار و قصايد عرب آشنا باشد ، در شناخت رموز فصاحت و بلاغت و فنون شعر و رجز كسى به پاى من نمىرسد ، من به هر گونه شعر ، حتى به اشعار جنيان نيز آگاهم ولى به خدا سوگند ! اين كه محمد مىگويد به هيچ‌يك از اين‌ها كه گفتم شباهت ندارد ، آرى به خدا قسم ! گفتار محمد داراى حلاوت خاصى است كه هر سخن بليغ و شيرينى را درهم مىشكند و بر تمام گفتارها برترى دارد و برتر از آن سخنى متصور نيست .\r\nابو جهل گفت : به خدا سوگند ! اقوام و عشيره تو ، از تو راضى نخواهند گرديد مگر بر ضد آن چيزى بگويى .\r\nوليد گفت : پس صبر كن تا در اين باره فكر كنم ، پس از فكر و تأمل زياد چنين گفت : قرآن سحرى است كه محمد آن را از ساحران گرفته است . « 1 » و بنا بر بعضى نقل‌ها وليد چنين گفت : به خدا سوگند ! از محمد سخنى شنيدم كه نه انس را چنين سخنى است و نه جن را . كلام او داراى حلاوت و شيرينى فوق‌العاده‌اى است . سخن تازه ، ريشه‌دار ، پرثمر و بىسابقه‌اى است برجسته‌ترين سخن است كه برجسته‌تر از آن سخنى نيست و بشر از گفتن آن عاجز و زبون است .\r\nو إنّ له لحلاوة و إنّ عليه لطلاوة و إنّ أعلاه لمثمر و إنّ أسفله لمغدق و إنّه ليعلو و لا يعلى عليه و ما يقول هذا بشر « 2 » ( 1 ) - اگر شما كتب عهدين را كه آسمانى قلمداد مىشود ، كاملا بررسى نماييد ، اين حقيقت برايتان روشن‌تر خواهد شد و حق و باطل خود را نمايان‌تر خواهد ساخت . اينك قسمتى از تناقضات\r\n\r\n\r\n","description":"","footnote":"\r\n( 1 ) تفسير طبرى ، 29 / 98 .\r\n( 2 ) تفسير قرطبى ، 19 / 72 .\r\n","page_name":" 91 ","page_number":91},
  {"content":"\r\n\r\nانجيل را بررسى مىكنيم :\r\n1 - در انجيل لوقا آمده كه مسيح گفت :\r\nهركس با من نباشد مخالف من است . « 1 » ولى در جاى ديگر از همان انجيل ، نقيض آن را مىخوانيم كه مسيح گفت :\r\nهركس مخالف ما نباشد ، او با ما است . « 2 » 2 - در اناجيل مىخوانيم كه وقتى مسيح را معلم صالح خطاب نمودند ، گفت :\r\nچرا صالح ؟ به جز خدا صالحى وجود ندارد . « 3 » ولى در جاى ديگر اناجيل ، درست عكس آن را مىخوانيم كه مسيح گفت :\r\n« منم نگهبان صالح » و بازگفت :\r\nاما من همان نگهبان صالحم . « 4 » 3 - در انجيل متى آمده است :\r\nآن دو نفر دزد كه با مسيح به دار آويخته شدند ، هر دو مسيح را سرزنش مىنمودند و نيش زبان مىزدند . « 5 » و در انجيل ديگر درست ضد آن گفتار آمده است كه :\r\nيكى از آن دو مجرم به مسيح گفت : « تو اگر مسيح هستى ، هم خود و هم ما را از چوبهء دار برهان . » و مجرم دوم گفت : « تو از خدا و مجازات وى نمىترسى كه مسيح را سرزنش مىكنى . » « 6 » 4 - در انجيل يوحنا چنين آمده است كه :\r\nاگر من به نفع خودم شهادت دهم ، شهادتم درست نخواهد بود . « 7 » ولى در همين انجيل آمده است كه :\r\nعيسى گفت : اگر من به نفع خودم شهادت دهم شهادتم درست است . « 8 »\r\n\r\n\r\n","description":"","footnote":"\r\n( 1 ) متى ، فصل 12 ؛ لوقا ، فصل 11 .\r\n( 2 ) مرقس و لوقا ، فصل 9 .\r\n( 3 ) متى ، فصل 19 ؛ مرقس ، فصل 10 ؛ لوقا ، فصل 18 .\r\n( 4 ) يوحنا ، فصل 10 .\r\n( 5 ) متى ، فصل 27 .\r\n( 6 ) لوقا ، فصل 5 .\r\n( 7 ) يوحنا ، فصل 5 .\r\n( 8 ) همان ، فصل 8 .\r\n","page_name":" 92 ","page_number":92},
  {"content":"\r\n\r\nاين‌ها نمونه‌هاى مختصرى از اختلافات و ( 1 ) - تناقض‌هايى است كه در اناجيل با آن حجم كوچكى كه دارد ، مشاهده مىشود و همين نمونه‌ها مىتواند براى افراد حقيقت‌جو و دور از تعصب و عناد ، يك دليل و راهنماى خوب و روشنگرى باشد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nاعجاز قرآن در تشريع و قانون‌گذارى\r\n\r\nدوران قبل از قرآن\r\nاين يك حقيقت مسلم و تاريخى است كه قبل از طلوع خورشيد تابناك اسلام دورانى بود ، تاريك وحشت‌زا ، مردمش در جهل و نادانى ، در انحطاط علمى و اخلاقى و در وحشيت و بربريت به سر مىبردند . در آن دوران تاريك ، اختلافات نژادى و طبقاتى ، قانون زور ، پستى ، فرومايگى و هرج و مرج اجتماعى بر ملل جهان خاصه بر عرب حكومت مىكرد . دل‌ها به سوى غارت و يغماگرى متوجه بود قدم‌ها به سوى برافروختن آتش جنگ و خونريزى مىشتافت .\r\nعرب قبل از اسلام از عقيده‌هاى خرافى و روش‌هاى وحشىگرى ، بهرهء فراوانى داشتند . نه داراى عقيده و مذهبى بودند كه همهء آن‌ها را در يك نقطه متمركز سازد و نه داراى يك قانون و نظام اجتماعى واحد بودند كه ارتباط و هماهنگى در ميان آنان برقرار كند . پيروى از عادات و روش‌هاى نياكان ، آنان را متحير ساخته ، به هر سو سوقشان مىداد . بت‌پرستى از رواج خاصى برخوردار بود و مردم عصر جاهلى داراى بت‌هاى متعددى بودند كه آن‌ها را پرستش نموده ، وسيلهء شفاعت به پروردگارشان مىدانستند .\r\nدر ميان آنان اموال بر پايهء شانس موهوم تقسيم مىشد و قماربازى براى آنان يك عمل عادى و شايع بود ، به طورى كه اين عمل فاسد يك نوع مايهء افتخار و مباهات در اجتماع آنان محسوب مىشد . يكى ديگر از عادات زشت آنان ازدواج با همسران پدران و زشت‌تر از آن ، كشتن دختران و زنده به گور كردن آن‌ها بود .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nعصر قرآن\r\nآرى اين‌ها قسمتى از عادات زشت عرب بود در دوران جاهليت و قبل از اسلام و قبل از نزول قرآن ولى موقعى كه نور محمد ( ص ) در مكه بدرخشيد و آفتاب اسلام از جزيرة العرب سرزد دل‌هاى تاريك مردم جاهلى با معارف الهى روشن و از آلودگىها پاك گرديد .\r\nتوحيد و يگانه‌پرستى جايگزين بت و بت‌پرستى شد ، جهل و نادانى جاى خود را به علم و دانش داد . رذايل اخلاقى به اوصاف نيك ، اختلاف و دشمنى به محبت و دوستى مبدل گرديد . از همين مردم غارت‌گر ، سست و پراكنده يك ملت متحد و منسجم و پرمهر به وجود آمد كه توانست ، نفوذ و حكومت خويش را در سرتاسر جهان گسترش داده و پرچم علم ( 1 ) - ، تمدن ، انسانيت و تقوا را در تمام دنيا به اهتزاز در آورد .\r\nدورى يكى از وزراى فرانسه در اين باره چنين مىگويد :\r\nمحمد پيامبر مسلمانان با تعاليم عالى و آسمانى خويش به آسانى توانست قبايل پراكندهء عرب را متحد سازد و از آن‌ها ملت واحدى تشكيل داده ، حكومت و نفوذ خويش را از اسپانيا تا شبه قاره هند گسترش دهد و در تمام جهان پرچم تمدن را به اهتزاز درآورد . آن مرد بزرگ اين تحول عجيب و همه‌جانبه را در موقعى به وجود آورد كه هنوز اروپا در ظلمت قرون وسطايى به سر مىبرد .\r\nو سپس مىگويد :\r\nدر قرون وسطى ، تنها مردمى كه داراى علم و دانش بودند و گوى سبقت را در اين ميدان از همگان ربودند ، همان ملت عرب بود كه ابرهاى ضخيم جهالت ، وحشيت و بربريت را كه بر آسمان اروپا كشانده شده بود ، از هم پاشيدند و آفتاب تمدن ، علم و اخلاق را به آن سرزمين تاباندند . « 1 » اين همه پيشرفت ، ترقى ، تعالى و افتخارات عظيمى هم كه نصيب عرب گرديد ، در اثر همان تعاليم عاليه قرآن مجيد و كتاب آسمانى بود كه بر تمام كتاب‌هاى آسمانى ديگر تفوق و برترى دارد ، قوانينش بر پايهء عقل ، استوار و پىريزى گرديده تعاليمش داراى يك روش خاص ، جالب و استثنايى است .\r\n\r\n\r\n","description":"","footnote":"\r\n( 1 ) صفوة العرفان ، محمد فريد وجدى ، ص 119 .\r\n","page_name":" 95 ","page_number":95},
  {"content":"\r\n\r\n\r\nاعتدال در قرآن\r\nيكى ديگر از ويژگىهاى قرآن و جنبه‌هاى اعجاز آن ، اعتدال و ميانه‌روى در قانون‌گذارى و دستورات اخلاقى است . قرآن در قانون‌گذارى ، روش اعتدال و ميانه‌روى را در پيش گرفته و از هرگونه افراط و تفريط اجتناب نموده است . قرآن تا آنجا به موضوع اعتدال توجه داشته است كه آن را براى افراد انسان نيز يك امر لازم و ضرورى دانسته ، با زبان آنان از خداوند راه اعتدال و خالى از اعوجاج و روش دور از افراط و تفريط را مىطلبد ، آنجا كه مىگويد :\r\n اهْدِنَا الصِّراطَ الْمُسْتَقِيمَ .  « 1 » [ خداوندا ! 
  ] ما را به راه راست هدايت فرماى . ! اين جمله در عين اختصار معناى عميق و ژرفى را در بر دارد كه توضيح آن را در تفسير سورهء حمد خواهيد خواند .\r\nقرآن مجيد در آيات زيادى به اعتدال و ميانه‌روى در تمام امور دعوت مىنمايد و به يك روش عادلانه كه از افراط و تفريط به دور باشد ، رهبرى مىكند ؛ آنجا كه مىگويد :\r\n( 1 ) -  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ .  « 2 » خداوند اكيدا به شما فرمان مىدهد كه امانت‌ها را به صاحبان‌شان برگردانيد و در هنگام داورى ، راه عدالت در پيش گيريد .\r\n اعْدِلُوا هُوَ أَقْرَبُ لِلتَّقْوى .  « 3 » عدالت بورزيد ، زيرا كه آن به تقوا و پرهيزگارى نزديك‌تر است .\r\n وَ إِذا قُلْتُمْ فَاعْدِلُوا وَ لَوْ كانَ ذا قُرْبى .  « 4 » هنگام سخن گفتن ، حق و عدالت را رعايت كنيد ، گرچه به ضرر خويشان شما باشد .\r\n إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ .  « 5 » خداوند شما را به عدل و نيكى و به احسان براى خويشاوندان اكيدا فرمان مىدهد و از\r\n\r\n\r\n","description":"","footnote":"\r\n( 1 ) فاتحه / 6 .\r\n( 2 ) نساء / 58 .\r\n( 3 ) مائده / 8 .\r\n( 4 ) انعام / 152 .\r\n( 5 ) نمل / 90 .\r\n","page_name":" 96 ","page_number":96},
  {"content":"\r\n\r\nكارهاى زشت و از ظلم و ستم نهيتان مىكند و بدين گونه پندتان مىدهد ، شايد كه بپذيريد .\r\nقرآن در تمام ابعاد و امور زندگى راه اعتدال و ميانه‌اى را در پيش پاى مىگذارد كه ذيلا قسمتى از آن‌ها را براى شاهد گفتار ، در اينجا مىآوريم .\r\n\r\n1 - اعتدال در بخشش\r\nقرآن مجيد انسان را به اقتصاد و ميانه‌روى در به كارگيرى مال و بهره‌بردارى از ثروت فرمان مىدهد ، از طرفى صفت بخل را نكوهش و از طرف ديگر اسراف در زندگى را مذمت مىكند . قرآن در آيات متعدد از بخل و آز ، نهى نموده و عواقب زيان‌بار آن را گوشزد مىكند و مىگويد :\r\n وَ لا يَحْسَبَنَّ الَّذِينَ يَبْخَلُونَ بِما آتاهُمُ اللَّهُ مِنْ فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ سَيُطَوَّقُونَ ما بَخِلُوا بِهِ يَوْمَ الْقِيامَةِ وَ لِلَّهِ مِيراثُ السَّماواتِ وَ الْأَرْضِ وَ اللَّهُ بِما تَعْمَلُونَ خَبِيرٌ .  « 1 » آنان كه خداوند از فضل و كرم خويش ، نعمت و ثروت فراوان به آنان داده است ، از بذل و بخشش خوددارى مىكنند ، خيال نكنند كه اين عمل به سود آن‌هاست بلكه به ضرر آن‌هاست ، زيرا همان اموال را به زودى همانند طوقى بر گردنشان مىافكنند و آن چه در آسمان‌ها و زمين است ، ملك خاص و ماندگار خداست و خداوند بر اعمال شما آگاه است .\r\nدر برابر اين گروه آيات كه انسان را به بذل و بخشش تشويق مىكند ، آيات ديگرى نيز وجود دارد كه از اسراف و تبذير نهى كرده ، مردم را از مفاسد آن بر حذر مىدارد و چنين مىگويد :\r\n وَ لا تُسْرِفُوا إِنَّهُ لا يُحِبُّ الْمُسْرِفِينَ .  « 2 » و اسراف نكنيد زيرا كه خداوند مسرفان را دوست ندارد .\r\n إِنَّ الْمُبَذِّرِينَ كانُوا إِخْوانَ الشَّياطِينِ .  « 3 » اسراف‌كنندگان برادر شياطينند .\r\n وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً .  « 4 » نه دستت را بر بذل و بخشش ببند و نه آن را بيش از حد بگشاى تا مورد سرزنش قرار گيرى و از زندگى فرومانى .\r\n\r\n\r\n","description":"","footnote":"\r\n( 1 ) آل عمران / 180 .\r\n( 2 ) انعام / 141 .\r\n( 3 ) اسراء / 27 .\r\n( 4 ) اسراء / 29 .\r\n","page_name":" 97 ","page_number":97},
  {"content":"\r\n\r\n\r\n2 - اعتدال در عفو و انتقام\r\nقرآن انسان را به تحمل ، صبر و استقامت در برابر مصائب و مشكلات فرمان مىدهد . افراد صبور را مىستايد و به آنان پاداش بزرگى را نويد مىدهد و مىگويد :\r\n إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ .  « 1 » صابران اجر و پاداش خود را بىحساب دريافت مىكردند .\r\n وَ اللَّهُ يُحِبُّ الصَّابِرِينَ .  « 2 » خداوند صبركنندگان را دوست دارد .\r\nولى بايد توجه داشت كه قرآن در برابر ظالم دست مظلوم را نبسته و او را از گرفتن حق خويش بازنداشته است ، بلكه براى اين كه ريشهء ظلم و فساد قطع شود و براى اين كه قانون عدالت در روى زمين حكم فرما باشد ، به مظلوم اجازه و بلكه فرمان مىدهد كه در برابر ظلم و ستمگر مقاومت و ايستادگى نمايد و عادلانه از وى انتقام بگيرد . قرآن در اين مورد مىگويد :\r\n( 1 ) -  فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ .  « 3 » هركس بر شما تعدى كند ، شما نيز به اندازهء تعدى وى از او انتقام بگيريد .\r\nقرآن به اولياى مقتول اجازه داده است كه در صورت عمدى بودن قتل ، قاتل را قصاص كنند و به تاوان مقتول او را بكشند :\r\n وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ .  « 4 » هركس مظلوم كشته شود به ولىّاش سلطه ( حق قصاص ) داديم ولى او هم نبايد در قتل اسراف ورزد .\r\n\r\n3 - اعتدال در جنبه‌هاى مادى و معنوى\r\nقرآن مجيد چون بر پايهء اعتدال و ميانه‌روى ، تشريع و قانون‌گذارى مىكند ، اين است كه نظام و قوانين اجتماعى اين عالم را با قوانين آخرت تطبيق نموده ، در ميان آن‌ها نيز هماهنگى به وجود\r\n\r\n\r\n","description":"","footnote":"\r\n( 1 ) زمر / 10 .\r\n( 2 ) آل عمران / 146 .\r\n( 3 ) بقره / 194 .\r\n( 4 ) اسراء / 33 .\r\n","page_name":" 98 ","page_number":98},
  {"content":"\r\n\r\nآورده است . از يك طرف اصلاح امور اين جهان را به عهده گرفته ، از طرف ديگر سعادت اخروى افراد بشر را تضمين مىكند .\r\nاين قرآن همان قانون بزرگ و ناموس اكبرى است كه پيامبر بزرگ اسلام آن را آورده ، تا بدان وسيله جهان بشريت را به سعادت هر دو جهان برساند .\r\nقرآن مانند تورات فعلى نيست كه قانون آن اختصاص به زندگى مادى داشته و تنها مربوط به اين جهان باشد و به جهان ديگر توجه نكند . آرى ، تورات آن چنان در چهارچوبهء جهان مادى غرق شده كه كوچك‌ترين توجهى به جهان آخرت ندارد و حتى پاداش اعمال نيك را نيز مال و منال دنيا و مسلط بودن بر مردم مىشناسد ، نتيجه و مجازات گناهان را از دست دادن تسلط و ثروت اين جهان معرفى مىكند .\r\nو همچنين قرآن مانند انجيل فعلى نيست كه در تشريع و قانون‌گذارى تنها به جنبه‌هاى اخروى بپردازد و از نظام اجتماع و امور زندگى غفلت ورزد و آن را اساسا ناديده بگيرد بلكه قانون قرآن يك قانون كامل و گسترده‌اى است كه هم به امور زندگى و نظامات اجتماعى اين جهان نظارت دارد و هم به اصلاح شئون جهان آخرت مىپردازد و هيچ‌يك از دو جنبهء مادى و معنوى بشر را فروگذار نمىكند .\r\nقرآن مجيد در تعاليم خود گاهى انسان را به عالم آخرت سوق مىدهد و گاهى به امور زندگى اين جهان متوجه مىكند و در مقام توجه به جهان آخرت مىگويد :\r\n  وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ الْفَوْزُ الْعَظِيمُ . وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها وَ لَهُ عَذابٌ مُهِينٌ   « 1 » هر كسى كه از خدا و پيامبرش پيروى كند ، خداوند او را به باغ‌هايى وارد مىسازد كه همواره از زير درختانش نهرها جارى است ، در آنجا هميشگى خواهند بود و اين است پيروزى بزرگ و هركس نسبت به خدا و پيامبر او عصيان ورزد و از حدودش تجاوز كند ، او را به آتش دوزخ مىافكند كه جاودانه در آن خواهد ماند و بر اوست ، شكنجهء دردناك و مذلت بار .\r\n  فَمَنْ يَعْمَلْ مِثْقالَ ذَرَّةٍ خَيْراً يَرَهُ . وَ مَنْ يَعْمَلْ مِثْقالَ ذَرَّةٍ شَرًّا يَرَهُ .   « 2 » هركس به اندازهء ذره‌اى كار نيك انجام دهد پاداش آن را خواهد ديد و هركس به اندازهء\r\n\r\n\r\n","description":"","footnote":"\r\n( 1 ) نساء / 13 ، 14 .\r\n( 2 ) زلزله / 7 ، 8 .\r\n","page_name":" 99 ","page_number":99},
  {"content":"\r\n\r\nذره‌اى عمل بد انجام دهد ، كيفر آن را هم خواهد چشيد .\r\n وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا  « 1 » در آن چه خدا [ از اموال دنيا 
  ] به تو داده است ، سراى آخرت را بطلب ! ( 1 ) - قرآن در آيات زيادى مردم را به فرا گرفتن علم و دانش پيروى از تقوا ترغيب و تشويق نموده ، در عين حال براى آنان لذايذ زندگى و بهره‌بردارى از نعمت‌هاى پروردگار را مباح و جايز مىداند و اين حقيقت را چنين بيان مىكند :\r\n قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  « 2 » بگو : چه كسى زينت‌هاى الهى را كه براى بندگان خود آفريده است و روزىهاى پاكيزه را حرام كرده است .\r\nقرآن مجيد ، در عين توجه به امور زندگى انسان در دنيا ، به امور معنوى و اخروى نيز توجه ويژه دارد و مردم را به عبادت خدا و به تفكر در آيات و آثار تشريعى و تكوينى خداوند و به تأمل در موجودات جهان هستى و در اسرار و دقايق وجود انسان ، با تأكيد دعوت مىكند ولى در عين حال تنها به اين كه انسان را به خدا برساند و بنده را با خدا مرتبط سازد ، اكتفا نمىكند بلكه به جنبهء ديگرى نيز كه افراد بشر را به همديگر مربوط مىسازد و در ميان آنان الفت و محبت ايجاد مىكند ؛ توجه خاصى مبذول مىدارد .\r\n\r\n4 - اعتدال در اقتصاد\r\nخريدوفروش و معاملات را تجويز ، ربا و فزون‌طلبى را تحريم نموده ، آنجا كه مىگويد :\r\n وَ أَحَلَّ اللَّهُ الْبَيْعَ وَ حَرَّمَ الرِّبا .  « 3 » خداوند ، خريدوفروش را حلال و ربا را حرام نموده است .\r\nقرآن به افراد بشر دستور داده است كه بر عهد و پيمان‌هاى خود وفادار باشند :\r\n  يا أَيُّهَا الَّذِينَ آمَنُوا أَوْفُوا بِالْعُقُودِ .   « 4 » اى كسانى كه ايمان آورده‌ايد ، به عقود و پيمان‌هاى خويش وفا كنيد .\r\n\r\n\r\n","description":"","footnote":"\r\n( 1 ) قصص / 77 .\r\n( 2 ) اعراف / 32 .\r\n( 3 ) بقره / 275 .\r\n( 4 ) مائده / 1 .\r\n","page_name":" 100 ","page_number":100},
  {"content":"\r\n\r\n\r\n5 - اعتدال در انتخاب همسر\r\nچون بقاى نوع بشر متكى به امر ازدواج است ، خداوند نيز در قرآن براى تأمين همان احتياج فطرى انسان ، او را به ازدواج امر نموده و چنين فرموده است :\r\n وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ وَ اللَّهُ واسِعٌ عَلِيمٌ .  « 1 » مردان و زنان بىهمسر را همسر دهيد و همچنين غلامان و كنيزان صالح و درستكارتان را به نكاح يكديگر در بياوريد و اگر فقير و تنگدست باشند ، خدا آنان را از فضل خود بىنياز مىسازد ؛ خداوند وسعت‌بخش و داناست .\r\n فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ فَإِنْ خِفْتُمْ أَلَّا تَعْدِلُوا فَواحِدَةً .  « 2 » ازدواج كنيد از زنانى كه بر شما حلال گرديده است ، دو يا سه يا چهار زن و اگر بترسيد كه نتوانيد در ميان‌شان با عدالت رفتار كنيد ، در اين صورت تنها به يكى كفايت بورزيد .\r\n\r\n6 - اعتدال در معاشرت\r\nقرآن به انسان امر مىكند كه با همسرش خوش‌رفتارى كند و تمام احتياجات زندگى او را بر طرف سازد و همچنين دستور مىدهد كه انسان با تمام مسلمانان مخصوصا با پدر ، مادر ، اقوام و عشيره خويش با نيكى ، ملايمت و خوشى رفتار نمايد بلكه از نظر قرآن نيكى و خوش‌رفتارى يك برنامهء وسيع و همگانى است كه در برابر افراد بشر خواه مسلمان و يا غير مسلمان بايد رعايت شود . قرآن در اين مورد مىگويد :\r\n وَ عاشِرُوهُنَّ بِالْمَعْرُوفِ .  « 3 » با همسرانتان به طور شايسته رفتار كنيد .\r\n وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ .  « 4 » و به همان مقدار كه زنانتان وظايفى در قبال شما دارند ، حقوقى نيز بر گردن شما دارند و از حقوق متقابل برخوردارند .\r\n\r\n\r\n","description":"","footnote":"\r\n( 1 ) نور / 32 .\r\n( 2 ) نساء / 3 .\r\n( 3 ) نساء / 19 .\r\n( 4 ) بقره / 228 .\r\n","page_name":" 101 ","page_number":101},
  {"content":"\r\n\r\n وَ اعْبُدُوا اللَّهَ وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ بِذِي الْقُرْبى وَ الْيَتامى وَ الْمَساكِينِ وَ الْجارِ ذِي الْقُرْبى وَ الْجارِ الْجُنُبِ وَ الصَّاحِبِ بِالْجَنْبِ وَ ابْنِ السَّبِيلِ وَ ما مَلَكَتْ أَيْمانُكُمْ إِنَّ اللَّهَ لا يُحِبُّ مَنْ كانَ مُخْتالًا فَخُوراً .  « 1 » و خدا را پرستش كنيد و چيزى را بر وى شريك قرار ندهيد و به پدر و مادر نيكى كنيد ، همچنين به خويشاوندان ، يتيمان ، ( 1 ) - مستمندان ، همسايگان دور و نزديك و دوست و همنشين ، واماندگان در سفر و بردگانى كه مالك آن‌ها هستيد [ به همه آن‌ها نيكى كنيد 
  ] خداوند كسى را كه متكبر و فخرفروش است [ و از اداى حقوق ديگران سرباز مىزند 
  ] دوست نمىدارد .\r\n وَ أَحْسِنْ كَما أَحْسَنَ اللَّهُ إِلَيْكَ وَ لا تَبْغِ الْفَسادَ فِي الْأَرْضِ إِنَّ اللَّهَ لا يُحِبُّ الْمُفْسِدِينَ .  « 2 » نيكى كن ، همان گونه كه خدا به تو نيكى نموده است و هرگز در زمين در جست و جوى فساد مباش كه خدا مفسدان را دوست نمىدارد .\r\n إِنَّ رَحْمَتَ اللَّهِ قَرِيبٌ مِنَ الْمُحْسِنِينَ .  « 3 » رحمت خداوند جدا به نيكوكاران نزديك است .\r\n وَ أَحْسِنُوا إِنَّ اللَّهَ يُحِبُّ الْمُحْسِنِينَ .  « 4 » و نيكى كنيد ، زيرا خداوند نيكوكاران را دوست دارد .\r\nاين‌ها نمونه‌هايى است از تعاليم قرآن در رابطه با اعتدال و ميانه‌روى در تمام ابعاد و اجتناب از افراط و تفريط در تمام امور ! !\r\n\r\nقانون نظارت عمومى در قرآن\r\nقرآن امر به معروف و نهى از منكر را كه نظارت عمومى و كنترل مردمى گسترده و در عين حال ساده و بىمعونه اجتماعى است ، بر تمام افراد امت واجب كرده ، آن را به طايفه و افراد خاصى منحصر ندانسته است .\r\nقرآن با اين ماده‌قانون ، موجبات گسترش تعاليم خويش را فراهم ساخته و بر تعاليمش روح حيات و بقا دميده و پشتوانهء نيرومند تداوم و استمرار بخشيده است .\r\n\r\n\r\n","description":"","footnote":"\r\n( 1 ) نساء / 36 .\r\n( 2 ) قصص / 77 .\r\n( 3 ) اعراف / 56 .\r\n( 4 ) بقره / 195 .\r\n","page_name":" 102 ","page_number":102},
  {"content":"\r\n\r\nاسلام افراد اجتماع و اعضاى خانواده‌ها را بر يكديگر ناظر و راهنما قرار داده و هر فرد را بر ديگرى مراقب و هدايتگر نموده است و در واقع به تمام افراد مسلمان وظيفه يك فرد پليس را داده كه افراد ديگر جامعه را به سعادت و راه نيك راهنمايى كنند و از ظلم ، ستم و فساد بازشان بدارند ، يعنى به طور كلى همه مسلمانان به تبليغ و اجراى قوانين اسلام و نظارت بر حسن اجراى آن ، مأمور و موظف مىباشند .\r\nخوانندهء عزيز ! آيا مىتوان سپاهى بزرگ‌تر ، نيرومندتر و مؤثرتر از اين سپاه ، آن هم به رايگان به وجود آورد و اين چنين به سازندگى مادى و معنوى جامعه پرداخت ؟ ! در عصر كنونى براى نظارت بر امور كشور نيروى وسيع انتظامى مهيا مىكنند ولى با اين حال نمىتوانند ، از تخلفات و قانون قانون‌شكنىها جلوگيرى نمايند زيرا نيروى انتظامى هرچه وسيع و مجهز باشد ، بازهم نمىتواند در همه اوقات و نقاط با تمام افراد ملت همراه بوده ، بر اعمال وى نظارت كند .\r\nاما اسلام با يك طرح و برنامهء عالى و با واجب نمودن « امر به معروف و نهى از منكر » يك سپاه انتظامى و نيرومند و گسترده‌اى را به وجود آورده ، بسيج عمومى نموده است كه با تمام سپاه و نيروهاى انتظامى جهان تفاوت اصولى و ماهوى دارد كه بدون بودجه و هزينه اداره مىگردد و در همه جا و در همه زمان‌ها و مكان‌ها حضور دارد و بر همه نظارت مىكند و ناظر و ضامن اجراى قوانين عاليه اسلام مىباشد .\r\n\r\nقانون برابرى و ملاك برترى در قرآن\r\nاز بزرگ‌ترين و عميق‌ترين قوانين و تعاليم قرآن ، قانون مساوات و برابرى است كه قرآن با تشريع اين ماده‌قانون ، در ميان مسلمانان اتحاد ، يگانگى ، برابرى و برادرى برقرار مىسازد و همه آنان را در صف واحد قرار مىدهد و هرگونه امتيازات و اختلافات نژادى و طبقاتى را در ميان‌شان لغو مىسازد و تمام برترىها و فزون‌طلبىها را از ريشه بر مىكند و تنها در اين ميان علم و تقوا را ملاك فضيلت و برترى قرار مىدهد ، آنجا كه مىگويد :\r\n إِنَّ أَكْرَمَكُمْ عِنْدَ اللَّهِ أَتْقاكُمْ .  « 1 » گرامىترين شما در نزد خداوند باتقواترين شماست .\r\n\r\n\r\n","description":"","footnote":"\r\n( 1 ) حجرات / 13 .\r\n","page_name":" 103 ","page_number":103},
  {"content":"\r\n\r\n قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ .  « 1 » و بگو آيا آنان كه مىدانند با آنان كه نمىدانند ، يكسان و برابرند ؟\r\nرسول خدا نيز مىفرمايد : « خداوند بزرگ ، كسانى را كه در دوران جاهليت خوار و ذليل بودند ، در سايهء اسلام ، عزت بخشيد و ( 1 ) - به وسيلهء اسلام نخوت و تكبر دوران جاهليت و تفاخر به اقوام و عشيره و مباهات به پدران و نياكان و هرگونه اختلافات طبقاتى و نژادى را از بين برد ، تمام مردم جهان از سپيد و سياه و از عرب و عجم همه و همه فرزندان آدمند و خداوند آدم را از خاك آفريده است و در روز رستاخيز محبوب‌ترين مردم در پيشگاه خدا پرهيزگارترين آن‌ها خواهد بود . « 2 » باز مىفرمايد : « فضيلت دانشمندان نسبت به ساير مردم مانند فضيلت من است ، نسبت به كمترين شما . » « 3 » اسلام ، سلمان فارسى بيگانه را به خاطر كمال ايمانش بر ديگر مسلمانان مقدم داشت تا جايى كه او را از اعضاى اهل بيت خود پيامبر قرار داد . « 4 » ولى ابو لهب عموى پيامبر را به علت كفر و بىدينى به عقب راند .\r\nتاريخ زندگانى پيامبر اسلام هم نشان مىدهد كه وى در هيچ مورد با نسب و نژاد خويش بر ديگران برترى نجسته و با ملاك‌ها و امتيازات ديگرى كه از آن‌ها برخوردار بوده است و معمولا مردم آن عصر و دوران به وسيلهء آن‌ها فخر و مباهات مىكردند ، به خود نباليده است بلكه مردم را تنها به سوى ايمان به خدا و روز رستاخيز دعوت نموده و به اتحاد و يگانه‌پرستى رهنمونشان بوده است و از اين راه توانست بر قلوب مردم حكومت كند و ريشه‌هاى عميق تكبر و زمينه‌هاى افتخارات بىجا را از دلشان بركند و به جاى آن ، نهال محبت و اخوت بنشاند تا جايى كه افراد ثروتمند و خاندان‌هاى شريف حاضر مىگرديدند دخترانشان را به ازدواج افراد فقير و افرادى كه به نظر آنان از خاندان‌هاى به اصطلاح پست و عقب افتاده به شمار مىرفتند در بياورند و با آنان پيوند قوم و خويشى برقرار سازند . « 5 »\r\n\r\n\r\n","description":"","footnote":"\r\n( 1 ) زمر / 9 .\r\n( 2 ) فروع كافى ، ج 2 ، باب 21 « انّ المؤمن كفو المؤمنة . »\r\n( 3 ) الجامع الصغير با شرح مناوى ، 4 / 432 « فضل العالم على سائر النّاس كفضلى على ادناكم . »\r\n( 4 ) بحار الانوار ، فضايل سلمان ، ج 4 ، باب 76 « فالاسلام قدّم سلمان الفارسى لكمال ايمانه حتّى جعله من اهل البيت و اخّر ابى لهب عمّ رسول اللّه لكفره . »\r\n( 5 ) زياد بن لبيد كه از ثروتمندان و بزرگان مدينه بود ، به فرمان رسول خدا ( ص ) دختر زيبا و شايسته‌اش زلفا را\r\n","page_name":" 104 ","page_number":104},
  {"content":"\r\n\r\n\r\nنتيجه\r\nاين است كه قانون قرآن و تعاليم اسلام ، تمام مصالح فردى و اجتماعى را در نظر گرفته است و قوانينى را تشريع و تنظيم نموده است كه مىتواند پاسخگوى تمام نيازمندىهاى مختلف جوامع بشرى بوده ، بر تمام جنبه‌هاى دنيوى و زندگى مادى انسان‌ها نظارت كند و تمام جنبه‌هاى دنيوى و اخروى را نيز تأمين نمايد .\r\nآيا با اين حال در نبوت و پيامبرى كسى كه اين همه قوانين متعالى و مترقى را آورده است ، جاى شك و ترديد باقى مىماند ؟ ! آن هم با توجه به اين نكته كه : ( 1 ) - پيامبر اسلام در ميان يك‌مشت مردم وحشى و نادان به دنيا آمده و در ميان مردمى نشو و نما نموده است كه كوچك‌ترين ارتباط و آشنايى با اين گونه تعاليم عالى آسمانى نداشته‌اند و اين تعاليم از افق فكر آنان برتر و از سطح تصورشان بالاتر بود .\r\n\r\n\r\n","description":"","footnote":"\r\nهبه ازدواج يك مسلمان سياه ، كوتاه‌قد و بىچيز سودانى به نام جويبر در آورد ، در صورتى كه جز اصل برابرى در اسلام ، عامل ديگرى براى اين ازدواج وجود نداشت ؛ فروع كافى ، ج 2 ، باب 21 .\r\n","page_name":" 105 ","page_number":105},
  {"content":"\r\n\r\n\r\nحقايق ثابت و خلل‌ناپذير در قرآن\r\nقرآن مجيد به موضوعات زيادى متعرض گرديده ، مطالب مختلفى را مورد گفت‌وگو قرار داده است . دربارهء خداشناسى و معارف عقلى سخن گفته ، موضوع آفرينش و رستاخيز را پيش كشيده و از ماوراءالطبيعه ، از روح و فرشته و جن و شيطان سخن به ميان آورده ، از كره زمين و كرات ديگر سخن رانده ، بر تاريخ گذشتگان و انبياى سلف و پيروانشان پرداخته ، گاهى مثل زده و گاه اقامهء حجت و برهان نموده ، گاهى به مسائل اخلاقى وارد شده و گاهى حقوق خانواده را تشريح نموده ، گاهى به آيين حكومت ، زمامدارى و مردم دارى و نظم اجتماعى و به قوانين جنگى اشاره كرده و گاهى در عبادات و معاملات و مسائل سياسى و اقتصادى در روابط اجتماعى و امور ازدواج ، طرح عادلانه‌اى ريخته و در موضوع ارث و حدود و قصاص و در غير اين موارد قانون‌گذارى كرده است .\r\nدر همهء اين مسائل ، بهترين و جالب‌ترين حقايق را به بشر ارائه نموده است ؛ حقايقى كه خلل ، فساد و بطلان هرگز بر آن راه ندارد و كوچك‌ترين اشكال و ايرادى بر آن متوجه نمىباشد .\r\nاين چيزى است كه ذاتا براى بشر امكان‌پذير نيست و كسى نمىتواند در هر مورد جزئى و كلى قانون‌گذارى كند و اين قانون براى هميشه و تا ابد زنده و بىنقص و عيب باشد ، مخصوصا اگر اين افراد از ميان ملتى وحشى و بىعلم و دانش برخيزد كه كوچك‌ترين آشنايى با اين گونه معارف و حقايق نداشته باشد .\r\nاز اينجاست كه مىبينيم ، افرادى كه دربارهء يكى از علوم نظرى ، كتابى نوشته‌اند ، از تأليف آن كتاب مدت زيادى نگذشته كه بطلان اكثر نظريه‌هاى مؤلف آن كتاب روشن مىگردد زيرا علوم\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nنظرى اين خصوصيت را دارند كه هر چه بيشتر دربارهء آن‌ها بحث شود ، حقايق بيشترى در مورد آن‌ها به دست مىآيد و خلاف نظريات گذشتگان ثابت مىشود و به طورى كه گفته‌اند ، حقيقت ثمره و نتيجهء بحث و بررسى است .\r\nچه مجهولات و ناروشنىهاى علم كه گذشتگان حل آن را به آيندگان محول نموده‌اند و چه كتابهاى فلسفى كه گذشتگان آن را نوشته‌اند و مورد انتقاد و ايراد علماى بعدى قرار گرفته است ؟\r\nتا جايى كه قسمتى از مباحثى كه از راه دليل براى علماى گذشته ثابت و مسلم شده بود ، بعدها پس از بررسى به صورت يك مسئله بىاساس در آمده ، از خيالات و موهومات محسوب گرديده است .\r\nاما قرآن مجيد با گذشت زمان و با كثرت جوانب و جهات مباحث و ارتفاع سطح علمى آن‌ها ( 1 ) - هنوز مورد كوچك‌ترين اشكال و انتقادى قرار نگرفته و در مسائل و قوانين آن كمترين عيب و ايرادى ديده نشده است ، مگر ايرادهاى بىجا و موهومى كه از ناحيهء بعضى كوته‌نظران انتشار يافته و ما به زودى آن‌ها را مورد بحث و گفت‌وگو قرار داده ، بطلان‌شان را بر ملا خواهيم نمود .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nاخبار غيبى در قرآن\r\nقرآن مجيد در قسمتى از آياتش از امور مهمى كه مربوط به آينده بود ، خبر داده از حوادث و پيشامدهايى كه بعدا واقع مىشد ، پيشگويى نموده است و همهء آن‌ها نيز پس از مدتى به وقوع پيوسته ، هيچ‌يك از آن‌ها مخالف با واقع نگرديده است .\r\nالبته جاى ترديد نيست كه اين همه اخبار از غيب و پيشگويى است كه به جز طريق وحى ، راهى بر آن نيست .\r\nاينك نمونه‌اى از پيشگويىهاى قرآن مجيد :\r\n\r\n1 - پيشگويى دربارهء جنگ بدر\r\n وَ إِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ .  « 1 » و به ياد آريد ، هنگامى را كه خداوند به شما وعده داده بود كه يكى از دو گروه [ كاروان قريش يا لشكر مسلح آن‌ها 
  ] نصيب شما خواهد بود ، شما دوست داشتيد كه كاروان براى شما باشد ولى خداوند مىخواهد ، حق را با كلمات خود تقويت و ريشه كافران را قطع كند .\r\nمؤمنين وعدهء غلبه و پيروزى بر دشمن و از بين رفتن كفار را داد . با اين كه مسلمانان در آن روز از نظر تعداد لشكر و وسايل جنگ ، ضعيف و در اقليت بودند ، تا جايى كه در ميان آنان تنها مقداد و\r\n\r\n\r\n","description":"","footnote":"\r\n( 1 ) انفال / 7 .\r\n","page_name":" 108 ","page_number":108},
  {"content":"\r\n\r\nزبير بن عوام ، سواره و بقيه همه پياده بودند و در برابر آنان كفار در اكثريت و از نيروى بيشترى برخوردار بودند و به طورى كه قرآن بيان مىكند ، كفار آن چنان داراى نيرو و قدرت بودند كه مؤمنين از جنگ با آنان در ترس و وحشت به سر مىبردند ولى خداوند در اين آيه اراده خويش را به مسلمانان اطلاع داده است كه او مىخواهد حق را بر باطل پيروز گرداند و به وعده‌اش وفا نمود و مسلمانان را بر دشمنان پيروز و كفار را ريشه‌كن ساخت .\r\n\r\n2 - پيشگويى در سرنوشت دشمنان پيامبر\r\n   فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ . إِنَّا كَفَيْناكَ الْمُسْتَهْزِئِينَ . الَّذِينَ يَجْعَلُونَ مَعَ اللَّهِ إِلهاً آخَرَ فَسَوْفَ يَعْلَمُونَ .    « 1 » آن چه را كه مأمور هستى ، آشكارا بيان كن و از مشركان روى گردان ! ما [ خطر 
  ] استهزاكنندگان را از تو رفع خواهيم نمود ، همانانى كه به خدا شرك مىورزند و آنان به زودى [ از نتايج اعمال‌شان 
  ] اطلاع خواهند يافت .\r\n( 1 ) - اين آيه شريفه در مكه ، در اوايل دعوت اسلامى نازل گرديد و بعضى از مفسّرين مانند بزّاز و طبرانى در سبب نزول اين آيه ، از انس بن مالك چنين نقل نموده‌اند كه روزى رسول خدا در مكه از كنار عده‌اى مىگذشت و آنان پيغمبر را مسخره و استهزا مىنمودند و چنين مىگفتند كه : « اين همان است كه خيال مىكند پيامبر است و جبرئيل همراه او است . » در اين هنگام اين آيه شريفه نازل گرديد و پيروزى رسول خدا و كمك‌هاى غيبى را كه شامل حال وى خواهد گرديد ، نويد داد ، خذلان و شكست سركشان را كه پيامبر را استهزا و مسخره مىكردند ، اعلام نمود .\r\nاين آيه در هنگامى نازل گرديد كه كسى تصور نمىكرد روزى خواهد آمد كه قريش شوكت و عزت خويش را از دست دهند و نفوذ و قدرت آنان با پيروزى رسول خدا ( ص ) از بين برود و اين آيه شريفه چنين روز و سرنوشتى را براى قريش پيش بينى كرد و عينا به وقوع پيوست .\r\n\r\n3 - پيشگويى دربارهء پيروزى اسلام بر تمام اديان ديگر\r\n هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ .  « 2 »\r\n\r\n\r\n","description":"","footnote":"\r\n( 1 ) حجر / 94 - 96 .\r\n( 2 ) صف / 9 .\r\n","page_name":" 109 ","page_number":109},
  {"content":"\r\n\r\nاوست كه پيامبرش را با هدايت و آيين حق به سوى مردم فرستاد تا دين وى را بر تمام دين‌ها پيروز گرداند ، هر چند مشركان كراهت داشته باشند .\r\nاين آيه شريفه هنگامى نازل گرديد كه اسلام هنوز در جزيره عربستان رواج كامل پيدا نكرده بود كه اين آيه از پيروزى جهانى اسلام و از برترى و غلبه آن بر تمام اديان و ملل دنيا خبر داد كه بخش عظيمى از آن تحقق يافت و تحقق كامل آن با ظهور مهدى و مصلح جهان خواهد بود .\r\n\r\n4 - پيشگويى دربارهء جنگ ايران و روم\r\n  غُلِبَتِ الرُّومُ . فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ .   « 1 » روم در نزديك‌ترين سرزمين شكست خورد ولى پس از مغلوب شدن به زودى پيروز و غالب خواهد گرديد .\r\nآن چه اين آيه خبر داده بود ، در مدت كمتر از ده سال واقع گرديد و شاه روم بر پادشاه ايران غالب شد و سپاه روم وارد سرزمين فارس گرديد .\r\n\r\n5 - پيشگويى در هزيمت دشمن نيرومند\r\n  أَمْ يَقُولُونَ نَحْنُ جَمِيعٌ مُنْتَصِرٌ . سَيُهْزَمُ الْجَمْعُ وَ يُوَلُّونَ الدُّبُرَ .   « 2 » يا مىگويند : ما جماعتى متحد و نيرومند و پيروزيم ولى بدانند به زودى جمعشان شكست مىخورد و پا به فرار خواهند گذاشت .\r\nاين آيه از هزيمت و شكست مشركين و از پاشيده شدن اجتماعاتشان خبر مىدهد . اين جريان نيز در جنگ بدر واقع گرديد ، آن‌گاه كه ابو جهل اسب خويش را جلو راند و در پيشاپيش لشكر خويش قرار گرفت و گفت : ما امروز ( 1 ) - از محمد و يارانش انتقام خواهيم گرفت ولى خداوند او را هلاك و جمعيتش را متفرق ساخت و حق را آشكار و كلمهء حق را برتر گردانيد . اين جريان در موقعى به وقوع پيوست كه مسلمانان در اقليت بودند و كسى نمىتوانست ، باور كند كه سيصد و سيزده مردى كه هيچ‌گونه وسايل جنگ در اختيارشان نبود و به جز يك يا دو اسب و هفتاد شتر كه به نوبت سوار آن‌ها مىشدند وسيله‌اى نداشتند ، بر يك لشكر انبوه و نيرومندى كه از نظر تعداد ،\r\n\r\n\r\n","description":"","footnote":"\r\n( 1 ) روم / 2 ، 3 .\r\n( 2 ) قمر / 44 ، 45 .\r\n","page_name":" 110 ","page_number":110},
  {"content":"\r\n\r\nوسايل و تجهيزات جنگى برترى كامل دارند ، غالب شوند ، نيرو و قدرت آنان را درهم بشكنند ، شوكت و عزت‌شان را به باد فنا و نيستى بسپارند .\r\n\r\n6 - پيشگويى در سرنوشت ابو لهب\r\n     تَبَّتْ يَدا أَبِي لَهَبٍ وَ تَبَّ . ما أَغْنى عَنْهُ مالُهُ وَ ما كَسَبَ . سَيَصْلى ناراً ذاتَ لَهَبٍ . وَ امْرَأَتُهُ حَمَّالَةَ الْحَطَبِ . . .      « 1 » بريده باد هر دو دست ابو لهب [ و مرگ بر او باد 
  ] ، همان‌طور هم خواهد بود . آن چه از ثروت و اولاد به دست آورده است ، به حال وى سودى نخواهد بخشيد ، به زودى وارد آتش شعله‌ور دوزخ مىشود . [ و نيز 
  ] همسرش در حالى كه هيزم‌كش [ دوزخ 
  ] است و در گردنش طنابى است ، از ليف خرما ! اين سوره كه در حال حيات ابو لهب نازل گرديده است ، از داخل شدن او و همسرش به آتش دوزخ خبر مىدهد و از اين آيه چنين استفاده مىشود كه آنان تا زنده هستند ، اسلام را نخواهند پذيرفت و در عناد و لجاجت خويش باقى خواهند ماند و يك سرنوشت شوم و ذلت‌بارى در انتظار آن‌هاست و همان‌طور كه قرآن پيش‌بينى كرده بود ، آن دو نفر در حال كفر و بىدينى از اين جهان رخت بربسته و مستوجب عذاب ابدى گرديدند . در دنيا به ذلت و نكبت و در آخرت به عذاب الهى مبتلا شدند .\r\n\r\n\r\n","description":"","footnote":"\r\n( 1 ) لهب / 1 - 4 .\r\n","page_name":" 111 ","page_number":111},
  {"content":"\r\n\r\n\r\nاسرار آفرينش در قرآن\r\nقرآن مجيد در آيات متعددى از مسائل مربوط به قوانين آفرينش و عالم طبيعت و كرات آسمانى و امثال آن‌ها سخن گفته است . قرآن در عصرى از اين حقايق و اسرار ، پرده برداشته است كه راهى به اين گونه مسائل و مطالب نبود و كسى نمىتوانست به اين حقايق پى برد ، مگر از راه وحى و اخبار غيبى .\r\nالبته در آن تاريخ از دانشمندان يونانى و غير يونانى عدهء معدودى بودند كه بر قسمتى از اسرار آفرينش دست يافته بودند و بر پاره‌اى از اين دقايق علمى آگاهى داشتند ولى جزيرة العرب از اين مسائل كاملا به دور و بىاطلاع بود و در آن منطقه از اين حقايق خبرى نبود .\r\nاما قسمتى از حقايق علمى كه قرآن از آن‌ها پرده برداشته است و بيشتر علوم و دانش‌هايى كه اين كتاب آسمانى از چهارده قرن پيش براى بشر آورده است ، آن چنان مهم و دقيق است كه آن روز ، نه در يونان و نه در ساير جاها كسى از آن‌ها مطّلع نبود ، بلكه پس از قرن‌ها با پيشرفت و ازدياد علوم اين دانستنىها و اسرار كشف گرديد .\r\n( 1 ) - نكته قابل توجه اين كه : آيات علمى قرآن در عين بيان حقيقت هميشه راه حزم و احتياط را در پيش گرفته ، مطالبى را كه قابل درك و فهم آن دوران بود ، به وضوح و صراحت بازگو نموده ولى مطالبى كه قابل درك مردم آن عصر نبود ، به اجمال و اشاره برگزار شده و درك و فهم كامل آن را به مردم اعصار آينده كه با تجهيزات و ابزار فنى پيشرفته و اكتشافات و پيشرفت‌هاى علمى نائل خواهند شد ، محول نموده است .\r\nاين قسمت از آيات كه از اسرار آفرينش و از حقايق و دقايق جهان هستى سخن مىگويد ، فراوان است . اينك نمونه‌هاى چندى از آن‌ها را در اينجا مىآوريم :\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\n1 - قانون توازن در قرآن\r\n وَ أَنْبَتْنا فِيها مِنْ كُلِّ شَيْءٍ مَوْزُونٍ .  « 1 » ما ، در روى زمين از هر گياهى ، با توازن رويانديم .\r\nدر اين آيه به تركيبات متناسب و متوازن نباتات كه يكى از اسرار دقيق جهان آفرينش است ، اشاره شده است .\r\nاين آيه دلالت دارد بر اين كه هر گياه و علفى كه در روى زمين سبز مىشود و هر گل و لاله‌اى كه در فصل بهار شكوفا مىگردد ، داراى وزن مخصوص و تركيب خاصى است و قانون توازن دقيق و اندازه‌گيرى حساب‌شده در آن‌ها حكومت دارد و اخيرا از نظر گياه‌شناسى نيز ثابت گرديده كه هريك از انواع نباتات از اجزا و عناصر خاصى و به ميزان و مقدار معينى تركيب و تشكيل يافته است به طورى كه اگر بعضى از اجزاى آن كم يا زياد مىشد ، از صورت آن نبات خاص خارج گرديده و نبات ديگرى مىشد .\r\nو باز ثابت شده است كه نسبت بعضى از اين اجزا با بعضى ديگر به قدرى دقيق است كه با موازين و مقياس‌هاى دقيق و مدرن روز كه تاكنون در اختيار بشر قرار گرفته است ، نمىتوان مقدار آن را تحقيقا تعيين و اندازه‌گيرى نمود .\r\n\r\n2 - قانون تلقيح در قرآن\r\nيكى ديگر از اسرار عجيبى كه وحى الهى به آن اشاره نموده ، موضوع تلقيح در علم نباتات است كه اشجار و نباتات به وسيلهء بادها تلقيح و بارور مىشوند و در اثر همان تلقيح است كه نباتات توليد مثل نموده ، ميوه‌ها و گل‌ها به وجود مىآيد .\r\nقرآن كريم در اين مورد مىگويد :\r\n وَ أَرْسَلْنَا الرِّياحَ لَواقِحَ .  « 2 » ما بادها را براى بارور ساختن [ ابرها و گياهان 
  ] فرستاديم .\r\nمفسرين گذشته تلقيح را به اعتبار اين كه در لغت به معناى حمل نيز آمده است ، به همان معنى گرفته ، اين آيه را چنين تفسير نموده‌اند : بادها را فرستاديم تا ابرها را حمل كنند و حركت دهند يا\r\n\r\n\r\n","description":"","footnote":"\r\n( 1 ) حجر / 19 .\r\n( 2 ) حجر / 22 .\r\n","page_name":" 113 ","page_number":113},
  {"content":"\r\n\r\nبادها را فرستاديم كه باران را در لابه‌لاى ابرها حمل نمايند .\r\nولى اين گفتار در معناى آيه ، صحيح به نظر نمىرسد زيرا اولا : تذكر اين نكته خيلى قابل توجه و حائز اهميت نبوده و در خور شأن قرآن مجيد نيست و ثانيا : اصلا بادها ابرها را حمل نمىكنند ، بلكه آن‌ها را از نقطه‌اى به نقطهء ديگر مىرانند .\r\n( 1 ) - بنابراين ، آيهء مذكور يك هدف عالىترى را تعقيب و ما را به يك حقيقت جالب علمى كه افكار گذشتگان از درك آن عاجز بود ، رهبرى مىنمايد ؛ آن حقيقت اين است كه اشجار و نباتات نيز مانند حيوانات به عمل لقاح و به هم رسيدن دو ماده مخالف نيازمندند و بدون تلقيح نتيجه و ثمره‌اى نمىدهند ، توليد مثل و تكثير نوع نمىكنند .\r\nعمل تلقيح گاهى به وسيلهء بادها انجام مىپذيرد به طورى كه در زردآلو ، صنوبر ، انار ، پرتقال ، پنبه ، حبوبات و امثال آن‌ها تلقيح تنها به وسيلهء بادها انجام مىشود ، بدين صورت كه كيسه‌هاى داخل شكوفه‌ها بعد از رسيدن ، سرباز مىكنند و گردى كه ميان آن‌هاست ، به وسيلهء بادها بر چهرهء ماده گل‌ها افشانده مىشود و عمل لقاح انجام مىگيرد و ماده گل‌ها آبستن مىشوند و براى به وجود آوردن نتايج و نباتات ديگر آمادگى پيدا مىكنند .\r\n\r\n3 - قانون زوجيت در قرآن\r\nباز قرآن مجيد از يك حقيقت علمى ديگر چنين خبر مىدهد كه : سنت و قانون ازدواج و زوجيت اختصاص به حيوانات ندارد ، بلكه در تمام انواع نباتات نيز اين قانون حكم‌فرماست ، آنجا كه مىگويد :\r\n وَ مِنْ كُلِّ الثَّمَراتِ جَعَلَ فِيها زَوْجَيْنِ اثْنَيْنِ .  « 1 » خداوند در زمين از همهء ميوه‌ها دو جفت آفريد .\r\n سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ وَ مِنْ أَنْفُسِهِمْ وَ مِمَّا لا يَعْلَمُونَ .  « 2 » پاك و منزه است ، خدايى كه جفت‌ها را آفريد : جفت‌هايى از گياهان و روييدنىها ، از وجود انسان‌ها و از آن چه انسان‌ها آن‌ها را نمىشناسند ، آفريد .\r\n\r\n\r\n","description":"","footnote":"\r\n( 1 ) رعد / 3 .\r\n( 2 ) يس / 36 .\r\n","page_name":" 114 ","page_number":114},
  {"content":"\r\n\r\n\r\n4 - حركت زمين در قرآن\r\nباز اسرارى كه قرآن كشف نموده ، عبارت است ، از حركت زمين ؛ خداوند در اين مورد مىفرمايد :\r\n الَّذِي جَعَلَ لَكُمُ الْأَرْضَ مَهْداً .  « 1 » آن چنان خدايى كه زمين را براى شما گهواره قرار داد .\r\nملاحظه مىكنيد كه اين آيه شريفه چگونه با يك رمز جالب ، به حركت زمين اشاره مىكند و مطلبى را كه قرن‌ها پس از نزول قرآن براى بشر روشن شد ، بيان مىنمايد و از كرهء زمين با لفظ « مهد » تعبير مىكند كه براى اطفال كوچك و شيرخوار به كار مىبرند تا در اثر حركت آرام آن ، به خواب و استراحت بپردازند .\r\nكرهء زمين نيز براى بشر حكم گهواره را دارد كه در اثر حركت وضعى و انتقالىاش حالت آرام‌بخشى براى ساكنينش مىبخشد و همان‌طورىكه نتيجهء تكان و حركت گهواره ، پرورش و استراحت اطفال است ، نتيجهء حركت روزانه و سالانه زمين نيز پرورش انسان‌ها و پرورش تمام موجودات اين جهان مىباشد .\r\n( 1 ) - آرى در اين آيهء شريفه به حركت زمين يك اشارهء زيبا و لطيفى گرديده است ولى اين مطلب با وضوح و صراحت بيان نشده است زيرا اين آيه در دورانى فرودآمده است كه تمام مردم و دانشمندان آن دوران بر سكون و عدم حركت زمين ، عقيده داشتند و ثابت بودن كرهء زمين در ميان آنان يكى از مطالب ضرورى و غير قابل ترديد محسوب مىشد . « 2 » قرآن به اين مسئلهء علمى به طور اجمال و با ظرافت اشاره كرده تا آيندگان ، كامل بفهمند .\r\n\r\n5 - قاره‌هاى ناشناخته در قرآن\r\nيكى ديگر از اسرارى كه قرآن مجيد چهارده قرن قبل پرده از روى آن برداشته وجود قارهء ديگرى است كه قرن‌ها بعد از نزول اين آيه شريفه كشف گرديد كه در اين باره مىگويد :\r\n\r\n\r\n","description":"","footnote":"\r\n( 1 ) طه / 53 .\r\n( 2 ) ده قرن پس از هجرت پيامبر ( ص ) يك دانشمند هيوى به نام « گاليله » جرئت به هم رسانيد و توانست براى كرهء زمين ، دو حركت وضعى و انتقالى ثابت كند و آن را اعلام نمايد ولى ديرى نپاييد كه مورد اهانت و شكنجه قرار گرفت تا آنجا كه به قتل و اعدام وى تصميم گرفته شد و با آن مقام علمى كه داشت به زندان محكوم گرديد ؛ اين بود كه دانشمندان اروپا مجبور شدند ، كشفيات علمى خود را كه با خرافات گذشته و قديمى سازش نداشت ، كتمان نمايند .\r\n","page_name":" 115 ","page_number":115},
  {"content":"\r\n\r\n رَبُّ الْمَشْرِقَيْنِ وَ رَبُّ الْمَغْرِبَيْنِ .  « 1 » او پروردگار هر دو مشرق و پروردگار هر دو مغرب است .\r\nاين آيه چندين قرن ، تمام اذهان و افكار مفسرين را به خود مشغول و متوجه ساخته بود كه منظور از دو مشرق و دو مغرب چيست ؟ بعضى از آنان مىگفتند : مراد از دو مشرق و دو مغرب يكى مشرق و مغرب آفتاب و ديگرى مشرق و مغرب ماه مىباشد و بعضى ديگر اين آيه را بر دو مشرق و مغرب تابستان و زمستان حمل مىنمودند .\r\nولى ظاهرا اين آيه به وجود يك قاره ديگر اشاره مىكند كه در سطح ديگر زمين قرار گرفته است و لازمهء غروب آفتاب از قارهء ما ، طلوع و تابيدن آن بر همان قارهء ديگر است .\r\nدليل اين مطلب آيهء ديگرى در قرآن مجيد است كه مىفرمايد :\r\n يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ .  « 2 » اى كاش ميان من و تو فاصلهء مشرق و مغرب بود ، چه بد همنشينى بودى ! از اين آيه استفاده مىشود كه فاصلهء بين دو مشرق دورترين فاصلهء و مسافتى مىباشد كه براى بشر محسوس است . بنابراين ، ممكن نيست كه منظور از دو مشرق و مغرب در آيه قبلى مشرق و مغرب آفتاب و ماه و يا مشرق و مغرب تابستان و زمستان باشد زيرا مسافت در ميان اين‌ها دورترين مسافت محسوس نيست ، به ناچار بايد منظور از مسافت دو مشرق كه طولانىترين مسافت بايد باشد ، همان مسافت ميان مشرق و مغرب است زيرا مغرب قارهء ما نسبت به طرف ديگر زمين مشرق ناميده مىشود . در اين صورت معناى آيه صحيح بوده ، از وجود يك قارهء ديگر كه قرن‌ها بعد از نزول قرآن كشف گرديده است ، خبر مىدهد .\r\n( 1 ) - بنابراين ، آياتى كه در آن‌ها لفظ مشرق و مغرب به طور مفرد ذكر شده ، منظور نوع مشرق و مغرب است ، مانند آيهء شريفه  وَ لِلَّهِ الْمَشْرِقُ وَ الْمَغْرِبُ  « 3 » و در آياتى كه كلمه مشرق و مغرب به صورت تثنيه ( مشرقين ) آمده است و آياتى كه در آن‌ها لفظ مشرق و مغرب به طور جمع ( مشارق ، مغارب ) آمده است ، منظور مشرق‌ها و مغرب‌هاى تمام شهرها و نقاط كرهء زمين مىباشد كه در اثر اختلاف افق‌ها توليد مىگردد ، بعدا هم به اين مطلب اشاره خواهيم كرد .\r\n\r\n\r\n","description":"","footnote":"\r\n( 1 ) رحمن / 17 .\r\n( 2 ) زخرف / 38 .\r\n( 3 ) بقره / 115 .\r\n","page_name":" 116 ","page_number":116},
  {"content":"\r\n\r\n\r\n6 - كرويت زمين در قرآن\r\nباز يكى ديگر از اسرارى كه قرآن مجيد از روى آن پرده برداشته است ، كروى بودن زمين مىباشد ؛ خداوند متعال مىفرمايد :\r\n وَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الْأَرْضِ وَ مَغارِبَهَا .  « 1 » مشرق‌ها و مغرب‌هاى پربركت زمين را به آن قوم مستضعف و ستم ديده واگذار كرديم .\r\n رَبُّ السَّماواتِ وَ الْأَرْضِ وَ ما بَيْنَهُما وَ رَبُّ الْمَشارِقِ .  « 2 » او پروردگار آسمان‌ها و زمين و آن چه در ميان آن‌هاست و پروردگار مشرق‌ها است .\r\n فَلا أُقْسِمُ بِرَبِّ الْمَشارِقِ وَ الْمَغارِبِ إِنَّا لَقادِرُونَ .  « 3 » سوگند ! به پروردگار مشرق‌ها و مغرب‌ها كه ما تواناييم .\r\nاين سلسله آيات در عين اين كه بر متعدد بودن محل طلوع و تابش آفتاب و محل غروب آن دلالت مىكند ، بر كروى بودن زمين نيز اشاره دارد زيرا اگر زمين كروى باشد ، طلوع كردن و تابيدن آفتاب بر هر جزئى از اجزاى كرهء زمين مستلزم اين است كه از جزء ديگر آن غروب بكند و در اين صورت تعدد مشرق‌ها و مغرب‌ها بدون هيچ‌گونه تكلف و زحمتى ، روشن و واضح مىگردد ولى در غير كروى بودن زمين ، تعدد مشرق‌ها و مغرب‌ها كه از آيه استفاده مىشود ، قابل درك و مفهوم نيست .\r\nاما قرطبى و برخى از مفسرين ، مشارق و مغارب را به مشرق‌ها و مغرب‌هاى آفتاب كه با اختلاف روزهاى سال تغيير مىكند ، تفسير كرده ، تعدد مشارق و مغارب را بدين گونه حل نموده‌اند .\r\nولى اين تفسير ، خلاف ظاهر آيه بوده و قابل قبول نمىباشد زيرا كه آفتاب در روزهاى سال ، مشارق و مغارب خاص و معينى ندارد تا مورد سوگند قرار گيرد ، اين است كه بايد منظور از مشارق و مغارب ، مشرق‌ها و مغرب‌هايى باشد كه در اثر حركت و كرويت زمين و اختلاف افق‌ها ، در نقاط مختلف زمين به وجود مىآيد .\r\n\r\n\r\n","description":"","footnote":"\r\n( 1 ) اعراف / 137 .\r\n( 2 ) صافات / 5 .\r\n( 3 ) معارج / 40 .\r\n","page_name":" 117 ","page_number":117},
  {"content":"\r\n\r\n( 1 ) -\r\n\r\nرواياتى مربوط به كرويت زمين\r\nچنان كه گفته شد : آيات مشارق و مغارب همان‌طوركه به تعدّد مشارق و مغارب دلالت دارند ، به كرويت زمين نيز دلالت مىكنند زيرا كه اين دو مسئله تا حدّى به همديگر مربوطاند و اين مطلب از احاديث و خطبه‌ها و همچنين از دعاهاى معصومين نيز به روشنى استفاده مىشود كه نظر خوانندهء عزيز را در اينجا به نمونه‌هاى چندى از اين احاديث معطوف مىداريم :\r\n1 - از امام صادق ( ع ) نقل است كه فرمود : در يكى از سفرها مردى با من هم‌سفر گرديد ؛ او هميشه نماز مغرب را پس از تاريكى شب و نماز صبح را قبل از طلوع صبح در تاريكى آخر شب مىخواند ولى من بر خلاف او رفتار مىكردم و نماز مغرب را در موقع غروب و نماز صبح را در موقع فجر به جا مىآوردم . او به من گفت : « تو نيز به مانند من عمل كن زيرا آفتاب پيش از آن كه از افق ما سر زند بر ديگران طلوع كرده است و آنگاه‌كه از ما غروب مىكند ، هنوز در پاره‌اى از افق‌ها ناپديد نگرديده است . » امام صادق ( ع ) مىفرمايد : « من به وى گفتم كه در طلوع و غروب آفتاب ، هر قوم و ملتى بايد از افق خود پيروى كند و طبق آن وظايف و مراسم مذهبى خويش را انجام دهد نه طبق افق ديگران . « 1 » در اين روايت ، آن مرد به اختلاف و تعدد مشرق‌ها و مغرب‌ها كه از كرويت زمين به وجود مىآيد ، اشاره مىكند و امام صادق ( ع ) نيز در اين باره گفتار وى را تصديق مىنمايد ، سپس حكم مسئله را بيان نموده و او را به رمز اشتباهش متوجه مىسازد .\r\n2 - باز امام صادق ( ع ) فرموده است : « تو بايد در غروب و طلوع آفتاب از افق خود پيروى كنى . » 3 - از امام سجاد ( ع ) نقل گرديده است كه در نيايش‌هاى صبحگاهى و شامگاهى خويش چنين مىگفت : « خداوند براى هريك از روز و شب حد و اندازه‌اى معين نموده است و هريك از آن‌ها را در ديگرى وارد مىكند ، در همان حال كه ديگرى را نيز در آن وارد نموده است . » « 2 » امام سجاد با اين بيان جالب مىخواهد ( 1 ) - كرويت زمين را كه موجب تداخل روز بر شب و شب بر روز مىشود روشن كند ولى چون اين مطلب از فهم و درك مردم آن روز خارج بود و براى آنان قابل فهم و درك نبود ، آن حضرت كه داراى مقام امامت است و با مقتضاى زمان ، اين حقيقت را با\r\n\r\n\r\n","description":"","footnote":"\r\n( 1 ) وسائل الشيعة ، باب 16 ، ج 3 ، ص 131 .\r\n( 2 ) صحيفه سجاديه ، دعاى ششم .\r\n","page_name":" 118 ","page_number":118},
  {"content":"\r\n\r\nيك اشارهء لطيف و با يك روش بليغ و شيوا بيان فرموده كه كوچك‌ترين اشكالى در افكار مردم آن عصر توليد نشود .\r\nممكن است ، چنين تصور شود كه منظور امام ( ع ) از تداخل شب و روز كوتاه و بلند شدن آن‌هاست نه كرويت زمين ولى اين تصور درست نيست ، به دليل اين كه امام اگر در اين مقام بود كه كوتاه شدن شب‌ها و بلند شدن روزها و يا عكس آن را كه همهء مردم درك مىكنند ، بيان كند ؛ به همان جملهء اولى اكتفا مىفرمود كه : « هريك از شب و روز را در ديگرى داخل مىكند » و ديگر احتياجى نبود كه جملهء ديگرى نيز بياورد و بگويد : « در همان حال كه ديگرى را نيز در آن وارد نموده است » چون اين جمله ، به ظاهر تكرار معناى جملهء اولى است ، بنابراين بايد گفت : منظور امام از جملهء دوم - كه به صورت جملهء حاليه در آمده است - اين است كه وارد ساختن شب در روز ، درست در همان موقع است كه روز در شب وارد شده است و اين حالت در صورتى تحقق مىيابد كه زمين كروى باشد زيرا اگر زمين كروى باشد ، در يك سطح كه شب وارد روز شده است ، در همان حال در سطح ديگر زمين ، روز وارد شب خواهد گرديد .\r\n\r\nنتيجهء مباحث\r\nاين بود قسمتى از وجوه و جوانب اعجاز قرآن و ما در اينجا به همين اندازه اكتفا مىكنيم كه اين اندازهء مختصر مىتواند دليل بر وحى بودن قرآن باشد و ثابت كند كه قرآن از طرف پروردگار بوده و آوردن چنين كتابى از قدرت بشر خارج است .\r\nدر وحى و آسمانى بودن قرآن همين بس كه او تنها مكتبى است كه شاگردى مانند علىّ بن ابى طالب را تربيت نموده و تحويل اجتماع داده است كه دانشمندان بزرگ دنيا درك اسرار و رموز كلمات آن بزرگوار را مايهء افتخار و مباهات خود مىدانند و محققين و متفكرين جهان از درياى علمش سيراب مىشوند ، آن حضرت در خطبه‌هاى خود به هر موضوعى كه مىپردازد و گفتار خويش را به هر جهت و ناحيه‌اى كه متوجه مىسازد ، براى هيچ‌كس جاى حرف و گفتارى باقى نمىگذارد .\r\nاگر كسى وارد سيره و تاريخ زندگى امير مؤمنان نشود ، خيال مىكند كه آن حضرت در هر رشته و موضوعى كه سخن مىگويد ، تمام عمر خويش را در تحقيق همان موضوع به پايان رسانيده و در آن رشته خاص مهارت و تخصص پيدا نموده است ولى جاى ترديد نيست كه علوم و معارف امير مؤمنان به منبع وحى متكى بوده و از آن مبدأ ، اتخاذ و اقتباس شده است زيرا اگر كسى با تاريخ\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nجزيرة العرب و مخصوصا با تاريخ حجاز قبل از اسلام آشنا باشد ، نمىتواند باور كند كه سخنان و وحى به دست آمده از سرچشمهء ديگرى جز سرچشمهء ( 1 ) - غيب سرازير شده باشد .\r\nچه نيكو سخنى است ، آن چه دربارهء نهج البلاغه و سخنان امير مؤمنان ( ع ) گفته شده است كه :\r\nپايين‌تر از كلام خالق و بالاتر از كلام مخلوق است .\r\nاين است كه مىگوييم : تصديق نمودن امير مؤمنان ، معجزه بودن قرآن را با آن مقام ارجمندى كه او در بلاغت ، معارف و علوم دارد ، دليل و گواه حقى است بر اين كه قرآن جز وحى الهى و گفتار خدا چيز ديگرى نيست زيرا :\r\nاولا : تصديق نمودن امير مؤمنان در اثر جهل و بىاطلاعى نمىتواند باشد و قطعا از روى تخصص و كارشناسى است چون آن حضرت خلاق فصاحت و بلاغت است منبع و سرچشمهء تمام علوم اسلامى است و عالىترين نسخه و نمونه‌اى است در علوم و معرفت ، شخصيت فوق‌العاده‌اى است كه دوست و دشمن بر نبوغ سرشار و مقام شامخ وى اعتراف دارند .\r\nو ثانيا : اين تصديق همان‌طوركه در اثر جهل و بىاطلاعى نبوده است ، يك تصديق ظاهرى و متكى بر اغراض مادى هم نيست زيرا كه امير مؤمنان جرثومهء تقوى و پرهيزگارى است . او مردى است كه از دنيا و از زر و زيورش چشم پوشيد و آنگاه‌كه با وى شرط نمودند كه با روش ابو بكر رفتار كند ، زعامت و رياست را زير پا نهاد و زير بار چنين شرطى نرفت . او همان كسى است كه با معاويه ظاهرسازى ننمود و براى تثبيت حكومت خويش ، حكومت ظالمانهء او را حتى براى چند روزى امضا نكرد ، چه آن كه از عواقب خطرناك اين كار با اطلاع بود .\r\nبا اين سوابق درخشانى كه امير مؤمنان ( ع ) از آن برخوردار است ، به خوبى روشن مىگردد كه شهادت او بر اعجاز قرآن يك شهادت حقيقى است و شهادت از روى علم ، تخصص و تقوا است كه از ايمان كامل و عقيدهء راسخ او سرچشمه مىگيرد ، اين همان حقيقت انكارناپذيرى است كه جز آن نمىتواند باشد .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n( 1 ) -\r\n\r\nبخش 3 پندارهايى دربارهء اعجاز قرآن و پاسخ آن‌ها\r\n( 2 ) - اشكال ادبى در قرآن آيا فهم اعجاز قرآن همگانى است ؟\r\nآيا قرآن قابل معارضه است ؟\r\nآيا قرآن با كتب آسمانى پيشين مخالفت دارد ؟\r\nعدم تناقض در قرآن آيا اعجاز قرآن قابل نقض است ؟\r\nعلل انصراف از معارضه با قرآن تناسب تدوين قرآن با اعجاز آن تفاوت روش بيان قرآن با روش سخن‌سرايان معارضه با قرآن\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n( 1 ) -\r\n\r\nاشكال ادبى در قرآن\r\nقرآن تمام مخالفين خود را به مبارزه كلامى فراخوانده و از آنان خواسته است كه به مانند يك سوره از سوره‌هاى آن را بياورند ولى كسى قدرت معارضه و مبارزهء با قرآن را نداشته و در مقابل پيشنهاد قرآن ، زانوى عجز بر زمين زده است .\r\nچون اين شكست و رسوايى در معارضه با قرآن ، بر دشمنان و مخالفين قرآن بس گران و غير قابل تحمل بود ، تصميم گرفتند كه در مبارزه با قرآن ، راه ايراد و اشكال‌تراشى را پيش گيرند و از اين راه قرآن را در افكار و انظار ديگران كوچك جلوه دهند .\r\nاينك ما همان اشكالات را در اينجا مىآوريم ، تا از يك طرف پايهء معلومات و طرز تفكر اين افراد را روشن سازيم و از طرف ديگر معلوم شود كه هوا و هوس ، تعصب خشك و بىجهت ، چگونه زمام اختيار آنان را به دست گرفته ، به هر سو كه مىخواهد سوقشان مىدهد و در قعر بدبختى و هلاكتشان مىنشاند .\r\n\r\nاشكال 1 :\r\nمىگويند : در قرآن جملاتى به كار رفته است كه با اسلوب فصاحت و بلاغت و با قواعد عربى سازش ندارد و چنين كتابى نمىتواند معجزه باشد .\r\n\r\nپاسخ :\r\nاين گفتار از دو جهت باطل و نادرست است زيرا :\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاولا : قرآن در ميان بليغ‌ترين و فصيح‌ترين عرب‌ها نازل گرديده و آنان را به معارضه فراخوانده كه اگر بتوانند سوره‌اى مانند سوره‌هاى قرآن را بياورند ، در اين مسابقه فائق شوند ولى بلافاصله اين نكته را تذكر داده كه معارضه با قرآن از قدرت بشر خارج است ، گرچه ( 1 ) - همهء آنان پشتيبان همديگر باشند .\r\nپس اگر در قرآن كوچك‌ترين مخالفت با قواعد عربى ديده مىشد ، همان افراد بليغ كه بر اسلوب لغت عرب و مزاياى آن بيشتر از ديگران واقف و با اطلاع بودند ، روى همان نقطهء كوچك انگشت اشكال و ايراد مىنهادند و آن را عليه قرآن ، دليل مىگرفتند و در ميدان مبارزه با قرآن پيروز مىگرديدند و خود را از مبارزه با زبان و شمشير راحت مىنمودند .\r\nو اگر يك چنين عملى انجام مىشد ، مسلما تاريخ براى ما ثبت و حفظ مىكرد و حد اقل در ميان دشمنان اسلام زبان به زبان نقل مىشد . در صورتى كه از چنين جريانى ، هيچ اثرى در تاريخ و در ميان دوست و دشمن ديده نمىشود .\r\nو ثانيا : در زمانى كه قرآن نازل گرديد ، از اين قواعد عربى خبرى نبود بلكه بعدا در اثر كاوش و بررسى در كلمات بليغان و سخن‌سرايان عرب و از جست‌وجو و دقت در تركيباتى كه آنان در گفتارشان به كار برده بودند ، اين قواعد استخراج و جمع‌آورى گرديد و به صورت يك علم خاصى در آمد و در اين راستا اگر فرض شود كه قرآن وحى الهى نيست - چنان كه طرف گفت و گوى ما مىپندارد - حد اقل كمتر از كلام فصحا و سخن‌سرايان عرب نيز نمىباشد و بلكه قرآن در كمال فصاحت و بلاغت است . يكى از شاخص‌ترين و مهم‌ترين منابع و مآخذ قواعد عربى است .\r\nبنابراين ، اگر يك قاعده عربى كه پس از نزول قرآن به دست آمده است ، با قرآن تطبيق نكند ، نقض و ايراد بر آن قاعده متوجه خواهد بود و نه بر قرآن .\r\nعلاوه بر اين ، اين ايراد در صورتى به قرآن متوجه مىشود كه جملهء مخالف با قواعد عربى در قرآن از نظر طرز قرائت ، مورد اتفاق تمام قاريان بوده باشد ولى در صورت اختلاف قرائت‌ها اگر اعتراضى بر يكى از اين قرائت‌ها وارد آيد تنها دليل بر بطلان ، همان قرائت خواهد بود ، بدون اين كه تماسى با عظمت قرآن و مقام شامخ آن داشته باشد ، زيرا در آينده نزديك ثابت خواهيم نمود كه هريك از اين قرائت‌هاى معروف ، نوعى اجتهاد است كه از ناحيهء قاريان قرآن به عمل آمده ، از خود رسول اكرم ( ص ) به طور متواتر و به صورت قطعى نقل نگرديده است .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nآيا فهم اعجاز قرآن همگانى است ؟\r\nاشكال 2 :\r\nبازمىگويند : اصولا كلام شيوا و بليغ نمىتواند معجزه باشد گرچه بشر از آوردن مثل آن عاجز شود زيرا شناختن بلاغت به يك عدهء معينى اختصاص دارد و براى همه امكان‌پذير نيست ، در صورتى كه معجزه بايد براى عموم قابل فهم باشد و همهء افراد بتوانند ، اعجاز آن را درك و صاحب معجزه را تصديق نمايند .\r\n( 1 ) - پاسخ :\r\nدر پاسخ آنان مىگوييم : اين ايراد نيز مانند ايراد قبلى بسيار سست و بىاساس است زيرا يكى ديگر از شرايط معجزه اين نيست كه تمام افراد بشر بتوانند معجزه بودن آن را درك كنند و اگر بنا باشد ، ما چنين شرطى را بپذيريم ، هيچ‌يك از معجزه‌ها نمىتوانند ، معجزه محسوب شوند زيرا هريك از معجزات را كه در نظر بگيريم از يك‌جهت يا از جهات متعدد براى همهء افراد قابل درك نيست .\r\nبنابراين ، معجزه عملى است كه اهل فن آن را مىبينند و اعجاز آن را درك مىكنند و براى بقيه نيز با نقل پياپى و متواتر ثابت و روشن مىشود ولى همان‌طوركه در صفحات پيش گفتيم ، قرآن در ميان معجزه‌هاى پيامبران از امتياز ديگرى برخوردار است زيرا نقل‌هاى متواتر ممكن است ، در اثر مرور زمان قطع گردد ، اما قرآن يك معجزهء باقى و هميشگى است كه با بقاى ملت و زبان عرب و با بقاى هر فرد عرب و يا غير عرب كه با خصوصيات اين زبان آشنايى دارد ، باقى و زنده خواهد بود و معجزه بودن آن درك و لمس مىشود .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nآيا قرآن قابل معارضه است ؟\r\nاشكال 3 :\r\nبازمىگويند : كسى كه به لغت عرب آشنا باشد ؛ مىتواند كلمه‌هايى به مانند يكايك كلمات قرآن را بياورد و كسى كه بتواند يكايك كلمات را بگويد : براى وى سهل است كه آن كلمه‌ها را پهلوى هم بچيند و از آن‌ها جمله‌هايى به مانند جمله‌هاى قرآن بسازد و از آن جمله‌ها نيز كتابى به مانند قرآن تنظيم نمايد .\r\nپاسخ :\r\nاين ايراد ، قابل اين نيست كه در اطرافش بحث گردد زيرا كسى كه مىتواند ، يك كلمه از كلمات قرآن را بگويد و يا يك جمله از جملات قرآن را بياورد ، مستلزم آن نيست كه بتواند مثل قرآن و يا سوره‌اى از سوره‌هاى آن را نيز بياورد زيرا قدرت و توانايى بر مواد و الفاظ ، هيچ‌گاه مستلزم توانايى بر تركيبات نخواهد بود .\r\nچگونه مىتوان ادعا نمود كه تمام افراد بشر مىتوانند ، كاخ‌هاى مجلّلى را بسازند ، به دليل اين كه همه آنان توانايى آن را دارند كه آجرى روى آجر بگذارند ؟ ! باز چگونه مىتوان گفت كه هر عرب زبانى ، توانايى ايراد خطبه‌ها و انشاى قصيده‌هاى فصيح و بليغ را دارد زيرا همهء عرب‌ها مىتوانند ، يكايك ( 1 ) - كلمات و مفردات اين قصايد و خطبه‌ها را تلفظ كنند ؟ ! گويا اين همان اشكال است كه « نظام » و پيروان او را واداشته كه دربارهء اعجاز قرآن به « صرفه »\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nقائل شوند و بگويند آوردن مثل قرآن امكان‌پذير است ولى اعجاز قرآن در اين است كه هركس به فكر مبارزه با قرآن بيفتد خداوند منصرفش مىسازد ، در صورتى كه نظريهء « صرفه » اشكالاتى دارد و براى ما قابل قبول نيست زيرا :\r\n1 - اگر منظور آنان از « صرفه » اين باشد كه : خداوند مىتواند به افراد بشر توانايى بدهد كه مانند قرآن را بياورند ولى خداوند اين توانايى را به هيچ‌كس نداده است ، مطلبى است درست ولى « صرفه » در اين صورت ، اختصاص به قرآن ندارد و در تمام معجزات پيامبران جارى مىباشد .\r\nو اگر منظور آنان از « صرفه » اين باشد كه : همهء افراد بشر قدرت و توانايى دارند كه مانند قرآن را بياورند ولى خداوند آنان را از معارضه با قرآن منصرف كرده ، رادع و مانعى از اين عمل در برابرشان ايجاد مىكند . بطلان اين معنا خيلى واضح و روشن است زيرا ما مىدانيم كه عدهء زيادى به مقام معارضه با قرآن آمدند و در اين راه نه تنها انصراف براى آنان حاصل نگرديد بلكه با تمام نيرو و قدرت به اين مرحله وارد شدند و مقدارى پيش رفتند ولى چون قدرت مبارزه و معارضه را نداشتند ، بالأخره به عجز و ناتوانى خود در برابر بلاغت قرآن اعتراف و اقرار نموده و عقب‌نشينى كردند .\r\n2 - اگر اعجاز قرآن به وسيلهء « صرفه » باشد ، يعنى خداوند پس از نزول قرآن قدرت معارضه را از بشر سلب كند ؛ لازمهء آن ، اين خواهد بود كه در ميان گفتار سخن‌سرايان پيش از نزول قرآن جملاتى يافت شود كه هم طراز قرآن باشد . اگر چنين بود ، مخالفين قرآن حتما اين گفته‌ها را زبان به زبان نقل مىكردند و به رخ ما مىكشيدند و چون چنين كلمات و جملاتى نقل نشده ، از اينجا معلوم مىشود كه اعجاز ، مربوط به خود قرآن است و معارضه با قرآن براى بشر امكان‌پذير نيست .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nآيا قرآن با كتب آسمانى پيشين مخالفت دارد ؟\r\nاشكال 4 :\r\nمىگويند : اگر معجزه بودن قرآن را بپذيريم ، باز نمىتواند ، دليل بر راستگو بودن آورندهء آن باشد زيرا قصه‌ها و داستان‌هايى كه در قرآن آمده است ، با قصه‌هاى كتب عهدين ( تورات و انجيل ) مخالفت و منافات دارد ، در صورتى كه تورات و انجيل از طرف خدا فرودآمده است و مسلما كتب آسمانى مىباشند .\r\n( 1 ) - پاسخ :\r\nدر پاسخ اين ايراد مىگوييم : قرآن از همين طريق كه با داستان‌هاى خرافى تورات و انجيل فعلى مخالف بوده ، آن‌ها را مردود مىداند وحى بودن خود را بيشتر روشن مىسازد و هر نوع شك و ترديد را از دل‌ها مىزدايد .\r\nزيرا اين قرآن مجيد است كه از هر نوع خرافات و پندارهاى باطل به دور بوده و نسبت‌ها و مطالبى را كه نسبت آن‌ها به ساحت قدس خداى بزرگ و پيامبران عقلا صحيح نيست ، مردود مىشمارد .\r\nبنابراين ، مخالف و متعارض بودن قرآن با كتب عهدين در اين موارد ، خود دليل ديگرى است بر وحى بودن آن .\r\nما ، در صفحات گذشته ، به اين قسمت اشاره نموديم و قسمتى از خرافاتى را كه در كتب عهدين موجود است ، تذكر داديم و ثابت نموديم كه تورات و انجيل فعلى ، غير از آن تورات و انجيلى مىباشد كه از طرف خداوند بر حضرت موسى و عيسى فرودآمده است . قرآن نه تنها با تورات و انجيل واقعى و آسمانى مخالفت ندارد بلكه آن‌ها را تصديق مىكند و با آن‌ها كاملا هماهنگ است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nعدم تناقض در قرآن\r\nاشكال 5 :\r\nمىگويند : در قرآن مطالب ضد و نقيض هست و ما در دو مورد به اين تناقض پى برده‌ايم كه وحى الهى و كتاب آسمانى بودن آن را مورد ترديد قرار مىدهد .\r\n1 - مىگويند : قرآن در يك مورد نشانه و علامت استجابت دعاى حضرت زكريا را سه روز سخن نگفتن بيان نموده ، گفته است :\r\n قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً .  « 1 » گفت : نشانهء [ استجابت دعاى 
  ] تو اين است كه سه روز جز به اشاره و رمز [ با مردم 
  ] سخن نخواهى گفت .\r\nولى در مورد ديگر همان نشانه و علامت را بر خلاف آيه قبل ، سه شب تعيين نموده است آنجا كه مىگويد :\r\n قالَ آيَتُكَ أَلَّا تُكَلِّمَ النَّاسَ ثَلاثَ لَيالٍ سَوِيًّا .  « 2 » گفت : نشانهء [ استجابت دعاى 
  ] تو اين است كه سه شب قدرت تكلّم [ با مردم 
  ] را نخواهى داشت .\r\nاين دو آيه چنان كه مىبينيد ناقض يكديگر است زيرا نشانهء استجابت دعا در يكى از آن‌ها ،\r\n\r\n\r\n","description":"","footnote":"\r\n( 1 ) . آل عمران / 41 .\r\n( 2 ) . مريم / 10 .\r\n","page_name":" 128 ","page_number":128},
  {"content":"\r\n\r\nسخن نگفتن در روز و در ديگرى سخن نگفتن در شب بيان شده است .\r\nپاسخ :\r\nپاسخ اين اشكال اين است كه : « يوم » در لغت عرب گاهى به روز و به فاصلهء طلوع و غروب آفتاب گفته مىشود ، « ليل » هم به معناى شب و مقابل روز استعمال مىگردد ، چنانچه خداوند متعال مىفرمايد :\r\n سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً .  « 1 » [ خداوند 
  ] آن تندباد بنيان‌كن را هفت شب و هشت روز پىدرپى بر آن‌ها مسلط ساخت .\r\n( 1 ) - در اين آيه « يوم » و « ليل » مقابل هم به كار رفته‌اند . گاهى هم « يوم » در مجموع روز و شب به كار برده مىشود ؛ مانند :\r\n تَمَتَّعُوا فِي دارِكُمْ ثَلاثَةَ أَيَّامٍ .  « 2 » در خانه‌هايتان سه روز ( سه شبانه‌روز ) بهره‌مند شويد .\r\nچنان چه لفظ « ليل » گاهى اطلاق مىشود بر شب و ساعت‌هايى كه خورشيد در افق پنهان است ؛ مانند آيه‌هاى :\r\n  وَ اللَّيْلِ إِذا يَغْشى .   « 3 » سوگند به شب به هنگامى كه مىپوشاند .\r\n سَبْعَ لَيالٍ وَ ثَمانِيَةَ أَيَّامٍ حُسُوماً .  « 4 » بر آنان باد را هفت شب و روز پىدرپى مسلط گردانيد .\r\nو گاهى هم « ليل » بر شب با روز آن اطلاق مىشود ، مانند :\r\n وَ إِذْ واعَدْنا مُوسى أَرْبَعِينَ لَيْلَةً .  « 5 » به ياد آر موقعى را كه به موسى چهل شب ( شب و روز متوالى ) وعده داديم .\r\nملاحظه مىكنيد كه در آيهء اول « يوم » به معناى مجموع روز و شب و در آيه دوم هم « ليل » به\r\n\r\n\r\n","description":"","footnote":"\r\n( 1 ) . حاقه / 7 .\r\n( 2 ) . هود / 65 .\r\n( 3 ) . ليل / 1 .\r\n( 4 ) . حاقه / 7 .\r\n( 5 ) . بقره / 51 .\r\n","page_name":" 129 ","page_number":129},
  {"content":"\r\n\r\nمعناى يك شبانه‌روز كامل استعمال گرديده است .\r\nاستعمال لفظ « يوم » و « ليل » به معناى تمام شبانه‌روز در قرآن و زبان عرب فراوان وجود دارد .\r\nبا اين توضيح معلوم مىشود كه نشانهء استجابت دعاى زكريا كه در آيهء اول سه روز و در آيه دوم سه شب معين شده است ، هر دو به يك معنى بوده و منظور از آن مجموع شب و روز متوالى است ، بنابراين در ميان اين دو آيه نه تنها تناقضى وجود ندارد ، بلكه هر دو به يك معنى بوده ، يكديگر را تفسير و تصديق مىنمايند .\r\nتناقض در اين دو آيه بر اين مبنا است كه « يوم » تنها به معناى روز و « ليل » به معناى تنها شب استعمال شود ولى در صورتى كه اين دو كلمه معناى ديگرى هم داشته باشند و به معناى مجموع روز و شب نيز استعمال گردند ، در اين صورت تناقضى در ميان آن دو آيه متصور نخواهد بود .\r\nاين حقيقتى است روشن و غير قابل انكار ، ولى برخى از مردم اين حقيقت را انكار مىكنند تا به خيال خويش از عظمت قرآن بكاهند ، غافل از اين كه بنابه اين گفتار ، پاى تناقض در استعمال اين دو كلمه به انجيل او نيز كشانده مىشود ، چنان‌كه :\r\nدر انجيل متى باب 12 آمده است كه :\r\nمسيح خبر داد كه جسد او سه شب و سه روز در زمين مدفون خواهد ماند .\r\nبا اين كه همان انجيل متى و سه انجيل ديگر در اين معنا اتفاق دارند كه : مسيح تنها مدت كمى از آخرهاى روز جمعه و شب و روز شنبه و شب يك‌شنبه را تا قبل از طلوع صبح در دل زمين باقى ماند .\r\nاين قسمت را در اواخر انجيل‌ها مطالعه فرماييد ، آن‌گاه به نويسندهء انجيل متى و به كسانى كه به وحى بودن آن معتقد مىباشند بگوييد : اين سه شب و روزى كه گفته‌ايد ، كجاست و چگونه اين سه شب و روز با آنچه در خود انجيل متى و انجيل‌هاى ديگر آمده است ، سازش دارد ؟ ! جاى تعجب اين است كه : دانشمندان « غرب » چگونه به كتب عهدين ( 1 ) - كه مالامال از اوهام و خرافات است معتقد مىباشند و آن‌ها را وحى منزل مىدانند ولى گرايش به قرآن مجيد ندارند ، در صورتى كه اين قرآن است كه هدايت و راهنمايى جامعهء بشرى را به عهده گرفته و آن را به سوى سعادت دو جهان رهبرى مىكند ولى چه بايد كرد كه تعصب مرض مهلك و كشنده‌اى است و جويندگان حق و حقيقت اندك .\r\n2 - مىگويند : دومين موردى كه در ميان آيات قرآن تناقض احساس مىشود ، اين است كه قرآن گاهى افعال بندگان را به خود آنان نسبت مىدهد و در اختيار خودشان مىداند و مىگويد :\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n فَمَنْ شاءَ فَلْيُؤْمِنْ وَ مَنْ شاءَ فَلْيَكْفُرْ .  « 1 » هركس مىخواهد ، ايمان بياورد و هركس مىخواهد ، كافر شود .\r\nو گاهى هم اختيار همه كارها را به دست خدا مىسپارد و حتى اعمال بندگان را نيز به وى مستند مىسازد و مىگويد :\r\n وَ ما تَشاؤُنَ إِلَّا أَنْ يَشاءَ اللَّهُ .  « 2 » شما هيچ‌چيز را نمىخواهيد مگر اين كه خدا بخواهد .\r\nبه طور كلى گروهى از آيات قرآن بندگان خدا را در اعمال‌شان صاحب اختيار معرفى نموده ، گروهى نيز اختيار را از آنان به طور كلى سلب و همه كارها را به خدا مستند مىسازد . در ميان اين دو گروه از آيات قرآن تناقض و اختلاف روشن و غير قابل تأويلى وجود دارد .\r\nدر پاسخ آنان مىگوييم : قرآن مجيد كه گاهى اعمال بندگان را به خود آنان و گاهى به خداوند مستند مىسازد ، هر دو در جاى خود درست و صحيح مىباشد و هيچ‌گونه تناقض و اختلافى در اين گفتار و نسبت نيست زيرا :\r\nاولا : هركس با فطرت و وجدان خويش اين حقيقت را درك مىكند كه به انجام دادن يك سلسله از كارها ، قدرت و توانايى دارد و مىتواند آن كارها را به طور آزاد انجام دهد و يا ترك نمايد و اين مطلبى است كه وجدان و فطرت گواه آن است و كسى نمىتواند كوچك‌ترين شك و ترديدى در اين باره به خود راه دهد .\r\nبه همين دليل است كه تمام خردمندان جهان ، بدكاران را توبيخ و سرزنش مىنمايند و نيكوكاران را قابل تحسين و درخور ستايش مىدانند و اين خود ، دليل بر اين است كه انسان در كارهاى خود ، مختار و آزاد است و در انجام دادن اعمالش اجبار و الزامى در كار نيست .\r\nباز هر شخص عاقل ، با فطرت خويش درك مىكند كه او گرچه در پاره‌اى از اعمالش آزاد است و مىتواند آن‌ها را با ارادهء خويش انجام دهد ( 1 ) - و يا ترك نمايد ولى اكثر مقدمات اين اعمال اختيارى ، از دايرهء اختيار او خارج است .\r\nمثلا : از جملهء مقدمات اعمال انسان وجود خود انسان ، حيات و درك او و تمايل وى نسبت به آن عمل و مناسب بودن آن عمل با يكى از خواسته‌هاى درونى وى و بالأخره قدرت و توانايى وى\r\n\r\n\r\n","description":"","footnote":"\r\n( 1 ) . كهف / 29 .\r\n( 2 ) . انسان / 30 .\r\n","page_name":" 131 ","page_number":131},
  {"content":"\r\n\r\nبه انجام آن عمل است .\r\nبنابراين ، اصل اعمال انسان را مىتوان ، هم به خود انسان نسبت داد كه به اختيار و ارادهء خويش ، آن‌ها را انجام داده و هم به خدا نسبت داد كه مقدمات همهء اين اعمال در اختيار و دست قدرت وى بوده و از جانب او مىباشد .\r\nو ثانيا : در فلسفه ثابت گرديده است كه خالق و به‌وجودآورندهء همهء اين موجودات و پديده‌ها پس از ايجاد آن‌ها خود را از كار بر كنار و منعزل نساخته و دست از تدبير در مخلوقات خويش نكشيده است و بقا و استمرار موجودات جهان به مانند اصل خلقت به قدرت و ارادهء او بستگى دارد هيچ‌يك از آن‌ها حتى براى يك لحظه هم نمىتواند بدون مشيت او پابرجا بماند .\r\nارتباط تشكيلات آفرينش با خالق آن ، مانند ارتباط يك ساختمان و بنّاى آن ، نيست كه ساختمان تنها در اصل پيدايش ، به وجود بنّا و كارگر وابسته و نيازمند مىباشد و پس از به وجود آمدن ، از او مستغنى و بىنياز مىشود و مىتواند به بقاى خويش ادامه دهد گرچه سازندهء آن نيز از بين برود و يا مانند يك نويسنده نيست كه در اصل نوشتن كتاب وجود او لازم باشد ولى پس از آن و در مرحلهء بقا و استمرار ، خط و نوشته‌هاى وى به وجود او هيچ احتياج و نيازى ندارد بلكه ارتباط جهان و جهان‌آفرين فىالمثل - كه خداوند ما فوق همه اين مثل‌هاست - مانند ارتباط روشنايى با نيروى برق است كه هم اصل وجودش به آن متكى است و هم ادامه وجودش ، زيرا روشنايى در صورتى به وجود مىآيد كه نيروى برق به وسيلهء سيم به لامپ برسد و لامپ در روشنايى خود و ادامه وجودش هر لحظه محتاج اين قوه و نيرو مىباشد و اگر يك لحظه ارتباط لامپ با مركز نيرو قطع شود ، لامپ خاموش شده ، تاريكى حكمفرما مىگردد .\r\nتمام موجودات عالم نيز در به وجود آمدن و در بقا و استمرار خويش محتاج به مبدأ اعلا بوده و هر آن به كمك و توجه آن مبدأ ، محتاج مىباشند ، به رحمت وسيع او كه همهء موجودات را احاطه نموده ، ارتباط و اتصال و اين افاضه را دارند كه اگر اين ارتباط و اتصال يك لحظه قطع گردد وجود تمام اشيا مبدل به عدم شده ، چراغ هستى در جهان خلقت خاموش خواهد گرديد .\r\nبنابراين ، افعال بندگان در ميان دو حالت جبر و اختيار قرار گرفته است و انسان از هر دو جهت بهره برمىگيرد زيرا بشر در به كار بردن نيرو و قدرت خويش براى انجام كارى و يا ترك آن گرچه مختار و آزاد است و از آزادى خود بهره مىگيرد ولى از طرف ديگر اين نيرو و قدرت و ساير مقدماتى كه در انجام دادن هر كارى لازم است ، از خود او نيست ، بلكه از طرف پروردگار افاضه مىشود و در اختيار بندگان قرار مىگيرد و همان‌طور كه بشر در پيدايش اين امور به خداوند\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nنيازمند است ، در بقا و ادامهء آن‌ها نيز هر لحظه و آنى به توجه و عنايت پروردگار نيازمند مىباشد .\r\nپس هر كارى كه بشر انجام مىدهد ، از يك‌جهت مستند به خود وى و از جهت ديگر مستند به خداوند بزرگ است .\r\nآيات قرآن مجيد نيز ناظر به همين معناست و مىخواهد ، اين حقيقت را بفهماند كه قدرت و اختيار انسان در افعال و اعمالش مانع از نفوذ قدرت و سلطنت پروردگار نيست زيرا او نيز در افعال و اعمال بشر نظر و عنايتى دارد ( 1 ) - . اين همان مسئله « امر بين الامرين » است كه شيعه آن را از پيشوايانشان آموخته و به آن معتقد هستند و ائمهء اهل سنت نيز بر اين اصل و نظريه به عنوان يك مكتب تأكيد مىكنند و با طرح و پيش كشيدن اين نظريهء دقيق ، دو نظريهء « جبر » و تفويض » را باطل نموده‌اند . اين است كه ما هم به اين موضوع اهميت بيشترى داده و با آوردن يك مثل ساده ، آن را براى خوانندگان عزيز توضيح مىدهيم :\r\nشما يك نفر را فرض كنيد كه دستش معلول و شل باشد به‌طورىكه او نمىتواند ، دست خويش را حركت دهد ولى دكتر معالج او توانست به وسيله يك دستگاه برقى در دست وى ايجاد حركت ارادى كند كه هر وقت دكتر سيم آن دستگاه را به دست او متصل مىسازد ، مريض توانايى آن را دارد كه با ارادهء خويش دستش را حركت دهد ولى اگر دكتر ارتباط آن دستگاه و دست مريض را قطع كند ، به همان حالت اولى برمىگردد و ديگر قدرت به حركت ندارد . حالا براى تجربه و آزمايش ، دكتر در ميان دستگاه و دست آن مريض ارتباط برقرار نمود و مريض هم با مباشرت و ارادهء خود شروع به حركت دادن دست خويش كرد ، بدون اين كه دكتر معالج در اين حركت كوچك‌ترين اثرى داشته باشد ، بلكه كارى كه او انجام مىدهد ، همان نيرو بخشيدن و كمك نمودن به وسيله دستگاه است . حركت دادن اين شخص به دست خويش از مصاديق « امر بين الامرين » است ، چون اين حركت مستقلا به خود شخص مستند نيست زيرا محتاج و متوقف بر اتصال نيروى برق است و اين اتصال و ايجاد نيرو هم در اختيار دكتر معالج مىباشد و از طرف ديگر اين حركت مستقلا به فعل دكتر هم نمىتواند مستند باشد زيرا دكتر تنها نيرو به وجود آورده ولى حركت با ارادهء خود مريض به وجود آمده است و مريض مىتوانست كه با ارادهء خويش به دستش حركت ندهد و در اين صورت فاعل و به‌وجودآورندهء حركت ، در عين اين كه حركت را با اختيار خويش انجام مىدهد و جبرى در كار نيست ، تمام اختيارات اين كار هم بر وى تفويض نگرديده بلكه از جاى ديگر كمك و مدد مىگيرد . اين است معناى آنچه شيعه به آن معتقد است كه « نه جبر و نه تفويض بلكه امرى است در ميان اين دو » . تمام اعمال و افعالى كه از انسان سر مىزند ، بدين منوال\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاست كه يك طرف با خواست و ارادهء انسان انجام مىگيرد و از طرف ديگر انسان هم نمىتواند ، چيزى را اراده كند و انجام دهد ، مگر آنچه را كه خداوند خواسته باشد و مقدمات و شرايط آن را فراهم نمايد .\r\nتمام آياتى كه در اين زمينه وارد شده است ، همان هدف و معنا را تعقيب مىكند ؛ از يك طرف با اثبات اختيار براى انسان ، جبرى را كه بيشتر اهل تسنن بر آن قائل‌اند ، باطل مىسازد و از طرف ديگر با استناد نمودن و نسبت دادن افعال بندگان به پروردگار ، تفويضى را كه بعضى مذاهب اهل سنت قائل‌اند ، رد مىنمايد .\r\nما در تفسير اين آيات به اين بحث بيش از اين خواهيم پرداخت و بطلان نظريهء جبر و تفويض را كاملا روشن خواهيم نمود .\r\nدر ميان جبر و تفويض راه متوسط و باريكى است كه اهل بيت پيامبر - اهل بيتى كه خداوند از تمام بدىها پاك‌شان نموده است - اين راه را به ما نشان داده‌اند .\r\nاينك در اينجا چند نمونه از راهنمايىهاى آنان را در اين زمينه مىآوريم :\r\n( 1 ) - 1 - مردى از امام صادق ( ع ) سؤال نمود كه : آيا خداوند انسان را بر اعمال زشت وامىدارد ؟\r\n- نه .\r\n- تمام كارها را به بندگان خويش تفويض و واگذار نموده است ؟\r\n- نه .\r\n- پس سير حقيقى جريان چگونه است ؟\r\nامام فرمود : « از طرف خداوند لطف و عنايتى بر بندگان مىرسد و راهى در ميان جبر و تفويض پيموده مىشود . » « 1 » 2 - در روايت ديگر از امام صادق ( ع ) آمده است : نه جبر است و نه تفويض بلكه مرحله‌اى است در ميان اين دو . « 2 » در كتاب‌هاى حديث شيعه از اين سنخ روايات ، به حد وافر وجود دارد .\r\nنتيجه : از همه آنچه در مورد مسئله جبر و اختيار آورديم ، چنين استفاده شد كه : گرچه آيات\r\n\r\n\r\n","description":"","footnote":"\r\n( 1 ) . « لا جبر و لا قدر و لكن منزلة بينها » : كافى ، كتاب توحيد ، باب جبر و تفويض و امر بين امرين .\r\n( 2 ) . همان .\r\n","page_name":" 134 ","page_number":134},
  {"content":"\r\n\r\nقرآن در اين مورد ، دو گروه مىباشد كه از يك گروه به ظاهر جبر و از ظاهر گروه ديگر اختيار استفاده مىشود ولى كوچك‌ترين اختلاف و تناقضى در ميان اين دو گروه وجود ندارد بلكه هر دو يك هدف و يك معنا را تعقيب نموده ، هر گروهى مبين و مفسر گروه ديگر است كه با استناد افعال و اعمال انسان گاهى به خود وى و گاهى به خداوند همان راه متوسط بين جبر و اختيار را براى ما نشان مىدهد كه در احاديث اهل بيت مشاهده نموديم .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nآيا اعجاز قرآن قابل نقض است ؟\r\nاشكال 6 :\r\nباز مخالفين اعجاز قرآن مىگويند : اگر كتابى كه بشر از آوردن مثل آن عاجز باشد ، معجزه محسوب شود ، در اين صورت ، كتاب‌هاى « اقليدسى و مجسطى » نيز معجزه خواهد بود ، در حالى كه اين دو كتاب معجزه نمىباشد .\r\nپاسخ :\r\nاولا : بشر از تدوين مانند دو كتاب نامبرده عاجز نيست و حتى احتمال اين هم نمىرود كه اين دو كتاب در مرحله‌اى باشند كه بشر در برابرش زانوى عجز و ناتوانى بر زمين زند زيرا در ميان دانشمندان متأخر كسانى هستند كه دربارهء اين دو علم « هيئت و هندسه » كتاب‌هايى نوشته‌اند كه شيواتر و سهل‌تر از اين دو كتاب بوده و از جهاتى نيز برتر از آن‌ها مىباشند و از جمله جهات برترى و تفوق آن‌ها بر اين دو كتاب ، وجود مطالب اضافى است كه در اين دو كتاب از آن مطالب خبرى نيست .\r\nو ثانيا : همان گونه كه در اول بحث اعجاز شرح داديم ، براى معجزه بودن يك عمل ، شرايطى ذكر نموديم كه يكى از آن شرايط اين بود كه اعجاز بايد در مقام تحدى و معارض آورده شود و گواه بر صدق ادعاى نبوت و پيامبرى باشد و يكى ديگر از شرايط اعجاز اين است ( 1 ) - كه خارج از قوانين طبيعت باشد و در دو كتاب نام‌برده هيچ‌يك از اين دو شرط فوق وجود ندارد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nعلل انصراف از معارضه با قرآن\r\nاشكال 7 :\r\nمىگويند : اعراب كه با قرآن به مقام معارضه نيامدند و مانند آن را نياوردند ، بدين جهت نبود كه از آوردن مثل آن عاجز و ناتوان باشند ، بلكه عدم معارضه عرب با قرآن علل و عوامل گوناگون ديگى داشت .\r\nاز جمله اين كه مسلمانان در عصر پيامبر و دوران خلفا از قدرت و نيروى عظيمى برخوردار بودند . ترس از همين نيرو و قدرت مسلمانان بود كه اعراب بت‌پرست را از معارضه با قرآن و از هر گونه عكس‌العملى در برابر آن بازمىداشت .\r\nآن‌ها مىدانستند كه اگر به مقام معارضه با قرآن بيايند و بخواهند كتابى مانند قرآن را بياورند ، از طرف مسلمانان خطرهاى جبران‌ناپذيرى متوجه جان و مال آنان خواهد گرديد .\r\nاما موقعى كه دوران نفوذ و قدرت خلفاى چهارگانه سپرى گرديد و كار به دست خلفاى اموى افتاد ، از يك طرف خلافت آنان اصلا بر محور دعوت اسلامى نبود تا ديگران براى مبارزه با اسلام تحريك شوند و از طرف ديگر اذهان مردم با حلاوت و شيرينى الفاظ قرآن و با استحكام و متانت معانى آن مأنوس گرديد و زيبايىهاى لفظى و معنوى قرآن در دل‌هاى مردم رسوخ و ارتكاز پيدا نمود و براى خود جاى عميقى باز كرد ، اين بود كه مردم از مقاومت در برابر قرآن منصرف گرديده و به مقام معارضه و مقابله با آن نيامدند .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nپاسخ :\r\nاين اشكال از چند جهت سست و مردود است :\r\n1 - پيامبر ( ص ) مردم را هنگامى به مبارزهء قرآن دعوت نمود كه در مكه بوده ، هنوز از شوكت و عظمت اسلام خبرى نبود و اسلام قدرت و نيرويى نداشت ولى دشمنان قرآن ، از نفوذ و قدرت كامل برخوردار بودند ، با اين حال حتى يك نفر از فصيحان عرب نتوانست ، قدم به ميدان مبارزه و معارضه با قرآن بگذارد .\r\n2 - خوف و ترسى كه معترض در گفتارش به آن اشاره نموده است ، هيچ‌گاه مانع از اين نبود كه كفار و غير معتقدين به قرآن كفر و عداوت خويش را در برابر اسلام و قرآن اظهار نمايند و عقيده و انديشهء خود را برملا سازند زيرا اهل كتاب در ميان مسلمانان در جزيرة العرب و نقاط ديگر از آسايش و امن و آزادى كامل برخوردار بودند و از اين جهات فرقى با مسلمانان نداشتند ، مخصوصا در دوران خلافت امير مؤمنان ( ع ) كه بر عدل و داد استوار بوده و دوست و دشمن بر عدالت و بر فضل و علمش اعتراف داشتند .\r\n( 1 ) - آرى ، در اين دوران‌ها كه آزادى كامل حكومت مىنمود و كوچك‌ترين ترس و بيمى وجود نداشت ، اگر كسى مىتوانست كتابى مانند قرآن بياورد ، مسلما به مقام معارضه با قرآن مىآمد و محصول افكار خويش را ارائه مىداد .\r\n3 - اگر فرض كنيم ، ترس براى مخالفين اسلام وجود داشت ، اين ترس مىتوانست مانع از اظهار معارضه و برملا ساختن مبارزه باشد ولى بايد ديد چه مانعى در كار بود كه اهل كتاب را حتى از معارضه و مبارزهء مخفى و سرّى نيز مانع شد و نتوانستند در ميان خانه و يا در مجامع و محافل اختصاصى خويش هم به مقام مبارزه برآيند كه اگر چنين معارضه سرى عملى مىشد ، خود اهل كتاب آن را حفظ نموده ، بعد از بر طرف شدن موانع و دوران ترس ، اظهار مىنمودند به‌طورىكه داستان‌هاى خرافى كتب عهدين و ساير مطالب مذهبى خويش را حفظ نموده ، منتشر ساخته‌اند ولى از چنين معارضه و مبارزه سرى كوچك‌ترين اثر و خبرى در تاريخ نيست .\r\n4 - انسان طبيعتا خواهان تنوع است و تكرار براى وى ملامت‌آور و خسته‌كننده است . اگر سخنى را - گرچه در سطح بسيار عالى از بلاغت هم باشد - مكرر بشنود آن سخن حلاوت خويش را از دست مىدهد و تدريجا در نظر وى به صورت يك سخن عادى و معمولى درآمده ، بلكه ملال‌آور و خسته‌كننده خواهد بود .\r\nاين است كه مىبينيم : اگر انسان يك قصيدهء خيلى شيوا و شيرين را مكرر بشنود براى وى\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nملال‌آور خواهد بود و گاهى تكرار زياد موجب انزجار و اشمئزاز او مىباشد و اگر قصيدهء ديگرى براى وى خوانده شود ، در نظرش جالب‌تر و شيرين‌تر از قصيدهء اولى جلوه‌گر مىشود ولى آن هم بعد از تكرار ، حالت قصيدهء اول را به خود مىگيرد و آن‌گاه فرق واقعى در ميان آن دو قصيده روشن مىشود .\r\nاتفاقا اين حس تنوع‌طلبى و نوگرايى انسان ، اختصاص به سخن ندارد بلكه در همهء لذايذ :\r\nخوردنىها ، پوشيدنىها ، شنيدنىها و در تمام موارد ، جريان و سريان دارد .\r\nاگر قرآن معجزه نبود ، همان حس تنوع‌طلبى بشر در آن نيز اثر مىگذاشت . در او نيز حكومت مىنمود و با مرور زمان و تكرار زياد حلاوت و شيرينى خود را از دست مىداد و ملال‌آور مىگرديد و در شنوندگان حالت انزجار و اشمئزاز ايجاد مىكرد .\r\nاين خود مىتوانست بهترين و آسان‌ترين وسيله براى معارضه با قرآن باشد ولى ما مىبينيم ، قرآن مجيد هرچه بيشتر تكرار مىشود ، بر حسن و طراوتش مىافزايد و هرچه بيشتر تلاوت مىگردد ، روح انسان را به عوالم بالاترى اوج مىدهد ، ايمان و يقين وى را بيش از بيش محكم و استوار مىسازد .\r\nاين امتياز و مزيت كه - بر عكس تمام گفتارهاى عادى و معمولى - قرآن از آن برخوردار است ، نه تنها به اعجاز قرآن لطمه نمىزند بلكه يكى ديگر از مؤيدات و نشانه‌هاى اعجاز قرآن مىباشد .\r\n5 - اگر گفتار معترض را بپذيريم كه تكرار و مرور زمان ، افكار را با قرآن آشنا ساخته از معارضه با آن بازداشته است ، اين مطلب را تنها دربارهء مسلمانان مىتوان گفت كه قرآن را تصديق مىنمودند ( 1 ) - و هر چه هم تكرار مىشد باز با اشتياق فراوان گوش به آن مىدادند .\r\nو اما عرب‌هاى غير مسلمان كه تكرار و انس با قرآن نسبت به آنان مفهومى نداشت ، چرا از مقابله با قرآن منصرف گرديدند و به مقام معارضه با آن برنيامدند ؟ !\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nتناسب تدوين قرآن با اعجاز آن\r\nاشكال 8 :\r\nباز اعتراض‌كنندگان مىگويند : در تاريخ آمده است كه وقتى ابو بكر مىخواست ، قرآن را جمع‌آورى كند ، به عمرو زيد بن ثابت دستور داد كه در كنار در مسجد بنشينند و هرچه را كه دو نفر بر قرآن بودنش شهادت دادند ، بنويسند و بدين صورت قرآن را جمع‌آورى كنند . اين مطلب دليل آن است كه قرآن معجزه و خارق‌العاده نيست زيرا اگر معجزه بود ، همان خارق‌العاده بودنش گواه بر اعجاز و قرآن بودنش مىگرديد و بر همين مبنا و اساس جمع‌آورى مىشد و حاجتى به شهادت ديگران نداشت .\r\nپاسخ :\r\nاين اعتراض نيز از جهاتى سست و مردود است :\r\n1 - معجزه بودن قرآن در بلاغت ، روش و اسلوب آن است ، نه در تك‌تك كلماتش ، بنابراين امكان داشت كه در هنگام جمع‌آورى قرآن در كم و زياد بودن بعضى از كلمات آن ، شك و شبهه‌اى عارض گردد و شهادت دو نفر - بر فرض صحيح بودن اين جريان - براى بر طرف ساختن اين نوع شبهات بوده است .\r\n2 - علاوه بر آن ، عاجز بودن بشر از آوردن يك سوره از قرآن مستلزم اين نيست كه حتى از آوردن جمله و يا آيه‌اى از قرآن عاجز و ناتوان گردد زيرا آوردن يك آيه براى بشر شايد امكان‌پذير باشد و مسلمانان نيز محال بودن آن را ادعا ننموده‌اند و قرآن هم در مقام مبارزه طلبى\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nسخن از يك آيه به ميان نياورده ، در مقام معارضه حد اقل آوردن يك سوره را پيشنهاد نموده است .\r\nبنابراين ، شهادت دو نفر احتمال ساختگى را از تك‌تك آيات قرآن بر طرف مىسازد .\r\n3 - از طرف ديگر ، اخبارى كه تدوين قرآن را بر شهادت دو نفر صحابى مستند مىسازد ، به حد تواتر نرسيده است و همهء آن‌ها خبر واحد مىباشند و نمىتواند در اين گونه موارد مهم ، دليل و مدركى به شمار آيد .\r\n4 - اين اخبار با گروه ديگرى از اخبار منافات دارد كه بنا بر مضمون آن‌ها ، قرآن در دوران حيات خود پيغمبر گرامى جمع‌آورى گرديده است نه در دوران ابو بكر چنان كه در آيندهء نزديك اين حقيقت را ثابت خواهيم نمود و از طرف ديگر افراد زيادى از صحابه و ياران پيامبر تمام قرآن را ( 1 ) - و افراد بيشترى كه شمارهء آنان را جز خدا نمىداند ، قسمتى از آن را حفظ نموده بودند . پس با اين حال و در برابر اين حافظان قرآن ، تصديق دو نفر شاهد نمىتواند مفهوم صحيحى داشته باشد .\r\nوانگهى مىتوان با دليل عقل نيز كذب اين اخبار را كه مخالفين دست آويزش قرار داده‌اند ، ثابت و روشن نمود ، زيرا قرآن بزرگ‌ترين وسيله هدايت مسلمانان بوده ، آنان را از تاريكىهاى جهل و بدبختى به روشنايى علم و سعادت رهبرى نموده است .\r\nروى اين اصل ، مسلمانان نيز منتهاى عنايت و كمال اهميت را نسبت به قرآن مبذول داشته ، شب و روز به خواندن قرآن مشغول مىشدند و حفظ آيات قرآن را در جامعه وسيله مباهات و افتخار دانسته با سوره‌ها و آيات آن تبرك مىجستند . در همه اين مراحل رسول خدا ( ص ) نيز از هيچ‌گونه ترغيب و تشويق خوددارى نمىفرمود .\r\nآيا با اين شرايط براى يك فرد عاقل جاى اين احتمال باقى مىماند كه مسلمانان در آيات قرآن شك و شبهه‌اى داشتند كه در اثبات آن محتاج به شهادت دو نفر داشته باشند ؟ !\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nتفاوت روش بيان قرآن با روش سخن‌سرايان\r\nاشكال 9 :\r\nبازمىگويند : قرآن يك اسلوب و روش خاصى دارد كه با روش‌هاى معروف در ميان فصحا ، بلغا و سخن‌سرايان ماهر ، تباين و تضاد دارد زيرا قرآن موضوعات متعددى را به همديگر مخلوط نموده و از هر درى سخن به ميان آورده است . در جايى كه صحبت از تاريخ مىكند ، به موضوع وعده و وعيد منتقل مىشود و يا پاى سخنان و مثل‌هاى حكمت‌آميز و مانند آن را به ميان مىكشد .\r\nاگر قرآن داراى ابواب و فصول منظم و مرتبى مىبود و در هر فصلى آيات مربوطه را جمع‌آورى مىكرد ، فايده‌اش بيشتر و بهره‌بردارى از آن ، آسان‌تر مىشد .\r\nپاسخ :\r\nقرآن كتاب هدايت است و براى سوق دادن بشر به سوى سعادت دنيا و آخرت نازل گرديده ، يك كتاب فقهى ، تاريخى و اخلاقى و مانند آن نيست تا براى هر موضوعى باب مستقلى ترتيب بدهد و مطالب را دسته‌بندى و يك‌كاسه نمايد .\r\nجاى ترديد نيست كه اسلوب موجود قرآن بهتر مىتواند مقصود و هدف هدايتى و اثرگذارى آن را تأمين نمايد و نتيجه‌بخش گردد زيرا اگر كسى تنها بعضى از سوره‌هاى قرآن را بخواند ، مىتواند در مدت كم و بدون زحمت و مشقت به مقاصد زياد قرآن پى ببرد و با اهداف و مفاهيم آن آشنا شود و در ضمن يك سوره مىتواند ، به مبدأ و معاد متوجه شود ( 1 ) - و از تاريخ گذشتگان اطلاع حاصل نمايد و از سرگذشت آن‌ها عبرت بگيرد و از اخلاق نيكو و تعاليم برنامه‌هاى عالى بهره‌مند\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nشود و باز در ضمن همان يك سوره مىتواند ، قسمتى از احكام و دستورات قرآن را دربارهء عبادات و معاملات فراگيرد .\r\nآرى ، همهء اين مطالب مختلف را مىتوان از يك سوره به دست آورد بدون اين كه لطمه‌اى بر نظم كلام وارد آيد و در تمام مراحل ، تناسب در گفتار و اقتضاى حال رعايت شده و حق بيان ادا شده است .\r\nاگر قرآن به صورت ابواب منظم بود اين همه فوايد به دست نمىآمد و اين چنين نتيجه‌بخش نمىگرديد و خوانندهء قرآن در صورتى مىتوانست با اهداف و مقاصد عاليه آن آشنا گردد كه تمام قرآن را بخواند و ممكن بود كه در اين بين ، مانعى پيش آيد و به خواندن تمام قرآن موفق نگردد و به نتيجه كمترى دست يابد .\r\nبه راستى اين روش يكى از مزايا و محسنات اسلوب قرآن است كه بر قرآن ، زيبايى و طراوت خاصى بخشيده است ، زيرا قرآن در عين پراكنده‌گويى و بيان مطالب مختلف ، باز از كمال ارتباط و انسجام برخوردار است و از جملات آن مانند درّ گرانبهايى كه با تناسب خاصى به رشته در آمده باشد ، در كنار هم چيده شده و با نظم اعجاب‌انگيزى به هم متصل و مرتبط است .\r\nاما چه بايد كرد كه دشمنى و عداوت با اسلام كار خود را كرده ، چشم اين ايرادكننده را كور و گوشش را كر ساخته ، زيبايىها را در نظر وى به صورت زشت و كمالات را به صورت عيب و نقص ، جلوه‌گر نموده است .\r\nعلاوه بر همهء اين‌ها ، اگر قرآن تبويب و فصل‌بندى مىشد ، يك اشكال ديگر نيز به وجود مىآمد و آن اين كه : بعضى از داستان‌هاى قرآن روى علل و تناسب خاصى تكرار شده و در موارد متعددى از قرآن نقل گرديده است ، اگر همهء آن مكررات گرچه با عبارت‌هاى مختلف در يك فصل جمع‌آورى مىشد ، هدف ، مزايا و تناسبات خاصى كه در تكرار اين داستان‌ها بود ، منتفى مىشد و تكرار آن بىفايده بود .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nمعارضه با قرآن\r\nاشكال 10 :\r\nآخرين اشكال در اعجاز قرآن :\r\nصاحب كتاب حسن الايجاز « 1 » مىگويد : مىتوان با قرآن معارضه به مثل كرد و مانند آن را آورد .\r\nاو براى اثبات گفتارش جملاتى را كه از خود قرآن اقتباس نموده ، بعضى الفاظش را تغيير داده و ذكر نموده است و از اين طريق ارج و ارزش معلوماتش را ظاهر ساخته ، حدود اطلاعات خويش را نسبت به فنون فصاحت و بلاغت روشن كرده است .\r\nپاسخ :\r\nما عبارات او را كه در مقام معارضه با قرآن آورده است ، در اينجا مىآوريم و سپس نقاط ضعف آن‌ها را براى خوانندهء ارجمند روشن مىسازيم ، ( 1 ) - چنان كه در كتاب نفحات الاعجاز « 2 » به اين قسمت مفصلا پرداخته‌ايم .\r\n\r\n\r\n","description":"","footnote":"\r\n( 1 ) كتاب كوچكى است از يك نويسندهء مسيحى كه در سال 1912 م از طرف چاپخانه انگليسى در بولاق مصر انتشار يافته است . مؤلف آن يك آمريكايى با نام مستعار « نصر الدين ظافر » است .\r\n( 2 ) اين كتاب كه به قلم مؤلف ( ره ) در رد كتاب حسن الايجاز نوشته‌شده ، در سال 1342 ه . ق در چاپخانه علوى نجف اشرف چاپ گرديده است .\r\n","page_name":" 144 ","page_number":144},
  {"content":"\r\n\r\n\r\nمعارضه با سورهء فاتحه\r\nاين مرد خيال‌باف در مقام معارضه با سورهء فاتحه چنين مىگويد :\r\n« الحمد للرّحمن ، ربّ الاكوان ، الملك الدّيّان ، لك العبادة و بك المستعان ، اهدنا صراط الايمان . » « 1 » او خيال كرده است كه اين جملات تمام نكات و معانى سورهء حمد را در بر دارد و از آن سوره ، كوتاه‌تر هم مىباشد .\r\nما به نويسنده‌اى كه در تشخيص گفتار سست از گفتار وزين تا اين درجه منحط و كوتاه فكر باشد ، چه بگوييم ؟ ! بهتر اين بود كه وى قبلا گفتار خويش را به دانشمندان مسيحى كه با اسلوب كلام عرب و فن بلاغت آشنايى دارند ، نشان مىداد و خود را بدين گونه رسوا و مفتضح نمىساخت .\r\nراستى او تا اينجا هم تشخيص نداده است كه اگر يك نفر شاعر و يا نويسنده بخواهد با گفتارى در مقام معارضه بيايد ، بايد در مقابل آن ، كلامى بياورد كه با داشتن استقلال در الفاظ و تركيب و اسلوب مخصوص به خود ، حد اقل در يك‌جهت و در يك هدف با آن متحد و يكسان باشد .\r\nمعناى معارضه اين نيست كه شخصى در مقام معارضه با يك كلام فصيح از اسلوب و تركيب آن ، تقليد كند و تنها بعضى از الفاظ و كلمات آن را تغيير دهد و كلام ديگرى از آن بسازد و نام اين عمل را معارضه بگذارد اگر معناى معارضه اين باشد ، مىتوان با هر كلامى معارضه نمود و اين آسان‌ترين راهى بود براى اعرابى كه با پيامبر ( ص ) معاصر بودند ، ولى چون آن‌ها با اسلوب معارضه آشنا بودند و رموز بلاغت قرآن را درك مىكردند ، اين بود كه زير بار معارضه با قرآن نرفتند و بر عجز و ناتوانى خويش اعتراف نمودند ؛ عده‌اى ايمان آوردند و عدهء ديگرى آن را به سحر و جادو نسبت داده ، گفتند :  إِنْ هذا إِلَّا سِحْرٌ يُؤْثَرُ .  « 2 » گذشته از اين ، چگونه مىتوان اين جملات را كه آثار تكلّف و تصنّع در آن‌ها نمايان است با سورهء فاتحه مقايسه نمود ؟ !\r\n\r\n\r\n","description":"","footnote":"\r\n( 1 ) سپاس خداى بخشايش‌گر را ، پروردگار هستىها ، پادشاهى كه پاداش‌دهنده است . پرستش براى تو و استعانت از توست ؛ ما را به راه ايمان هدايت فرما .\r\n( 2 ) اين قرآن چيزى نيست جز سحرى كه تعليم داده شده است . مدثر / 24 .\r\n","page_name":" 145 ","page_number":145},
  {"content":"\r\n\r\nآيا بىاطلاعى اين نويسنده بر فنون بلاغت برايش كافى نبود كه عيوب خود را به وسيلهء اين ادعا بيشتر ظاهر سازد و در معرض تماشاى همگان قرار دهد ؟ ! اينك به نقاط ضعف اين گفتار توجه شود :\r\n1 - چگونه مىتوان گفت كه جملهء « الحمد ( 1 ) - للرحمن » با جملهء « الحمد للّه » از نظر معنى و مفهوم يكسان است ، در صورتى كه كلمهء « اللّه » اسم ذات مقدسى است كه جامع تمام صفات كمال مىباشد و تنها يكى از آن صفات « رحمت » است . بنابراين ، انگيزهء سپاس در جملهء « الحمد للّه » دارا بودن خداست بر تمام صفات كمال ولى در جملهء « الحمد للرحمن » انگيزهء سپاس تنها در برابر رحمت خداوند بوده و از صفات ديگر او ذكرى به ميان نيامده است .\r\n2 - جملهء « ربّ الاكوان » به جاى « ربّ العالمين الرّحمن الرّحيم » بسيار ناقص و نامتناسب است و معنا و هدف هر دو آيه را از بين برده است ، زيرا از اين دو آيه چنين استفاده مىشود كه جهان يكى نيست بلكه متعدد مىباشد و خداوند مالك و مربى همهء آن‌هاست و رحمت وى نيز به طور استمرار و هميشگى و بدون انقطاع شامل تمام اين جهان‌ها و عوالم مىگردد .\r\nچگونه مىتوان اين معانى را از « رب الاكوان » به دست آورد ؟ در صورتى كه « كون » به معناى حدوث ، وقوع ، برگشتن و كفالت مىباشد .\r\nعلاوه بر اين ، اضافه كردن كلمهء « رب » كه به معناى مالك و مربى است به « اكوان » كه معناى مصدرى دارد و به معنى « بودن » مىباشد ، از نظر ادبى صحيح نيست . بلى ، مىتوان كلمهء « خالق » را به اين كلمه اضافه نمود و « خالق الاكوان » گفت ، ولى از كلمهء « اكوان » نه تعدد عوالم استفاده مىگردد و نه شمول و استمرار رحمت خداوند بر اين عوالم .\r\n3 - تغيير دادن آيهء  « مالِكِ يَوْمِ الدِّينِ »  به جملهء « الملك الدّيان » نمىتواند ، معناى آيه را متضمن شود و هدف آيه را ايفا كند ( 2 ) - زيرا آيه مذكور به معناى « يگانه پادشاه و صاحب روز جزا » است ، ولى جمله مذكور به معناى « پادشاه جزادهنده » مىباشد و در اين معنى بر وجود يك جهان ديگر كه جزاى اعمال در آنجا داده مىشود ، كوچك‌ترين دلالت و اشاره‌اى نيست ، ولى آيه شريفه علاوه بر اهدافى كه دارد ، متضمن اين معنا نيز مىباشد .\r\nو باز جملهء مذكور ، اين مطلب را نمىرساند كه « مالك » آن روز خداوند است و كسى ديگر كوچك‌ترين اختيارى ندارد و تمام مردم در آن روز در تحت فرمان و حكومت خداى بزرگ و واحد اداره مىشوند و امر وى به تمام افراد ، نافذ خواهد بود ؛ بعضى افراد به سوى بهشت و بعضى ديگر به سوى دوزخ خواهند رفت .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nآرى ، جملهء « الملك الديان » هيچ‌يك از اين معانى را كه جمله « مالك يوم الدين » متضمن است ، در بر ندارد . تنها چيزى كه مىتوان از اين جمله استفاده نمود ، اين است كه خداوند سلطانى است كه به اعمال انسان پاداش مىدهد و اين مطلب فوق فراوان و فاصلهء زياد با اهداف عاليهء آيهء شريفه دارد .\r\n4 - و اما آيه شريفه  إِيَّاكَ نَعْبُدُ وَ إِيَّاكَ نَسْتَعِينُ  « 1 » تنها تو را مىپرستيم و از تو استعانت مىجوييم .\r\nاين نويسنده از اين آيه چنين فهميده است كه عبادت به ناچار بايد تنها براى خدا باشد و استعانت نيز بايد از خداوند بشود ، لذا اين آيه علاوه بر آن حقيقت مىخواهد به افراد با ايمان تلقين نمايد كه توحيد در عبادت را آشكار سازند ، حاجت و نياز خويش را بر كمك و اعانت پروردگار در همه جا ، حتى در عبادت وى ، اظهار نمايند .\r\nاين آيه مىخواهد بندهء مؤمن ، بر اين حقيقت اعتراف كند كه او و تمام افراد مؤمن جز خداوند كسى را ستايش نمىكنند و از كسى به جز پروردگار استعانت نمىجويند و تنها او را ستايش مىكنند و از وى استعانت مىجويند .\r\nاين معنى چگونه از گفتار اين نويسنده ، به دست مىآيد و چگونه مىتواند جملهء « لك العبادة و بك المستعان » اين نكات را دربر گيرد ؟ ! 5 - و اما گفتار خداوند :  اهْدِنَا الصِّراطَ الْمُسْتَقِيمَ  « 2 » مقصود از آيه اين است كه بنده ، در مقام عبادت ، از پروردگارش درخواست كند كه او را به نزديك‌ترين و مستقيم‌ترين راهى كه به مقصد مىرساند ، هدايت كند و او را به سوى اعمال نيك و اوصاف و عقايد صحيح رهبرى نمايد و در اين آيه تنها به درخواست هدايت به راه ايمان ، قناعت نگرديده است بلكه معانى و مقاصد عاليه ديگر هم دارد ، ولى جملهء « اهدنا صراط الايمان » آن معانى را نمىرساند و كافى نمىباشد .\r\nعلاوه بر آن ، معناى اين جمله از اين نظر نيز نارساست كه در اين جمله تنها درخواست هدايت و رهبرى به راه ايمان گرديده است ، اما به اين حقيقت كه راه ايمان راه مستقيمى است و سالك آن هرگز گمراه نمىشود ، اشاره‌اى در آن نيست .\r\nاين نويسنده با اين جملات نارسا و دست‌وپابسته و تقليدى ، خود را از معارضه با بقيهء سوره مستغنى دانسته و خيال نموده است ( 1 ) - كه حاجتى به بقيه سوره نبوده است . اين خود مىتواند\r\n\r\n\r\n","description":"","footnote":"\r\n( 1 ) فاتحه / 5 .\r\n( 2 ) فاتحه / 6 .\r\n","page_name":" 147 ","page_number":147},
  {"content":"\r\n\r\nبهترين دليل و گواه گويا بر اين باشد كه وى مفهوم سوره را نفهميده و هدف آن را درك ننموده است زيرا بقيهء سوره - يعنى جمله  صِراطَ الَّذِينَ أَنْعَمْتَ عَلَيْهِمْ ، غَيْرِ الْمَغْضُوبِ عَلَيْهِمْ وَ لَا الضَّالِّينَ  « 1 » دلالت مىكند بر اين كه يك‌راه مستقيمى وجود دارد و كسانى كه مورد انعام و بخشش خداوندى قرار گرفته‌اند ، همان راه را پيموده‌اند ، اين راه ، همان راه پيامبران ، درستكاران ، شهدا و مردان نيك مىباشد و باز اين جملات دلالت دارند كه راه‌هاى غير مستقيم و كج و معوجى هم هست و آنان كه مورد غضب خداوندى مىباشند ، آن راه‌ها را در پيش گرفته‌اند و آن راه كسانى است كه در برابر حق ، عناد و لجاجت ورزيده ، آن را انكار مىكنند ، به علت جهل و نادانى از راه هدايت به دور افتاده و در وادى گمراهى قدم برمىدارند . آنان راه هدايت و حقيقت را جست‌وجو و دنبال نكرده‌اند بلكه راه پدران‌شان را انتخاب نموده‌اند و از نياكانشان تقليد و تبعيت كرده‌اند و راهى را رفته‌اند كه آن راه از طرف خداوند براى آنان تعيين نگرديده است .\r\nآرى ، كسى كه اين آيه را بخواند و در آن دقت و تدبر كند ، همهء اين مطالب را متذكر مىشود و فكرش به اين نكات عالى و رموز اخلاقى منتقل مىشود كه بايد از مقرّبان و اولياى الهى تأسى نمود و در اعمال ، اخلاق و عقايد از آنان پيروى كرد و از راه افراد متمرد و سركش كه خداوند در برابر اعمالشان بر آنان غضب نموده است ، دورى جست .\r\nخوانندهء عزيز ! آيا مىتوان از اين مطالب عالى و حقايق زنده اخلاقى و انسانى كه در لابه‌لاى اين جملات نهفته است ، چشم پوشيد ، همان‌طوركه اين نويسنده خيالباف پنداشته است ، آن‌ها را بىاهميت تلقى نمود ؟ !\r\n\r\nمعارضه با سورهء كوثر\r\nهمين نويسنده در معارضه با سورهء كوثر چنين گفته است : « انّا اعطيناك الجواهر ، فصلّ لربّك و جاهر ، و لا تعتمد قول ساحر . » « 2 » اين معارضه از چند جهت باطل و مورد اشكال مىباشد :\r\n1 - خوانندگان عزيز توجه دارند كه اين نويسندهء بىانصاف ! در اين معارضه از نظم و تركيب قرآن تقليد كرده ، تنها الفاظ آن را تغيير داده ، چنين وانمود مىكند كه با قرآن معارضه كرده است .\r\n\r\n\r\n","description":"","footnote":"\r\n( 1 ) فاتحه / 7 .\r\n( 2 ) ما به تو جواهر داديم ، تو نيز با صداى بلند نماز بخوان و به گفتار ساحر و جادوگر اعتماد مكن .\r\n","page_name":" 148 ","page_number":148},
  {"content":"\r\n\r\n2 - باز توجه دارند كه اين عمل نيز از خود وى نيست بلكه از مسيلمه كذاب سرقت نموده و به نام خود قالب زده است . مسيلمه در مقام معارضه با اين سوره چنين گفته است : « انّا اعطيناك الجماهر ، فصلّ لربّك و هاجر ، و انّ مبغضك رجل كافر . » « 1 » 3 - از اين‌ها شگفت‌انگيزتر اين كه : وى چنين پنداشته است كه اگر دو كلام در سجع و قافيه مشابه هم باشند ، در فصاحت و بلاغت نيز يكسان و برابر خواهند بود . در صورتى كه چنين نيست بلكه اولين شرط فصاحت اين است كه در ميان جملات يك گفتار ، ارتباط و تناسب وجود داشته باشد كه گفتار اين نويسنده فاقد آن است .\r\nآرى كسى كه به وسيله مال و ثروت استعمار گرديده است كه وظيفهء بيشترى را ايفا كند ( 1 ) - ، قبله و معبود وى ، هدف و آرمان او همان ثروت مىباشد كه چهار نعل به سوى آن مىتازد و يگانه هدفش همان زخارف دنيوى است كه براى به دست آوردن آن كوشش نموده و آن را بر تمام هدف‌هاى ديگر مقدم مىدارد و « از كوزه همان تراود كه در اوست . » 4 - جا دارد ، از اين نويسنده سؤال شود ، منظور او از كلمه « جواهر » كه با الف و لام تعريف آورده است ، چيست ؟\r\nاگر منظورش جواهر معينى باشد ، در اين جملات هيچ قرينه‌اى بر آن مقصود نيست و اگر منظورش تمام جواهرات موجود در دنيا باشد - چنان كه جمع معرف به الف و لام بر استغراق و كليت دلالت دارد - اين هم عملا يك دروغ آشكارى است زيرا تمام جواهرات موجود در دنيا به يك نفر داده نشده است .\r\n5 - باز جاى اين سؤال باقى است كه در ميان دو جملهء اولى و جملهء « و لا تعتمد قول ساحر » چه ارتباط و تناسبى هست و منظور از ساحر كيست و به كدام گفتار وى نبايد اعتماد نمود ؟ اگر منظورش ساحر معينى و قسمت خاصى از گفتار وى باشد ، لازم بود قرينه‌اى ذكر كند تا اين شخص معين و گفتار خاص وى معلوم شود ، ولى در اين جمله چنين قرينه‌اى وجود ندارد و اگر منظور وى هر گونه گفتار است كه از هر ساحرى باشد - چنان كه لفظ قول و ساحر هر دو نكره و در سياق نهى مىباشند و عموميت را مىرسانند - در اين صورت معناى اين جمله چنين خواهد بود : بر هيچ سخنى از هيچ ساحرى اعتماد مكن ، ليكن اين معنى نيز درست نيست زيرا ما عقلا دليلى بر اين نداريم كه بر هيچ گفتهء ساحر گرچه در كارهاى معمولى و متعارف وى باشد ، نبايد اعتماد نمود . و\r\n\r\n\r\n","description":"","footnote":"\r\n( 1 ) ما به تو جمعيت‌ها داديم ، تو نيز نماز بخوان و هجرت كن و دشمن تو مرد كافر است .\r\n","page_name":" 149 ","page_number":149},
  {"content":"\r\n\r\nاگر منظور وى از آن جمله اين باشد كه به گفته‌هاى ساحرانه و جادوگرانه ساحر نبايد اعتماد نمود ، بازهم نادرست است زيرا ساحر از نظر اين كه ساحر است ، قول و گفتارى ندارد و سحرش را با كلام و سخن انجام نمىدهد ، بلكه سحر و افسانهء وى در ميان مردم با حيله‌ها ، دست‌ها و اعمال مخصوص اوست نه با گفتارش .\r\n6 - سورهء كوثر دربارهء كسى نازل گرديده است كه پيامبر ( ص ) را استهزا مىنمود و مىگفت : او ابتر و بىفرزند است ، به زودى خواهد مرد و نام وى و آيينى كه آورده است از بين خواهند رفت ، چنان كه قرآن مىگويد :\r\n أَمْ يَقُولُونَ شاعِرٌ نَتَرَبَّصُ بِهِ رَيْبَ الْمَنُونِ .  « 1 » بلكه آن‌ها مىگويند : او شاعرى است كه ما انتظار مرگش را مىكشيم .\r\nدر برابر اين گفتار براى دلدارى پيامبر ، خداوند سورهء كوثر را نازل نموده و فرمود :   إِنَّا أَعْطَيْناكَ الْكَوْثَرَ   « 2 » يعنى ما خير كثير و فراوانى را به تو بخشيده‌ايم .\r\nآرى از تمام جهات خير كثير بر پيغمبر عطا گرديده است : در دنيا كه به شرافت رسالت ، نبوت ، هدايت مردم ( 1 ) - و زعامت مسلمانان رسيد و از كثرت ياران و پشتيبانان و پيروزى بر دشمنان برخوردار شد و همچنين نسل او به وسيلهء دخترش فاطمه ( س ) زياد شد كه تا دنيا باقى است نام او زنده خواهد ماند و در آخرت نيز بر شفاعت كبرا و مقام محمود و بر بهشت برين و بر حوض كوثرى كه تنها او و دوستانش از آن سيراب مىشوند و بر نعمت‌هاى زياد ديگرى نائل آمده است .\r\n فَصَلِّ لِرَبِّكَ وَ انْحَرْ  « 3 » يعنى پس به عنوان شكرگزارى در برابر اين همه نعمت براى پروردگارت نماز بخوان و نحر كن . منظور از « نحر » قربانى شتر در منى و يا قربانى در عيد اضحى است و يا منظور بردن دست‌ها تا مقابل گوش‌ها در موقع تكبير گفتن و يا به معناى رو كردن به قبله با تمام اعضا و معتدل بودن در حال قيام است .\r\nتمام اين معانى كه براى كلمه « نحر » گفته شده ، در اين مقام مناسب است زيرا هريك از اين معانى را كه در نظر بگيريم ، يك نوع شكرگزارى در برابر آن نعمت‌هاى بىحدى است كه خداوند به پيامبرش ارزانى داشته و عنايت فرموده است .\r\n\r\n\r\n","description":"","footnote":"\r\n( 1 ) طور / 30 .\r\n( 2 ) كوثر / 1 .\r\n( 3 ) كوثر / 2 .\r\n","page_name":" 150 ","page_number":150},
  {"content":"\r\n\r\nخداوند ، پس از دستور سپاسگزارى در مقابل نعمت‌هاى فراوان ، اين آيه را فرستاد  إِنَّ شانِئَكَ هُوَ الْأَبْتَرُ  « 1 » ، يعنى دشمن و استهزاكنندهء تو ابتر و بىنسل خواهد بود نه تو . از دشمن تو هيچ اسم و رسمى باقى نخواهد ماند نه از تو ! سرنوشت اين استهزاكنندگان همان گرديد كه قرآن خبر داده بود ، يعنى هيچ اسم و رسم و نام نيكى از آن‌ها باقى نماند و در آخرت نيز در عذاب اليم و ذلت ابدى گرفتار خواهند گرديد .\r\nاين بود خلاصهء معنا و هدف اين سورهء مباركه .\r\nآيا مىتوان اين سوره را با اين سطح عالى و بلاغت كامل ، با آن جملات منحط و بىربط اين نويسنده ، مقايسه نمود ؟ ! جملاتى كه گويندهء آن‌ها خودش را به زحمت انداخته ، از تركيب و اسلوب قرآن تقليد نموده و قسمتى از الفاظش را نيز از مسيلمه كذاب گرفته ، بر اساس عناد و يا نادانى ، آن‌ها را به هم بافته است تا بدان وسيله با بلاغت و اعجاز قرآن معارضه و مبارزه كند و از عظمت آن بكاهد .\r\n\r\n\r\n","description":"","footnote":"\r\n( 1 ) كوثر / 3 .\r\n","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\n( 1 ) -\r\n\r\nبخش 4 معجزات ديگر پيامبر اسلام ( ص ) و معجزات پيامبران گذشته\r\nبررسى نخستين آيه نفى اعجاز ( 2 ) - بررسى دومين آيه نفى اعجاز بررسى سومين آيه نفى اعجاز نبوت محمد ( ص ) در تورات و انجيل خلاصهء مطالب\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n( 1 ) -\r\n\r\nبررسى نخستين آيهء نفى اعجاز\r\n\r\nامتيازات پيامبر اسلام بر معجزات ديگر پيامبران\r\nهر شخص مطلع و محقق به خوبى مىداند كه قرآن ، بزرگ‌ترين معجزهء پيامبر اسلام بلكه از تمام معجزاتى كه تاكنون تمام پيامبران آورده‌اند ، مهم‌تر مىباشد و ما در بحث‌هاى گذشته به قسمتى از جهات و جنبه‌هاى اعجاز قرآن پرداختيم و علت تفوق و برترى قرآن را بر تمام معجزات ديگر توضيح داديم و در اينجا نيز مىگوييم :\r\nمعجزهء پيامبر ، منحصر به قرآن مجيد نيست بلكه رسول خدا در تمام معجزاتى كه پيامبران داشته‌اند با آنان شريك بوده ، آن چه را كه انبياى گذشته آورده‌اند ، او نيز آورده است ، ولى معجزهء قرآن اختصاص به آن حضرت دارد و امتيازى است كه ساير انبيا از آن برخوردار نمىباشند . ما به اين مشاركت و امتياز دو برهان داريم :\r\n1 - « اخبار متواتر » مسلمانان دربارهء معجزاتى كه از پيامبر اسلام صادر شده است روايات متواتر و فراوانى نقل كرده‌اند و با اختلاف عقيدتى كه با هم داشته‌اند كتاب‌هاى زيادى در اين باره تأليف نموده‌اند .\r\nاين اخبار متواتر كه دربارهء معجزات پيامبر اسلام نقل گرديده است ، از دو امتياز بزرگ و قابل توجه برخوردار است كه اخبار اهل كتاب در معجزات پيامبران گذشته ، آن دو امتياز را دارا نمىباشد :\r\nالف - « نزديكى زمان » : اخبار معجزات پيامبر اسلام به زمان صدورش نزديك‌تر است و هر حادثه‌اى كه زمانش نزديك‌تر و كوتاه‌تر باشد ، تحصيل علم و يقين به وقوع آن ، آسان‌تر و سهل‌تر\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nخواهد بود .\r\nب : « تواتر و كثرت نقل » : اخبار معجزات پيامبر اسلام ناقلان و راويان كثير و فراوانى دارد زيرا اصحاب و ياران رسول خدا كه معجزات او را مىديدند ، هزاران بار بيشتر از بنى اسرائيل و پيروان حضرت مسيح بودند ( 1 ) - زيرا پيروان حضرت مسيح در زمان خودش خيلى كم و از تعداد انگشتان تجاوز نمىكردند و دربارهء نقل معجزات آن حضرت نيز به اين عدهء انگشت‌شمار مستند مىشد .\r\nپس اگر ادعاى تواتر و نقل زياد دربارهء معجزات حضرت موسى و حضرت عيسى صحيح باشد ، بايد نقل تواتر دربارهء معجزات حضرت رسول ( ص ) به طريق اولى و صددرصد صحيح باشد .\r\n2 - « اقتضاى افضليت » : دومين دليل بر اين كه حضرت رسول اكرم ( ص ) تمام معجزات انبياى گذشته را دارا بود ، اين است كه پيامبر اسلام معجزات زيادى را براى انبياى گذشته اثبات نموده و ظهور اين معجزات را در دست آنان تأييد كرده است ، آنگاه خود را از همهء آن‌ها افضل و برتر شمرده ، خاتم پيامبران معرفى نموده است .\r\nمقام برترى و افضليت اقتضا مىكند كه پيامبر اسلام تمام معجزات پيامبران گذشته را به طور كامل‌تر داشته باشد ، زيرا درست نيست كه كسى از ديگران برتر و والاتر باشد . اما در برخى از صفات از آنان كمتر و ناقص‌تر آيد . آيا معقول است كه مثلا كسى ادعا نمايد كه معلومات وى بيش از همه پزشكان است و در عين حال اعتراف كند كه بعضى از اين پزشكان فلان مرض را معالجه مىكنند كه من توانايى معالجه آن مرض را ندارم ؟ ! اين سخن عقلا متناقض و نادرست است .\r\nاينجاست كه مىبينيم كسانى كه به دروغ ادعاى پيامبرى نموده‌اند اصلا مسئله اعجاز را از اصل نفى نموده و تمام معجزات پيامبران گذشته را انكار كرده‌اند و سخت كوشيده‌اند كه تمام آيات مربوط به اعجاز را تأويل و توجيه كنند تا مبادا كسى از اين پيامبران دروغين ، معجزه بخواهد و عجز و ناتوانى آنان روشن و مشت‌شان بازگردد .\r\n\r\nيك پندار غلط\r\nهمان‌طوركه پيامبران دروغين ، اعجاز را از پيامبران نفى نموده‌اند ، بعضى افراد بىدانش و عوام فريب نيز مىنويسند كه از بعضى آيات قرآن چنين بر مىآيد كه پيامبر اسلام جز قرآن معجزهء ديگرى نداشته است و تنها معجزهء پيامبر اسلام و تنها گواه و دليل بر نبوت وى قرآن بوده است و بس .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nما در اينجا آياتى را كه اين افراد به منظور و هدف خويش با آن‌ها استدلال نموده‌اند ، مىآوريم و طرز استدلال آنان را ذكر نموده ، بىاساس بودن آن را ثابت مىكنيم . اينك در اين فصل به يكى از آن آيات توجه فرماييد :\r\n وَ ما مَنَعَنا أَنْ نُرْسِلَ بِالْآياتِ إِلَّا أَنْ كَذَّبَ بِهَا الْأَوَّلُونَ وَ آتَيْنا ثَمُودَ النَّاقَةَ مُبْصِرَةً فَظَلَمُوا بِها وَ ما نُرْسِلُ بِالْآياتِ إِلَّا تَخْوِيفاً .  « 1 » هيچ‌چيز مانع ما نبود كه اين معجزات درخواستى ( درخواستى بهانه‌جويانه ) را بفرستيم جز ( 1 ) - اين كه [ اين گونه 
  ] آن را تكذيب كردند [ از جمله 
  ] ما به قوم ثمود ناقه داديم ، [ معجزه‌اى 
  ] كه روشنگر بود اما بر آن ستم كردند [ و ناقه را كشتند 
  ] . ما معجزات را براى بيم دادن [ و اتمام حجت 
  ] مىفرستيم .\r\nاين‌ها مىگويند : از اين آيه چنين استفاده مىشود كه پيامبر اسلام جز قرآن معجزهء ديگرى نداشته است و علت اين كه خداوند معجزاتى جز قرآن به وى نداد ، اين است كه ملت‌هاى گذشته معجزاتى را كه براى آنان فرستاده مىشد ، تكذيب مىنمودند و زير بار آن‌ها نمىرفتند .\r\nپاسخ : اين آيه صدور معجزه را از رسول خدا به طور كلى نفى نمىكند و نمىخواهد بگويد كه :\r\nهيچ معجزه‌اى به دست وى ظاهر نگرديده بلكه مفهوم آيه شريفه اين است كه پيامبر به پيشنهادات مشركان دربارهء معجزه جواب مثبت نداد و طبق دلخواه آنان ، معجزه نياورد .\r\nبه عبارت ديگر : اين آيه تنها آن گروه از معجزات را انكار مىكند كه مشركان به هواى نفس و دلخواه خويش معجزه‌اى از رسول خدا درخواست مىنمودند و از اين درخواست جز ايذا و مسخره هدفى نداشتند . اين آيه تنها وقوع اين گروه از معجزات را كه آن‌ها را « معجزات اقتراحى » مىنامند ، انكار مىكند نه همهء معجزات را و ما از خود آيه براى اين مطلب شواهدى داريم :\r\n1 - واژه « آيات » جمع « آيه » به معناى علامت مىباشد كه در اين آيه مورد بحث ، با « الف و لام » آمده است و در اين « الف و لام » به طور كلى سه احتمال وجود دارد :\r\nالف و لام در كلمه « الآيات » يا « الف و لام جنسى » است ، در اين صورت معناى آيه چنين خواهد بود كه خداوند هيچ معجزه و هيچ دليلى كه مىتواند ، راست‌گويى پيامبر ( ص ) را ثابت كند ، به پيامبر نداده است . بنابراين احتمال ، فرستادن پيامبر ، بيهوده و بىفايده خواهد بود ، چون پيامبرى كه گواه و دليلى بر ادعاى خويش ندارد ، عقلا قابل تصديق نمىباشد .\r\n\r\n\r\n","description":"","footnote":"\r\n( 1 ) اسراء / 59 .\r\n","page_name":" 156 ","page_number":156},
  {"content":"\r\n\r\nو يا « الف و لام جمعى و استغراق » است كه در اين صورت وقوع تمام آيات و معجزاتى كه مىتواند ، گواه بر نبوت باشد ، انكار گرديده است ، ولى اين احتمال هم مانند احتمال قبل و به همان دليل ، باطل و نادرست مىباشد .\r\nپس به ناچار بايد احتمال سوم را پذيرفت و گفت كه : « الف و لام » در كلمهء الآيات « الف و لام عهدى » بوده و منظور از اين آيات كه قرآن وقوع آن‌ها را انكار مىكند ، آيات مخصوص و معينى بوده است كه از طرف مشركين براى ايذاى پيامبر و از روى هوا و هوس درخواست مىگرديد .\r\n2 - اگر تكذيب و انكار مشركين از آوردن تمام معجزات مانع مىگرديد ، در اين صورت قرآن مجيد هم كه يكى از مهم‌ترين معجزات پيامبر اسلام مىباشد ، نازل نمىشد زيرا در صورت اطلاق و كليت جايى براى اين استثنا باقى نمىماند . ( 1 ) - بنابراين ، منظور از معجزات ممنوعه ، گروهى از معجزات است ، نه همهء معجزات و منظور از آن گروه نيز معجزات اقتراحى و درخواست‌هاى بهانه‌جويانه مشركان است .\r\n3 - در آيهء مذكور ، عدم وقوع معجزه بر تكذيب ملل گذشته مستند و معلق گرديده است و اين نيز در صورتى درست خواهد بود كه براى وقوع معجزه مقتضى باشد و چيزى از آن مانع نشود . در غير اين صورت استناد و تعليق ، معنى نخواهد داشت زيرا درست نيست كه مثلا : با نبودن آتش ، نسوختن هيزمى را به تر بودن آن مستند سازيم و آن چه كه وقوع معجزه را اقتضا مىكند ، بيش از دو چيز نخواهد بود : حكمت خدا ، درخواست مردم .\r\nاگر حكمت خدا در موردى اقتضا كند كه براى هدايت مردم در دست پيامبرش معجزه‌اى ظاهر نمايد ، در اين صورت تكذيب ملل گذشته نمىتواند ، مانع از آن شود زيرا :\r\nاولا : خداوند براى تكذيب ديگران بر خلاف حكمت خويش رفتار نمىكند و ثانيا : اگر تكذيب مردم مىتوانست از فرستادن معجزه مانع گردد ؛ از فرستادن پيامبر نيز مانع مىگرديد .\r\nبنابراين ، مىماند مقتضى دوم كه درخواست مردم باشد ؛ يعنى مردم بعد از ديدن آيات و معجزات و بعد از اتمام حجت ، دوباره از روى هواى نفس و به دلخواه خود ، درخواست معجزات مىنمودند ، خداوند هم از نشان دادن چنين معجزات اقتراحى و بهانه‌جويانه خوددارى مىنمود .\r\n( 2 ) - نتيجه اين كه : آيه مذكور مربوط به معجزات ابتدايى كه پيامبران براى اثبات نبوت و هدايت مردم مىآوردند ، نمىباشد بلكه مربوط به معجزات اقتراحى و پيشنهادى است كه مشركين بعد از اتمام حجت و تكذيب معجزات ابتدايى ، از روى بهانه‌جويى درخواست مىكردند و خداوند نيز از ارائه چنين معجزاتى خوددارى مىنمود .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاشكالى و پاسخى : در اينجا سؤالى پيش مىآيد و آن اين كه : چگونه تكذيب ملل گذشته مىتواند مانع از به وجود آمدن معجزه در ميان اين امت شود ؟ ! پاسخ اين كه : تكذيب معجزه درخواستى موجب نزول عذاب و از عوامل وقوع بلاست و اگر خداوند معجزه درخواستى آنان را انجام مىداد و آنان تكذيب مىكردند قهرا بر آنان عذاب فرودمىآمد . از طرف ديگر ، خداوند به پيامبرش وعدهء حتمى داده بود كه با بودن وى در ميان امت خويش عذابى بر آنان نازل نسازد . « 1 » اين بود كه با درخواست آنان موافقت نشد تا موجب عذاب و بلا نگردد .\r\nبا اين توضيح : معجزه‌هاى ابتدايى كه بدون پيشنهاد مردم به وقوع مىپيوندد و براى اثبات پيامبرى و هدايت مردم مىباشد تكذيب اين گونه معجزات كمتر از تكذيب خود پيامبران نخواهد بود و اثر اين تكذيب همانند تكذيب خود پيامبر ، جز عذاب اخروى چيز ديگرى نخواهد بود ولى اگر يك معجزه اقتراحى و درخواستى مورد انكار قرار گيرد ، از لجاجت بيشتر و شدت عناد شخص حكايت خواهد نمود و نتيجتا علاوه بر عذاب اخروى ، موجب عذاب دنيوى نيز خواهد بود زيرا اگر شخصى خواهان حق بود ، با ديدن اولين معجزه ، پيامبر را تصديق مىنمود و همان معجزه در اثبات حقانيت پيامبر كفايت مىكرد . معناى درخواست معجزه اين است كه در صورت نشان دادن معجزهء پيشنهادى ، پيامبر را تصديق كند و اگر پس از آوردن همان معجزه باز پيامبر را تكذيب نمايد ، در واقع او را مسخره نموده ، همان معجزه را كه خودش پيشنهاد نموده بود ، مورد استهزا قرار داده است و اين خود ، هم موجب عذاب اخروى خواهد بود و هم عذاب دنيوى .\r\nچون معجزات درخواستى در صورت انكار موجب عذاب دنيوى مىشد ، خداوند در آخر همان آيه اين گونه معجزات را « معجزات تخويفى » و اعلام خطر ناميده است و گرنه هر معجزه‌اى اعلام خطر و براى ترساندن نيست ، بلكه گروهى از معجزات ، مانند معجزات ابتدايى ، وسيلهء رحمت و هدايت بندگان و در جهت روشن كردن مسير آنان است .\r\n( 1 ) - 4 - ملاحظهء سياق و مورد آيه نيز دليل بر اين است كه منظور از معجزات ممنوعه ، مطلق معجزات نيست ، بلكه همان معجزات اقتراحى و درخواستى است كه به جهت عذاب و ترساندن مردم انجام مىپذيرفت زيرا :\r\nاولا : آيهء قبلى مربوط به عذاب و هلاكت است ، آنجا كه مىگويد :\r\n\r\n\r\n","description":"","footnote":"\r\n( 1 )  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ  انفال / 33 .\r\n","page_name":" 158 ","page_number":158},
  {"content":"\r\n\r\n وَ إِنْ مِنْ قَرْيَةٍ إِلَّا نَحْنُ مُهْلِكُوها قَبْلَ يَوْمِ الْقِيامَةِ أَوْ مُعَذِّبُوها عَذاباً شَدِيداً كانَ ذلِكَ فِي الْكِتابِ مَسْطُوراً  « 1 » و هيچ شهر و آبادى نيست ، مگر اين كه آن را پيش از روز قيامت هلاك مىكنيم [ يا اگر گناهكارند 
  ] به عذاب شديدى گرفتارشان خواهيم ساخت . اين در كتاب الهى ( لوح محفوظ ) ثبت است .\r\nثانيا : در خود آيهء مورد بحث نيز از معجزهء قوم ثمود كه پس از آن ، عذاب و بلا بر آنان نازل گرديده ، اسمى به ميان آمده است .\r\nثالثا : اين معجزات در ذيل همان آيه و نشانه‌هاى خطر و ترس ناميده شده ، آيه با جملهء  وَ ما نُرْسِلُ بِالْآياتِ إِلَّا تَخْوِيفاً  « 2 » پايان پذيرفته است .\r\nاز مجموع اين قراين چنين استفاده مىشود كه : منظور آيه شريفه از آيات و معجزات ممنوعه همان معجزات اقتراحى و پيشنهادى است كه انكار آن‌ها مستلزم نزول عذاب مىباشد .\r\n5 - آيات ديگر قرآن هم ، گواه بر اين است كه منظور آيه شريفه از معجزات ممنوعه و غير عملى معجزات « اقتراحى و بهانه‌جويى » مىباشد ، نه همهء معجزات ، چنان كه بررسى و دقت در آيات قرآن مجيد اين حقيقت را به روشنى ثابت مىكند كه مشركين براى خويش عذاب مىطلبيدند و يا معجزاتى را پيشنهاد مىنمودند كه در اثر تكذيب آن معجزات ، بر امت‌هاى گذشته عذاب نازل گرديده است .\r\nبه طور كلى در اين مورد سه گروه آيه فرودآمده است : آيات درخواست عذاب ، آيات درخواست معجزات اقتراحى و تكذيب آن‌ها ، آيات نزول عذاب بعد از تكذيب معجزات درخواستى كه ذيلا به توضيح اين سه گروه آيات مىپردازيم :\r\n\r\n1 - اما آيات درخواست عذاب\r\n  وَ إِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ . وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ .   « 3 »\r\n\r\n\r\n","description":"","footnote":"\r\n( 1 ) اسراء / 58 .\r\n( 2 ) ما اين معجزات را نمىفرستيم مگر براى ترساندن ، اسراء / 58 .\r\n( 3 ) انفال / 32 ، 33 .\r\n","page_name":" 159 ","page_number":159},
  {"content":"\r\n\r\nآنگاه‌كه مشركين گفتند : پروردگارا ! اگر اين قرآن حق است و از طرف توست بارانى از سنگ از آسمان براى ما فرودآر و يا عذاب دردناكى بر ما بفرست ، ولى [ اى پيامبر ! 
  ] تا تو در ميان آن‌ها هستى ، خداوند آن‌ها را عذاب نخواهد كرد و [ نيز 
  ] تا استغفار مىكنند ، خدا عذابشان نمىكند .\r\n قُلْ أَ رَأَيْتُمْ إِنْ أَتاكُمْ عَذابُهُ بَياتاً أَوْ نَهاراً ما ذا يَسْتَعْجِلُ مِنْهُ الْمُجْرِمُونَ .  « 1 » به آنان بگو ! اگر عذاب او شب‌هنگام يا در روز بر شما فرودآيد ؛ آيا مىتوانيد آن را از خود دفع كنيد ؟ پس مجرمان براى چه عجله مىكنند ؟ !  وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ لَيَقُولُنَّ ما يَحْبِسُهُ .  « 2 » و اگر مجازات را تا زمان محدودى از آنان به تأخير اندازيم ، [ از روى استهزا 
  ] مىگويند : چه چيز مانع آن شده است ؟ !  وَ يَسْتَعْجِلُونَكَ بِالْعَذابِ وَ لَوْ لا أَجَلٌ مُسَمًّى لَجاءَهُمُ الْعَذابُ وَ لَيَأْتِيَنَّهُمْ بَغْتَةً وَ هُمْ لا يَشْعُرُونَ .  « 3 » آنان با شتاب ، از تو عذاب را مىطلبند و اگر موعد مقرّرى تعيين نشده بود ، عذاب [ الهى 
  ] به سراغ آنان مىآمد و سرانجام اين عذاب به طور ناگهانى بر آنان نازل خواهد شد ، در حالى كه نمىدانند [ و غافل‌اند 
  ] .\r\n( 1 ) -\r\n\r\n2 - و اما آيات درخواست معجزات اقتراحى\r\n وَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ اللَّهُ أَعْلَمُ حَيْثُ يَجْعَلُ رِسالَتَهُ سَيُصِيبُ الَّذِينَ أَجْرَمُوا صَغارٌ عِنْدَ اللَّهِ وَ عَذابٌ شَدِيدٌ بِما كانُوا يَمْكُرُونَ .  « 4 » و هنگامى كه معجزه‌اى براى آن‌ها بيايد ، مىگويند : ما هرگز ايمان نمىآوريم ، مگر اين كه همانند چيزى كه به پيامبران خدا داده شده است ، به ما هم داده شود . خداوند آگاه است كه رسالت خويش را در كجا قرار دهد ، به زودى كسانى كه مرتكب گناه شده‌اند ، گرفتار حقارت در پيشگاه خدا و عذاب شديد در مقابل مكر و فريبشان مىشوند .\r\n\r\n\r\n","description":"","footnote":"\r\n( 1 ) يونس / 50 .\r\n( 2 ) هود / 8 .\r\n( 3 ) عنكبوت / 53 .\r\n( 4 ) انعام / 124 .\r\n","page_name":" 160 ","page_number":160},
  {"content":"\r\n\r\n فَلْيَأْتِنا بِآيَةٍ كَما أُرْسِلَ الْأَوَّلُونَ .  « 1 » بايد براى ما معجزه‌اى مانند آن كه براى پيشينيان آمده بود ، بياورد !  فَلَمَّا جاءَهُمُ الْحَقُّ مِنْ عِنْدِنا قالُوا لَوْ لا أُوتِيَ مِثْلَ ما أُوتِيَ مُوسى أَ وَ لَمْ يَكْفُرُوا بِما أُوتِيَ مُوسى مِنْ قَبْلُ قالُوا سِحْرانِ تَظاهَرا وَ قالُوا إِنَّا بِكُلٍّ كافِرُونَ .  « 2 » آنگاه‌كه حق از سوى ما بر آنان آمد ، گفتند : چرا همانند آن چه به موسى داده شده بود ، به ما داده نشده است ؟ مگر آنان آن چه را كه قبلا به موسى داده شد ، انكار نورزيدند و گفتند : اين دو [ عصا و يد بيضا 
  ] سحرى هستند ظاهر و ما همهء آن‌ها را منكريم .\r\n\r\n3 - و اما آيات نزول عذاب در موقع تكذيب معجزات درخواستى\r\n قَدْ مَكَرَ الَّذِينَ مِنْ قَبْلِهِمْ فَأَتَى اللَّهُ بُنْيانَهُمْ مِنَ الْقَواعِدِ فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ لا يَشْعُرُونَ .  « 3 » پيشينيان حيله ورزيدند ، خداوند نيز به سراغ شالودهء ( زندگى ) آنان رفت و آن را از اساس ويران كرد و سقف را بر سرشان فروريخت و عذاب الهى از آن جايى كه نمىدانستند ، به سراغشان آمد .\r\n كَذَّبَ الَّذِينَ مِنْ قَبْلِهِمْ فَأَتاهُمُ الْعَذابُ مِنْ حَيْثُ لا يَشْعُرُونَ .  « 4 » پيشينيان انكار ورزيدند ، در نتيجه عذابى بر آنان فرودآمد كه نمىدانستند ، از كجاست .\r\nخلاصهء گفتار اين كه : آيهء مورد بحث مربوط به معجزاتى است كه عده‌اى بعد از اتمام حجت از روى عناد و لجاجت اين معجزات را از پيامبرانشان درخواست مىنمودند و به هيچ وجه در فكر حقيقت‌جويى و واقع بينى نبودند .\r\nاين گونه معجزات درخواستى است كه آيه مورد بحث از عدم وقوع آن‌ها اطلاع مىدهد ، نه هر معجزه و حتى معجزات ابتدايى كه براى هدايت مردم به وقوع مىپيوندد .\r\nما بر اين معنى كه از آيه استفاده نموديم ، علاوه بر آن چه كه گفته شد ، شواهد و دلايل ديگرى نيز از قرآن در دست داريم و در تفسير آيهء مورد بحث رواياتى نيز از طريق شيعه و اهل سنت وارد\r\n\r\n\r\n","description":"","footnote":"\r\n( 1 ) انبياء / 5 .\r\n( 2 ) قصص / 48 .\r\n( 3 ) نحل / 26 .\r\n( 4 ) زمر / 25 .\r\n","page_name":" 161 ","page_number":161},
  {"content":"\r\n\r\nگرديده است كه همان معنا را تأييد مىكند اينك به عنوان نمونه رواياتى چند در اينجا مىآوريم :\r\n1 - امام باقر ( ع ) مىفرمايد : عده‌اى از رسول خدا ( ص ) درخواست معجزه نمودند ، جبرئيل نازل شد و گفت : خداوند مىفرمايد : مانعى از فرستادن معجزات درخواستى آنان نيست جز تكذيب پيشينيان و اگر براى قريش معجزه درخواستى آنان را بفرستيم و ايمان نياورند ، مانند پيشينيان عذابى بر آنان فرود خواهد آمد ، اين است كه ما در فرستادن اين گونه معجزات تأخير مىكنيم . « 1 » ( 1 ) - 2 - از ابن عباس نقل شده است : كه اهل مكه از رسول خدا ( ص ) درخواست نمودند كه كوه « صفا » را براى آنان طلا كند و كوه‌هاى اطراف مكه را از ميان بردارد تا هموار گردد و آنان بتوانند ، در جايگاه كوه‌ها كشاورزى كنند . در اين موقع ، وحى آسمانى بر پيامبر فرودآمد كه اگر بخواهى درخواست آنان را به تأخير مىاندازم تا شايد كه افراد با ايمانى از ميان‌شان برخيزد و اگر بخواهى درخواست آنان را اجابت مىكنم ، ولى اگر انكار ورزند به مانند پيشينيان هلاكشان خواهم نمود .\r\nرسول خدا ( ص ) عرضه داشت : خداوندا ! با آنان مدارا كن و به آنان مهلت بده ! آنگاه اين آيه نازل گرديد كه « از فرستادن معجزات مانعى نيست جز اين كه گذشتگان معجزات پيامبرانشان را انكار ورزيدند و عذاب بر آنان فرودآمد . » « 2 » در اين مورد روايات ديگرى هست كه بايد به كتب تفسير و حديث مراجعه شود .\r\n\r\n\r\n","description":"","footnote":"\r\n( 1 ) تفسير برهان ، 1 / 607 .\r\n( 2 ) تفسير طبرى ، 15 / 74 .\r\n","page_name":" 162 ","page_number":162},
  {"content":"\r\n\r\n\r\nبررسى دومين آيهء نفى اعجاز\r\nاز جمله آياتى كه به وسيلهء آن استدلال شده است كه رسول خدا ( ص ) به جز قرآن معجزه نداشته است ، آيات ذيل مىباشد كه خداوند مىفرمايد :\r\n    وَ قالُوا لَنْ نُؤْمِنَ لَكَ حَتَّى تَفْجُرَ لَنا مِنَ الْأَرْضِ يَنْبُوعاً . أَوْ تَكُونَ لَكَ جَنَّةٌ مِنْ نَخِيلٍ وَ عِنَبٍ فَتُفَجِّرَ الْأَنْهارَ خِلالَها تَفْجِيراً . أَوْ تُسْقِطَ السَّماءَ كَما زَعَمْتَ عَلَيْنا كِسَفاً أَوْ تَأْتِيَ بِاللَّهِ وَ الْمَلائِكَةِ قَبِيلًا . أَوْ يَكُونَ لَكَ بَيْتٌ مِنْ زُخْرُفٍ أَوْ تَرْقى فِي السَّماءِ وَ لَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُهُ قُلْ سُبْحانَ رَبِّي هَلْ كُنْتُ إِلَّا بَشَراً رَسُولًا     « 1 » و گفتند : ما هرگز به تو ايمان نمىآوريم مگر اين كه چشمه‌اى از اين سرزمين جارى سازى يا باغى از نخل و انگور در اختيار تو باشد كه نهرها در لابه‌لاى آن به جريان‌اندازى يا قطعات ( سنگ‌هاى ) آسمان را آن چنان كه مىپندارى بر سر ما فرودآرى يا خداوند و فرشتگان را در برابر ما آرى يا خانه‌اى پر از طلا داشته باشى يا به آسمان روى و تنها با آسمان رفتنت هم ايمان نمىآوريم مگر نامه‌اى براى ما از آسمان بياورى كه آن را بخوانيم . بگو منزه است پروردگار من ! [ از اين سخنان ناروا 
  ] مگر من چيزى هستم جز بشرى فرستادهء خدا ؟ ! مىگويند : از اين آيات روى هم رفته چنين استفاده مىشود كه مشركان از رسول خدا ( ص ) معجزه‌هايى درخواست نمودند ولى او از آوردن آن‌ها امتناع ورزيد و از انجام چنين عملى اظهار عجز و ناتوانى نمود و گفت كه من بشرى بيش نيستم :\r\n\r\n\r\n","description":"","footnote":"\r\n( 1 ) اسراء / 90 - 93 .\r\n","page_name":" 163 ","page_number":163},
  {"content":"\r\n\r\n « قُلْ سُبْحانَ رَبِّي هَلْ كُنْتُ إِلَّا بَشَراً رَسُولًا »  و بشر هم از انجام اين گونه اعمال عاجز و ناتوان است . از اينجا روشن مىشود كه پيامبر اسلام جز قرآن معجزهء ديگرى نداشته است .\r\n( 1 ) - پاسخ : اين گفتار پاسخ‌هاى مختلفى دارد كه اينك به قسمتى از آن‌ها اشاره مىگردد :\r\n1 - معجزاتى كه در اين آيه نام برده شده ، مورد تقاضاى مشركين بوده و از نسخ همان معجزات اقتراحى است كه مشركين در مقام عناد و لجاجت بعد از اتمام حجت و روشن شدن حق ، اين معجزات را از پيامبر درخواست نموده‌اند و وضع معجزات اقتراحى هم در ذيل آيهء قبلى توضيح داده شد .\r\nبنابراين ، اين آيه نيز مانند آيهء قبلى مربوط به آيات و معجزات اقتراحى است كه مشركين در مقام لجاجت و بهانه‌جويى از پيامبرانشان درخواست مىكردند ، نه از قبيل معجزات ابتدايى است كه پيامبران در مقام اثبات نبوتشان و ارشاد مردم مىآوردند زيرا :\r\nاولا : آنان تصديق پيامبر را بر يكى از امور نام‌بردهء پيشنهادى خودشان موقوف مىساختند و اگر واقعا در مقام عناد با حق نبودند ، لازم بود به هر معجزه‌اى كه دليل بر صدق پيامبر باشد ، اكتفا نمايند و با همان معجزه او را تصديق كنند و در اين امر ، معجزات پيشنهادى ، خصوصيت و امتيازى نسبت به ساير معجزات ندارد .\r\nثانيا : آنان مىگفتند : بايد به آسمان پرواز كنى ، باز با اين حال به تو ايمان نمىآوريم مگر اين كه در تأييد خود كتابى از آسمان و نامه‌اى از خدا براى ما فرودآورى تا ما آن را بخوانيم .\r\nاگر واقعا آنان پى حق مىگشتند ، عناد و لجاجت نمىورزيدند ، اين قيد و شرط و درخواست نامهء آسمانى و بهانه‌جويىهاى مختلف ديگر براى چه بود ؟ ! آيا تنها ، پرواز نمودن به فضا نمىتواند معجزه باشد و در اثبات صدق نبوت او كفايت كند ؟ ! آيا اين پيشنهادهاى پوچ و بىمزه كه بر پايهء هواى نفس استوار است ، دليل روشن بر عناد و تمرد آنان در برابر حق نمىباشد ؟ ! 2 - دومين پاسخ اين است كه : رسول خدا ( ص ) در اين آيه از آوردن معجزه اظهار عجز و ناتوانى ننموده است بلكه مىخواست با جمله « سبحان ربّى » اين مطلب را برساند كه خداوند پاك و منزه از عجز و ناتوانى است و بر هر امرى كه عقلا ممكن باشد ، قادر و تواناست ، ولى وى برتر از آن است كه ديده شود و يا همچون جسمى در برابر انسان قرار گيرد و بزرگ‌تر از اين است كه در برابر درخواست‌ها و پيشنهادهاى واهى بشر ، تسليم و بر انجام آن مجبور شود و پيامبر نيز بشرى بيش نيست و محكوم امر پروردگار و منتظر فرمان اوست و تمام كارها مربوط به خداى يكتا و در دست\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاوست . آن چه را كه بخواهد ، انجام مىدهد و هر چه را كه اراده كند ، با دست پيامبرش اجرا مىنمايد .\r\n3 - پاسخ ديگر اين كه : درخواست‌هايى كه مشركين از رسول خدا ( ص ) مىنمودند و آيه مذكور نيز آن‌ها را بازگو مىكند ، قسمتى از آن‌ها محال و غير قابل عمل و قسمت ديگر نيز گرچه محال نيست ولى نمىتواند دليل بر صدق نبوت و شاهد پيامبرى باشد ، بنابراين اگر معجزات درخواستى و اقتراحى هم واجب العمل باشد ، بازهم اين گونه پيشنهاد قابل جواب نبوده است .\r\nتوضيح اين كه : آن چه از طرف مشركين پيشنهاد مىگرديد ، طبق مفهوم گواهى اين آيه شريفه شش موضوع بوده است كه وقوع سه مورد از آن‌ها عقلا محال و غير قابل امكان است و سه مورد ديگر گرچه محال نيست ولى آن‌ها نيز نمىتواند دليل بر صدق مدعى نبوت باشد :\r\n( 1 ) - 1 - فرودآمدن آسمان‌ها : قطعه‌قطعه شدن كرات بالا و فرودآمدن آن‌ها بر كرهء زمين ، عملى است غير قابل امكان زيرا اين كار مستلزم درهم ريختن كرهء زمين و نابودى مردم دنياست و اين جريان هنگامى به وقوع خواهد پيوست كه عمر جهان به پايان برسد و رسول خدا ( ص ) هم از اين حقيقت خبر داده و جمله « كما زعمت » ( همان‌طوركه مىپندارى ) اشاره به همان است و قرآن مجيد نيز در چند مورد از اين جريان اطلاع مىدهد و مىفرمايد :\r\n  إِذَا السَّماءُ انْشَقَّتْ .   « 1 » در آن هنگام كه آسمان ( كرات آسمانى ) شكافته شود .\r\n  إِذَا السَّماءُ انْفَطَرَتْ .   « 2 » آنگاه‌كه آسمان درهم بريزد .\r\n إِنْ نَشَأْ نَخْسِفْ بِهِمُ الْأَرْضَ أَوْ نُسْقِطْ عَلَيْهِمْ كِسَفاً مِنَ السَّماءِ .  « 3 » اگر بخواهيم ، آنان را [ با يك زمين‌لرزه 
  ] در زمين فرومىبريم يا قطعه‌هايى از سنگ‌هاى آسمان را بر سرشان فرومىريزيم .\r\nمحال بودن اين كار به اين جهت است كه وقوع آن پيش از وقت معين بر خلاف اقتضاى حكمت الهى است زيرا مشيت پروردگار بر اين تعلق گرفته است كه مردم را در اين عالم نگه دارد و آنان را\r\n\r\n\r\n","description":"","footnote":"\r\n( 1 ) انشقاق / 1 .\r\n( 2 ) انفطار / 1 .\r\n( 3 ) سباء / 9 .\r\n","page_name":" 165 ","page_number":165},
  {"content":"\r\n\r\nبه سوى تكامل راهنمايى كند و براى شخص حكيم محال است كه كارى بر خلاف مقتضاى حكمتش انجام دهد .\r\n2 - آوردن خدا : آنان مىگفتند كه خدا را بياور تا در برابر ما قرار گيرد و ما او را از نزديك ببينيم تا به او ايمان آوريم . اين عملى است محال و هرگز امكان‌پذير نيست زيرا چشم‌ها از درك او عاجز است و خداوند قابل رؤيت نيست ، چون اگر خداوند ديده شود ، بايد محدود به يك نقطه معين و داراى رنگ و شكل خاصى باشد كه همهء آن‌ها دربارهء خداوند محال و غير ممكن است .\r\n3 - آوردن نامه از خدا : اين هم عملى است محال به علت اين كه : منظور آنان از نامه ، نامه‌اى نبود كه خلق و ايجاد گردد بلكه نامه‌اى مىخواستند كه خداوند با دست خود آن را نوشته باشد زيرا اين گونه نامه است كه به نظر آنان ، به آسمان رفتن و به پيش خدا رسيدن و دستخط او را گرفتن ، لازم داشت و گرنه خلق كردن نامه به آسمان رفتن نياز نداشت .\r\nو جاى شك نيست كه اين پيشنهاد ، محال و غير معقول مىباشد زيرا خداوند به مانند انسان ، داراى اعضا نيست كه قلم به دست بگيرد و نامه‌اى بنويسد .\r\n« تعالى اللّه عن ذلك علوّا كبيرا » .\r\nو اما پيشنهادهاى سه‌گانهء ممكن ولى غير عقلانى آنان عبارت‌اند از :\r\n1 - چشمه زدن و قنات جارى ساختن .\r\n2 - مالك بودن باغى پردرخت و داراى نهرها و قنات‌ها .\r\n3 - داشتن خانه‌اى از طلا .\r\nاين پيشنهادها گرچه براى پيامبر ممكن بود ، ولى اين‌ها موضوعاتى است كه ارتباطى ( 1 ) - به ادعاى نبوت ندارد و چه بسا ممكن است ، افرادى آن‌ها را داشته باشند ولى با اين حال نه تنها پيامبر نيستند بلكه به خدا هم ايمان ندارند ، پس در صورتى كه اين امور هيچ ارتباطى با ادعاى نبوت نداشته است و نمىتواند دليل بر صدق مدعاى پيامبر باشد ، انجام دادن آن‌ها براى اثبات پيامبرى ، كار لغو و بيهوده‌اى بيش نيست و كار لغو هم از پيامبر كه كارهايش طبق موازين و حكمت است ، سر نمىزند .\r\nممكن است كسى تصور كند كه اين امور سه‌گانه ، در صورتى نمىتواند دليل بر صدق نبوت باشد كه از راه‌هاى متعارف و معمولى به دست بيايد ولى اگر همان امور ، از مجراى غير طبيعى و به صورت غير عادى به دست كسى برسد ، در اين صورت ، معجزه محسوب مىشود و مىتواند شاهد صدق پيامبرى باشد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nاين تصور نيز مردود و باطل است زيرا درست است كه اگر اين امور از مجراى غير طبيعى به دست آيد ، مىتواند دليل بر صدق مدعى نبوت گردد ولى خواسته مشركين آن نبود ، بلكه آنان چنين مىپنداشتند كه پيامبر بايد از راه عادى نه از راه غير طبيعى داراى ثروت و امكانات مالى فوق‌العاده باشد و مقام نبوت نبايد به افراد فقير و بىچيز محول گردد .\r\nقرآن مجيد تصور آنان را در اين مورد چنين بيان مىكند :\r\n وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  « 1 » مشركان گفتند : چرا اين قرآن بر يك مرد بزرگ ( ثروتمند ) كه از دو شهر مكه يا طائف باشد ، نازل نگرديد .\r\nروى اين عقيده و تصوّر واهى بود كه از پيامبر گرامى درخواست مىنمودند كه داراى ثروت و مكنت بوده و امتيازات مالى بر ديگران داشته باشد .\r\nشاهد ديگر بر گفتار ما اين است كه آن‌ها خواستهء خود را مقيد مىساختند كه بايد پيامبر فقط داراى باغ و خانهء طلايى باشد و معجزات ديگر را قبول نمىكردند و اگر هدف آنان اين بود كه اين امور به صورت اعجاز و به طور غير طبيعى انجام گيرد و شاهد بر نبوت وى گردد ، در اين صورت اين شرطبندىها و سخت‌گيرىها و شرايط دور و دراز مفهومى نداشت زيرا ايجاد يك حبه انگور و يا يك مثقال طلا در معجزه بودن كفايت مىكند و همان امر غير طبيعى مىتواند دليلى بر صدق نبوت باشد و نيازى به ايجاد باغ و خانهء طلايى نبود .\r\n\r\n\r\n","description":"","footnote":"\r\n( 1 ) زخرف / 31 .\r\n","page_name":" 167 ","page_number":167},
  {"content":"\r\n\r\n( 1 ) -\r\n\r\nبررسى سومين آيهء نفى اعجاز\r\nيكى ديگر از آياتى كه طرفداران نفى معجزه با آن استدلال نموده‌اند كه پيامبر اسلام جز قرآن معجزهء ديگرى نداشت ، اين آيه است :\r\n وَ يَقُولُونَ لَوْ لا أُنْزِلَ عَلَيْهِ آيَةٌ مِنْ رَبِّهِ فَقُلْ إِنَّمَا الْغَيْبُ لِلَّهِ فَانْتَظِرُوا إِنِّي مَعَكُمْ مِنَ الْمُنْتَظِرِينَ .  « 1 » مشركان مىگويند : چرا معجزه‌اى از پروردگارش بر او نازل نمىشود ، بگو : غيب ( معجزه ) به خدا اختصاص دارد ، شما منتظر باشيد و من نيز از منتظرانم . [ شما در انتظار معجزات بهانه‌جويانه باشيد و من هم در انتظار مجازاتتان ! 
  ] مخالفين معجزه مىگويند : از اين آيه چنين استفاده مىشود كه مشركين از پيامبر اسلام معجزه مىخواستند ، ولى او در جوابشان فرمود كه معجزه در امكان و اختيار من نيست بلكه مختص به خداوند است . از اين جواب چنين بر مىآيد كه پيامبر اسلام ( ص ) به جز قرآن معجزهء ديگرى نداشته است .\r\nالبته در همين مضمون آيات ديگرى نيز هست كه از نظر معنى نزديك و مشابه هم مىباشند ، مانند :\r\n وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ إِنَّما أَنْتَ مُنْذِرٌ وَ لِكُلِّ قَوْمٍ هادٍ .  « 2 »\r\n\r\n\r\n","description":"","footnote":"\r\n( 1 ) يونس / 20 .\r\n( 2 ) رعد / 7 .\r\n","page_name":" 168 ","page_number":168},
  {"content":"\r\n\r\nكافران مىگويند : چرا بر وى آيه و معجزه‌اى از پروردگارش نازل نگرديده است ولى تو فقط بيم‌دهنده‌اى و براى هر گروهى هدايت كننده‌اى است . [ و آن‌ها همه بهانه است ، نه براى جست‌وجوى حقيقت 
  ] .\r\n وَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ قادِرٌ عَلى أَنْ يُنَزِّلَ آيَةً وَ لكِنَّ أَكْثَرَهُمْ لا يَعْلَمُونَ .  « 1 » و گفتند : چرا از سوى پروردگارش معجزه‌اى بر او نازل نمىگردد . بگو : خداوند قادر است كه معجزه‌اى بفرستند ولى اكثر آنان نمىدانند .\r\nبه اين استدلال نيز مىتوان دو گونه پاسخ داد :\r\nپاسخ اول : معجزاتى كه اين آيات ، آن‌ها را نفى مىكنند ؛ همهء معجزات نيست بلكه منظور از آن‌ها تنها معجزات اقتراحى و درخواستى مىباشد كه در آيات گذشته توضيح داده شد و آن اين كه مشركين نمىخواستند كه پيامبر هر معجزه‌اى را كه دليل بر صدق وى و شاهد بر نبوتش باشد ، بياورد بلكه پيشنهاد آنان اين بود كه پيامبر بايد معجزه‌هاى مخصوصى را كه از ناحيهء آنان در مقام عناد و لجاجت و يا تمسخر پيشنهاد مىگرديد ، بياورد .\r\nقرآن كريم در موارد متعددى اين حقيقت را به صراحت بيان نموده است كه هدف مشركين را از معجزه‌اى كه مىخواستند ، روشن ساخته است ، قسمتى از اين آيات را قبلا آورده‌ايم و آيات ديگرى را نيز براى تأييد بيشتر در اينجا مىآوريم :\r\n وَ قالُوا لَوْ لا أُنْزِلَ عَلَيْهِ مَلَكٌ .  « 2 » و گفتند : چرا بر وى فرشته نازل نشده است .\r\n  وَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ . لَوْ ما تَأْتِينا بِالْمَلائِكَةِ إِنْ كُنْتَ مِنَ الصَّادِقِينَ .   « 3 » و گفتند : اى كسى كه ذكر ( قرآن ) بر او نازل شده ، راستى تو ( 1 ) - ديوانه‌اى ، اگر راست مىگويى چرا فرشتگان را بر ما فرودنمىآورى ؟ !  وَ قالُوا ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ لَوْ لا أُنْزِلَ إِلَيْهِ مَلَكٌ فَيَكُونَ مَعَهُ \r\n\r\n\r\n","description":"","footnote":"\r\n( 1 ) انعام / 37 .\r\n( 2 ) انعام / 8 .\r\n( 3 ) حجر / 6 ، 7 .\r\n","page_name":" 169 ","page_number":169},
  {"content":"\r\n\r\n  نَذِيراً . أَوْ يُلْقى إِلَيْهِ كَنْزٌ أَوْ تَكُونُ لَهُ جَنَّةٌ يَأْكُلُ مِنْها وَ قالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً   « 1 » و گفتند : اين چگونه پيامبرى است كه غذا مىخورد و در بازارها راه مىرود ؟ ! [ نه سنت فرشتگان را دارد ، نه روش شاهان را 
  ] چرا فرشته‌اى بر او نازل نشده است كه به همراه وى مردم را انذار كند [ و گواه صدق دعوى او باشد 
  ] يا گنجى [ از آسمان 
  ] براى او فرستاده شود يا باغى داشته باشد كه از ميوهء آن بخورد [ و امرار معاش كند 
  ] و ستمگران گفتند : شما تنها از مردى مجنون پيروى مىكنيد .\r\nاز اين آيات چنين بر مىآيد كه مشركين معجزه‌هاى مخصوصى را از پيامبر درخواست مىنمودند كه هيچ‌گونه پايهء صحيح و عقلانى نداشت و در صفحات گذشته نيز اين مطلب روشن گرديد كه لازم نيست پيامبر در برابر اين گونه پيشنهادها تسليم گردد و به معجزات اقتراحى كه از روى عناد و لجاجت درخواست مىشد جواب مثبت دهد . دليل اين كه مشركين به دلخواه خويش و از روى عناد و انكار از پيامبر معجزه مىخواستند نه براى روشن شدن حق ، اين است كه اگر آنان هر معجزه‌اى را كه مىتوانست گواه بر صدق نبوت باشد مىپذيرفتند ، پيامبر جواب منفى به آنان نمىداد بلكه حد اقل قرآن را به عنوان معجزه ، به آن‌ها ارائه مىداد و آنان را به مبارزه مىطلبيد و براى آنان اتمام حجت مىكرد ، به رخ آنان مىكشيد و همان معجزه را به آنان گوشزد مىنمود .\r\nخلاصه : به طور كلى آن چه از اين آيات كه ظاهرا نفى معجزات مىكنند ، به دست مىآيد ، اين است كه :\r\n1 - تحدى و مبارزه طلبى پيامبر براى عموم افراد بشر از ميان معجزاتش ، تنها به وسيلهء قرآن انجام يافته است و همان‌طوركه در صفحات گذشته گفتيم ؛ جز اين هم نمىتواند باشد زيرا نبوت جاودانى و جهانى ، معجزهء جاودانى و جهانى مىخواهد و چنين اعجاز منحصر به قرآن است و ساير معجزات ، جاودانى و جهانى نيست .\r\n2 - آوردن معجزه در اختيار پيامبر نيست ، بلكه او فقط سمت رسالت دارد و در تمام امور - از جمله در مسئله اعجاز - تابع اذن و فرمان خداوند است ، حتى پيشنهاد و درخواست مردم نيز در آوردن معجزه تأثيرى ندارد .\r\nاين مطلب اختصاص به رسول اكرم ندارد بلكه تمام پيامبران چنين بوده‌اند و بدون اذن خداوند\r\n\r\n\r\n","description":"","footnote":"\r\n( 1 ) فرقان / 7 ، 8 .\r\n","page_name":" 170 ","page_number":170},
  {"content":"\r\n\r\nنمىتوانستند معجزه‌اى بياورند چنان كه خداوند در اين باره مىفرمايد :\r\n وَ ما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّهِ لِكُلِّ أَجَلٍ كِتابٌ .  « 1 » و هيچ پيامبرى نمىتواند [ از پيش خود 
  ] معجزه‌اى بياورد ، مگر به فرمان خدا براى هر زمانى كتابى است و براى هر كارى موعدى مقرر .\r\n وَ ما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّهِ فَإِذا جاءَ أَمْرُ اللَّهِ قُضِيَ بِالْحَقِّ وَ خَسِرَ هُنالِكَ الْمُبْطِلُونَ .  « 2 » و هيچ پيامبرى حق نداشت ، معجزه‌اى جز به فرمان خدا بياورد و هنگامى كه فرمان خداوند [ براى مجازات آنان 
  ] صادر شود ، به حق داورى خواهد شد و آنجا اهل باطل زيان خواهند كرد .\r\n( 1 ) - پاسخ دوم : بر اين كه آياتى در قرآن معجزه را نفى مىكند ، اين است كه : در خود قرآن آيات ديگرى هست كه براى پيامبر اسلام علاوه بر قرآن معجزات ديگرى نيز ثابت مىكند ، مانند :\r\n   اقْتَرَبَتِ السَّاعَةُ وَ انْشَقَّ الْقَمَرُ * وَ إِنْ يَرَوْا آيَةً يُعْرِضُوا وَ يَقُولُوا سِحْرٌ مُسْتَمِرٌّ .    « 3 » قيامت نزديك شد و ماه از هم شكافت و هرگاه معجزه‌اى ببينند ، روى گردانده و مىگويند :\r\nاين سحرى است مستمر و پيوسته .\r\n وَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ .  « 4 » هر وقت معجزه‌اى بر آنان فرودمىآيد ، مىگويند : ما هرگز ايمان نمىآوريم تا اين كه بر ما نيز معجزاتى به مانند معجزات پيامبران داده شود .\r\nمنظور از واژهء « آيه » كه در اين آيات به كار رفته ، آيات تكوينى و معجزات مىباشد نه آيهء قرآنى زيرا اگر منظور آيهء قرآنى بود ، در مورد آن ، كلمهء « شنيدن » به كار مىرفت ، در صورتى كه در آيهء اولى به شكافتن ماه تصريح شده است و پشت سر آن در آيهء دومى نيز كلمهء « ديدن » به كار رفته و در آيهء سومى هم كلمهء « آمدن » آمده است و همهء اين‌ها با معجزه و آيه تكوينى سازش دارد نه با آيهء قرآنى .\r\nبنابراين ، از اين آيات چنين استفاده مىشود كه پيامبر اسلام علاوه بر قرآن ، معجزات ديگرى\r\n\r\n\r\n","description":"","footnote":"\r\n( 1 ) رعد / 38 .\r\n( 2 ) مؤمن / 78 .\r\n( 3 ) قمر / 1 ، 2 .\r\n( 4 ) انعام / 124 .\r\n","page_name":" 171 ","page_number":171},
  {"content":"\r\n\r\nنيز داشته است ، بلكه از جملهء « سحر مستمرّ » چنين بر مىآيد كه معجزات پيامبر ( ص ) به طور مكرر و به صورت مستمر ارائه مىشده است .\r\nبا در نظر گرفتن مضمون اين گروه آيات كه به وجود معجزات دلالت دارند بايد آيات گروه اول را كه فرضا به نفى معجزات دلالت دارند به يك معناى ديگر حمل و ميان اين دو گروه آيات را جمع كنيم و جمع بين اين دو گروه آيات به اين است كه :\r\nآياتى كه بر نفى معجزات دلالت دارند ، مربوط به يك دوران مىباشند كه در آن دوران خاص از پيامبر معجزه صادر نمىشد و صدور معجزه موقتا متوقف بود و آياتى هم كه از وقوع معجزه سخن مىگويند ، مربوط به دوران بعد از توقف است كه پس از سپرى شدن دوران توقف صدور معجزه نازل گرديده و از آغاز صدور مجدد معجزه ، اطلاع داده است .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nنبوت محمد ( ص ) در تورات و انجيل\r\nقرآن مجيد در موارد متعدد صريحا مىگويد كه حضرت موسى و حضرت عيسى در تورات و انجيل از ظهور پيامبر اسلام خبر و بشارت داده‌اند و پيروان خويش را از اين موضوع آگاه ساخته‌اند . از جمله آيات بشارت ، اين دو آيه است :\r\n الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ .  « 1 » آنان كه از پيامبر امّى پيروى مىكنند ، پيامبرى كه صفاتش را در تورات و انجيلى كه نزدشان است ، مىيابند ، پيامبرى كه آنان را به نيكى فرمان مىدهد و از بدى بازشان مىدارد .\r\n وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ .  « 2 » و [ به ياد آريد 
  ] هنگامى را كه عيسى بن مريم گفت : اى بنى اسرائيل ! من فرستادهء خدا هستم به سوى شما و تصديق‌كنندهء كتابى كه پيش از من بوده يعنى تورات و بشارت‌دهنده از پيامبرى كه بعد از من مىآيد و نام او احمد است .\r\nعلاوه بر اين آيات ، در تاريخ نيز آمده است كه در عصر پيامبر اسلام و پس از وى گروهى از يهوديان و مسيحيان نبوت وى را پذيرفتند و به اسلام گرويدند .\r\n\r\n\r\n","description":"","footnote":"\r\n( 1 ) اعراف / 157 .\r\n( 2 ) صف / 6 .\r\n","page_name":" 173 ","page_number":173},
  {"content":"\r\n\r\nاين گرايش به دين اسلام ثابت مىكند كه در زمان اسلام آن بشارت و مژده حتما در تورات و انجيل بوده است زيرا اگر در آن زمان اين مژده در آن دو كتاب نبود مىتوانست بهترين دليل و مدرك در دست يهوديان و مسيحيان باشد بر كذب رسول خدا ( ص ) كه مىگفت : اسم من در تورات و انجيل است و مىتوانستند در تكذيب و انكار رسول خدا به بهترين وجهى از اين حربه كارى بهره‌بردارى كنند و دروغ وى را برملا ساخته و رسالت و اساس دعوت او را زير سؤال و ترديد ببرند نه اين كه دعوت وى را پذيرفته و به او ايمان بياورند و همان تكذيب ننمودن اين مژده و ايمان آوردنشان به پيامبر اسلام گواه گويا و شاهد زنده‌اى است بر اين كه مژده و بشارت نبوت آن حضرت در توراتى كه آن روز در دسترس آنان بود ، حتما وجود داشته است .\r\nبنابراين ، ايمان آوردن به موسى و عيسى ( 1 ) - مستلزم اين است كه به حضرت محمد ( ص ) پيامبر بزرگوار اسلام نيز بدون اين كه احتياج و نيازى به معجزه باشد ، ايمان بياورند .\r\nآرى ، كسانى كه به حضرت عيسى و موسى ايمان نياورده و كتاب آن‌ها را تصديق ننموده‌اند ، در تصديق نبوت پيامبر اسلام احتياج به وجود معجزه خواهند داشت . ولى از دلايل گذشته كاملا روشن گرديد كه پيامبر اسلام همه گونه معجزه و گواه صدق را دارا بود زيرا از يك طرف قرآن مجيد معجزه جاودان و دليل بر صدق ادعاى وى مىباشد و از طرف ديگر ساير معجزات پيامبر اسلام كه به حد وافر و به طور تواتر و يقين‌آور نقل گرديده است ، بهتر از معجزات پيامبران گذشته مىتواند انسان را به سوى حقيقت رهنمون سازد زيرا در نقل معجزات پيامبر اسلام فاصلهء زمانى كم بوده ، ولى در معجزات ساير پيامبران اين فاصله زياد است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nخلاصهء مطالب\r\nاز همهء آن چه در اين بخش آورديم ، به طور خلاصه چنين به دست مىآيد كه :\r\n1 - آيات قرآنى نه تنها بر نفى معجزات دلالت نمىكند بلكه در پاره‌اى از آيات ، وجود معجزات ، تثبيت و تأييد مىشود .\r\n2 - آوردن معجزه ، يك امر اختيارى نيست كه پيامبر آن را انجام بدهد و يا ندهد بلكه مربوط به اراده و مشيت خداوند است .\r\n3 - كسى كه ادعاى نبوت مىكند ، بايد به اندازهء اثبات ادعاى خويش معجزه نشان دهد و از اين راه نبوت خود را براى همه ثابت و روشن سازد و اتمام حجت كند ولى بيشتر از اين مقدار ، نه بر خداوند لازم است كه به پيامبرش معجزه دهد و نه بر پيامبر لازم است كه شاهد و گواه بياورد و هر چه مردم به دلخواه خود درخواست معجزه كردند ، جواب مثبت دهد .\r\n4 - معجزه‌اى كه در صورت انكار و تكذيب ، موجب هلاكت و عذاب خواهد شد ، براى امت اسلامى داده نشده گرچه مشركين چنين معجزات را درخواست كرده‌اند .\r\n5 - تنها معجزه‌اى كه جنبهء جاودانى داشته ، پيامبر اسلام تا روز قيامت با همان معجزه تحدى نموده و همهء جهانيان را به مبارزه دعوت كرده است ، همان قرآن مجيد است كه از سوى\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nخداى بزرگ فرودآمده است .\r\n6 - علاوه بر معجزاتى كه با تواتر ثابت شده و نبوت پيامبر اسلام را به ثبوت مىرساند ، در تورات و انجيل نيز از ظهور وى به وضوح خبر داده شده است .\r\n7 - معجزات پيامبر اسلام گرچه فراوان هستند ولى همهء آن‌ها جز قرآن اختصاص به زمان خود پيامبر داشته ، هيچ‌يك جاودانى نبوده است و اين گونه معجزات با معجزات پيامبران گذشته ، در جاودانى نبودن يكسان و برابرند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n( 1 ) -\r\n\r\nبخش 5 قاريان هفت‌گانهء قرآن\r\n( 2 ) - عبد اللّه بن عامر دمشقى ابن كثير مكى عاصم بن بهدلهء كوفى ابو عمر بصرى حمزه كوفى نافع مدنى كسائى كوفى خلف بن هشام يعقوب بن اسحاق يزيد بن قعقاع سه قارى ديگر خلف بن هشام يعقوب بن اسحاق يزيد بن قعقاع\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n( 1 ) -\r\n\r\nقرآن و قرائت‌هاى هفت‌گانه\r\nعدم تواتر قرائت‌هاى هفت‌گانه دربارهء قرائت‌هاى هفت‌گانهء مشهور ، آرا و نظريات مختلفى از طرف دانشمندان اسلامى ابراز و مطرح شده است .\r\nعده‌اى از دانشمندان اهل سنت ، معتقدند كه همهء قرائت‌هاى هفت‌گانه ، به طور تواتر « 1 » به خود رسول خدا ( ص ) مىرسد كه پيامبر اسلام قرآن را با اين قرائت‌هاى هفت‌گانه مىخوانده است .\r\nبعضى از علما اين عقيده را معروف و مشهور دانسته‌اند و از سبكى نقل گرديده است كه وى همهء قرائت‌هاى ده‌گانه را متواتر مىداند . « 2 » و بعضى ديگر پا را فراتر نهاده ، خيال كرده‌اند كه هركس اين قرائت‌هاى هفت‌گانه را متواتر نداند ، كفر ورزيده و عقيده او مخالف با اسلام است ، اين نظريه به مفتى اندلس ابو سعيد فرج بن لب نسبت داده شده است . « 3 » ولى عقيدهء معروف در ميان شيعه اين است كه اين قرائت‌ها به طور متواتر نقل شده است و انتساب آن‌ها به پيامبر قطعى نيست بلكه بعضى از قرائت‌ها يك نوع اجتهاد از طرف خود قاريان\r\n\r\n\r\n","description":"","footnote":"\r\n( 1 ) تواتر : نقل‌هاى پياپى و فراوان و يقين‌آور را كه ناقلان آن در كثرت به حدى باشند كه يقين‌آور باشد « تواتر » و هر مطلبى كه بدين گونه نقل شده باشد و اين چنين به دست ديگران برسد « متواتر » مىگويند و هر خبرى كه ناقلانش به آن حد نرسند آن را « خبر واحد » مىنامند .\r\n( 2 ) مناهل العرفان ، زرقانى ، ص 433 .\r\n( 3 ) همان ، ص 428 .\r\n","page_name":" 178 ","page_number":178},
  {"content":"\r\n\r\nبوده ، پارهء ديگر هم به صورت « خبر واحد » از پيامبر اسلام نقل شده است نه به طور تواتر و اين نظريه را عده‌اى از محققين و دانشمندان اهل سنت نيز پذيرفته‌اند . به نظر ما اين عقيده در ميان علما مشهورتر از نظريه‌هاى ديگر است در توضيح آن ، نخست دو موضوع را بيان مىكنيم :\r\nموضوع اول : تمام مسلمانان با وجود اختلافات زياد فكرى و عقيدتى ، در اين مطلب اتفاق نظر دارند كه راه ثابت شدن قرآن منحصر به تواتر است و قرآن مجيد تنها از راه تواتر و نقل‌هاى فراوان و يقين‌آور ثابت شده است و راه دومى هم ندارد .\r\nعدهء زيادى از دانشمندان شيعه و سنى بر اين مطلب چنين استدلال كرده‌اند : با توجه به اين كه قران اساس اسلام و معجزه آسمانى براى گواه نبوت است ، بدين جهت از اهميت فوق‌العاده‌اى برخوردار است ، به طور طبيعى علل و انگيزه‌ها براى نقل آن ، در ميان مسلمانان زياد بوده است . هر خبر كه از چنين اهميت فوق‌العاده‌اى برخوردار باشد ، علل و دواعى بر نقل آن زياد باشد ، طبيعتا فراوان نقل مىشود و به حد تواتر مىرسد و نقل‌كنندگان آن بيشتر خواهد بود .\r\nبنابراين هر سخنى كه به طور تواتر نقل نشود بلكه به صورت « خبر واحد » باشد معلوم است كه آن سخن جنبهء قرآنى نداشته ، از اهميت برخوردار نبوده است و اين است كه از قرآن محسوب نمىشود .\r\nسيوطى مىگويد : قاضى ابو بكر در انتصار چنين آورده است كه گروهى از دانشمندان فقه ( 1 ) - و كلام معتقدند كه اگر آيه‌اى با خبر واحد نقل گردد ، در حكم قرآن خواهد بود ، گرچه به يقين نتوان آن را جزء قرآن دانست .\r\nولى به دليلى كه گفته شد ، بطلان اين نظريه واضح و روشن است زيرا اگر موضوعى با كثرت دواعى و انگيزه‌هاى نقل ، به صورت خبر واحد نقل شود ، دليل بر كذب و دروغ بودن آن خواهد بود ، چون اگر صحت داشت ، با آن همه علل و موجبات نقل ، به طور فراوان و تواتر نقل مىشد .\r\nمثلا اگر تنها يك يا دو نفر ورود سلطانى را به شهرى خبر دهند در صورتى كه ورود سلطان به آن شهر چيزى نيست كه براى مردم مخفى بماند ، اگر غير از آن دو نفر اين خبر را نقل نكند ، شنونده در دروغ بودن اين خبر ترديدى به خود راه نمىدهد و به دروغ بودن آن حكم مىكند و اين خبر موجب آن نخواهد بود كه تشريفاتى را كه در موقع ورود يك سلطان به يك شهر انجام مىپذيرد ، انجام دهد .\r\nبا اين بيان به خوبى روشن مىشود كه اگر سخنى با خبر واحد نقل گردد و به خدا نسبت داده شود ، دليل قطعى بر اين است كه آن سخن كلام خدا نيست و از قرآن محسوب نمىشود و هنگامى\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nكه دروغ بودن آن ثابت گرديد ، حكمى هم كه از چنين آيه استفاده شود ، قابل تعبد نمىباشد و امكان ندارد كه عمل كردن به چنين حكمى شرعا واجب و لازم باشد .\r\nبه هر صورت تمام مسلمانان در اين مطلب اتفاق نظر دارند كه ثابت شدن آيات قرآن ، تنها از راه تواتر و نقل‌هاى پياپى و يقين‌آور مىتواند باشد و از طرف ديگر معلوم است كه در ميان متواتر بودن آيات قرآن با متواتر بودن قرائت‌ها ، كوچك‌ترين ارتباط و ملازمه‌اى وجود ندارد . ممكن است در عين اين كه خود آيات قرآن متواتر باشند ، قسمتى و يا تمام قرائت‌هاى هفت‌گانه متواتر نباشند زيرا متواتر بودن قرآن دليل بر تواتر قرائت‌ها نيست ، چنان كه دلايل نفى تواتر قرائت‌ها دليل بر عدم تواتر آيات قرآن نمىتواند باشد و بعدا در اين باره مشروحا بحث خواهيم نمود .\r\nموضوع دومى كه مىتواند در بحث عدم تواتر قرائات مؤثر و روشنگر باشد ، آشنا بودن با خود قاريان و چگونگى نقل و ناقلان آن‌هاست و قاريان مشهور هفت نفرند كه در اينجا شرح حال آنان را يكايك مىآوريم و سپس به شرح حال سه تن ديگر كه بر اين هفت تن اضافه نموده‌اند ، مىپردازيم .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\n[ هفت قارى مشهور 
  ]\r\n( 1 ) -\r\n\r\nعبد اللّه بن عامر دمشقى\r\nنام وى عبد اللّه بن عامر دمشقى و كنيه‌اش « ابو عمران » ، ملقب به « يحصبى » است . وى قرآن را از مغيرة بن ابى شهاب فرا گرفته است .\r\nهيثم بن عمران مىگويد : عبد اللّه بن عامر در دوران وليد بن عبد الملك رئيس اهل مسجد بود .\r\nهيثم ، عبد اللّه را از قبيلهء حمير مىدانست و به نسب وى خرده مىگرفت .\r\nابو عمر دانى مىگويد كه : عبد اللّه بن عامر پس از بلال بن ابى درداء قضاوت شام را به عهده گرفت . . . اهل شام او را در قرائت قرآن پيشواى خويش قرار دادند .\r\nابن جزرى مىگويد : در سند و طريق ابن عامر اقوال و نظريه‌هاى مختلفى وجود دارد كه تعداد آن‌ها به نه قول بالغ مىباشد ولى در ميان اين همه اقوال ، صحيح‌تر همان قول و گفتار بعضى از رجال‌نويسان است كه مىگويند : « معلوم نيست ابن عامر قرائت را از چه كسى فرا گرفته است . » عبد اللّه سال هشتم هجرى متولد و سال صد و هجده در گذشته است .\r\n\r\nراويان ابن عامر\r\nقرائت ابن عامر را دو نفر با چند واسطه نقل نموده‌اند : هشام و ابن ذكوان .\r\n1 - هشام ، كنيه‌اش ابن عمار فرزند نصير بن مسيره است و قرائت را نزد ايوب بن تميم فرا گرفته ، بر وى عرضه نموده است .\r\nرجال شناسان دربارهء هشام دو نظريه مختلف اظهار نموده‌اند : يحيى بن معين دربارهء هشام مىگويد كه : وى مورد وثوق است و نسائى مىگويد : عيبى ندارد . دارقطنى چنين نظريه مىدهد كه\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n« او مرد راستگو و جليل القدر است . » ( 1 ) - ولى بر عكس اين نظريه‌ها بعضى رجال شناسان او را تخطئه نموده‌اند : آجرى از ابى داود نقل مىكند كه : ابو ايوب سليمان بن عبد الرحمن از هشام بهتر است زيرا هشام چهارصد حديث مسند نقل نموده كه هيچ‌يك حقيقت ندارد .\r\nابن داود مىگويد : من يك زمان تصميم گرفتم كه از نقل نمودن حديث‌هاى هشام خوددارى كنم زيرا او حديث‌فروش بود ! صالح بن محمد مىگويد : هشام براى نقل نمودن حديث پول مىگرفت و تا پول نمىگرفت ، حديث نقل نمىكرد .\r\nمروزى مىگويد : احمد از هشام ياد نمود ، آنگاه چنين گفت كه : وى متلوّن ، دورو و مرد سبكى بود ، سپس دربارهء مخلوق بودن لفظ قرآن از وى مطلبى نقل كرد و آن را انكار نمود و سخن را بدين جا كشانيد كه : اگر كسى در پشت سر وى نماز بخواند ، بايد نمازش را اعاده كند ! مؤلف : در مورد اين كه چه كسانى از هشام نقل قرائت نموده‌اند ، اختلاف هست . بايد به « طبقات القراء » و غير آن مراجعه شود .\r\n2 - ابن ذكوان دومين راوى ابن عامر است . نام وى عبد اللّه فرزند احمد بن بشير مىباشد و گاهى او را بشير بن ذكوان مىگويند . قرائت را از ايوب بن تميم فرا گرفته و به وى ارائه نموده است .\r\nابو عمرو حافظ مىگويد كه : وقتى كسائى به شام وارد شد ، ابن ذكوان قرائت را از وى فرا گرفت .\r\nتولد ابن ذكوان ، روز عاشورا سال 173 و وفاتش سال 242 واقع شده است .\r\nمؤلف : ناقلان ابن ذكوان نيز همانند ناقلان هشام ، شناخته نشده‌اند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n( 1 ) -\r\n\r\nابن كثير مكى\r\nنام وى عبد اللّه فرزند كثير بن عبد اللّه بن زاذان بن فيروزان بن هرمز است . از اهالى مكه و از قبيلهء « دار » بوده ، از نظر نسبت اصالتا ايرانى مىباشد .\r\nبنا به نوشته كتاب التيسير ، ابن كثير قرائت را در پيش عبد اللّه بن مسائل خوانده ، به وى عرضه نموده است . حافظ ابو عمر و گروه ديگرى از علما اين نظريه را پذيرفته ، آن را قطعى دانسته‌اند ولى حافظ ابو العلاء همدانى آن را ضعيف و غير مشهور دانسته است .\r\nابن كثير قرائت خود را به مجاهد بن جبر و درباس غلام ابن عباس نيز عرضه نموده است و آنان هم تأييدش كرده‌اند .\r\nابن كثير سال 45 در مكه متولد و سال 120 وفات نمود . « 1 » علىّ بن مدينى دربارهء ابن كثير مىگويد : او مورد اعتماد و وثوق است . ابن سعد نيز او را توثيق نموده ، سپس مىگويد : نظر عمر دانى اين است كه او قرائت را از عبد اللّه بن سائب مخزومى فراگرفته است ، ولى مشهور اين است كه او قرائت را از مجاهد ياد گرفته است . « 2 »\r\n\r\nراويان ابن كثير\r\nقرائت ابن كثير را دو نفر به چند واسطه نقل نموده‌اند : بزى ، قنبل .\r\n\r\n\r\n","description":"","footnote":"\r\n( 1 ) طبقات القراء ، ج 1 ، صص 443 - 445 .\r\n( 2 ) تهذيب التهذيب ، 5 / 37 .\r\n","page_name":" 183 ","page_number":183},
  {"content":"\r\n\r\n1 - بزى : احمد فرزند محمد بن عبد اللّه بن قاسم بن نافع بن ابىّ كه بشّار نام داشت اصلا ايرانى و اهل همدان است و به دست سائب مخزومى مسلمان گرديد . ( 1 ) - دربارهء وى نيز دو نظريه مختلف نقل شده است :\r\nابن جزرى مىگويد : او استاد و محقق و داراى حافظهء قوى بود . در سال 170 متولد و سال 250 وفات نموده است . « 1 » بزى قرائت را نزد ابو الحسن احمد بن محمد بن علقمه معروف به « قواس » و در نزد ابو الاخريط وهب بن واضح مكى و عبد اللّه بن زياد بن عبد اللّه بن يسار مكى فرا گرفته است . « 2 » عقيلى مىگويد : او دروغگو و غير قابل اعتماد است . ابو حاتم مىگويد : او در نقل حديث غير قابل اعتماد و ضعيف است و من از او حديث نقل نمىكنم . « 3 » مؤلف : بحث دربارهء كسانى كه از وى قرائت اخذ نموده‌اند ، همان است كه در راويان ديگر گذشت و وضع راويان وى از نظر مورد اعتماد بودن روشن نيست و بايد به كتاب‌هايى كه طبقات قاريان را شرح داده‌اند ، مراجعه شود .\r\n2 - قنبل : محمد فرزند عبد الرحمن خالد بن محمد ، كنيه‌اش ابو عمرو ، وى از خانوادهء مخزوم و آزادشدهء آنان و اهل مكه مىباشد .\r\nقرائت را به احمد بن محمد بن عون نبال عرضه نموده ، از وى فراگرفته است و هم او بود كه قنبل را در مكه به جاى خود قرار داد و وظيفهء قرائت را به عهدهء وى واگذار كرد . قبل از بزى نيز قرائت نقل نموده است و در حجاز رياست تعليم قرائت به وى واگذار شد و در مكه جزو نيروى انتظامى بود . سال 195 متولد و سال 291 وفات نمود . « 4 » قنبل بعدها به مقام رياست و سرپرستى شرطه رسيد و همين عمل سبب بر هم خوردن عادت و روش وى گرديد و هر چه سنش بالا مىرفت ، تغيير بيشترى در روش او پديدار مىگرديد تا آنجا كه هفت سال ، پيش از وفاتش ، مقام معلمى و تعليم قرائت قرآن را ترك نمود . « 5 » مؤلف : دربارهء كسانى كه از قنبل نقل قرائت نموده‌اند ، همان اختلاف است كه دربارهء راويان و ناقلان ديگر بود .\r\n\r\n\r\n","description":"","footnote":"\r\n( 1 ) طبقات القراء ، 1 / 119 .\r\n( 2 ) النشر فى القراءات العشر ، 1 / 119 .\r\n( 3 ) لسان الميزان ، 1 / 120 .\r\n( 4 ) طبقات القراء ، 2 / 119 .\r\n( 5 ) لسان الميزان ، 5 / 249 .\r\n","page_name":" 184 ","page_number":184},
  {"content":"\r\n\r\n( 1 ) -\r\n\r\nعاصم بن بهدلهء كوفى\r\nابو بكر عاصم فرزند ابى النجود اسدى و از آزادشدگان خاندان اسد و اهل كوفه است .\r\nقرائت را به زر بن حبيش و ابو عبد الرحمن سلمى و ابو عمرو شيبانى عرضه نموده ، از آنان فرا گرفته است .\r\nابو بكر بن عياش مىگويد : عاصم به من گفت : كسى حرفى از علم قرائت به من ياد نداد مگر عبد الرحمن سلمى ، من از نزد او برگشتم و آن چه فرا گرفته بودم ، به « زر » عرضه مىداشتم و از تأييد او نيز برخوردار مىشدم .\r\nحفص مىگويد : عاصم نقل نمود كه هر چه از قرائت به تو ياد داده‌ام ، همان است كه در نزد ابو عبد الرحمن سلمى ياد گرفته‌ام كه او نيز از علىّ بن ابى طالب فراگرفته بود و هر چه از قرائت به ابو بكر بن عياش ياد داده‌ام ، همان است كه در نزد زر بن حبيش ياد گرفته‌ام كه وى نيز از ابن مسعود فرا گرفته بود . « 1 » ابن سعد مىگويد : عاصم مورد اعتماد بود ولى اعمش باحافظه‌تر از وى بوده است .\r\nعبد اللّه بن احمد از پدرش نقل مىكند كه عاصم ابتكار و روش خاصى در علم قرائت داشت و مرد مورد اعتماد ، رئيس و پيشواى قاريان قرآن و از طرفداران عثمان بود .\r\nيعقوب بن سفيان مىگويد : او مورد اعتماد است ولى با اين حال گفتار و حديثش خالى از ضعف و تزلزل نيست .\r\n\r\n\r\n","description":"","footnote":"\r\n( 1 ) طبقات القراء ، 1 / 348 .\r\n","page_name":" 185 ","page_number":185},
  {"content":"\r\n\r\nابن عليه نيز دربارهء عاصم ايراد گرفته ، چنين مىگويد كه : از روايات و ناقلين حديث هركس به نام عاصم بوده ، كم‌حافظه بوده است .\r\nنسائى مىگويد : عاصم عيبى ندارد ، ولى به نظر ابن خراش ( 1 ) - حديث وى قابل رد و انكار است .\r\nبه عقيدهء عقيلى عاصم به جز بدحافظه بودن عيب ديگرى ندارد .\r\nبه گفتهء دارقطنى حافظهء عاصم قابل ايراد است . حماد بن سلمه مىگويد : عاصم در آخر عمرش قوهء تمييز را از دست داده بود . عاصم سال 127 يا 128 از دنيا رفته است . « 1 »\r\n\r\nراويان عاصم\r\nقرائت عاصم بن بهدله را دو نفر بدون واسطه از وى نقل نموده‌اند : حفص و ابو بكر .\r\n1 - حفص فرزند سليمان از قبيلهء اسد است كه ربيب يعنى فرزند همسر عاصم بود .\r\nذهبى مىگويد : حفص در نقل حديث حافظهء خوبى نداشت ولى در قرائت قرآن مورد اطمينان بود ، قرائت را ضبط و حفظ مىنمود . حفص چنين گفته است كه : در قرائت عاصم با وى هيچ مخالفتى ننموده مگر در يك حرف از سورهء روم  اللَّهُ الَّذِي خَلَقَكُمْ مِنْ ضَعْفٍ  « 2 » كه حفص كلمهء « ضعف » را با ضم ضاد ، ولى « عاصم » با فتح آن ، قرائت نموده است . تولد حفص سال 90 و وفاتش سال 180 واقع گرديده است . « 3 » نظر رجال شناسان دربارهء حفص : ابن ابى حاتم از عبد اللّه بن احمد بن حنبل از پدرش احمد بن حنبل نقل مىكند كه : حفص ، متروك الحديث و غير قابل اعتماد است . عثمان دارمى و ديگران از ابن معين نقل نموده‌اند كه : حفص مورد اعتماد نيست . ابن مدينى مىگويد : وى در نقل حديث ضعيف و غير قابل اطمينان است ، اين است كه من از وى به طور عمد حديث نقل نمىكنم . بخارى مىگويد : رجال شناسان او را ترك نموده‌اند .\r\nمسلم مىگويد كه : وى متروك است . نسائى مىگويد : او مورد اعتماد نيست و حديث‌هاى وى قابل ضبط نيست . صالح بن محمد گويد : احاديث وى قابل ضبط نيست زيرا تمام احاديثش دروغ و بىاساس مىباشد . به عقيدهء ابن خراش ، حفص دروغگو و متروك و كار وى حديث‌سازى بود و به عقيدهء ابن حيّان ، حفص سند احاديث را تغيير مىداد و براى حديث‌هاى بىسند ، سند جعل\r\n\r\n\r\n","description":"","footnote":"\r\n( 1 ) تهذيب التهذيب ، 5 / 39 .\r\n( 2 ) روم / 54 .\r\n( 3 ) طبقات القراء ، 1 / 254 .\r\n","page_name":" 186 ","page_number":186},
  {"content":"\r\n\r\nمىنمود و واسطه‌ها را به مأخذ حديث مىرسانيد . ابن جوزى در كتاب موضوعات از عبد الرحمن ابن مهدوى نقل مىكند كه او دربارهء حفص مىگويد : به خدا سوگند ! جايز نيست كه از وى روايتى نقل شود . دارقطنى مىگويد : حفص در نقل حديث ضعيف است . ساجى گويد : حفص از جملهء افرادى است كه حديثش از بين رفته ، در نزد وى به جز مشتى دروغ باقى نمانده است . « 1 » مؤلف : اين بود نظريه رجال شناسان دربارهء حفص و اما بحث دربارهء راويان و نقل‌كنندگان از وى همان است كه در راويان قرائت‌هاى ديگر بيان شد كه راويان وى نيز افرادى مجهول و ناشناخته مىباشند .\r\n2 - اما ابو بكر : نام وى شعبه فرزند عياش بن سالم حناط از قبيله اسد و كوفى است .\r\nابن جزرى دربارهء وى مىگويد ( 1 ) - : كه قرائت خويش را سه بار بر عاصم عرضه نموده ، بر عطاء بن سائب و اسلم منقرى نيز عرضه داشته است . شعبه يك قرن تمام زندگى نمود ولى هفت سال و بنا به نقل ديگر ، بيش از هفت سال قبل از فوتش دست از قرائت كشيد و با قرائت فاصله گرفت .\r\nوى پيشواى بزرگ در قرائت و احكام و از دانشمندان با عمل بود و گاهى مىگفت كه : من به تنهايى نصف اسلامم ! او از علماى اهل سنت بود و در موقع مرگش كه خواهر وى گريه مىنمود ، به دو گفت : به آن گوشهء خانه نگاه كن ! من در همين گوشه هيجده هزار بار ختم قرآن نموده‌ام . او در سال 95 متولد و سال 193 و بنا به نقل ديگر سال 194 وفات نموده است . « 2 » عبد اللّه بن احمد بن حنبل دربارهء ابو بكر از پدرش نقل نموده است كه او مورد اعتماد بود ولى زياد اشتباه مىكرد . عثمان دارمى درباره‌اش مىگويد : در نقل حديث خيلى مورد اعتماد نيست .\r\nابن ابى حاتم مىگويد : من از پدرم دربارهء ابو بكر بن عياش و ابو الاحوص سؤال نمودم در پاسخ گفت : هيچ‌يك از آن‌ها را تأييد نمىكنم .\r\nابن سعد مىگويد : وى مورد اعتماد و راستگو بود و با احاديث و پاره‌اى از علوم ديگر آشنايى داشت ولى زياد اشتباه مىنمود .\r\nيعقوب بن شيبه مىگويد كه : در حديث وى ضعف و تزلزل وجود دارد .\r\nابو نعيم مىگويد : در ميان شيوخ و بزرگان ما كسى نيست كه بيش از ابو بكر داراى اشتباه باشد .\r\nبزاز مىگويد كه : او حافظه نداشت و احاديث را حفظ نمىنمود . « 3 »\r\n\r\n\r\n","description":"","footnote":"\r\n( 1 ) تهذيب التهذيب ، 2 / 401 .\r\n( 2 ) طبقات القراء ، 1 / 325 - 327 .\r\n( 3 ) تهذيب التهذيب ، 12 / 35 - 37 .\r\n","page_name":" 187 ","page_number":187},
  {"content":"\r\n\r\n( 1 ) -\r\n\r\nابو عمر بصرى\r\nنام او زبّان فرزند علاء بن عمار مازنى و از اهالى بصره است و بنا به عقيدهء بعضى از رجال‌شناسان ، وى اصلا ايرانى بوده است .\r\nاو و پدرش از ترس حجاج به حجاز فرار نمودند . قرائت را در مكه و مدينه فرا گرفت . او در كوفه و بصره نيز از افراد زيادى قرائت را آموخت به طورى كه در ميان تمام قاريان هفت‌گانه از نظر تخصص كسى به دو نمىرسد .\r\nمردم شام تا قرن پنجم از قرائت ابن عامر پيروى مىنمودند ولى پس از اين تاريخ قرائت او را ترك نمودند زيرا مردى از اهل عراق وارد شام گرديد و در مسجد اموى قرائت ابو عمر بصرى را به مردم تعليم و تلقين نمود و افراد زيادى به دورش جمع شدند و پس از آن تاريخ ، تدريجا قرائت ابو عمر در شام نيز معمول شد .\r\nاصمعى از ابو عمر نقل نموده كه وى مىگفت : در ميان پيشينيان كسى را سراغ ندارم كه داناتر از من باشد . ابو عمر سال 68 متولد گرديد و عده زيادى گفته‌اند كه سال 154 وفات نموده است . « 1 » دورى از ابن معين نقل نموده كه : ابو عمر ثقه و مورد اعتماد است .\r\nابو خيثمه گويد : ابو عمر علاء ايرادى نداشت ولى نمىتوانست مطلبى را حفظ كند .\r\nنصر بن على جهضمى از پدرش نقل مىكند كه شعبه به من گفت : در قرائت ابو عمر دقت كن ! از هر قرائتى كه پيروى مىكند ، بنويس زيرا كه او در آيندهء نزديك براى مردم استاد قرائت خواهد شد .\r\n\r\n\r\n","description":"","footnote":"\r\n( 1 ) طبقات القراء ، 1 / 288 - 292 .\r\n","page_name":" 188 ","page_number":188},
  {"content":"\r\n\r\nابو معاويه ازهرى نقل مىكند كه : ( 1 ) - ابو عمر به اقسام قرائت‌ها و الفاظ عرب آشناتر و اطلاع او بر سخنان زيبا و كمياب عرب و فصيح‌ترين اشعار آنان از همه بيشتر بود . « 1 »\r\n\r\nراويان ابو عمر\r\nقرائت ابو عمر را دو نفر به واسطهء يحيى بن مبارك نقل نموده‌اند : دورى ، سوسى كه با خود ابن مبارك ، واسطه نقل به سه نفر مىرسد .\r\n1 - اما خود يحيى بن مبارك ، ابن جزرى دربارهء او مىگويد : او استاد در علم نحو و معلم قرائت قرآن و مردى مورد اعتماد و علامه جليل القدر است . وى وارد بغداد شد و به « يزيدى » معروف گرديد زيرا كه وى با يزيد بن منصور حميرى دايى مهدى ، خليفهء عباسى ، انس و مصاحبت بيشترى داشت و تربيت فرزندان او را به عهده گرفته بود .\r\nيحيى بن مبارك قرائت را به ابو عمر عرضه داشت و از نظريه وى استفاده كرد و ابو عمر نيز وى را براى ياد دادن قرائت قرآن جانشين خود كرد . يحيى علاوه بر ابو عمر از حمزه نيز قرائت را فرا گرفته است . وى در علم قرائت داراى رأى و اجتهاد بود و در موارد كمى با استاد خويش ابو عمر اختلاف نظر داشت .\r\nقرائت را دو نفر از وى نقل نموده‌اند : دورى و ابو شعيب سوسى .\r\nابن مجاهد مىگويد : علت اين كه ما بر قرائت يزيدى ( يحيى ) اعتماد نموديم با اين كه مقام شاگردان ديگر ابو عمر بالاتر از وى بود ، اين است كه وى به كار ديگرى نپرداخت و منحصرا از ابو عمر نقل قرائت نمود و در ميان تمام شاگردان از قدرت حفظ و ضبط بيشترى برخوردار بود .\r\nاو به سال 402 در 74 سالگى در مرو وفات نمود و بعضى گفته‌اند كه سن وى در موقع مرگش از نود سال تجاوز كرده بود . « 2 » 2 - اما دورى ، راوى و شاگرد يحيى : نام وى حفص فرزند عمر بن عبد العزيز دورى از قبيلهء ازد و بغدادى است .\r\nابن جزرى مىگويد : دورى مورد اعتماد و مردى جليل القدر است و تمام مطالب را ضبط و حفظ مىنمود . او اول كسى است كه قواعد و مطالب مربوط به قرائت را جمع‌آورى كرد . او در شوال\r\n\r\n\r\n","description":"","footnote":"\r\n( 1 ) تهذيب التهذيب ، 72 / 178 - 180 .\r\n( 2 ) طبقات القراء ، 2 / 375 - 377 .\r\n","page_name":" 189 ","page_number":189},
  {"content":"\r\n\r\nسال 246 بدرود حيات گفت . « 1 » دارقطنى مىگويد : دورى ضعيف است . عقيلى مىگويد : او مورد وثوق است .\r\nمؤلف : كسانى كه از دورى نقل قرائت نموده‌اند ، حالشان مجهول و به مانند راويان ساير قراء كه قبلا گفته شد ، ناشناخته مىباشند .\r\n( 1 ) - 3 - و اما سوسى : نام وى صالح ، كنيه‌اش ابو شعيب فرزند زياد بن عبد اللّه است .\r\nابن جزرى دربارهء او مىگويد : كه سوسى مطالب را حفظ مىكرد و مىنوشت و مورد اعتماد و اطمينان مىباشد . وى قرائت را در نزد ابو محمد فرا گرفته است كه هم بر وى خوانده و هم از او شنيده است و او بزرگ‌ترين شاگرد ابو محمد بود و در اوايل سال 261 در هفتاد سالگى در گذشت . « 2 » به نظر ابو حاتم سوسى راستگو است و به عقيدهء نسائى مورد اعتماد است .\r\nابو حيان نيز او را از افراد مورد اعتماد به شمار آورده است .\r\nابو عمر دانى مىگويد : نسائى قرائات را از وى نقل نموده است ولى مسلم بن قاسم اندلسى بدون دليل و مدرك وى را تضعيف نموده است . « 3 » مؤلف : راويان قرائت سوسى نيز مانند ساير راويان مجهول و ناشناخته مىباشند .\r\n\r\n\r\n","description":"","footnote":"\r\n( 1 ) تهذيب التهذيب ، 2 / 408 .\r\n( 2 ) طبقات القراء ، 1 / 322 .\r\n( 3 ) تهذيب التهذيب ، 4 / 392 .\r\n","page_name":" 190 ","page_number":190},
  {"content":"\r\n\r\n( 1 ) -\r\n\r\nحمزه كوفى\r\nحمزه فرزند حبيب بن عمارة بن اسماعيل است . كنيه‌اش ابو عماره از قبيلهء تميم و اهل كوفه مىباشد .\r\nقرائت را بر سليمان بن اعمش و حمران بن اعين عرضه داشته و از آنان فراگرفته است .\r\nدر الكفاية الكبرى آمده است كه او قرائت را از محمد بن عبد الرحمن بن ابى ليلى و طلحة بن مصرف فراگرفته است و در التيسير آمده است كه : از مغيرة بن مقسم و منصور و ليث بن ابى سليم فراگرفته و صاحب كتاب التيسير و المستنير مىگويد : از امام صادق ( ع ) فراگرفته است .\r\nاينان مىگويند : « حمزه » بدوا قرائت را از حمران ياد گرفته ، سپس بر اعمش و ابو اسحاق و ابن ابى ليلى عرضه داشته است و پس از عاصم و اعمش مقام امامت و پيشوايى در علم قرائت به وى محول گرديد . او حجت و پيشواى موثق و مورد اعتماد و نمونه‌اى بىنظير بود .\r\nعبد اللّه عجلى مىگويد : ابو حنيفه به حمزه چنين گفت : تو در دو مسئله بر ما پيروز گشتى و در آن دو جهت با تو مباحثه و مناظره نمىكنيم : قرآن و فرايض . سفيان ثورى نيز گفته است : حمزه در قرآن و فرايض بر همه تفوق دارد و « عبد اللّه بن موسى » مىگويد : اعمش ، استاد حمزه ، هر وقت او را مىديد مىگفت : او دانشمند و متخصّص ( 2 ) - در قرآن است . حمزه در سال 80 متولد و در سال 156 وفات نموده است . « 1 » ابن معين مىگويد : وى موثق و مورد اعتماد است و نسائى مىگويد : ايرادى ندارد و عجلى\r\n\r\n\r\n","description":"","footnote":"\r\n( 1 ) طبقات القراء ، 1 / 261 .\r\n","page_name":" 191 ","page_number":191},
  {"content":"\r\n\r\nمىگويد : مورد اعتماد و مرد صالح است .\r\nابن سعد گفته است : مرد نيكى بود و احاديثى هم در پيش خود داشت و مرد راستگو و داراى ابتكار و روش خاصى در علم قرائت بود .\r\nساجى مىگويد : حمزه راستگو ولى بدحافظه بود ، لذا در نقل حديث متقن و قابل اعتماد نيست .\r\nبعضى از اهل حديث در قرائت از وى انتقاد نموده ، گروه ديگر اصلا نمازى را كه با قرائت او خوانده شود ، باطل دانسته‌اند .\r\nباز ساجى و ازدى مىگويند : علما در قرائت وى بگو مگو نموده و او را به يك حالت مذموم نسبت مىدادند .\r\nباز ساجى مىگويد : از سلمة بن شبيب شنيدم كه مىگفت : احمد بن حنبل خوش نداشت كه در پشت سر كسى كه از قرائت حمزه پيروى مىكند ، نماز بخواند .\r\nآجرى از احمد بن سنان نقل مىكند كه : يزيد بن هارون از قرائت حمزه شديدا كراهت داشت .\r\nاحمد بن سنان مىگويد : از ابن مهدى شنيده‌ام كه مىگفت : اگر من قدرت داشتم كسانى را كه از قرائت حمزه پيروى مىكنند ، تازيانه مىزدم ، پشتش را در هم شكسته و شكنجه‌اش مىدادم .\r\nابو بكر عياش قرائت حمزه را يك نوع بدعت مىدانست و ابن دريد مىگفته است كه : دوست دارم ، قرائت حمزه از كوفه برچيده شود . « 1 »\r\n\r\nراويان حمزه\r\nراويان حمزه دو نفرند كه قرائت را با واسطه از او نقل نموده‌اند : يكى خلف بن هشام و ديگرى خلاد بن خالد .\r\n1 - خلف : كنيه‌اش ابو محمد از قبيلهء اسد و فرزند هشام بن ثعلب بزاز و اهل بغداد است .\r\nابن جزرى مىگويد : خلف يكى از قاريان ده‌گانه و يكى از راويان قرائت حمزه به وسيلهء سليم مىباشد . او در سن ده سالگى تمام قرآن را حفظ كرده بود و از سيزده سالگى شروع به تحصيل علم قرائت نمود . خلف در قرائت روش حمزه را پيش گرفته بود ، ولى در صد و بيست مورد با وى مخالفت داشت . او در سال 150 متولد و سال 229 وفات كرده است . « 2 »\r\n\r\n\r\n","description":"","footnote":"\r\n( 1 ) تهذيب التهذيب ، 3 / 27 .\r\n( 2 ) طبقات القراء ، 1 / 272 .\r\n","page_name":" 192 ","page_number":192},
  {"content":"\r\n\r\n( 1 ) - لالكائى مىگويد : از عباس دورى ، داستانى را كه احمد بن حنبل دربارهء خلف بن هشام نقل نموده است ، سؤال نمودند ، در جواب گفت : من خودم اين داستان را از احمد بن حنبل نشنيدم ولى دوستان ما نقل نمودند كه در نزد احمد از خلف اسمى به ميان آمد و ضمنا گفته شد كه وى مشروب هم مىخورد ، احمد گفت : اين جريان بر ما ثابت گرديده است ولى با اين حال به خدا سوگند ! وى نزد ما مورد اعتماد و اطمينان مىباشد .\r\nنسائى مىگويد : خلف بغدادى مورد اعتماد است و دارقطنى مىگويد : خلف مرد عابد و بافضلى بود ، سپس اضافه مىكند كه خلف مىگفت : من چهل سال از نمازهايم را اعاده نموده‌ام زيرا در اين چهل سال طبق مذهب كوفيان شراب مىخوردم .\r\nخطيب بغدادى در تاريخ خود از محمد بن حاتم كندى نقل مىكند كه از يحيى بن معين دربارهء خلف سؤال نمودم . در جوابم گفت : او نمىدانست كه اصلا حديث چيست . « 1 » مؤلف : دربارهء كسانى كه از خلف نقل قرائت نموده‌اند ، بعدا گفت‌وگو خواهيم نمود .\r\n2 - اما خلاد بن خالد ، دومين راوى حمزه است و معروف به ابو عيسى شيبانى و اهل كوفه مىباشد .\r\nابن جزرى دربارهء او مىگويد : خلاد در علم قرائت پيشوا و مورد اطمينان مىباشد و او در اين علم دانا ، محقق و استاد است . خلاد قرائت را بر سليم عرضه نموده و از وى فرا گرفته است . وى در ميان يارانش از همه باحافظه‌تر و نسبت به همهء آنان تفوق داشت . وفاتش در سال 220 واقع گرديده است . « 2 » مؤلف : بحث دربارهء راويان خلف همان است كه گذشت و آنان افرادى مجهول و ناشناخته مىباشند .\r\n\r\n\r\n","description":"","footnote":"\r\n( 1 ) تهذيب التهذيب ، 3 / 156 .\r\n( 2 ) طبقات القراء ، 1 / 274 .\r\n","page_name":" 193 ","page_number":193},
  {"content":"\r\n\r\n( 1 ) -\r\n\r\nنافع مدنى\r\nنام وى نافع فرزند عبد الرحمن بن ابى نعيم است .\r\nابن جزرى دربارهء او مىگويد : نافع يكى از قاريان و دانشمندان هفت‌گانه مىباشد . مردى است مورد اعتماد و صالح ، اصالتا اصفهانى است . قرائت را به عده‌اى از تابعين اهل مدينه عرضه داشته ، از آنان فراگرفته است .\r\nسعيد بن منصور مىگويد : مالك بن انس مىگفت : قرائت اهل مدينه از سنت و روش پيامبر است ، به وى گفتند : منظور شما از قرائت اهل مدينه همان قرائت نافع است ؟ گفت : آرى .\r\nاز عبد اللّه بن احمد بن حنبل نقل گرديده كه از پدرم سؤال نمودم : كدام يك از قرائت‌ها را بيشتر دوست دارى ؟ گفت : قرائت اهل مدينه را . گفتم : اگر اين قرائت ممكن نباشد ؟ گفت : قرائت عاصم را .\r\nوفات نافع در سال 169 واقع گرديده است . « 1 » ابو طالب از احمد بن حنبل نقل نموده است كه مردم قرآن را از نافع فرا مىگرفتند ولى در نقل حديث چيزى نبود و دورى از ابن معين نقل نموده كه نافع مورد اعتماد است . نسائى مىگويد كه :\r\nنافع ايرادى ندارد . ابن حيان نيز نافع را از افراد مورد اعتماد به شمار آورده است ولى احمد و يحيى دربارهء او اختلاف نظر دارند : احمد مىگويد در حديث دروغگو است و يحيى مىگويد ، مورد\r\n\r\n\r\n","description":"","footnote":"\r\n( 1 ) طبقات القراء ، 2 / 330 .\r\n","page_name":" 194 ","page_number":194},
  {"content":"\r\n\r\nاعتماد است . « 1 »\r\n\r\nراويان نافع\r\nقرائت نافع را دو نفر بدون واسطه نقل نموده‌اند : قالون ، ورش .\r\n( 1 ) - 1 - قالون : نامش عيسى و كنيه‌اش ابو موسى فرزند ميناء بن وردان است و آزادشدهء قبيلهء زهره مىباشد .\r\nمىگويد : عيسى ربيب ، يعنى فرزند همسر نافع بوده است و نافع او را به جهت فطانت و زيركى كه در قرائت داشت به قالون ملقب نمود زيرا در لغت روم قالون به معناى نيكو مىباشد .\r\nعبد اللّه بن على مىگويد : علت اين كه به وى لقب قالون دادند اين بود كه او اصلا رومى و جدّ اعلاى وى عبد اللّه از اسيران روم بوده است .\r\nقالون قرائت خويش را به نافع عرضه نموده و از وى فراگرفت .\r\nابن ابى حاتم مىگويد : قالون لال بود و قرآن را با اشارهء لب مىخواند و با اشارات لب اشتباهات و اغلاط مردم را به آنان مىفهماند . وى در سال 120 متولد و در سال 220 وفات نموده است . « 2 » ابن حجر مىگويد : قالون در قرائت موثق و مورد اعتماد است اما در حديث بعضى از حديث‌هاى وى قابل نوشتن است . از احمد بن صالح مصرى دربارهء حديث قالون سؤال نمودند ، لبخندى زد و گفت : مگر از هر كسى حديث مىنويسند ؟ ! مؤلف : راويان قالون نيز مانند راويان ساير قراء ناشناخته و مجهول مىباشند .\r\n2 - و اما ورش : نام وى عثمان و فرزند سعيد است .\r\nابن جزرى دربارهء او مىگويد : در دوران ورش رياست تعليم قرائت قرآن در مصر به دو محول گرديد . او در قرائت ، روش خاص و ابتكار مخصوصى داشت كه با نافع مخالف بود . وى در قرائت مورد اعتماد و گفتارش در اين قسمت حجت و مدرك بود .\r\nورش در سال 110 در مصر متولد و در سال 197 در همان‌جا وفات نموده است . « 3 »\r\n\r\n\r\n","description":"","footnote":"\r\n( 1 ) تهذيب التهذيب ، 10 / 407 .\r\n( 2 ) طبقات القراء ، 1 / 615 .\r\n( 3 ) همان ، 1 / 502 .\r\n","page_name":" 195 ","page_number":195},
  {"content":"\r\n\r\n( 1 ) -\r\n\r\nكسائى كوفى\r\nنام وى على مشهور به « كسائى » فرزند حمزة بن عبد اللّه بن بهمن بن فيروز ، از قبيلهء اسد و آزاد كردهء آنان بود و اجداد او ، ايرانى است .\r\nابن جزرى دربارهء وى مىگويد : كسائى همان پيشواى قرائت است كه رياست علم قرائت در كوفه بعد از حمزه زيّات به دو محول شد . او قرائت را از حمزه اخذ نمود ، بدين صورت كه چهار بار قرائت خويش را بر وى عرضه كرد و در قرائت تنها به او اعتماد مىنمود .\r\nولى ابو عبيد در كتاب القراءات مىگويد : كسائى در اخذ قرائت روش خاصى داشت كه قسمتى از قرائت‌هاى حمزه را اخذ نموده و قسمتى از آن‌ها را ترك كرد . در تاريخ وفات كسائى اختلاف نموده‌اند آن چه صحيح به نظر مىرسد و عدهء زيادى از مورخين و حفاظ نوشته‌اند ، اين است كه در سال 189 وفات نموده است . « 1 » كسائى قرائت را از حمزه زيّات و محمد بن عبد الرحمن بن ابى ليلى و عيسى ابن عمر اعمش به طور مذاكره و گفت‌وگو فرا گرفته است و از آنان و سليمان بن ارقم و امام جعفر صادق ( ع ) و عزرمى و ابن عيينه نيز شنيده است و به رشيد و بعد از وى به فرزندش امين تعليم نموده است . « 2 » مرزبانى از ابن اعرابى نقل نموده است كه : كسائى گرچه گناه و لغزش داشت و دائما شراب مىخورد و به بعضى از گناهان ديگر علنا مرتكب مىشد ولى با اين حال مرد راستگو ، قارى قرآن ،\r\n\r\n\r\n","description":"","footnote":"\r\n( 1 ) طبقات القراء ، 1 / 535 .\r\n( 2 ) تهذيب التهذيب ، 8 / 313 .\r\n","page_name":" 196 ","page_number":196},
  {"content":"\r\n\r\nداراى ضبط و حافظه قوى و دانا ( 1 ) - به زبان و لهجه‌هاى مختلف عرب بود . « 1 »\r\n\r\nراويان كسائى\r\nقرائت كسائى را دو نفر بدون واسطه نقل نموده‌اند : ليث بن خالد و حفص بن عمر .\r\n1 - ليث بن خالد : نام او حارث ، كنيه‌اش ابو الحارث فرزند خالد بغدادى است .\r\nابن جزرى در حق وى مىگويد : او مردى است مشهور و مورد اعتماد و استادى است حافظ و از بزرگ‌ترين شاگردان كسائى است و قرائت را از وى فرا گرفته است . وفات او در سال 240 واقع گرديده است . « 2 » 2 - و اما حفص همان حفص بن عمر دورى است كه شرح حال او را در ضمن شرح حال عاصم آورديم .\r\n* * * اين بود شرح حال قراء سبعة و راويان آنان كه در اينجا آورديم و نام « قاريان هفت‌گانه » و راويان‌شان را قاسم بن فيره در قصيدهء لاميّه‌اش كه به « شاطبيّه » معروف است با نظم ذكر نموده است .\r\nو اما سه تن ديگر از قاريان ده‌گانه ، خلف و يعقوب و يزيد بن قعقاع مىباشند و حالات ايشان را در فصل آينده مىآوريم كه قاريان مورد بحث در اين بخش به ده تن بالغ مىشود .\r\n\r\n\r\n","description":"","footnote":"\r\n( 1 ) معجم الادباء ، 5 / 185 .\r\n( 2 ) طبقات القراء ، 2 / 34 .\r\n","page_name":" 197 ","page_number":197},
  {"content":"\r\n\r\n( 1 ) -\r\n\r\nسه قارى ديگر\r\n\r\nخلف بن هشام\r\nشرح حال « خلف » را در ضمن شرح حال حمزه ذكر نموديم و اما راويان قرائت وى دو نفر مىباشند : اسحاق و ادريس .\r\n1 - اسحاق : ابن جزرى دربارهء وى مىگويد : اسحاق فرزند ابراهيم بن عثمان بن عبد اللّه ، كنيه‌اش ابو يعقوب ، اصالتا اهل مرو بود و در بغداد سكونت مىكرد ، كتابدار خلف و ناقل قرائت وى بود . اسحاق مردى بود مورد اعتماد . او در سال 286 بدرود حيات گفته است . « 1 » مؤلف : سخن دربارهء راويان قرائت اسحاق همان است كه در راويان ديگر قاريان گذشت يعنى مجهول و ناشناخته هستند .\r\n2 - ادريس : ابن جزرى دربارهء ادريس مىگويد : ادريس فرزند عبد الكريم حدّاد ، كنيه‌اش ابو الحسن و اصالتا بغدادى است . وى پيشواى علم قرائت ، داراى حافظهء قوى ، اهل احتياط و مورد اطمينان مىباشد . او قرائت را نزد خلف فرا گرفته است .\r\nدربارهء ادريس از دارقطنى سؤال گرديد ، در جواب گفت : او ثقه و مورد اعتماد و بلكه بالاتر از آن است . او در سال 292 وفات نمود . « 2 » مؤلف : در راويان قرائت ادريس ، باز همان ايرادى كه در راويان ساير قاريان بود ، پيش مىآيد كه هويت همهء آنان مجهول مىباشد .\r\n\r\n\r\n","description":"","footnote":"\r\n( 1 ) طبقات القراء ، 1 / 155 .\r\n( 2 ) همان ، 1 / 154 .\r\n","page_name":" 198 ","page_number":198},
  {"content":"\r\n\r\n( 1 ) -\r\n\r\nيعقوب بن اسحاق\r\nنام او يعقوب ، فرزند اسحاق و كنيه‌اش ابو محمد است ، آزادشدهء قبيلهء حضرم و اهل بصره مىباشد .\r\nابن جزرى مىگويد : او يكى از قاريان ده‌گانه است .\r\nيعقوب گفته است كه من قرائت را يك سال و نيم در پيش « سلام » و به مدت پنج روز نيز به شهاب بن شرنفه مجاشعى خواندم و شهاب نيز در مدت نه روز از مسلمة بن محارب محاربى و مسلمه نيز از ابو الاسود دئلى و او هم از على ( ع ) فراگرفته بود . وفات يعقوب به سال 205 در 88 سالگى واقع شده است . « 1 » احمد و ابو حاتم در حق وى مىگويند كه صدوق و راستگو است . ابن حيان نيز او را از افراد مورد اطمينان به شمار آورده است ، ولى ابن سعد مىگويد : يعقوب در نزد علماى رجال در حدّ كامل از وثاقت و اطمينان نيست . « 2 » قرائت يعقوب را دو نفر نقل نموده‌اند : رويس و روح .\r\n1 - رويس : اسم وى محمد ، فرزند متوكل معروف به لؤلؤى و اهل بصره است . ابن جزرى مىگويد : وى استاد قرائت و داراى حافظهء قوى مىباشد . او در اين فن داراى مهارت خاص و شهرت بسزايى بود . رويس قرائت خويش را به يعقوب حضرمى عرضه نموده و از وى فراگرفته است .\r\nدانى مىگويد : رويس از ماهرترين شاگردان يعقوب است . از رويس نيز محمد بن هارون تمار ( 2 ) - و ابو عبد اللّه زبير بن احمد زبيرى شافعى نقل قرائت نموده‌اند .\r\nرويس به سال 338 وفات نموده است . « 3 » 2 - روح : دومين راوى يعقوب است و كنيه او ابو الحسن فرزند عبد المؤمن از قبيلهء هذل و آزادشدهء آنان و اهل بصره مىباشد و از دانشمندان علم نحو بود .\r\nابن جزرى در حق او مىگويد : وى استاد قرائت و داراى شخصيت و عظمت بود ، فردى ضابط ، محكم ، مورد اطمينان و معروف مىباشد . قرائت را از يعقوب حضرمى فراگرفته ، از شاگردان برجستهء وى محسوب مىگرديد و در سال 235 يا 234 وفات نموده است . « 4 »\r\n\r\n\r\n","description":"","footnote":"\r\n( 1 ) طبقات القراء ، 2 / 38 .\r\n( 2 ) تهذيب التهذيب ، 11 / 382 .\r\n( 3 ) طبقات القراء ، 2 / 233 .\r\n( 4 ) همان ، 1 / 285 .\r\n","page_name":" 199 ","page_number":199},
  {"content":"\r\n\r\nراويان او به مانند راويان ديگر قراء ، مجهول‌الهويه و ناشناخته مىباشند .\r\n( 1 ) -\r\n\r\nيزيد بن قعقاع\r\nابن جزرى مىگويد : يزيد بن قعقاع پيشواست . كنيهء وى ابو جعفر و از طايفهء مخزوم و اهل مدينه مىباشد .\r\nاو يكى از قاريان ده‌گانه و از تابعين محسوب مىشود . او شخصيت جليل القدر و مشهورى است كه قرائت خويش را بر عبد اللّه بن عياش بن ابى ربيعه و عبد اللّه بن عباس و ابو هريره عرضه نموده ، و از آنان فراگرفته است .\r\nيحيى بن معين مىگويد : ابن قعقاع در قرائت قرآن رئيس و پيشواى اهل مدينه بود و به همين جهت قارى ناميده شد . او مردى بود مورد اعتماد ولى حديث كم نقل نموده است . ابن ابى حاتم مىگويد : از پدرم دربارهء ابن قعقاع سؤال نمودم ، گفت : راستگوست . وى به سال 130 در مدينه در گذشت . « 1 » يزيد بن قعقاع دو نفر راوى دارد : عيسى و ابن جمّاز 1 - عيسى : فرزند وردان كنيه‌اش ابو الحارث اهل مدينه و معروف به حذاء است .\r\nابن جزرى مىگويد : وى پيشوا و استادى ماهر در قرائت ، راوى حديث ، محقق و بسيار محافظه‌كار و با احتياط بود ، قرائت را بدوا از ابو جعفر و شيبه و بعدها از نافع فرا گرفت . دانى مىگويد : وى از قديمىترين و بزرگ‌ترين شاگردان نافع بوده است و در نقل احاديث و بيان اسناد ، گاهى با نافع شركت نموده است . به نظر من وى در سال 160 بدرود حيات گفته است . « 2 » ( 2 ) - 2 - ابن جماز : نامش سليمان ، فرزند مسلم بن جمّاز ، كنيه‌اش ابو الرّبيع ، آزاد كردهء قبيلهء زهره است كه در مدينه متوطن و ساكن بود .\r\nابن جزرى مىگويد : ابن جماز استاد قرائت و مردى بزرگوار ، ضابط ، داراى حافظه مىباشد و بنا بر آن چه در دو كتاب الكامل و المستنير آمده است ، وى قرائت را بدوا از ابو جعفر و شيبه و بعدها از نافع فراگرفته است و به نظر من وفات وى بعد از سال 170 واقع گرديده است . « 3 »\r\n\r\n\r\n","description":"","footnote":"\r\n( 1 ) طبقات القراء ، 2 / 382 .\r\n( 2 ) همان ، 1 / 616 .\r\n( 3 ) همان ، 1 / 315 .\r\n","page_name":" 200 ","page_number":200},
  {"content":"\r\n\r\nاين افرادى كه به عنوان راويان قرائت ياد نموديم ، در ميان علما معروف مىباشند ولى قرائت‌هايى كه با طرق ديگر نقل شده است ، در كتب تراجم ضبط نشده است . راويان اين قرائت‌ها از نظر وثاقت و اعتماد ، در ميان رجال شناسان مورد اختلاف هستند كه در فصول گذشته به اين اختلافات اشاره‌اى شد ، بدين جهت ما در اينجا به آن‌ها متعرض نمىشويم .\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\n( 1 ) -\r\n\r\nبخش 6 قرائت‌هاى هفت‌گانهء قرآن\r\n( 2 ) - عدم تواتر قرائت‌هاى هفت‌گانه بررسى نظريه تواتر قرائت‌هاى هفت‌گانه قرائت‌هاى هفت‌گانه غير از حروف هفت‌گانه است در پيرامون حجيت قرائت‌هاى هفت‌گانه\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n( 1 ) -\r\n\r\nعدم تواتر قرائت‌هاى هفت‌گانه\r\n\r\nدلايل عدم تواتر قرائت‌ها\r\nدر صفحات پيش گفتيم كه قرآن به اتفاق همهء مسلمانان متواتر است ولى در تواتر قرائت‌ها اقوال مختلفى وجود دارد كه به نظر ما اين قرائت‌ها متواتر نمىباشند و دلايل زيادى اين نظريه را تأييد مىكند كه اينك قسمتى از آن‌ها را در اينجا مىآوريم :\r\n1 - بررسى شرح حال راويان قرائات به طورى كه قبلا بيان نموديم ، موجب قطع و يقين مىگردد كه اين قرائت‌ها براى ما به صورت خبر واحد نقل گرديده است نه به صورت تواتر . علاوه بر اين ، وثاقت و مورد اطمينان بودن بعضى از راويان اين قرائت‌ها ثابت و مسلم نمىباشد ، با اين حال چگونه مىتوان گفت كه اين قرائت‌ها با تواتر به خود قاريان مىرسد ؟ ! 2 - دقت و تدبر در اين كه اين قاريان چگونه و از كجا اين قرائت‌ها را فرا گرفته‌اند ، ثابت و روشن مىسازد كه اين قرائت‌ها براى خود قاريان نيز به صورت خبر واحد نقل گرديده است ، نه به طور متواتر .\r\n3 - اگر فرض كنيم كه راويان هر قرائت تا به قارى آن در هر طبقه ، به حد تواتر رسيده و از افرادى بوده‌اند كه هرگز به كذب و دروغ اجتماع نمىكنند . در اين فرض نيز باز سند روايت كه به خود قارى مىرسد ؛ تواتر آن قطع مىشود و به صورت خبر واحد در مىآيد ، زيرا هر قرائت را در اصل يك قارى خوانده و ارائه كرده است نه بيشتر .\r\n4 - هريك از قاريان و پيروان آنان بر صحت قرائت خويش دلايلى مىآورند ( 2 ) - و با همين دلايل نسبت به قرائت‌هاى ديگر اعتراض مىكنند . خود اين عمل نشان مىدهد كه اين قرائت‌ها بر اجتهاد\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nو نظريه خود قاريان مستند است ، زيرا اگر هريك از آن‌ها به صورت تواتر و قطعى از پيامبر نقل مىشد ، ديگر اثبات آن محتاج به دليل و برهان نبود . انتخاب يك قرائت و اعراض از ديگر قرائت‌ها معنى و مفهومى نداشت .\r\n5 - عده‌اى از بزرگان و دانشمندان كه قسمتى از قرائت‌هاى معمولى را انكار مىكنند ، خود دليل روشنى است بر عدم تواتر قرائات زيرا با بودن تواتر جايى براى نفى و انكار باقى نمىماند ، چنان كه « ابن جرير طبرى » قرائت ابن عامر را انكار مىكند و قسمت زيادى از ديگر قرائت‌ها را نيز مورد طعن و انتقاد قرار مىدهد . بعضى از علما هم قرائت حمزه را مورد طعن و ايراد قرار داده‌اند و بعضى ديگر قرائت ابو عمر و پاره‌اى قرائت ابن كثير را مردود شناخته‌اند و عدهء زيادى از دانشمندان اساسا هر قرائتى را كه علت و ريشهء آن در لغت عرب پيدا نگردد ، انكار نموده و طرفداران آن را به اشتباه و لغزش نسبت داده‌اند . « 1 » در شرح حال حمزه خوانديم كه : احمد بن حنبل ( پيشواى حنبلىها ) و يزيد بن هارون و ابن مهدى « 2 » و ابو بكر عياش و ابن دريد قرائت او را انكار نموده و آن را مردود دانسته‌اند .\r\nزركشى ، نظريهء توقيفى و عدم اجتهادى بودن قرائت‌ها را اختيار نموده ، مىگويد : عده‌اى مانند زمخشرى با ما مخالفت نموده ، چنين پنداشته‌اند كه انتخاب قرائت‌ها اختيارى مىباشد و با اجتهاد و رأى افراد بليغ و دانشمندان ادب عرب انتخاب مىشود .\r\nزركشى سپس در مقام رد آن‌ها قرائت حمزه را پيش مىكشد و مىگويد كه : وى كلمهء « و الارحام » را با كسرهء همزه تلفظ نموده است ، در صورتى كه صحيح نيست چنان كه از ابو زيد و يعقوب و حضرمى نقل مىكنند كه قرائت حمزه را در آيه  وَ ما أَنْتُمْ بِمُصْرِخِيَّ  « 3 » كه با كسر « يا » خوانده است تخطئه و انكار نموده‌اند و همچنين قرائت ابو عمر كه در « يغفركم » راء را در لام ادغام نموده است ، نادرست مىدانند آنجا كه زجاج مىگويد : اين ادغام يكى از غلطهاى بيّن و آشكار است . « 4 »\r\n\r\n\r\n","description":"","footnote":"\r\n( 1 ) تبيان ، تأليف طاهر بن صالح بن احمد جزايرى ، طبع چاپخانهء المنار ، ص 106 .\r\n( 2 ) او عبد الرحمن بن مهدى است ، در تهذيب التهذيب 6 / 280 مىگويد : احمد بن سنان گفته است كه : از علىّ بن مدينى شنيدم كه مىگفت : عبد الرحمن بن مهدى دانشمندترين مردم بود . خليلى نيز دربارهء وى گفته است : كه پيشواى مطلق بود . شافعى گفته است : در دنيا براى وى نظير نيافتم .\r\n( 3 ) ابراهيم / 22 .\r\n( 4 ) تبيان ، 87 .\r\n","page_name":" 205 ","page_number":205},
  {"content":"\r\n\r\n( 1 ) -\r\n\r\nتصريح دانشمندان بر عدم تواتر قرائت‌ها\r\nدر اينجا مناسب مىدانيم كه گفتار چند تن از دانشمندان علم قرائت را كه در آن بر عدم تواتر قرائت‌ها تصريح شده است ، بياوريم تا مطلب بيش از پيش روشن و واضح گردد :\r\n1 - ابن جزرى مىگويد : هر قرائتى كه با قواعد و لغت عرب و لو از يك‌جهت موافق باشد و با يكى از قرآن‌هاى عثمان و لو به طور احتمال مطابقت كند و سندش هم صحيح باشد ، همان قرائت صحيح است و نمىتوان آن را رد نمود بلكه اين قرائت يكى از وجوه هفت‌گانه‌اى است كه قرآن بر آن اساس نازل شده است و براى مسلمانان لازم و واجب است كه آن قرائت را بپذيرند ، خواه از قاريان هفت‌گانه نقل شود و يا از قاريان ديگر كه مورد قبول مىباشند .\r\nولى اگر قرائتى يكى از همان شرايط و اركان را دارا نباشد ، بايد چنين قرائتى را ضعيف يا باطل دانست ، گرچه از قاريان هفت‌گانه و يا بالاتر از آنان نقل شده باشد .\r\nاين همان نظرى است كه بزرگان و پيشوايان علم و تحقيق آن را مىپذيرند . ابو عمر عثمان بن سعيد دانى نيز بر آن تصريح نموده و ابو محمد بن ابى طالب مكى و ابو العباس احمد بن عمار مهدوى در موارد متعددى اين مطلب را به صراحت و روشنى بيان داشته‌اند .\r\nو محقق توانا ابو القاسم عبد الرّحمن بن اسماعيل معروف بابى شامّه نيز همان را تحقيق و تأييد نموده است و اين همان نظريه‌اى است كه گذشتگان از علما بر آن عقيده بودند و مخالفى در برابرشان نبوده است .\r\n2 - ابو شامه در كتاب خود المرشد الوجيز مىگويد : نبايد هر قرائتى را كه به يكى از قاريان هفت‌گانه نسبت داده شود ، گول آن را خورد و آن را صحيح ناميد و چنين پنداشت كه واقعا قرآن بدان صورت نازل گرديده است مگر ( 2 ) - اين كه با ضوابط و قوانين صحت مطابقت كند . در اين صورت نيز نقل آن قرائت اجماعى خواهد بود و به يك نفر اختصاص نخواهد داشت .\r\nقرائت غير صحيح آن نيست كه از قاريان هفت‌گانه معروف نقل نشود زيرا تكيه و اعتماد ، بر شرايط و اوصاف قرائت است نه بر اشخاص . بنابراين ، قرائت غير صحيح قرائتى است كه شرايط صحت قرائت را دارا نباشد ، خواه اين قرائت از قاريان هفت‌گانه معروف نقل شود يا از ديگران ، منتها در اثر شهرت قاريان هفت‌گانه و كثرت مطابقت قرائت آنان با قواعد و شرايط صحت ، نسبت به آن‌ها اعتماد بيشترى پيدا شده تا قرائت‌هاى ديگر . « 1 »\r\n\r\n\r\n","description":"","footnote":"\r\n( 1 ) النشر فى القراءات العشر ، 1 / 9 .\r\n","page_name":" 206 ","page_number":206},
  {"content":"\r\n\r\n3 - باز ابن جزرى مىگويد كه : گروهى از علماى قرن اخير در قرائت صحيح علاوه بر صحت سند ، تواتر را نيز شرط مىدانند و مىگويند كه قرآن تنها با تواتر ثابت مىشود و آن چه با خبر واحد آمده است ، نمىتوان آن را قرآن ناميد . بنابراين ، قرائت‌ها نيز بايد متواتر باشند .\r\nسپس در رد اين گروه مىگويد : اين نظريه درست نيست زيرا اگر قرائت‌ها متواتر بود ، ما در اين قرائت‌ها به شرايط ديگر نيازمند نبوديم ، به دليل اين كه هر چه از پيامبر به طور تواتر به ما برسد بايد آن را بپذيريم و اگر ما تواتر را در قرائت‌هاى مختلف شرط لازم بدانيم در اين صورت اكثر قرائت‌ها در اثر نداشتن تواتر از بين خواهد رفت .\r\nآنگاه ابن جزرى اضافه مىكند كه من نيز قبلا همين عقيده را داشتم ولى بعدا به اشتباه خود پى برده ، از آن عقيده برگشتم و با پيشوايان فعلى و گذشتهء علم قرائت هم عقيده شدم .\r\n4 - ابو شامّه در كتاب خود المرشد مىگويد : در ميان عده‌اى از اساتيد قرائت و پيروانشان چنين معروف گرديده است كه تمام قرائت‌هاى هفت‌گانه متواتر است ( 1 ) - و اضافه نموده‌اند كه واجب است كه بر نزول اين قرائت‌ها از سوى خداوند عقيده داشت .\r\nآنگاه مىگويد : ما نيز به همان عقيده هستيم ولى نه در تمام قرائت‌ها بلكه تنها در قرائتى كه همه ناقلان و اسناد در نقل آن متحد باشند و كسى آن را انكار نكند ، در صورتى كه انكار و اختلاف در قرائت‌ها فراوان و شايع مىباشند ، بنابراين در صورت عدم تواتر يك قرائت ، حد اقل بايد اختلاف و انكار آن در ميان نباشد . « 1 » 5 - سيوطى مىگويد : بهترين سخن دربارهء قرائت‌ها همان است كه استاد اساتيد ابو الخير بن جزرى كه پيشواى قاريان در دوران خويش بود ، در اول كتاب النشر گفته است : هر قرائت صحيح داراى سه شرط است : مطابقت با قواعد عربى ، موافقت با يكى از نسخه‌هاى قرآن عثمانى ، صحت سند .\r\nسپس مىگويد : ابن جزرى در اين فصل جدا بحث متقن و محكمى آورده و مطلب سنجيده‌اى بر قلم رانده است . « 2 » 6 - ابو شامه در كتاب البسملة دربارهء كلماتى كه در ميان قاريان مورد اختلاف است ، مىگويد : ما بر تواتر آن‌ها معتقد نيستيم بلكه به عقيدهء ما بعضى از قرائت‌ها متواتر و بعضى از آن‌ها غير متواتر\r\n\r\n\r\n","description":"","footnote":"\r\n( 1 ) النشر فى القراءات العشر ، 1 / 13 .\r\n( 2 ) الاتقان ، نوع 22 - 27 ، ج 1 / 129 .\r\n","page_name":" 207 ","page_number":207},
  {"content":"\r\n\r\nمىباشد و اين حقيقت بر هيچ فرد با انصاف و محقق پوشيده نيست .\r\n7 - بعضى از علما گفته‌اند كه : هيچ‌يك از دانشمندان علم اصول به متواتر بودن قرائت‌ها تصريح ننموده‌اند ( 1 ) - و در مقابل ، بعضى از دانشمندان صراحتا مىگويند كه قرائت‌هاى هفت‌گانه به خود قاريان به طور تواتر رسيده است ، اما متواتر بودن آن‌ها از خود پيامبر مورد اشكال مىباشد زيرا قاريان هفت‌گانه طبيعتا ، قرائت‌هايشان را به پيامبر اسلام به صورت خبر واحد مىرسانند نه به طور متواتر . « 1 » 8 - بعضى از دانشمندان متأخر مىگويند : گروهى از علماى اصول ، تواتر هريك از قرائت‌هاى هفت‌گانه را ادعا نموده و گروه ديگر پا را فراتر گذاشته ، متواتر بودن تمام قرائت‌هاى ده‌گانه را ادعا كرده‌اند ولى علاوه بر اين كه هيچ دليل علمى اين مدعا را ثابت و تأييد نمىكند ، عده‌اى از خود قاريان اعتراف نموده‌اند كه در ميان قرائات هفت‌گانه قسمتى متواتر و قسمت ديگر غير متواتر است . ولى هيچ‌يك از قاريان بر تواتر تك‌تك اين قرائت‌ها معتقد نيستند ، كجا برسد به تواتر قرائت‌هاى ده‌گانه . آرى ، متواتر بودن تمام قرائت‌ها ، نظريه بعضى از علماى اصول است ولى اهل هر فنى به رموز و زواياى علم خويش آشناتر از ديگرانند . « 2 » 9 - مكى دربارهء قرائت‌ها مىگويد : چه بسا تنها قرائتى را معتبر دانسته‌اند كه عاصم و نافع بر آن اتفاق نظر دارند زيرا قرائت اين دو تن از تمام قرائت‌ها بهتر و از نظر سند صحيح‌تر و از نظر لغت عرب فصيح‌تر مىباشد . « 3 » 10 - از كسانى كه دربارهء قرائت‌ها بر عدم تواتر معترفند ، شيخ محمد سعيد عريان مىباشد . او در تعليقات خود مىگويد : هريك از قرائت‌ها داراى شذوذ و خلاف قاعده است و حتى در قرائت‌هاى هفت‌گانه نيز از اين شذوذ مواردى به چشم مىخورد .\r\nبازمىگويد : صحيح‌ترين قرائت‌ها در نزد علما از نظر مورد اعتماد بودن ( 2 ) - راويانشان ، قرائت نافع و عاصم است و اما از نظر دارا بودن به جهات بيشترى از وجوه فصاحت ، قرائت ابو عمر كسائى است . « 4 »\r\n\r\n\r\n","description":"","footnote":"\r\n( 1 ) تبيان ، 105 .\r\n( 2 ) همان ، 106 .\r\n( 3 ) همان ، 90 .\r\n( 4 ) اعجاز القرآن ، رافعى ، 52 ، 53 .\r\n","page_name":" 208 ","page_number":208},
  {"content":"\r\n\r\n\r\nنتيجه\r\nاين بود قسمتى از اعترافات علما و دانشمندان علم قرائات در مورد عدم تواتر قرائت‌ها كه ما در اينجا به مقدار مورد نياز لازم ، اكتفا نموديم ولى مىتوان به اعترافات بيشترى دست يافت و در صفحات آينده قسمت‌هاى ديگرى را نيز مطالعه خواهيد نمود .\r\nخوانندهء عزيز ، بايد در اينجا خود تفكر كند ؛ آن‌گاه قضاوت نمايد كه آيا با اين همه اعترافات علما و دانشمندان فن بر عدم تواتر قرائت‌هاى مختلف قرآن ، باز مىتوان در اين قرائت‌ها ادعاى تواتر نمود يا براى اين گونه ادعاها ارزشى قائل شد ؟ ! آيا مىتوان تواتر را با صرف تقليد و پيروى نمودن از پاره‌اى افراد كه بدون دليل ادعاى تواتر نموده‌اند ، ثابت نمود ؟ ! با توجه به اين كه وجدان سليم ، وجود تواتر را در اين مورد تكذيب مىكند ! با وجود همهء اين مطالب ، تعجب در اين است كه قاضى ابو سعيد مفتى اندلس كسانى را كه زير بار تواتر قرائت‌ها نرفته‌اند ، تكفير كرده و حكم ارتداد آنان را صادر نموده است ! ! ما فرض كنيم كه قرائت‌ها در نزد علما متواتر است ، با اين حال آيا مىتوان كسى را كه اين تواتر را انكار كند ، تكفيرش نمود ؟ ! در صورتى كه اين مسئله از ضروريات دين به شمار نمىرود .\r\nباز فرض كنيم كه قرائت‌ها به وسيلهء همان تواتر موهوم و خيالى از ضروريات مذهب است ، باز آيا مىتوان مسلمانى را با انكار چيزى كه ضرورى بودن آن بر وى ثابت نشده است ، مرتد دانست ؟ ! خداوندا ! تو خود بهتر مىدانى كه اين ادعا جز جرئت و جسارت به پيشگاه تو و تجاوز بر حدود و احكام تو و جز ايجاد اختلاف و تفرقه در ميان مسلمانان و ريختن خون پاك آنان به ناحق ، چيز ديگرى نيست .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nبررسى نظريهء تواتر قرائت‌هاى هفت‌گانه\r\n\r\nدلايل تواتر قرائت‌ها\r\nكسانى كه به متواتر بودن قرائت‌هاى هفت‌گانه قائل مىباشند ، براى اثبات نظريه خويش دلايلى را به قرار زير اقامه مىكنند :\r\n1 - مىگويند : متواتر بودن قرائت‌ها اجماعى است و تمام دانشمندان علوم قرآنى در تمام قرون و اعصار به متواتر بودن قرائت‌ها عقيده داشته‌اند .\r\nمؤلف : از آن چه در فصول پيشين آورديم ، براى خوانندهء عزيز بىاساس بودن اين ادعا كاملا ظاهر مىگردد و علاوه بر آن ، مفهوم اجماع در صورتى صحيح و محقق خواهد بود كه پيروان ( 1 ) - نظريه‌هاى مقابل با نظريه‌اى كه ادعاى اجماع شده است ، مخالف نباشند ؛ در صورتى كه در مسئله قرائت‌هاى هفت‌گانه ، مسئله به عكس است زيرا پيروان هريك از اين قرائت‌ها پيروان قرائت ديگر را تخطئه نموده و با آن مخالفت مىورزند .\r\n2 - مىگويند : اهميت خاصى كه اصحاب پيامبر و مسلمانان قرن اول و دوم نسبت به قرآن قائل بودند ، مستلزم و موجب آن بود كه همهء قرائت‌ها متواتر باشد ، چنان كه هر فرد منصف و حقيقت‌جو اين مطلب را به خوبى درك مىكند .\r\nمؤلف : اهميت دادن مسلمانان به قرآن مجيد ، متواتر بودن خود قرآن را ثابت مىكند نه متواتر بودن چگونگى قرائت آن را ، مخصوصا اين كه قرائت قرآن در ميان عده‌اى از قاريان مبتنى بر اجتهاد و يا بر سماع و شنيدن از ديگران بود گرچه از يك نفر باشد .\r\nعلاوه بر اين اگر اين گفتار و دليل درست باشد ، در تمام قرائت‌هاى قرآن جريان و سريان دارد\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nو هيچ علتى براى اختصاص دادن آن به قرائت‌هاى هفت‌گانه و ده‌گانه وجود ندارد و اساسا - چنان كه توضيح خواهيم داد - قبل از قرن سوم از اين اصطلاحات و اختصاص‌ها خبرى نبود و اين اصطلاحات بعدا به وجود آمده و قرائت‌ها به هفت قرائت معروف و منحصر گرديده است . روى اين اصل يا بايد همهء قرائت‌هاى هفت‌گانه و ده‌گانه و غير آن‌ها را متواتر بدانيم و يا هيچ‌يك از آن‌ها را متواتر ندانيم . نظريه اول و عقيدهء به تواتر تمام قرائت‌ها مسلما باطل است ، پس بايد نظريه دوم را قبول نمود و هيچ‌يك از قرائت‌ها را متواتر ندانست .\r\n3 - مىگويند : متواتر نبودن قرائت‌هاى هفت‌گانه مستلزم متواتر نبودن خود قرآن است و چون متواتر نبودن خود قرآن باطل است ، متواتر نبودن قرائت‌هاى هفت‌گانه نيز باطل خواهد بود و علت تلازم اين است كه متن قرآن به وسيلهء همان قاريان معروف و حافظان مشهور به ما رسيده است و اگر قرائت آنان متواتر باشد ، قرآن نيز متواتر است و اگر ترديدى در قرائت آنان باشد ، تواتر قرآن نيز مورد ترديد خواهد بود ، بنابراين ، چاره‌اى نداريم جز اين كه متواتر بودن قرائت‌ها را بپذيريم .\r\nمؤلف : اولا در ميان متواتر بودن خود قرآن و قرائت آن هيچ ملازمه‌اى نيست زيرا وجود اختلاف در قرائت يك كلمه منافاتى با وجود اتفاق بر اصل آن كلمه ندارد ، از اينجاست كه مثلا راويان و ناقلين اشعار و قصايد ( 1 ) - « متنبى » با اين كه در بعضى الفاظ يك قصيده اختلاف نظر دارند ولى اين اختلاف كوچك‌ترين لطمه‌اى بر تواتر آن قصيده نمىزند و كسى در انتساب آن اشعار به « متنبى » ترديد نمىكند و همچنين اختلاف در خصوصيات هجرت پيامبر ، بر تواتر قضيهء هجرت ضرر نمىرساند ، ثانيا : آن چه كه دربارهء قرآن به وسيلهء قراء به ما رسيده است ، خصوصيات قرائت آن‌هاست و اما خود قرآن به وسيلهء تواترى كه در ميان تمام مسلمانان وجود داشته ، به ما رسيده است كه همهء مسلمانان در تمام دوران‌ها دست به دست نقل نموده ، به وسيلهء نوشتن و حفظ نمودن از آن نگهدارى كرده‌اند و اما قاريان در نقل نمودن خود قرآن كوچك‌ترين اثرى نداشته‌اند .\r\nاز اينجاست كه اگر فرض كنيم ، اصلا قاريان هفت‌گانه و ده‌گانه وجود نداشتند ، بازهم تواتر در خود قرآن ثابت بود ، بود و نبود آنان كوچك‌ترين تأثيرى در اين مسئله نداشت و قرآن بالاتر از اين است كه به وجود افراد معدودى متوقف بوده و صحت آن داير مدار نقل چند نفر انگشت‌شمار باشد .\r\n4 - مىگويند : اگر قرائت‌ها متواتر نباشد ، قسمتى از قرآن مانند « ملك » و « مالك » و مانند آن‌ها متواتر نخواهد بود زيرا صحيح دانستن يكى از اين دو قرائت و رد ديگرى ادعايى است بدون دليل ،\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nبنابراين بايد هر دو را متواتر دانست .\r\nاين دليل را ابن حاجب آورده و عده‌اى نيز در نقل آن از وى پيروى نموده‌اند .\r\nمؤلف : اولا اختلاف در قرائت تنها از نظر چگونگى تلفظ و يا ساختمان كلمه مىباشد و اختلاف در ساختمان كلمه و يا حركات آن با حفظ اتفاق و تواتر در خود كلمه ، منافات با تواتر اصل قرآن ندارد و ثانيا طبق اين دليل بايد تمام قرائت‌ها را متواتر دانست و منحصر نمودن تواتر به قرائت‌هاى هفت‌گانه ادعايى است بدون دليل . خاصه اين كه : به اعتراف بعضى از دانشمندان در ميان قاريان قرآن كسانى پيدا مىشوند كه بيشتر از قاريان هفت‌گانه مورد اعتماد مىباشند .\r\nاگر از اين مطلب صرف نظر نموده و فرض كنيم كه قرّاء هفت‌گانه از ديگران مورد اعتمادتر و بر وجوه قرائت آشناترند ، بازهم مورد اطمينان و آشناتر بودن آن‌ها نمىتواند سبب شود كه تواتر را به قرائت‌هاى هفت‌گانه اختصاص دهيم . آرى ، اين دو جنبه كه در قرائت‌هاى هفت‌گانه وجود دارد ، سبب مىشود كه در مقام عمل ، اين قرائت‌ها را بر ساير قرائت‌ها ترجيح بدهيم ولى فاصلهء تواتر تا ترجيح در مقام عمل از زمين تا آسمان است .\r\n\r\nنتيجه\r\nنتيجهء اين بحث اين است كه : ما با اين دلايل نمىتوانيم تنها به تواتر قرائت‌هاى هفت‌گانه و تقدم آن‌ها نسبت به ديگر قرائت‌ها قائل شويم و به تواتر تمام قرائت‌ها هم كسى قائل نيست . بنابراين ، تواترى در ميان نيست .\r\n( 1 ) -\r\n\r\nتحقيق و دنبالهء بحث\r\nحقا تواتر قرآن مستلزم تواتر قرائات نيست و بعضى از علما نيز بر اين حقيقت اعتراف نموده‌اند ، از جمله :\r\nزرقانى مىگويد : بعضى از علما دربارهء قرائت‌هاى هفت‌گانه مبالغه نموده و كسانى را كه اين قرائت‌ها را متواتر نمىدانند ، كافر و خارج از اسلام پنداشته‌اند زيرا به نظر آنان اين سخن مستلزم عدم تواتر خود قرآن مىباشد و اين عقيده و مبالغه گويى به ابو سعيد فرج بن لب مفتى اندلس نسبت داده شده است . او براى تأييد نظريه خويش كوشش فراوان كرده ، كتابى نيز تأليف نموده و به مقام رد مخالفين برآمده است ، ولى دليل وى سودى به حال او ندارد و نمىتواند گفتارش را ثابت كند زيرا قائل شدن به عدم تواتر قرائت‌هاى هفت‌گانه مستلزم قائل شدن به عدم تواتر قرآن نيست و\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nفرق در ميان اصل قرآن و قرائت‌هاى آن بسيار روشن و واضح است . چه اشكال دارد كه قرآن بدون اين قرائت‌ها نيز متواتر باشد ؟ همان گونه كه در موارد اتفاق قاريان متواتر است . « 1 » باز بعضى از علما در اين باره مىگويند كه : تواتر قرآن مستلزم تواتر قرائت‌ها نيست حتى هيچ‌يك از علماى اصول نيز به تواتر قرائت‌ها و اين كه تواتر قرآن مستلزم تواتر قرائت‌هاست ، تصريح نكرده‌اند مگر ابن حاجب . « 2 » زركشى در برهان مىگويد : قرآن و قرائت آن دو حقيقت متغاير و متمايز مىباشند زيرا قرآن همان وحى است كه به عنوان راهنماى مردم و سند نبوت بر محمد ( ص ) فرودآمده ولى قرائت‌ها وحى نيست بلكه اختلاف ( 1 ) - در حروف و حركات و در چگونگى تلفظ الفاظ وحى است ، با اين حال گروهى قرائت‌هاى هفت‌گانه را متواتر و گروه ديگر آن‌ها را مشهور مىدانند و نيز مىگويد : تحقيق اين است كه قرائت‌هاى هفت‌گانه از قاريان براى ما به طور متواتر نقل گرديده است ولى متواتر بودن آن‌ها از خود رسول خدا ( ص ) براى قاريان جاى ترديد است زيرا اسناد اين قرائت‌ها در كتب قرائت موجود است كه همهء آن‌ها از پيامبر اسلام به صورت خبر واحد به ما رسيده‌اند نه به طور متواتر . « 3 »\r\n\r\n\r\n","description":"","footnote":"\r\n( 1 ) . مناهل العرفان ، 428 .\r\n( 2 ) . تبيان ، 105 .\r\n( 3 ) . الاتقان ، نوع 22 - 27 ، ج 1 ، ص 138 .\r\n","page_name":" 213 ","page_number":213},
  {"content":"\r\n\r\n\r\nقرائت‌هاى هفت‌گانه غير از حروف هفت‌گانه است\r\nگاهى تصور شده است كه « حروف » و وجوه هفت‌گانه‌اى كه قرآن بر طبق آن‌ها نازل گرديده است ، چيزى جز قرائت‌هاى هفت‌گانه نيست ، آن‌گاه براى اثبات اين مطلب كه قرائت‌هاى هفت‌گانه جزء قرآن است ، به احاديث ، حروف يا وجوه هفت‌گانه تمسك مىكنند .\r\nما ناچاريم در اينجا اين موضوع را بررسى نموده ، اشتباهى را كه در اينجا وجود دارد ، روشن سازيم و مىگوييم :\r\nاولا : ما روايت‌هاى وجوه هفت‌گانه را نمىپذيريم چنان كه در آينده پيرامون آن‌ها بحث خواهيم نمود .\r\nو ثانيا : اگر فرضا همهء اين روايت‌ها را صحيح بدانيم ، باز مربوط به قرائت‌هاى هفت‌گانه نمىباشد زيرا هيچ‌يك از دانشمندان و محققين ، وجوه سبك‌هاى هفت‌گانه را با قرائت‌هاى هفت‌گانه يكى ندانسته است ، چه بهتر كه در اينجا گفتار جزايرى را بياوريم كه مىگويد :\r\nقرائت‌هاى هفت‌گانه از ساير قرائت‌ها متمايز نبود تا اين كه ابو بكر احمد بن موسى بن عباس بن مجاهد در قرن سوم در بغداد قيام كرد و از ميان مجموع پيشوايان و دانشمندان علم قرائت و مردم شهرهاى مكه ، مدينه ، كوفه ، بصره و شام ، قرائت هفت نفر از قاريان را انتخاب و به آن‌ها رسميت داد و آن‌ها عبارتند از : نافع ، عبد اللّه بن كثير ، ابو عمرو بن علاء ، عبد اللّه بن عامر ، عاصم ، حمزه و كسائى .\r\nآن‌گاه مىگويد : پاره‌اى از مردم خيال كرده‌اند كه قرائت‌هاى هفت‌گانه همان حروف و وجوه هفت‌گانه است ، در صورتى كه چنين نيست . . . و حتى عده‌اى از دانشمندان ، ابو بكر بن مجاهد را در\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nانتخاب هفت قرائت نكوهش و ملامت نموده ، گفته‌اند كه كلمه « هفت » گاهى سبب اشتباه در ميان قرائت‌ها و وجوه هفت‌گانهء قرآن شده است .\r\nسپس اضافه مىكند كه احمد بن عمار مهدوى مىگويد : كسى كه قرائت‌هاى هفت‌گانه را انتخاب نموده به آن‌ها رسميت داده است ، كارى بس نابجا و ناشايستى انجام داده ( 1 ) - و جريان را به تودهء مردم مشتبه ساخته است زيرا افراد كم‌اطلاع تصور مىكنند كه اين هفت قرائت همان « حروف » و وجوه هفت‌گانه است كه در روايات وارد گرديده است . ابن مجاهد موقعى كه مىخواست قرائت‌ها را به تعداد معين منحصر كند ، كاش يكى را كمتر و يا بيشتر مىنمود و بدين وسيله اين اشتباه را بر طرف مىساخت . . .\r\nو استاد اسماعيل بن ابراهيم بن محمد قراب در شافى مىگويد : تنها قرائت هفت تن از قاريان را انتخاب نمودن و ديگر قرائت‌ها را رد كردن بر پايهء هيچ دليل و روايتى استوار نيست ولى بعضى از علما و متأخرين چون بيش از هفت قرائت را بلد نبوده است ، همان قرائت‌هاى هفت‌گانه را در كتابى جمع‌آورى نموده و آن را كتاب السبعة نام‌گذارى كرد و همان كتاب در ميان مردم منتشر شد و پايه و مدرك قرائت‌هاى هفت‌گانه گرديد .\r\nابو محمد مكى مىگويد : بعضى از دانشمندان علم قرائت در كتاب‌هاى خويش نام بيش از هفتاد قارى را آورده‌اند كه بعضى از آنان از نظر مقام علمى بالاتر از اين هفت نفر مىباشند . . .\r\nبنابراين چگونه مىتوان تصور نمود كه تنها قرائت اين هفت نفر با حروف و وجوه هفت‌گانه قرآن موافق باشد ؟ ! آيا اين مطلب انحراف از مسير حقيقت و عدالت نيست و اساسا چه دليلى مىتواند آن را تأييد كند ؟ آيا گفتار و دستورى در اين مورد از رسول خدا ( ص ) وارد گرديده است و چگونه مىتوان اين قرائت‌ها را همان حروف و وجوه هفت‌گانه قرآن دانست ؟ در صورتى كه كسائى در دوران مأمون به صف قاريان وارد گرديده است و قبلا يعقوب حضرمى را هفتمين قارى به حساب مىآوردند و در سال 300 هجرى بود كه ابن مجاهد ، كسائى را به جاى يعقوب حضرمى گذاشت ! ! « 1 » شرف مرسى مىگويد : بيشتر افراد بىاطلاع گمان مىكنند كه منظور از حروف هفت‌گانه همان قرائت‌هاى هفت‌گانه است ولى اين يك جهالت و نادانى زشتى ، بيش نيست . « 2 » قرطبى مىگويد : بيشتر علماى ما مانند داودى و ابن ابى سفره و غير آن‌ها مىگويند : اين\r\n\r\n\r\n","description":"","footnote":"\r\n( 1 ) . تبيان ، 82 .\r\n( 2 ) . همان ، 61 .\r\n","page_name":" 215 ","page_number":215},
  {"content":"\r\n\r\nقرائت‌هاى هفت‌گانه ( 1 ) - همان حروف و يا سبك‌ها و وجوه هفت‌گانه قرآن است كه صحابه در انتخاب هريك از آن‌ها مختار بودند زيرا چنان كه ابن نحاس و ديگران نيز گفته‌اند ، حروف و وجوه هفت‌گانه در واقع تنها به يك وجه و طريق و به يك حرف برگشت دارد و آن هم همان است كه عثمان قرآن را طبق آن جمع‌آورى نمود ، ولى قرائت‌هاى هفت‌گانه را همان علماى علم قرائت از پيش خود در آورده‌اند . « 1 » ابن جزرى نيز توهم كسانى را كه خيال مىكنند ، روش‌ها و سبك‌هاى هفت‌گانه‌اى كه قرآن بر طبق آن نازل گرديده و تا قيامت باقى است ، باطل دانسته و چنين مىگويد :\r\nشما خود ضعف و بىپايه بودن اين نظريه را مىبينيد زيرا افراد با اطلاع به طور حتم مىدانند كه اين قرائت‌هاى هفت‌گانه و ده‌گانه و سيزده‌گانه كه امروز مشهور گرديده‌اند ؛ در برابر قرائت‌هايى كه در قرون اول بوده ، مشتى از خروار و قطره‌اى از دريا بيش نيست ، چون قاريانى كه از هفت قارى معروف و غير آن‌ها اخذ قرائت نموده‌اند ، آن چنان زياد بودند كه به شمارش نيايند و به عدد نگنجند .\r\nباز افرادى كه قرائت را از اين قاريان گرفته و نقل نموده‌اند ، قابل شمارش نمىباشند و همين‌طور ادامه پيدا كرده تا به قرن سوم كه رسيده ، چون مشاغل فراوان شده و حافظه‌ها كم گرديده بود و از طرف ديگر در اين عصر علم حديث و تفسير بيش از ساير علوم اسلامى مورد توجه قرار گرفت ؛ بعضى از علماى قرائت به نوشتن و ضبط نمودن قرائت‌هايى كه خودش از پيشوايان قرائت نقل مىنمود ، اقدام كرد .\r\nاولين شخص مورد اعتمادى كه قرائت‌ها را در يك كتاب جمع‌آورى نمود ، ابو عبيد قاسم بن سلام متوفاى 224 بود كه همهء قرائت‌ها را با همان هفت قرائت معروف ، به طورى كه من مىدانم ؛ در بيست و پنج قرائت خلاصه نمود ، پس از وى احمد بن جبير بن محمد كوفى ساكن انطاكيه متوفاى 258 كتابى دربارهء قرائت‌هاى پنج‌گانه كه از هر شهر معروف يك‌تن قارى را انتخاب كرده بود ، تأليف نمود .\r\nبعد از وى قاضى اسماعيل بن اسحاق مالكى متوفاى سال 282 كه با قالون هم شاگرد بود ، كتابى دربارهء قرائات تأليف كرد و در آن كتاب ، قرائات بيست تن از علماى قرائت را كه اين هفت نفر معروف نيز جزء آن‌ها بودند ، جمع‌آورى نمود .\r\n\r\n\r\n","description":"","footnote":"\r\n( 1 ) . تفسير قرطبى ، 1 / 46 .\r\n","page_name":" 216 ","page_number":216},
  {"content":"\r\n\r\nپس از وى محمد بن جرير طبرى متوفاى سال 310 كتابى به نام الجامع تأليف و بيش از بيست قرائت را در آن گرد آورد ( 1 ) - و كمى پس از طبرى ابو بكر محمد بن احمد بن عمر داجويى متوفاى 324 دربارهء قرائت‌ها كتابى نوشت و ابو جعفر طبرى را نيز يكى از قاريان ده‌گانه به حساب آورد و پس از او ابو بكر احمد بن موسى بن عباس بن مجاهد متوفاى 324 اولين كسى گرديد كه قرائت‌ها را به اين قرائات هفت‌گانه منحصر ساخت و از داجويى و طبرى نيز نقل قرائت نمود .\r\nابن جزرى ، باز عدهء ديگرى را كه دربارهء قرائت ، كتاب نوشته‌اند ، ياد مىكند و سپس مىگويد :\r\nما اين فصل را بدين جهت تفصيل داديم كه افراد بىاطلاع چنين پنداشته‌اند كه قرائت‌هاى صحيح تنها همان قرائت‌هاى هفت‌گانه است و « حروف » و وجوه هفت‌گانه‌اى كه رسول خدا به آن اشاره نموده است ، همان قرائت‌هاى هفت‌گانه معروف هستند .\r\nپاره‌اى از افراد بىاطلاع گمان كرده‌اند كه قرائت‌هاى صحيح تنها همان قرائت‌هاست كه در كتاب الشاطبية و التيسير آمده است كه رسول خدا در حديث معروف به آن‌ها اشاره نموده و فرموده است : « قرآن طبق هفت حرف نازل گرديده است . » تا جايى كه بعضى از اين افراد قرائت‌هايى كه در اين دو كتاب نباشد ، شاذ و غير معروف و خارج از قواعد به حساب آورده‌اند و بعضى ديگر هر قرائتى را كه غير از اين قرائت‌هاى هفت‌گانه باشد ، خارج از قواعد پنداشته‌اند ، در صورتى كه چه بسا قرائت‌هايى كه در اين دو كتاب نبوده و از قرائت‌هاى هفت‌گانه محسوب نگرديده است ، از بيشتر اين قرائت‌ها صحيح‌تر مىباشد .\r\nآنچه اين افراد را به اشتباه انداخته ، اين است كه جملهء معروف « قرآن را هفت حرف نازل گرديده » به گوش آنان خورده ، از طرف ديگر قرائات هفت‌گانه را نيز شنيده‌اند ، آن‌گاه خيال كرده‌اند كه اين حروف هفت‌گانه همان قرائتهاى هفت‌گانه است . بر همين اصل است كه عدهء زيادى از علماى گذشته روش ابن مجاهد را خوش نداشته ، او را در مورد منحصر ساختن قرائت‌ها به هفت قرائت مورد انتقاد قرار داده‌اند كه چرا آن‌ها را در كمتر يا بيشتر از هفت قرائت منحصر نساخت و يا منظور خودش را به روشنى بيان ننمود تا افراد بىاطلاع به اشتباه نيفتند .\r\nسپس ابن جزرى از ابن عمار مهدوى و ابى محمد مكى همان گفتارى را كه در انتقاد ابن مجاهد گفته‌اند و ما قبلا آورديم ، نقل مىكند . « 1 » ( 2 ) - ابو شامه مىگويد : عده‌اى خيال كرده‌اند كه قرائت‌هاى هفت‌گانهء متداول ، همان است كه در\r\n\r\n\r\n","description":"","footnote":"\r\n( 1 ) . النشر فى القراءات العشر ، 1 / 33 - 37 .\r\n","page_name":" 217 ","page_number":217},
  {"content":"\r\n\r\nحديث معروف ، به آن اشاره شده است ، در صورتى كه اين مطلب مخالف اجماع تمام علما و دانشمندان مىباشد . آرى ، تنها بعضى افراد جاهل و بىدانش است كه چنين تصور كرده‌اند . « 1 » با اين بيان و تفصيل براى خوانندهء عزيز كاملا روشن مىگردد كه هيچ‌يك از قرائت‌هاى هفت‌گانه نيز ، از پيامبر اسلام ( ص ) و از خود قاريان به طور متواتر نقل نگرديده است و اگر فرض كنيم كه از خود قاريان متواتر نقل شده است ، قطعا از رسول اكرم متواترا نقل نشده است .\r\nبنابراين ، قرائت‌هاى معروف يا به طور خبر واحد نقل گرديده يا اجتهادى بوده كه به وسيلهء خود قاريان به عمل آمده است ، لذا ناچاريم ، در اينجا دو بحث را عنوان كنيم : يكى حجيت و عدم حجيت تمام قرائت‌ها و دومى صحت و عدم صحت نماز خواندن با هريك از اين قرائت‌ها كه هر دو در فصل آينده مورد بحث قرار خواهد گرفت .\r\n\r\n\r\n","description":"","footnote":"\r\n( 1 ) . الاتقان سيوطى ، نوع 22 - 27 ، ج 1 / 138 .\r\n","page_name":" 218 ","page_number":218},
  {"content":"\r\n\r\n\r\nدر پيرامون حجيت قرائت‌هاى هفت‌گانه\r\n\r\nآيا مىتوان با قرائت‌هاى هفت‌گانه در احكام شرعى استدلال نمود ؟\r\n1 - عده‌اى از علما همهء قرائت‌ها را پذيرفته‌اند و با هريك از اين قرائت‌ها به احكام شرعى استدلال مىكنند چنان كه با قرائت قاريان كوفه ( غير از حفص ) به حرمت هم‌بستر شدن با زنى كه از حيض پاك شده و غسل نكرده است ، استدلال نموده‌اند كه آن‌ها در آيهء شريفهء  وَ لا تَقْرَبُوهُنَّ حَتَّى يَطْهُرْنَ  « 1 » كلمهء « يطهرن » را با تشديد يعنى « يطّهرن » خوانده‌اند و معناى آيه طبق اين قرائت چنين خواهد بود : با آن‌ها ( همسرانتان ) نزديكى نكنيد تا غسل كنند و خود را از آلودگى حيض پاك سازند .\r\nپاسخ : ولى حق اين است كه اين قرائت‌ها حجيت ندارند و نمىتوان در صورت اختلاف ، طبق يكى از آن‌ها به يك حكم شرعى استدلال نمود زيرا :\r\nاولا : ممكن است كه اين قارىها ، قرائتشان اشتباه و ناصحيح باشد .\r\nو ثانيا : نه تنها دليل شرعى و يا عقلى بر وجوب عمل به گفتار يكى از آن قاريان معينا در دست نيست بلكه عقلا و شرعا پيروى كردن از غير علم و يقين ممنوع شده است ، چنان كه در پيرامون اين موضوع بعدا بحث خواهيم نمود .\r\n( 1 ) - 2 - ممكن است كسى بگويد كه : اين قرائت‌ها گرچه متواتر نيستند ولى به هر صورت از پيغمبر ( ص ) نقل گرديده ، حد اقل از اقسام خبر واحد مىباشند و دلايلى كه حجيت خبر واحد را\r\n\r\n\r\n","description":"","footnote":"\r\n( 1 ) . بقره / 222 .\r\n","page_name":" 219 ","page_number":219},
  {"content":"\r\n\r\nثابت مىكنند ، حجيت اين قرائت‌ها را نيز ثابت مىنمايند . بنابراين ، عمل نمودن بر طبق اين قرائت‌ها ، پيروى نمودن از دليل شرعى است و از باب « ورود » يا « حكومت » و « تخصيص » از مقوله عمل به ظن خارج مىشود . « 1 » پاسخ : اولا : روايت بودن قرائت‌ها ثابت نيست تا دلايل اثبات حجيت خبر واحد حجيت آن‌ها را نيز ثابت نمايد زيرا چنان كه قبلا گفتيم ، احتمال دارد كه اين قرائت‌ها يك نوع اجتهاد و اظهار عقيده باشد كه از ناحيهء خود قاريان به عمل آمده است . و آن چه قبلا نقل نموديم كه بعضى از علما به اين مطلب تصريح كرده‌اند ، اين احتمال را تأييد مىكند .\r\nو اگر سبب اختلاف قاريان را كه خالى بودن قرآن‌ها از نقطه و حركت بوده است در نظر بگيريم ، احتمال اجتهاد قاريان بيشتر تقويت مىشود چنان كه ابن ابى هاشم مىگويد : منشأ اختلاف قاريان در قرائت ، اين بود كه قرآن‌ها به وسيلهء اصحاب و ياران پيامبر ( ص ) به نقاط مختلف فرستاده مىشد و مردم هر نقطه و منطقه قرآن را كه خالى از نقطه و حركت بود ، به وسيلهء همان صحابى فرا مىگرفتند و آنچه را هم كه سينه به سينه و با شنيدن ياد مىگرفتند ، در صورت موافقت با خط قرآن موجود بدان عمل مىكردند و در صورت مخالفت ، آن را ترك مىنمودند و بدين گونه سليقه‌هاى مختلف به كار افتاد و از اينجا در ميان قاريان شهرهاى مختلف از نظر قرائت و تلفظ كلمات ، اختلاف به وجود آمد . « 2 » زرقانى مىگويد : علماى صدر اسلام چون در محفوظ بودن قرآن به همين صورتى كه نوشته شده بود ، مىكوشيدند ، بدين جهت از نقطه و اعراب‌گذارى در قرآن خوددارى مىنمودند و آن را مكروه مىداشتند ( 1 ) - كه در اثر اين عمل ، تغييرى در قرآن به وجود نيايد ، ولى بعدا اوضاع متغير شد و در خالى بودن قرآن از نقطه و اعراب احتمال اشتباه و تغيير در قرآن بيشتر احساس شد . هركس كلمات قرآن را به يك نوع تلفظ مىنمود ، اين بود كه مسلمانان به منظور محافظت و جلوگيرى از تغيير و اختلاف در تلفظ كلمات قرآن ، مجبور شدند كه قرآن را نقطه‌گذارى كنند . « 3 » و ثانيا : دلايل حجيت خبر واحدى كه راوى آن مورد اعتماد است ، نمىتواند شامل روايت قاريان و راويان قرائت‌ها شود زيرا همان‌طور كه قبلا توضيح داديم ، از ترجمه و شرح حال آنان\r\n\r\n\r\n","description":"","footnote":"\r\n( 1 ) . مفهوم هريك از اين اصطلاحات را مؤلف ( ره ) ، در ضمن « مبحث تعادل و تراجيح » كه چاپ و منتشر شده ، توضيح داده است .\r\n( 2 ) . تبيان ، 86 .\r\n( 3 ) . مناهل العرفان ، چ 2 ، ص 402 .\r\n","page_name":" 220 ","page_number":220},
  {"content":"\r\n\r\nروشن مىشود كه وثاقت و مورد اعتماد بودن همهء آنان ثابت و مسلم نيست .\r\nو ثالثا : اگر فرض كنيم كه تمام قرائت‌ها بر پايهء روايت استوار است ، نه بر پايهء اجتهاد و اظهار نظر و همچنين قبول كنيم كه همهء راويان اين قرائت‌ها نيز « ثقه » و مورد اعتماد مىباشند ، باز حجيت و مدركيت آن‌ها ثابت نمىشود زيرا ما علم اجمالى داريم كه پاره‌اى از اين قرائت‌ها قطعا از پيغمبر ( ص ) صادر نشده است و پرواضح است كه يك چنين علم اجمالى سبب تعارض در ميان تمام اين روايات گرديده و هريك از آن‌ها ديگرى را تكذيب خواهد نمود ، در نتيجه همهء آن‌ها از حجيت خواهد افتاد .\r\nزيرا معتبر دانستن بعضى از آن‌ها و ترجيح دادن آن ، نسبت به بعضى ديگر ترجيح بلا مرجّح و انتخاب بدون امتياز خواهد بود . در اين صورت بايد به مرجحات و امتيازاتى كه در مورد تعارض اخبار بيان شده است ، مراجعه نمود و بدون استفاده از آن مرجّحات استدلال نمودن با يكى از اين قرائت‌ها در احكام شرعى صحيح و جايز نيست .\r\nو اگر به تواتر همهء قرائات قائل شويم ، باز به همان نتيجه‌اى كه گفته شد ، خواهيم رسيد و در عمل نمودن به آن‌ها در احكام شرعى مجبوريم كه از مرجحات و امتيازات اخبار متعارض استفاده كنيم زيرا تواتر در دو قرائت موجب قطع و يقين مىشود بر اين كه هريك از آن قرائت‌ها از طرف خدا نازل گرديده است و از نظر سند قرائت هر دو قطعى هستند ولى تنها از نظر دلالت و معناى ظاهرى متعارض و ضد هم مىباشند .\r\nوقتى كه به طور اجمال دانستيم كه معناى ظاهرى يكى از اين دو قرائت مقصود نيست ، در اين صورت بايد هر دو را كنار بگذاريم و به قواعد و اصول ديگر مراجعه نموده و به آن‌ها عمل كنيم زيرا از يك طرف معلوم و معين نيست كه مفهوم و معناى ظاهرى كدام يك مقصود مىباشد و از طرف ديگر هم نمىتوانيم ، يكى از آن‌ها را ترجيح داده ، انتخاب كنيم ، چون ترجيح و اختيار نمودن يكى از دو متعارض به مواردى اختصاص دارد كه سند آن‌ها ظنى است ولى در مواردى كه سند هر دو متعارض ، قطعى است ؛ نمىتوان يكى از آن‌ها را انتخاب نمود زيرا در اين صورت ، سند هر دو قرائت ، قطعى است و هيچ‌كدام امتيازى بر ديگرى ندارد .\r\n( 1 ) -\r\n\r\nآيا مىتوان با هريك از قرائت‌هاى هفت‌گانه نماز خواند ؟\r\nعقيدهء علما : گروه كثيرى از علماى شيعه و سنى معتقدند كه نماز خواندن با هريك از قرائت‌هاى هفت‌گانه جايز و صحيح مىباشد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبلكه بعضى از آن‌ها بر اين مطلب ادعاى اجماع نموده‌اند و بعضى از علما نماز خواندن با قرائت‌هاى ده‌گانه را نيز جايز مىدانند و بعضى ديگر در اين مورد به عدد معينى قائل نيستند بلكه مىگويند ، هر قرائتى كه با يكى از قرآن‌هاى عثمان و لو احتمالا مطابق و از نظر سند هم صحيح باشد ، مىتوان با آن قرائت نماز خواند .\r\nمقتضاى قاعده : ولى مقتضاى قاعدهء اولى اين است كه با هر قرائتى نتوان نماز خواند مگر اين كه آن قرائت از ناحيهء خود پيامبر و يا از ناحيهء ائمه معصومين ثابت شود زيرا آن چه كه در نماز واجب مىباشد ، خواندن قرآن است . پس خواندن هر سوره و لفظى كه قرآن بودن آن ثابت نگرديده ، كافى نيست و در موردى كه انسان يقين كند كه تكليف بر وى متوجه مىباشد بايد آن را طورى به جا بياورد كه عقلا به اطاعت امر و سقوط تكليف يقين نمايد . بنابراين بايد يا به تعداد قرائت‌هاى مختلف نماز را چند بار خواند يا در يك نماز همان كلمهء مورد اختلاف را به شمارهء قرائت‌هاى مختلف تكرار نمود تا اطاعت قطعى به سقوط تكليف حاصل آيد ، مثلا در سورهء فاتحه بايد هم « مالك » و هم « ملك » را خواند تا يقين بر فراغ ذمه حاصل شود .\r\nو اما دربارهء سوره‌اى كه در نماز بعد از سوره حمد خوانده مىشود ، بنا بر آن چه گفتيم بايد سوره‌اى باشد كه در آن اختلاف قرائت نباشد و يا بايد كلمهء مورد اختلاف را به تعداد موارد اختلاف تكرار نمود . اين بود خلاصهء آن چه از قاعدهء اولى استفاده مىشود .\r\nنظر ما : و اما از نظر ائمه معصومين ( ع ) ، خواندن نماز با هريك از قرائت‌هايى كه در زمان ائمه معروف بود ، در نماز كفايت مىكند زيرا آنان شيعيان‌شان را در خواندن نماز با هريك از آن ( 1 ) - قرائت‌ها تأييد مىنمودند و مىگفتند : « همان‌طوركه ياد گرفته‌ايد ، بخوانيد . » و گاهى مىفرمودند :\r\n« تو نيز با قرائتى كه مردم مىخوانند ، بخوان . » « 1 » و در هيچ روايتى نيامده است كه ائمه بعضى از اين قرائت‌ها را منع نموده باشند و اگر از ناحيهء ايشان رد و انكارى صادر مىگرديد ، مسلما به طور تواتر و يا حد اقل با خبر واحد به دست ما مىرسيد .\r\n( 2 ) - از اين گفتار به طور خلاصه چنين بر مىآيد كه : منحصر نمودن جواز صحت نماز تنها به قرائت‌هاى هفت‌گانه و ده‌گانه معنا و مفهومى ندارد بلكه با هر قرائتى مىتوان نماز را به جاى آورد ولى با اين شرط كه آن قرائت شاذ و غير معروف و يا جعلى و ساختگى نباشد و به وسيلهء افرادى كه\r\n\r\n\r\n","description":"","footnote":"\r\n( 1 ) كافى ، كتاب فضل القرآن ، باب النوادر .\r\n","page_name":" 222 ","page_number":222},
  {"content":"\r\n\r\nوثاقت و اعتبار آنان در نزد هيچ‌يك از علما ثابت نشده است ، نقل نشود .\r\nاما قرائت شاذ و غير معروف ، مانند قرائت « ملك يوم الدين » كه ملك به صيغه ماضى و ميم « يوم » با فتحه خوانده شده است .\r\nو اما قرائت جعلى ، مانند « انما يخشى اللّه من عباده العلماء » كه بنا به قرائت خزاعى به نقل از ابو حنيفه ، لفظ جلاله « اللّه » با « ضمه » و كلمهء « علما » با « فتحه » تلفظ گرديده است . « 1 » از آن چه گفته شد ، چنين بر مىآيد كه به نظر پيشوايان دينى ما با هر قرائتى كه در زمان آنان معمول و متداول بود ، نماز خواندن صحيح است .\r\n\r\n\r\n","description":"","footnote":"\r\n( 1 ) معناى آيه چنين است : « اين است ، جز اين نيست كه فقط علما و دانشمندان از خدا مىترسند . » ولى در قرائت خزاعى معنا معكوس و مغلوط مىشود ، يعنى « خدا از علما مىترسد ! ! »\r\n","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n( 1 ) -\r\n\r\nبخش 7 حروف هفت‌گانهء قرآن\r\n( 2 ) - بررسى روايت‌هاى حروف هفت‌گانهء قرآن معانى و تأويلات حروف هفت‌گانهء قرآن\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n( 1 ) -\r\n\r\nبررسى روايت‌هاى حروف هفت‌گانهء قرآن\r\n\r\nمتن روايات\r\nچون در روايات اهل سنت آمده است كه قرآن با هفت حرف نازل شده است بهتر است كه ما اين روايات را در اينجا بياوريم و سپس به تحقيق و بررسى آن‌ها بپردازيم :\r\n1 - طبرى از يونس و ابى كريب و آنان از ابن شهاب و او نيز از ابن عباس نقل نموده است كه رسول خدا ( ص ) فرمود : جبرئيل قرآن را با يك « حرف » بر من مىخواند و من هم با همان يك حرف مىخواندم ، آن‌گاه از او تقاضا مىكردم ، زياد كند ، او نيز زياد مىكرد تا به هفت حرف رسيد .\r\nاين حديث را مسلم نيز از حرمله نقل نموده كه وى از ابن وهب و او نيز از يونس گرفته است « 1 » و باز اين روايت را بخارى با سند ديگر نقل نموده است « 2 » و مضمون آن را نيز از ابن برقى و او نيز از ابن عباس آورده است .\r\n2 - بخارى از ابى كريب با اسنادش از عبد الرحمن بن ابى ليلى از جدش از ابىّ بن كعب نقل شده است كه گفت : ( 2 ) - من در مسجد بودم ، مردى وارد گرديد و مشغول نماز شد و نماز را با قرائتى خواند كه من بر آن قرائت ايراد نمودم .\r\nآن‌گاه مرد ديگرى وارد گرديد و با قرائتى كه غير از قرائت اولى بود نماز را به جاى آورد ، سپس هر سه با هم به محضر رسول خدا ( ص ) وارد شديم . ابىّ مىگويد : من به رسول خدا عرضه داشتم : يا\r\n\r\n\r\n","description":"","footnote":"\r\n( 1 ) صحيح مسلم ، « باب ان القرآن انزل على سبعة أحرف » ، 2 / 202 .\r\n( 2 ) صحيح بخارى ، « باب نزول القرآن على سبعة أحرف » ، 6 / 100 .\r\n","page_name":" 226 ","page_number":226},
  {"content":"\r\n\r\nرسول اللّه اين مرد وارد شد و نمازش را با قرائتى خواند كه من با آن مخالفت نمودم ، سپس اين مرد وارد شد و نمازش را با قرائتى كه غير از قرائت رفيقش بود به جاى آورد . رسول خدا به آنان دستور داد ، نماز خود را همان‌طوركه قبلا خوانده بودند ، بخوانند و هر دو قرائت نمودند و رسول خدا هم آن‌ها را تحسين نمود . اين جريان در من حالت دودلى و تكذيب - ولى نه مانند تكذيب دوران جاهليت - ايجاد نمود . وقتى رسول خدا ناراحتى مرا ديد ، بر سينهء من زد كه عرق خجلت سراپاى وجود مرا فراگرفت ، سپس فرمود : ابى ! به من فرمان داده شد كه قرآن را با يك « حرف » و با يك روش بخوانم ، درخواست نمودم كه كار بر امتم آسان گردد ، دفعه دوم نيز همان دستور تكرار شد و من همان درخواست را تكرار نمودم ، بار سوم به من فرمان داده شد كه قرآن را با هفت حرف و طريق بخوانم و به من گفته شد كه خداوند در برابر هر نوبت دعايى كه كردى و اجابت آن تعويق افتاد ، يك دعاى ديگرى از تو مىپذيرد ، آن‌گاه من درخواست دومم را مطرح كردم و عرضه داشتم :\r\nخدايا امت مرا ببخشاى ! دعاى سوم را نيز براى روزى نگه داشتم كه در آن روز همه به دعاى من نيازمندند .\r\nاين روايت را مسلم نيز با مختصر تفاوتى نقل نموده « 1 » ، طبرى هم با اسناد ديگر و اختلاف مختصرى آن را آورده است و نزديك به همين مضمون را از طريق عبد الاعلى و محمد بن عبد الاعلى صنعانى از ابىّ نقل نموده است .\r\n3 - باز طبرى از ابى كريب با اسنادش از سليمان بن صرد از ابىّ بن كعب نقل نموده است كه مىگويد ( 1 ) - : وارد مسجد شدم ، قرائت مردى را شنيدم ؛ از او سؤال نمودم كه اين قرائت را چه كسى به تو ياد داده است ؟ گفت : رسول خدا ( ص ) .\r\nاو را به نزد پيامبر اكرم ( ص ) بردم و عرضه داشتم : به قرائت اين مرد گوش كنيد ! او قرائت نمود ، رسول خدا ( ص ) فرمود : آفرين بر تو ! عرضه داشتم : يا رسول اللّه شما قرائت را به من چنين و چنان ياد داده‌ايد كه با قرائت اين مرد تفاوت دارد ، فرمود : بر تو نيز آفرين باد ! عرضه داشتم : يا رسول اللّه شما به هريك از ما آفرين مىگوييد ؟ ! آن‌گاه رسول خدا دست خويش را به سينه من زد و گفت :\r\nخداوندا ! شك و ترديد را از دل ابى بر طرف كن ! ابى مىگويد : عرق سراپاى وجود مرا فرا گرفت و ترس عجيبى در وجودم احساس نمودم ، سپس رسول خدا فرمود : دو فرشته به نزد من آمدند ، يكى از آن‌ها گفت : قرآن را به يك طريق\r\n\r\n\r\n","description":"","footnote":"\r\n( 1 ) صحيح مسلم ، 2 / 203 .\r\n","page_name":" 227 ","page_number":227},
  {"content":"\r\n\r\nبخوان و ديگرى گفت : بر وى اضافه كن ! رسول خدا فرمود : من هم همين درخواست را نمودم ، گفت : با دو طريق بخوان ! اين درخواست‌ها مكرر شد تا به هفت طريق رسيد و در آنجا پايان يافت .\r\n4 - طبرى از ابو كريب با اسنادش از عبد الرحمن بن ابى بكره از پدرش نقل مىكند كه رسول خدا فرمود : جبرئيل گفت : قرآن را به يك طريق بخوان ! ميكائيل گفت از وى بخواه اضافه كند ، من درخواست نمودم ، جبرئيل گفت : با دو طريق بخوان و همين‌طور اضافه كرد تا به شش يا هفت طريق رسيد . - ترديد از ابو كريب است - سپس گفت : هريك از اين طريق‌ها و روش‌ها كفايت مىكند و مانند اين است كه بگويى « تعال يا هلمّ » مگر اين كه با آن تلفظ آيهء عذاب به رحمت و آيهء رحمت به عذاب مبدل گردد .\r\n5 - باز طبرى از احمد بن منصور با اسناد خود از عبد اللّه بن طلحه از پدرش ، او نيز از پدر خود چنين نقل نموده است : مردى در نزد عمر بن خطاب قرآن خواند ، عمر بر وى اعتراض نمود ، آن مرد گفت : من در حضور رسول اكرم ( ص ) قرآن را با اين قرائت خواندم ، مرا تأييد نمود . عمر اين گفتار را از وى نپذيرفت تا آنجا كه هر دو به پيش رسول خدا رفتند ، آن مرد عرضه داشت يا رسول اللّه آيا من فلان آيه و فلان آيه را در پيش تو چنين نخواندم كه تو نيز همان را تأييد نمودى ؟ رسول خدا فرمود : آرى . عمر از اين جريان به قدرى ناراحت گرديد كه رسول اكرم ناراحتى او را در چهره‌اش احساس نمود . ناقل حديث مىگويد : ( 1 ) - رسول خدا بر سينهء عمر زد و فرمود شيطان را از خود دور كن و اين جمله را سه بار تكرار كرد ، آن‌گاه فرمود : عمر ! همهء اين قرائت‌ها يكسان و برابر است مگر آنجا كه آيهء رحمت را به عذاب و آيهء عذاب را به رحمت تغيير دهى .\r\nطبرى داستان ديگرى شبيه همان داستان را كه در ميان عمر و هشام بن حكم واقع گرديده است ، از يونس بن عبد الاعلى كه سند داستان را به خود عمر مىرساند نقل نموده است .\r\nبخارى و مسلم و ترمذى نيز داستان عمر را با هشام با سند ديگر و با مختصر تفاوتى در لفظ ، نقل نموده‌اند . « 1 » 6 - باز طبرى از محمد بن مثنّى با اسناد خود از ابن ابى ليلى ، او هم از ابى بن كعب چنين آورده است كه رسول خدا ( ص ) در كنار غدير قبيلهء غفار بود كه جبرئيل بر وى نازل شد و گفت : يا\r\n\r\n\r\n","description":"","footnote":"\r\n( 1 ) صحيح مسلم ، 2 / 202 ؛ صحيح بخارى ، 3 / 90 و 6 / 100 - 111 و 8 / 53 - 215 ، صحيح ترمذى با شرح ابن عربى باب « ما جاء انزل القرآن على سبعة أحرف » ، 11 / 60 .\r\n","page_name":" 228 ","page_number":228},
  {"content":"\r\n\r\nرسول اللّه خداوند تو را فرمان مىدهد كه قرآن را با طريق واحد به پيروانت ياد دهى و آنان تنها با همان يك طريق قرآن را بخوانند . رسول خدا گفت : از خدا تقاضاى عفو و اغماض دارم زيرا پيروان من طاقت اجراى اين دستور سنگين را ندارند . ابى مىگويد : دفعهء دوم جبرئيل فرودآمد و گفت :\r\nخداوند مىفرمايد كه قرآن را به دو طريق بخوانند ، باز رسول خدا گفت : از خداوند براى بار سوم نازل گرديد و گفت : از طرف خداوند اجازه هست كه قرآن با سه طريق خوانده شود ، باز رسول خدا تقاضاى عفو و اغماض نمود ، عجز و ناتوانى امت را پيش كشيد تا دفعهء چهارم جبرئيل فرودآمد و گفت : خداوند اجازه مىدهد كه قرآن با هفت طريق خوانده شود و هريك از اين طرق و سبك‌هاى هفت‌گانه در خواندن قرآن كفايت و تكليف را ساقط مىنمايد .\r\nاين روايت را مسلم نيز در صحيح خود آورده است . « 1 » و طبرى شبيه همين روايت را از ابى كريب آورده ، ابى ( 1 ) - كريب هم از ابن ابى ليلى و او از ابى بن كعب نقل نموده است .\r\nو باز طبرى قسمتى از اين روايت را با تفاوت مختصرى از احمد بن محمد طوسى ، احمد هم از ابن ابى ليلى و او نيز از ابى بن كعب آورده ، با سند ديگر از محمد بن مثنى او هم با اسناد خود از ابى نقل كرده است .\r\n7 - باز طبرى از ابى كريب با اسناد خود از زر و او از ابىّ نقل نموده است كه رسول خدا ( ص ) در نزد مراء احجار جبرئيل را ديد و گفت : من براى مردم بىسوادى مبعوث گرديده‌ام كه در ميان آنان غلام و خدمتكار و پيرمرد و پيرزن بسيار وجود دارد ، جبرئيل گفت : پس قرآن را با هفت طريق و تلفظ بخوانند . « 2 » 8 - باز طبرى از عمرو بن عثمان عثمانى با اسناد خود از مقبرى از ابو هريره نقل مىكند كه :\r\nپيامبر فرمود : اين قرآن با هفت حرف نازل گرديده است كه مىتوانيد آن را با هريك از اين حروف هفت‌گانه بخوانيد و در اين مورد سختگيرى نيست ، فقط دقت كنيد كه آيهء رحمت را به عذاب و آيهء عذاب را به رحمت تغيير ندهيد .\r\n9 - باز طبرى از عبيد بن اسباط با اسناد خود از ابى سلمه و او هم از ابو هريره نقل نموده است كه رسول خدا ( ص ) فرمود : قرآن با هفت حرف نازل گرديده است ، مانند : « عليم - حكيم - غفور -\r\n\r\n\r\n","description":"","footnote":"\r\n( 1 ) صحيح مسلم ، 2 / 203 .\r\n( 2 ) صحيح ترمذى ، 11 / 64 نيز اين حديث را با مختصر تفاوت آورده است .\r\n","page_name":" 229 ","page_number":229},
  {"content":"\r\n\r\nرحيم » و امثال اين كلمات كه هريك به جاى ديگرى به كار مىرود .\r\n10 - باز طبرى از سعيد بن يحيى با اسناد خود از زر و او از عبد اللّه بن مسعود نقل مىكند كه ( 1 ) - : ما در عدد آيات يكى از سوره‌ها بحث و اختلاف نموديم كه آيا سى و پنج آيه است يا سى و شش آيه ، به نزد رسول خدا ( ص ) رفتيم ، ديديم كه با علىّ بن ابى طالب ( ع ) به گفت و گوى سرّى پرداخته است ، گفتيم : يا رسول اللّه ! ما ، در قرائت فلان سوره اختلاف نظر پيدا نموده‌ايم . ابن مسعود مىگويد : چهره رسول خدا سرخ گرديد و فرمود : ملت‌هاى گذشته در اثر اختلافى كه در ميانشان پديد آمد ، هلاك شدند ؛ آن‌گاه مطلبى را مخفيانه به على ( ع ) گفت ، على به ما فرمود كه : رسول خدا به شما دستور مىدهد كه قرآن را هرطور ياد گرفته‌ايد ، بخوانيد . « 1 » 11 - قرطبى از ابى داود و او از ابى نقل مىكند كه : رسول خدا ( ص ) فرمود : ابى ! بر من پيشنهاد شد كه مىخواهى قرآن را با يك طريق بخوانى يا به دو طريق ؟ فرشته‌اى كه در پيش من بود ، گفت :\r\nبگو با دو طريق ! سپس به من گفته شد : مىخواهى قرآن را با دو طريق بخوانى يا با سه طريق ؟ باز همان فرشته گفت : بگو با سه طريق ! بدين گونه تا به هفت طريق رسيد ، آن‌گاه گفته شد كه قرآن را با هريك از اين وجوه و طرق هفت‌گانه بخوانى كفايت مىكند ، اگر خواستى عليما بگويى يا سميعا يا عزيزا و يا حكيما بگويى ، بگو به شرط اين كه آيهء عذاب را با آيهء رحمت مخلوط نكنى . « 2 » اين بود مهم‌ترين رواياتى كه دربارهء حروف هفت‌گانهء قرآن نقل گرديده است و ما به يارى خداوند در فصل آينده در پيرامون متن اين روايات بحث نموده ، سستى و ضعف آن‌ها را نمايان خواهيم ساخت .\r\n\r\nنقاط ضعف روايت‌ها\r\nتمام روايت‌هايى كه در طريق و وجوه هفت‌گانه قرآن آمده است ، به طريق اهل سنت مىباشد كه ما مهم‌ترين آن‌ها را در فصل قبلى آورديم ، اينك در اين فصل به بررسى آن‌ها مىپردازيم و مىگوييم كه هيچ‌يك از اين روايت‌ها مورد قبول نيستند و از جهاتى قابل رد و انكارند :\r\n1 - اين روايت‌ها با آن روايت صحيحى كه زراره از امام باقر ( ع ) نقل مىكند ، مخالفت دارد كه امام فرمود : قرآن يكى است و از طرف خداوند يكتا فرودآمده و اختلافى كه در قرائت قرآن وجود\r\n\r\n\r\n","description":"","footnote":"\r\n( 1 ) همه اين روايت‌هاى ده‌گانه در تفسير طبرى ، 1 / 9 - 15 .\r\n( 2 ) تفسير قرطبى ، 1 / 43 .\r\n","page_name":" 230 ","page_number":230},
  {"content":"\r\n\r\nدارد ، به وسيلهء قاريان قرآن به وقوع پيوسته است . « 1 » فضيل بن يسار نيز از امام صادق ( ع ) سؤال نمود كه ( 1 ) - مردم مىگويند قرآن با هفت حرف نازل گرديده است ، نظر شما در اين باره چيست ؟ امام صادق فرمود : دشمنان خدا دروغ مىگويند ، قرآن تنها با يك حرف ، يعنى با واحد و از پيشگاه خداى واحد آمده است و با يك طريق و روش نيز خوانده مىشود . « 2 » به طورى كه در آينده خواهيم گفت و در صفحات پيشين هم به طور اجمال ذكر كرديم ، مرجع دينى در امور دينى و مذهبى بعد از پيامبر ( ص ) ، قرآن و اهل بيت مىباشند كه خداوند رجس و پليدى را از آن بر طرف نموده و از هر گونه گناه و لغزش مبرا و پاكشان ساخته است ، بنابراين رواياتى كه با روايات صحيح اهل بيت مخالفت كند ، ارزش و اعتبارى نخواهد داشت و ديگر جايى باقى نمىماند كه ما ، در سند اين گونه روايات بحث كنيم .\r\n2 - دليل ديگر بر سقوط اين روايات ، تناقضى است كه در مضمون آن‌ها محسوس و مشاهد است كه اين روايت‌ها از جهات مختلفى با يكديگر مخالف و متناقضند :\r\nاز جمله : بعضى از آن‌ها دلالت بر اين كه پيامبر ( ص ) با راهنمايى ميكائيل از جبرئيل درخواست مىنمود كه خواندن قرآن تنها به يك حرف منحصر نباشد ، براى وسعت و راحتى امت روش‌هاى ديگرى نيز تجويز شود ( 2 ) - ولى بعضى ديگر دلالت مىكند بر اين كه جبرئيل بدون راهنمايى ميكائيل و بدون درخواست پيامبر ، خود به آسمان بالا مىرفت و رخصت مىآورد و اين عمل را تكرار نمود تا براى خواندن قرآن با هفت حرف رخصت صادر شد .\r\nتناقض ديگر اين كه : بعضى از اين روايت‌ها مىرساند كه ابى وارد مسجد گرديد مردى را ديد كه بر خلاف او قرآن مىخواند و بعضى ديگر دلالت مىكنند بر اين كه : ابى در مسجد بوده ، دو نفر وارد شدند و بر خلاف قرائت او خوانده‌اند .\r\nتناقض سوم در اينجاست كه : پاسخ پيامبر خدا ( ص ) دربارهء اختلاف قرائت‌ها ، مختلف مىباشد كه اين پاسخ در هر روايتى به يك نوع بيان گرديده است .\r\n3 - دليل سوم بر ضعف اين روايت‌ها عدم تناسب جواب‌ها با سؤالات است ، چنان كه در روايت ابن مسعود مىخوانيم كه در تعداد آيات سوره اختلاف و گفت‌وگو شد ، به حضور رسول خدا\r\n\r\n\r\n","description":"","footnote":"\r\n( 1 ) اصول كافى ، باب النوادر ، كتاب فضيلت قرآن ، روايت 12 .\r\n( 2 ) همان ، روايت 13 .\r\n","page_name":" 231 ","page_number":231},
  {"content":"\r\n\r\nشرفياب شدند و حقيقت را از وى پرسيدند ، على ( ع ) با اشاره و فرمان رسول خدا فرمود :\r\nهمان‌طوركه قرائت را فراگرفته‌ايد ، بخوانيد . در صورتى كه اين پاسخ با عدد آيه‌ها كه مورد سؤال بود هيچ‌گونه ارتباط و تماسى ندارد .\r\n4 - در اينجا بايد اين جمله را نيز اضافه كنيم كه نازل شدن قرآن با حروف هفت‌گانه ، مفهوم و معناى معقول و محصّلى ندارد و يك معناى قطعى و صحيحى را به روشنى براى ما نشان نمىدهد .\r\nمطلبى با اين اهميت ، آن هم دربارهء قرآن ، اگر بر پايهء صحّت و واقعيت استوار بود ، بدين گونه مجمل و پيچيده و به صورت يك معماى غير قابل درك ، مطرح نمىشد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nمعانى و تأويلات حروف هفت‌گانهء قرآن\r\nبراى حروف هفت‌گانه ، وجوه و تأويلات زيادى گفته شده كه ما مهم‌ترين آن‌ها را در اينجا مىآوريم ، سپس آن‌ها را ارزيابى و نقاط ضعف آن‌ها را روشن مىكنيم .\r\n\r\nاول : كلمات مترادف\r\nمنظور از حروف هفت‌گانه ، الفاظ و كلمات هفت‌گانه‌اى است كه از نظر معنى ، مترادف و با يكديگر هم معنى و يا نزديك به هم مىباشند ، مانند : « عجّل » و « اسرع » و « اسع » كه هر سه كلمه تقريبا به يك معنى و متضمن معناى امر به تعجيل و شتاب هستند كه بنا به روايات نزول قرآن به حروف و وجوه هفت‌گانه ، قرآن را با هريك از اين سه كلمه و كلمات ديگرى مانند آن مىتوان خواند .\r\nطرفداران اين نظريه مىگويند كه حروف و كلمات هفت‌گانه تا دوران خلافت عثمان در قرآن وجود داشت ولى او دستور داد كه قرآن تنها با يك حرف و كلمه خوانده شود و كلمات مترادف ديگر از قرآن اسقاط گردد و هر قرآنى را كه با كلمات شش‌گانه ديگر غير از كلمه انتخابى نوشته شده بود ، سوزانيدند و از بين بردند .\r\nاين نظريه را طبرى « 1 » وعدهء ديگرى از مفسرين اختيار نموده‌اند . قرطبى « 2 » و ابن عبد البر « 3 » نيز در\r\n\r\n\r\n","description":"","footnote":"\r\n( 1 ) تفسير طبرى ، 1 / 15 .\r\n( 2 ) تفسير قرطبى ، 1 / 42 .\r\n( 3 ) تبيان ، 39 .\r\n","page_name":" 233 ","page_number":233},
  {"content":"\r\n\r\nتوجيه حروف هفت‌گانهء قرآن همين نظريه را به اكثر علما و دانشمندان نسبت مىدهند .\r\n( 1 ) - دلايل اين نظريه : علاوه بر روايات ابى بكر و ابى داود و روايت‌هاى ديگر كه قبلا آورديم ، با روايات متعدد ديگرى نيز بر اين نظريه استدلال و استشهاد نموده‌اند ، از جمله اين كه :\r\n1 - يونس از ابن شهاب چنين آورده است كه سعد بن مسيّب مىگفت : منظور از آن شخصى كه خداوند در آيهء  يَقُولُونَ إِنَّما يُعَلِّمُهُ بَشَرٌ  « 1 » از وى ياد نموده است ، يكى از كاتبان و نويسندگان وحى مىباشد كه رسول خدا ( ص ) ، قرآن را به وى املا مىكرد « سميع عليم ، عزيز حكيم » و امثال آن از كلماتى كه در آخر آيات واقع شده است و او از پيامبر مىپرسيد كه كدام يكى از اين كلمات را بنگارم ؟ پيامبر خدا در جوابش مىفرمود : هر كدام را كه نوشتى همان درست است . اين بود كه در وى غرور و خودپسندى ايجاد گرديد و گفت : رسول خدا انتخاب بعضى از جملات قرآن را به من واگذار نمود و من هم آن چه را كه مىخواستم ، نوشتم .\r\n2 - باز با گفتار انس استدلال نموده‌اند كه وى در آيه  إِنَّ ناشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلًا  « 2 » به جاى كلمه « اقوم » كلمه « اصوب » به كار مىبرد ، بعضى از دوستانش اين قرائت را بر وى ايراد نمودند و گفتند : يا ابا حمزه ! در آيه « اقوم » است نه « اصوب » ، در پاسخ گفت : « اقوم » و « اصوب » و « اهدى » همه به يك معنى است .\r\n3 - باز به قرائت ابن مسعود استشهاد نموده‌اند كه به جاى  إِنْ كانَتْ إِلَّا صَيْحَةً واحِدَةً  « 3 » ، ان كانت الّا زقية واحدة « 4 » مىخواند زيرا « صيحة » و « زقية » به يك معنى مىباشند .\r\n4 - طبرى از محمد بن بشّار و ابى السائب با اسناد خود از همان چنين آورده است كه ابو درداء آيهء   إِنَّ شَجَرَةَ الزَّقُّومِ طَعامُ الْأَثِيمِ   « 5 » را به مردى ياد مىداد ولى آن مرد مرتب مىگفت : « ان شجرة الزقوم طعام اليتيم » چون ابو درداء آيه را زياد تكرار نمود ( 2 ) - و ديد كه آن مرد نمىفهمد ، آيه را چنين خواند « انّ شجرة الزّقّوم . طعام الفاجر » « 6 » زيرا « فاجر » و « اثيم » به يك معنى هستند .\r\n5 - با رواياتى كه دلالت به توسعه و وسعت در قرائت قرآن دارند ، استشهاد و استدلال نموده‌اند\r\n\r\n\r\n","description":"","footnote":"\r\n( 1 ) مىگويند جز اين نيست كه اين سخنان را بشرى به وى ياد مىدهد ، نحل / 103 .\r\n( 2 ) مزمل / 6 .\r\n( 3 ) يس / 53 .\r\n( 4 ) تفسير طبرى ، 1 / 18 .\r\n( 5 ) زقوم ميوه‌اى است كه طعام گناهكاران است [ در جهنم 
  ] ، دخان / 43 ، 44 .\r\n( 6 ) تفسير طبرى ، 25 / 78 .\r\n","page_name":" 234 ","page_number":234},
  {"content":"\r\n\r\nزيرا مضمون اين روايات به طورى كه قبلا آورديم چنين است كه : قرآن را با هريك از حروف هفت‌گانه مىتوان قرائت نمود مگر اين كه آيه رحمت به عذاب و آيه عذاب به رحمت تبديل گردد .\r\nاين گفتار نيز جز اين مفهوم ديگر ندارد كه : مىتوان بعضى كلمات هفت‌گانه را به بعضى ديگر و به جاى يكديگر به كار برد ، اين است كه ما بايد روايت‌هاى مجمل حروف هفت‌گانه را به همين معنى حمل كنيم و آن سلسله روايت‌ها را كه در وسعت قرائت قرآن آمده است ، مبين و مفسّر روايت‌هاى مجمل قرار دهيم .\r\nپاسخ دلايل : در پاسخ اين همه دلايل به طور كلى مىگوييم كه اين روايات مفاد و معناى صحيح و محصلى ندارند و بايد همه آن‌ها را به دور انداخت و كوچك‌ترين توجهى بدان‌ها نبايد كرد زيرا :\r\nاولا : اين معنى كه حروف هفت‌گانه را به آن تأويل نموده‌اند ، تنها در پاره‌اى از آيات و كلمات قرآن كه مترادف است و الفاظ هم معنى دارد ، درست مىباشد ولى در اكثر آيات و كلمات قرآن كه الفاظ مترادف ندارند ، چگونه تطبيق مىگردد ؟ ! ثانيا : چگونه مىتوان گفت كه رسول خدا ( ص ) تبديل كلمات موجود قرآن را به كلمات ديگر تجويز نموده است ، در صورتى كه اين عمل اساس و شالودهء قرآن را كه معجزهء هميشگى است ، در هم مىريزد ، اعجاز جاودانى و حجت همگانى بودن آن را سلب مىكند و شكى نيست كه اين عمل قرآن را از درجهء اعتبار ساقط نموده و در نتيجه اين آخرين كتاب آسمانى را مهجور و متروك مىسازد .\r\nآيا شخص عاقل مىتواند تصور كند و يا بر زبان آورد كه رسول خدا اجازه داده است ، قارى قرآن مثلا مىتواند ، در قرآن تا آنجا تصرف كند كه آيات اول سوره « يس » را به كلمات ديگرى كه نزديك به كلمات اصلى است ، تبديل نمايد و چنين بخواند : « يس . و الذّكر الحكيم . انّك لمن الانبياء على طريق سوىّ . انزال الحميد الكريم . لتخوّف قوما ما خوّف اسلافهم ( 1 ) - فهم ساهون » ، پس در اين صورت چشم آنان كه تحريف قرآن را جايز مىدانند روشن باد كه خود پيامبر دست آن‌ها را بر اين عمل ناروا گشوده است .\r\nخدا گواه است كه اين ، دروغ و افترايى است ، بس بزرگ و نابخشودنى زيرا خداوند در اين مورد مىفرمايد :\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلَّا ما يُوحى إِلَيَّ .  « 1 » [ اى پيامبر ! 
  ] بگو كه من نمىتوانم قرآن را از پيش خود تغيير دهم ! من نمىتوانم پيروى كنم جز از آن چه كه بر من وحى مىشود ! پس اگر پيامبر نتواند ، از پيش خود قرآن را تغيير دهد ، چطور مىتواند براى ديگران چنين اجازه را بدهد ؟ ! رسول خدا به « براء بن عازب » دعايى ياد داد كه در آن دعا ، اين جمله بود : « و نبيّك ارسلت » ، « برّاء » به جاى كلمه « نبى » رسول را به كار برد و چنين خواند : « و رسولك الّذى ارسلت » ، رسول خدا او را از اين عمل و تصرف منع نمود . « 2 » پيامبرى كه در يك دعا تا اين حد دقت و سختگيرى مىكند و كوچك‌ترين تصرف را در آن روا نمىدارد ، چگونه متصور است كه قرآن را ميدان تصرفات و دستبردها و قرائت‌هاى دلبخواهى مردم ، مخصوصا ماجراجويان قرار دهد ؟ ! اگر منظور از آن روايت‌ها اين است كه خود رسول خدا ( ص ) قرآن را با حروف هفت‌گانه قرائت نموده است به طورى كه اكثر روايت‌هاى گذشته نيز همين معنا را مىرساند . طرفداران اين گفتار بايد آن كلمات هفت‌گانه را كه بنا به گفتهء آنان ؛ پيامبر ، قرآن را با آن كلمات مىخواند ، براى ما نشان دهند زيرا اگر چنين كلماتى بود ، حتما ثابت و محفوظ مىماند ، چون خداوند در اين مورد فرموده است :\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ .  « 3 » ما قرآن را فرستاديم و آن را از - تحريف و تغيير - محفوظ مىداريم .\r\nثالثا : از روايت‌هاى گذشته چنين بر مىآيد كه علت نزول قرآن با حروف هفت‌گانه اين بوده است كه در قرائت توسعه و گشايشى براى مسلمانان حاصل شود زيرا همه مسلمانان نمىتوانستند ، قرآن را يك‌جور و با يك سبك و لفظ خاص بخوانند ، اين بود كه پيامبر ( ص ) از خداوند درخواست نمود كه وسعتى در خواندن قرآن براى مسلمانان داده شود و اين وسعت و اجازه تا آنجا داده شد كه به حروف و كلمات هفت‌گانه رسيد .\r\nاين بود ، خلاصهء مضمون آن روايات كه طرفداران اين نظريه به آن روايت‌ها تمسك مىجويند\r\n\r\n\r\n","description":"","footnote":"\r\n( 1 ) يونس / 15 .\r\n( 2 ) تبيان ، 58 .\r\n( 3 ) حجر / 9 .\r\n","page_name":" 236 ","page_number":236},
  {"content":"\r\n\r\nولى متأسفانه بر خلاف مضمون اين روايت‌ها ، كلمات هفت‌گانه نه تنها وسيله گشايش مسلمانان و به نفع و صلاح آنان نگرديد بلكه در ميان آن‌ها اختلاف و دودستگى ايجاد نمود تا جايى كه عده‌اى از مسلمانان عدهء ديگر را تكفير نمودند و عثمان مجبور شد كه قرائت را به يك حرف منحصر سازد و ساير قرآن‌ها را كه وسيلهء اختلاف در ميان مسلمانان بود ، بسوزاند .\r\nاز اين بحث به طور خلاصه مىتوان نتايج زير را به دست آورد :\r\n1 - اختلاف در قرائت قرآن نقمت و بلايى براى امت اسلامى بوده است كه در زمان عثمان ظاهر گرديد .\r\n( 1 ) - بنابراين ، چگونه مىتوان گفت كه پيامبر از خداوند چيزى را درخواست نمود كه بلا و وسيلهء فساد و اختلاف در ميان امت بود و چگونه خداوند به چنين درخواست و تقاضا جواب مثبت داده است ؟ در صورتى كه در روايات فراوان اختلاف و دودستگى ، وسيلهء هلاكت و بدبختى امت معرفى شده و از آن شديدا نهى شده است و در بعضى روايات نيز آمده است كه وقتى در محضر رسول خدا صحبت از اختلاف قرائت به ميان آمد ، رنگش متغير و صورتش سرخ گرديد كه قسمتى از اين روايات را قبلا آورديم و قسمت ديگر را بعدا ذكر خواهيم نمود .\r\n2 - مضمون روايت‌هاى گذشته اين بود كه پيامبر ( ص ) در مقام درخواست حروف هفت‌گانه گفته است كه پيروان من توانايى ندارند تنها با يك حرف و كلمه قرآن را بخوانند . در صورتى كه اين مطلب دروغ محض و كذب صريح است و نسبت دادن آن به پيامبر معقول نيست زيرا ما مىبينيم كه مسلمانان پس از دوران عثمان با آن همه اختلاف نژاد و زبان كه دارا بودند ، توانستند قرآن را به يك گونه بخوانند .\r\nبنابراين چگونه مىتوان ادعا نمود كه در زمان خود پيامبر با اين كه پيروان او و مسلمانان از عرب‌هاى فصيح تشكيل مىشدند ، يك نوع قرائت براى آنان مشكل و سخت بود ؟\r\n3 - از روايات گذشته چنين بر مىآيد ؛ همان اختلافى كه عثمان را واداشت تا قرآن را به قرائت واحد منحصر نمايد ، در حال حيات خود پيغمبر ( ص ) نيز اتفاق مىافتاد ولى رسول خدا هر قارى را در قرائت خود تثبيت و تأييد مىنمود و به مسلمانان اعلام مىداشت كه اين گونه اختلافات رحمت و نعمت است . در صورت صحت اين روايات ، عثمان و پيروان وى چه مجوزى داشتند كه اين اختلافات را بر طرف سازند و اين در رحمت را به روى مسلمانان ببندند ؟ ! مسلمانان نيز بر اساس چه مجوزى گفتار رسول خدا را كنار گذاشته و گفتار عثمان را به مورد عمل و اجرا گذاشتند ؟ ! آيا\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nعثمان را نسبت به امت اسلامى از پيامبر مهربان‌تر ديدند يا او متوجه نكته و نقصى شد كه - نعوذ باللّه - از نظر پيامبر مخفى و به دور مانده ، رسول خدا نسبت به آن جهت ، جاهل بوده است ؟ ! يا به عثمان وحى نازل گرديد كه اين حروف و كلمات هفت‌گانهء پيامبر را نسخ كند ؟ ! اين‌ها مطالبى است كه بىمايگى و دور از حقيقت بودن اين نظريه را به قدرى روشن و آشكار مىسازد كه انسان را از مشقت پاسخ گويى به آن آسوده خاطر مىكند و احتياجى به بحث در اطراف آن باقى نمىگذارد و روى همين اصل است كه علما و دانشمندان متأخر اهل سنت اين قول را كنار گذاشته‌اند و به همين دلايل روشن كه بعضى از علماى اهل تسنن مانند محمد بن سعدان نحوى و حافظ جلال الدين سيوطى گفته‌اند كه اين روايات از مشكلات و متشابهات مىباشد و مفاد و مفهوم آن‌ها روشن نيست . « 1 » ( 1 ) - ولى ما مىگوييم : مفاد و مفهوم اين روايات روشن است و اگر كسى دقت كند ، در مفهوم آن‌ها شك و ترديدى به خود راه نمىدهد ، چنان كه بيشتر علما نيز اين روايات را به همان معنى فهميده و به بطلان آن‌ها پىبرده و همهء آن‌ها را كنار گذاشته‌اند .\r\n\r\nدوم : فصول هفت‌گانه\r\nنظريه و قول دوم در معنى و تفسير حروف هفت‌گانه اين است كه منظور از آن‌ها ابواب و فصول هفت‌گانه‌اى است كه آيات قرآن مجيد بر آن فصل‌ها تقسيم مىشود و آن‌ها عبارتند از : آيات زجر ، آيات امر ، آيات حلال ، آيات حرام ، آيات محكم ، آيات متشابه ، آيات امثال .\r\nطرفداران اين نظريه به روايتى كه يونس بن مسعود نقل مىكند ، تمسك مىجويند و آن اين كه :\r\nرسول خدا فرمود : اولين كتاب آسمانى يك فصل بيش نبود و تنها با يك حرف نازل گرديده بود ولى قرآن داراى فصول هفت‌گانه بوده و بر هفت حرف نازل شده است : امر ، نهى ، حلال ، حرام ، محكم ، متشابه و امثال . پس حلال آن را حلال و حرامش را حرام بدانيد و به آن چه مأمور هستيد ، عمل كنيد و از آن چه نهى شده‌ايد ، خوددارى ورزيد و از امثالش عبرت بگيريد و به محكمات و آيات واضح آن عمل كنيد و به متشابهاتش نيز كه مفهومش بر شما روشن نيست ، مؤمن باشيد و بگوييد به قرآن ايمان آوردم زيرا همهء آن از سوى پروردگار است . « 2 »\r\n\r\n\r\n","description":"","footnote":"\r\n( 1 ) تبيان ، 61 .\r\n( 2 ) تفسير طبرى ، 1 / 23 .\r\n","page_name":" 238 ","page_number":238},
  {"content":"\r\n\r\nپاسخ : اين نظريه نيز از چند جهت باطل و غير قابل قبول مىباشد :\r\n1 - ظاهر اين روايت اين است كه حروف هفت‌گانه‌اى كه قرآن با آن‌ها نازل گرديده است ، غير از ابواب و فصول هفت‌گانه آن است . بنابراين ، با اين روايت نمىتوان حروف هفت‌گانه را به ابواب هفت‌گانه ، معنا و تفسير نمود .\r\n2 - اين روايت با روايت ابى كريب معارض و متضاد است زيرا او از ابن مسعود چنين نقل مىكند كه : خداوند قرآن را به پنج حرف نازل نموده است : حلال ، حرام ، محكم ، متشابه ، امثال . « 1 » ( 1 ) - 3 - مفاد و مفهوم اين روايت درهم و برهم ، مشوش و متزلزل است زيرا زجر و حرام هر دو به يك معنى مىباشند ، بنابراين ، فصول قرآن بر خلاف آن چه در اول روايت تعيين شده است ، از هفت فصل به شش فصل تقليل مىيابد .\r\nعلاوه بر اين در قرآن موضوعات مهم ديگرى هم هست كه در اين ابواب هفت‌گانه داخل نمىباشند ، مانند موضوع مبدأ و معاد ، قصص ، احتجاجات ، معارف و غير آن‌ها و اگر طرفداران اين نظريه بخواهند همه اين موضوعات را در فصل محكم و متشابه مندرج و داخل كنند ، لازمه‌اش اين خواهد بود كه همهء ابواب و فصول ديگر را نيز كه واضح هستند و متشابه نمىباشند ، در كلمه « محكم » بگنجانند و تمام فصول قرآن را تنها به دو قسمت تقسيم كنند : محكم و متشابه نه به هفت فصل ، زيرا مجموع موضوعات و مطالبى كه در قرآن آمده است ، از دو حال خارج نيست ، يا روشن و محكم است و يا مبهم و متشابه .\r\n4 - حروف هفت‌گانه را به فصول و ابواب هفت‌گانه تفسير نمودن ، با روايت‌هاى گذشته كه از نظرتان گذشت سازش ندارد زيرا بنابراين روايت‌ها ، علت نزول قرآن بر حروف هفت‌گانه ، تخفيف براى مسلمانان و حل مشكل عدم توانايى آنان بر قرائت قرآن با روش واحد معرفى شده كه در فصول هفت‌گانه ، اين اثر و خاصيت وجود ندارد .\r\n5 - بعضى از روايات گذشته ، صريح و روشن است در اين كه منظور از حروف هفت‌گانه همان وجوه قرائات است كه قاريان در آن اختلاف داشتند و روايت يونس در صورتى كه دلالت به مطلوب داشته باشد ، باز نمىتواند به تنهايى آن همه روايات را از معناى ظاهرى برگرداند و به سوى معناى ديگرى بكشاند .\r\n\r\n\r\n","description":"","footnote":"\r\n( 1 ) تفسير طبرى ، 1 / 24 .\r\n","page_name":" 239 ","page_number":239},
  {"content":"\r\n\r\n\r\nسوم : فصول هفت‌گانه به عناوين ديگر\r\nمىگويند : منظور از حروف هفت‌گانه عبارت است از : فصول هفت‌گانه ، يعنى امر ، زجر ، ترغيب ، ترهيب ، مناظرات دينى ، قصه‌ها و مثل‌ها .\r\nبر اين نظريه با روايت محمد بن بشار استدلال مىكنند كه از ابى قلابه نقل مىكند كه مىگفت : از رسول خدا به من چنين رسيده كه قرآن با هفت حرف نازل شده است كه عبارتند از : امر ، زجر ، ترغيب ، ترهيب ، جدل ، قصص و مثل‌ها . « 1 » جواب اين نظريه نيز از آن چه در پاسخ نشريه قبلى بيان گرديد ، روشن مىشود .\r\n( 1 ) -\r\n\r\nچهارم : لغت‌هاى فصيح\r\nگروه ديگر مىگويند : « منظور از حروف هفت‌گانه همان لغت‌هاى فصيح عرب است كه در تمام قرآن پخش گرديده و هر قسمتى از قرآن با لغت يكى از قبايل فصيح هفت‌گانه عرب نازل شده است و اين قبايل عبارتند از : قريش ، هذيل ، هوازن ، يمن ، كنانه ، تميم و ثقيف » . اين نظريه به عده‌اى از علما نسبت داده شده است كه از جملهء آن‌هاست : بيهقى ، ابهرى و صاحب قاموس .\r\nپاسخ : اين نظريه نيز از جهاتى مردود مىباشد زيرا :\r\n1 - روايت‌هاى گذشته حروف هفت‌گانه را به معناهاى ديگرى تفسير مىكنند كه با اين معنا سازش ندارند .\r\n2 - تأويل نمودن حروف هفت‌گانه به لغات هفت‌گانه با آن چه از عمر نقل شده است ، منافات دارد كه او مىگفت كه : قرآن تنها با لغت « مضر » نازل شده است . « 2 » باز وى قرائت ابن مسعود را كه جمله « حتى حين » را « عتى حين » مىخواند ، انكار نمود و به وى نوشت كه قرآن با لغت « هذيل » نازل نگشته است و بايد لغت « قريش » را به مردم ياد بدهى نه لغت هذيل را . « 3 » 3 - باز اين تأويل و نظريه با آن چه از عثمان نقل شده است ، مخالفت دارد كه او به طوايف سه‌گانه قريش دستور داد ، اگر در قرائت قرآن با زيد بن ثابت اختلاف پيدا نموديد با لغت قريش بنويسيد زيرا قرآن با لغت قريش فرودآمده است . « 4 »\r\n\r\n\r\n","description":"","footnote":"\r\n( 1 ) تفسير طبرى ، 1 / 24 .\r\n( 2 ) تبيان ، 64 .\r\n( 3 ) همان ، 65 .\r\n( 4 ) صحيح بخارى ، « باب نزول القرآن على لغة قريش » ، 156 .\r\n","page_name":" 240 ","page_number":240},
  {"content":"\r\n\r\n4 - باز اين نظريه ، يعنى تفسير نمودن حروف هفت‌گانه به لغات هفت‌گانه با مضمون روايت ديگر مخالف است ؛ چنان كه نقل مىكنند : عمر و هشام بن حكم در قرائت سورهء فرقان اختلاف نمودند . هشام با قرائتى خواند ، رسول خدا ( ص ) فرمود : اين‌چنين نازل گرديده است و عمر با قرائت ديگرى خواند ، باز رسول خدا فرمود : چنين نازل شده است ، سپس فرمود : اين قرآن ( 1 ) - با هفت حرف نازل شده است . « 1 » در صورتى كه مىدانيم عمر و هشام هر دو از قبيلهء قريش بودند و قرآن را با لغت قريش مىخواندند ، موجب و علتى براى اختلاف آنان در قرائت از نظر لغت نبود تا بتوانيم اختلاف در حروف را به اختلاف در لغات تفسير كنيم .\r\n5 - گذشته از همه اين‌ها تأويل نمودن حروف هفت‌گانه به لغات هفت‌گانه ادعايى است ، بدون دليل و گفتارى است ، بىاساس كه پايهء علمى ندارد .\r\n6 - اگر طرفداران اين نظريه منظورشان از اين گفتار كه قرآن به هفت لغت فرودآمده است ، اين باشد كه قرآن بر لغاتى مشتمل است كه لغت قريش از آن‌ها خالى است ، در اين صورت نزول قرآن با اين لغات هفت‌گانه نه تنها موجب تسهيل قرائت نخواهد بود ، بلكه آن را مشكل‌تر خواهد نمود و از طرف ديگر اين گفتار با واقع مطابقت نمىكند زيرا لغت قريش برترى و تفوق بر ساير لغات داشته ، از ميان تمام لغات ، كلمات فصيح را جمع‌آورى نموده است و در اين مورد به مرحله‌اى رسيده است كه عربى بودن يك جمله را با همان لغت مىسنجند و در قواعد عربى به آن لغت رجوع مىكنند .\r\nو اگر منظورشان اين باشد كه قرآن بر لغات قبايل ديگر نيز مشتمل است ولى اين لغات با لغات قريش متحد مىباشد . در اين صورت دليلى نيست كه آن را به لغات هفت‌گانه منحصر كنيم زيرا در قرآن بيش از پنجاه لغت كه همهء آن‌ها با لغت قريش متحد مىباشند ، به كار رفته است .\r\nچنان كه ابو بكر واسطى نقل مىكند : در قرآن بيش از پنجاه لغت وجود دارد كه عبارتند از : لغت قبيلهء قريش ، هذيل ، كنانه ، خثعم ، خزرج ، اشعر ، نميرو . . . « 2 »\r\n\r\n\r\n","description":"","footnote":"\r\n( 1 ) ترجمه متن اين روايت در صفحات قبلى آمده است .\r\n( 2 ) اتقان ، نوع 37 ، ج 1 ، ص 230 .\r\n","page_name":" 241 ","page_number":241},
  {"content":"\r\n\r\n\r\nپنجم : لغات مضر\r\nعده‌اى چنين مىگويند : منظور از حروف هفت‌گانه تنها لغات هفت‌گانه‌اى است كه تيره‌هاى مختلف و هفت‌گانهء قبيلهء « مضر » با آن‌ها تكلم مىكردند و اين لغات در مجموع قرآن پخش گرديده است كه آن‌ها عبارتند از لغات : قريش ، اسد ، كنانه ، هذيل ، تميم ، ضبّه و قيس .\r\nپاسخ : پاسخ اين نظريه نيز همان است كه در نظريهء چهارم گذشت و اشكالاتى كه بر آن نظريه وارد بود ، بر اين نظريه نيز وارد مىباشد .\r\n( 1 ) -\r\n\r\nششم : اختلاف در قرائات\r\nطرفداران اين نظريه مىگويند : منظور از حروف هفت‌گانه قرائت‌هاى هفت‌گانه مىباشد . بعضى از طرفداران اين نظريه مىگويند : ما در قرائت‌هاى قرآن تدبر و دقت نموديم ، مجموع آن‌ها هفت وجه بيشتر نبود :\r\n1 - گاهى تنها « حركة » يك كلمه تغيير پيدا مىكند ، نه ساختمان و معناى آن مثل « هنّ أطهر لكم » كه با ضم و با فتح « هاء » اطهر خوانده مىشود .\r\n2 - گاهى هم با تغيير « حركة » كلمه ، ساختمان و معناى آن نيز تغيير پيدا مىكند ، مانند : « ربّنا باعد بين أسفارنا » كه كلمه « باعد » با صيغهء ماضى و امر تلفظ مىشود .\r\n3 - گاهى هم به وسيلهء اختلاف و تغيير حروف يك كلمه صورت آن كلمه محفوظ مىماند ولى معنايش تغيير پيدا مىكند ، مانند « ننشزها » و « ننشرها » كه هم با « زاء » و هم با « راء » خوانده شده است .\r\n4 - گاهى نيز صورت كلمه عوض مىشود ولى معنايش محفوظ مىماند ، مانند « كالعهن المنفوش » كه عده‌اى آن را « كالصّوف المنفوش » خوانده‌اند و كلمه‌هاى « عهن » و « صوف » به يك معنى مىباشند .\r\n5 - و گاهى در اثر اختلاف قرائت ، هم لفظ و هم معنى هر دو عوض مىشود ، مانند « و طلح منضود » كه « و طلع منضود » نيز خوانده شده است .\r\n6 - و گاهى نيز تغيير قرائت با تقدم و تأخر يك كلمه واقع مىشود ، مانند « و جاءت سكرة الموت بالحقّ » كه « و جاءت سكرة الحقّ بالموت » نيز در بعضى از قرائت‌ها آمده است .\r\n7 - و بالأخره گاهى هم تغيير با زيادت و نقصان حاصل مىشود ، مانند آيه‌هاى « تسع و تسعون نعجة انثى . و امّا الغلام فكان كافرا و كان ابواه مؤمنين . فانّ اللّه من بعد إكراههنّ لهنّ غفور رحيم » كه در\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nآيه اولى « انثى » و در آيه دومى كلمه‌هاى « كافرا » و « و كان » و در آيه سومى « لهنّ » اضافه گرديده است .\r\nپاسخ : اين بود خلاصهء نظريهء پنجم در معنا و تفسير حروف هفت‌گانهء قرآن كه آن نيز از جهاتى مردود و غير قابل قبول مىباشد :\r\n1 - اين تفسير در معناى حروف هفت‌گانه هيچ‌گونه دليل و گواهى ندارد ، به خصوص اين كه افراد مورد خطاب در روايات حروف هفت‌گانه اصلا از اين گونه اختلاف قرائت‌ها اطلاعى نداشتند .\r\n2 - از وجوه اختلافى كه ذكر گرديد ، يكى تغيير معنا بود و ديگرى عدم تغيير معنى در صورتى كه اين دو وجه را بايد تنها يك وجه حساب كنيم زيرا در اين دو صورت ظاهر و شكل كلمه ( 1 ) - عوض مىشود ، خواه معناى آن تغيير بيابد و يا تغيير نكند ، تفاوتى نخواهد داشت و قرائت را دو گونه و دو رقم نمىسازد ، چون در اختلاف قرائت‌ها تنها لفظ مورد نظر مىباشد ، نه معنا .\r\nاين است كه بايد اين دو قسم قرائت يك قسم حساب گردد و در اين صورت هم وجوه هفت‌گانه اختلاف قرائت‌ها كه ذكر گرديده است ، به شش وجه تقليل مىيابد و با حروف هفت‌گانه تطبيق نمىكند .\r\n3 - از وجوه اختلافى كه ذكر شد ، يكى تغيير صورت لفظ بود ، مانند « طلح » و « طلع » و ديگرى عدم تغيير آن بود ، مانند « ننشز » و « ننشر » در صورتى كه تلفظ در هر دو مورد تغيير يافته ، فقط كلمه ننشز و ننشر از نظر كتابت تغيير نيافته است ولى از نظر قرائت تلفظ « زاء » غير از تلفظ « راء » مىباشد .\r\nاين است كه بايد اين دو وجه را نيز يكى حساب نمود زيرا قرائت در هر دو مورد تغيير مىيابد و اصل در قرآن هم تلفظ و قرائت است نه كتابت ، چون قرآن آن است كه خوانده مىشود ، نه آن چه نوشته مىشود .\r\n4 - روايات حروف هفت‌گانه در اين معنى صراحت دارند كه قرآن در ابتدا با حرف واحد نازل شده بود ، سپس با درخواست پيامبر اجازه قرائت آن به هفت وجه رسيد .\r\nپرواضح است كه مراد از حرف و وجه واحد نمىتواند يكى از اين اختلافات نامبرده ، باشد .\r\nپس چگونه مىتوان گفت كه مراد از حروف هفت‌گانه همان اختلافات هفت‌گانه است ؟ ! 5 - اكثر آيات قرآن در ميان تمام قاريان مورد اتفاق بوده و كوچك‌ترين اختلافى در قرائت آن‌ها نبوده است و اگر موارد اتفاق را بر موارد اختلاف يادشده اضافه كنيم ، هشت قسم مىشود و\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبرگشت آن به حروف هشت‌گانه مىشود نه حروف هفت‌گانه ! 6 - به طورى كه در داستان عمر و در بعضى از روايات گذشته آمده است ، مورد اين روايات ، اختلاف قاريان در كلمات قرآن مىباشد و بنابراين نظريه ، خود اين اختلاف يكى از حروف هفت‌گانه است ولى رسول خدا احتياجى نداشت كه در مقام رفع خصومت و اختلاف آن‌ها ، با نازل شدن قرآن با هفت حرف اعتذار نمايد و آن را توجيه كند آيا ممكن است ، نازل نمودن جبرئيل يك حرف و دو حرف و سپس سه حرف و بالأخره هفت حرف را به اين اختلافات حمل كنيم ؟ ! خلاصه آن كه جزائرى در گفتارش در اين مقام راه انصاف را پيش گرفته ، آنجا كه مىگويد :\r\n« اقوال و نظريات دربارهء حروف هفت‌گانه زياد است و اكثر آن‌ها از حقيقت بدور » . گويا طرفداران اين نظريه‌ها از حديثى كه مىگويد ( 1 ) - : « قرآن با هفت حرف نازل شده » غفلت نموده و سپس آن چه را كه دلخواه‌شان بوده بر زبان رانده‌اند . « 1 »\r\n\r\nهفتم : اختلاف در قرآن به شكل ديگر\r\nمىگويند : منظور از حروف هفت‌گانه همان وجوه اختلاف در قرائات است ، به معناى ديگرى غير از آن چه در وجه ششم گذشت .\r\nاين نظريه را زرقانى پذيرفته ، در لوايح از ابو الفضل رازى نقل نموده است كه اختلاف هر كلمه نمىتواند خارج از جهات هفت‌گانه زير باشد :\r\nاول - اختلاف در اسما از نظر مفرد و تثنيه و جمع بودن و همچنين از نظر مذكر و مؤنث بودن .\r\nدوم - اختلاف در افعال از نظر ماضى و مضارع و امر بودن .\r\nسوم - اختلاف از لحاظ اعراب و حركات .\r\nچهارم - اختلاف از لحاظ زياده و نقصان .\r\nپنجم - اختلاف از جهت تقديم و تأخير .\r\nششم - اختلاف به وسيلهء تغيير و تبديل كلمات .\r\nهفتم - پيدايش اختلاف لغات و لهجه‌هاى مختلف مانند : فتح ، اماله ، ترقيق ، تفخيم ، اظهار و ادغام و غير آن‌ها كه ممكن است قبيله‌اى يكى از اين‌ها را در كلمه‌اى به كار برد و قبيله‌اى ديگر عكس و خلاف آن را .\r\n\r\n\r\n","description":"","footnote":"\r\n( 1 ) تبيان ، 59 .\r\n","page_name":" 244 ","page_number":244},
  {"content":"\r\n\r\nپاسخ : اين نظريه از جهاتى مردود مىباشد زيرا ايراد اول و چهارم و پنجم كه به نظريه ششم وارد بود ، بر اين نظريه نيز وارد است .\r\nعلاوه بر آن‌ها ايراد ديگرى نيز بر اين نظريه متوجه مىباشد و آن اين كه اختلاف در اسما و افعال كه در اين نظريه ، دو نوع محسوب شده است ، هر دو از يك باب ، يعنى اختلاف در هيئت است .\r\nبنابراين ، آن‌ها را دو قسم به حساب آوردن و در مقابل هم قرار دادن ، مفهومى ندارد و با اين حساب اقسام اختلاف بيش از شش جهت نخواهد بود .\r\nاگر بنا باشد كه در اين تقسيم‌بندى تمام خصوصيات را در نظر بگيريم ، بايد هريك از تثنيه ، جمع ، تذكير ، تأنيث و همچنين ماضى ، مضارع و امر بودن را با يك قسم مستقل به حساب بياوريم و در اين صورت وجوه اختلاف بيشتر خواهد شد نه هفت وجه .\r\nاز طرف ديگر همان گونه كه زرقانى از ابن قتيبه نقل مىكند : « 1 » اختلاف در ادغام ، اظهار ، روم ، اشمام ، تخفيف و تسهيل در يك كلمه آن را از لفظ واحد بودن خارج نمىكند تا بتوانيم آن‌ها را در رديف اختلاف در كلمه و حرف محسوب بداريم ( 1 ) - بنابراين به عقيدهء ما اختلاف در قرائت بيش از شش قسم متصور نيست :\r\n1 - اختلاف در هيئت كلمه نه در ماده آن ، مانند اختلاف در ماضى و امر بودن كلمه « باعد » و مانند اختلاف در مفرد و جمع بودن « امانتهم » .\r\n2 - اختلاف در ماده كلمه نه در هيئت آن ، مانند اختلاف در كلمه « ننشزها » كه گاهى با « راء » و گاهى با « زاء » تلفظ مىشود .\r\n3 - اختلاف ، هم در ماده و هم در هيئت آن ، مانند اختلاف در « عهن » و « صوف » .\r\n4 - اختلاف در هيئت از نظر اعراب ، مانند اختلاف در « و ارجلكم » كه گاهى با « نصب » لام خوانده مىشود و گاهى با « جر » آن .\r\n5 - اختلاف به وسيلهء تقديم و تأخير .\r\n6 - اختلاف به وسيلهء زيادت و نقصان كه مثال اين دو قسم قبلا گفته شد .\r\n\r\n\r\n","description":"","footnote":"\r\n( 1 ) مناهل العرفان ، 154 .\r\n","page_name":" 245 ","page_number":245},
  {"content":"\r\n\r\n\r\nهشتم : كثرت در مرتبه آحاد\r\nطرفداران اين نظريه مىگويند : هدف روايات از حروف هفت‌گانه معينا عدد هفت نيست بلكه منظور كثرت در مرتبه آحاد و يكان است .\r\nبنابراين ، حروف هفت‌گانه به معناى حروف فراوان و زياد خواهد بود ، چنان كه هفتاد و هفتصد مىگويند و كثرت در مرتبه عشرات و مآت را اراده مىكنند نه اين دو عدد معين را .\r\nاين نظريه به قاضى عياض و پيروان وى نسبت داده شده است .\r\nپاسخ : بر اين نظريه دو اشكال زير وارد است كه :\r\nاولا : اين نظريه بر خلاف ظاهر روايات است كه عدد هفت را در اين روايات نمىتوان به كثرت در آحاد حمل نمود .\r\nو ثانيا : در اين نظريه هدف و منظور از حروف هفت‌گانه چيست ، مشخص نشده ، معنايى براى اين حروف گفته نشده است ، پس بايد حروف را با يكى از وجوه گذشته معنى نمود و در اين صورت اشكالاتى كه بر آن وجوه وارد بود ، بر اين نظريه نيز وارد مىشود .\r\n( 1 ) -\r\n\r\nنهم : قرائت‌هاى هفت‌گانه\r\nاز وجوه و معانى كه براى حروف هفت‌گانه گفته شده است ، يكى ديگر اين است كه منظور از اين حروف هفت‌گانه همان قرائت‌هاى هفت‌گانه مىباشد .\r\nپاسخ اين وجه اين است : اگر منظور از اين هفت قرائت همان قرائت‌هاى هفت‌گانه معروف است ، ما در فصل « نگاهى به قرائت‌ها » بطلان اين نظريه و احتمال را توضيح داديم و اگر منظور از آن ، هفت قرائت به طور مطلق و بدون تعيين باشد ، مسلم است كه تعداد قرائت‌ها بيشتر از هفت است .\r\nو اگر كسى چنين توجيه و تفسير كند كه گرچه تعداد قرائت‌ها در قرآن بيشتر است ولى كلمات قرآن را اگر يكايك حساب كنيم ، هر كلمه‌اى بيش از هفت نوع خوانده نمىشود ، پس اختلاف قرائت‌ها در هر كلمه‌اى از قرآن بيش از هفت نوع نخواهد بود . جواب اين توجيه اين است كه اگر منظور ، اكثر و اغلب كلمات قرآن باشد ؛ اين گفتار درست نخواهد بود زيرا كلماتى كه در قرآن با هفت قرائت خوانده مىشود بسيار كم هستند و اگر منظور بعضى از كلمات قرآن باشد ، اشكال ديگرى پيش مىآيد كه بعضى از كلمات قرآن با بيش از هفت قرائت تلفظ مىشوند ، مانند جملهء « و عبد الطّاغوت » كه با بيست و دو قرائت و كلمه « افّ » كه با بيش از سى شكل خوانده مىشود .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nعلاوه بر همهء اين‌ها ، اين نظريه مانند اكثر نظريه‌ها كه در اين مسئله وجود دارد ، با مورد روايت‌هاى حروف هفت‌گانه تطبيق نمىكند .\r\n\r\nدهم : لهجه‌هاى مختلف\r\nمىگويند : منظور از حروف هفت‌گانه كه قرآن بر طبق آن‌ها نازل شده است ، لهجه‌هاى مختلف مىباشد كه ممكن است در يك لفظ وجود داشته باشد .\r\nاين نظريه را رافعى در كتاب خود پذيرفته است . « 1 » ( 1 ) - توضيح اين نظريه اين است كه هريك از قبايل عرب در تلفظ و تأديه يك كلمه به حسب اختلاف لهجه‌هايشان اختلاف پيدا مىكنند ، مثلا : « قاف » را در كلمه « يقول » عراقىها به « گاف » فارسى تبديل مىكنند و اهل شام همان « قاف » را به « همزه » مبدل مىسازند به منظور تسهيل خواندن قرآن كه تمام قبايل مسلمان با هر لهجه‌اى كه دارند ، بتوانند به آسانى قرآن را بخوانند ، همهء اين لهجه‌ها در قرائت قرآن تجويز شده است زيرا انحصار در يك لهجه و الزام همهء قبايل بر آن لهجه واحد قرائت قرآن را بر قبايل و كسانى كه با آن لهجه آشنايى ندارند مشكل مىنمود .\r\nبدين جهت اجازه داده شد كه هر قبيله و قومى با لهجهء خود قرآن را بخوانند .\r\nو اما عدد هفت كه در اين مورد وجود دارد ، اشاره به كثرت است نه عدد معين زيرا عدد هفت معمولا در زيادت و كثرت به كار مىرود ، با اين حساب اين عدد با كثرت لهجه‌هاى لغت عرب كه مسلما بيش از هفت لهجه هستند ، منافاتى ندارند .\r\nپاسخ : اين نظريه هم ، با اين كه بهترين اقوال و نظريه‌ها مىباشد ، درست به نظر نمىرسد زيرا :\r\n1 - اين نظريه با روايتى كه از عمر و عثمان نقل شده ، منافات دارد كه به نقل آنان قرآن به لغت و لهجه قريش نازل شده است و حتى عمر ، ابن مسعود را كه « حتّى حين » را « عتى حين » مىخواند ، منع نمود ، به دليل اين كه اين قرائت بر خلاف لغت و لهجهء قريش مىباشد .\r\n2 - و باز اين نظريه با اختلاف عمر و هشام كه هر دو از قريش بودند ، سازگار نيست .\r\n3 - و نيز اين نظريه با مورد اين روايات و صراحت قسمتى از آن‌ها منافات دارد زيرا از اين روايات چنين بر مىآيد كه منظور از حروف هفت‌گانه ، اختلاف در جوهره و اصل الفاظ و كلمات است نه در چگونگى تلفظ آن‌ها .\r\n\r\n\r\n","description":"","footnote":"\r\n( 1 ) اعجاز القرآن ، 70 .\r\n","page_name":" 247 ","page_number":247},
  {"content":"\r\n\r\n4 - اشكال چهارم در اين نظريه اين است كه تأويل و حمل كردن عدد هفت به كثرت و بر معناى رمزى و كنايى ، خلاف ظاهر اين روايات بلكه خلاف صريح پاره‌اى از آن‌هاست .\r\n5 - گذشته از همه اين‌ها لازمهء اين نظريه اين است كه الآن هم مىتوان قرآن را با لهجه‌هاى متعدد قرائت نمود ، در صورتى كه اين حكم بر خلاف سيره و روش قطعى تمام مسلمانان است .\r\nاگر طرفداران اين نظريه ادعا كنند كه قرائت به لهجه‌هاى مختلف قبلا جايزه بوده است ولى بعدا نسخ گرديده و بر يك لهجه منحصر شده است ، در پاسخ اين نظريه بايد گفت : اين سخن ادعايى بيش نيست و هيچ دليل و شاهدى آن را تأييد نمىكند .\r\nو اگر به وجود نسخ ( 1 ) - با همان اجماع قطعى كه در تلفظ قرآن با لهجه واحد و متعارف ، وجود دارد ، استدلال كنند . در پاسخ آن خواهيم گفت كه مدرك و زيربناى اجماع و اتفاق علما اين است كه جواز تلفظ قرآن با لهجه‌هاى مختلف در روز اول مسلم نبوده است و اگر نزول قرآن با لهجه‌هاى مختلف ثابت و مسلم شود ، همان‌طوركه صاحبان اين نظريه مىگويند ، در اين صورت شالوده اجماع بر هم مىريزد و اجماعى وجود نخواهد داشت .\r\nعلاوه بر اين ، آن چه از روايات حروف هفت‌گانه استفاده مىشود ، علت اصرار پيامبر براى تجويز حروف هفت‌گانه ، توسعه و تسهيل قرائت قرآن بر مسلمانان بوده است ، بنابراين چگونه مىتواند اين رخصت و تسهيل تنها به يك برهه و دوران كمى از زمان اختصاص داشته ، سپس برداشته شود و چگونه ممكن است كه بر خلاف آن ، اجماعى به وقوع پيوندد ، در صورتى كه مسلمانان در دوران‌هاى بعد به تسهيل و توسعه بيشتر نيازمند بودند زيرا روز به روز تعداد مسلمانان بيشتر شده ، پيروى نمودن آن‌ها از يك لهجه معين و واحد مشكل مىشد .\r\nما ، در اينجا به همين اندازه از اقوال و نظريه‌ها كه دربارهء حروف هفت‌گانه گفته‌اند ، اكتفا مىكنيم و از بقيه نظريه‌ها و پاسخ آن‌ها صرف نظر مىنماييم .\r\n\r\nخلاصه و نتيجه\r\nخلاصهء بحث اين كه : نزول قرآن با حروف هفت‌گانه معنا و مفهوم صحيحى ندارد ؛ بنابراين بايد روايتى كه در اين مورد نقل شده است ، كنار گذاشت ، مخصوصا با توجه به رواياتى كه اين گروه روايات را تكذيب نموده ، نازل شدن قرآن را با يك حرف و يك روش تأييد مىكنند و اين همه اختلافات را كه در قرائت قرآن وجود دارد ، به خود راويان و قاريان قرآن مستند مىسازند .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n( 1 ) -\r\n\r\nبخش 8 بحثى دربارهء مسئلهء تحريف قرآن\r\n( 2 ) - معانى و اقسام تحريف عقيده مسلمانان در مسئلهء تحريف قرآن نسخ تلاوت در قرآن دلايل عدم تحريف قرآن تحريف از نظر قرآن تحريف از نظر سنت و احاديث قرائت سوره‌هاى قرآن در نماز عدم تحريف قرآن به وسيلهء خلفا عدم تحريف قرآن در دوران عثمان عدم تحريف قرآن در دوران‌هاى بعد از خلفا دلايل طرفداران تحريف قرآن و پاسخ آن :\r\nتحريف تورات و انجيل قرآن امير مؤمنان ( ع ) روايات تحريف قرآن چگونه جمع‌آورى شد ؟\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n( 1 ) -\r\n\r\nمعانى و اقسام تحريف\r\nيكى از مسائل مهم و حساسى كه دربارهء قرآن پيش مىآيد مسئله « تحريف قرآن مجيد » است ولى قبل از بررسى اين مطلب مسائلى را به عنوان مقدمه مطرح مىكنيم و سپس به اصل مطلب مىپردازيم :\r\n\r\nتحريف چيست ؟\r\nلغت « تحريف » به چند معنى استعمال مىشود كه نسبت به بعضى از معانيش در قرآن واقع شده ، نسبت به بعضى معانى ديگرش راهى به قرآن ندارد و نسبت به بعضى از معانى ديگرش راه يافتن آن به قرآن ، مورد اختلاف است . اينك به تفصيل آن مىپردازيم :\r\n1 - تحريف در معنا : اگر چيزى يا كلمه‌اى از مورد خود تغيير داده شود و در غير مورد و معناى واقعىاش استعمال شود ، اين عمل را نوعى تحريف مىنامند چنان كه تحريف در آيه شريفهء ذيل به همين معنا آمده است :\r\n مِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِهِ .  « 1 » گروهى از يهوديان گفتار خدا را از معانى حقيقى آن به معناها و مواردى ديگر تغيير داده و تحريف مىكنند .\r\nتحريف به اين معنا بدون ترديد و اختلاف در تفسير قرآن مجيد واقع شده است زيرا تفسير\r\n\r\n\r\n","description":"","footnote":"\r\n( 1 ) نساء / 46 .\r\n","page_name":" 250 ","page_number":250},
  {"content":"\r\n\r\nكردن آيات قرآن به معانيى كه هدف و مقصود قرآن نيست ، بسيار ديده شده است و بيشتر ( 1 ) - بدعت‌گذاران و صاحبان عقايد فاسد و مذاهب باطل ، در قرآن مجيد به چنين تفسير و تحريفى مرتكب شده‌اند و آيات آن را بر طبق نظريات و تمايلات نفسانى خود تأويل نموده و با افكار و عقايدشان تطبيق داده‌اند ، در صورتى كه پيشوايان مذهبى و ائمه هدى ( ع ) از چنين تفسير و تحريفى شديدا منع نموده ، مرتكب آن را سخت مورد ملامت و نكوهش قرار داده‌اند چنان كه در كتاب كافى آمده است كه امام باقر ( ع ) طى نامه‌اى به سعد خير چنين نگاشت : « آنان قرآن را پشت سر انداخته‌اند و حروف و الفاظ آن را حفظ نموده ، معانى و قوانينش را تحريف مىكنند . قرآن را مىخوانند ولى حقوق و حدود آن را رعايت نمىكنند . كوته‌نظران از قرآن به خواندن ظاهر آن مسرور و خوشحالند ولى دانشمندان از اين كه حقوق و احكام قرآن رعايت نمىشود بسيار غمگين و محزونند . » « 1 » 2 - تحريف در حروف و حركات : اگر حروف و يا حركات بعضى از كلمه‌هاى قرآن تغيير داده شود به طورى كه معناى آن هيچ‌گونه تغيير پيدا نكند ، اين عمل نيز يك نوع تحريف محسوب مىشود .\r\nاين گونه تحريف نيز مانند تحريف به معناى اول در قرآن واقع شده است ، زيرا ما در بحث قرائت ثابت نموديم كه قرائت‌هاى ده‌گانه به طور متواتر ثابت نشده است و برگشت اين مطلب بر اين است كه قرآن تنها با يكى از اين قرائت‌هاى ده‌گانه مطابقت دارد و بقيه قرائت‌ها به جز زيادت و يا نقصانى نمىتوانند باشند .\r\n3 - تحريف در كلمات قرآن : اگر كلمه و يا كلماتى از قرآن برداشته شود و يا بر قرآن افزوده شود به طورى كه حقيقت قرآن تغيير نيابد و همان گونه كه فرودآمده است ، محفوظ بماند ، اين عمل را نيز « تحريف » مىنامند .\r\nتحريف بدين معنى نيز در صدر اسلام بدون ترديد به قرآن راه يافته است زيرا :\r\nاولا : به گواه تاريخ ، عثمان در دوران خلافتش يك قسمت از قرآن‌هاى موجود را سوزاند و به استاندارانش نيز در شهرهاى اسلامى دستور داد ، تمام قرآن‌ها را به جز آن چه كه خودش جمع‌آورى نموده است ، بسوزانند . اين مطلب مىرساند كه قرآن‌هاى سوزانده شده ، با قرآنى كه خود عثمان جمع‌آورى نموده بود ، اختلاف و مغايرت داشته است و گرنه علتى براى سوزاندن و از\r\n\r\n\r\n","description":"","footnote":"\r\n( 1 ) وافى ، آخر كتاب صلاة ، 5 / 284 .\r\n","page_name":" 251 ","page_number":251},
  {"content":"\r\n\r\nبين بردن آن‌ها نبود .\r\nو ثانيا : عده‌اى از علما و دانشمندان موارد اختلاف آن قرآن‌ها را معين نموده‌اند ، از جمله ابو داود سجستانى - صاحب سنن معروف - در اين موضوع كتابى نوشته ، آن را كتاب المصاحف ناميده است .\r\nاز اين گفتار دو مطلب استفاده مىشود :\r\nيكى اين كه : قرآن‌هاى دوران عثمان با يكديگر متفاوت بوده‌اند و تحريف به معناى زيادت و يا نقصان كلمه و كلمات به آن‌ها راه يافته است و تنها يكى از آن‌ها مطابق با واقع و از هر گونه زيادت و نقصان محفوظ بوده است ( 1 ) - و به عقيده ما قرآنى كه عثمان جمع‌آورى نموده ، همان قرآن متداول و معمول در ميان مسلمانان صدر اسلام مىباشد كه از هر جهت مطابق با واقع بوده ، از خود رسول اكرم ( ص ) گرفته شده است .\r\nدوم اين كه : به عقيدهء ما و به عقيدهء تمام كسانى كه تنها قرآن موجود را قطعى و متواتر مىدانند ، تحريف به معناى زيادت يا نقصان كلمه در بعضى از قرآن‌هاى صدر اسلام راه داشته است ولى در عصر عثمان كه قرآن‌هاى تحريف يافته سوزانده شده ، قهرا تحريف به آن معنى نيز از ميان رفت و تنها قرآنى كه از زيادت و نقصان خالى و محفوظ بود ، در دست مسلمانان باقى ماند .\r\nولى كسانى كه تمام قرآن‌هاى صدر اسلام را قطعى و متواتر مىدانند ، مجبورند كه در قرآن موجود نيز تحريف را بپذيرند و كم و زياد بودن بعضى از كلمات آن را قبول نمايند زيرا اين گروه ، مانند طبرى و بعضى از مفسرين ديگر مىگويند كه قرآن به هفت گونه نازل شده است و تا دوران عثمان نيز با همان هفت گونه خوانده مىشد ولى عثمان همهء آن قرآن‌ها را از بين برد و تنها قرآن خود را كه با يكى از آن لغات و گونه‌هاى هفت‌گانه نگارش يافته بود ، باقى گذاشت و از آن زمان به بعد روش‌ها و لغت‌هاى شش‌گانه ديگر كه در واقع همهء آن‌ها نيز از قرآن بوده است ، از بين رفت . « 1 » 4 - تحريف در آيات : اگر آيه و يا سوره‌اى از قرآن ، كم و يا بر آن اضافه شود ولى اين زيادت و نقصان تغييرى در حقيقت قرآن و كتاب خدا بودن آن به وجود نياورد و رسول خدا ( ص ) نيز آن سوره و يا آن آيه را به طور مسلم در قرآن خوانده باشد ، اين عمل با اين شرايط و خصوصيات يكى از معناهاى تحريف مىباشد و تحريف به اين معنا قطعا در قرآن واقع شده است .\r\nمثلا « بسم اللّه » از جمله آياتى است كه پيامبر اسلام به اتفاق مسلمانان ، پيش از هر سوره به جز\r\n\r\n\r\n","description":"","footnote":"\r\n( 1 ) در همين كتاب به بحث « قرآن به چند لفظ فرودآمده است » مراجعه شود .\r\n","page_name":" 252 ","page_number":252},
  {"content":"\r\n\r\nسورهء « توبه » آن را قرائت مىنمود ولى با اين حال از قرآن بودن آن مورد اختلاف است .\r\nزيرا عده‌اى از علماى اهل سنت « بسم اللّه » را جزء قرآن نمىدانند و حتى به عقيدهء پيروان مالك خواندن آن در نمازهاى واجب قبل از سورهء حمد جز در موارد مخصوص مكروه مىباشد ولى عدهء ديگر از آنان « بسم اللّه » را جزئى از قرآن مىدانند .\r\nبايد توجه داشت كه اين اختلاف نظر تنها در ميان علماى اهل سنت است ، اما علما و دانشمندان شيعه متفقا و بدون اختلاف مىگويند : « بسم اللّه » به استثناى سورهء توبه جزء تمام سوره‌هاى قرآن مىباشد ، چنان كه در تفسير سورهء حمد در اين باره مشروحا بحث خواهيم نمود .\r\n( 1 ) - 5 - تحريف با زياد كردن : اگر زيادتى در قرآن به وجود آيد به طورى كه حقيقت ، ماهيت و واقعيت قرآن را تغيير دهد و گفته شود كه قسمتى از قرآن موجود كلام خدا نيست ، اين گونه تغيير و زيادت نيز « تحريف » ناميده مىشود و تحريف بدين معنا اصلا راهى به قرآن نيافته است و بطلان آن در ميان تمام مسلمانان مسلم و از ضروريات و بديهيات مىباشد .\r\n6 - تحريف با كم نمودن : يكى ديگر از معانى « تحريف » تنقيص و كم نمودن است ، بدين معنى كه بگوييم : قرآن موجود بر تمام آن چه از آسمان نازل شده است مشتمل نيست و قسمتى از آن در موقع تدوين و يا در دوران‌هاى بعدى از بين رفته است ؛ تحريف به اين معنى است كه در اينجا موضوع بحث ما مىباشد .\r\nراه يافتن اين گونه تحريف به قرآن مجيد مورد اختلاف است ، عدهء معدودى از علما آن را پذيرفته‌اند و اكثر علما آن را مردود مىدانند و ما نيز آن را شديدا مردود مىدانيم و خالى از حقيقت مىشناسيم .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nعقيدهء مسلمانان در مسئلهء تحريف قرآن\r\nمعروف و مشهور در ميان مسلمانان اين است كه تحريف به معناى اخير كه در فصل پيش توضيح داده شد يعنى تحريف به معناى كم شدن قسمتى از آيات قرآن هرگز رخ نداده است . قرآنى كه فعلا در دست مسلمين است ، عينا همان قرآن است كه بر پيامبر ( ص ) نازل شده است .\r\nعدهء زيادى از علما و دانشمندان بر اين واقعيت تصريح نكرده‌اند ، مانند پيشواى محدثين شيخ صدوق ( ره ) كه عدم تحريف را جزو عقايد اماميه مىداند و مانند شيخ الطائفة ابو جعفر طوسى كه در اول تفسير خود تبيان به صراحت بر اين مطلب تأكيد مىكند و اين نظريه را از استاد خود سيد مرتضى علم الهدى نيز نقل مىكند و آنگاه دليل او را كه در اين مورد بهترين و محكم‌ترين دلايل مىباشد ، بازگو مىكند .\r\nباز از كسانى كه تحريف به معناى تنقيص را در قرآن نمىپذيرند ، مفسر معروف طبرسى است كه در مقدمه تفسير خود مجمع البيان به رد آن صراحت دارد .\r\nباز از منكرين تحريف ، شيخ الفقهاء شيخ جعفر است كه در كشف الغطا بر عدم تحريف در قرآن ادعاى اجماع مىنمايد و از آن‌هاست علامه بزرگ شهشهانى كه در كتاب خود عروة الوثقى قول به عدم تحريف را به اكثريت قاطع مجتهدين نسبت مىدهد و باز از آن‌هاست ، محدث مشهور ، مرحوم ملا محسن فيض در وافى و علم اليقين « 1 » و ( 1 ) - مجاهد بزرگ و قهرمان علم و دانش شيخ محمد جواد بلاغى در مقدمه تفسير خود آلاء الرحمن .\r\n\r\n\r\n","description":"","footnote":"\r\n( 1 ) وافى ، 5 / 274 ؛ علم اليقين ، 130 .\r\n","page_name":" 254 ","page_number":254},
  {"content":"\r\n\r\nعده‌اى از علما نيز عقيده عدم تحريف را به اكثر دانشمندان بزرگ نسبت داده‌اند ، مانند شيخ بزرگوار شيخ مفيد و جامع علوم مختلف مرحوم شيخ بهايى و محقق دانشمند قاضى نور اللّه شوشترى .\r\nو مىتوان گفت كه : تمام دانشمندان و علماى شيعه كه دربارهء امامت كتابى تأليف نموده ، به مطاعن خلفا وارد شده‌اند ؛ همان نظريه و عقيده به عدم تحريف را داشته‌اند زيرا در طعن و ايراد بر خلفا ، به سوزاندن قرآن‌هاى موجود در آن عصر كه به وسيلهء خليفه سوم انجام گرفت و اعمالى مانند آن استناد كرده‌اند ولى از مسئله تحريف هرگز اسم و سخنى به ميان نياورده‌اند ، در صورتى كه اگر تحريف واقع مىشد ، بيشتر از سوزاندن قرآن‌ها عامل طعن و انتقاد بود و مطرح مىشد .\r\nخلاصه اين كه : نظريه مشهور در ميان دانشمندان و محققين شيعه ، همان نظريه عدم تحريف است بلكه اين نظريه مورد اتفاق در ميان آنان مىباشد تنها افراد معدودى از محدثين شيعه و عده‌اى نيز از علماى اهل سنت نظريه وقوع تحريف را پذيرفته‌اند .\r\nرافعى در اين باره مىگويد : عده‌اى از علماى « كلام » كه رأى و ابتكارى از خود نداشته و به جز ظن و حدس دانشى نيندوخته‌اند و به جز راه جدال و لجاجت روشى در پيش نگرفته‌اند ، قائل به تحريف مىباشند و با طرح مطالب واهى از پيش خودشان در جمع‌آورى و تدوين قرآن ، به حذف شدن بخشى از آيات قرآن ، تفوّه مىكنند . « 1 » مرحوم طبرسى در مجمع البيان قول به تحريف را به حشويّه و افراد بىاطلاع و ظاهربين اهل سنت نسبت داده است .\r\nمؤلف : در فصل آينده روشن خواهد شد كه عقيده به نسخ تلاوت عينا همان عقيده به تحريف مىباشد .\r\nدر اين صورت اعتقاد به نسخ در تلاوت كه در ميان علماى اهل سنت مشهور است ، مستلزم مشهور بودن اعتقاد به تحريف نيز در ميان آنان خواهد بود نه در ميان شيعه !\r\n\r\n\r\n","description":"","footnote":"\r\n( 1 ) اعجاز القرآن ، 41 .\r\n","page_name":" 255 ","page_number":255},
  {"content":"\r\n\r\n\r\nنسخ تلاوت در قرآن\r\nاكثر علماى اهل سنت معتقدند كه بخشى از آيات ، در قرآن ضبط نشده و از قرائت ساقط شده است و اين گونه آيات را نسخ‌شده مىنامند . بنابراين ، تلاوت قسمتى از آيات قرآن نسخ شده است و اينان رواياتى را كه دلالت مىكند : « در عصر پيامبر قرآن ديگرى بود » ، به همان گفتار و پندارشان شاهد و گواه مىگيرند ، اين است كه بر خود لازم مىدانيم در اينجا قسمتى از اين روايت‌ها را مورد بحث و بررسى قرار دهيم و صحت و سقم آن‌ها را روشن سازيم ، چه آن كه پذيرفتن اين روايات كه دلالت بر نسخ تلاوت مىكنند ، مستلزم پذيرفتن مسئلهء تحريف است .\r\n( 1 ) -\r\n\r\nاما روايات نسخ تلاوت\r\n1 - ابن عباس نقل نموده است كه عمر در بالاى منبر گفت : خداوند ، محمد ( ص ) را به حق فرستاد و بر وى كتابى نازل نمود و از آياتى كه خداوند نازل نمود ، آيه رجم است كه ما آن را خوانديم و فهميديم و بر طبق همان آيه بود كه رسول خدا زناكننده را سنگسار نمود و بعد از وى ما نيز همين روش را پيش كشيديم ولى مىترسم كه دورانى بر اين امت بگذرد كه گوينده‌اى بگويد : به خدا سوگند ! آيه رجم را در قرآن پيدا نمىكنم و به وسيلهء ترك نمودن حكمى كه خدا فرستاده است ، به ضلالت بيفتند .\r\nعمر آنگاه گفت : آرى ، حكم رجم در كتاب خدا براى هر مرد و زنى كه با داشتن همسر زنا كند ، ثابت است و از آياتى كه ما در قرآن مىخوانديم ، اين آيه بود : « لا ترغبوا عن آبائكم فانّه كفر بكم ان\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nترغبوا عن آبائكم » « 1 » يا بدين صورت بود كه : « انّ كفرا بكم أن ترغبوا عن آبائكم » . « 2 » سيوطى مىگويد : ابن اشته در كتاب المصاحف از ليث بن سعد چنين آورده است : اول كسى كه قرآن را جمع‌آورى نمود ، ابو بكر بود و زيد براى وى نوشت : عمر نيز آيه رجم را آورد تا در قرآن ضبط شود ولى چون تنها بود ، شاهد و گواهى بر آيه بودن آن نداشت ، زيد نپذيرفت و ضبطش نكرد . « 3 » مؤلف : آيه رجمى كه از عمر وارد گرديد و از وى پذيرفته نشد ، به چند صورت نقل شده است :\r\nيكى اين كه « اذا زنى الشّيخ و الشّيخة فارجموهما البتّة نكالا من اللّه و اللّه عزيز حكيم » « 4 » و ديگرى اين كه « الشيخ و الشّيخة فارجموهما البتّة بما قضيا من اللّذّة » و صورت سوم اين كه « انّ الشّيخ و الشّيخة اذا زنيا فارجموهما البتّة » به هر صورت در قرآنى كه فعلا در دسترس مسلمانان است ، آيه‌اى كه حكم رجم از آن استفاده شود ، وجود ندارد و اگر اين روايت صحيح باشد ، لابد آيهء رجم از قرآن ساقط شده است .\r\n2 - طبرانى با سند موثق و مورد اعتماد از عمر بن خطاب نقل نموده ( 1 ) - كه قرآن داراى يك ميليون و بيست و هفت هزار حرف است . « 5 » در حالى كه قرآن موجود به يك سوم آن هم نمىرسد و بنابراين روايت ، بيش از دو ثلث قرآن از بين رفته است .\r\n3 - باز ابن عباس از عمر نقل مىكند كه خداوند ، محمد ( ص ) را مبعوث كرد و با وى كتابى فرستاد كه آيهء رجم جزء آيات آن بود و طبق مضمون همان آيه رسول خدا زناكننده را سنگسار نمود و ما نيز بعد از وى به همين روش عمل كرديم ، سپس عمر گفت : ما در قرآن اين آيه را مىخوانديم « و لا ترغبوا عن آبائكم فانّه كفر بكم » « انّ كفرا بكم ان ترغبوا عن آبائكم » . « 6 » 4 - نافع نقل مىكند كه ابن عمر مىگفت : حتما از شماها كسانى خواهند گفت كه من همهء قرآن را فرا گرفته‌ام ولى او چه مىداند كه همهء قرآن كدام است زيرا قسمت زيادى از قرآن از بين رفته\r\n\r\n\r\n","description":"","footnote":"\r\n( 1 ) از پدران‌تان اعراض نكنيد زيرا اعراض نمودن از پدران با كفر يكسان است .\r\n( 2 ) صحيح بخارى ، 8 / 26 ؛ صحيح مسلم ، 5 / 116 .\r\n( 3 ) اتقان ، 2 / 101 .\r\n( 4 ) اگر پيرمرد و يا پيرزنى زنا كند ، حتما سنگسارش كنيد كه عقوبتى است از سوى پروردگار و خداوند عزيز و حكيم .\r\n( 5 ) اتقان ، 1 / 121 .\r\n( 6 ) مسند احمد ، 1 / 47 .\r\n","page_name":" 257 ","page_number":257},
  {"content":"\r\n\r\nاست ، اين است كه بايد بگويد : من از قرآن آنچه را كه در ظاهر وجود دارد ، فرا گرفته‌ام . « 1 » 5 - عروة بن زبير از عايشه نقل مىكند كه او مىگفت : در دوران رسول خدا ( ص ) سوره احزاب دويست آيه خوانده مىشد ولى چون عثمان قرآن‌ها را نوشت از آن سوره به جز آن چه فعلا موجود است ، به دست ما نيامد . « 2 » 6 - حميده دختر ابو يونس نقل مىكند كه : پدرم هشتاد سال داشت ، اين آيه را از مصحف عايشه براى من چنين خواند : « انّ اللّه و ملائكته يصلّون على النّبىّ يا ايّها الّذين آمنوا صلّوا عليه و سلّموا تسليما و على الّذين يصلون الصّفوف الاوّل » . حميده مىگويد : اين جريان در وقتى بود كه هنوز عثمان قرآن‌ها را تغيير نداده بود . « 3 » ( 1 ) - 7 - ابو حرب بن اسود از پدرش نقل مىكند كه ابو موسى اشعرى از قراء بصره دعوت نمود ، سيصد نفر كه همه قاريان قرآن بودند ، در نزد وى حاضر گشتند ، ابو موسى خطاب به آنان چنين گفت : شما مردان نيك و قاريان اهل بصره هستيد ، قرآن بخوانيد و آرزوها را طولانى نكنيد تا قلب شما را قساوت فرا نگيرد ! چنان كه امت‌هاى گذشته در اثر آرزوهاى دور و دراز كه در دل‌هايشان جا داده بودند ، به بيمارى قساوت قلب مبتلا شدند ، آن‌گاه گفت : ما در قرآن سوره‌اى مىخوانديم كه از نظر طولانى بودن و شدت لحن آياتش ، مانند سوره برائت مىدانستيم و من آن سوره را فراموش كرده‌ام ، به جز اين آيه كه خداوند مىفرمايد : « لو كان لابن آدم و اديان من مال لابتغى واديا ثالثا و لا يملأ جوف ابن آدم الّا التّراب » « 4 » باز سوره‌اى را در قرآن مىخوانديم كه شبيه يكى از « مسبحات » بود و آن را نيز فراموش كرده‌ام و تنها اين آيه را به ياد دارم : « يا ايّها الّذين آمنوا لم تقولون ما لا تفعلون فتكتب شهادة فى اعناقكم فتسألون عنها يوم القيامة » . « 5 » 8 - زر مىگويد : ابى بن كعب به من گفت : زر ! سورهء احزاب را چند آيه مىدانى ؟ گفتم : هفتاد و سه آيه ، گفت : نه ، بلكه اين سوره مانند بقره يا بيشتر از آن بود . « 6 »\r\n\r\n\r\n","description":"","footnote":"\r\n( 1 ) اتقان ، 2 / 40 - 41 .\r\n( 2 ) همان ، 2 / 40 - 41 .\r\n( 3 ) همان ، 2 / 100 .\r\n( 4 ) اگر پسر آدم دو دشت پهناور پر از ثروت داشته باشد ، آرزوى دشت سومى را خواهد نمود و شكم پسر آدم را به جز خاك ، چيزى پر نخواهد كرد .\r\n( 5 ) كسانى كه ايمان آورده‌ايد ، چرا آن چه را كه عمل نمىكنيد ، مىگوييد كه گفتار بىعمل ، شهادتى عليه شما نوشته مىشود و روز قيامت مورد سؤال و مؤاخذه قرار خواهيد گرفت . صحيح مسلم ، 3 / 100 .\r\n( 6 ) منتخب كنز العمال در حاشيه مسند احمد ، 2 / 43 .\r\n","page_name":" 258 ","page_number":258},
  {"content":"\r\n\r\n9 - ابن ابى داود و ابن انبارى از ابن شهاب نقل مىكنند كه وى گفت : به ما رسيده است كه قرآن بيشتر از آن چه در دست ماست ، نازل شده بود ولى علما و قاريان كه حافظ قرآن بودند ، در جنگ يمامه كشته شدند و در نتيجه قسمت زيادى از قرآن كه نوشته نشده بود ، به دست ما نرسيد . « 1 » 10 - عمر از عايشه نقل مىكند كه وى مىگفت : اين آيه نيز جزء آيات ديگر قرآن بود : « عشر رضعات معلومات يحرمن » « 2 » سپس اين آيه با آيه « خمس ( 1 ) - معلومات » نسخ شد و هر دو آيه حتى بعد از در گذشت رسول خدا ( ص ) نيز تا مدتى در كنار ساير آيات قرآن خوانده مىشد . « 3 » 11 - مسور بن مخرمة نقل مىكند كه عمر بن عبد الرحمن بن عوف گفت : آيا تو نيز آيهء « ان جاهدوا كما جاهدتم اوّل مرّة » « 4 » را در قرآن پيدا نمىكنى همان‌طوركه ما پيدا نمىكنيم ؟ ! عبد الرحمن در پاسخ عمر گفت : اين آيه نيز مانند آيات ديگرى از بين رفته است . « 5 » 12 - ابو سفيان كلاعى مىگويد : مسلمة بن مخلد انصارى روزى به آنان گفت : از آن دو آيه‌اى كه جزء قرآن بوده ولى در قرآن ضبط نشده است ، به من خبر بدهيد ! هيچ‌يك از آنان حتى ابو الكنود سهد بن مالك نيز كه در ميان آن‌ها بود ، نتوانست آن دو آيه را بخواند ، ابن مسلمة اين دو آيه را خواند : « انّ الّذين آمنوا و هاجروا و جاهدوا فى سبيل اللّه باموالهم و انفسهم ألا ابشروا انتم المفلحون . و الّذين آووهم و نصروهم و جادلوا عنهم القوم الّذين غضب اللّه عليهم اولئك لا تعلم نفس ما أخفى لهم من قرّة أعين جزاء بما كانوا يعملون » « 6 » و باز با اسنادى چند آمده است كه دو سوره به نام سوره « خلع » و سوره « حفد » در مصحف ابن عباس و ابى بن كعب وجود داشته كه از آيات آن دو سوره است :\r\n« اللّهمّ انّا نستعينك و نستغفرك و نثنّى عليك و لا نكفرك و نخلع و نترك من يعجزك . اللّهمّ ايّاك نعبد\r\n\r\n\r\n","description":"","footnote":"\r\n( 1 ) همان ، 2 / 50 .\r\n( 2 ) ده بار شير خوردن كه معلوم و حتمى باشد نشر حرمت مىكند .\r\n( 3 ) صحيح مسلم ، 4 / 167 .\r\n( 4 ) اگر جنگيديد ! همان‌طوركه دفعه اول جنگيديد .\r\n( 5 ) اتقان ، 2 / 42 .\r\n( 6 ) كسانى كه ايمان آوردند و هجرت كردند ، در راه خدا با جان‌ها و ثروت‌هاى خويش جهاد نمودند ، مژده باد بر شما كه رستگارانيد . و كسانى كه به آنان جا دادند و كمكشان نمودند و در برابر افراد مورد غضب خداوند از آنان دفاع نمودند ، آن‌ها كسانى هستند كه هيچ‌كس نمىداند چه نعمت‌هايى كه سبب روشنايى چشم است براى آنان آماده گرديده است ؛ اين نعمت‌ها ، جزا و پاداش اعمالى است كه آن‌ها انجام داده‌اند . اتقان ، 2 / 42 .\r\n","page_name":" 259 ","page_number":259},
  {"content":"\r\n\r\nو لك نصلّى و نسجد و اليك نسعى و نحفد نرجو رحمتك و نخشى عذابك انّ عذابك بالكافرين ملحق » « 1 » اين بود قسمتى از رواياتى كه با آن‌ها به نسخ تلاوت پاره‌اى از آيات قرآن استدلال شده است .\r\nدر اين مورد روايات ديگرى وجود دارد كه آوردن همه آن‌ها لزومى ندارد .\r\nپاسخ : نسخ تلاوت قسمتى از آيات قرآن و اسقاط آن از قرائت عينا همان تحريف و تنقيص قرآن مىباشد ، همان‌طوركه تحريف قرآن مورد قبول نبود ، نسخ تلاوت نيز خالى از اشكال نيست ( 1 ) - زيرا اين نسخ يا به وسيلهء خود پيامبر ( ص ) بوده است و يا به وسيلهء افرادى كه بعد از وى زعامت و رياست مسلمانان را به دست گرفتند .\r\nنظريه اول : يعنى وقوع نسخ از خود پيامبر ( ص ) محتاج به دليل و گواه قطعى است و با اين روايات متزلزل نمىتوان آن را اثبات نمود زيرا به عقيده تمام دانشمندان ، قرآن با خبر واحد قابل نسخ نيست و عده‌اى از آنان در كتب اصول و كتب ديگر بر اين مطلب تصريح نموده‌اند . « 2 » بلكه به عقيدهء گروهى از علما مانند شافعى و پيروان وى و آنان كه از ظاهر قرآن پيروى مىكنند ، نسخ قرآن با سنت و اخبار قطعى نيز جايز نمىباشد و بنا به نقلى ، احمد بن حنبل نيز بر همين عقيده بوده است و گروهى ديگر ، گرچه نسخ قرآن را با اخبار متواتر و يقين‌آور جايز مىدانند ولى مىگويند چنين جريانى به وقوع نپيوسته است . « 3 » با اين حال و با در نظر گرفتن نظريات دانشمندان ، چگونه مىتوان با چنين رواياتى كه مجموع آن‌ها خبر واحد مىباشد ، وقوع نسخ را به خود پيامبر ( ص ) نسبت داد ؟ علاوه بر اين نسبت نسخ به خود پيامبر با مضمون روايات ديگر مخالف است كه آن‌ها مىگويند ، اسقاط پاره‌اى از آيات بعد از پيامبر واقع شده است .\r\nاما نظريهء دوم يعنى عقيدهء به نسخ تلاوت به اين معنى كه بعد از پيامبر به وسيله حاكمان و حكومت‌هاى وقت ، تلاوت بعضى از آيات قرآن تحريف شده ، اين همان عقيده به تحريف قرآن است كه هركس به اين معنا معتقد باشد ، در واقع به تحريف قرآن معتقد است ، بنابراين اكثر علماى\r\n\r\n\r\n","description":"","footnote":"\r\n( 1 ) پروردگارا ! ما از تو استعانت مىجوييم و بر تو استغفار مىكنيم و به تو ثنا مىگوييم و بر تو كفر نمىورزيم و كسانى را كه تو را معصيت كنند ، ترك نموده ، از خود دور مىكنيم . پروردگارا ! به تو عبادت مىكنيم و براى تو نماز مىخوانيم و سجده مىكنيم و براى تو كوشش نموده و به تو پناه مىآوريم ، به رحمت تو اميدواريم و از عذاب تو ترسان زيرا عذاب تو به كفار شامل است . اتقان ، 1 / 112 - 113 .\r\n( 2 ) الموافقات ، شاطبى ، 3 / 106 .\r\n( 3 ) الاحكام فى اصول الاحكام ، آمدى ، 3 / 217 .\r\n","page_name":" 260 ","page_number":260},
  {"content":"\r\n\r\nاهل سنت كه به نسخ تلاوت معتقدند ، بدون توجه مسئلهء تحريف را نيز پذيرفته‌اند . روى همين اصل مىتوان گفت كه گروه كثيرى از علماى اهل سنت به تحريف قرآن معتقد مىباشند ، زيرا آن‌ها به نسخ تلاوت آيات قرآن معتقد هستند ، اعم از اين كه حكم آن آيه‌ها نيز نسخ شود يا نشود . چنان كه عده‌اى از علما و اصوليين اهل سنت در اين حكم ترديد كرده‌اند كه : آيا شخص جنب مىتواند آياتى را كه تلاوت آن‌ها نسخ شده است ، بخواند يا نه و آيا شخص بدون وضو مىتواند به آن آيات دست بزند يا نه و عده‌اى از آن‌ها در اين باره حكم قطعى داده‌اند كه قرائت و لمس نمودن آيات نسخ‌شده ، براى اين افراد جايز نيست .\r\nاين نيز گواه ديگرى است بر اين كه آنان به نسخ قسمتى از آيات قرآن و در نتيجه به تحريف قرآن معتقدند . آرى ، تنها عده‌اى از معتزلىها به عدم نسخ تلاوت قائل شده و آن را مردود دانسته‌اند . « 1 » با اين توضيح و بيان : روشن شد كه بيشتر علماى اهل سنت به واسطهء عقيده به نسخ تلاوت ، تحريف را نيز پذيرفته‌اند .\r\nولى جاى تعجب اين است كه يك عده از علماى اهل سنت چنين نسبت را مردود و علماى خودشان را از اين عقيده تبرئه كرده‌اند . حتى آلوسى مرحوم طبرسى را كه قول به تحريف را تنها به حشويه نسبت داده است تكذيب مىكند و مىگويد : هيچ‌يك از علماى اهل سنت عقيده به تحريف نداشته است .\r\nاعجاب‌انگيزتر اين كه : او عقيده به تحريف را به علما و دانشمندان شيعه نسبت مىدهد و مىگويد : از ظاهر گفتار علماى شيعه ، عقيده به تحريف استفاده مىشود تا آنجا كه طبرسى مجبور شده به مقام دفاع از آنان بيايد ( 1 ) - ، عقيده فاسدشان را پرده‌پوشى كند . « 2 » در صورتى كه ما قبلا روشن ساختيم كه علما و محققين شيعه تحريف قرآن را شديدا انكار مىكنند و عدم تحريف در ميان آنان از مسائلى است كه مورد اتفاق و اتحاد علماى شيعه مىباشد ، حتى خود طبرسى رأى و استدلال سيد مرتضى را كه با بهترين و محكم‌ترين دليل ، نظريه تحريف را رد مىكند ، در كتاب خود مفصلا نقل كرده است . « 3 »\r\n\r\n\r\n","description":"","footnote":"\r\n( 1 ) الاحكام فى اصول الاحكام ، آمدى ، 3 / 201 - 302 .\r\n( 2 ) روح المعانى ، 1 / 24 .\r\n( 3 ) مجمع البيان ، 1 / 15 .\r\n","page_name":" 261 ","page_number":261},
  {"content":"\r\n\r\n\r\nدلايل عدم تحريف قرآن\r\n\r\n1 - تحريف از نظر قرآن\r\n\r\nآيات دالّ بر عدم تحريف قرآن\r\nمباحثى كه در فصول پيش يادآورى گرديد ، در واقع مقدمه بحث تحريف بود و اينك بعد از اين ، به دلايل عدم تحريف قرآن مىپردازيم و در اين فصل تنها به آياتى چند از قرآن كه به عدم تحريف قرآن دلالت دارند ، اكتفا مىكنيم .\r\nبه طورى كه قبلا اشاره كرديم ، تحريف به معناى تنقيص و اسقاط قسمتى از آيات اصلا راهى به قرآن ندارد و تحريف بدين معنى از نظر قرآن مردود است و ما بعضى از آن آيات را كه اساس و شالودهء عقيده به تحريف را درهم مىريزد ، در اينجا مىآوريم :\r\nآيه اول :\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ .  « 1 » ماييم كه ذكر ( قرآن ) را فروفرستاديم و به يقين آن را حفظ خواهيم نمود .\r\nاين آيه به صراحت دلالت دارد كه قرآن از تحريف محفوظ مانده و تا ابد نيز مصون خواهد ماند و خداوند در برابر تحريف‌كنندگان از كتاب خود دفاع خواهد كرد . جباران و ستمگران نخواهند توانست ، دست خيانت به سوى قرآن ببرند و آن را ملعبه خويش قرار داده و به دلخواه خود در آن\r\n\r\n\r\n","description":"","footnote":"\r\n( 1 ) حجر / 9 .\r\n","page_name":" 262 ","page_number":262},
  {"content":"\r\n\r\nتغيير و تبديل به وجود بياورند .\r\nطرفداران نظريه تحريف اين آيه را چند نوع تأويل و توجيه كرده‌اند :\r\n1 - مىگويند : منظور از « ذكر » كه در اين آيه به كار رفته است ، خود پيامبر است نه قرآن ، زيرا در آيه‌هاى ديگر كلمهء « ذكر » دربارهء خود پيامبر به كار رفته است آنجا كه مىفرمايد :\r\n  قَدْ أَنْزَلَ اللَّهُ إِلَيْكُمْ ذِكْراً . رَسُولًا يَتْلُوا عَلَيْكُمْ آياتِ اللَّهِ   « 1 » [ در حقيقت 
  ] ، خداوند چيزى را كه مايهء تذكر است بر شما نازل كرده ، رسولى به سوى شما فرستاده كه آيات روشن خدا را بر شما تلاوت كند .\r\nمىبينيم منظور از ذكر در اين آيه شريفه رسول خداست و معناى آن چنين است كه ما پيامبر را فرستاديم و او را از شر اشرار محفوظ خواهيم داشت .\r\nپاسخ : اين تأويل ، باطل و نادرست است زيرا كلمه « تنزيل » و « انزال » كه در آن دو آيه به كار رفته ، به معناى نازل نمودن مىباشد و اين كلمه دلالت دارد بر اين كه منظور از « ذكر » در هر دو آيه قرآن است نه پيامبر و اگر منظور از « ذكر » پيامبر بود ، كلمه « ارسال » و مشابه آن به كار مىرفت كه به معناى فرستاده است نه تنزيل و انزال .\r\nاگر فرض كنيم كه اين گفتار در آيه دوم درست است و منظور از « ذكر » در آن آيه رسول خداست ( 1 ) - ، در آيه اول كه مورد بحث است مسلما اين طور نيست و نمىتوان گفت كه منظور از « ذكر » در آيه « حفظ » ( حجر / 9 ) نيز پيامبر است زيرا سه آيه قبل از آن ، اين آيه شريفه واقع شده است :\r\n وَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ .  « 2 » كفار و مشركين گفتند : اى كسى كه ذكر ( قرآن ) بر او نازل شده ، مسلما تو ديوانه‌اى .\r\nدر اين آيه ، خطاب بر پيامبر شده كه ذكر بر وى فرودآمده است و منظور از ذكر در اين آيه شريفه قرآن است . با در نظر گرفتن اين معنا جاى ترديد باقى نمىماند كه منظور از ذكر در سه آيه بعدى نيز قرآن است ؛ نه پيامبر .\r\n2 - مىگويند : منظور از حفظ قرآن در اين آيه شريفه ، مصونيت قرآن از قدح و ايراد و ثابت بودن تعاليم و مفاهيم عاليه آن است ، نه مصونيت قرآن از تحريف و اسقاط پاره‌اى از آيات آن .\r\nپاسخ : اين گفتار از گفتار اول ضعيف‌تر و بطلانش روشن‌تر است زيرا : اگر منظور آنان اين باشد\r\n\r\n\r\n","description":"","footnote":"\r\n( 1 ) طلاق / 10 ، 11 .\r\n( 2 ) حجر / 6 .\r\n","page_name":" 263 ","page_number":263},
  {"content":"\r\n\r\nكه خداوند در اين آيه مصونيت قرآن را از انتقاد و ايراد كفار تضمين كرده است ، بطلان آن جاى شك و ترديد نيست ، چون قرآن از انتقاد مصون نمانده است بلكه ايراد و انتقاد كفار نسبت به قرآن بيش از حد شمارش است ، پس اين آيه حتما متوجه اين جهت نيست .\r\nو اگر منظورشان اين باشد كه چون داراى روش مستقيم و صحيح و تعاليم محكم و اصيل و داراى دلايل قوى و متقن است و بدين جهت سطح قرآن بالاتر از آن است كه دست انتقاد و ايراد به ساحت آن لطمه و خدشه‌اى وارد سازد و مقام قرآن برتر از آن است كه شك و ترديد افراد ، كوچك‌ترين اثرى در آن بگذارد ؛ اين مطلبى است درست و صحيح ، ولى بايد توجه نمود كه اين نوع مصونيت كه به معناى استحكام دليل و استقامت روش و ثبات حقايق آن مىباشد ؛ از اول با خود قرآن بوده و ذاتى است ، نه اين كه بعد از نازل شدن از سوى خدا به آن متوجه شده است ولى مصونيتى كه از اين آيه استفاده مىشود ، مصونيت ذاتى نيست ، بلكه مصونيتى است كه بعد از نازل شدن ، خداوند آن را از تحريفات مصون و محفوظ بدارد . بنابراين ، مصونيت ذاتى كه همان استحكام ذاتى است ، هيچ ارتباطى با مفهوم آيه مورد بحث ندارد زيرا :\r\nاولا : خود قرآن با اين امتيازات و جهات خاصى كه ذاتا و از اول از آن برخوردار مىباشد ، در برابر انتقادات ، مدافع و حافظ خود بوده و پاسخگوى ايرادات خواهد بود و از اين لحاظ احتياج به يك حافظ خارجى ندارد .\r\nثانيا : اين آيه شريفه حفظ قرآن را پس از نازل شدن آن ، تضمين مىكند نه در حالت نزولش ، تا منظور از حفظ و مصونيت ، استحكام و استقامت دلايل آن باشد .\r\n3 - مىگويند : درست است كه اين آيه بر مصونيت قرآن از تحريف دلالت دارد ولى كدام قرآن ؟\r\nچون ممكن است منظور از آن تنها قرآنى باشد كه نزد حضرت ولى عصر ( ع ) است نه همه قرآن‌ها زيرا از ظاهر اين آيه كليت و عموميت استفاده نمىشود .\r\nپاسخ : اين احتمال از دو احتمال گذشته ضعيف‌تر است زيرا قرآن بايد در ميان اجتماع و در نزد مردم كه به آن نيازمند هستند ، محفوظ و مصون از تحريف باشد نه در نزد امام زمان ( ع ) زيرا محفوظ ماندن قرآن در نزد وى به مانند محفوظ بودن آن در لوح محفوظ است يا در پيش يكى از فرشتگان خدا و اين گفتارى است بسيار سست و غير قابل قبول و شباهت زيادى به گفتار كسى دارد كه بگويد : من هديه‌اى به شما فرستادم ولى آن را در نزد خود يا در نزد يكى از دوستانم محفوظ داشته‌ام .\r\n( 1 ) - شگفت‌انگيزتر اين كه آنان مىگويند : منظور آيه مصونيت يك قرآن است ، از ميان تمام قرآن‌ها ،\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nنه همهء قرآن‌ها . گويا اين افراد خيال مىكنند كه منظور از « ذكر » قرآنى است كه در روى كاغذها نوشته شده ، خوانده مىشود و داراى انواع و مصاديق مختلفى مىباشد ، در صورتى كه اين مطلب واقعيت ندارد ، بلكه منظور از « ذكر » كلام خدا و آن قرآن واقعى و آسمانى است كه به رسول خدا ( ص ) فرودآمده است و اين قرآن‌هاى ظاهرى ، حاكى ، بازگوكننده و نشان‌دهندهء آن هستند زيرا قرآن‌هاى ظاهر و مطبوع ، اوراقى است كه به تدريج كهنه و فرسوده شده و از بين مىروند ، قابل دوام و بقا نيستند و هميشگى نمىباشند تا مورد توجه و هدف اين آيه قرار بگيرند و به وسيلهء آن مصونيت قرآن بدين معنى براى هميشه تضمين شود بلكه منظور از « ذكر » قرآن واقعى بوده ، منظور از حفظ و مصونيت آن نيز ، مصون و محفوظ ماندن آن از دستبرد خائنان و بدعت‌گذاران است ، بدين صورت كه هميشه در دسترس تمام افراد بشر باشد ولى در عين حال حتى آيه‌اى از آن ساقط نشود .\r\nاين گفتار به مانند آن است كه بگوييم : فلان قصيده محفوظ است و منظور از محفوظ بودن قصيده تغيير نيافتن و از بين نرفتن آن خواهد بود به طورى كه هم مىتواند آن را عينا به دست آورد .\r\n4 - گرچه شبهات و ايرادهاى قبلى را كه دربارهء دلالت اين آيه بر عدم تحريف نپذيرفتيم و هريك را پاسخ داديم ولى شبههء ديگر نيز به استدلال با اين آيه متوجه است كه با وجود آن شبهه ، دلالت اين آيه بر عدم تحريف مشكل خواهد بود و آن شبهه اين است :\r\nاگر طرفداران تحريف قرآن در خود اين آيه نيز كه جزئى از قرآن است ، احتمال تحريف بدهند ، استدلال نمودن با اين آيه بر عدم تحريف قرآن صحيح و اطمينان‌آور نخواهد بود ، زيرا اثبات عدم تحريف در قرآن با آيه‌اى كه در خود آن احتمال تحريف وجود دارد ، مستلزم « دور » بوده ، اثبات مطلبى است با خود آن كه بطلان چنين استدلالى ، مسلم و بديهى است ولى بايد توجه داشت كه اين ايراد بر كسانى متوجه است كه عترت طاهره و اهل بيت پيامبر ( ص ) را از مقام خلافت الهى معزول و بر كنار نموده ، بر گفتار و اعمال آنان اعتماد نمىكنند ، اين گونه افراد جواب صحيح و قانع كننده‌اى در برابر اين ايراد ندارند . اما كسانى كه اهل بيت را حجت خدا و همدوش با قرآن و پشتيبان و پشتوانهء آن مىدانند و به گفتار آنان اعتماد و تكيه مىكنند ، از اين گونه ايرادات و شبهات محفوظ و مصون هستند زيرا به عقيدهء آنان استدلال نمودن اهل بيت پيامبر با قرآن موجود و تأييد نمودن آنان همين قرآن را دليل و گواه بر حجيت ، مدركيت ، عدم تحريف و تغيير آن مىباشد . و اگر فرضا تحريف هم شده باشد ، با امضا و تأييد اهل بيت اين تحريف جبران گرديده ، باز حجيت و مدركيت قرآن تثبيت و تحكيم مىشود .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nآيه دوم :\r\n  وَ إِنَّهُ لَكِتابٌ عَزِيزٌ . لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ   « 1 » و اين قرآن ، كتابى است قطعا شكست‌ناپذير كه هيچ‌گونه باطلى نه از پيش‌رو و نه از پشت سر به سراغ آن نمىآيد ، چرا كه از سوى خداوند حكيم و شايسته ستايش نازل شده است .\r\n( 1 ) - اين آيه شريفه قرآن مجيد را از انواع و اقسام باطل ، پاك و به دور معرفى مىكند .\r\nزيرا اگر در كلامى « نفى » متوجه طبيعت و موجوديت چيزى گردد ، تمام افراد و مصاديق آن را نفى خواهد كرد و اين آيه نيز طبيعت بطلان را از دامن مقدس قرآن زدوده و نفى كرده است .\r\nبنابراين هيچ‌گونه بطلان كه تحريف نيز يكى از مصاديق آن است ، نمىتواند به ساحت قدس قرآن راه يابد .\r\nاشكال : طرفداران تحريف از اين دليل چنين جواب داده‌اند كه : هدف آيه بيان مصونيت قرآن از تناقض در احكام و نفى كردن دروغ و بطلان از اخبار آن است و به اين گفتار با روايت علىّ بن ابراهيم قمى استشهاد مىكنند كه وى در تفسير خود از امام باقر ( ع ) آورده است كه : « قرآن نه به وسيلهء تورات ، انجيل و زبور كه پيش از آن بودند باطل مىشود و نه بعد از آن كتابى خواهد آمد كه به وسيلهء آن باطل شود . » و در مجمع البيان نيز از امام صادق ( ع ) نقل شده است كه : « در اخبار قرآن از گذشتگان ، باطل و دروغى نيست و به اخبار آن ، از آيندگان نيز خلاف و بطلانى راه ندارد . » پاسخ : اين گفتار در معناى آيه صحيح نيست زيرا اين دو روايت كه بدان‌ها استشهاد مىشود بر اين امر ، دلالت ندارند كه منظور از بطلان تنها دروغ در اخبار و يا نسخ به وسيله كتاب‌هاى قبلى و بعدى باشد بلكه اين دو روايت تنها بعضى از مصاديق و اقسام بطلان را كه به قرآن راه ندارد ، بيان مىكنند و مخصوصا اگر روايات ديگرى را « 2 » كه بر عموميت و وسعت معانى قرآن از نظر مفهوم و زمان و مكان دلالت دارند ، در نظر بگيريم ، حقيقت كاملا روشن مىشود كه منظور آيه شريفه اين است كه قرآن در تمام اعصار و قرون از هر نوع بطلان و از تحريف كه يكى از روشن‌ترين و بارزترين اقسام و مصاديق بطلان است ، به دور و منزه و پاك است .\r\nگواه اين كه : تحريف از مصاديق و اقسام باطل ساختن چيزى است و قرآن آن را از ساحت\r\n\r\n\r\n","description":"","footnote":"\r\n( 1 ) فصلت / 41 ، 42 .\r\n( 2 ) قسمتى از اين روايات را در بخش « فضيلت قرآن » آورده‌ايم ، به آنجا مراجعه شود .\r\n","page_name":" 266 ","page_number":266},
  {"content":"\r\n\r\nخودش نفى نموده است ، اين است كه : همين آيه شريفه ، قرآن را با عزت و غلبه و پيروزى توصيف نموده است و لازمه و مقتضاى غلبه و پيروزى و عزت هر چيز ، به اين است كه از تغيير و ضايع شدن و از دست دادن حقيقت هويت خويش مصون و محفوظ باشد ولى اگر بگوييم كه منظور از بطلان در آيه كريمه فقط تناقض و كذب است ، اين معنى با عزت و پيروزى كه قرآن با آن توصيف شده است ، تناسبى ندارد و نمىتواند معناى صحيح و زنده‌اى براى اين آيه باشد .\r\n\r\n2 - تحريف از نظر سنت و احاديث روايات ثقلين و تحريف قرآن\r\nاولين دليل بر عدم تحريف قرآن ، آيات خود قرآن بود كه بخشى از آيات قرآن بر مصونيت قرآن از تحريف دلالت دارند و ما دو نمونه از اين آيات را در فصل پيش آورديم و به توضيح آن‌ها پرداختيم .\r\nدومين دليل بر عدم تحريف ، روايات و اخبار « ثقلين » است كه از رسول خدا نقل شده است .\r\nمنظور از اخبار « ثقلين » گروه احاديثى است كه رسول خدا ( ص ) در اين احاديث « عترت » يعنى اهل بيت و « قرآن » را جانشين خود معرفى فرموده و اين كه اين دو همدوش و غير قابل انفكاك از يكديگرند و بر مسلمانان فرض و واجب است كه از آن دو پيروى كنند و آن‌ها را از هم جدا نسازند .\r\nاين گونه ( 1 ) - روايات از طريق شيعه و سنى فراوان نقل شده است . « 1 » با مضمون اين احاديث به دو شكل و طريق مىتوان بر عدم تحريف قرآن استدلال نمود :\r\nشكل اول استدلال : قائل شدن به تحريف قرآن مستلزم اين است كه امت اسلامى نتواند به قرآن تمسك جويد و از آن پيروى كند زيرا در صورت تحريف ، قسمتى از قرآن از بين رفته و از حجيت و مدرك بودن ساقط شده است ، در صورتى كه وجوب تبعيت از قرآن و تمسك به آن كه صريح اخبار ثقلين است تا روز قيامت باقى و پابرجاست .\r\nاز اينجا كشف مىكنيم و بر ما يقين حاصل مىشود كه قول به تحريف باطل و قابل اعتبار نمىباشد .\r\nتوضيح اين كه : روايات « ثقلين » بر اقتران و همدوش بودن عترت و كتاب و بر بقاى آن دو ، تا روز رستاخيز دلالت مىكند .\r\n\r\n\r\n","description":"","footnote":"\r\n( 1 ) اسناد اين حديث را در بخش تعليقات ، شمارهء ( 1 ) مطالعه فرماييد .\r\n","page_name":" 267 ","page_number":267},
  {"content":"\r\n\r\nبنابراين بايد ، هم شخصى از افراد عترت تا روز قيامت پيوسته در ميان مردم باشد و هم قرآن ، تا هر دو براى هميشه و تا رستاخيز ، قرين و همدوش و پشتوانهء يكديگر ، هادى و راهنماى امت باشند تا در روز قيامت به پيشگاه پيامبر وارد شوند .\r\nآرى ، بايد آن دو در جامعه با هم وجود داشته باشند تا همان‌طوركه رسول خدا در اين احاديث اشاره فرموده است ، تبعيت از آن‌ها موجب هدايت و سعادت امت اسلامى شده ، مسلمانان را از ضلالت و گمراهى ، تاريكى و بدبختى مصون و محفوظ بدارد .\r\nاين نيز روشن است كه تمسك به عترت و تبعيت از آنان با دوست داشتن آنان و پيروى نمودن از راه ، روش و دستوراتشان خواهد بود .\r\nو اين گونه تبعيت و پيروى نيز موقوف و وابسته به درك حضور و ديدن خود امام و به سخن گفتن با وى نمىباشد زيرا درك كردن خود امام براى همه افراد در زمان حضور خود امام هم ممكن نبود تا چه رسد به دوران غيبت وى .\r\nآن چه كه مىگويند : در زمان غيبت نيز بايد لااقل عدهء مخصوص و معينى به حضور امام راه يافته و با وى ارتباط داشته باشند . گفتارى است بىاساس و ادعايى است بدون دليل زيرا پيروى نمودن از گفتار و روش امام يك نوع ارتباطى است كه اين ارتباط هميشه در ميان شيعه‌ها با امام‌شان برقرار مىباشد ، يعنى شيعيان در زمان غيبت نيز با امام‌شان مربوط بوده ، او را دوست داشته ، پيرو اوامر و دستورات وى مىباشند كه از جمله دستورات اوست . مراجعه كردن به راويان احاديث و ناقلان اخبار اهل بيت و متخصصين آن كه شيعه هميشه در حوادث و پيشامدهاى جديد به آنان مراجعه مىكنند و نظر پيشوايانشان را دربارهء اين رويدادها از آنان سؤال نموده و فرا مىگيرند .\r\nاما مسئله تمسك به قرآن چون بدون دسترسى به قرآن واقعى امكان‌پذير نيست . اين است كه بايد قرآن هميشه در ميان مسلمانان موجود بوده ، در دسترس آنان باشد تا بتوانند بر آن تمسك نموده ، از آن پيروى كنند و از ضلالت و گمراهى نجات يابند . از اين گفتار و بيان چنين بر مىآيد ؛ آنچه كه مىگويند : قرآن آسمانى و واقعى در نزد امام زمان ( ع ) موجود و محفوظ مىباشد ، مطلبى است نادرست . زيرا وجود واقعى قرآن در آسمان‌ها و يا در نزد امام غايب تمسك نمودن به قرآن را براى مسلمانان ميسور نمىكند بلكه بايد قرآن در دسترس مردم باشد ، مراجعه نمودن مردم به آن براى هميشه و براى همه ممكن و ميسور باشد .\r\nاين بود خلاصه استدلال بر عدم تحريف قرآن با حديث ثقلين از طريق اول .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n( 1 ) - اشكال : در رد اين استدلال مىگويند كه اخبار « ثقلين » گرچه بر عدم تحريف قرآن دلالت مىكنند ولى اين دلالت اختصاص به آيات احكام و فقهى قرآن دارد نه همه آيات قرآن زيرا آيات فقهى قرآن است كه مسلمانان بايد به آن‌ها تمسك كنند و اما ساير آيات قرآن كه تمسك به آن‌ها لزومى ندارد ، احاديث ثقلين به اين سلسله آيات ارتباطى ندارد و تحريف را از اين قبيل آيات نفى نمىكند .\r\nپاسخ : به نظر ما اين گفتار پايهء محكم و اساسى ندارد زيرا خداوند تمام آيات قرآن را براى هدايت و راهنمايى بشر فرستاده است و همهء آيات قرآن ، انسان را به سوى سعادت جاودانى و كمال انسانى رهبرى مىكند و در اين هدف و جهت گيرى فرقى در ميان آيات قرآن وجود ندارد چنان كه در بيان فضيلت قرآن گفتيم كه آيات قرآن گرچه در مواردى كه به ظاهر صورت داستان و قصه دارند ولى باطن آن‌ها موعظه راهنمايى ، عبرت و وسيلهء هدايت است يا حكمى از احكام خدا را در بر دارد ، بنابراين ، همه آيات قرآن مورد استناد و تمسك مسلمين است و نه فقط آيات فقهى قرآن .\r\nعلاوه بر اين ، كسانى كه قائل به تحريفند ، اكثر آنان تحريف را تنها در آيات مربوط به بحث ولايت و مشابه آن مىدانند ، در صورتى كه آيات ولايت نيز لازم التمسك و لازم التبعية است و آيات لازم التمسك هم طبق اخبار « ثقلين » به هيچ وجه قابل تحريف نبوده ، همان‌طوركه توضيح داده شد ، از تحريف و تغيير مصون و محفوظ مىباشد .\r\nشكل دوم استدلال : شكل و راه دوم در استدلال با اخبار « ثقلين » بر عدم تحريف قرآن ، اين است كه اعتقاد به تحريف قرآن موجب سقوط قرآن از حجيت و از اعتبار و مدركيت است و كسانى كه به تحريف قائل هستند ، در تمسك نمودن به قرآن موجود بايد به ائمه هدى ( ع ) مراجعه نموده ، در صورت تأييد و امضاى آنان از قرآن فعلى تبعيت كنند و به عبارت ساده‌تر : در صورت وقوع تحريف ، حجيت و اعتبار قرآن موجود موقوف و منوط بر امضاى اهل بيت خواهد بود ولى از اخبار متواتر « ثقلين » چنين بر مىآيد كه خود قرآن يك حجت و مدرك مستقل و يكى از دو مرجع اصيل اسلامى است ؛ يكى قرآن و ديگرى اهل بيت كه از اين دو مدرك بايد مستقلا پيروى شود و از آن روايت چنين استفاده مىشود كه قرآن « ثقل اكبر » و بزرگ‌ترين حجت است و اهل بيت نيز « ثقل اصغر » .\r\nبنابراين چگونه ممكن است كه قرآن را از حجيّت استقلالى بيندازيم و حجت بودن آن را به اهل بيت ، يعنى « ثقل اصغر » متوقف سازيم ؟ !\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nو اما اين كه گفتيم : در صورت وقوع تحريف ، قرآن از حجيت مىافتد به اين دليل است كه در اثر تحريف و تغيير ، ممكن است بعضى از قراين و شواهد لفظى كه در آيات قرآن به كار رفته و بيانگر معناى اصلى آيات بوده است ، ساقط شود و در نتيجه معناى واقعى آيات كه از قرائن و شواهد ساقطشده ، استفاده مىشد ، مجهول و ناشناخته بماند و معناى ظاهرى آيات كه بر خلاف معناى واقعى آن است به جاى آن بنشيند .\r\nاشكال : اگر كسى چنين اشكال كند كه در اين گونه موارد « اصالت عدم قرينه » جارى مىشود كه بر خلاف معناى ظاهرى آيه ، اصلا قرينه‌اى نبوده است تا ساقط شود و معناى واقعى آن را تغيير دهد زيرا در صورت شك در وجود قرينه كلامى ، عقلا به ظاهر كلام تمسك مىجويند و بنا را بر عدم وجود قرينه مىگذارند .\r\nپاسخ : در پاسخ اين اشكال مىگوييم : مدرك و مبناى « اصالت عدم قرينه » روش عقلا است كه عقلا و خردمندان ، ظاهر هر سخن و كلام را مىگيرند و به احتمال وجود قرينه بر خلاف معناى ظاهرى آن ، اعتنا نمىكنند . اين روش عقلايى چنان كه در علم اصول ثابت شده است ، در دو مورد به كار مىرود :\r\nيكى اين كه اين شاهد و قرينه‌اى كه احتمال وجودش بود ، منفصل و جدا از كلام بوده و يك قرينه و شاهد مستقل و خارج از كلام باشد .\r\nدوم اين كه احتمال داده شود ، قرينه‌اى در خود كلام بوده متصل و داخلى كه گوينده در گفتن آن غفلت نموده يا شنونده در شنيدن آن اشتباه كرده ، در نتيجه از كلام افتاده است .\r\nدر اين دو صورت است كه « اصل عدم قرينه » جارى شده و معناى ظاهرى هر سخن گرفته مىشود ولى اگر احتمال داده شود كه در سخن و كلامى ( 1 ) - قرينه و شاهد متصل و داخلى بر خلاف معناى ظاهرى آن بوده است كه به علت تغيير و تحريف افتاده و ساقط شده است ، در اين صورت عقلا و خردمندان اصالت « عدم قرينه » جارى نمىكنند و در پيروى از معناى آن ، توقف مىنمايند .\r\nمثلا : اگر از طرف يك فرد « واجب الطاعة » نامه به دست كسى برسد و در آن نامه به او دستور داده شود كه خانه‌اى براى وى خريدارى شود ولى قسمتى از نامه از بين رفته باشد و آن كسى كه مأموريت خريد خانه را دريافت نموده است ، احتمال دهد كه در آن نامه براى خانه مورد نظر شرايط و خصوصياتى از قبيل بزرگ و كوچك بودن و از نظر قيمت آن بيان شده بود كه از بين رفته است . در اين مورد وى از نظر عقلا نمىتواند به « قاعدهء اصالت عدم قرينه » تكيه و اعتماد نموده و از بقيه نامه و از كليت و عموميت جملهء « خانه‌اى خريدارى كنيد » ، تبعيت و پيروى نمايد و به عنوان\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاجراى دستور نويسنده ، به خريد هر خانه‌اى كه خودش صلاح بداند ، اقدام كند ، خردمندان چنين فردى را كه بر چنين نامه‌اى اعتماد كند مجرى فرمان و دستور نمىدانند .\r\nدفع توهم : شايد از اين بيان ، ذهن خواننده به يك نكته ديگر منتقل شود و با اين گفتار و بيان كه دربارهء « اصل عدم قرينه » آورده شد ، اساس فقه و استنباط احكام شرعيه به هم بريزد و راه استدلال در احكام دينى بسته مىشود زيرا مهم‌ترين ادله احكام عبارت است از اخبار و رواياتى كه از ائمه معصومين نقل گرديده است و احتمال دارد ، هريك از اين روايات و كلمات داراى قرينه متصله بوده كه قرينه از بين رفته و براى ما نقل شده است و بنابرآن بيان نمىتوان به اين اخبار اعتماد نمود و آن‌ها را مدرك براى استنباط احكام قرار داد .\r\nپاسخ توهم اين كه : اگر خوانندهء عزيز بيشتر تأمل كند ، اين ايراد در ذهنش خطور نمىكند زيرا در موضوع اخبار و نقل روايات بر ظاهر گفتار راوى تكيه مىشود كه اگر قرينه‌اى وجود داشت ، حتما راوى نيز آن را نقل مىنمود و حالا كه راوى چنين قرينه‌اى را نقل ننموده ، قطعا وجود نداشته است و اما اين كه احتمالا راوى در نقل آن قرينه غفلت و يا اشتباه راوى جريان پيدا كرده ، بدين گونه اين احتمال نيز بر طرف مىشود .\r\nنتيجه عقيده به تحريف : از همهء آن چه گفته شد ، چنين به دست مىآيد كه نتيجه عقيده به تحريف اين است كه قرآن از حجيت و مدركيت ساقط شود و در اين صورت به معناى ظاهرى آن استناد و تمسك نمودن ، صحيح نمىباشد .\r\nدر عدم حجيت قرآن عقيده به تحريف مستقيما و به تنهايى كفايت مىكند و هيچ‌گونه احتياجى نيست كه براى اثبات آن « علم اجمالى » را پيش بكشيم و بگوييم : در اثر تحريف « علم اجمالى » « 1 » به اختلاف و بر هم خوردن ظواهر پاره‌اى از آيات براى ما حاصل مىشود و وجود اين علم اجمالى است كه قرآن را از حجيت ساقط مىكند زيرا اگر براى اثبات عدم حجيت ظواهر قرآن در صورت تحريف از راه علم اجمالى وارد شويم ، در جواب خواهند گفت كه :\r\nاولا : وقوع تحريف در قرآن سبب علم اجمالى به اختلاف و برهم خوردن ظواهر آيات نمىشود .\r\nثانيا : اين علم اجمالى بىاثر بوده ، تكليف‌آور نمىباشد كه مانع از استدلال و تمسك به ظواهر آيات قرآن گردد زيرا علم اجمالى در صورتى مؤثر و تكليف‌آور خواهد بود كه تمام اطراف علم\r\n\r\n\r\n","description":"","footnote":"\r\n( 1 ) علمى است كه در ميان دو يا چند چيز بدون تعيين ، دور زند .\r\n","page_name":" 271 ","page_number":271},
  {"content":"\r\n\r\nاجمالى مورد ابتلا و عمل باشد و اگر يك طرف آن مورد ابتلا نباشد ، منجز و تكليف‌آور نخواهد بود و در اينجا « علم اجمالى » به برهم خوردن ظواهر آيات قرآن در ميان آيات احكام و غير آيات احكام دور مىزند و چون آيات غير احكام مورد عمل و ابتلا نمىباشند ، اين است كه اين علم اجمالى مؤثر و تكليف‌آور نخواهد بود .\r\n\r\nپندارى و پاسخى\r\nگاهى طرفداران تحريف چنين مىپندارند كه حجيت قرآن با عقيده به تحريف آن منافات ندارد و در عين اين كه به تحريف قرآن معتقديم ، مىتوانيم ظواهر قرآن را نيز حجت بدانيم زيرا حجيت ظواهر قرآن گرچه با تحريف ساقط مىشود ولى ائمهء هدى ( ع ) كه قرآن موجود را امضا و تأييد و با قرآن فعلى استدلال نموده و اصحاب و يارانشان را در عمل نمودن به ظواهر آيات ، تصديق كرده‌اند ، در مجموع حجيت ظواهر آن را تحكيم و تثبيت مىكند و به آن ، اعتبار و مدركيت مىبخشد . طرفداران تحريف با اين پندار مىخواهند از يك طرف به تحريف قرآن معتقد شوند و از طرف ديگر با امضا و تأييد ائمه هدى حجيت ظواهر آن را حفظ كنند .\r\n( 1 ) - در صورتى كه اين افراد اشتباه مىكنند و پندارشان باطل و بىاساس است زيرا ارشاد و راهنمايى ائمه و مورد تأييد قرار دادنشان در تمسك و استناد به ظواهر قرآن ، نه از اين لحاظ بوده است كه آنان مىخواستند به قرآن ، حجيت و مدركيت دهند و با امضا و تأييدشان ، تحريف و به هم خوردن ظواهر آن را جبران كنند بلكه اين امضا و تأييد از اين جهت بوده كه آنان خود قرآن را حجت مستقل مىدانستند و ظواهر آن را دست‌نخورده ، تحريف نشده و قابل اعتبار مىشناختند .\r\nاين بود كه ديگران را به استفاده و تبعيت از اين ظواهر ، رهبرى و راهنمايى مىنمودند . يعنى اين تأييد و تصديق از قرآن موجود ، حكايت از اعتبار و حجيت واقعى آن مىكند ، نه آن كه به آن حجيت و اعتبار ظاهرى ببخشد .\r\n\r\n3 - قرائت سوره‌هاى قرآن در نماز\r\nسومين دليل بر عدم تحريف قرآن اين است كه پيشوايان ما به ما تعليم داده‌اند كه در فرائض و نمازهاى واجب در ركعت اول و دوم بعد از سوره حمد ، يكى از سوره‌هاى قرآن را انتخاب نموده ، همهء آن را تا پايان قرائت كنيم و در هر ركعت نماز آيات نيز حد اقل يك سوره كامل را به پنج قسمت تقسيم نموده ، قبل از هر ركوع ، يك قسمت آن را تلاوت نماييم ، اين‌ها از احكام و مسائلى\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاست كه از اول اسلام و از روزى كه نماز تشريع شده ، وجود داشته و بر اساس تقيه نموده است ، زيرا در آن روز تقيه‌اى وجود نداشت .\r\nبنابراين احكام ، كسانى كه قائل به تحريف مىباشند ، نبايد سوره‌اى را كه احتمال تحريف در آن وجود دارد ، در نماز قرائت كنند زيرا در نماز بعد از سورهء حمد خواندن يك سوره كامل لازم است و كامل بودن سوره‌اى كه احتمال تحريف در آن وجود دارد ، قطعى نمىباشد ، در صورتى كه « اشتغال يقينى » ، « برائت يقينى » مىخواهد ، يعنى آنجا كه فرمان و دستور قطعى از سوى شارع به انسان متوجه شده است ، بايد آن را به گونه‌اى انجام دهد كه به ساقط شدنش نيز يقين نمايد .\r\nاشكال :\r\nشايد طرفداران تحريف ادعا كنند كه خواندن سورهء كامل در صورتى واجب است كه شناختن آن ممكن باشد و در غير اين صورت واجب نخواهد بود .\r\nپاسخ :\r\nاين ادعا در صورتى درست است كه احتمال تحريف در تمام سوره‌هاى قرآن وجود داشته و هيچ‌يك از سوره‌هاى قرآن از اين احتمال خالى و مصون نباشند ، اما اگر در اين ميان سورهء معينى وجود داشته باشد كه حتى به عقيده طرفداران تحريف نيز تحريف نشده است ؛ مانند سورهء توحيد ، در اين صورت طرفداران تحريف نمىتوانند جز همان سوره ، سورهء ديگرى را در نماز بخوانند .\r\n\r\nاشكال ديگر :\r\nشايد در پاسخ اين اشكال نيز بگويند كه ائمه اطهار ( ع ) خواندن هر گونه سوره را در نماز تجويز فرموده‌اند و اگر چنين تجويزى نبود ، خواندن سوره‌هايى كه احتمال تحريف در آن‌ها وجود دارد ، جايز نمىشد .\r\n\r\nپاسخ :\r\nمىگوييم كه : همان اجازه و رخصت كه از ناحيه ائمه ( ع ) صادر شده است ، مىتواند دليل محكمى بر اين معنى باشد كه تحريفى به قرآن و به هيچ‌يك از سوره‌هاى آن راه نيافته است و گرنه اجازه ائمه موجب مىشد كه نماز مسلمين در اثر خواندن سوره‌هاى تحريف شده و ناقص ، باطل شود و اگر\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nبعضى از سوره‌هاى قرآن تحريف مىشد ، ائمهء هدى ( ع ) مردم را به خواندن سوره‌هاى تحريف نشده تشويق و وادار مىساختند ( 1 ) - و اين عمل هيچ‌گونه مخالف تقيه هم نبود زيرا ما مىبينيم كه آنان خواندن سوره توحيد و سوره قدر را در نماز ، نيكو و مستحب شمرده ، فضيلت و ثواب بيشترى براى اين دو سوره بيان نموده‌اند . چه مانعى داشت كه به جاى همان استحباب و ثواب بيشتر ، لزوم و وجوب خواندن اين دو سوره يا سوره‌هاى ديگرى را كه در آن‌ها احتمال تحريف نيست ، بيان فرمايند .\r\n\r\nاشكال سوم :\r\nآرى ، تنها چيزى كه طرفداران تحريف مىتوانند ادعا كنند ، اين است كه بگويند : وجوب خواندن سوره كامل به معناى واقعى آن منسوخ شده ، آن چه لازم مىباشد ، خواندن سورهء كاملى است از قرآن موجود .\r\n\r\nپاسخ :\r\nبه نظر ما ، حتى طرفداران تحريف نيز به چنين نسخى ملتزم و معتقد نيستند ، اين مطلب قطعى و مسلم است كه بعد از پيامبر ( ص ) نسخ و تغيير در احكام به وقوع نپيوسته است . گرچه در امكان و يا محال بودن آن بحثى در ميان علما وجود دارد ، اما مسئلهء امكان غير از مسئله وقوع است كه فعلا مورد بحث و گفتار ماست .\r\n\r\nخلاصهء گفتار\r\nشكى در اين نيست كه ائمه ( ع ) در نمازها بعد از سورهء حمد ، خواندن يك سوره كامل از سوره‌هاى قرآن موجود را واجب دانسته و خواندن آن را به پيروانشان دستور داده‌اند ، دستورى كه كوچك‌ترين احتمال تقيه به آن راه ندارد و اين حكم و دستور ، يا از زمان خود رسول اكرم ( ص ) بوده است و يا بعد از وى به وسيلهء ائمه صادر شده است ولى احتمال دوم كه در واقع نسخ در احكام مىباشد ، درست نيست زيرا بعد از رسول خدا ( ص ) هيچ حكمى نسخ نگرديده ، تغييرى در احكام واقع نشده است .\r\nبنابراين مىماند احتمال اول كه از زمان خود رسول خدا ( ص ) خواندن يك سوره كامل در نماز واجب بوده است و عمل كردن به اين حكم در صورتى درست است كه قرآن تحريف نشده باشد و\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nدر صورت تحريف نيز بايد سوره‌هاى تحريف نشده براى خواندن در نماز تعيين مىشد تا سورهء كامل در نماز خوانده شود . در صورتى كه چنين تعيينى وجود ندارد و خواندن تمام سوره‌هاى قرآن در نماز تجويز شده است و اين خود نشانگر شقّ او يعنى عدم تحريف قرآن است .\r\nاين بود خلاصهء استدلال به عدم تحريف قرآن از راه وجوب خواندن سورهء كامل در نماز .\r\nاين استدلال اختصاص به موضوع نماز ندارد بلكه در هر موردى كه ائمه به قرائت سوره و يا آيه‌اى كامل دستور داده‌اند ، جارى است و همه آن‌ها مىتوانند به عدم تحريف قرآن دلالت كنند .\r\n\r\n4 - عدم تحريف قرآن به وسيلهء خلفا\r\nچهارمين دليل بر عدم تحريف قرآن اين است كه مدعيان تحريف ، يا ابو بكر و عمر را عامل مىدانند و يا عثمان را كه در دوران خلافتش به پندار آن‌ها آياتى را تحريف نموده‌اند يا افراد ديگرى را عامل تحريف مىدانند كه در دوران‌هاى بعد ، انجام داده‌اند و همهء اين احتمالات سه‌گانه ، باطل و بىاساس مىباشد كه ذيلا به توضيح آن‌ها مىپردازيم :\r\n\r\nعدم تحريف قرآن به وسيلهء شيخين\r\nبه نظر طرفداران تحريف ، نخستين احتمال در تحريف قرآن اين است كه اين تحريف از ناحيهء شيخين يعنى : ابو بكر و عمر به قرآن متوجه شده است و اين احتمال از سه صورت بيرون نيست :\r\nتحريف غير عمدى و اضطرارى ( 1 ) - ، تحريف عمدى در آيات مربوط به موضوع حكومت و زعامت ، تحريف عمدى در آيات ديگر .\r\n\r\nيك : تحريف غير عمدى\r\nمىگويند : چون قرآن در دوران ابو بكر و عمر جمع‌آورى نشده بود و به همه قرآن دسترسى نداشتند ، لذا به ناچار و قهرا تحريف و تغييرى در قرآن به وجود آمد و قسمتى از آيات از بين رفت .\r\nولى اين احتمال و پندار از چند جهت بىاساس مىنمايد زيرا :\r\n1 - عنايت و توجه خاصى كه رسول خدا ( ص ) نسبت به قرآن داشت و به قرائت و تلاوت آن اصرار و تأكيد مىورزيد و همچنين اهميت خاص و فوق‌العاده‌اى كه اصحاب و ياران رسول خدا نسبت به قرآن قائل بودند ، دلالت مىكند بر اين كه يقينا قرآن مجيد از همان دوران خود رسول خدا جمع‌آورى شده بود به طور يادداشت‌هاى متفرقه و پراكنده و يا از راه حفظ در سينه‌ها و يا به هر\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nصورت ديگر ، در نزد مسلمانان محفوظ بود ، دقيقا از آن مواظبت و نگهدارى به عمل مىآمد و با اين همه اهتمام و دقت امكان نداشت كه كلمه‌اى از آن فراموش و يا جابه‌جا و يا تغيير و تبديل شود .\r\nافرادى كه اشعار و خطبه‌هاى دوران جاهليت را حفظ و دقيقا ضبط نموده بودند ، چگونه متصور است كه در حفظ و ضبط نمودن قرآن كوچك‌ترين سستى و كوتاهى روا داشته و يا غفلت ورزند .\r\nقرآنى كه در راه آن از زندگى و از جان شيرين خود مىگذشتند و به هر نوع فداكارى و از خودگذشتگى و به هر گونه سختىها و ناراحتىهاى شديد و طاقت‌فرسا تن مىدادند ، تلخىها مىچشيدند ، از وطن و از مال و منال و از همسر و فرزند چشم مىپوشيدند . آنان در راه خدمت به قرآن و نشر احكام و قوانين آن ، از همه چيز گذشتند و با فداكارىهايشان خطوط زرين در تاريخ بشريت به وجود آورده ، با قدم‌هاى اعجاب‌انگيزشان روى تاريخ را سفيد نمودند .\r\nآرى ، چنين افراد با اين شرايط چگونه ممكن است ، حفظ قرآن را بىاهميت تلقى كنند ؟ ! آيا با اين وصف كدام عاقلى مىتواند چنين تصور كند كه مسلمانان فداكار دوران اول اسلام اعتنايى به قرآن و حفظ آن ننمودند تا در نتيجه قسمتى از آن از بين رفت تا جايى كه در موقع جمع‌آورى قرآن هر آيه‌اى را كه مىنوشتند ، محتاج به شهادت دو نفر بودند ؟ ! اين احتمال به مانند احتمال زيادت در قرآن و مانند آن ، از نظر عقل و بررسى تاريخ ، مردود و غير قابل اعتناست .\r\n2 - گذشته از اين دليل عقلى و تاريخى ، حديث متواتر « ثقلين » كه قبلا به آن اشاره شد ، دليل ديگرى بر بطلان اين احتمال مىباشد .\r\nزيرا اين حديث يعنى گفتار رسول خدا ( ص ) كه « من دو چيز مهم در ميان شما به امانت گذاشتم ، يكى كتاب خدا و آن ديگرى عترت من . » « 1 » با از بين رفتن قسمتى از قرآن سازش ندارد ، چون در صورت تحريف آن چه از پيغمبر باقى مانده ، قسمتى از كتاب خواهد بود نه همهء كتاب ولى از اين حديث چنين بر مىآيد كه همهء قرآن از رسول خدا به يادگار مانده است نه قسمتى از آن .\r\nبلكه بالاتر از اين مىتوان از حديث « ثقلين » استفاده نمود و آن اين است كه قرآن در زمان خود رسول خدا ( ص ) تدوين و جمع‌آورى شده بود زيرا در اين حديث رسول خدا مىفرمايد كه من كتابى در ميان شما به امانت مىگذارم بديهى است در صورتى مىتوان قرآن را كتاب ناميد كه همهء\r\n\r\n\r\n","description":"","footnote":"\r\n( 1 ) « انّى تارك فيكم الثّقلين كتاب اللّه و عترتى . »\r\n","page_name":" 276 ","page_number":276},
  {"content":"\r\n\r\nآيات و مطالبش در يك‌جا جمع شود و در غير اين صورت كتاب ناميده نمىشود .\r\n3 - و از طرف ديگر اهميت خاص و توجه شديدى كه مسلمانان نسبت به قرآن مبذول مىداشتند ، نشان مىدهد كه آنان از همان روزهاى نخستين و در دوران خود رسول خدا قرآن را جمع‌آورى نموده بودند .\r\nو اگر فرض كنيم ، مسلمانان هم به جمع‌آورى قرآن اهتمام نورزيده ، اين موضوع را بىاهميت تلقى مىكردند ، چرا خود رسول خدا ( ص ) اين مسئلهء مهم را ناديده گرفته ، از عواقب خطرناك سستى و اهتمام در انجام آن غافل بوده است ؟ ! آيا وسايل و امكانات براى انجام آن نداشته است ؟ ! جواب همهء اين سؤالات منفى است زيرا مسلما رسول خدا ( ص ) ، هم به اهميت موضوع توجه كامل داشته و هم از تمام وسايل و امكانات برخوردار بوده و هم كوچك‌ترين اهمال و مسامحه را در اين مورد روا نداشته است ؟ ! اين است كه به يقين بايد گفت ؛ رسول خدا ( ص ) در همان دوران به اين عمل پرداخته و قرآن را جمع‌آورى نموده است .\r\n( 1 ) -\r\n\r\nدو : تحريف عمدى در آيات غير سياسى قرآن\r\nاحتمال ديگر اين كه ، خليفه اول و دوم آياتى را كه به امور سياسى ، يعنى به مسائل خلافت و زعامت آنان تماس نداشت ، عمدا تحريف نموده‌اند .\r\nاين احتمال هم به مانند گفتار و پندار اول كاملا بىاساس و دور از حقيقت است زيرا :\r\nاولا : انگيزه‌اى براى اين كار وجود ندارد و علتى نيست كه انسان به يك كار بسيار بزرگ و خطرناك دست بزند بدون اين كه كوچك‌ترين تماسى با كار وى داشته باشد .\r\nو ثانيا : موقعيت اسلام و مسلمانان در دوران حكومت ابو بكر و عمر نشان مىدهد كه در آن زمان كسى نمىتوانست دستبردى به قرآن بزند ، مخصوصا اين كه حكومت آنان نيز بر پايه حفظ ظاهر استوار بوده و در ظاهر به امور مذهبى اهميت شديد داده مىشد .\r\nو از طرف ديگر افرادى در آن زمان وجود داشتند كه با حكومت آن دو مخالف بودند ، مانند سعد بن عباده و پيروان وى كه از هيچ‌گونه اعتراض و انتقادى فروگذار و مضايقه نمىكردند و اگر آنان تحريفى در قرآن به وجود مىآوردند ، حتما همان مخالفين اين جريان را به رخ آنان مىكشيدند و در اين مورد به باد انتقادشان مىگرفتند ، در صورتى كه راجع به تحريف قرآن ايرادى به آنان نگرفته‌اند و كوچك‌ترين انتقاد و اعتراضى در اين مورد نسبت به آنان نداشته‌اند و تاريخ در\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nاين جريان كاملا ساكت و بىگواه است .\r\nو همچنين امير المؤمنين ( ع ) كه در خطبهء شقشقيه و خطبه‌هاى ديگرش از افرادى كه بر وى مقدم شدند ، انتقاد و خرده گيرى مىكند ولى هيچ اسمى از مسئله تحريف به ميان نمىآورد .\r\nاين ادعاى باطلى است كه كسى بگويد : قرآن تحريف شده و مسلمانان نسبت به اين عمل اعتراض كرده‌اند ولى از نظر تاريخ براى ما مجهول مانده است زيرا اگر چنين اعتراضى واقعيت داشت ، براى آيندگان در تاريخ نقل مىشد همان‌طوركه مطالب كم‌اهميت‌تر از آن نقل شده است .\r\n\r\nسه : تحريف در آيات سياسى قرآن\r\nگروه ديگرى مىگويند كه اين دو خليفه آيات سياسى قرآن ، يعنى آياتى را كه مربوط به موضوع خلافت و زعامت بوده ، عمدا به نفع خود تحريف نموده‌اند .\r\nاين پندار نيز در بىاساس بودن از دو احتمال قبلى كمتر نيست زيرا امير المؤمنين و همسرش حضرت زهرا ( س ) و عده‌اى از اصحاب آن حضرت در موضوع خلافت به ابو بكر و عمر به مقام معارضه در آمده و با رواياتى كه رسول خدا دربارهء امير المؤمنين شنيده بودند ، بر آنان اتمام حجت نموده و احقاق حق مىكردند .\r\nگاهى از مهاجرين و انصار كسانى را كه راجع به خلافت و موقعيت حضرت على ( ع ) سخنى از رسول خدا شنيده بودند ، گواه و شاهد مىآوردند ، گاهى با حديث غدير و امثال آن استدلال و احتجاج مىنمودند ، گاهى از روايات ديگر استشهاد مىنمودند ، چنان كه در كتاب احتجاج جريان جالب اتمام حجت دوازده تن از اصحاب پيامبر نقل شده است كه اين دوازده تن صحابه در برابر ابو بكر بپاخاستند و احاديث و نصوص مربوط به خلافت و امامت على ( ع ) را به او تذكر دادند .\r\nعلامه مجلسى نيز احتجاجات و استيضاح‌هاى حضرت على ( ع ) در موضوع خلافت كه با دو خليفه وقت داشته و فصل مخصوصى گشوده است . « 1 » بنابراين ، اگر قرآن داراى آيه و مطلبى بود كه با مسئلهء خلافت تماس صريح و روشن داشته باشد ، در مقام اتمام حجت و استيضاح حق ، بيان آن لازم‌تر و استشهاد نمودن با چنين آيه‌اى مهم‌تر از همهء استدلال‌ها و دلايلى بود كه امير مؤمنان على ( ع ) و گروه كثير و قابل توجهى از ياران رسول خدا در اين مورد مىآوردند . نبودن چنين استدلالى از روز اول و حتى در دوران خلافت\r\n\r\n\r\n","description":"","footnote":"\r\n( 1 ) بحار الانوار ، 8 / 79 .\r\n","page_name":" 278 ","page_number":278},
  {"content":"\r\n\r\nامير مؤمنان ( ع ) ، دليل قطعى و واضحى است كه چنين آياتى وجود نداشته و تحريفى واقع نشده است .\r\n( 1 ) -\r\n\r\n5 - عدم تحريف قرآن در دوران عثمان\r\nاما اين كه عثمان قرآن را تحريف كرده باشد ، اين احتمال هم مانند احتمال اول به دلايلى باطل و از احتمال قبلى ضعيف‌تر است زيرا :\r\n1 - در دوران خلافت عثمان اسلام به قدرى توسعه يافته و نيرو گرفته بود كه نه عثمان و نه كسى بالاتر از عثمان نمىتوانست دستى به قرآن ببرد و چيزى از آن كم و يا زياد كند .\r\n2 - اگر تحريف عثمان در آيات غير سياسى و غير مربوط به مسئلهء حكومت و خلافت بوده باشد ، براى چنين تحريفى دليل و انگيزه‌اى وجود نداشت و اگر تحريف وى مربوط به آيات خلافت باشد . اين گونه تحريف هم قطعا به وقوع نپيوسته است زيرا اگر چنين آياتى وجود داشت تا دوران عثمان در ميان مردم در نقاط مختلف مملكت اسلامى منتشر مىشد و خلافت به دست عثمان نمىرسيد تا بعدا آن‌ها را تحريف كند و از ميان ببرد و يا لااقل با وجود چنين آياتى بر ضد عثمان استدلال مىشد و تحريفش را بر وى ايراد مىنمودند ، در صورتى كه اثرى از اين‌ها در تاريخ ديده نمىشود .\r\n3 - اگر واقعا عثمان عامل تحريف قرآن بود ، اين عمل در دست قاتلان وى بهترين عذر و محكم‌ترين بهانه و دستاويز مىشد و آنان با داشتن چنين بهانه و دستاويز مهمى احتياج نداشتند ، در كشتن عثمان عذرها و بهانه‌هاى ديگرى پيش كشيده ، انحراف از روش خلفاى گذشته و مسئلهء حيف و ميل در بيت المال را عنوان كنند .\r\n4 - اگر قرآن به وسيلهء عثمان تحريف مىشد ، امير مؤمنان ( ع ) پس از وى قرآن را به حالت اولى كه در زمان خلفا و رسول خدا بود ، برمىگردانيد و اين عمل نه تنها مورد انتقاد و اعتراض كسى قرار نمىگرفت بلكه در برابر مخالفينش كه به اصطلاح همان خون‌خواهان عثمان بودند ، بهترين دليل و مدرك براى وى محسوب مىشد و اين عمل امير مؤمنان ( ع ) با برنامه‌هاى اصلاحى آن بزرگوار كاملا منطبق بود كه آن حضرت تيول‌هاى اعطايى عثمان را استرداد مىنمود و به بيت المال بر مىگرداند و در اين باره ضمن يك سخنرانى تاريخى چنين فرمود :\r\n« به خدا سوگند ، اگر ببينم كه با پول بيت المال زنان را تزويج و كنيزان را خريدارى نموده‌اند ، بازپس خواهم گرفت و به بيت المال عودت خواهم داد زيرا دايره عدالت وسيع است و كسى كه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nزندگى در سايه عدل بر وى تنگ آيد ، زندگى در سايهء ظلم براى او تنگ‌تر خواهد بود . » « 1 » اين روش ، امير مؤمنان ( ع ) بود ، دربارهء اموال و ثروت‌هاى عمومى و اگر تحريفى در قرآن واقع مىشد ، در اين مورد نيز قهرا همين روش را پيش مىگرفت و آن را به حالت اولى برمىگردانيد .\r\nسكوت آن حضرت دربارهء قرآن و امضا نمودن وى همان قرآن را كه در عصر حكومت عثمان معمول بود ، دليل محكم و قاطعى است بر اين كه قرآن در زمان عثمان تحريف نشده است .\r\n( 1 ) -\r\n\r\n6 - عدم تحريف قرآن در دوران‌هاى بعد از خلفا\r\nسومين احتمال دربارهء تحريف قرآن اين است كه شايد گروهى چنين خيال كنند كه قرآن پس از دوران حكومت خلفاى سه‌گانه به وسيلهء افراد ديگر تحريف شده است ولى تا آن جايى كه ما اطلاع داريم كسى اين احتمال را نداده چنين پندار و ادعايى را نكرده است .\r\nآرى ، تنها چيزى كه در اينجا به برخى از طرفداران تحريف نسبت داده شده ، اين است كه او مىگويد : حجاج بن يوسف قيام نمود و قسمتى از آيات قرآن را كه در انتقاد از بنى اميه نازل شده بود ، از بين برد و به جاى آن‌ها آيات ديگرى را بر قرآن افزود و قرآن‌ها طبق دستور وى با همان سبك و روش نگارش يافت و به شهرهاى بزرگ مانند : مكه ، مدينه ، مصر ، شام ، كوفه و بصره ارسال شد و قرآن‌هاى ديگر جمع‌آورى گرديد و حتى يك جلد از آن‌ها هم در دست مردم باقى نماند و قرآن‌هاى موجود از روى همان قرآن‌هايى كه به دستور حجاج نوشته شده بود ، به وجود آمده است . « 2 » اين بود خلاصهء نظريه تحريف قرآن پس از دوران خلفا كه به هذيان و ياوه‌گويى اشخاص مريض يا سخن اطفال و ديوانگان شباهت بيشترى دارد تا به حقيقت گويى و بيان واقعيت زيرا حجاج بيش از يك‌تن از استانداران خلفاى بنى اميه نبود و او كمتر و كوچك‌تر از اين بود كه دست به سوى قرآن ببرد بلكه او عاجزتر از اين بود كه بتواند يكى از فروع و احكام كوچك اسلام را تغيير بدهد ، كجا برسد به موضوعى كه اساس و پايهء دين اسلام است . او چگونه مىتوانست تمام قرآن‌ها را جمع‌آورى كند به طورى كه حتى يكى از آن‌ها هم در دست مردم باقى نماند ، در صورتى كه در\r\n\r\n\r\n","description":"","footnote":"\r\n( 1 ) « و للّه لو وجدته قد تزوّج به النّساء و ملك به الاماء لرددته فانّ فى العدل سعة و من ضاق عليه العدل فالجور عليه اضيق » :\r\nنهج البلاغه ، در استرداد گرفتن تيول‌هاى اعطايى عثمان : خطبه 15 .\r\n( 2 ) مناهج العرفان ، 257 .\r\n","page_name":" 280 ","page_number":280},
  {"content":"\r\n\r\nآن تاريخ ، قرآن در تمام نقاط كشور پهناور اسلام منتشر شده و به نقاط غير اسلامى نيز راه يافته بود ؟ ! چطور اين حادثه مهم را حتى يك نفر مورخ به عنوان نمونه نقل ننموده و يك نفر محقق تاريخ دان در بررسى خويش كوچك‌ترين اشاره‌اى به آن نكرده است ، در صورتى كه علل و انگيزه‌هاى فراوانى بر نقل آن وجود داشت ؟ ! شگفت‌انگيزتر اين كه حجاج به اين كار مهم و خطرناك دست بزند ، كسى از مسلمانان بر وى اعتراض نكند و پس از پايان حكومت و دوران تسلط وى نيز مسلمانان از اين عمل نابجاى او چشم‌پوشى نمايد و خيانت وى را ادامه دهد ! اگر فرض كنيم كه حجاج چنين قدرتى داشت كه تمام نسخه‌هاى اصلى قرآن را جمع‌آورى كند به طورى كه حتى يك نسخه از آن‌ها باقى نماند ، ولى آيا او مىتوانست قرآن اصلى را از سينهء مسلمانان و از قلب حفاظ قرآن نيز محو كند ، حفاظى كه تعداد آنان در آن روز بيش از شمارش بوده آمارشان را جز خدا كسى نمىدانست ؟ ! گذشته از اين اگر در پاره‌اى از آيات انتقاد صريحى از بنى اميه وجود داشت ، پيش از حجاج ، معاويه كه از قدرت و نفوذ بيشترى برخوردار بود ، بر اين عمل اقدام مىنمود و اگر او همچنين عملى را انجام داده بود ، ياران امير المؤمنين ( ع ) در برابر معاويه ايستادگى و بر عمل او اعتراض مىكردند و عليه او استدلال و اتمام حجت مىنمودند چنان كه به اعمال مختلف معاويه اعتراض و با دلايل محكمى عليه وى استدلال مىكردند كه در كتب تاريخ و حديث و كلام ضبط شده است .\r\n( 1 ) - از همهء آن چه گفته شد ، چنين استفاده مىشود كه طرفداران تحريف قرآن در اين گفتار و پندار بىاساس خويش علاوه بر اين كه با كتاب و سنت مخالفت مىكنند با دلايل روشن عقلى نيز مخالفت مىورزند ؛ مثلى است معروف كه مىگويند : « به آدمى آن چه را كه نشدنى است بگو اگر پذيرفت بدانكه عاقل نيست . »\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nدلايل طرفداران تحريف قرآن و پاسخ آن\r\nطرفداران تحريف قرآن در اين پندار غلط به دلايلى تمسك جسته ، مطالبى را عنوان نموده‌اند و ما ناچاريم در اين فصل و در فصول آينده اين دلايل را مورد بحث و بررسى قرار داده و در ضمن چند فصل به بحث تحريف پايان دهيم . اينك دليل اولشان را در اين فصل مورد بررسى قرار مىدهيم :\r\n\r\n1 - تحريف تورات و انجيل\r\nطرفداران تحريف قرآن مىگويند : در روايات متواتر و كثيرى كه به طريق شيعه و سنى نقل گرديده است ، چنين آمده است كه : آن چه در امت‌ها و ملل گذشته به وقوع پيوسته است ، در امت و ملت اسلامى نيز موبه‌مو جريان خواهد داشت بنابراين ، تحريف كه به تورات و انجيل و كتب ملل گذشته راه يافته است ، در قرآن نيز بايد وجود داشته باشد .\r\nاز جمله رواياتى كه به اين حقيقت دلالت دارد ، روايتى است كه شيخ صدوق در اكمال الدين از غياث بن ابراهيم آورده و او هم از امام صادق و آن حضرت نيز از پدرانش ، از رسول خدا نقل نموده‌اند كه : « هر آن چه در امت‌هاى گذشته به وقوع پيوسته است ، در اين امت نيز موبه‌مو واقع خواهد شد . لتركبنّ سنن من قبلكم . » « 1 » با در نظر گرفتن مضمون حديث و روال كلى كه از آن استفاده مىشود ، بايد تحريف هم در قرآن واقع شود در غير اين صورت معناى حديث درست نخواهد بود .\r\n\r\n\r\n","description":"","footnote":"\r\n( 1 ) كل ما كان فى الامم السّالفة فانّه يكون فى هذه الامّة مثله حذو النّعل بالنّعل و القذّة بالقذّة ، بحار الانوار 8 / 4 .\r\nبه قسمتى از مصادر ديگر اين حديث در بخش عظمت قرآن اشاره گرديد .\r\n","page_name":" 282 ","page_number":282},
  {"content":"\r\n\r\nپاسخ :\r\nاين دليل از جهاتى مردود است زيرا :\r\n1 - اخبارى كه اساس اين دليل را تشكيل مىدهند ، خبر واحدى « 1 » بيش نيستند و نمىتوانند موجب اطمينان و يقين باشند و ادعاى كثرت و تواتر در اين روايات و اخبار ، ادعايى بيش نيست و جز گزاف و مبالغه گويى چيز ديگرى نمىتواند باشد و اين روايات در هيچ‌يك از كتب چهارگانهء معتبر شيعه « كتب اربعه » نيامده است .\r\nپس نمىتوان به اين روايات تكيه نمود و نتيجه گيرى كرد كه وقوع تحريف در تورات و انجيل مستلزم وقوع آن در قرآن است و در ميان اين دو ملازمه وجود دارد .\r\n( 1 ) - 2 - اگر كسى اين دليل را صحيح بداند ، بايد « زيادت » را نيز در قرآن بپذيرد زيرا در تورات و انجيل زيادت به عمل آمده است در صورتى كه نظريه زيادت در قرآن به قدرى نادرست و بطلان آن واضح و روشن است كه كسى نمىتواند به آن تفوّه كند .\r\n3 - حوادث زياد و بىشمارى در امت‌هاى گذشته اتفاق افتاده است كه در اين امت به وقوع نپيوسته ، مانند گوساله‌پرستى و سرگردانى چهل‌ساله بنى اسرائيل ، غرق شدن فرعون و پيروانش ، سلطنت سليمان بر انس و جن ، رفتن حضرت عيسى به آسمان ، مرگ هارون ( وصى حضرت موسى ) قبل از خود وى ، وقوع معجزات نه‌گانه حضرت موسى ، ولادت عيسى بدون داشتن پدر ، مسخ شدن عدهء زيادى از امت‌هاى گذشته و به صورت ميمون و خوك در آمدن آن‌ها و وقايع و حوادثى كه از حد شمارش بيرون است و هيچ‌كدام از اين وقايع در ميان امت اسلام واقع نشده است .\r\nعدم تطابق در اين موارد بهترين دليل و گواه است بر اين كه : اين احاديث صحت ندارند و بر فرض صحت نيز ظاهر آن‌ها منظور نمىباشد و شايد منظور ، اين باشد كه مشابه آن حوادث كه در ملل گذشته به وقوع پيوسته است ، در ميان امت اسلام هم به وقوع خواهد پيوست نه خود همان حوادث .\r\nبنابراين ، تحريف در ميان ملت اسلام نيز با حفظ الفاظ و ظواهر قرآن به وقوع پيوسته است كه مخالف حقايق و مفاهيم قرآن عمل مىشود و اين خود نوعى تحريف است .\r\n\r\n\r\n","description":"","footnote":"\r\n( 1 ) خبر واحد ، خبرى را مىگويند كه تعداد راويان آن در حدى نيست كه موجب يقين شود ، گرچه تعدادشان نسبتا زياد باشد و « متواتر » اخبارى را مىگويند كه در اثر كثرت نقل يقين‌آور باشد .\r\n","page_name":" 283 ","page_number":283},
  {"content":"\r\n\r\nاين معنى را كه ما گفتيم از روايتى كه در اول بحث آورديم ، به دست مىآيد و همان معنى را روايت ديگرى نيز كه ابو واقد ليثى نقل نموده تأييد مىكند و آن اين كه رسول اكرم ( ص ) در موقع حركت به سوى « خيبر » به درختى به نام « ذات انواط » رسيد كه آن درخت به مشركين تعلق داشت و سلاح‌هاى خويش را بر آن مىآويختند . ياران پيامبر گفتند : يا رسول اللّه براى ما نيز « ذات انواطى » قرار ده همان‌طوركه مشركين دارند ، رسول خدا ( ص ) فرمود : سبحان اللّه ! اين درخواست شما مانند درخواست قوم موسى است كه گفتند : براى ما نيز خدايى قرار ده كه قابل رؤيت باشد ، همان‌طوركه آنان خدايانى دارند ، آنگاه رسول خدا فرمود : به خدا سوگند ! از روش گذشتگان پيروى خواهيد نمود . « 1 » از اين روايت چنين استفاده مىشود كه آن چه در اين امت واقع مىشود ، شبيه حوادثى است كه در امت‌هاى گذشته واقع شده است . تكرار عين حوادث گذشته مورد نظر نيست .\r\n4 - اگر قبول كنيم كه اين روايت‌ها از نظر سند « متواتر » و از نظر دلالت صحيح مىباشند ، بازهم نمىتوان به وسيلهء اين روايات ثابت نمود كه تحريف قرآن تاكنون حاصل شده است زيرا اگر در آينده نيز تحريف به وقوع بپيوندد ، مسئلهء تكرار و تطابق تحقق مىيابد چه آن كه در روايات وقتى براى آن تعيين نشده است و تا روز قيامت ، فرصت و ادامه دارد .\r\nبنابراين ، چگونه مىتوان با اين روايات به وقوع تحريف در صدر اسلام در دوران خلفا استدلال و استشهاد نمود ؟ ! ( 1 ) -\r\n\r\n2 - قرآن امير مؤمنان ( ع )\r\nدر فصل پيش يكى از دلايل طرفداران تحريف را مورد بررسى قرار داديم و در اين فصل نيز به يكى ديگر از دلايل اين گروه مىپردازيم و مىگوييم :\r\nدومين دليل طرفداران تحريف اين است كه مىگويند : روايات فراوان و معتبرى است كه امير مؤمنان ( ع ) قرآن ديگرى غير از قرآن موجود در نزد خود داشت و آن قران مطالب و آياتى را دارا بود كه در قرآن فعلى نيست و آن حضرت همان قرآن را به مردم ارائه نمود ولى آن را نپذيرفتند و بنابراين روايات قرآنى كه فعلا در دسترس است ، كمتر از آن قرآن است و اين همان تحريف است كه مورد بحث ما مىباشد .\r\n\r\n\r\n","description":"","footnote":"\r\n( 1 ) صحيح ترمذى ، 6 / 29 .\r\n","page_name":" 284 ","page_number":284},
  {"content":"\r\n\r\nدر اين مورد روايات فراوانى وجود دارد كه همهء آن‌ها وجود چنين قرآنى را تأييد مىكنند چنان كه در روايتى آمده كه آن حضرت به طلحه فرمود : طلحه ! هر آيه‌اى كه خداوند به محمد ( ص ) فرستاده است در نزد من موجود است و تأويل هر آيه‌اى كه خداوند به محمد نازل نموده ، هر حلال و حرام يا حد و حكم و هر آن چه را كه مسلمانان تا روز رستاخيز به آن احتياج دارند حتى « ارش خدش » و ديه خراشيدگى پوست ، در پيش من موجود و محفوظ مىباشد كه همهء آن‌ها با دستور و راهنمايىهاى خود رسول خدا و به خط شخصى خودم نگاشته‌ام . « 1 » باز در احتجاج آن حضرت با مردى كه منكر خدا بود ، چنين آمده است : امير مؤمنان ( ع ) كتابى آورد كه داراى تمام انواع و اقسام تأويل و تنزيل و محكم و متشابه و ناسخ و منسوخ و كامل و جامع در آن كتاب گرد آمده بود به طورى كه كوچك‌ترين حرفى و يا الف و لامى از آن ساقط نشده بود ولى آن را نپذيرفتند . « 2 » باز روايتى است كه كلينى در كافى با اسناد خود از جابر از امام باقر ( ع ) نقل نموده است كه جز اوصيا و جانشينان پيامبر كسى حق ندارد ، ادعا كند كه همهء قرآن ظاهر و باطنش در نزد اوست . « 3 » ( 1 ) - و نيز كلينى با اسناد خود از جابر نقل مىكند كه حضرت باقر ( ع ) مىفرمود كسى ادعا نكرده است كه تمام آيات و كلمات قرآن همان‌طوركه فرودآمده ، در پيش وى موجود است و هركس جز علىّ بن ابى طالب و پيشوايان بعد از وى چنين ادعايى كند دروغگويى بيش نمىتواند باشد . « 4 »\r\n\r\nدر پاسخ بايد گفت :\r\nاين كه امير المؤمنين ( ع ) داراى قرآن مخصوصى است كه از نظر ترتيب سوره‌ها با قرآن موجود مغاير و متفاوت مىباشد ، حقيقتى است روشن كه شك و ترديد در آن وجود ندارد و اتفاق دانشمندان بزرگ بر وجود چنين قرآنى ما را از مشقت و زحمت اثبات آن آسوده خاطر مىنمايد .\r\nو اما دارا بودن آن قرآن بر اضافات و زيادت‌هايى كه در قرآن فعلى موجود نيست گرچه آن هم به جاى خود صحيح است ولى صحت اين مطلب نمىتواند ، دليل آن باشد كه آن اضافات جزء\r\n\r\n\r\n","description":"","footnote":"\r\n( 1 ) مقدمه تفسير برهان ، 27 . از اين روايت استفاده مىشود كه تمام آيات و مطالب موجود در قرآن على ( ع ) جنبه قرآنى دارد و چيزى بر آن اضافه نگرديده است .\r\n( 2 ) تفسير صافى ، مقدمه ششم ، 11 .\r\n( 3 ) وافى ، باب 76 ، ج 2 ، ص 130 .\r\n( 4 ) همان ، باب 72 ، ص 130 .\r\n","page_name":" 285 ","page_number":285},
  {"content":"\r\n\r\nقرآن بوده و به وسيلهء تحريف از بين رفته است بلكه نظريه صحيح و نزديك به حقيقت در اين مورد اين است كه آن اضافات موجود در آن قرآن يا تفسير آيات است ، به عنوان تأويل و بيان آن چه برگشت كلام خدا بر آن است و يا شرح و توضيح آيات است به عنوان تنزيل از طرف خداوند .\r\nتوضيح :\r\nاين شبهه و پندار بىاساس از آنجا سرچشمه گرفته است كه لفظ « تأويل » و « تنزيل » را به همان معناهايى كه در اصطلاح متأخرين جديدا پيدا شده پنداشته‌اند و خيال كرده‌اند كه « تنزيل » تنها آن را مىگويند كه به صورت قرآن نازل گردد و « تأويل » تنها به آن مىگويند كه به عنوان بيان و شرح معناى لفظى گفته شود .\r\nولى بايد توجه داشت كه اين دو معنى دربارهء اين دو لفظ از اصطلاحات جديد است و در لغت از اين دو معنى هيچ اثرى وجود ندارد ، اين است كه ما به هيچ وجه مجبور نيستيم كه اين دو لفظ را در هر موردى كه از روايات اهل بيت وارد شده است ، به همان دو معناى جديد و اصطلاحى بگيريم بلكه كلمهء « تأويل » مصدر است ، از باب « تفعيل » و از ريشهء « أول » كه به معناى رجوع كردن و گرداندن مىباشد ، گرفته شده است .\r\nچنان كه مىگويند « اوّل الحكم الى اهله » يعنى حكم را به اهلش برگردانيد و گاهى هم كلمهء « تأويل » به معناى نتيجه و عاقبت يك امر و آن چه كه برگشت كار به آن خواهد بود ، استعمال مىشود ، چنان كه در آيات ذيل به همين معنى آمده است كه خداوند مىفرمايد :\r\n( 1 ) -  وَ يُعَلِّمُكَ مِنْ تَأْوِيلِ الْأَحادِيثِ .  « 1 »  نَبِّئْنا بِتَأْوِيلِهِ .  « 2 »  هذا تَأْوِيلُ رُءْيايَ .  « 3 »  ذلِكَ تَأْوِيلُ ما لَمْ تَسْطِعْ عَلَيْهِ صَبْراً .  « 4 » در همهء اين آيات و آيات ديگرى مانند اين‌ها ، كلمهء « تأويل » در همان معناى « نتيجه » و « عاقبت كار » استعمال شده است .\r\n\r\n\r\n","description":"","footnote":"\r\n( 1 ) يوسف / 6 .\r\n( 2 ) يوسف / 36 .\r\n( 3 ) يوسف / 100 .\r\n( 4 ) كهف / 82 .\r\n","page_name":" 286 ","page_number":286},
  {"content":"\r\n\r\nبنابراين توضيح ، منظور از تأويل قرآن بيان همان معنى است كه نتيجه و برگشت كلى كلام خدا بر آن معنى باشد ، خواه به طور روشن و صريح كه هر آشنا به لغت عرب بتواند از ظاهر آن كلام ، همان معنى را درك كند و يا به طور مخفى و رمزى كه براى همه به جز اهل فن و متخصصين ( راسخون در علم ) قابل درك نباشد .\r\nو اما « تنزيل » آن هم مصدر باب « تفعيل » است ، از ريشهء « نزول » كه به معناى فرودآمدن و فروفرستادن مىباشد و كلمهء تنزيل گاهى در خود آن چه نازل شده است ، استعمال مىشود و با در نظر گرفتن همين معنى است كه در اكثر آيات قرآن منظور از تنزيل خود قرآن مىباشد ، مانند :\r\n إِنَّهُ لَقُرْآنٌ كَرِيمٌ .  « 1 »  فِي كِتابٍ مَكْنُونٍ .  « 2 »  لا يَمَسُّهُ إِلَّا الْمُطَهَّرُونَ .  « 3 »  تَنْزِيلٌ مِنْ رَبِّ الْعالَمِينَ .  « 4 » در اين آيه منظور از تنزيل ، قرآن است ولى گاهى هم به همان معناى اصلى و مصدرى خودش ( به معناى فروفرستادن ) استعمال مىشود ، گرچه اين فرستادن به عنوان قرآنى نباشد زيرا آن چه از طرف خدا نازل مىشود ، لازم نيست كه قرآن باشد ، چون گاهى ممكن است سخنى از طرف خدا نازل شود كه غير از قرآن باشد و قرآن ناميده نشود . بنابراين معنى ، اضافات تنزيلى كه طبق روايات مذكور در قرآن على ( ع ) وجود دارد ، شايد از اين گونه سخنان بوده است كه براى شرح آيات قرآن از طرف خداوند نازل شده است ، بدون اين كه جنبه قرآنى داشته باشد زيرا چنان كه گفته شد ، تنزيل بودن سخنى و از طرف خداوند نازل شدن آن ، قرآن بودن آن را لازم نگرفته است و روايات مذكور نيز به بيشتر از اين دلالت نمىكنند و تنزيل بودن برخى از اضافات قرآن امير مؤمنان ( ع ) را مىرساند نه قرآن بودن آن را .\r\nچنان كه در بعضى از اين روايت‌ها چنين آمده است كه در قرآن امير مؤمنان ( ع ) نام‌هاى منافقين نيز ذكر شده است و لابد آمدن نام منافقين در قرآن آن حضرت به عنوان تفسير بوده است نه به صورت آيهء قرآنى .\r\n\r\n\r\n","description":"","footnote":"\r\n( 1 ) واقعه / 77 .\r\n( 2 ) واقعه / 78 .\r\n( 3 ) واقعه / 79 .\r\n( 4 ) واقعه / 80 .\r\n","page_name":" 287 ","page_number":287},
  {"content":"\r\n\r\nرفتار پيامبر با منافقين نيز گواه اين حقيقت است كه وى روش مسالمت‌آميزى با آنان در پيش گرفته بود و اسرار آنان را مكتوم و پنهان مىداشت و دلشان را به دست مىآورد .\r\nبا اين حال چگونه ممكن است كه وى نام آنان را در قرآن بياورد و مفتضح و رسوايشان سازد و سپس تمام مسلمانان حتى خود آنان را دستور دهد كه شب و روز بر منافقين كه با نام و نشان معروف گرديده و شناخته شده‌اند ، لعن و نفرين نمايند ؟ ! آيا چنين احتمالى وجود دارد ( 1 ) - تا در پيرامون صحت و سقم ، ضعف و قوت آن گفت‌وگو شود ؟ آيا اسم منافقين در قرآن آمده است تا در عنوان قرآنى داشتن آن در قرآن على ( ع ) ، بحث و بررسى شود ؟ آيا مىتوان اسم منافقين را با اسم « ابو لهب » مقايسه نمود كه شرك و دشمنى خويش را با رسول خدا ( ص ) علنى نموده و پيامبر اسلام نيز مىدانست كه او با شرك و بت‌پرستى رخت از جهان برخواهد بست ؟ !\r\n\r\nخلاصهء گفتار\r\nگرچه اضافات و زيادت‌هايى در مصحف امير مؤمنان ( ع ) وجود داشت و اين مطلب هم به جاى خود درست مىباشد ولى اين اضافات جزء قرآن و از آن چه كه رسول خدا مأمور بوده است كه آن‌ها را به مسلمانان برساند ، نبوده است زيرا نه تنها ملزم بودن بر اين مطلب دليلى ندارد بلكه بطلان آن قطعى و مسلم است و دليل بر بطلان آن همان دلايل محكمى است كه در صفحات گذشته دربارهء عدم تحريف قرآن بيان نموديم .\r\n\r\n3 - روايات تحريف\r\nدر فصول گذشته قسمتى از دلايل طرفداران تحريف را ارزيابى كرديم و اينك در اين فصل نيز به يكى ديگر از اين گونه دلايل مىپردازيم :\r\nسومين دليل طرفداران تحريف اين است كه مىگويند : روايات « متواتر » و فراوانى از اهل بيت ( ع ) نقل شده است كه همه آن‌ها بر تحريف قرآن دلالت دارند و ناچار بايد آن‌ها را پذيرفت .\r\nپاسخ :\r\nدر پاسخ اين گفتار به طور خلاصه مىگوييم :\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nاولا : تحريفى كه از اين روايات استفاده مىشود ، غير از آن تحريف است كه مورد بحث و گفت و گوى ماست .\r\nو ثانيا : اكثر روايات از نظر سند ضعيف و غير قابل اعتماد مىباشند زيرا قسمتى از آن‌ها از كتاب احمد بن محمد سيارى نقل شده است و دانشمندان « علم رجال » اتفاق دارند كه احمد سيارى شخصى بوده است ، منحرف و معتقد به تناسخ و قسمت ديگرى هم به واسطه علىّ بن احمد كوفى به ما رسيده است كه علماى « رجال » او را نيز مردى دروغگو و از نظر عقيده متزلزل مىدانند .\r\n( 1 ) - ولى در عين حال گروهى از روايات تحريف از نظر سند معتبر و مورد اعتماد و يا در اثر كثرت نقل يقين‌آور و يا حد اقل اطمينان‌آور مىباشند ، اين است كه در اين مورد از بررسى سند آن‌ها صرف نظر نموده ، به چگونگى دلالت آن‌ها مىپردازيم و به طور كلى مىگوييم كه : روايات از نظر معنى و دلالت به چهار گروه تقسيم مىشوند كه متن آن‌ها را نقل مىكنيم ، سپس چگونگى دلالت و عدم دلالت آن‌ها را بر تحريف قرآن مورد بحث و بررسى قرار مىدهيم .\r\n\r\nگروه اول :\r\nقسمتى از روايات تحريف كه با كلمهء « تحريف » آمده است ، صريحا به تحريف قرآن دلالت دارند و تعداد آن‌ها به بيست روايت بالغ مىشود كه اينك نمونه‌اى از آن‌ها :\r\n1 - علىّ بن ابراهيم قمى با اسناد خود از ابو ذر نقل نموده است كه : هنگامى كه اين آيه  يَوْمَ تَبْيَضُّ وُجُوهٌ وَ تَسْوَدُّ وُجُوهٌ  « 1 » نازل شد ، رسول خدا فرمود : پيروان من در قيامت با پنج پرچم و نشانه به نزد من مىآيند ، آن‌گاه ابو ذر گفت كه رسول خدا از هر گروهى مىپرسد كه با ثقلين - يعنى با دو امانت بزرگى كه از من در پيش شما بود ( قرآن و عترت ) - چگونه رفتار كرديد ؟\r\nگروه اول مىگويند : ثقل اكبر ( قرآن ) را تحريف كرديم و به پشت سر انداختيم و با ثقل اصغر ( عترت ) ، عداوت و دشمنى نموده ، ستم دربارهء آنان روا داشتيم .\r\nگروه دوم مىگويند : ثقل اكبر را تحريف و قطعه‌قطعه كرديم و با احكام و دستورات آن مخالفت ورزيديم و با ثقل اصغر نيز دشمنى كرده ، با آنان جنگيديم .\r\n\r\n\r\n","description":"","footnote":"\r\n( 1 ) در آن روز ( روز حساب و جزا ) چهره‌هايى روشن و سفيد و چهره‌هايى تاريك و سياه خواهد بود . آل عمران / 106 .\r\n","page_name":" 289 ","page_number":289},
  {"content":"\r\n\r\n2 - سيد بن طاووس و محدث جزائرى با اسناد خود از حسن بن حسن سامرى نقل كرده‌اند كه رسول خدا در ضمن حديث مفصلى دربارهء كسانى كه حد و مرز قانون خدا را درهم مىشكنند ، به حذيفه چنين فرمود كه : آنان مردم را از راه خدا منحرف و كتاب او را تحريف مىكنند و روش مرا تغيير مىدهند .\r\n( 1 ) - 3 - سعد بن عبد اللّه قمى با اسناد خود از جابر جعفى و او از امام باقر ( ع ) چنين آورده است كه :\r\nرسول خدا ( ص ) در منى دعا خواند ، آن‌گاه فرمود : مردم ! من در ميان شما دو امانت سنگين مىگذارم ، آگاه باشيد كه اگر به آن دو ، چنگ زديد ، هيچ‌گاه گمراه نخواهيد شد ، آن‌ها كتاب و عترت من است و كعبه هم خانه خدا و بايد مورد احترام قرار بگيرد .\r\nامام باقر ( ع ) پس از بيان اين حديث نبوى فرمود : ولى مردم كتاب خدا را تحريف نمودند و احترام كعبه را درهم شكستند ، عترت و خاندان پيامبر را به قتل رسانيدند و تمام ودائع ، امانت‌هاى خدا را به دور انداختند و از آن‌ها دورى جستند .\r\n4 - شيخ صدوق در خصال با اسناد خود از جابر و او از پيامبر ( ص ) نقل نموده است كه : در روز رستاخيز در درگاه عدل خدا سه طايفه حاضر مىشوند و از مردم دادخواهى و شكايت مىكنند :\r\nقرآن ، مسجد و عترت . قرآن مىگويد : خدايا ! اين مردم مرا تحريف كردند ، احترام مرا درهم كوبيده ، عظمت مرا درهم شكستند . مسجد مىگويد : خدايا ! اين مردم مرا عاطل و ضايع نمودند و از من بهره‌بردارى نكردند . عترت مىگويد : خدايا ! اين مردم ما را به قتل رسانيدند ، زندگى ما را از هم پاشيدند ، ما را متفرق و پراكنده ساختند . . .\r\n5 - كلينى در كافى و صدوق با اسناد خود از علىّ بن سويد نقل كرده‌اند كه او مىگويد : من به محضر حضرت ابو الحسن موسى بن جعفر ( ع ) كه در زندان بود ، نامه‌اى نگاشتم و پاسخى دريافت نمودم كه در ضمن آن نوشته بود : اين مردم كتاب خدا را به امانت پذيرفتند ، سپس به اين امانت خدايى خيانت ورزيدند و آن را تحريف و تبديل نمودند .\r\n6 - ابن شهرآشوب با اسناد خود از عبد اللّه نقل نموده كه حضرت ابا عبد اللّه الحسين ( ع ) در روز عاشورا خطبه‌اى خواند و در ضمن آن خطبه چنين فرمود : ( 2 ) - راستى شما مردم متمرد و سركش و در ظلم و ستم سر آمد روزگار و ملت‌ها مىباشيد ، شما مردمانى هستيد كه قرآن را به دور انداخته و از شيطان الهام گرفته‌ايد . شما كسانى هستيد كه با گناهان ، پيمان دوستى بسته و كتاب خدا را تحريف كرده‌ايد .\r\n7 - ابن قولويه در كامل الزيارات با اسناد خود از حسن بن عطيه از امام صادق ( ع ) نقل كرده است\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nكه چون وارد « حائر حسينى » شدى ، اين جملات را بخوان : خدايا ! بر كسانى لعنت كن كه پيامبران تو را تكذيب كردند و كعبه را منهدم و كتاب تو را تحريف نمودند .\r\n8 - حجال از قطبة بن ميمون و او هم از عبد الاعلى چنين آورده است كه امام صادق فرمود :\r\nطرفداران عربيت ، كتاب خدا را تغيير مىدهند .\r\n\r\nپاسخ :\r\nاين بود نمونه‌هايى چند از گروه اول روايات تحريف كه كلمهء « تحريف » صريحا در آن‌ها به كار رفته است ، ولى تحريف در اين روايت‌ها به معناى تحريف و تغيير الفاظ قرآن و اسقاط بعضى از آيات و جملات آن نيست بلكه منظور از آن معناى ديگرى است كه با تحريف مورد بحث ما ، هيچ‌گونه ارتباطى ندارد زيرا تحريف در روايت آخر به معناى تغييراتى است كه در اثر اختلاف قاريان در چگونگى قرائت به وجود آمده است و اين عمل خود يك نوع تحريف است زيرا قرائت‌هاى هفت‌گانه كه در قرآن تغيير و تبديلى به وجود آورده ، متواتر نمىباشند و قرآن بودن آن‌ها مسلم نيست و به فرض متواتر و قطعى بودن آن‌ها و قرائت‌هاى ديگرى نيز به قرآن راه يافته است كه مسلما متواتر نبوده و بر پايهء اجتهادها و نظريات شخصى استوار مىباشند و منظور از تحريف در روايت آخر ، همين معنى است و با هدف طرفداران تحريف كوچك‌ترين ارتباطى ندارد .\r\nو اما كلمهء « تحريف » در بقيه روايت‌هاى هشت‌گانه به معناى ( 1 ) - تغيير دادن مفهوم قرآن و تصرف در تفسير آن مىباشد نه به معناى اسقاط آيات قرآن و تغيير دادن كلمات آن زيرا تصرف و اجتهاد در معناى قرآن نيز يك نوع تحريف است كه به قرآن راه يافته است و دشمنان اهل بيت پيامبر با اين گونه تحريف توانسته‌اند ، آياتى را كه در عظمت آنان نازل شده است ، به معناهاى ديگر و خلاف واقع تفسير و تأويل كنند ، دشمنى و عداوت خودشان را به كار برده و از مقام و عظمت خاندان نبوت بكاهند . و اين معنى كه گفتيم با روايات چندى تأييد مىشود ، چنان كه در حديث ششم از روايت‌هاى مذكور تحريف قرآن به قاتلان حضرت ابى عبد اللّه ( ع ) نسبت داده شده ، آنجا كه مىگويد : شما كتاب خدا را تحريف كرده‌ايد .\r\nباز در بخش عظمت قرآن ، روايتى از امام باقر ( ع ) آورديم كه او مىگويد : آنان كتاب خدا را به دور انداختند ، بدين گونه كه حروف و كلمات قرآن را محفوظ داشته حدود و قوانين آن را تغيير داده‌اند .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nما قبلا در توضيح اين روايت گفتيم كه تحريف بدين معنى مسلما به وقوع پيوسته است و اگر چنين تحريفى به وقوع نمىپيوست ، حقوق عترت طاهره محفوظ مىماند و احترام پيامبر ( ص ) دربارهء آنان مراعات مىشد و كار به جايى نمىكشيد كه حقوق آنان پايمال شود و رسول خدا دربارهء آنان مورد ايذا و اذيت قرار بگيرد ولى توجه داريد كه تحريف به اين معنى از محل بحث ما خارج است .\r\n\r\nگروه دوم :\r\nگروه ديگر از روايات تحريف دلالت دارند بر اين كه ، نام پيشوايان دينى در بعضى از آيات قرآن آمده بود و در اثر تحريف از بين رفته است و اين سلسله روايات فراوان است كه اينك نمونه‌اى از آن‌ها :\r\n1 - كلينى در كافى با اسناد خود از محمد بن فضيل نقل مىكند كه امام ابو الحسن ( ع ) فرمود :\r\nولايت و امامت علىّ بن ابى طالب ( ع ) در تمام كتاب‌هاى پيامبران ضبط است . خداوند هيچ پيامبرى را به نبوت مبعوث نكرده مگر اين كه نبوت محمد ( ص ) و ولايت وصىّ او را گوشزد نموده است .\r\n2 - عياشى با اسناد خود از امام صادق ( ع ) نقل مىكند كه : اگر قرآن به همان گونه كه فرودآمده بود ، خوانده مىشد ، ما را با نام و نشان در آن پيدا مىكرديد .\r\n( 1 ) - 3 - در كافى و تفسير عياشى از امام باقر ( ع ) در كنز الفوائد با سندهاى مختلف از ابن عباس و در تفسير فرات كوفى به طرق مختلف از اصبغ بن نباته چنين آمده است كه امير مؤمنان ( ع ) فرمود : قرآن بر چهار بخش نازل شده است ؛ يك‌چهارم آن دربارهء ما و يك‌چهارمش دربارهء دشمنان ما و يك‌چهارم ديگرش در مستحبات و مثل‌ها و آخرين قسمش در واجبات و احكام است و بر ماست تعظيم‌ها و بزرگداشت‌هاى قرآن .\r\n4 - در كافى از امام باقر ( ع ) نقل شده است كه جبرئيل اين آيه را براى پيامبر ( ص ) بدين صورت آورده بود :  وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا  [ فى على 
  ]  فَأْتُوا بِسُورَةٍ مِنْ مِثْلِهِ  « 1 » يعنى اگر بر آن چه دربارهء بندهء خود على ( ع ) فروفرستاده‌ايم ترديد داريد ، مانند آن را بياوريد .\r\n\r\n\r\n","description":"","footnote":"\r\n( 1 ) بقره / 23 .\r\n","page_name":" 292 ","page_number":292},
  {"content":"\r\n\r\n\r\nپاسخ :\r\nاين بود نمونه مختصرى از گروه دوم روايات تحريف كه از ظاهر آن‌ها تحريف قرآن استفاده مىشود ، در پاسخ آن‌ها بايد گفت كه :\r\nاولا : منظور از آن چه در نام‌هاى ائمه نازل شده ، نزول قرآنى نيست بلكه گفتارى است كه به عنوان تفسير بعضى از آيات قرآن از طرف خداوند نازل شده است . بنابراين ، عدم نقل اين گونه گفتارهاى نازل‌شده كه جنبه تفسيرى داشته باشد موجب تحريف قرآن نمىشود تا با اين گروه از روايت‌ها بر تحريف قرآن استدلال شود .\r\nو ثانيا : اگر اين روايت‌ها جز تحريف قرآن معناى ديگرى نداشته باشند ، در اين صورت چاره‌اى نيست جز اين كه بايد آن‌ها را كنار بگذاريم و در هيچ بحث علمى بدان‌ها تكيه نكنيم و تمسك نجوييم زيرا ظاهر آن‌ها با دلايل محكم و مسلمى كه به عدم تحريف قرآن دلالت دارند ، نمىسازد و با كتاب خدا و احاديث و گفتار پيامبر مخالفت دارد و هر روايتى كه با كتاب خدا و گفتار پيامبر مخالفت داشته باشد ، مطرود بوده و هيچ‌گونه قابل عمل نخواهد بود و طبق اخبار متواتر و فراوان بايد چنين روايت‌هايى را به دور انداخت و بر سينه ديوار كوبيد . بنا بر آن چه گفته شد ، اگر روايت يا روايت‌هايى دلالت كنند كه اسم على ( ع ) در قرآن صريحا آمده ، بايد آن‌ها را تأويل و توجيه نمود و اگر قابل تأويل و توجيه نبودند ، بايد آن‌ها را دور انداخت زيرا بنا بر دلايل مسلمى كه در اختيار داريم ، اسم على ( ع ) صريحا در قرآن نيامده است . اينك نمونه‌اى از دلايل ما كه جوابگوى گروه دوم روايت‌هاى تحريف مىباشد :\r\n1 - از حديث مسلم و تاريخى غدير استفاده مىشود كه نام على در قرآن صريحا نيامده است زيرا تعيين على ( ع ) بر خلافت و جانشينى او به وسيلهء حديث غدير به فرمان خدا بوده است و آن هم در اجتماع عظيم مسلمانان بعد از تأكيد فراوان و شديد اللّحن و واجب‌الاجرا و بعد از آن كه خداوند به پيامبرش وعدهء حتمى داد كه او را در اين مسير يارى كند و از حملات و خطرات دشمن محفوظش بدارد .\r\nاگر نام على در قرآن به صراحت ياد شده بود ، به آن اجتماع عظيم مسلمانان و نصب على به خلافت ، آن هم بعد از اين همه تأكيدات و شرايط ، احتياج نبود و اگر در قرآن نام على صريحا آمده بود ( 1 ) - ، رسول خدا از اظهار آن ، ترسى نداشت تا وعدهء تأييد و محافظت از طرف خدا فرودآيد .\r\nآرى ، از حديث غدير چنين استفاده مىشود كه نام على ( ع ) صريحا در قرآن نبوده است ، مخصوصا اين كه اين جريان در حجة الوداع و اواخر دوران زندگى پيامبر ( ص ) واقع شده است كه\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nدر آن تاريخ تقريبا تمام قرآن فرودآمده و در ميان مسلمانان انتشار يافته بود .\r\n2 - دروغ بودن بعضى از روايت‌هايى كه به بودن نام على ( ع ) در قرآن دلالت دارند ، از ظاهرش پيداست و از وجناتش كاملا نمايان است ، مثلا در حديث چهارم مىخوانيم كه نام على ( ع ) در آيه  وَ إِنْ كُنْتُمْ فِي رَيْبٍ . . . .  « 1 » وجود داشت ، در صورتى كه اين آيه كوچك‌ترين تناسبى با مسئلهء امامت و ولايت ندارد .\r\n3 - روايت معروف و صحيح ابو بصير كه در كافى آمده است و اين روايت ، در اين معنى صراحت دارد كه نام على ( ع ) و نام هيچ‌يك از ائمه طاهرين در قرآن وجود نداشت زيرا ابو بصير مىگويد : از امام صادق ( ع ) دربارهء آيه شريفه  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  « 2 » پرسيدم ، امام فرمود : اين آيه دربارهء علىّ بن ابى طالب و حسن و حسين نازل شده است ، عرضه داشتم : مردم مىگويند : چرا از على و اهل بيت وى در قرآن اسمى به ميان نيامده است ؟ امام فرمود : در جواب مردم بگوييد كه حكم نماز به رسول خدا نازل شده ولى از سه ركعت و چهار ركعت بودن آن نامى به ميان نيامده است و خود رسول خدا اين قسمت را براى مردم تفسير نمود . « 3 » آرى ، اين روايت صحيح ، تمام روايت‌هاى گذشته را تفسير مىكند ، معنى و هدف آن‌ها را بيان مىنمايد كه اسم « على » در قرآن مجيد به عنوان قرآن بودن نازل نشده ولى در شرح آيات مربوطه ، به عنوان تفسير و يا به عنوان تنزيل غير قرآنى نازل شده است و اما دستورى بر رسول خدا داده نشده بود كه آن را ابلاغ كند .\r\n4 - افرادى كه از بيعت با ابو بكر خوددارى نمودند ، از هر راهى با وى احتجاج كردند ولى با مسئله وجود نام « على » در قرآن هيچ‌گونه احتجاج ننموده‌اند و اگر نام على ( ع ) در قرآن وجود داشت آن را به رخ ابو بكر مىكشيدند و با در دست داشتن چنين مدرك مهم و روشن او را محكوم مىكردند ( 1 ) - زيرا اين مطلب در مقام احتجاج گيراتر و محكم‌تر از ساير دلايل بود .\r\n\r\nگروه سوم :\r\nقسمت سوم از روايات تحريف ، بر اين دلالت دارند كه زيادت و نقصان هر دو در قرآن به وقوع\r\n\r\n\r\n","description":"","footnote":"\r\n( 1 ) بقره / 23 .\r\n( 2 ) نساء / 59 .\r\n( 3 ) وافى ، باب 30 ، ج 2 ، 63 ، « ما نص اللّه و رسوله عليهم » .\r\n","page_name":" 294 ","page_number":294},
  {"content":"\r\n\r\nپيوسته است ، بدين گونه كه : بعد از پيامبر ، مسلمانان بعضى از كلمات قرآن را برداشته و به جاى آن‌ها كلمات ديگرى را به قرآن اضافه كرده‌اند . اينك نمونه‌اى از اين گونه روايات :\r\n1 - علىّ بن ابراهيم قمى با اسناد خود از حريز از امام صادق ( ع ) نقل مىكند كه آيه ششم از سوره حمد ، بدين صورت بود : « صراط من انعمت عليهم غير المغضوب عليهم و غير الضّالّين . » 2 - عياشى از هشام بن سالم نقل مىكند كه از امام صادق ( ع ) اين آيه را سؤال كردم كه خداوند مىفرمايد :  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ .  « 1 » امام فرمود : اين آيه در اصل بدين صورت بود : « . . . آل ابراهيم و آل محمّد على العالمين » ، اسمى را از آن برداشتند و اسم ديگرى را به جاى آن گذاشتند ، يعنى آل محمد را به آل عمران تغيير دادند .\r\nپاسخ :\r\nاين بود دو نمونه از گروه سوم روايات تحريف و ما در پاسخ آن مىگوييم :\r\nاولا : اين روايت‌ها از نظر سند بسيار ضعيف و غير قابل اعتبارند .\r\nو ثانيا : اين روايت‌ها با قرآن و سنت و با اجماع مسلمانان كه هر نوع زيادت را در قرآن مردود مىدانند ، مخالفت دارد زيرا تمام مسلمانان و خود طرفداران تحريف نيز اين حقيقت را مىپذيرند كه حتى يك حرف نيز به قرآن اضافه نشده است بلكه عدهء زيادى از دانشمندان مانند شيخ مفيد و شيخ طوسى و شيخ بهايى و مانند آنان از بزرگان علما مىگويند مسلمانان اجماع و اتحاد نظر دارند بر اين كه كوچك‌ترين زيادتى بر آن راه نداشته ، همهء آن چه كه ما به عنوان قرآن در دست داريم ، از طرف پروردگار نازل شده است و روايات زيادى نيز اين حقيقت را تأييد مىكند .\r\nگروه چهارم :\r\nقسمت ديگرى از روايت‌هاى تحريف نيز بر اين دلالت دارند كه آيات و يا جملاتى از قرآن كم شده و نقصان به آن راه يافته است .\r\n( 1 ) - پاسخ :\r\nاولا : اين روايت‌ها نيز مانند روايت‌هاى گروه سوم ضعيف و متزلزل و بعضى از آن‌ها غير قابل قبول\r\n\r\n\r\n","description":"","footnote":"\r\n( 1 ) آل عمران / 33 .\r\n","page_name":" 295 ","page_number":295},
  {"content":"\r\n\r\nمىباشند .\r\nثانيا : اين روايت‌ها را بايد به همان معنى كه روايات مربوط به قرآن على را تأويل نموديم ، تأويل كرد و اگر قابل تأويل نباشد بايد آن‌ها را به دور انداخت زيرا در اين حال مخالف قرآن و گفتار پيامبر اسلام است كه جز دور انداختن چاره ديگرى نيست .\r\nاكثر علما و دانشمندان نيز در اين روايت‌ها و بلكه در تمام روايات تحريف همان نظريه تأويل را دارند و در صورت عدم امكان تأويل ، به ترك كردن و دور انداختن آن‌ها قائل مىباشند .\r\nمحقق كلباسى مىگويد : رواياتى كه به تحريف قرآن دلالت دارند ، مخالف با اجماع امت اسلامى مىباشند زيرا كسى از مسلمانان به تحريف قرآن معتقد نيست جز افرادى كه گفتارشان به هيچ وجه قابل اعتنا نيست .\r\nبازمىگويد : وجود نقصان و تحريف در قرآن ، اصل و اساسى ندارد و اگر چنين مطلبى واقعيت داشت ، طبعا مشهور و معروف مىشد ، همان‌طوركه هر حادثهء مهم شهرت پيدا مىكند و مسئلهء كم كردن و تحريف در قرآن نيز حادثه كوچكى نيست كه در صورت تحقق مخفى و ناشناخته بماند .\r\nو از محقق بغدادى شارح وافيه نيز همان نظريه تأويل و يا ترك ، نقل شده است و باز از وى نقل شده است كه مىگويد : محقق كركى - كه دربارهء عدم تحريف قرآن كتابى نوشته است - نقل مىكند كه وى در همان كتاب خود مىگويد ، رواياتى را كه بر وقوع نقص و تحريف در قرآن دلالت مىكند ، بايد تأويل نمود و يا همهء آن‌ها را به دور انداخت زيرا روايتى كه بر خلاف قرآن و گفتار پيامبر ( ص ) يا بر خلاف اجماع مسلمانان وارد شود و تأويل آن ممكن نباشد بايد به دور انداخت .\r\nمؤلف : مرحوم محقق كركى در اين گفتارش به همان مطلبى كه ما قبلا تذكر داديم ، اشاره نموده است كه طبق مضمون روايت‌هاى صحيح و قطعى هر روايتى را كه مخالف با قرآن باشد ، بايد طرد نمود ، اينك براى نمونه نظر خواننده عزيز را به دو روايت ذيل جلب مىنماييم :\r\n1 - شيخ صدوق با سند صحيح از امام صادق ( ع ) نقل كرده است : ( 1 ) - توقف نمودن در برابر شبهه بهتر از اقدام و پيشدستى به هلاكت است زيرا براى هر حقى ، گواه و ميزان و براى هر عمل درستى ، نور و روشنايى وجود دارد . قرآن ميزان حق است پس هر گفتارى كه موافق قرآن باشد ، بگيريد و هر آن چه مخالف آن باشد ، تركش كنيد . « 1 »\r\n\r\n\r\n","description":"","footnote":"\r\n( 1 ) « الوقوف عند الشّبهة خير من الاقتحام فى ما الهلكة . . . فى ما وافق كتاب اللّه فخذوه و ما خالف كتاب اللّه فدعوه . . . » : وسائل الشيعة ، كتاب قضا ؛ ج 3 ، 380 .\r\n","page_name":" 296 ","page_number":296},
  {"content":"\r\n\r\n2 - قطب راوندى با سند صحيح از امام صادق ( ع ) نقل كرده است كه : هرگاه دو حديث مخالف هم براى شما نقل شد ، آن‌ها را با كتاب خدا تطبيق كنيد ، هر كدام كه موافق كتاب خدا بود ، بگيريد و مخالف كتاب خدا را ترك كنيد . « 1 » مؤلف : ما در مورد گروه چهارم از روايات تحريف نظريهء ديگرى نيز داريم كه در مجلس درس بيان كرده‌ايم و شايد بهترين وجوه و نظريه‌ها باشد ولى براى مراعات اختصار از آوردن آن در اينجا خوددارى مىكنيم و ممكن است در آينده به مناسبتى همان نظريه را بياوريم .\r\n\r\n4 - قرآن چگونه جمع‌آورى شد ؟\r\nتا اينجا قسمتى از دلايل طرفداران تحريف را آورديم و به آن‌ها پاسخ داديم ، دليل چهارم آنان نحوه جمع‌آورى و تدوين قرآن است كه به يارى خدا در بخش آينده كتاب ، مستقلا مورد بحث و بررسى قرار خواهد گرفت .\r\n\r\n\r\n","description":"","footnote":"\r\n( 1 ) « اذا ورد عليكم حديثان مختلفان فاعرضوهما على كتاب اللّه فما وافق كتاب اللّه فخذوه و ما خالف كتاب اللّه فردّوه » : وسائل الشيعة : ج 3 / 380 .\r\n","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n( 1 ) -\r\n\r\nبخش 9 جمع‌آورى و تدوين قرآن\r\n( 2 ) - روايات تدوين قرآن پاسخ روايات تدوين قرآن پاسخ 1 - تناقض در روايات تدوين پاسخ 2 - تعارض در روايات تدوين پاسخ 3 - روايات تدوين قرآن از نظر قرآن پاسخ 4 - روايات تدوين قرآن از نظر عقل پاسخ 5 - روايات جمع‌آورى قرآن و اجماع مسلمين پاسخ 6 - اجماع مسلمانان به عدم زيادت در قرآن نظريه صحيح در تدوين قرآن نتيجه\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n( 1 ) -\r\n\r\nروايات تدوين قرآن\r\n\r\nسوء استفاده از روايات تدوين قرآن\r\nگفتيم كه طرفداران تحريف ، دلايل و شبهاتى دارند و در اثر آن شبهات به تحريف قرآن قائل شده‌اند ، در فصول گذشته به قسمتى از اين دلايل و شبهات اشاره شد و پاسخ آن‌ها گفته شد ، اينك در اين فصل ، دليل چهارم آنان را مىآوريم ، سپس به پاسخ آن مىپردازيم .\r\nكيفيت جمع‌آورى قرآن از مسائلى است كه طرفداران تحريف ، آن را در اثبات تحريف قرآن دستاويز خود قرار داده ، از آن سوء استفاده مىكنند .\r\nآنان مىگويند : جمع‌آورى قرآن طورى بود كه عادتا تحريف و تغيير قرآن را به همراه داشت و با چگونگى جمع‌آورى و تدوين قرآن مجبوريم كه به تحريف آن ملتزم شويم .\r\nبه نظر آنان ، قرآن با دستور ابو بكر جمع‌آورى شد زيرا هفتاد نفر از قاريان و حافظان قرآن در جنگ « بئر معونه » و چهارصد تن « در جنگ يمامه » كشته شدند و ابو بكر احساس نمود كه اگر كار بدين منوال ادامه پيدا كند ، با از بين رفتن حافظان ، قرآن نيز از بين خواهد رفت ، اين بود كه به عمر و زيد بن ثابت مأموريت داد كه قرآن را از لوحه‌ها و تخته‌پاره‌ها و از سينه‌ها و دل‌هاى حافظان قرآن با شهادت و نظارت دو نفر اهل فن و خبره جمع‌آورى كرده و در يك‌جا بنويسند و به صورت كتاب تدوين‌شده‌اى در آوردند و در اختيار مسلمانان قرار دهند تا براى هميشه در ميان مسلمانان باقى بماند .\r\nآنان از اين گفتار نتيجه مىگيرند كه : قرآن تحريف شده است و يا لااقل احتمال تحريف در آن وجود دارد ، چه آن كه طبيعى است در اين گونه جمع‌آورىها و تدوين‌ها قهرا تحريف و تغيير واقع\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nخواهد شد و لااقل احتمال تحريف در ميان خواهد بود زيرا اگر كسى بخواهد اشعار يك نفر شاعر و يا عده‌اى از شعرا را از جاهاى مختلف و از اوراق پراكنده جمع‌آورى كند ، حد اقل جاى اين احتمال باقى مىماند كه بعضى از آن اشعار در اثر غفلت و يا عدم دسترسى به آن مجموعه وارد نشده و از بين رفته است .\r\n( 1 ) - اين بود خلاصهء آن چه طرفداران تحريف در كيفيت و چگونگى تدوين قرآن مىپندارند و آن را با روايت‌هاى زيادى كه بدين مضمون وارد شده است بر اين نظريه استدلال مىكنند و از اين گونه جريانات و روايات بىاساس و ساختگى تحريف قرآن را نتيجه مىگيرند .\r\nاين است كه بر خود لازم مىدانيم در اينجا فصلى را بگشاييم و در آن فصل در مورد چگونگى تدوين قرآن گفت‌وگو كنيم و رواياتى كه دربارهء تدوين قرآن نقل شده است ، مورد بحث و بررسى قرار دهيم كه هم پاسخى بر آن استدلال باشد و يكى از دلايل تحريف از دست طرفداران تحريف گرفته شود و هم يك بحث مهمى از مباحث علوم قرآنى بررسى شود .\r\n\r\nمتن روايات\r\nاينك بحث را از احاديث و روايات جمع‌آورى قرآن شروع مىكنيم ، چون شالوده و زيربناى پندارهاى واهى كه در چگونگى تدوين قرآن حاصل شده و تحريف قرآن از آن‌ها استنتاج شده است ، همان روايات تدوين قرآن است و اگر اين روايت‌ها بررسى شود و ضعف و سستى آن‌ها نشان داده شود ، همه اين تصورها و نتيجه‌گيرىهاى غلط به‌خودىخود متزلزل شده و فرومىريزد .\r\n1 - زيد بن ثابت نقل مىكند كه : ابو بكر در جنگ يمامه مرا طلبيد ، هنگامى كه وارد شدم ، عمر بن خطاب نيز در نزد وى حاضر بود .\r\nابو بكر گفت : زيد ! عمر به نزد من آمده مىگويد : جنگ يمامه به طور خونبار به وقوع پيوست و گروهى از قاريان قرآن را طعمه خود ساخت ، ممكن است جنگ‌هاى شديدتر ديگرى نيز پيش بيايد و بقيه حافظان و قاريان كشته شوند و در نتيجه اكثر آيات قرآن در سينه‌هاى قاريان با كشته شدن آن‌ها از بين برود و من صلاح در اين مىبينم كه دستور بدهى قرآن را در يك‌جا جمع‌آورى كنند .\r\nابو بكر اضافه نمود كه من به عمر گفتم : كارى را كه خود رسول خدا انجام نداده است ، تو چگونه اقدام به آن را از من مىخواهى ؟ !\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nعمر گفت : به خدا سوگند ! خير و صلاح در همين است و او مرتب در اين باره به من مراجعه مىنمود و اين پيشنهاد را تكرار مىكرد تا اين كه خداوند در اين باره به من نيز شرح صدر داد و بر دلم افكند كه با نظر و رأى عمر موافقت كنم .\r\nزيد مىگويد : ابو بكر به من گفت : تو جوانمرد ، عاقل ، مورد اطمينان و راستگو هستى و تو در دوران رسول خدا نيز نوشتن وحى را به عهده داشتى . اينك جمع‌آورى قرآن را به عهده بگير و اين عمل خطير و افتخارآميز را انجام بده ! زيد اضافه مىكند : به خدا سوگند ! اگر ابو بكر مرا به كندن كوهى و انتقال دادن آن از جايى به جاى ديگر وامىداشت ، از عمل جمع‌آورى قرآن آسان‌تر برايم بود ، اين بود كه من هم اشكال ابو بكر را تكرار كردم و به او گفتم : شما چگونه عملى را كه خود رسول خدا انجام نداده است ، انجام مىدهيد ؟ ابو بكر گفت : به خدا سوگند ! صلاح مسلمانان در اين است و اين بود كه وى در اين باره مكرر به من مراجعه مىكرد و پيشنهاد جمع‌آورى قرآن را مرتب تعقيب مىنمود تا روزى كه خداوند بر من هم سعهءصدر داد و آن چه كه بر دل ابو بكر و عمر افكنده بود بر دل من نيز افكند ، دامن همت به كمر بستم و قرآن را از لوحه‌ها و كاغذها و تخته پاره‌ها و از سينه‌هاى مردم جمع‌آورى كردم تا اين كه دو آيه آخر سورهء توبه را تنها در نزد ابى خزيمهء انصارى پيدا نمودم و آن اين بود :\r\n لَقَدْ جاءَكُمْ رَسُولٌ مِنْ أَنْفُسِكُمْ . . .  « 1 » ( 1 ) - زيد بن ثابت مىگويد : اين قرآن كه با اين زحمات طاقت‌فرسا از منابع پراكنده جمع‌آورى شد و به صورت كتاب واحد در آمد ، در نزد ابو بكر بود و پس از دوران وى پيش عمر و بعد از او نيز در نزد حفصه دختر عمر بود . « 2 » 2 - ابن شهاب از انس بن مالك نقل مىكند : به هنگامى كه حذيفه از طرف عثمان مأموريت داشت كه اهل شام را همراه اهل عراق براى فتح آذربايجان و ارمنستان بسيج كند . حذيفه از اختلاف شديدى كه در قرائت قرآن در ميان آن‌ها به وجود آمده بود ، به وحشت افتاد و به نزد عثمان آمد و گفت : يا امير المؤمنين ! پيش از آن كه اين مسلمانان در كتابشان به مانند يهود و نصارى دچار اختلاف شوند ، به داد آنان برس .\r\nعثمان به حفصه پيغام داد كه صحيفه‌ها را به نزد ما بفرست كه پس از نسخه‌بردارى بازپس\r\n\r\n\r\n","description":"","footnote":"\r\n( 1 ) توبه / 128 ، 129 .\r\n( 2 ) صحيح بخارى ، فصل جمع‌آورى قرآن ، 6 / 98 .\r\n","page_name":" 302 ","page_number":302},
  {"content":"\r\n\r\nمىدهيم : حفصه صحيفه‌ها را به نزد عثمان فرستاد . عثمان به زيد بن ثابت و عبد اللّه بن زبير و سعيد بن عاص و عبد الرحمن بن حرث بن هشام دستور داد از روى اين صحيفه‌ها چند نسخه ديگر نوشتند .\r\nعثمان به سه تن از آن نويسندگان كه از قبيلهء قريش بودند ، گفت : اگر شما و زيد بن ثابت در موردى از قرآن اختلاف نظر پيدا كرديد با لغت قريش بنويسيد زيرا قرآن با لهجه و لغت آنان نازل شده است .\r\nاين چهار نفر طبق دستور عثمان به كار پرداختند تا از روى آن صحيفه‌ها چند مصحف ديگر نسخه‌بردارى كردند سپس عثمان صحيفه‌هاى اصلى را به حفصه برگردانيد و از مصحف‌هايى كه نسخه‌بردارى شده بود به هر ناحيه يك جلد فرستاد و دستور داد نسخه‌هاى ديگر قرآن را كه غير از اين نسخه‌هاست به طور كلى بسوزانند و از بين ببرند .\r\nابن شهاب پس از نقل اين جريان مىگويد : خارجه فرزند زيد بن ثابت نقل مىكرد : از پدرم شنيدم كه مىگفت : وقتى كه مصحف را استنساخ مىكرديم آيه‌اى از سوره احزاب را كه از خود رسول خدا شنيده بودم گم كرديم ، پس از پىجويى در نزد خزيمة بن ثابت انصارى پيدا نموديم ، و به سورهء احزاب لاحق كرديم كه بدين گونه بود :  مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ  « 1 » ( 1 ) - 3 - ابن ابى شيبه با سند خود از امير مؤمنان ( ع ) نقل مىكند كه : اجر و پاداش ابو بكر در جمع‌آورى قرآن بيش از همه مىباشد زيرا او اول كسى بود كه قرآن را در ميان دو لوح جمع‌آورى نمود .\r\n4 - ابن شهاب از سالم بن عبد اللّه و خارجه نقل مىكند كه ابو بكر قرآن را در كاغذ پاره‌اى جمع‌آورى كرد و از زيد بن ثابت درخواست كرد كه به اين نوشته نظرى بيفكند ، زيد امتناع ورزيد تا ابو بكر در اين باره از عمر استمداد نمود در اثر اصرار و پافشارى زياد آن دو ، زيد نظارت و تصحيح آن نوشته‌ها را به عهده گرفت .\r\nاين صحيفه‌ها و نوشته‌ها در نزد ابو بكر بود و بعد از درگذشت وى در نزد عمر و پس از مرگ او در نزد حفصه همسر رسول خدا بود كه عثمان كسى را به نزد او فرستاد و آن‌ها را خواست . حفصه\r\n\r\n\r\n","description":"","footnote":"\r\n( 1 ) از مؤمنان كسانى هستند كه در پيمان‌شان با خدا وفا دارند . احزاب / 23 ؛ صحيح بخارى ، 6 / 99 . اين روايت و روايت‌هاى بعدى تا روايت بيست و يكم در منتخب كنز العمال كه در حاشيه مسند احمد چاپ شده ، ج 2 ، صص 43 - 53 آمده است .\r\n","page_name":" 303 ","page_number":303},
  {"content":"\r\n\r\nاز تحويل دادن آن صحيفه‌ها خوددارى مىكرد تا اين كه عثمان وعدهء حتمى داد كه آن‌ها را به خود حفصه بازگرداند ، آن‌گاه حفصه پذيرفت و صحيفه‌ها را به نزد عثمان فرستاد . عثمان همين مصحف موجود را از روى آن صحيفه‌ها نوشت ، سپس اصل آن را به حفصه بازگردانيد كه پيوسته در دست حفصه بود .\r\n5 - هشام بن عروه از پدرش چنين آورده است : چون قاريانى كه در جنگ يمامه شركت داشتند ، كشته شدند ؛ ابو بكر به عمر بن خطاب و زيد بن ثابت دستور داد كه در كنار مسجد بنشينند و هركس سخنى به عنوان قرآن ارائه داد ، آن را نپذيرند مگر اين كه دو نفر مورد اطمينان به قرآن بودن آن شهادت دهند ، در اين صورت آن را ثبت كنند زيرا عدهء زيادى از اصحاب رسول خدا و حافظان قرآن ، در جنگ يمامه كشته شده‌اند و اكنون براى جمع‌آورى و مدون كردن قرآن ضرورت احساس مىشود .\r\n6 - محمد بن سيرين نقل مىكند كه عمر بن خطاب كشته شد ، در حالى كه هنوز قرآن جمع‌آورى نشده بود .\r\n7 - حسن روايت مىكند ( 1 ) - كه عمر دربارهء آيه‌اى از قرآن سؤال كرد ، در پاسخ وى گفتند كه اين آيه در نزد فلان قارى بود كه در جنگ يمامه كشته شد . عمر بن خطاب با احساس خطر از اين كه شايد قرآن با از بين رفتن حافظان آن تدريجا از بين برود ، كلمهء استرجاع « انّا للّه و انّا اليه راجعون » را بر زبان راند و دستور داد كه هر چه زودتر قرآن را جمع‌آورى كنند .\r\nبنابراين ، عمر اول كسى است كه آيات قرآن را در مصحف واحد جمع‌آورى كرده است .\r\n8 - يحيى بن عبد الرحمن بن خطاب نقل مىكند كه : عمر بن خطاب تصميم گرفت قرآن را جمع‌آورى كند ، در ميان مردم بپاخاست و گفت : هركس چيزى از قرآن را از رسول خدا فرا گرفته است ، بياورد و مردم آياتى را كه در صحيفه‌ها و لوحه‌ها نوشته بودند ، آوردند ولى عمر از كسى آيه‌اى را نمىپذيرفت مگر آن چه را كه دو نفر به قرآن بودنش شهادت دهند .\r\nعمر در همان روزها كه مشغول جمع‌آورى قرآن بود ، به قتل رسيد . پس از وى كه عثمان زمام خلافت را به دست گرفت ، به مردم ابلاغ نمود در پيش هركس آيه و يا آياتى از كتاب خدا وجود دارد ، بياورد ولى او هم هيچ سخنى را قبول نمىكرد مگر با شهادت دو نفر كه قرآن بودن آن را امضا و تصديق كنند .\r\nدر آن هنگام خزيمة بن ثابت آمد و گفت : من با چشم خود ديدم كه شما دو آيه از قرآن را كنار گذاشتيد و آن‌ها را ننوشتيد . گفتند : آن دو آيه كدام است ؟ گفت : من خودم از رسول خدا اين دو آيه\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nرا فرا گرفته‌ام ، آن‌گاه دو آيهء آخر سورهء برائت را خواند :  لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ . . .  « 1 » . عثمان اين دو آيه را كه از خزيمة شنيد گفت : من شهادت مىدهم كه اين دو آيه از طرف خدا نازل شده است ، شما چه مصلحت مىدانيد و اين آيه را در كجاى قرآن قرار دهيم ؟ خزيمه گفت : اين دو آيه را به آخرين سوره‌اى كه بر پيامبر نازل شده است ، ملحق كنيد ! اين بود كه اين دو آيه را به آخر سورهء برائت ملحق ساختند و آن سوره را با همان دو آيه پايان دادند .\r\n9 - عبيد بن عمير مىگويد : عمر هيچ آيه‌اى را در مصحف نمىنوشت مگر اين كه دو نفر به قرآن بودن آن شهادت دهند . مردى از انصار اين دو آيه  لَقَدْ جاءَكُمْ رَسُولٌ مِنْ أَنْفُسِكُمْ . . .  را آورد ، عمر گفت : دربارهء آن‌ها از تو شاهد نمىخواهم زيرا اخلاق رسول خدا همان‌طور بوده كه در اين دو آيه آمده است [ و خود آيه گواه خود او است . 
  ] « 2 » 10 - سليمان بن ارقم از حسن و ابن سيرين و ابن شهاب زهرى نقل مىكند ( 1 ) - كه در جنگ يمامه قتل عام سهمگينى متوجه قاريان قرآن شد و در همين جنگ چهارصد نفر از آنان كشته شدند .\r\nزيد بن ثابت با عمر بن خطاب ملاقات نمود و به وى گفت : اين قرآن است كه احكام دين ما در آن جمع است و با از بين رفتن قرآن ، احكام دين از بين خواهد رفت و من تصميم گرفته‌ام كه آيات قرآن را جمع‌آورى نموده و به صورت كتابى در بياورم . عمر نيز گفت : صبر كن تا با ابو بكر مشاوره نماييم ! هر دو با هم به نزد ابو بكر رفتند و موضوع را با وى در ميان گذاشتند ، ابو بكر پاسخ داد كه عجله نكن تا در اين مورد با مسلمانان نيز گفت‌وگو شود ، سپس در ميان مردم خطابه‌اى ايراد نمود و موضوع جمع‌آورى قرآن را به اطلاع مسلمانان رسانيد و آنان نيز اظهار رضايت و خوشنودى نمودند و گفتند كار خوب و نيكويى است ، آنگاه جمع‌آورى قرآن شروع شد و به دستور ابو بكر منادى در ميان مردم اعلام نمود كه در نزد هركس آيه‌اى از قرآن هست ، بياورد . . .\r\n11 - خزيمة بن ثابت چنين نقل مىكند كه من آيه :  لَقَدْ جاءَكُمْ رَسُولٌ مِنْ أَنْفُسِكُمْ . . .  « 3 » را نزد عمر بن خطاب و زيد بن ثابت آوردم . زيد گفت : آيا كسى هست كه براى تو شهادت دهد ؟ گفتم : به خدا ! نمىدانم . عمر گفت : من دربارهء اين آيه براى او شهادت مىدهم .\r\n\r\n\r\n","description":"","footnote":"\r\n( 1 ) توبه / 128 .\r\n( 2 ) همهء اين روايت‌ها را كه از منتخب كنز العمّال نقل نموديم در كنز العمّال ، طبع دوم ، 2 / 361 آمده است جز اين روايت كه در كنز العمّال به جاى آن ، روايت ديگرى به همين مضمون از يحيى بن جعده نقل گرديده است .\r\n( 3 ) دو آيه آخر سوره توبه .\r\n","page_name":" 305 ","page_number":305},
  {"content":"\r\n\r\n12 - ابو اسحاق از بعضى اصحاب خود نقل مىكند : عمر بن خطاب كه خواست قرآن را جمع‌آورى كند ، از مردم پرسيد : آشناترين افراد به ضبط لغات عرب كيست ؟ گفتند : سعيد بن عاص .\r\nآنگاه پرسيد : خوش‌نويس‌ترين مردم كيست ؟ گفتند : زيد بن ثابت . عمر گفت : بايد سعيد املا كند و زيد بنويسد و طبق دستور وى چهار مصحف نوشتند ، عمر يكى از آن چهار مصحف را به كوفه و يكى را به بصره و يكى را به شام و مصحف ديگر را به حجاز فرستاد .\r\n13 - عبد اللّه بن فضاله نقل مىكند ، چون عمر تصميم گرفت ، مصحف اصلى نوشته شود ، براى اين كار عده‌اى از يارانش را مأمور ساخت و به آنان دستور داد كه اگر در موردى اختلاف نظر پيدا كردند ، با لغت قبيله « مضر » بنويسند زيرا قرآن به مردى نازل شد كه از قبيلهء « مضر » بوده است .\r\n14 - ابو قلابه نقل مىكند ( 1 ) - كه عثمان در دوران خلافتش به چند نفر از قاريان دستور داد كه افرادى براى مردم قرائت را تعليم كنند و معلمين مشغول تعليم قرائت شدند در اين ميان جوانان و كودكان نيز قرائت را فرا مىگرفتند ولى در قرائت اختلاف مىكردند ، تا جايى كه اختلاف آنان به گوش معلمين رسيد و بعضى از اين معلمين نيز قرائت بعضى ديگر را كفر و زندقه ، معرفى مىكردند و اين اختلاف تدريجا شديدتر مىشد تا به گوش عثمان رسيد . وى در ضمن خطبه‌اى به مردم چنين گفت : شما كه در نزد من و در مركز كشور اسلامى هستيد ، در قرائت اختلاف كرده و كلمات آن را غلط تلفظ مىكنيد ، كسانى كه از من و مركز دورند و در نقاط و شهرهاى دوردست زندگى مىكنند ، اختلاف در قرائت و تلفظ غلط در ميان آنان طبيعتا بيشتر است ، پس بر شما ياران پيامبر لازم است قرآنى بنويسيد كه مدرك و مرجع قرآن‌هاى ديگر باشد و مردم با مراجعه به آن قرآن اختلافاتشان را بر طرف سازند . ابو قلابه از مالك بن انس « 1 » نقل مىكند كه او مىگفت : من از كسانى بودم كه آيات قرآن را به نويسندگان قرآن املا مىنمودم . گاهى در يك آيه اختلاف پيدا مىشد ، آنگاه نام كسى را كه آن آيه را از رسول خدا ( ص ) گرفته بود ، ياد مىنمودند و گاهى آن شخص نيز غايب و يا در بيرون شهر بود ، آيات قبلى و بعدى را مىنوشتند و جاى همان آيهء مورد اختلاف را خالى مىگذاشتند تا آن شخص بيايد و يا كسى را مىفرستادند كه او را بياورد و آيه مورد اختلاف را با نظر وى تطبيق كرده و مىنوشتند . بدين صورت نوشتن مصحف به پايان رسيد . عثمان به مردم شهرها نوشت كه : من چنين و چنان كردم و قرآنى نوشتم و غير از آن هر چه در نزد من بوده است ، از بين بردم و در نزد شما نيز هر چه از آيات قرآن هست ، از بين ببريد .\r\n\r\n\r\n","description":"","footnote":"\r\n( 1 ) ابو بكر بن ابى داود مىگويد : ابن مالك بن انس معروف و يكى از پيشوايان چهارگانه اهل سنت است .\r\n","page_name":" 306 ","page_number":306},
  {"content":"\r\n\r\n15 - مصعب بن سعد نقل مىكند كه روزى عثمان در ميان جمعيت خطبه‌اى ايراد نمود و چنين گفت : سيزده سال بيش نيست كه از فوت پيغمبر سپرى مىشود كه شما دربارهء چگونگى خواندن قرآن نزاع و اختلاف داريد و مىگوييد ؛ قرائت ابىّ اين‌چنين و قرائت عبد اللّه آن چنان بود . يكى مىگويد ؛ قرائت تو درست نيست . آن ديگرى مىگويد ؛ قرائت تو صحيح نمىباشد . شما را به خدا اين اختلافات را كنار بگذاريد و هر چه از آيات قرآن در نزد شماست پيش من بياوريد تا آن‌ها را به يك شكل و در يك‌جا جمع‌آورى كنيم .\r\nكاغذها و قطعه پوست‌هايى كه در نزد مردم از آيات قرآن نوشته شده بود ، آوردند تا مقدار زيادى از اين اوراق و قطعات روى هم انباشته شد ، آنگاه خود عثمان صاحبان اين كاغذها و پوست‌ها را يك‌به‌يك صدا كرد و آن‌ها را قسم داد كه آن چه آورده‌اى از خود رسول خدا شنيده‌اى و با املاى خود او نوشته‌اى ؟ از اين گونه سؤالات مىكرد و آنان در پاسخ وى مىگفتند : بلى ، بلى .\r\nچون اين پرس‌وجو تمام شد ، عثمان سؤال كرد : خوش‌نويس‌ترين مردم كيست ؟ گفتند : زيد بن ثابت ، نويسنده مخصوص رسول خدا ، آنگاه گفت : آشناترين افراد به ضبط لغات عرب كيست ؟\r\nگفتند : سعيد بن عاص .\r\nعثمان دستور داد كه سعيد املا كند و زيد بنويسد . زيد به نوشتن شروع نمود و اين مصحف‌ها به دستور عثمان در ميان مردم منتشر شد .\r\nمصعب بن سعد در اينجا اضافه مىكند كه من شنيدم كه بعضى از اصحاب رسول خدا عمل آنان را تأييد مىكردند و مىگفتند : كار خوب و به جايى بود كه انجام دادند .\r\n( 1 ) - 16 - ابو مليح نقل مىكند كه عثمان بن عفان چون تصميم گرفت ، قرآن نوشته شود گفت : بايد قبيلهء هذيل املا كند و قبيله ثقيف بنويسد .\r\n17 - عبد الاعلى فرزند عبد اللّه بن عامر قرشى نقل مىكند كه چون نوشتن قرآن تمام شد ، به نزد عثمان آوردند . وى نگاهى به قرآن نمود و گفت : اين كار را به خوبى و به نحو احسن انجام داده‌ايد ولى در اين مصحف غلطهاى كوچكى نيز مىبينم كه ملت عرب با قرائت خود آن‌ها را اصلاح خواهند نمود .\r\n18 - عكرمه مىگويد : هنگامى كه قرآن تدوين‌شده را به نزد عثمان آوردند اغلاطى در آن مشاهده نمود و گفت : اگر املاكننده‌اش از خاندان هذيل و نويسنده‌اش از قبيله ثقيف بود ، اين اغلاط در قرآن وجود نداشت .\r\n19 - عطا نقل نموده است : عثمان كه مىخواست آيات قرآن را استنساخ كند ، ابى بن كعب را\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nخواست و ابى آيات قرآن را به زيد بن ثابت املا مىكرد ، زيد هم مىنوشت . سعيد بن عاص هم با وى بود كه قرآن را غلط گيرى مىكرد ، پس مصحف موجود با قرائت ابى و زيد نوشته شده است .\r\n20 - مجاهد نقل مىكند : عثمان در موقع تدوين قرآن دستور داد كه ابى املا كند و زيد بن ثابت بنويسد و سعيد بن عاص و عبد الرحمن بن حرث غلط گيرى كنند .\r\n21 - زيد بن ثابت مىگويد : هنگامى كه مصحف‌ها را مىنوشتم ، من يك آيه را كه از رسول خدا شنيده بودم ، در پيش كسى و يا در يادداشتى پيدا نكردم ، سپس آن را در پيش خزيمة بن ثابت يافتم و آن آيه اين بود  مِنَ الْمُؤْمِنِينَ رِجالٌ صَدَقُوا . . .  « 1 » و چون رسول خدا ( ص ) شهادت خزيمه را به جاى شهادت دو نفر مىپذيرفت و « ذو الشهادتين » ناميده مىشد ، من هم شهادت وى را به تنهايى پذيرفتم و با شهادت او ، آن آيه را نوشتم .\r\n( 1 ) - 22 - ابن اشته از ليث بن سعيد نقل مىكند : اول كسى كه قرآن را جمع‌آورى كرد ، ابو بكر و نويسنده‌اش هم زيد بن ثابت بود . مردم آياتى را كه در نزدشان بود به پيش زيد مىآوردند ولى او نمىپذيرفت مگر با شهادت دو نفر راستگو و مورد اعتماد و زيد بن ثابت دو آيه آخر سوره برائت را پيدا نكرد ، مگر در نزد خزيمه اما شاهدى نبود كه گفتار وى را تصديق كند ، با اين حال ابو بكر دستور داد كه آن را بنويسند ، زيرا رسول خدا شهادت او را به جاى شهادت دو نفر مىپذيرفت و همان آيه نوشته شد ، عمر نيز آيه رجم را آورد و چون شاهدى نداشت ، نوشته نشد . « 2 » اين بود مهم‌ترين رواياتى كه دربارهء كيفيت و چگونگى جمع‌آورى قرآن نقل شده است .\r\nاين روايات ، علاوه بر خبر واحد بودن كه هيچ‌گونه اطمينان‌آور و مفيد علم نمىباشد ، از جهات مختلفى ضعيف و غير قابل اعتماد بوده و مورد ايراد و انتقاد مىباشند .\r\nما در فصل‌هاى آينده ، اين روايت‌ها را بررسى كرده و در هر فصلى ، يكى از جهات ضعف آن‌ها را بررسى و تا آخر بخش بدين گونه پيش مىرويم . جهات ضعف اين روايت‌ها را كاملا روشن مىكنيم و اين بخش از كتاب را به پايان مىبريم .\r\n\r\n\r\n","description":"","footnote":"\r\n( 1 ) احزاب / 23 .\r\n( 2 ) اتقان ، نوع 18 ، ج 1 / 101 .\r\n","page_name":" 308 ","page_number":308},
  {"content":"\r\n\r\n\r\nپاسخ روايات تدوين قرآن\r\n\r\nپاسخ 1 - تناقض در روايات تدوين قرآن\r\nدر فصل پيش روايات جمع‌آورى قرآن را آورديم و گفتيم كه عده‌اى از آن روايات ، سوء استفاده كرده و آن‌ها را دليل بر تحريف قرآن گرفته‌اند ، ولى هيچ‌يك از اين روايات صحيح به نظر نمىرسد تا دليل بر تحريف قرآن نيز بوده باشد ، چنان كه در اين فصل و فصول آينده كتاب ، اين روايات را مورد بررسى قرار داده و جهات ضعف و عدم صحت آن‌ها را مشخص و يادآور مىشويم .\r\nاولين جهت ضعف و سستى ، وجود تناقض و تضادهايى است كه در ميان آن‌ها به چشم مىخورد و موجب سلب اعتماد از آن‌ها مىشود . اينك ما به صورت چند سؤال و جواب به اين تناقض‌ها اشاره مىكنيم :\r\n\r\nجمع‌آورى قرآن در چه زمانى صورت گرفته است ؟\r\n- روايات مذكور در اين مورد بر سه گروهند : از روايت دوم چنين بر مىآيد كه جمع‌آورى قرآن در دوران خلافت عثمان صورت گرفته است ، ولى از چند روايت ديگر ، مانند روايت اول و سوم و چهارم و پاره‌اى ديگر چنين استفاده مىشود كه قرآن در دوران ابو بكر جمع‌آورى شده است و آن چه از روايات هفتم و دوازدهم ظاهر مىشود ، اين است كه جمع‌آورى قرآن ، نه در دوران ابو بكر و نه در دوران عثمان ، بلكه در دوران خلافت عمر به وقوع پيوسته است .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nدر دوران ابو بكر چه كسى متصدى جمع‌آورى قرآن بود ؟\r\n- روايت اول و دوازدهم مىگويد : متصدى و مباشر جمع‌آورى قرآن زيد بن ثابت بوده است ، ولى روايت چهارم مىگويد : متصدى اين كار خود ابو بكر بوده و زيد بن ثابت طبق دستور ابو بكر تنها به صحيفه‌ها و كتيبه‌هاى جمع‌آورى شده ، نگاه مىكرد ( 1 ) - و از روايت پنجم و غير آن در مىآيد كه زيد بن ثابت و عمر هر دو متصدى اين عمل بوده‌اند .\r\n\r\nآيا جمع‌آورى قرآن به زيد بن ثابت محول شده بود ؟\r\n- از روايت اول بر مىآيد كه ابو بكر جمع‌آورى قرآن را به زيد محول كرده بود ، زيرا گفتار ابو بكر به زيد بن ثابت كه « تو جوانمرد و عاقل هستى ، راستگو و مورد اطمينان مىباشى و در پيش خود رسول خدا نيز نوشتن وحى را به عهده داشتى ، امروز هم نوشتن قرآن را به عهده بگير ! » اين جملات به صراحت مىرساند كه ابو بكر جمع‌آورى قرآن را به زيد بن ثابت واگذار كرده بود و از بعضى روايات ديگر استفاده مىشود كه مسئلهء تفويض و محول نمودن در ميان نبوده است و چند نفر متصدى اين كار بوده است .\r\n\r\nآيا قسمتى از آيات قرآن تا دوران عثمان نوشته شده بود ؟\r\n- از اكثر اين روايات ظاهر مىگردد و بلكه در اين معنى صراحت دارند كه تمام آيات قرآن در صحيفه‌ها ، اوراق و قطعات مختلف به طور پراكنده ضبط شده بود ، ولى از روايت دوم چنين بر مىآيد كه قسمتى از آيات قرآن تا دوران عثمان نوشته نشده بود ، فقط در حافظه‌هاى قرآن محفوظ بود .\r\n\r\nآيا عثمان از آن چه قبل از وى نوشته شده بود ، چيزى كم كرد ؟\r\n- از اكثر روايات به صراحت استفاده مىشود كه عثمان از آن چه كه قبل از وى نوشته شده بود ، چيزى كم نكرد ولى روايت چهاردهم تصريح مىكند كه قسمتى از آن چه را كه قبل از وى نوشته شده بود ، از بين برد و به مسلمانان نيز دستور داد ، آن چه را كه او از بين برده است ، آنان نيز از بين ببرند .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\nعثمان ، مصحف خويش را از كدام مأخذ جمع‌آورى كرد ؟\r\n- روايت دوم و چهارم تصريح مىكنند كه عثمان به صحيفه‌هايى كه ابو بكر جمع كرده بود ، اعتماد نموده و مصحف خويش را از آن‌ها استنساخ و جمع‌آورى كرد و در مقابل اين روايت ، روايت هشتم ، چهاردهم و پانزدهم بر اين معنى تصريح دارند كه عثمان مصحف خويش را با شهادت دو نفر و با تضمين خود آن شخص كه آيه را از رسول خدا شنيده بود ، جمع‌آورى كرد .\r\n\r\nچه كسى از ابو بكر تقاضاى جمع‌آورى قرآن را كرد ؟\r\n( 1 ) - - روايت اول مىگويد : اين عمر بود كه از ابو بكر خواست قرآن را جمع‌آورى كند و ابو بكر امتناع ورزيد و بعد از اصرار زياد و پافشارى با وى موافقت كرد ، آنگاه زيد را خواست و تقاضاى عمر را به وى پيشنهاد نمود . زيد نيز پس از ابا و امتناع بالأخره با وى موافقت كرد ، ولى در مقابل اين روايت ، روايت دهم مىگويد كه زيد و عمر يك چنين درخواستى را از ابو بكر كردند و او نيز پس از مشاوره با مسلمانان به آنان جواب مثبت داد .\r\n\r\nچه كسى قرآن اصلى ( مرجع ) را جمع‌آورى كرد و نسخه‌هاى چندى از آن را به شهرها فرستاد ؟\r\n- روايت دوم تصريح مىكند كه قرآن اصلى به وسيله عثمان جمع‌آورى شده است ، ولى از روايت دوازدهم چنين بر مىآيد كه تدوين‌كنندهء آن عمر بوده است .\r\n « لَقَدْ جاءَكُمْ . . . »  « 1 »\r\n\r\nاين دو آيه در چه زمانى به آخر سورهء برائت ملحق شد ؟\r\n- از روايت اول و يازدهم و بيست و دوم استفاده مىشود كه الحاق اين دو آيه به آخر سورهء برائت در دوران خلافت ابو بكر بوده است ، ولى روايت هشتم و روايت‌هاى ديگر دلالت دارند كه اين الحاق در دوران خلافت عمر واقع شده است .\r\n\r\nهمان دو آيه را چه كسى آورد و به نويسندگان قرآن ارائه كرد ؟\r\n- روايت اول و بيست و دوم تصريح مىكنند كه اين دو آيه را ابو خزيمه آورد ، ولى روايت هشتم و\r\n\r\n\r\n","description":"","footnote":"\r\n( 1 ) توبه ، 128 ، 129 .\r\n","page_name":" 311 ","page_number":311},
  {"content":"\r\n\r\nيازدهم صراحت دارند در اين كه آورندهء آن دو آيه خزيمة بن ثابت بوده است . ابن عبد البر در اين مورد مىگويد : « 1 » خزيمه و ابو خزيمه دو نفر هستند و هريك شخص جداگانه‌اى بوده است و در ميان آنان كوچك‌ترين نسبت و قوم و خويشى هم وجود نداشته است .\r\n\r\nقرآن بودن اين دو آيه چگونه و از چه راهى ثابت شد ؟\r\n- در اين مورد ، روايت‌ها سه گروهند : بنا به روايت اول ، قرآن بودن اين دو آيه به وسيلهء شهادت تنها يك نفر ثابت شده است ، ولى در روايت نهم و بيست و دوم شهادت عثمان نيز اضافه شده است و طبق تصريح روايت يازدهم شهادت عمر به شهادت نفر اول اضافه شده است .\r\n\r\nعثمان چه كسى را براى املا و نوشتن قرآن معين كرد ؟\r\nروايت دوم تصريح مىكند كه عثمان ، زيد و ابن زبير و سعيد ( 1 ) - و عبد الرحمن را براى كتابت و املاى قرآن معين نمود ، ولى طبق صراحت روايت پانزدهم او زيد را براى كتابت و سعيد را براى املا معين ساخت و طبق روايت شانزدهم وى خاندان ثقيف را براى كتابت و هذيل را براى املاى آيات قرآن نامزد كرد ، ولى روايت هيجدهم آن را تكذيب مىكند و صراحت در اين دارد كه نويسنده از ثقيف و املاكننده از هذيل نبوده است .\r\nو در برابر اين روايات ، در روايت نوزدهم تصريح شده است كه املاكنندهء آيات ابى بن كعب بوده ، آن چه را كه زيد مىنوشته ، سعيد غلط گيرى مىكرده است و به همين مطلب در روايت بيستم نيز تصريح شده ، منتها در اين روايت عبد الرحمن بن حرث براى غلط گيرى اضافه شده است .\r\n\r\nپاسخ 2 - تعارض در روايات تدوين قرآن قرآن به وسيله خود پيامبر جمع‌آورى شده است\r\nدومين خدشه و ايراد ، تعارض مفهوم اين روايات كه جمع‌آورى قرآن را به دوران بعد از رسول خدا ( ص ) مستند مىسازند با مفهوم روايات ديگرى است كه جمع‌آورى قرآن را در زمان خود آن حضرت مىدانند و اين تعارض ، همهء روايات را كه در فصل گذشته آورديم ، از اعتبار و حجيت ساقط مىكند .\r\n\r\n\r\n","description":"","footnote":"\r\n( 1 ) تفسير قرطبى ، 1 / 56 .\r\n","page_name":" 312 ","page_number":312},
  {"content":"\r\n\r\nاينك نمونه‌هايى چند از رواياتى كه مىگويند : جمع‌آورى قرآن در عصر رسول خدا با دستور مستقيم آن بزرگوار انجام گرفته است :\r\n1 - گروهى از محدثين مانند ابن ابى شيبه ، احمد بن حنبل ، ترمذى ، نسائى ، ابن حبان ، حاتم ، بيهقى و ضياء مقدسى از ابن عباس نقل كرده‌اند كه به عثمان گفتند : چه عاملى سبب شد كه شما سورهء « انفال » را كه از « مثانى » بود و سورهء « برائت » كه از « مئين » بود ، يك‌جا و پهلوى هم نوشتيد و از ميان آن‌ها « بسم اللّه » را برداشتيد و هر دو را در كنار سوره‌هاى بزرگ « طوال » قرار داديد ؟ عثمان گفت : در دوران زندگى پيغمبر سوره‌اى كه داراى آيات متعدد بود ؛ نازل شد ، آن بزرگوار نويسندگان وحى را مىخواست و دستور مىداد كه اين سوره را در كنار فلان سوره قرار دهيد و گاهى نيز چند آيه نازل مىشد و دستور مىداد كه اين آيات را در فلان سوره‌اى كه داراى فلان آيات است قرار دهيد . همهء اين‌ها به دستور پيامبر اسلام و با نظر وى انجام مىگرفت . عثمان اضافه كرد كه سورهء انفال اولين سوره‌اى است كه در مدينه نازل شده و سورهء برائت آخرين سورهء قرآن است كه فرودآمده است ولى داستان نزول هر دو سوره شبيه هم بود و دستورات و مضمون آياتشان با هم سنخيت داشت . بدين جهت من فكر كردم كه هر دو سوره از يك باب و مقوله و از نوع واحد است و از طرف ديگر رسول خدا ( ص ) كه از دنيا رحلت نمود ، بيان نكرد كه آيا سورهء برائت از انفال است يا نه ؟ روى اين اصل ، من هم آن‌ها را پهلوى هم و بدون اين كه « بسم اللّه » در ميان‌شان فاصله باشد ، نوشتم ( 1 ) - و در كنار سوره‌هاى بزرگ قرار دادم . « 1 » 2 - طبرانى و ابن عساكر از شعبى نقل كرده‌اند كه در زمان رسول خدا شش نفر از انصار ، قرآن را جمع‌آورى كرده بودند : ابى بن كعب ، زيد بن ثابت ، معاذ بن جبل ، ابو درداء ، سعد بن عبيد و ابو زيد و علاوه بر آنان مجمع بن جاريه نيز به جز دو يا سه سوره ، همهء قرآن را ضبط كرده بود . « 2 » 3 - قتاده نقل مىكند كه از انس بن مالك پرسيدم در دوران رسول خدا چه كسى قرآن را جمع‌آورى كرده بود ؟ گفت : چهار تن كه همه آن‌ها را « انصار » بودند : ابى ابن كعب ، معاذ بن جبل ، زيد بن ثابت و ابو زيد . « 3 » 4 - مسروق مىگويد : روزى عبد اللّه بن عمر از عبد اللّه بن مسعود ياد كرد ، سپس گفت : من تا\r\n\r\n\r\n","description":"","footnote":"\r\n( 1 ) منتخب كنز العمّال ، 2 / 48 .\r\n( 2 ) همان ، 2 / 52 .\r\n( 3 ) صحيح بخارى ، 6 / 102 .\r\n","page_name":" 313 ","page_number":313},
  {"content":"\r\n\r\nزنده هستم او را دوست خواهم داشت زيرا از رسول خدا شنيدم كه مىفرمود : قرآن را از چهار نفر فرا گيرد : عبد اللّه بن مسعود ، سالم بن معاذ و ابى بن كعب . « 1 » 5 - نسائى با سند صحيح از عبد اللّه بن عمر نقل مىكند كه من قرآن را جمع‌آورى كرده بودم و هر شب يك‌بار مىخواندم و چون اين جريان به گوش پيامبر رسيد ، فرمود : آن را آرام و با حوصله و هر ماه يك‌بار بخوان ! . . . « 2 » و در اين باره روايت‌هاى ديگرى نيز وجود دارد كه بعضى از آن‌ها را در همين كتاب خواهيد خواند و از همهء اين روايت‌ها استفاده مىشود كه قرآن در زمان خود رسول خدا ( ص ) با دستور و نظارت مستقيم شخص آن حضرت جمع‌آورى شده بود و كوچك‌ترين احتمال تحريف در آن وجود ندارد .\r\n\r\nاشكال و پاسخ :\r\nشايد كسى در اينجا بگويد كه : منظور از جمع‌آورى قرآن در دوران پيامبر كه در اين روايت‌ها به آن اشاره شده است ، حفظ نمودن و جمع كردن در سينه‌هاست نه جمع كردن و نوشتن آن در اوراق .\r\nولى اين ، تصورى است باطل و پندارى است نابجا زيرا :\r\nاولا : دليلى بر اين تصور و پندار نيست .\r\nو ثانيا : اگر منظور از جمع‌آورى قرآن ، جمع‌آورى آن در سينه‌ها بود ، چگونه اين عمل به طورى كه در اين روايت‌ها آمده است ، تنها به شش نفر يا چهار نفر اختصاص يافته است ؟ در صورتى كه تعداد حافظان ( 1 ) - قرآن در عصر پيامبر ( ص ) بيش از آن بود كه با نام و نشان قابل شمارش باشد .\r\nبنابراين ، منظور از جمع‌آورى كه در اين روايت‌ها ياد شده است ، جمع‌آورى كتبى است نه حفظى . چنان كه اگر كسى در تاريخ زندگى پيامبر و ياران آن بزرگوار دقت كند ، براى وى اين حقيقت كاملا روشن و ثابت مىشود كه در زمان خود آن حضرت قرآن جمع‌آورى شده بود و تعداد گردآورندگان آن هم كم نبوده است .\r\nو روايت بخارى از انس كه گردآورندگان قرآن را در عصر پيامبر تنها چهار نفر معرفى مىكند ،\r\n\r\n\r\n","description":"","footnote":"\r\n( 1 ) همان ، 2 / 102 .\r\n( 2 ) اتقان ، نوع 20 ، ج / 124 .\r\n","page_name":" 314 ","page_number":314},
  {"content":"\r\n\r\nروايت درست و قابل قبولى نيست ، زيرا :\r\nاولا : با روايت‌هاى گذشته ، مخصوصا با روايت ديگر بخارى كه گردآورندگان را بيش از چهار نفر معرفى مىكند ، سازش ندارد .\r\nو ثانيا : راوى از كجا به دست آورده كه در هنگام در گذشت پيامبر جز چهار نفر كسى ديگر قرآن را جمع‌آورى نكرده بود ؟ او چگونه توانست كه به اوضاع و احوال تمام مسلمانان كه در شهرهاى مختلف اسلامى پراكنده بودند ، احاطه داشته باشد و از ميان آنان تنها چهار نفر را حافظ قرآن معرفى كند ؟ كسانى كه قرآن را جمع‌آورى كرده بودند ، به چهار تن منحصر سازد ؟ اين گفتار به حدس و تخمين و گزافه‌گويى نزديك‌تر است تا به تحقيق و حقيقت گويى .\r\n\r\nنتيجهء گفتار\r\nبا در دست داشتن چنين روايت‌هايى كه جمع‌آورى قرآن را تا به دوران خود پيامبر و اولين روزهاى نزول قرآن پيش مىبرد ، چگونه مىتوان پذيرفت كه قرآن بعد از پيامبر اكرم به وسيلهء ابو بكر و يا افراد ديگر جمع‌آورى شده است و چگونه مىتوان ابو بكر را نخستين كسى دانست كه در دوران خلافتش قرآن را جمع‌آورى نموده است ؟\r\nاگر اين نظريه و گفتار را بپذيريم ، ايراد ديگرى نيز پيش مىآيد و آن اين كه ابو بكر چرا به عمرو زيد بن ثابت مأموريت داد كه آيات را از ورق پاره‌ها و تخته‌ها و از سينه‌هاى مردم جمع‌آورى كنند ، اما به عبد اللّه بن مسعود و معاذ و ابىّ كه در آن زمان زنده بودند ، اين مأموريت را نداد ، در صورتى كه خود پيامبر ( ص ) آنان را به نام معلم قرآن معرفى نموده و دستور داده بود كه مسلمانان قرآن را از اين چند نفر و سالم فرا بگيرند و تنها سالم بود كه در جنگ يمامه كشته شده بود . علاوه بر اين ، زيد بن ثابت كه طبق بعضى از روايت‌ها از طرف ابو بكر مأموريت يافته بود قرآن را جمع‌آورى كند ، خود وى در زمان رسول خدا يكى از نويسندگان وحى و گردآورندگان قرآن بود ، با اين وصف لزومى نداشت كه در جمع‌آورى قرآن تا آن حد تحقيق و تفحص و بررسى و يا شك و ترديد كند و مخصوصا اين كه خود ابو بكر دربارهء وى مىگويد او مردى است عاقل و غير متهم به دروغگويى .\r\nگذشته از همهء اين‌ها ، اخبار « ثقلين » كه به طور « متواتر » و فراوان نقل شده ، ما را به اين معنى هدايت و راهنمايى مىكند كه قرآن در عصر خود رسول خدا جمع‌آورى و به صورت كتاب و مجموعه‌اى در آمده بود كه قابل امانت گذاشتن باشد كه در اين باره بعدا بحث و گفت‌وگو خواهيم داشت .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\nپاسخ 3 و 4 - روايات جمع‌آورى قرآن از نظر قرآن و عقل روايت‌هاى تدوين قرآن از نظر قرآن\r\nروايات تدوين قرآن همان‌طوركه با يكديگر و همچنين با گروه ديگرى از روايات معارض بود با مضمون بعضى از آيات قرآن نيز مخالف و معارض است ، زيرا :\r\nاولا : تعداد زيادى از آيات قرآن كريم دلالت دارند ( 1 ) - ، بر اين كه از زمان نزول قرآن سوره‌ها از همديگر ، متمايز و هريك از آن‌ها جداگانه در ميان مردم و حتى در ميان مشركان و اهل كتاب منتشر شده بود زيرا رسول خدا طبق دستور قرآن ، كفار و مشركين را به مبارزه و معارضه خويش دعوت كرد و در اين مبارزه ، آوردن سخنانى همانند قرآن و سپس آوردن ده سوره و در نهايت ، آوردن يك سوره مانند سوره‌هاى قرآن را به آن‌ها پيشنهاد نمود و معناى اين مبارزه و پيشنهاد اين است كه سوره‌هاى قرآن حتى در دسترس كفار و مشركين نيز قرار گرفته بود .\r\nثانيا : در آيات زياد و در حديث معروف « ثقلين » قرآن مجيد « كتاب » ناميده شده است و از اين نام‌گذارى چنين بر مىآيد كه قرآن جمع‌آورى شده بود زيرا قرآنى كه در سينه‌ها بود و يا در لوحه‌هاى پراكنده و تخته پاره‌ها و استخوان‌هاى متفرق نوشته شده باشد ، كتاب ناميده نمىشود و معمولا كتاب مجموعه‌اى را گويند كه داراى وجود واحد مشخص بوده ، صورت مدونى داشته باشد . نوشته‌هاى پراكنده و قطعه‌قطعه ، كتاب ناميده نمىشود تا چه رسد به آن چه اصلا نوشته نشده ، و جاى آن دل‌ها و سينه‌ها باشد .\r\n\r\nروايت‌هاى جمع‌آورى قرآن از نظر عقل\r\nاين روايت‌ها كه جمع‌آورى قرآن را به خلفا و دوران بعد از رسول خدا مستند مىسازند با حكم عقل نيز موافق و سازگار نيستند ، زيرا عظمت خود قرآن ، اهتمام فوق‌العاده پيامبر به خواندن و حفظ نمودن آن ، اهميت فراوانى كه مسلمانان به قرآن قائل بودند ، اجر و ثواب بىپايان قرآن خواندن و . . . اقتضا مىكند كه قرآن از نخستين روز نزولش و در عصر خود رسول خدا جمع‌آورى و تدوين شده باشد .\r\nو هر روايتى كه جمع‌آورى قرآن را به دوران‌هاى بعد از پيامبر مستند مىكند ، با اين حقايق مسلم تاريخى و افكار مسلمانان و با احتياج و نگرش خاص مسلمانان نسبت به قرآن و با ده‌ها مطلب ديگر ، كوچك‌ترين سازشى ندارد بلكه مخالف همهء اين‌ها مىباشد .\r\nعلاوه بر اين ، قرآن داراى خصوصياتى است كه هريك از اين خصوصيات در جلب افكار\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمسلمانان به سوى قرآن كافى بوده و مىتوانست در ميان تمام مسلمانان حتى در ميان زنان و كودكان نيز اهميت آن را جلوه‌گر و نمايان سازد .\r\nاينك قسمتى از امتيازات و خصوصيات قرآن را كه اهميت آن را كاملا روشن مىسازد ، در اينجا مىآوريم تا معلوم شود كتاب مقدسى كه داراى اين چنين خصوصيات عالى و در نتيجه داراى اهميت غير قابل وصف باشد ، پيامبر و همچنين مسلمانان مدت مديدى در جمع‌آورى آن غفلت نمىكردند و آن را به آيندگان و به دست حوادث تحويل نمىدادند .\r\n\r\nبلاغت قرآن\r\n1 - عرب‌ها كه به حفظ كردن هر كلام بليغ و سخن شيوا اهميت خاص و فراوان قائل بودند و در اين راه سعى و كوشش بىحد مبذول مىداشتند و تمام اشعار و خطبه‌هاى دوران جاهليت را حفظ مىكردند ، چگونه متصور است كه اين افراد در برابر قرآن ساكت باشند و براى حفظ كردن آيات بليغ و شيرين قرآن كه تمام بلغا و سخن‌سرايان را با همين حلاوت و بلاغتش به مبارزه دعوت نموده و ( 1 ) - با فصاحتش هر خطيب زبان دار را خاموش مىنمود ، آرام و ساكت بنشينند و اهميتى براى آن قائل نشوند ؟ ! آرى تمام عرب‌ها - اعم از مؤمن و كافر - توجه خاصى به قرآن داشته ، آيات آن را حفظ مىكردند ولى هر كسى به يك هدف و آرزو افراد مؤمن در اثر ايمان و عقيده و افراد بىايمان به اميد پاسخگويى و معارضه در ميدان مبارزه .\r\n2 - پيامبر اكرم ( ص ) كه در ميان مسلمانان از قدرت و نفوذ فوق‌العاده‌اى برخوردار بود ، علاقه و اشتياق فراوان به حفظ قرآن ابراز مىفرمود و در اين قسمت تأكيد زياد مىكرد . بديهى است كه اگر زعيم و پيشواى يك جمعيت ، به حفظ نمودن يا خواندن يك كتاب اظهار علاقه و اشتياق بكند مسلما آن كتاب در ميان آن ملت و جمعيت رواج پيدا مىكند و براى جلب رضاى رهبر و پيشوايشان در حفظ آن كتاب بر همديگر سبقت مىجويند .\r\n3 - حفظ نمودن قرآن موجب عظمت و شخصيت در ميان مردم بوده و مسلمانان نسبت به حافظ قرآن با نظر تكريم و احترام فوق‌العاده مىنگريستند و اگر كسى اطلاع از تاريخ داشته باشد ، به مقام ارجمند و موقعيت خاصى كه قاريان و حافظان قرآن از آن برخوردار بودند ، پى خواهد برد .\r\nاين‌ها عواملى بودند كه مىتوانستند ، انگيزه و موجب آن شوند كه مسلمانان به جمع‌آورى و حفظ قرآن اهميت فراوان قائل شوند و مجموع قرآن يا هر مقدارى كه بتوانند از آيات قرآن را حفظ\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nكنند تا از اين رهگذر چنين مقام عالى و ارجمندى را حائز شوند .\r\n4 - اجر و ثوابى كه خواننده و حفظكنندهء قرآن به آن قائل مىشود ، از مهم‌ترين عواملى است كه مسلمانان را به قرائت و حفظ كردن قرآن وادار مىساخت و به همين علت بود كه مسلمانان نسبت به قرآن و حفظ كردن آن بيش از آن چه به مال و جانشان و به اولاد و فرزندانشان اهميت بدهند ، اهتمام مىورزيدند تا جايى كه در تاريخ آمده است كه بعضى از زنان نيز همه قرآن را جمع‌آورى نموده بودند .\r\nابن سعد در طبقات مىگويد : فضل بن دكين چنين آورده است كه وليد فرزند عبد اللّه بن جميع از مادر بزرگش نقل مىكند ، ام ورقه دختر عبد اللّه بن حارث تمام قرآن را جمع‌آورى كرده بود و رسول خدا او را شهيد مىناميد ، مىگفت : هنگامى كه رسول خدا به جنگ بدر حركت مىكرد ، عرضه داشتم يا رسول اللّه ! به من نيز اجازه بدهيد كه با شما حركت كنم و در اين جنگ مداوا و معالجه رزمندگان و مجروحان جنگى را به عهده بگيرم تا خداوند به من نيز پاداش و اجر شهادت عنايت فرمايد . رسول خدا در پاسخ من فرمود : خدا براى تو شهادت را آماده كرده است . « 1 » ( 1 ) - آنجا كه زنان بر جمع كردن و حفظ نمودن قرآن اين چنين اهميت دهند ، معلوم است كه اهتمام مردان و سعى و كوشش آنان در اين مورد تا چه حد خواهد بود .\r\nآمار و تعداد كسانى كه در دوران خود رسول خدا قرآن را حفظ كرده بودند ، در كتاب‌هاى معتبر تاريخ آمده است .\r\nقرطبى مىگويد : هفتاد تن از قراء در جنگ يمامه به قتل رسيدند و در دوران خود پيغمبر ( ص ) نيز در بئر معونه به همين مقدار كشته شدند . « 2 » در روايت دهم كه قبلا آورديم تعداد قاريانى كه در جنگ يمامه كشته شدند چهارصد نفر گزارش شده است .\r\nگذشته از قاريان و حفاظ قرآن كه به جمع‌آورى آيات قرآن اهتمام مىورزيد خود رسول خدا نيز براى حفظ آيات قرآن اهميت فوق‌العاده‌اى قائل بود و نويسندگان متعددى داشت و مخصوصا قرآن هم نجوما و تدريجا در مدت بيست و سه سال نازل شده است .\r\nهمه اين‌ها گواه و مؤيد اين مطلب است كه خود رسول خدا در دوران زندگيش دستور به كتابت قرآن داده بود .\r\n\r\n\r\n","description":"","footnote":"\r\n( 1 ) اتقان ، نوع 20 ، ج 1 / 125 .\r\n( 2 ) همان ، نوع 20 / 122 .\r\n","page_name":" 318 ","page_number":318},
  {"content":"\r\n\r\nزيد بن ثابت نقل مىكند : ما در حضور پيغمبر بوديم و قرآن را از روى رقعه‌ها و ورق پاره‌هاى پراكنده در يك‌جا تدوين و جمع‌آورى مىكرديم .\r\nحاكم در ذيل اين حديث مىگويد : اين حديث بنا به شرط شيخين ( بخارى و مسلم ) صحيح است ولى آن را در كتاب‌هاى خويش نقل نكرده‌اند ، آن‌گاه مىگويد : به هر حال اين حديث دليل روشنى است بر اين كه همهء قرآن در دوران خود رسول خدا جمع‌آورى شده بود . « 1 » و اما حفظ كردن بعضى از سوره‌ها و يا بخشى از آيات قرآن در ميان مسلمانان انتشار و اشتهار كامل داشت و كمتر مرد و زن مسلمان پيدا مىشد كه چند سوره و آيه در نزد وى نباشد .\r\nعبادة بن صامت نقل مىكند هرگاه كسى از جايى به پيش رسول خدا مىآمد ، وى به علت اشتغالات زياد و نداشتن فرصت بيشتر او را به يكى از ما واگذار مىكرد تا قرآن را بر وى بياموزيم . « 2 » كليب نيز نقل مىكند كه من به همراه على ( ع ) بودم ، آن حضرت صداى ضجهء مسلمانان را كه در مسجد به قرائت قرآن مشغول بودند ، شنيد و فرمود : خوشا به حال آنان ! . . . « 3 » ( 1 ) - باز از عبادة بن صامت نقل است كه هرگاه كسى از نقطهء ديگر به حضور رسول خدا مىآمد ، آن حضرت وى را تحويل يكى از ما مىداد كه به او قرآن ياد بدهيم و هميشه از مسجد رسول خدا ، صداى مردم به خواندن قرآن طنين‌انداز بود تا اين كه رسول خدا دستور داد ، مسلمانان قرآن را آهسته بخوانند و يكديگر را در خواندن قرآن به اشتباه نيندازند . « 4 » آرى ، حفظ كردن قرآن در ميان مرد و زن مسلمان رايج و معمول بود تا جايى كه زنان مسلمان ياد گرفتن سوره‌اى از قرآن و يا بيشتر از آن را مهريه خويش قرار مىدادند .\r\nخوانندهء ارجمند ! آيا با اين اهتمام فوق‌العاده مىتوان ادعا كرد كه جمع‌آورى قرآن تا دوران خلافت ابو بكر به تأخير افتاد و ابو بكر در جمع‌آورى قرآن به شهادت و نظارت دو نفر احتياج پيدا كرد ؟\r\nبا در نظر گرفتن اوضاع و احوال مسلمانان در دوران پيامبر و اهميتى كه آنان به خواندن و حفظ كردن قرآن قائل بودند ، نمىتواند اين گفتار قابل قبول باشد .\r\n\r\n\r\n","description":"","footnote":"\r\n( 1 ) مستدرك ، 2 / 611 .\r\n( 2 ) مسند احمد ، 5 / 324 .\r\n( 3 ) كنز العمال ، فضائل القرآن ، چ 2 ، ج 2 / 185 .\r\n( 4 ) كنز العمال ، 2 / 185 .\r\n","page_name":" 319 ","page_number":319},
  {"content":"\r\n\r\n\r\nپاسخ 5 و 6 - روايات جمع‌آورى قرآن و اجماع مسلمانان اجماع مسلمانان به عدم ثبوت قرآن با غير تواتر\r\nقسمتى از جنبه‌هاى ضعف و تزلزل رواياتى كه جمع‌آورى قرآن را به دوران‌هاى بعد از پيامبر ( ص ) مستند مىسازند توضيح داده شد . اينك در اين فصل به پنجمين و ششمين عامل ضعف آن‌ها مىپردازيم و مىگوييم :\r\nمسلمانان در دو مسئله اتفاق نظر و اجماع دارند ؛ يكى اين كه مىگويند : قرآن بودن هيچ سخنى ثابت نمىشود مگر از راه تواتر و نقل‌هاى پياپى و يقين‌آور ، دوم اين كه مىگويند : زيادتى به قرآن راه نيافته است ولى روايات تدوين كه مورد بحث ماست با اين دو مسئله اجماعى ، تضاد و منافات دارد .\r\nتمام مسلمانان براى اثبات قرآن بودن كلامى ، راهى به جز تواتر و نقل‌هاى فراوان و يقين‌آور نمىدانند ولى روايات تدوين قرآن دلالت مىكنند بر اين كه در موقع جمع‌آورى قرآن تنها مدرك و مرجعى كه براى اثبات قرآن بودن كلامى ، در اختيار بود و به وسيلهء آن ، آيات قرآن از غير آيات تشخيص داده مىشد ، عبارت بود از شهادت دو نفر مسلمان و گاهى يك نفر كه شهادت وى مطابق شهادت دو نفر باشد و لازمهء اين سخن اين است كه قرآن با خبر واحد نوشته شده است نه از طريق تواتر آيا واقعا يك نفر مسلمان مىتواند به اين مطلب ملتزم باشد يا چنين سخنى را بر زبان براند ؟ ! ما نمىدانيم صحيح بودن اين گونه روايت‌ها كه به ثبوت قرآن به وسيلهء خبر واحد و يا شهادت دو نفر و يا يك نفر شاهد دلالت دارند ، با اجماع و عقيده تمام مسلمانان به اين كه قرآن به جز تواتر از راه ديگر ثابت نمىشود ، چگونه مىتواند توافق و سازش داشته باشد ؟ ! آيا قطعى بودن اين كه قرآن بايد از راه تواتر ثابت شود نه از راه خبر واحد و شهادت دو نفر ، دليل بر دروغ بودن تمام اين روايات نيست ؟ ! تعجب در اين است كه بعضى از دانشمندان مانند ابن حجر ، « شهادت » را كه در اين روايات آمده ، به « كتابت » ( 1 ) - و « حفظ كردن قرآن » تأويل و تفسير كرده‌اند . « 1 » ما فكر مىكنيم همان لزوم تواتر در قرآن كه اشاره كرديم ، ابن حجر را به چنين تأويل و تفسير واداشته ، شهادت را به معناى كتابت و حفظ گرفته است .\r\nدر هر صورت اين تفسير از جهاتى قابل خدشه و ايراد است ، زيرا :\r\n1 - اين تفسير با دلالت صريح اين روايات كه در مسئلهء تدوين قرآن آورديم هيچ‌گونه سازش\r\n\r\n\r\n","description":"","footnote":"\r\n( 1 ) اتقان ، نوع 18 / 100 .\r\n","page_name":" 320 ","page_number":320},
  {"content":"\r\n\r\nندارد و با توجه مختصر معلوم مىشود كه شهادت در اين روايت‌ها به حفظ و كتابت ، قابل تأويل نمىباشد .\r\n2 - لازمهء اين تفسير اين است كه جمع‌كنندگان قرآن آياتى را كه در نزد اشخاص بوده ولى نوشته نشده بود ، وارد مصحف نمىكردند ، گرچه قرآن بودن آن‌ها از راه تواتر ثابت بود و برگشت اين مطلب به اين است كه قسمتى از قرآن كه قرآن بودنش با تواتر ثابت نگرديده بود ، در قرآن نوشته شده است .\r\n3 - آيه‌اى را كه مىخواستند بنويسند ؛ اگر با تواتر ثابت بود ، ديگر نيازى به حفظ و كتابت نداشت و اگر به وسيلهء تواتر ثابت نبود ، با حفظ و كتابت نمىتوانستند آيه بودن آن را ثابت كنند و در قرآن وارد سازند ، بنابراين در جمع‌آورى قرآن ، حفظ و كتابت ، كوچك‌ترين فايده و اثرى نداشت تا شرط پذيرش آيات قرآن بوده باشند . خلاصه گفتار اين كه ، اين روايت‌ها با اين گونه تأويلات قابل پذيرش نمىباشند و به جز دور انداختن آن‌ها چارهء ديگرى نيست زيرا از اين روايت‌ها چنين بر مىآيد كه آيات قرآن از راه غير تواتر نيز پذيرفته شده و در قرآن جمع‌آورى مىگرديد و بطلان اين سخن به اجماع مسلمين و در نزد تمام مسلمانان روشن و مسلم است .\r\n\r\nاجماع مسلمانان به عدم زيادت در قرآن\r\nاگر روايت‌هاى جمع‌آورى قرآن بعد از دوران پيامبر را بپذيريم - چنان كه طرفداران تحريف مىگويند - و از اين طريق راهى براى احتمال تحريف در قرآن بگشاييم ، در اين صورت فرقى نخواهد داشت كه اين تحريف از راه نقصان باشد يا زيادت و احتمال تحريف به هر دو معنا به قرآن راه خواهد يافت ، زيرا وقتى كه در جمع‌آورى قرآن ، خود پيامبر ، آن كسى كه قرآن به او فرودآمده است ، نظارت مستقيم نداشت و ديگران با حدس و گمان سخنانى را مىتوانستند وارد قرآن كنند ، در اين صورت ممكن بود كه سخنانى را هم اشتباها به نام آيه قرآنى به قرآن اضافه كنند ، در صورتى كه مسئله زيادت را در قرآن كسى از مسلمانان نمىپذيرد و به اجماع تمام مسلمانان زيادتى به قرآن راه نيافته است و اين اجماع و اتفاق نظر مسلمين با آن روايات ، تضاد و منافات كامل دارد ، اينجاست كه يكى ديگر از جهات ضعف اين روايات آشكار مىشود .\r\n\r\nاشكالى و پاسخى :\r\nشايد كسى بگويد ، چون قرآن جنبهء اعجاز دارد با سخنان ديگر مشخص است و هر سخنى كه از\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nقرآن نباشد ، در برابر قرآن به خوبى شناخته مىشود و جايى براى اشتباه باقى نمىماند تا به قرآن وارد شود .\r\nبه عبارت ديگر ، اعجاز قرآن ملاك شناخت قرآن است و مىتواند جلو هرگونه زيادت را بگيرد ، ولى اين ملاك در نقيصه جريان ندارد ، زيرا چيزى كه به دست نرسيده است و موجود نيست ، قابل سنجش نمىباشد ، اين است كه طرفداران تحريف ، زيادت را در قرآن مردود دانسته ، نقصان را مىپذيرند .\r\nدر پاسخ اين پندار مىگوييم : اعجاز و بلاغت بىحد قرآن گرچه مانع از اين است كه بتوان سوره‌اى مانند سوره‌هاى قرآن را وارد ولى از اين مانع نيست كه يك يا دو كلمه و حتى سخنى به اندازه يك آيهء كامل ساخت و بر قرآن اضافه كرد ، مخصوصا اگر آن آيه كوتاه باشد و اگر اين عمل امكان نداشت ، نيازى به شهادت دو نفر نبود ( 1 ) - و هركس آيه‌اى را مىآورد ، قرآن بودن آن از راه بلاغت و شيوايى فوق‌العاده روشن مىشد .\r\nبنابراين ، آنان كه روايت‌هاى جمع‌آورى قرآن بعد از عصر پيامبر را مىپذيرند و در نتيجه به وقوع تحريف در قرآن قائل مىشوند ، چاره‌اى ندارند جز اين كه تحريف به معناى زيادت را نيز در قرآن ملتزم شوند ، در صورتى كه اين نظريه مخالف اجماع مسلمانان است .\r\n* * *\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\nنظريهء صحيح در تدوين قرآن\r\nخلاصهء تمام آن چه در تمام فصول مختلف اين بخش تا به اينجا گفته شد ، اين است كه نسبت دادن جمع‌آورى قرآن به خلفا و دوران بعد از پيامبر امرى است موهوم و پندارى است غلط و بىاساس كه با قرآن ، سنت ، اجماع و عقل مخالف مىباشد و طرفداران تحريف نمىتوانند از اين راه ، نظريهء غلط و بىاساس خويش را اثبات نمايند ، بلكه چنان كه در فصول پيش يادآور شديم ، قرآن در دوران خود پيامبر و به دستور و نظارت وى انجام گرفته است .\r\nاگر بر فرض ، قبول كنيم كه قرآن را ابو بكر در دوران خلافتش جمع‌آورى كرده است ، كيفيت آن به شكلى كه در اين روايات آمده است ، مسلما دروغ است ، زيرا جمع‌آورى قرآن بر پايه قطع و يقين استوار بود ، يعنى آيات قرآن در اثر تواتر و نقل‌هاى فراوان و يقين‌آور در ميان مسلمانان ، معروف و شناخته شده بود و همان آيات قطعى و شناخته‌شده كه در دل‌ها و سينه‌ها بود و مسلمانان با آن‌ها انس و آشنايى داشتند ، در قرآن آورده شده و در يك‌جا جمع‌آورى شد .\r\nآرى ، جاى ترديد و شك نيست كه عثمان در دوران خويش قرآن را جمع‌آورى كرده است ، ولى نه به آن معنى كه سوره‌ها و آيات قرآن را در يك مصحف تدوين كند و از پراكندگى به صورت مجموعه واحد در بياورد ، بلكه بدين معنى كه او تمام مسلمانان را در قرائت يك قارى مخصوص ، جمع و متحد نمود و تمام قرآن‌هاى ديگر را كه با آن قرائت مورد نظر موافق نبود ، سوزاند و به تمام بلاد و شهرها نوشت كه چنين قرآن‌ها را بسوزانند و بدين وسيله مسلمانان را از هر گونه اختلاف قرائت نهى و منع نمود كه آن را در اصطلاح « توحيد المصاحف » مىنامند .\r\nعده‌اى از بزرگان اهل سنت نيز بدين معنى تصريح نموده‌اند ، چنان كه حارث محاسبى\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمىگويد : در ميان مردم مشهور است كه جمع‌كنندهء قرآن عثمان است ولى چنين نيست ، بلكه عثمان از اختلافى كه در ميان اهل شام و اهل عراق در قرائت حروف و كلمات قرآن به وجود آمده بود ، به ترس و وحشت افتاد و مردم را وادار كرد كه قرآن را با يك قرائت و با همان روشى كه خود او و عده‌اى از مهاجر و انصار اختيار كرده بودند ، بخوانند . « 1 » ( 1 ) - مؤلف : اما اين كه عثمان ، همهء مسلمانان را به يك قرائت جمع كرد و آن همان قرائتى بود كه در ميان مسلمانان معمول و متعارف بوده ، با « تواتر » و نقل‌هاى يقين‌آور از خود رسول خدا اخذ شده بود و او از اين راه مسلمانان را از قرائت‌هاى ديگرى كه مبتنى بر احاديث بىاساس ( نزول قرآن با حروف هفت‌گانه ) بود ، منع و جلوگيرى كرد .\r\nآرى ، اين اقدام و عمل عثمان شايسته بود و لذا مورد انتقاد هيچ‌يك از مسلمانان واقع نشد ، زيرا همان اختلاف در قرائت سبب اختلاف بيشترى در ميان مسلمانان و موجب پاشيده شدن صفوف آنان و درهم ريختن پايه‌هاى اتحاد و يگانگى پيروان قرآن مىشد و بلكه اين اختلاف و تشتت به جايى مىرسيد كه عده‌اى از مسلمانان عدهء ديگر را تكفير و تفسيق كنند .\r\nدر صفحات گذشته به رواياتى نيز اشاره شد كه رسول خدا از اختلاف در قرآن شديدا نهى نموده است . بنابراين ، روش عثمان در اين مورد جاى رد و انكار و مورد خدشه و ايراد نيست ، ولى آنچه دربارهء اين موضوع سبب ايراد و انتقاد از عثمان شده است ، مسئله سوزاندن قرآن‌هاست كه به وسيلهء خود او صورت گرفته و به مردم شهرها نيز اين دستور را صادر كرده است .\r\nآرى ، عده‌اى از مسلمانان در اين موضوع به عثمان اعتراض كردند تا جايى كه او را « حرّاق المصاحف » يعنى سوزانندهء قرآن‌ها ، ناميدند .\r\nنتيجه از همهء آن چه در اين بخش و بخش قبلى راجع به تحريف قرآن آورديم به طور كلى بر مىآيد كه داستان تحريف قرآن يك داستان واهى ، بىاساس و سخن خرافى است و شخص عاقل يك چنين داستان را قبول و باور نمىكند مگر آن كه در اطراف اين موضوع تحقيق و تدبّر ننمايد و يا افرادى كه\r\n\r\n\r\n","description":"","footnote":"\r\n( 1 ) اتقان ، نوع 18 ، ج 1 / 103 .\r\n","page_name":" 324 ","page_number":324},
  {"content":"\r\n\r\nغرض و انگيزه آنان را به چنين گفتار بىاساس وادار سازد ، زيرا اغراض انسان را كروكور مىكند و اما شخص عاقل ، با انصاف و مدبر در بطلان و خرافى بودن تحريف قرآن ، شك و ترديد به خود راه نمىدهد .\r\n\r\n","description":"","footnote":"","page_name":" 325 ","page_number":325},
  {"content":"\r\n . \r\n","description":"","footnote":"","page_name":" 326 ","page_number":326},
  {"content":"\r\n\r\n( 1 ) -\r\n\r\nبخش 10 حجيت ظواهر قرآن\r\n( 2 ) - دلايل حجيت ظواهر قرآن قرآن كتاب مردم است قرآن دليل نبوت است قرآن بزرگ‌ترين مرجع مسلمان‌هاست قرآن معيار شناخت روايات است ائمه ( ع ) با آيات قرآن استدلال مىكردند دلايل عدم حجيت ظواهر قرآن آيا فهميدن قرآن انحصارى است ؟\r\nتفسير دلبخواهى ممنوع است معانى آيات قرآن عميق و ريشه‌دار است آيا معانى ظاهرى قرآن مقصود نيست ؟\r\nپيروى از آيات متشابه ممنوع است تأثير تحريف قرآن در حجيت ظواهر آن نتيجه بحث\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n( 1 ) -\r\n\r\nدلايل حجيت ظواهر قرآن\r\n\r\nمعناى حجيت ظواهر قرآن\r\nقرآن كتابى است كه ظاهر آن ساده و براى عموم مردمى كه با زبان عربى آشنايى دارند ، قابل فهم و قابل درك است و آن چه كه مانند گفت‌وگوهاى معمولى و عرفى از ظاهر قرآن فهميده مىشود ، معمولا هدف و منظور پروردگار بوده و قابل عمل و اعتماد مىباشد و در موقع احتجاج و استدلال و به دست آوردن احكام الهى و وظايف اخلاقى و امثال آن مىتوان مستقلا به همان معانى كه از ظاهر آيات قرآن استفاده مىشود ، تكيه كرد و آن را مورد عمل و يا دليل و مبنا قرار داد .\r\nمبنا قرار دادن معناى ظاهرى قرآن را « حجيت ظواهر قرآن » مىنامند ، اين است كه مىگوييم :\r\nظواهر قرآن حجيت و مدركيت دارد و ما مىتوانيم در موارد مختلف به معناى ظاهرى آن تكيه كرده ، آن را مستقلا مورد عمل قرار دهيم و در گفتار و نظريات و استدلال‌هاى خويش به آن تمسك جوييم زيرا ظواهر قرآن براى عموم مردم حجت و مدرك مىباشد .\r\nبراى نظريه حجيّت ظواهر قرآن دلايل فراوانى وجود دارد كه اينك قسمتى از آن‌ها را در اينجا مىآوريم :\r\n\r\n1 - قرآن كتاب مردم است\r\nشكى در اين نيست كه پيامبر اسلام براى محاوره و گفت‌وگوهاى معمولى خويش و براى فهماندن مقصودش يك روش مخصوص به خود در پيش نگرفته بود ، بلكه او هم مانند افراد ديگر جامعه و همانند قوم و عشيره خود با همان روش معمول و متعارف كه عموم مردم در محاوره‌ها و\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nگفت‌وگوهاى روزمره خويش داشتند سخن مىگفت .\r\nدر اين حقيقت نيز شكى نيست كه پيامبر اسلام قرآن را بدين منظور آورده است كه مردم معانى آن را بفهمند و در آياتش تدبر كنند ، دستوراتش را به كار ببندند و از آن چه نهى كرده است ، خوددارى كنند .\r\nدر خود قرآن مجيد هم به اين حقيقت عقلى و عرفى مكرر اشاره شده است ، آنجا كه مىفرمايد :\r\n أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها .  « 1 » آيا آن‌ها در قرآن تدبر نمىكنند ، يا بر دل‌هايشان قفل نهاده شده است .\r\n وَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ مَثَلٍ لَعَلَّهُمْ يَتَذَكَّرُونَ .  « 2 » ما براى مردم در اين قرآن از هر نوع مثلى آورديم ، شايد متذكر و يادآور شوند .\r\n    وَ إِنَّهُ لَتَنْزِيلُ رَبِّ الْعالَمِينَ . نَزَلَ بِهِ الرُّوحُ الْأَمِينُ . عَلى قَلْبِكَ لِتَكُونَ مِنَ الْمُنْذِرِينَ . بِلِسانٍ عَرَبِيٍّ مُبِينٍ .     « 3 » به راستى اين قرآن از سوى پروردگار جهانيان نازل شده است . روح الامين آن را نازل كرده است ، بر قلب پاك تو تا مردم را انذار كنى . خداوند آن را به زبان عربى آشكار و روشن نازل كرد .\r\n هذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ .  « 4 » ( 1 ) - در اين كتاب ، بيانى است براى عموم مردم و هدايت و اندرزى است ، براى پرهيزگاران .\r\n فَإِنَّما يَسَّرْناهُ بِلِسانِكَ لَعَلَّهُمْ يَتَذَكَّرُونَ .  « 5 » راستى ما قرآن را به زبان تو آسان نموديم تا متذكر و يادآور شوند .\r\n وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ .  « 6 » ما قرآن را براى تذكر آسان ساختيم ، آيا كسى هست كه متذكّر شود ؟\r\n\r\n\r\n","description":"","footnote":"\r\n( 1 ) محمد / 24 .\r\n( 2 ) زمر / 27 .\r\n( 3 ) شعرا / 192 - 195 .\r\n( 4 ) آل عمران / 138 .\r\n( 5 ) دخان / 58 .\r\n( 6 ) قمر / 17 .\r\n","page_name":" 329 ","page_number":329},
  {"content":"\r\n\r\n أَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً .  « 1 » آيا در قرآن نمىانديشند كه اگر از سوى غير خدا بود ، اختلافات فراوانى در آن مىيافتند .\r\nجز اين آيات ، در قرآن مجيد آيات فراوان ديگرى نيز وجود دارد كه دلالت مىكنند بر اين كه :\r\n« قرآن يك كتاب ساده ، قابل فهم براى عرف و عموم مردم است . »\r\n\r\n2 - قرآن دليل نبوت است\r\nقرآن مجيد به عنوان حجت و دليل بر نبوت پيامبر نازل شده و همهء مردم را به مبارزهء خويش دعوت كرده و در اين مبارزه آنان را به آوردن مانند يك سوره از قرآن فرا خوانده است .\r\nاز مسئله دليل نبوت بودن قرآن و از اين كه قرآن وسيلهء تحدى و مبارزه طلبى با دشمنان اسلام و معجزهء پيامبر بود ، چنين بر مىآيد كه عموم عرب و اهل زبان ، معانى آن را به سادگى مىفهميدند ، زيرا اگر قرآن در نظر آنان پيچيده و غير قابل فهم و معمايى بيش نبود :\r\nاولا : مردم را به معارضه و مبارزه دعوت نمودن و مانند سوره‌اى از سوره‌هاى قرآن را از آنان درخواست كردن مفهومى نداشت .\r\nو ثانيا : اگر آنان قدرت فهميدن قرآن را نداشته ، معجزه بودن قرآن براى آنان ثابت نمىشد ، مقصود و هدفى كه در فرستادن قرآن بود ، تأمين نمىشد و با دعوت نمودن مردم به سوى ايمان به قرآن سازش و مناسبت نداشت .\r\n\r\n3 - قرآن بزرگ‌ترين مرجع مسلمانهاست\r\nدر روايات فراوان آمده است كه مردم بايد به « ثقلين » ( كتاب خدا و عترت پيامبر ) به آن دو امانت سنگين كه پيامبر در ميان آنان گذاشته است ، تمسك بجويند و در تمام امور و مشكلاتشان به آن‌ها مراجعه كنند و معناى تمسك و مراجعه كردن عموم مردم به قرآن ، جز به معناى عمل كردن به آن و تطبيق نمودن اعمالشان با احكام و قوانينى كه از ظواهر آن فهميده مىشود ، چيز ديگرى نمىتواند باشد .\r\n\r\n\r\n","description":"","footnote":"\r\n( 1 ) نساء / 82 .\r\n","page_name":" 330 ","page_number":330},
  {"content":"\r\n\r\n\r\n4 - قرآن معيار شناخت روايات است\r\nروايت « متواتر » و فراوان در اختيار داريم كه قرآن را محك و شناخت اخبار و احاديث معرفى كرده‌اند و مضمون اين روايات اين است كه : روايات وارده بايد به قرآن ارائه شده و با آن سنجيده شوند و هر روايتى كه با قرآن تطبيق و سازش نكرد ( 1 ) - ، دروغ و باطل بوده و افترا و بيهوده‌اى بيش نيست و بايد آن را به سينهء ديوار كوبيد و نبايد آن را پذيرفت .\r\nاين روايات دليل و گواه روشنى هستند ، بر اين كه ظواهر الفاظ قرآن ، حجيت و مدركيت دارند زيرا يك سخن پيچيده و غير قابل فهم كه ظاهر آن اعتبار نداشته باشد ، ميزان و وسيلهء سنجش نخواهد بود .\r\nو علاوه بر اين روايات ، يك سلسله روايت‌هاى ديگرى نيز وجود دارد كه مىگويد : شروط و پيمان‌ها را به قرآن ارائه دهيد ، هر پيمانى كه با قرآن مخالف آيد ، باطل و غير قابل قبول بوده و آن چه مخالف نيست ، صحيح و واجب العمل است .\r\n\r\n5 - ائمه ( ع ) با ظواهر قرآن استدلال مىكردند\r\nپنجمين دليل بر حجيت ظواهر قرآن ، روش استدلال ائمه است كه در بعضى از موارد به ظواهر قرآن استناد كرده و احكام الهى را از آن استخراج كرده‌اند .\r\nاينك نمونه‌اى چند از استدلال‌هاى امام صادق ( ع ) را كه ظواهر الفاظ قرآن را مورد استناد و استشهاد قرار داده است ، در اينجا مىآوريم :\r\n1 - زراره از امام صادق ( ع ) پرسيد : از كجا به دست آورده‌ايد كه در وضو به قسمتى از سر بايد مسح كرد نه به همهء آن ؟ امام ( ع ) در جواب وى فرمود : « لمكان الباء » ، يعنى به جهت وجود « باء » كه در آيه وضو به كار رفته است و از ظاهر آن چنين بر مىآيد كه تنها به قسمتى از سر مسح كردن كافى است نه به تمام آن .\r\n2 - روزى امام صادق ( ع ) منصور دوانيقى را از پذيرفتن گفتار سخن چين و دو بهم زن ، نهى مىفرمود و گفتار خويش را بدين جا رسانيد كه : گفتار سخن چين مورد اعتبار و قابل قبول نيست ، آنگاه اين آيه را خواند :\r\n إِنْ جاءَكُمْ فاسِقٌ بِنَبَإٍ فَتَبَيَّنُوا .  « 1 »\r\n\r\n\r\n","description":"","footnote":"\r\n( 1 ) حجرات / 6 .\r\n","page_name":" 331 ","page_number":331},
  {"content":"\r\n\r\nاگر شخص فاسقى خبرى براى شما بياورد ، دربارهء آن تحقيق كنيد .\r\n3 - كسى از امام صادق ( ع ) مىپرسد كه من در مستراح زياد مىنشينم تا به صداى موسيقى كه از همسايه به گوش مىرسد ؛ گوش فرا دهم ، اين عمل من چه حكمى دارد ، در صورتى كه من به قصد شنيدن موسيقى به آنجا نمىروم ؟ امام ( ع ) فرمود : اين عمل تو حرام و گناه است ، زيرا كه خداوند مىفرمايد :\r\n إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا .  « 1 » 4 - امام صادق ( ع ) به فرزندش اسماعيل مىفرمايد : هنگامى كه گروهى از مؤمنان در نزد تو شهادت دادند ، تصديق‌شان بكن ! زيرا كه ( 1 ) - ، خداوند مىفرمايد :\r\n يُؤْمِنُ بِاللَّهِ وَ يُؤْمِنُ لِلْمُؤْمِنِينَ .  « 2 » 5 - امام صادق ( ع ) دربارهء زنى كه سه بار طلاق گرفته ، به شوهرش حرام مىشود ، مىگويد : اگر اين زن با مرد ديگرى ازدواج كند و از او طلاق بگيرد ، در اين صورت مىتواند با شوهر اولى خود دوباره ازدواج نمايد ، گرچه آن مرد دوم برده و غلام باشد ، زيرا خداوند مىفرمايد :\r\n حَتَّى تَنْكِحَ زَوْجاً غَيْرَهُ .  « 3 » 6 - امام صادق ( ع ) فرمود : اگر زنى سه بار طلاق گيرد ، با ازدواج موقت و متعه شدن به مرد ديگر براى شوهر اولى حلال نمىشود ، چون خداوند مىفرمايد :\r\n فَإِنْ طَلَّقَها فَلا جُناحَ عَلَيْهِما أَنْ يَتَراجَعا .  « 4 » اگر شوهر بعدى طلاقش بدهد عيبى ندارد كه او با شوهر اولى ازدواج كند .\r\nكه در ظاهر اين آيه ، حلال شدن زن سه‌طلاقه به شوهر اولى مشروط به اين است كه با مرد ، ديگرى ازدواج كند ، سپس از وى طلاق بگيرد و چون در ازدواج موقت طلاق نيست ، شرط ازدواج با شوهر اول كه همان طلاق است ، فراهم نشده است .\r\n7 - مردى كه ناخن پايش افتاده بود و به عنوان معالجه ، « مراره » اى روى آن گذاشته بود ، از امام صادق ( ع ) حكم آن را در مورد مسح سؤال نمود ، امام ( ع ) فرمود : حكم اين مسئله و امثال آن در قرآن وجود دارد زيرا خداوند مىفرمايد :\r\n\r\n\r\n","description":"","footnote":"\r\n( 1 ) اسراء / 36 .\r\n( 2 ) توبه / 61 .\r\n( 3 ) بقره / 230 .\r\n( 4 ) بقره / 230 .\r\n","page_name":" 332 ","page_number":332},
  {"content":"\r\n\r\n وَ ما جَعَلَ عَلَيْكُمْ فِي الدِّينِ مِنْ حَرَجٍ .  « 1 » آنگاه فرمود : در موقع وضو روى همان دارو ، مسح كن ! 8 - حكم ازدواج با بعضى از زنان را از امام صادق ( ع ) پرسيدند ، امام ( ع ) فرمود : جايز و حلال است زيرا خداوند مىفرمايد :\r\n وَ أُحِلَّ لَكُمْ ما وَراءَ ذلِكُمْ .  « 2 » 9 - امام دربارهء حلال بودن گوشت بعضى از حيوانات به اين آيه استشهاد مىكند :\r\n قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ .  « 3 » 10 - باز امام ( ع ) بر عدم جواز ازدواج بردگان بدون اجازه صاحبانشان با اين آيه استدلال و استشهاد مىكند كه خداوند مىفرمايد :\r\n عَبْداً مَمْلُوكاً لا يَقْدِرُ عَلى شَيْءٍ .  « 4 »\r\n\r\n\r\n","description":"","footnote":"\r\n( 1 ) حج / 78 .\r\n( 2 ) نساء / 23 .\r\n( 3 ) انعام / 145 .\r\n( 4 ) نحل / 75 .\r\n","page_name":" 333 ","page_number":333},
  {"content":"\r\n\r\n( 1 ) -\r\n\r\nدلايل عدم حجيت ظواهر قرآن\r\nدر فصل پيش گفتيم كه به دلايل روشن و مسلم ظواهر قرآن حجيت و مدركيت دارد ولى گروهى از دانشمندان و علماى « حديث » اين حقيقت را انكار مىكنند و مىگويند كه ظواهر قرآن قابل استناد نيست زيرا شايد هدف و منظور پروردگار از آيات قرآن غير از آن باشد كه از ظاهرش فهميده مىشود ، اين است كه نمىتوان معانى ظاهرى قرآن را گرفت و در مواقع نياز به آن تكيه و استناد نمود .\r\nاين بود خلاصه نظريه كسانى كه حجيت ظواهر قرآن را انكار مىكنند و بر اين گفتار و نظريه دلايلى دارند كه ما اينك هريك از آن دلايل را به طور مستقل و جداگانه مىآوريم و مورد گفت‌وگو قرار مىدهيم و به پاسخ آن مىپردازيم :\r\n\r\n1 - آيا فهميدن قرآن انحصارى است ؟\r\nطرفداران عدم حجيت ظاهر قرآن مىگويند : فهميدن قرآن جنبهء عمومى ندارد بلكه انحصارى است و تنها عدهء مخصوص و معينى كه طرف صحبت و گفت و گوى قرآن مىباشند مىتوانند معناى واقعى قرآن را درك كنند و كليد فهم قرآن تنها در دست آن‌هاست .\r\nسپس اين نظريه را با يك سلسله از روايات كه در اين مضمون وارد شده است ، به اثبات مىرسانند . اينك قسمتى از آن روايت‌ها :\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n1 - شعيب بن انس در يك روايت « مرسل » « 1 » از امام صادق ( ع ) نقل كرده است كه آن حضرت به ابو حنيفه فرمود : تو فقيه مردم عراقى ؟ گفت : آرى . فرمود : بر چه اساس و منبعى فتوا مىدهى ؟\r\nگفت : بر اساس كتاب خدا و سنت پيامبرش . فرمود : ابو حنيفه ! آيا كتاب خدا را آن چنان كه شايسته است ، مىشناسى و آيا ناسخ و منسوخ آن را مىدانى ؟ گفت : آرى . امام فرمود : ابو حنيفه ! واى به حالت كه دانش بزرگى را ادعا نمودى ! واى بر تو كه خداوند آن را قرار نداده است ، مگر در نزد متخصصين قرآن و آنان كه قرآن به آنان نازل شده است و اين چنين علم و دانشى بر كسى ميسر نيست جز افراد خاصى از خاندان پيامبر .\r\nابو حنيفه ! بدانكه خداوند از قرآن خود حتى يك حرف هم براى تو به ارث نگذاشته و سهمى نصيب نداده است .\r\n( 1 ) - 2 - و در روايت زيد شحام آمده است كه قتاده به محضر امام باقر ( ع ) وارد شد ، امام به وى فرمود : تو فقيه مردم بصره هستى ؟ گفت : چنين مىپندارند ، آنگاه امام فرمود : شنيده‌ام كه قرآن را تفسير مىكنى ؟ عرضه داشت : آرى ، تا آنجا كه امام فرمود : قتاده ! اگر از پيش خود قرآن را تفسير كنى ، هم خودت هلاك گشته‌اى و هم ديگران را به هلاكت انداخته‌اى و اگر با گفتار ديگران تفسير كنى ، بازهم خود و هم ديگران را به هلاكت كشانده‌اى ، واى بر تو اى قتاده كه قرآن را تنها كسانى مىتوانند بفهمند كه مخاطب قرآن و طرف صحبت و گفت و گوى آن هستند .\r\nپاسخ :\r\nهدف و منظور اين گونه احاديث و روايات ، فهم ظاهر قرآن نيست بلكه منظور از آن به طور كلى اين است كه فهم حقيقت قرآن و پى بردن به عمق و تأويلات آن ، آشنا بودن با ظاهر و باطن ، ناسخ و منسوخش ، اختصاص به كسانى دارد كه مورد خطاب و طرف سخن قرآن مىباشند ، چنان كه روايت اول در اين معنى صراحت دارد زيرا در اين روايت سؤال از معرفت و شناخت عميق و واقعى و تشخيص دقيق ناسخ و منسوخ بوده ، امام نيز ابو حنيفه را در ادعاى چنين ادعاى بزرگى ، مورد توبيخ و ملامت قرار داده است .\r\nو در روايت دوم نيز كلمه « تفسير » به كار رفته است و تفسير به معناى كشف حقيقت و پى بردن به عمق و ريشهء آيات قرآن و به معناى پرده برداشتن از ظواهر قرآن مىباشد و اين ، علم بزرگ و\r\n\r\n\r\n","description":"","footnote":"\r\n( 1 ) روايتى را مىگويند كه سلسلهء ناقلين آن ذكر نشده باشد .\r\n","page_name":" 335 ","page_number":335},
  {"content":"\r\n\r\nخطيرى است كه در فراخور همه‌كس نيست ولى فهميدن ظواهر آيات قرآن به طور ساده براى عموم اهل زبان ممكن است ، آن چه اين روايت‌ها براى عموم غير قابل درك مىدانند ، همان شناخت كامل قرآن و تأويل يا تفسير عميق آن مىباشد نه ظواهرش .\r\nرواياتى كه در فصل پيش آورديم ، اين حقيقت را تأييد مىكنند زيرا از آن‌ها نيز استفاده مىشد كه فهميدن ظاهر قرآن اختصاص به معصومين ندارد .\r\nگواه ديگر بر اين گفتار آن است كه در روايت اول ، امام به ابو حنيفه مىفرمايد : خداوند از كتاب خود حتى يك حرف هم به توارث نداده است ، امام با اين بيان ، به اين معنى اشاره مىكند كه خداوند اوصيا و جانشينان حق پيامبر را وارث قرآن كرده ، به اين مقام عالى اختصاص‌شان داده است ، آنجا كه مىفرمايد :\r\n ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  « 1 » سپس كتاب [ آسمانى 
  ] را به گروهى از بندگان برگزيدهء خود به ميراث داديم .\r\n( 1 ) - بنابراين ، فهم و شناخت واقعى و كامل قرآن و آياتش و پى بردن به حقيقت آن و تأويلاتش اختصاص به اولياى خاص و بندگان ممتاز خدا دارد و ديگران بهره و نصيبى در آن ندارند .\r\nاين است معناى گفتار امام صادق ( ع ) به ابو حنيفه ، زيرا درست نيست كه گفته شود ، ابو حنيفه كوچك‌ترين چيزى از قرآن را نمىدانست و حتى مثلا « قل هو اللّه احد » و مانند آن را كه معناى صريح و روشنى دارد ، نمىفهميد .\r\nاين بود خلاصه معناى رواياتى كه مىگويند كليد فهم قرآن تنها در دست عدهء خاص و افراد مخصوصى است و در اين باره روايات فراوانى وجود دارد كه قسمتى از آن‌ها را در ضمن مباحث گذشته در همين كتاب آورده‌ايم .\r\n\r\n2 - تفسير دلبخواهى ممنوع است\r\nطرفداران عدم حجيت ظواهر قرآن مىگويند : اتكا به آن چه از ظاهر الفاظ قرآن فهميده مىشود ، همان تفسير به رأى و برداشت دلبخواهى است كه در روايات فراوان و يقين‌آور از آن نهى و جلوگيرى به عمل آمده است .\r\n\r\n\r\n","description":"","footnote":"\r\n( 1 ) فاطر / 32 .\r\n","page_name":" 336 ","page_number":336},
  {"content":"\r\n\r\nپاسخ :\r\nبه طورى كه در فصل پيش گفتيم ؛ تفسير به معناى برداشتن پرده ابهام و نشان دادن معناهاى غير ظاهرى لفظ است ، تكيه به معناى ظاهرى لفظ را تفسير نمىنامند ، زيرا در معناى ظاهرى ابهامى نيست تا با به كار بردن تفسير پرده ابهام بالا رود و عمق و حقيقت آن نمايان شود .\r\nبر فرض اگر معناى ظاهرى هم ، تفسير ناميده شود ، تفسير به رأى و اظهار نظر دلبخواهى نيست ، بلكه تفسيرى است بر اساس فهم عمومى و عرفى كه عموم و يا بيشتر مردم آن معنى را از همان لفظ مىفهمند .\r\nمثلا : اگر كسى يكى از خطبه‌هاى نهج البلاغه ، گفتار عميق و پرارج على ( ع ) را به طور ساده و دور از تكلّف ترجمه كند ، قرائن لازم و شواهد موجود را كه عرفا از الفاظ آن فهميده مىشود ، در اين ترجمه رعايت نمايد ، هيچ‌گاه اين عمل ، تفسير به رأى ناميده نمىشود .\r\nامام صادق ( ع ) نيز در گفتار خويش به اين حقيقت اشاره فرموده آنجا كه مىگويد : راستى مردم با غور در آيات متشابه و پيچيده قرآن ، بدبخت و بيچاره شدند زيرا آن‌ها معناى اين سلسله آيات را نفهميدند و پى به عمق و معناى واقعى آن نبردند و از پيش خود تأويلاتى بر آيات آن يافتند و خود را در برابر اوصياى خدا و دانايان حقيقى قرآن ، مستغنى و بىنياز ديدند و از آنان نپرسيدند تا آشنايشان سازند .\r\n( 1 ) - باز در اينجا مىبينيم كه منظور امام ( ع ) از تفسير به رأى ممنوع و حرام ، اين است كه كسى بدون مراجعه به اهل بيت و بدون استمداد از گفتار آنان و الهام گرفتن از افكارشان ، مستقلا از روى قرآن به دلخواه خود فتوا و حكمى از احكام الهى را صادر كند ، در صورتى كه رسول خدا عترت و اهل بيتش را پشتوانه و همدوش قرآن معرفى كرده است و مردم بايد در اين گونه موارد به آنان مراجعه كنند و از آنان الهام و روشنايى بگيرند و هدايت شوند .\r\nاگر يك مفتى و يا مفسر ، عمومات و مطلقات قرآن و قوانين عمومى آن را در نظر بگيرد ، از تخصيص‌ها و تقييدها و از تبصره‌ها و استثناهايى كه به وسيلهء ائمه ( ع ) بر اين گفتارها و قوانين عمومى قرآن به عنوان توضيحات واردشده ، غفلت ورزد ، آن را تفسير به رأى و برداشت دلبخواهى مىنامند كه در اين روايت‌ها سخت مورد انتقاد قرار گرفته و ممنوع شده است .\r\nاز همه آن چه گفته شد ، چنين بر مىآيد كه : گرفتن معناى ظاهرى الفاظ قرآن ، آن هم با در نظر گرفتن قرائن و شواهدى كه در قرآن و يا در گفتار ائمه ( ع ) وجود دارد و با رعايت قواعد عقلى و عرفى كه مخالف هيچ‌يك از اين قواعد و معيارها نباشد ، تفسير به رأى بلكه اصلا تفسير ناميده نمىشود .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nگذشته از اين ، دلايل و روايات فراوانى در دست داريم كه مراجعه به قرآن و گرفتن معناى ظاهرى آن را تجويز مىكنند و بر آن تشويق و تأكيد مىنمايند و جمع اين دو گروه از دلايل و روايات به اين است كه بگوييم : تفسير به رأى غير از عمل به ظواهر الفاظ قرآن است كه اولى حرام و ناروا و دومى جايز و شايسته مىباشد .\r\n\r\n3 - معانى آيات قرآن عميق و ريشه‌دار است\r\nيكى ديگر از دلايل طرفداران عدم حجيت ظواهر قرآن اين است كه : قرآن داراى معانى بلند و دقيق و مشتمل بر مطالب فوق‌العاده مشكل و عميق مىباشد و همان معانى دقيق و مطالب مشكل مانع از درك مفاهيم و مقاصد آيات قرآن مىباشند .\r\nهمان‌طوركه افراد معمولى از درك مطالب قسمتى از كتاب‌هاى علماى گذشته عاجز و ناتوانند و تنها عدهء معدود و انگشت‌شمارى مىتوانند ، مطالب اين گونه كتاب‌ها را درك كنند ، اين افراد كه از درك مطالب كتاب‌هاى دانشمندان عاجزند ، چگونه مىتوانند به سادگى پى به حقايق قرآن ببرند و به نكات و دقايق آن دست يابند ، در صورتى كه قرآن كلام خداست و علوم گذشته و آينده و دانش اولين و آخرين در آن جمع شده است ؟\r\nپاسخ :\r\nدر جواب اين گفتار بايد گفت : قرآن گرچه علوم گذشته و آينده را دربردارد و بدون ترديد فهميدن اين علوم از قرآن ، اختصاص به اهل بيت و خاندان نبوت دارد ولى اين حقيقت با يك حقيقت ديگر نيز منافات ندارد كه قرآن علاوه بر علوم و دقايق عميق باطنى ، داراى معانى ظاهرى هم باشد كه هركس با زبان و قواعد عربى آشنا است ، بتواند آن معانى را درك كند و با در نظر گرفتن شواهد نقلى از گفتار و دستورات پروردگار استفاده كند .\r\n\r\n4 - آيا معانى ظاهرى قرآن مقصود نيست ؟\r\nبازمىگويند : ما اجمالا مىدانيم كه تمام معانى ظاهرى قرآن در بعضى از مطلقات و عمومات آن ، مراد و مقصود نيست بلكه اكثر آن‌ها تخصيص ، تقييد و تبصره خورده است . ( 1 ) - باز اجمالا مىدانيم كه معناى ظاهرى پاره‌اى از الفاظ قرآن اراده نشده است ولى چون اين گونه الفاظ و جملات كه ظاهرش اراده نشده ، معانى ديگرى از آن‌ها مقصود و مطلوب مىباشد ، مشخص نيست بلكه در\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nميان الفاظ و جملات ديگر قرآن مستور و پراكنده شده و با آن‌ها مخلوط شده و همه آن‌ها را مشتبه ساخته است و ما علم اجمالى به وجود چنين الفاظ و كلمات در قرآن داريم ، اين است كه بايد از استناد به ظواهر تمام كلمات و آيات قرآن خوددارى نماييم و به آن‌ها استناد و استشهاد نكنيم زيرا شايد از آن كلمات و جملاتى باشد كه ظاهرش مقصود نيست .\r\nپاسخ :\r\nعلم اجمالى نام برده ، در صورتى مىتواند ، مانع از عمل كردن به ظواهر تمام آيات قرآن باشد كه اين عمل قبل از بحث و بررسى در قرآن و آيات آن انجام بگيرد ولى بعد از دقت و تدبر و پس از بحث و بررسى كامل و دقيق و به دست آوردن يك سلسله آيات و جملاتى كه ظاهر آن‌ها قطعا اراده نگرديده است ، از نظر علمى و عقلى هيچ محذور و مانعى نيست كه ظاهر آيات ديگر مورد عمل و استناد قرار بگيرد زيرا در اين صورت علم اجمالى ما به وجود جملاتى در قرآن كه ظاهرش مقصود و مراد نيست ، اختصاص پيدا مىكند ، به همان مقدار از آياتى كه در اثر بحث و بررسى به دست آمده و معين گرديده است و باقى آيات از اين احتمال ، مصون و سالم مىماند و ظاهر آن‌ها جايز العمل خواهد بود .\r\nاين تحليل علمى كه به اصطلاح « انحلال علم اجمالى » ناميده مىشود و در تمام موارد وسيلهء تشخيص و مجوز عمل و استناد است ، در اينجا نيز جريان دارد و حتى در اخبار هم جارى است و وسيلهء تشخيص و جدا نمودن اخبار قابل عمل از اخبار مشتبه و غير قابل عمل است .\r\nاگر علم اجمالى بعد از انحلال و اختصاص پيدا نمودن به يك طرف احتمال ، باز موجب عمل نمىشد و مانع از عمل مىشد ، نه تنها ظواهر قرآن حجت نبود بلكه ظواهر اخبار هم از حجيت مىافتاد و ما نمىتوانستيم به ظواهر آن‌ها عمل كنيم زيرا در اخبار هم ، عمومات و مطلقاتى وجود دارد كه ظاهر آن‌ها را نيز از حجيت مىاندازد ولى « انحلال علم اجمالى » مانند آيات قرآن در اخبار نيز جريان دارد .\r\nباز اگر « انحلال علم اجمالى » اين خاصيت را نداشت ، ما نمىتوانستيم در موارد احتمال حرمت و يا وجوب چيزى ، قاعده و اصل برى بودن انسان از تكليف را كه در اصطلاح ، « اصل برائت » ناميده مىشود ، اجرا كرده و حكم حليت و عدم وجوب آن چيز را صادر كنيم زيرا هر مكلفى علم اجمالى دارد به اين كه واجبات و محرماتى به او متوجه است و بعد از پى بردن به قسمتى از واجبات و محرمات ، « علم اجمالى » به همان مقدار كه به دست آمده است و به همان موارد اختصاص پيدا\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nمىكند و در بقيه موارد حكم اباحه و جواز جارى مىشود كه آن را در اصطلاح « اصالت برائت » مىنامند .\r\nگرچه عده‌اى از علما در بعضى از موارد ، احتياط را لازم مىدانند ولى اين احتياط بر پايه اخبار و روايات خاصى است نه بر پايهء علم اجمالى ( 1 ) - و عدم تأثير انحلال آن . هركس در اين باره توضيح بيشترى بخواهد به كتاب اجود التقريرات مراجعه نمايد . « 1 »\r\n\r\n5 - پيروى از آيات متشابه ممنوع است\r\nطرفداران عدم حجيت ظواهر قرآن باز مىگويند : عمل كردن به ظاهر قسمتى از آيات قرآن كه آيات « متشابه » و مشكل ناميده مىشوند ، از نظر خود قرآن ممنوع و نارواست . قرآن كسانى را كه از ظاهر چنين آياتى پيروى مىكنند ، سخت به باد انتقاد مىگيرد و چنين مىگويد :\r\n مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ .  « 2 » قسمتى از آيات آن [ قرآن 
  ] محكم ( صريح و روشن ) است كه اساس اين كتاب مىباشد و قسمتى ديگر متشابهات و سخنانى مشكل ، اما كسانى كه در دلشان انحراف است ، از آيات متشابه قرآن پيروى مىكنند .\r\nچون معلوم نيست كه خداوند ظواهر الفاظ قرآن را اراده كرده است و يا يك معناى ديگرى از آن الفاظ مراد و مقصود اوست . اين است كه اين گونه ظواهر ، از متشابهات محسوب مىشود ، اتكا و عمل به آن‌ها روا و درست نمىباشد .\r\nپاسخ :\r\nمعناى كلمهء « متشابه » واضح و روشن است ، هيچ‌گونه تشابه و اجمالى در معناى آن نيست ، « متشابه » لفظى را مىگويند كه داراى دو معنى و يا بيشتر از دو معنى باشد و همه اين معانى هم نسبت به آن لفظ در يك درجه بوده باشند به طورى كه وقتى آن لفظ گفته مىشود ، هريك از آن معناها يكسان و بدون تفاوت به ذهن شنونده تبادر و سبقت كند .\r\nدر اين گونه موارد شنونده و يا خواننده بايد توقف كند و هيچ‌يك از معناها را انتخاب نكند تا\r\n\r\n\r\n","description":"","footnote":"\r\n( 1 ) نوشته مؤلف عالىقدر به عنوان تقريرات درس معظم له .\r\n( 2 ) آل عمران / 7 .\r\n","page_name":" 340 ","page_number":340},
  {"content":"\r\n\r\nآنگاه‌كه قرينه و شاهدى به دست آيد و مقصود گوينده را معين و روشن سازد آنگاه از آن مقصود مشخص پيروى كند ، بنابراين معنا ، ظواهر الفاظ از متشابهات محسوب نمىشود زيرا معناى ظاهرى الفاظ روشن و معين مىباشد .\r\nاگر فرض كنيم كه خود لفظ « متشابه » از نظر معنى داراى تشابه و اجمال است و معناى آن كاملا روشن نيست و باز فرض كنيم كه به ظاهر الفاظ نيز متشابه مىگويند ، باز نمىتواند ما را از عمل نمودن به ظواهر الفاظ بازبدارد زيرا سيره و روش عرف و عقلا در همه جا و در هر زمان قابل عمل و اجرا است و در ظواهر قرآن نيز بايد از همان روش عرفى و عقلى پيروى نمود ، ( 1 ) - مگر در موردى كه دليل قطعى و گواه روشنى ما را از ظاهر سخن و گفتارى منصرف سازد و به يك معناى ديگر رهبرى كند .\r\n\r\n6 - تأثير تحريف قرآن در حجيت ظواهر آن\r\nآخرين دليل طرفداران عدم حجيت ظواهر قرآن دين است كه مىگويند : قرآن تحريف شده است و اين تحريف ظواهر الفاظ آن را مشتبه و مجمل ساخته و از حجيت و اعتبار ساقط كرده است .\r\nپاسخ :\r\nاولا : چنان كه در دو بخش گذشته توضيح داديم ، قرآن تحريف نشده است .\r\nو ثانيا : بر فرض اگر مسئله تحريف را بپذيريم ، باز ظواهر قرآن از حجيت و اعتبار ساقط نمىشود زيرا رواياتى كه مردم را به قرآن ارجاع مىدهند كه ما در صفحات پيش مكرر به آن‌ها اشاره كرديم ، دلالت دارند ، بر اين كه بايد قرآن دقيقا مورد عمل قرار گيرد و اين كتاب ميزان و معيار صدق و كذب و صحت و سقم گفتارها و عمل‌هاست و در هر مورد بايد به آن تمسك جست و از آن استمداد نمود و به آن استناد و استشهاد كرد گرچه بر فرض ، تحريف شده باشد ، در صورتى كه تحريف به ساحت قدس قرآن راه ندارد .\r\n\r\nنتيجهء بحث\r\nاز همهء آن چه گفتيم ، چنين بر مىآيد كه ظواهر الفاظ قرآن حجيت و مدركيت دارد و كاملا قابل اعتماد و مورد استناد مىباشد زيرا قرآن اساس محكم و خلل‌ناپذير شريعت اسلام است ، ميزان حق و باطل مىباشد ، محك معيار صحيح و ناصحيح و تمام ارزش‌هاست ، هر روايت و گفتارى كه با آن مخالف آيد ، از درجه اعتبار ساقط است و قابل عمل و اتكا نيست .\r\n\r\n","description":"","footnote":"","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\n( 1 ) -\r\n\r\nبخش 11 مسئلهء نسخ در قرآن\r\n( 2 ) - معناى نسخ نسخ در احكام نسخ در تورات و انجيل نسخ در اسلام و قرآن بررسى 36 آيه از قرآن كه در آن‌ها به نسخ قائل شده‌اند\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n( 1 ) -\r\n\r\nمعناى نسخ\r\nدر كتب تفسير و غير تفسير قسمتى از آيات قرآن به عنوان آيات منسوخه مطرح و معرفى شده است . ابو بكر نحاس در كتاب الناسخ و المنسوخ تعداد اين آيات را به 138 رسانده است .\r\nما در اين فصل از كتاب ، مسئله نسخ و آيات به ظاهر منسوخ را مورد بحث و بررسى قرار مىدهيم تا ثابت و روشن شود كه هيچ‌يك از آن آيات ، نسخ نشده‌اند .\r\nدر واقع با اين بحث ، قسمت معظم و مهمى از آيات قرآن را كه به ادعاى طرفداران نسخ ، منسوخ و تعطيل شده و از دايره احكام و قانون‌گذارى خارج شده است ، مجدّدا احيا شده و از حالت ركود و تعطيلى خارج مىشود و در سيستم بهره‌بردارى قرار مىگيرد و اين ثروت عظيم علمى و معنوى مجدّدا در مسير هدايت و قانون‌گذارى به جريان مىافتد . اميد است اين بحث ، قدمى در خدمت به پيشگاه قرآن محسوب شود .\r\nما در اينجا از مجموع آياتى كه در آن‌ها ادعاى نسخ شده است ، تنها سى و شش آيه را مطرح و بررسى مىكنيم زيرا اين آيات بيش از آيات ديگر به بحث و بررسى نيازمند است و اگر توانستيم عدم نسخ را در اين آيات سى و ششگانه بررسى و ثابت كنيم ، وضع آيات ديگر نيز به تبع آن‌ها به‌خودىخود روشن خواهد شد .\r\n\r\nنسخ در لغت\r\nنسخ در لغت به معناى نوشتن چيزى است از روى نوشته ديگر و اشتقاق كلمه‌هاى معروف « استنساخ » و « انتساخ » نيز از همان ماده و به همان معنى است .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nنسخ در لغت به معناى « نقل » و « تغيير » دادن نيز آمده است ، چنان كه مىگويند : « تناسخ المواريث و الدّهور » يعنى ثروت‌ها و زمان‌ها متغيّر گشته است .\r\nنسخ در لغت به معناى « ازاله » و از بين بردن هم به كار رفته است ، چنان كه مىگويند : « نسخت الشّمس الظّلّ » يعنى آفتاب ، سايه را از بين برد و « نسخ » در ميان صحابه رسول خدا ( ص ) و مسلمانان دوران‌هاى بعد بيشتر در همين معنى استعمال مىشده است و به مخصّص و مقيّد و هر آن چه استثنا و تبصره‌اى بر كليات و عمومات باشد ، ناسخ مىگفتند « 1 » زيرا اين‌ها در واقع حكم را تغيير داده و از بين مىبرند .\r\n( 1 ) -\r\n\r\nنسخ در اصطلاح\r\nنسخ در اصطلاح خاص علما و دانشمندان دينى با الهام از معناى لغوى آن ، عبارت است از برداشته شدن حكمى از احكام ثابت دينى در اثر سپرى شدن وقت و مدّت آن ، يعنى تغيير يافتن حكم چيزى يا سپرى شدن وقت و دوران آن حكم .\r\nو اين كه در تعريف نسخ اصطلاحى ، كلمهء « ثابت » را اضافه نموديم ، به دليل اين است كه اگر حكم ثابت نباشد و با تغيير موضوع تغيير پيدا كند ، نسخ ناميده نمىشود ، مانند برداشته شدن وجوب روزه ماه رمضان با سپرى شدن ماه رمضان كه آن را نسخ نمىنامند زيرا وجوب روزه هميشگى نيست و موضوع آن ماه رمضان است كه با تمام شدن آن ، وجوب روزه هم تغيير پيدا مىكند و مانند تمام شدن وجوب نماز با تمام شدن وقتش و مانند از بين رفتن مالكيت كسى با مرگ وى كه هيچ‌يك از اين‌ها نسخ ناميده نمىشوند ، زيرا در همه اين موارد موضوع حكم از ميان رفته است نه خود حكم و برداشته شدن حكم با تغيير موضوع ، نه نسخ ناميده مىشود و نه از نظر امكان و وقوع در ميان علما و دانشمندان مورد اختلاف و گفت‌وگو مىباشد .\r\nتوضيح : براى روشن شدن نسخ واقعى كه در اينجا مورد بحث و گفت و گوى ماست ، نظر خوانندهء عزيز را به اين توضيح جلب مىكنيم :\r\nهر حكمى كه از طرف شريعت و قانون اسلام ، جعل مىشود و هر قانونى كه از طرف قانونگذار واقعى تصويب مىشود . از نظر ثبوت و واقعيت داراى دو صورت و دو مرحله مىباشد :\r\n\r\n\r\n","description":"","footnote":"\r\n( 1 ) در تفسير منسوب به ابن عباس ، معمولا تبصره زدن بر كليات و عمومات نسخ ناميده شده است .\r\n","page_name":" 345 ","page_number":345},
  {"content":"\r\n\r\n\r\n1 - مرحلهء ثبوت حكم در واقع\r\nمنظور از اين مرحله همان مرحله تشريع و قانون‌گذارى است كه در اين مرحله ، حكم و قانون به صورت كلى و بدون در نظر گرفتن بود و نبود موضوع ، حكم آن تشريع و اعلان مىشود ، مانند اين كه شارع مىگويد : شراب خوردن حرام است . معناى اين نوع تشريع و قانون‌گذارى اين است كه به طور كلى و عمومى هر وقت و در هر مورد شراب موجود باشد ، از نظر قانون اسلام ، حكمش حرمت است ؛ خواه فعلا هم موجود باشد يا نه .\r\nبرداشته شدن يك چنين حكمى به جز از راه نسخ امكان‌پذير نيست ، زيرا در اين قانون‌گذارى موضوع ظاهرى و عينى در نظر گرفته نشده است تا با تغيير آن موضوع تغيير پيدا كند .\r\n\r\n2 - مرحله ثبوت حكم در ظاهر\r\nمنظور از اين مرحله همان مرحلهء تحقق و پيدايش حكم است در خارج و حكم در صورتى به اين مرحله مىرسد و به عبارت ديگر ، حكم در صورتى تحقق و فعليت پيدا مىكند كه موضوع آن در خارج تحقق و فعليت داشته باشد ، مانند تحقق وجود شراب در ظاهر كه حكم و حرمتى كه ( 1 ) - در شريعت اسلام براى شراب معين شده بود ، با پيدا شدن شراب جنبهء فعليت و تحقق پيدا مىكند .\r\nاين حكم و حرمت تا استمرار وجود موضوعش در خارج ، استمرار پيدا مىكند ولى با از بين رفتن موضوعش از بين مىرود حتى اگر همان شراب ، شراب بودن خود را از دست داد و به صورت سركه درآمد ، قهرا همان حكم حرمت كه در حال شراب بودن بر آن ثابت بود ، برداشته مىشود ، ولى بايد توجه داشت كه از بين رفتن چنين حكمى به مسئله نسخ مربوط نمىباشد .\r\nحالا كه تفاوت مسئله نسخ و مسئله تغيير موضوع معلوم گرديد ، به اين نكته نيز توجه كنيد كه مورد بحث و گفت و گوى ما در اين كتاب و آن چه در ميان علما مورد اختلاف مىباشد ، همان نوع اول تغيير حكم است كه حكم ثابت با وجود موضوعش در مرحلهء تشريع و قانون‌گذارى به طور كلى برداشته شود و اين نوع تغيير حكم را « نسخ » مىنامند .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nنسخ در احكام\r\nدر فصل پيش ، با معناى نسخ آشنا شديم . اينك در اين فصل مىخواهيم بدانيم كه نسخ به همان معنا مىتواند به احكام الهى راه يابد . يعنى حكمى ، يك حكم ديگر را نسخ كند و از بين ببرد .\r\nپاسخ اين است كه بنا به عقيدهء تمام عقلا و دانشمندان اسلامى نسخ در احكام محال نيست بلكه ممكن است كه حكمى از احكام الهى كه در مرحلهء تشريع و قانون‌گذارى تعيين شده بود ، برداشته شود و تغيير پيدا كند و حكم ديگرى جايگزين آن شود . ولى يهوديان و مسيحيان با اين نظريه مخالفند و مىگويند : نسخ در احكام خدا محال است و امكان‌پذير نيست و در اين گفتار به يك دليل سست و بىاساس ، تكيه و استناد مىكنند .\r\n\r\nدليل محال بودن نسخ\r\nمخالفين نسخ مىگويند : نسخ در احكام خدا مستلزم يكى از دو امر محال است زيرا شارع و قانونگذار كه حكم اولى را تغيير مىدهد يا بدين جهت است كه حكمت و مصلحت را در مقام تشريع و قانون‌گذارى رعايت نكرده بود يا اين كه سرنوشت و عاقبت كار را نمىدانست و در نتيجهء ، قانون در مقام اجرا با مشكل روبه‌رو شده و به ناچار آن را نسخ كرده و تغيير داده است ، ولى هر دو احتمال دربارهء شارع واقعى كه خداست ، محال و غير قابل قبول است .\r\nتوضيح اين كه : تشريع و قانون‌گذارى به طور حتم و يقين از ناحيهء حكيم مطلق و خداى داناست و بايد بر طبق مقتضاى مصلحت انجام بگيرد و بر پايهء حكمت استوار باشد ، زيرا حكم گزاف و خلاف مصلحت ، منافى با حكمت الهى و بدور از ساحت قدس شارع و قانونگذار عادل ، حكيم و\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nعالم است . بنابراين ، حكم اولى داراى حكمت و مصلحت بوده است و نسخ چنين حكمى كه داراى حكمت و مصلحت بوده است ، خلاف مصلحت است و با حكمت و عدالت شارع عادل و حكيم كاملا منافات دارد و اگر چنان چه شارع به علت اشتباه و عدم علم به مصلحت واقعى ، قانون‌گذارى كرده و در اجرا و مقام عمل بدا حاصل شده ، يعنى مصلحت واقعى كشف گرديده و نارسايى حكم مشخص شده ، بدين جهت حكم قبلى نسخ شده است ، در آن صورت نيز يك اشكال مهم‌تر ديگر پيش مىآيد و مسئلهء نسخ مستلزم جهل خدا خواهد بود . بنابراين ، مسئلهء نسخ يكى از اين دو امر را در بردارد كه : يا شارع بر خلاف مصلحت تشريع و قانون‌گذارى نموده است ، يا علم به مصلحت نداشته است كه خداوند از هر دو احتمال برتر و بالاتر و از آن‌ها بدور و مبرّاست و نسبت آن‌ها به خداوند محال مىباشد .\r\nپاسخ :\r\n( 1 ) - در پاسخ اين دليل كه شبهه‌اى بيش نيست ، مىگوييم : حكمى كه از طرف خداوند تشريع مىشود گاهى هدف از تشريع آن اجرا شدن آن حكم نيست بلكه منظور ديگرى در كار است ، مانند آزمايش و امتحان افراد و يا اتمام حجت و امثال آن كه در اين گونه موارد جز امتحان هدف ديگرى در ميان نيست و نسخ در اين گونه موارد كوچك‌ترين اشكال و محذورى ندارد ، زيرا هريك از اين دو حكم و حالت يعنى تكليف و برداشتن تكليف ، هر دو در جاى خود داراى حكمت و مصلحت بوده است و يك چنين نسخى مستلزم خلاف حكمت يا ناشى از بدا و عدم اطلاع از حكمت نيست تا دربارهء خداوند محال باشد .\r\nو گاهى نيز ممكن است حكمى كه روى يك مصلحت واقعى تشريع شده بود ، پس از مدتى نسخ شود ، ولى نه به اين معنى كه آن حكم براى هميشه تشريع شده بود و بعدا در اثر كشف مصلحت واقعى يا برخورد با اشكال در مقام اجرا ، به ناچار از طرف شارع تبصره خورده و يا تغيير پيدا كرده است ، بلكه بدين معنى كه مدت آن حكم در علم خدا از روز اول كوتاه و موقت بوده و پس از تمام شدن مدت آن ، رفع و يا تغيير آن اعلان شده است . نسخ بدين معنى نيز مانند معنى اول هيچ اشكال و محذورى ندارد ، نه با علم خدا منافات دارد و نه با مصلحت و حكمت وى .\r\nبنابراين ، نسخ شرعى در واقع به اين معنى است كه مدت حكم از اول موقت و محدود بوده و سپرى شدن دوران آن ، بعدا به عنوان نسخ اعلان مىشود و نسخ به اين معنى هيچ اشكال و محذورى ندارد و قطعا امكان‌پذير مىباشد زيرا تأثير و دخالت خصوصيات و شرايط زمان در\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nملاك و حكمت احكام و تشريع آن قابل انكار و ترديد نيست و ممكن است يك زمان شرايط و خصوصيتى داشته باشد كه حكم مخصوصى را ايجاب كند و زمان ديگر با شرايط خاص ديگر حكم ديگر را مثلا در دورانى با شرايط و خصوصيت خاصى شنبه براى پيروان حضرت موسى ( ع ) عيد شده بود و در يك دوران ديگر با شرايط خاص ديگر ، روز جمعه در اسلام براى مسلمانان عيد شده و احكامى براى آن تعيين گرديده است و همچنين نماز و روزه و حج كه هر كدام در زمان مناسب و خاصّ خود واجب شده است ، يعنى زمان در وجوب آن ملاك قرار گرفته و دخالت داده شده است ، آنجا كه دخالت دادن زمان خاص در احكام و شرايع قابل امكان و تصور است ، اين مسئله نيز قابل تصور خواهد بود كه يك عصر و دوران نيز در احكام دخالت داشته باشد و با تغيير آن ، حكم تغيير پيدا كند ، به عبارت ديگر همان‌طوركه زمان از نظر اوقات و روزها داراى خصوصياتى است ، ممكن است از نظر مدت و استمرار هم داراى خصوصيت و امتياز خاصى باشد و انجام دادن امرى در مدت معين و خاصى داراى مصلحت باشد و پس از انقضاى اين مدت اين مصلحت از بين برود و بالعكس .\r\nخلاصه اين كه : اگر اين معنى ممكن باشد كه يك ساعت و يا روز معينى و يا يك هفته و ماه معينى در انجام دادن عملى ، داراى مصلحت و مفسده باشد ، در اين صورت ، سال نيز مىتواند در وجود مصلحت و يا مفسده ملاك باشد ، يعنى انجام دادن فعلى در سال‌هاى معينى داراى مصلحت باشد و پس ( 1 ) - از انقضاى آن سال‌ها ، انجام دادن آن عمل مصلحت نباشد ، بلكه گاهى هم شايد مفسده‌اى را دربربگيرد .\r\nباز همان‌طوركه ممكن است ، حكمى با جهات و قيود غير زمانى مقيد و محدود باشد ، همچنين مقيد نمودن حكم با قيود و جهات زمانى نيز امكان‌پذير است چنان كه گاهى مصلحت ايجاب مىكند كه حكمى ظاهرا به صورت عمومى و كلى بيان شود ، ولى مراد و هدف واقعى قانونگذار ، عموم نباشد بلكه عده خاص ، افراد و مصاديق معين و محدودى را از آن عموم ، منظور كند و اين تخصيص و تقييد و يا تبصره و استثنا را بعدا با دليل جداگانه و در گفتار ديگرى بيان نمايد ، همان‌طوركه اين روش بيان كه تخصيص و يا تقييد حكم كلى ناميده مىشود ، خالى از اشكال است ، مسئله نسخ نيز هيچ‌گونه اشكال و محذورى در بر ندارد زيرا چنان كه گفته شد ، نسخ در حقيقت همان تقييد حكم است از نظر زمان ، تقييد حكم هم با هر نوع قيد و شرطى امكان دارد و هيچ\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nاشكال و محذورى ندارد و با حكمت و علم خداوند هيچ‌گونه منافاتى ندارد .\r\nالبته بايد توجه داشت كه اين توضيح و بيان در صورتى لازم است كه بگوييم ؛ تشريع احكام و قانون‌گذارى بر پايهء مصالح و مفاسدى است كه در خود اعمال وجود دارد ، اما بنا به عقيدهء كسانى كه مىگويند : خود احكام و تكاليف داراى مصلحت است نه اعمالى كه موضوعات احكام هستند ، در اين صورت مسئله خيلى ساده و روشن است ، زيرا در اين صورت هر حكم حقيقى نيز مانند همان احكام امتحانى مىباشد كه توضيح آن در اول همين بحث گذشت .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nنسخ در تورات و انجيل\r\nاز آن چه در فصل پيش گفتيم ، پاسخ استدلال يهوديان و مسيحيان بر عدم امكان نسخ روشن شد .\r\nپيروان تورات و انجيل ، نسخ را در قوانين و احكام الهى محال مىدانند و در نتيجه به استمرار و هميشگى بودن شريعت حضرت موسى ( ع ) معتقد مىباشند ولى ما گفتيم كه :\r\nاولا : نسخ در شرايع و احكام الهى امكان دارد ، زيرا نسخ جز تقييد و تخصيص در بعد زمان ، چيز ديگرى نيست و همان‌طوركه تقييد و تخصيص از ابعاد ديگر ممكن است ، از بعد زمان نيز امكان‌پذير مىباشد .\r\nو ثانيا : مىگوييم كه نسخ در موارد متعدد از تورات و انجيل مشاهده مىشود با اين حال جاى تعجب است كه پيروان اين دو كتاب ، نسخ در احكام را محال مىدانند و از اين طريق به استمرار و هميشگى بودن شريعت و احكامشان اصرار و پافشارى مىكنند .\r\nاينك به عنوان نمونه به چند مورد از تورات و انجيل كه نسخ در آن‌ها واقع شده است ، اشاره مىشود :\r\n1 - در تورات باب چهارم از سفر اعداد ، عدد 2 - 3 چنين آمده است :\r\nخداوند موسى و هارون را خطاب كرده ، گفت : به تعداد بنى قهات از ميان بنى لاوى بر حسب قبايل آنان و خاندان پدرانشان بگير كه از سىساله به بالا تا پنجاه‌ساله ، وارد سپاه شوند و در خيمهء اجتماع كار كنند .\r\nولى به طورى كه در باب هشتم از همان سفر اعداد ، عدد 23 - 24 آمده است ، اين حكم نسخ شده و شرط سنى پذيرش در خيمه اجتماع ، بيست و پنج سال تعيين شده است . ( 1 ) - متن تورات اين است :\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nو خداوند موسى را خطاب كرده ، گفت : اين است قانون لاويان كه از بيست و پنج‌ساله به بالا داخل سپاه شوند تا در خيمهء اجتماع مشغول خدمت شوند .\r\nباز به طورى كه در باب بيست و سوم از كتاب اول تواريخ بند 24 - 32 آمده است ، اين حكم براى دومين بار نسخ گرديده و اولين سنّ قبولى در خدمت ، بيست سال معين شده است . تورات در اين باره مىگويد :\r\nاينان پسران لاوى به تعداد خاندان‌هاى آباء خود و رؤساى خاندان‌هاى آباء از آنانى كه شمرده شدند ، بر حسب شمارهء اسماى سرهاى خود بودند كه از بيست‌ساله به بالا در عمل خدمت خانهء خدا مىپرداختند . . . و براى نگه‌داشتن خيمهء اجتماع و وظيفهء برادران خود بنى هارون در خدمت خانه خداوند .\r\n2 - در باب بيست و هشتم از سفر اعداد بند 3 - 7 چنين آمده است :\r\nو ايشان را بگو ! قربانى آتشين را نزد خداوند بگذرانيد ؛ اين است دو برهء نرينه يك‌ساله بىعيب ، هر روز به جهت قربانى سوختنى دائمى يك بره را در صبح قربانى كن و يك عشر « ايفه » آرد نرم مخلوط شده با يك ربع « هين » روغن زلال براى هديهء آردى . . . و هديهء ريختنى آن يك ربع هين به جهت هر بره‌اى باشد ، اين هديه ريختنى مسكرات را براى خداوند در قدس بريز .\r\nاما همان گونه كه در كتاب حزقيال نبى باب چهل و ششم بند 13 - 15 آمده است ، اين حكم نسخ شده و قربانى آتشين هر روز يك برهء يك‌ساله و هديه آن يك ششم « ايفهء » آرد و يك سوم « هين » روغن تعيين شده است . متن تورات اين است :\r\nو يك بره يك‌ساله بىعيب هر روز به جهت قربانى سوختنى براى خداوند خواهى گذرانيد ، هر صبح آن را بگذران و هر بامداد آردى آن را خواهى گذرانيد ، يعنى يك سدى ايفه و يك ثلث هين روغن كه بر آرد نرم پاشيده شود كه هديهء آردى دائمى براى خداوند به فريفتهء ابدى خواهد بود ، پس بره و هديه آرديش و روغنيش را هر صبح به جهت قربانى سوختنى دائمى خواهند گذرانيد .\r\n3 - در باب بيست و هشتم بند 9 - 10 از سفر اعداد آمده است :\r\n( 1 ) - و در روز سبت دو بره يك‌ساله بىعيب و دو عشر ايفه آرد نرم سرشته‌شده با روغن به جهت هديه آردى با هديه ريختنى آن ، اين است ؛ قربانى هر روز سبت سواى قربانى سوختنى دائمى با هديه ريختنى آن .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nولى ، در باب چهل و ششم از كتاب حزقيال بند 4 - 5 اين حكم بدين صورت نسخ گرديده است :\r\nو قربانى سوختنى كه رئيس در روز سبت براى خداوند بگذراند ، شش برهء بىعيب و يك قوچ بىعيب خواهد بود و هديهء آرديش يك ايفه براى هر قوچ باشد و هديه‌اش براى بره‌ها هر چه از دستش برآيد و يك هين روغن براى هر ايفه .\r\n4 - در باب سىام بند 2 از سفر اعداد آمده است :\r\nچون شخصى براى خداوند نذر كند يا قسم خورد جان خود را به تكليفى الزام نمايد ، پس كلام خود را باطل نسازد ، بلكه بر حسب آن چه از دهانش بر آمد ، عمل نمايد .\r\nاما اين حكم و جواز قسم خوردن كه به دستور تورات ثابت شده است ، با آن چه كه در انجيل متى باب پنجم بند 33 - 34 آمده ، نسخ گرديده است كه مىگويد :\r\nباز شنيده‌ايد كه به اولين ، گفته شده است كه قسم مخور ، بلكه قسم‌هاى خود را به خدا وفا كن ! ليكن من به شما مىگويم ، هرگز قسم مخوريد ! 5 - در باب بيست و يكم بند 23 - 24 تورات دربارهء قصاص چنين آمده است :\r\nو اگر اذيتى ديگر حاصل شود ، آنگاه جان به عوض جان بده ! چشم به عوض چشم و دندان به عوض دندان و دست به عوض دست و پا به عوض پا و داغ به عوض داغ و زخم به عوض زخم و لطمه به عوض لطمه .\r\nاما اين حكم يعنى قصاص نيز در شريعت عيسى ( ع ) نسخ شده است چنان كه در انجيل متى باب پنجم بند 28 - 29 به طور كلى از قصاص نهى شده است و مىگويد :\r\nشنيده‌ايد كه گفته شده است ، چشم به چشم و دندان به دندان ليكن من به شما مىگويم ، با شرير مقاومت مكنيد ، بلكه هركس به رخسارهء راست تو طپانچه زند ، ديگرى را نيز به سوى او بگردان و اگر كسى خواهد با تو دعوا كند و قباى تو را بگيرد ، عباى خود را نيز به دو واگذار .\r\n( 1 ) - 6 - در باب 17 از سفر پيدايش بند 10 دربارهء گفتار خدا با ابراهيم ( ع ) آمده است :\r\nاين است عهد من نسبت به شما كه بايد در ميان من و شما و در ميان ذريه تو بعد از تو نگهدارى شود و آن اين كه از هر ذكورى از شما مختون شود .\r\nاين حكم در شريعت خود حضرت موسى ( ع ) نيز امضا شده است . در بند 48 - 49 باب 12 از سفر خروج مىگويد :\r\nو اگر غريبى نزد تو نزيل شود و بخواهد فصح را براى خداوند مرعى بدارد ، بايد تمامى ذكورانش مختون شوند و بعد از آن مرعى بدارد و در اين صورت مانند بومى خواهد بود و اما\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nهر نامختون از آن خورد ، يك قانون خواهد بود براى اهل وطن و به جهت غريبى كه در ميان شما نزيل شود .\r\nو باز در بند 2 - 3 از باب 12 از سفر لاويان مىگويد :\r\nبنى اسراييل را خطاب كرده ، بگو ! چون زنى آبستن ، پسر بزايد آنگاه هفت روز نجس باشد ، موافق ايام طمث و حيضش نجس باشد و در روز هشتم گوشت غلفهء آن پسر مختون شود .\r\nاين حكم نيز با آن چه در بند 24 - 30 از باب پانزدهم اعمال رسولان و در قسمتى از نامه‌هاى پولس آمده است ، نسخ شده كه مىگويد :\r\nمشكلهء ختنه از پيروان موسى و عيسى برداشته شده است .\r\n7 - در موضوع طلاق در تورات ، سفر تثنيه باب بيست و چهارم بند 1 - 3 آمده است :\r\nچون زنى گرفته به نكاح خود در آورد ، اگر در نظر او پسند نيايد ، از اين كه چيزى ناشايسته در او بيايد ، آنگاه طلاق‌نامه نوشته به دستش دهد ، او را از خانه‌اش رها كند و از خانه او روانه شده و زن ديگرى شود و اگر شوهر ديگر نيز او را مكروه دارد و طلاق‌نامه نوشته به دستش دهد و او را از خانه‌اش رها كند يا اگر شوهرى ديگر كه او را به زنى گرفت بميرد ، شوهر اول كه او را رها كرده بود نمىتواند دوباره او را به نكاح خود در آورد . » ولى انجيل اين حكم را نسخ و طلاق را تحريم نموده است ، زيرا در باب پنجم ( 1 ) - بند 31 - 32 از انجيل متى چنين آمده است :\r\nو گفته شده است كه هركس از زن خود مفارقت جويد ، طلاق‌نامه‌اى به دو بدهد ، ليكن من به شما مىگويم ، هركس به غير علت زنا زن خود را از خود جدا كند ، باعث زنا كردن او مىباشد و هر كه زن مطلقه را نكاح كند ، زنا كرده باشد .\r\nو مانند اين حكم در باب دهم بند 11 - 12 از انجيل مرقس و در باب شانزدهم بند 17 از انجيل لوقا نيز آمده است .\r\nاين موارد هفت‌گانه كه دربارهء وقوع نسخ در تورات و انجيل آورديم ، براى كسانى كه داراى گوش شنوا و چشم بينا باشند ، كفايت مىكند و كسانى كه بخواهند بيشتر از اين به دست بياورند ، به كتاب اظهار الحق « 1 » و الهدى الى دين المصطفى « 2 » مراجعه نمايند .\r\n\r\n\r\n","description":"","footnote":"\r\n( 1 ) كتاب اظهار الحق تأليف شيخ رحمة اللّه بن خليل الرحمن هندى مىباشد كه اين كتاب در موضوع خود بهترين و سودمندترين كتاب است .\r\n( 2 ) تأليف علامه فقيد شيخ جواد بلاغى .\r\n","page_name":" 354 ","page_number":354},
  {"content":"\r\n\r\n\r\nنسخ در اسلام و قرآن\r\n\r\nاقسام نسخ\r\nچنان كه در فصول پيش گفتيم ، در ميان مسلمانان در مورد وقوع نسخ اختلافى نيست زيرا بيشتر احكام شرايع و اديان گذشته با احكام دين مقدس اسلام نسخ شده است و همچنين در خود دين اسلام نيز قسمتى از احكام نسخ شده و به جاى آن احكام ديگرى وضع گرديده است .\r\nمثلا : قرآن كريم به نسخ شدن حكم نخستين قبله كه پيامبر ( ص ) و مسلمانان قبلا به سوى آن نماز مىخواندند تصريح مىكند و نسخ در اين گونه موارد ، مورد قبول تمام مسلمانان است . آرى ، تنها سخن و اختلاف در اين است كه بعضى از احكامى كه در خود قرآن آمده است ، آيا به وسيله آيات ديگر و يا با گفتار پيامبر ( ص ) و يا با اجماع و اتفاق ملت اسلامى و يا به وسيله عقل نسخ گرديده است يا نه ؛ سخنى است مفصل و دامنه دار و بحثى است عميق و گسترده و قبل از شروع به بحث ، لازم مىدانيم كه به عنوان مقدمه ، نخست اقسام نسخ را بيان كنيم :\r\n\r\n1 - نسخ در تلاوت نه در حكم\r\nمىگويند : آياتى وجود دارد كه در قرآن نيست و خوانده نمىشود ، ولى حكم آن‌ها در ميان مسلمانان جارى و مورد عمل مىباشد ، مانند آيهء « رجم » كه در قرآن نيست .\r\nمىگوييم : اين نوع نسخ را « نسخ در تلاوت » مىگويند كه تنها تلاوت آيه ، نسخ شده است نه\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nحكم آن ، ولى ما در بحث تحريف گفتيم كه عقيده به نسخ تلاوت همان ( 1 ) - عقيده به تحريف است و پايهء درست و مبناى صحيحى ندارد و مدارك و دليل اين عقيده چند روايت است كه به صورت خبر واحد نقل گرديده است و در چنين موضوعات مهم خبر واحد نمىتواند اثرى داشته باشد ، زيرا تمام ، مسلمانان در اين موضوع اجماع و اتفاق نظر دارند كه همان‌طورىكه خود قرآن با خبر واحد ثابت نمىشود ، نسخ قرآن را نيز نمىتوان با خبر واحد ثابت نمود .\r\nعلاوه بر اجماع مسلمانان ، طبيعت هر حادثه حساس و موضوع مهم ، سرعت انتشار آن است يعنى خبر اين گونه حوادث به سرعت در ميان مردم شايع و معروف مىشود و ناقلان بيشترى پيدا مىكند و به حدّ تواتر مىرسد . بنابراين ، نقل يك حادثه مهم با خبر واحد ، به‌خودىخود دليل بر عدم وقوع آن حادثه مىباشد و نشان مىدهد كه آن حادثه واقع نشده و گويندهء آن خبر دروغگو بوده ، يا به اشتباه مرتكب شده است ، زيرا اگر صحت داشت ، به علت اهميت حادثه افراد زيادى آن را نقل مىكردند و نقل آن به حد تواتر مىرسيد .\r\nبنابراين ، چگونه مىتوان قرآن بودن آيهء « رجم » را با خبر واحد ثابت نمود و مدعى شد كه اين جمله از آيات قرآن بوده است كه تلاوتش منسوخ گرديده و حكمش باقى مانده است .\r\nآرى ، به طورى كه قبلا بيان شد ، عمر آيه رجم را آورد و ادعا نمود كه از قرآن است ، ولى چون اين آيه را تنها عمر آورده بود ، مسلمانان نپذيرفتند و در قرآن وارد نكردند و بعدا هم آن را به صورت ديگر در آورده و گفتند : كه اين آيه‌اى بوده است تلاوتش منسوخ و حكمش باقى مانده است .\r\n\r\n2 - نسخ در تلاوت و حكم\r\nعده‌اى مىگويند : آياتى در قرآن وجود داشت كه با آيات و يا عوامل ديگر ، حكم آن‌ها نسخ شده است و در ميان مسلمانان مورد عمل نمىباشد و هم تلاوت آن‌ها نسخ شده و از قرآن ساقط گرديده و خوانده نمىشود .\r\nطرفداران اين نظريه به روايت دهم كه در بخش تحريف در قسمت نسخ تلاوت ، از عايشه نقل گرديده است ، استدلال مىكنند .\r\nولى همان ايراد و اشكالى كه به نسخ در تلاوت يعنى به قسم اول نسخ وارد بود ، به اين قسم نيز وارد است و روايت عايشه خبر واحدى بيش نيست و خبر واحد نيز تأثير و اعتبارى در مسئلهء قرآنى ندارد و قرآنى بودن يا نبودن چيزى با خبر واحد ثابت نمىشود .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\n3 - نسخ در حكم ، نه در تلاوت\r\nمشهورترين و بحث‌انگيزترين نسخ در قرآن اين است كه آيه‌اى از آيات قرآن نسخ شود و مفهوم آن در ميان مسلمانان واجب العمل نباشد و يا اصلا عمل نمودن به مفهوم آن جايز نباشد ، ولى از نظر تلاوت در قرآن ضبط شده باشد و مانند ساير آيات قرآن ، تلاوت شود .\r\nاكثر دانشمندان و مفسّرين اين نوع نسخ را مىپذيرند و بعضى از علما كتاب‌هاى مستقلى در اين باره نگاشته ، آيات ناسخ و منسوخ را در كتابهايشان آورده‌اند ، مانند دانشمند معروف ابو جعفر نحاس و حافظ مظفر فارسى و بعضى محققين نيز با نظر مشهور مخالفت نموده ، وجود آيات منسوخ را در قرآن كلا انكار مىكنند و مىگويند : اصلا آيه‌اى از قرآن نسخ نگرديده است .\r\nولى بايد به اين نكته توجه نمود كه در وقوع نسخ و وجود آيه منسوخ در قرآن در بين علما اختلاف وجود دارد ، ولى در اصل امكان نسخ و همچنين در وجود آياتى كه ناسخ احكام اديان گذشته و يا ناسخ پاره‌اى از احكام اسلام در صدر اول هستند ، هيچ اختلافى وجود ندارد .\r\n( 1 ) -\r\n\r\nكيفيت نسخ\r\nبراى به دست آوردن نظريهء صحيح ، ما ناچاريم بدين گونه توضيح دهيم كه : نسخ شدن حكمى كه در قرآن وجود دارد ، به سه صورت متصور است :\r\n1 - حكمى كه به وسيله قرآن ثابت شده است ، سنت قطعى و حديث‌هاى متواتر يا به وسيله اجماع قطعى كه كاشف از عقيدهء معصوم باشد ، نسخ شود .\r\nاين نوع نسخ عقلا و نقلا اشكالى ندارد و اگر در موردى يك چنين نسخى ثابت شود ، بايد از آن پيروى نمود و اگر در موردى سنت متواتر و يا اجماعى محقق نيست ، در اين صورت نسخ ، مورد قبول نخواهد بود ، زيرا چنان كه قبلا توضيح داديم ، نسخ با خبر واحد ثابت نمىشود .\r\n2 - حكمى كه به وسيله قرآن ثابت شده است ، به وسيله آيهء ديگرى كه ناظر بر آيه منسوخ بوده و حكم آن را بيان مىسازد ، نسخ گردد . اين نوع نسخ نيز داراى اشكال و ايرادى نيست و آيهء « نجوى » را از اين گونه نسخ مىدانند كه به زودى در اين باره بحث خواهيم نمود .\r\n3 - حكمى كه به وسيله قرآن ثابت شده است ، با آيه ديگرى نسخ شود ؛ بدين گونه كه مفهوم آيه ناسخ هيچ‌گونه نظارت نسبت به مفهوم آيه منسوخ نداشته باشد و به ظاهر و به طور صريح آن را بيان نكند ، بلكه تنها اختلاف و تضادى كه در مفهوم اين دو مشاهده مىشود ، ما را به وجود چنين نسخ هدايت كند و ناسخ بودن آيهء متأخر و منسوخ بودن آيهء متقدم را نشان دهد .\r\nتحقيق و بررسى نشان مىدهد كه اين گونه نسخ در قرآن وجود ندارد زيرا قرآن مجيد هر نوع\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nتنافى و اختلاف را از قرآن نفى مىكند و مىگويد :\r\n أَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً .  « 1 » آيا در قرآن دقت و تدبر نمىكنند كه اگر از سوى غير خدا بود اختلاف فراوانى در آن مىيافتند .\r\nولى چون عدهء زيادى از علماى تفسير و غير تفسير در معانى آيات دقيقا تأمّل نكرده‌اند و در نتيجه چنين پنداشته‌اند كه در ميان بخشى از آيات قرآن تعارض و اختلاف وجود دارد و در اين چنين پندار و اشتباهى ، آيه متأخر را ناسخ بر آيه متقدم دانسته‌اند تا از اين طريق منافات و تضاد خيالى را در ميان اين گونه آيات حل كنند تا آنجا كه بعضى از علما دامنه اين تضاد و تنافى را آن چنان توسعه داده‌اند كه ( 1 ) - حتى در ميان دو آيه عام و خاص و يا مطلق و مقيد كه در واقع يكى مبيّن و مفسر آن ديگرى است و هيچ اختلافى در ميانشان نيست ، اختلاف و تنافى احساس نموده و در همهء اين موارد ملتزم به نسخ شده‌اند .\r\nالبته اين عقيده در اثر عدم تدبر دقيق در معناى لغوى كلمهء « نسخ » و يا از روى مسامحه و اشتباه در استعمال آن ، ناشى گرديده است .\r\nبنابراين ، بر ما لازم است كه اين گونه آيات را مورد بحث و بررسى قرار دهيم و اين گنجينه‌هاى احكام را از صورت ركود و تعطيلى كه طرفداران نسخ به وجود آورده‌اند ، در آورده و در مسير استدلال و استنباط احكام شرع به جريان بيندازيم .\r\n\r\nبررسى آيات ناسخ و منسوخ\r\nتا اينجا مباحث مختلف نسخ به پايان رسيد و به يارى خدا در فصول آينده به مسئلهء نسخ در آيات قرآن مىپردازيم و تك‌تك آياتى را كه وجود نسخ در آن‌ها ادعا گرديده است ، مورد بحث و بررسى قرار مىدهيم و از ميان آن‌ها تنها آياتى را پيش مىكشيم كه اثبات عدم نسخ در آن‌ها يك نوع غموض و پيچيدگى داشته و به دقت و بررسى بيشترى نيازمند مىباشد ، ولى آيات ديگرى را كه منسوخ نبودن آن‌ها تا حدى روشن است ، به قسمت تفسير آيات محول مىكنيم كه در تفسير هريك توضيحات لازم را خواهيم داد .\r\nاينك آيات مورد بحث را به ترتيبى كه در قرآن آمده است ، يكى بعد از ديگرى مورد بررسى قرار مىدهيم .\r\n\r\n\r\n","description":"","footnote":"\r\n( 1 ) نساء / 82 .\r\n","page_name":" 358 ","page_number":358},
  {"content":"\r\n\r\n( 1 )\r\n\r\nنسخ در آيهء عفو اهل كتاب\r\n وَدَّ كَثِيرٌ مِنْ أَهْلِ الْكِتابِ لَوْ يَرُدُّونَكُمْ مِنْ بَعْدِ إِيمانِكُمْ كُفَّاراً حَسَداً مِنْ عِنْدِ أَنْفُسِهِمْ مِنْ بَعْدِ ما تَبَيَّنَ لَهُمُ الْحَقُّ فَاعْفُوا وَ اصْفَحُوا حَتَّى يَأْتِيَ اللَّهُ بِأَمْرِهِ إِنَّ اللَّهَ عَلى كُلِّ شَيْءٍ قَدِيرٌ .  « 1 » اكثر اهل كتاب با اين كه حق بر آنان ظاهر گرديده است ، دوست دارند كه شما را پس از ايمان آوردن به كفر برگردانند ، به خاطر حسدى كه در دل دارند ، ولى شما عفو و اغماض كنيد تا خداوند دستور خود ( دستور جهاد ) را صادر نمايد ؛ زيرا خداوند بر همه چيز تواناست .\r\nاز ابن عباس و قتاده و سدى نقل گرديده است كه اين آيه سيف نسخ شده است و آيه سيف اين است :\r\n قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ .  « 2 » بجنگيد با كسانى از اهل كتاب كه نه به خدا و نه به رستاخيز ايمان ندارند و نه آن چه را كه خدا و رسول او حرام كرده ، حرام مىشمرند ( 1 ) - و نه از دين حق پيروى مىكنند ( بجنگيد با چنين افرادى ) تا با دست خود و با خوارى و ذلت جزيه را بپردازند .\r\n\r\n\r\n","description":"","footnote":"\r\n( 1 ) بقره / 109 .\r\n( 2 ) توبه / 29 .\r\n","page_name":" 359 ","page_number":359},
  {"content":"\r\n\r\nمؤلف :\r\nملتزم شدن به نسخ اين آيه شريفه با اين آيه متوقف به التزام دو امر بىاساس و واهى است :\r\nاول : نخست بايد ملتزم شد كه برداشته شدن يك حكم موقت پس از پايان يافتن وقتش نسخ ناميده شود ، در صورتى كه آن را نسخ نمىگويند بلكه نسخ در صورتى است كه حكم دائمى باشد زيرا اگر در موقع اعلان حكم ، به وقت آن نيز گرچه به طور اجمال اشاره شود ، يك حكم موقت و غير ثابت خواهد بود و با اتمام وقتش پايان مىپذيرد و همان وقت كه به طور اجمال و اشاره آمده بود ، گفتار دوم آن را واضح و روشن مىكند .\r\nبيان كردن وقت يك حكم كه از اول موقت و غير ثابت بودن آن مسلم بوده ، با مسئله نسخ ارتباط ندارد ، چون نسخ به معناى بيان كردن مدت يك حكم موقت و تعيين پايان وقت آن نيست بلكه نسخ به معناى برداشتن حكم ثابتى است كه به مقتضاى اطلاق كلام ، ظهور در دوام داشته و به زمان مخصوصى منحصر نباشد .\r\nفخر رازى چنين تصور كرده است كه بيان نمودن وقت يك حكم موقت با يك خبر و يا آيه مستقل و جداگانه از مقولهء نسخ است ولى به نظر ما اين نظريه ، تصور باطل و عقيدهء بىاساسى است و پايهء علمى ندارد و همچنين اگر در موردى به دائمى بودن حكم اولى تصريح شده است ، نسخ مفهومى ندارد . نسخ فقط در صورتى است كه موقت بودن و يا دائمى بودن حكم ، بيان و معيّن نشود ، دليل مستقل ديگرى وارد شود و وضع آن را بيان و روشن سازد ، يعنى موقت بودن و سپرى شدن وقت آن را مشخص كند .\r\nدوم : اگر كسى آيه دوم را ناسخ آيه اول بداند ، بايد ملتزم گردد بر اين كه اهل كتاب هم مانند مشركان مشمول كلمه جهاد بودند و رسول خدا ( ص ) مأموريت داشت كه با آنان نيز بجنگند ، بدين گونه كه نخست آنان را به سوى خدا و به توحيد و يكتاپرستى دعوت كنند و اگر دعوت را نپذيرفتند آنگاه با آنان جنگ و جهاد كنند ولى جهاد با اهل كتاب جايز نبود مگر در چند مورد ، يكى اين كه : آنان ابتدا اقدام به جنگ با مسلمانان بكنند ، چنان كه قرآن مجيد مىفرمايد :\r\n وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ .  « 1 » و در راه خدا با كسانى كه با شما مىجنگند ، بجنگيد و از حد تجاوز نكنيد چون كه خدا تجاوزكاران را دوست نمىدارد .\r\n\r\n\r\n","description":"","footnote":"\r\n( 1 ) بقره / 190 .\r\n","page_name":" 360 ","page_number":360},
  {"content":"\r\n\r\nدومين موردى كه با اهل كتاب بايد جنگيد در صورتى است كه : آنان ، در ميان مسلمانان فتنه و اختلاف بيندازند ، به طورى كه قرآن مىگويد :\r\n وَ الْفِتْنَةُ أَشَدُّ مِنَ الْقَتْلِ .  « 1 » فتنه و اختلاف‌برانگيزى بدتر از آدم‌كشى و قتل است .\r\n( 1 ) - سومين مورد جنگ با اهل كتاب آنجاست كه : آنان از دادن جزيه مورد قرار داد با مسلمانان ، خوددارى كنند چنان كه خداوند در آيه مورد بحث مىفرمايد : « با آنان بجنگيد تا جزيه را با دست خود بپردازند . » حكم جهاد با اهل كتاب به همين سه مورد اختصاص داشت ، در غير اين موارد كه علت خاصى براى جنگ با اهل كتاب وجود نداشت ، تنها به صرف كافر بودن آن‌ها جهاد با آنان تشريع و تجويز نشده بود كه بعدا با اين آيه شريفه نسخ شود .\r\nبنابراين در ميان اين دو آيه هيچ‌گونه رابطهء ناسخ و منسوخ بودن وجود ندارد و حكمى در اين مورد نسخ نگرديده است و حكم هر دو آيه به جاى خود ثابت و پابرجاست و يكى مبين و مفسر آن ديگرى است و مفهوم اين دو آيه اين است كه : با اهل كتاب بايد مسالمت نمود و نبايد با آنان جنگيد ( به مقتضاى آيه اول ) مگر در موارد خاصى از جمله در صورت خوددارى نمودن آن‌ها از دادن جزيه ( به مقتضاى آيه دوم ) .\r\nعلاوه بر اين ، كسانى كه وجود نسخ را در آيه « عفو » خيال و تصور نموده‌اند ،  حَتَّى يَأْتِيَ اللَّهُ بِأَمْرِهِ .  « 2 » لفظ « أمر » را كه در آن آيه به كار رفته است ، به معناى دستور و فرمان گرفته‌اند و آيه را چنين معنى نموده‌اند كه خداوند در اين آيه دستور عفو داده است تا روزى كه امر به قتال و جهاد بيايد و لذا اين آيه را بعد از آمدن فرمان جنگ ، منسوخ پنداشته‌اند .\r\nولى اولا : از مباحث گذشته براى خوانندهء عزيز روشن گرديد كه اين مطلب بر فرض صحيح بودن هم مستلزم نسخ نيست زيرا موقت و محدود بودن حكم از اول در خود همين آيه مشخص بوده است نه اين كه با آيه بعدى مشخص گرديده است .\r\nو ثانيا : اين گفتار و نظريه‌اى است باطل و بىاساس زيرا منظور از « أمر » در اين آيه « فرمان » و\r\n\r\n\r\n","description":"","footnote":"\r\n( 1 ) بقره / 191 .\r\n( 2 ) بقره / 109 .\r\n","page_name":" 361 ","page_number":361},
  {"content":"\r\n\r\nدستور نيست ، بلكه منظور از آن تقدير و سرنوشت است . در اين صورت معناى آيه چنين خواهد بود كه : شما با اهل كتاب به طور مسالمت‌آميز رفتار كنيد و در برابر بدىها و دشمنىهايى كه به شما روا مىدارند ، عفوشان كنيد تا روزى كه تقدير حتمى خداوند كه پيشرفت و عظمت اسلام است به وقوع پيوندد و بعد از آن ديگر اهل كتاب نمىتوانند با شما اظهار عداوت و دشمنى كنند و از آزار آنان آسوده خواهيد بود .\r\nبنابراين ، « أمر » در آيه به معناى تقدير حتمى خداوند است نه « فرمان » و حكم الهى زيرا :\r\nاولا : « أمر » در اين آيه به « اتيان » كه به معناى آوردن و انجام دادن مىباشد ، تعلق يافته است و « اتيان » با تقدير و سرنوشت بيشتر مناسبت دارد تا با « فرمان » و حكم .\r\nو ثانيا : متمّم آيه اين جمله است : « انّ اللّه على كل شىء قدير » كه خداوند را با قدرت و توانايى توصيف مىكند . بديهى است توانايى با مسئله تقدير و عظمت دادن به مسلمانان و پيروز ساختن دوستان و خوار و ذليل گردانيدن دشمنان ، سازش بيشترى دارد تا به فرمان دادن و سخن گفتن و حكم صادر كردن .\r\nبا اين دلايل مىگوييم : « أمر » در اين آيه به معناى « تقدير » و سرنوشت حتمى خداوند است نه به معناى فرمان و دستور و با در نظر گرفتن اين معنى براى كلمه « أمر » اساس و پايهء شبههء نسخ در اين آيه به‌خودىخود متزلزل گرديده و از بين مىرود .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n( 2 )\r\n\r\nنسخ در آيهء قبله\r\n وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ إِنَّ اللَّهَ واسِعٌ عَلِيمٌ .  « 1 » مشرق و مغرب از آن خداست ، به هر سو رو كنيد ، خدا آنجا است .\r\n( 1 ) - به طورى كه نقل گرديده است ، به عقيدهء گروهى از دانشمندان علم تفسير ، مانند ابن عباس ، ابو العاليه ، حسن بصرى ، عكرمه ، قتاده ، سدى و زيد بن اسلم ، اين آيه نسخ شده است . « 2 » ولى خود آن‌ها در ناسخ اين آيه به اختلاف سخن گفته‌اند ، ابن عباس گفته كه با اين جمله نسخ شده است :\r\n وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ .  « 3 » هر كجا بايد ، روى خود را به سوى كعبه متوجه سازيد ! قتاده مىگويد كه : با اين جمله نسخ شده است :\r\n فَوَلِّ وَجْهَكَ شَطْرَ الْمَسْجِدِ الْحَرامِ .  « 4 » به سوى مسجد الحرام روى گردان .\r\nو كيفيت نسخ را چنين بيان نموده‌اند كه : طبق مضمون آيه اوّل مسلمانان در اوايل طلوع اسلام\r\n\r\n\r\n","description":"","footnote":"\r\n( 1 ) بقره / 115 .\r\n( 2 ) تفسير ابن كثير ، 1 / 157 - 158 .\r\n( 3 ) بقره / 150 .\r\n( 4 ) بقره / 150 .\r\n","page_name":" 363 ","page_number":363},
  {"content":"\r\n\r\nمخير و آزاد بودند كه در حال نماز به هر سو كه بخواهند رو كنند اما رسول خدا ( ص ) بيت المقدس را به عنوان قبله انتخاب نمود كه به سوى آن نماز بخوانند ، سپس ضمن دو آيه بعدى دستور توجه به سوى بيت الحرام آمد و توجه به بيت المقدس نسخ گرديد .\r\nمؤلف :\r\nاين بود خلاصهء نظريه نسخ در مورد آيهء شريفهء  فَأَيْنَما تُوَلُّوا فَثَمَّ وَجْهُ اللَّهِ  ، ولى اين نظريه بسيار سست و از درجهء اعتبار ساقط است زيرا :\r\nاولا : توجه رسول خدا ( ص ) به سوى بيت المقدس با اراده و ميل خود نبود ، بلكه خدا آن را براى وى معين نموده بود ، چنان كه مىفرمايد :\r\n وَ ما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْهِ .  « 1 » ما قرار نداديم ، قبيله‌اى را كه تو به سوى آن نماز مىخواندى ، مگر براى اين كه فرد مطيع و پيرو ، از فرد سركش و عقب‌گرد كه به كفر دوران جاهليت برمىگردد ، شناخته شود .\r\nثانيا : آيهء  فَأَيْنَما تُوَلُّوا  هيچ ارتباطى به مسئلهء قبله و بيان و جهت و نقطهء توجه در حال نماز ندارد تا با آيات ديگر نسخ گردد بلكه اين آيه يك حقيقت ثابت و تغييرناپذير اعتقادى را بيان مىكند كه قابل نسخ نيست و آن اين است كه خداوند در جاى معين و نقطهء خاصى نيست و در هر سو و در هر نقطه و در همه جا وجود دارد ، به طورى كه به هر طرف كه رو بيفكنيد ، خداوند در آنجاست .\r\nبا توجه به همين معنى است كه ائمه اهل بيت ( ع ) از اين آيه احكام ذيل را استفاده نموده‌اند :\r\n( 1 ) - 1 - مسافر در نمازهاى مستحب مىتواند به هر سو كه بخواهد رو كند .\r\n2 - نماز واجب انسان اگر از روى اشتباه به ما بين مشرق و مغرب واقع شد ، صحيح است .\r\n3 - سجده‌هاى قرآن را مىتوان به هر طرف انجام داد .\r\n4 - كسى كه قبله را نمىشناسد ، به هر سو مىتواند نماز بخواند .\r\nسعيد بن جبير هم وقتى كه خواستند به فرمان حجاج سرش را روى بر زمين از تنش جدا كنند ، همان آيه را تلاوت نمود . « 2 »\r\n\r\n\r\n","description":"","footnote":"\r\n( 1 ) بقره / 143 .\r\n( 2 ) تفسير قرطبى ، 2 / 75 .\r\n","page_name":" 364 ","page_number":364},
  {"content":"\r\n\r\nبنابراين آيه « اينما تولوا . . . » مطلق است و از نظر توجه به سوى خدا ، عموميت دارد كه در تمام امور و كارها به هر سو نظر كند به سوى خداست و اين حكم عام با مسئلهء نمازهاى واجب قيد و تبصره خورده است و به عقيدهء بعضى از علما در نمازهاى مستحبى نيز اگر در حال حركت خوانده نشوند ، رعايت اين قيد ضرورى است كه در اين موارد ، انسان بايد به عنوان توجه به خدا به سوى كعبه رو كند .\r\nخلاصهء گفتار اين كه :  فَأَيْنَما تُوَلُّوا . . .  نسخ نشده است بلكه حكم آن با آيات ديگر تقييد و تبصره خورده است و ادعاى نسخ در اين آيه بر پايهء دو اصل مبتنى و استوار است :\r\nاول اين كه : نزول اين آيه ، قبل از آيه‌اى باشد كه دستور توجه به سوى كعبه در آن آمده است ولى اين اصل ثابت و مسلّم نيست .\r\nدوم اين كه : اين آيه در خصوص نمازهاى واجب وارد شود در صورتى كه چنين نيست و به نمازهاى واجب اختصاص ندارد ، به خصوص اين كه به طريق اهل سنت رواياتى در اين زمينه آمده است كه موارد نزول اين آيه را به همان‌طور توضيح داده‌اند كه ائمه ما از اين آيه استفاده كرده و به ما تعليم نموده‌اند و گفته‌اند كه اين آيه در موارد : « دعا و نمازهاى مستحب و نماز مسافرى كه رو به قبله حركت نمىكند و يا كسى كه اشتباها به سوى غير قبله نماز بخواند » « 1 » نازل شده است .\r\nنتيجه :\r\nاز همهء آن چه كه تا اينجا گفته شد ، چنين بر مىآيد كه ادعاى نسخ در آيه  فَأَيْنَما تُوَلُّوا  قطعا باطل و بىاساس است . خوشبختانه در بعضى موارد ائمه اهل بيت ( ع ) نيز به اين حقيقت تصريح نموده ، اظهار داشته‌اند كه اين آيه نسخ نگرديده است .\r\nآرى ، ممكن است گاهى از نسخ يك معناى عام اراده شود كه تقييد نيز مشمول آن معنى باشد كه قبلا بدان اشاره نموديم و اگر در اين مورد نيز از نسخ چنين معنى اراده شود ، مانعى ندارد و شايد منظور ابن عباس نيز از نسخ در اين مورد ، همين معنى بوده است .\r\n\r\n\r\n","description":"","footnote":"\r\n( 1 ) تفسير طبرى ، 1 / 400 - 402 .\r\n","page_name":" 365 ","page_number":365},
  {"content":"\r\n\r\n( 3 )\r\n\r\nنسخ در آيهء قصاص\r\n يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثى بِالْأُنْثى .  « 1 » اى كسانى كه ايمان آورده‌ايد ، در مورد كشته‌شدگان حكم قصاص بر شما نوشته شده است ، آزاد در برابر آزاد و برده در برابر برده و زن در برابر زن .\r\nمىگويند : اين آيه به وسيله يك آيهء ديگر نسخ شده است آنجا كه خداوند مىفرمايد :\r\n وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ .  « 2 » و بر آن‌ها ( بنى اسرائيل ) در آن ( تورات ) مقرّر داشتيم كه جان در مقابل جان و چشم در مقابل چشم و بينى در مقابل بينى و گوش در مقابل گوش و دندان در مقابل دندان مىباشد .\r\n\r\nتوجيه نسخ\r\nطرفداران نسخ مىگويند : ما مىبينيم آيه اول برابر و همانند بودن را در موضوع قصاص لازم مىداند كه زن بايد در مقابل زن و مرد در مقابل مرد و برده در مقابل برده قصاص شوند ولى در آيه\r\n\r\n\r\n","description":"","footnote":"\r\n( 1 ) بقره / 178 .\r\n( 2 ) مائده / 45 .\r\n","page_name":" 366 ","page_number":366},
  {"content":"\r\n\r\nدوم از اين حكم خبرى نيست و در واقع آيه قبلى با اين آيه نسخ شده است .\r\nاين است كه گروهى از اهل سنت مىگويند : مرد را به قصاص زن مىتوان كشت بدون اين كه به ورثهء مرد نصف ديه داده شود . « 1 » ولى در اين مورد حسن بصرى و عطا مخالفت نموده و گفته‌اند :\r\nنمىتوان مرد را به قصاص زن كشت و « ليث » نيز گفته است : مرد به قصاص زن كشته مىشود مگر اين كه مرد همسر خويش را به قتل برساند . « 2 » اما عقيدهء شيعهء اماميه در اين مورد اين است كه اولياى زن مخيرند كه از مرد قاتل ، ديه و خون‌بها بگيرند و يا او را به عنوان قصاص بكشند ولى در صورت قصاص بايد نصف ديه مرد را به ورثه او بپردازند .\r\nو مشهور در ميان اهل سنت اين است كه شخص آزاد در برابر برده كشته نمىشود و از نظر شيعه اماميه اين مسئله اجماعى است ولى از اهل سنت ابو حنيفه ، ثورى ، ابن ابى ليلى و داود با نظريه مشهور مخالفت نموده و گفته‌اند كه شخص آزاد را مىتوان به قصاص برده‌اى كه تعلق به ديگرى دارد ، كشت « 3 » و حتى عده قليلى از اهل سنت معتقدند كه شخص آزاد به قصاص برده كشته مىشود گرچه اين برده مملوك خود وى باشد . « 4 » پاسخ اين بود خلاصهء آن چه مىتوان در توضيح و توجيه نسخ آيهء اول كه همانند بودن را در مورد قصاص لازم مىداند ، بيان نمود .\r\nاما آيهء اول : كه نسبت نسخ به آن داده شده است ، اساسا نسخ نشده و از نظر معنى واضح و روشن و از نظر حكم ثابت و پابرجاست .\r\nاما آيهء دوم : كه طرفداران نسخ آن را ناسخ آيه اولى مىدانند ، داراى مفهوم و معناى مستقلى است كه كوچك‌ترين منافات و مخالفتى با مفهوم آيه اولى ندارد تا آن را نسخ كند ، زيرا آيهء دوم در\r\n\r\n\r\n","description":"","footnote":"\r\n( 1 ) تفسير قرطبى ، 2 / 229 .\r\n( 2 ) تفسير ابن كثير ، 1 / 210 .\r\n( 3 ) مأخذ گذشته 209 ، ابن كثير نقل مىكند كه بخارى و علىّ بن مدنى و ابراهيم نخعى و ثورى بنا بر نقلى مىگويند : مالك به قصاص بردهء خويش كشته مىشود .\r\n( 4 ) احكام القرآن ، جصاص ، 1 / 137 .\r\n","page_name":" 367 ","page_number":367},
  {"content":"\r\n\r\nتشريع اصل قصاص و در بيان حكم و حدود آن آمده است كه از يك طرف اصل قصاص را تجويز و تشريع كند و از طرف ديگر شرط قصاص را بيان كند كه قصاص بايد از نظر قتل و يا ضرب و يا انواع ديگر تعديات ، با اصل جنايت مساوى و به يك اندازه باشد :\r\nآرى اين آيه تنها متضمن اين دو مطلب است : اصل تشريع قصاص ( 1 ) - و مساوى بودن قصاص با مورد و علت قصاص .\r\nپس اين آيه همان حكم و مفهوم آيهء اول را با شرح بيشترى بيان مىكند و اين مسئله در آيه ديگرى چنين آمده است :\r\n فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ .  « 1 » هركس به شما تجاوز كند و ظلمى دربارهء شما روا بدارد ، شما نيز [ به عنوان قصاص 
  ] به همان مقدار بر وى تعدى كنيد .\r\nپس ما نمىتوانيم آيه مورد بحث را ناسخ آيهء قبلى قرار داده و در نتيجه قصاص شخص آزاد را در مقابل عبد و قصاص مرد را در مقابل زن جايز و بلا اشكال بدانيم .\r\nبراى وضوح بيشتر ، ما حكم اين دو مسئله را در ذيل به طور تفصيل مورد بحث و بررسى قرار مىدهيم :\r\n\r\n1 - كشتن آزاد به انتقام برده\r\nآيه مورد بحث ، قصاص شخص آزاد را در مقابل قتل عبد ، جايز و روا نمىداند و عبد را در برابر عبد و آزاد را در برابر آزاد قرار مىدهد . اين حكم نه با آيه ديگر نسخ شده است - چنان كه توضيح داده شد - و نه با اخبار و عوامل ديگر .\r\nاما آن چه على ( ع ) از رسول خدا ( ص ) نقل مىكند كه « خون‌هاى مسلمانان با يكديگر برابر است » ، باز نمىتواند ناسخ آيه شريفه و حكم آن شود زيرا بر فرض صحيح بودن اين روايت ، با آيه شريفه تخصيص و تبصره خورده است چون جواز قتل « حرّ » در برابر « عبد » از كليت و عموميت اين روايت استفاده مىشود و صراحتى در آن ندارد ولى آيه شريفه از اين مسئله صريحا اسم به ميان آورده و حكم آن را مخصوصا بيان كرده است و پرواضح است كه حجت بودن عام و حكم كلى ، متوقف بر اين است كه قبل از آن يا بعد از آن يك مخصّص و استثنايى وارد نشود .\r\n\r\n\r\n","description":"","footnote":"\r\n( 1 ) بقره / 194 .\r\n","page_name":" 368 ","page_number":368},
  {"content":"\r\n\r\nو اما روايتى كه سمره از رسول خدا ( ص ) نقل نموده است كه : « هركس عبد خود را بكشد ، او را مىكشيم » ، سندش ضعيف و غير قابل اعتماد است و ابو بكر ابن عربى دربارهء اين حديث مىگويد :\r\nعده‌اى بدون دليل و تحقيق ، قصاص شخص آزاد را در برابر قتل غلام خويش جايز مىشمارند و در اين باره حديثى نيز از سمره به نام رسول خدا ( ص ) نقل كرده‌اند ولى اين حديث ضعيف است . « 1 » ( 1 ) - مؤلّف : اين حديث گذشته از اين كه از نظر سند ضعيف است ، از نظر مضمون نيز با روايات ديگر معارض است ، چنان كه عمرو بن شعيب از پدرش و او از پدر خويش نقل نموده است كه « مردى عمدا عبد خويش را كشته بود ، رسول خدا ( ص ) به روى تازيانه زد و به يك سال تبعيد و قطع شدن سهم وى از بيت المال محكوم نمود ، ولى قصاص نكرد . » « 2 » و ابن عباس نيز از رسول خدا ( ص ) نقل نموده است كه « مرد آزاد به قصاص عبد كشته نمىشود . « 3 » » باز همان روايت را جابر از عامر و او از امير المؤمنين ( ع ) نقل نموده است . « 4 » باز عمرو بن شعيب از پدرش و او نيز از پدر خويش نقل مىكند كه ابو بكر و عمر شخص آزاد را به قصاص برده نمىكشتند . « 5 » قبلا هم گفتيم كه از نظر روايات اهل بيت ( ع ) كوچك‌ترين اختلاف در اين حكم وجود ندارد كه شخص آزاد را نمىتوان به قصاص شخص غير آزاد كشت ، بنابراين از پذيرفتن اين حكم كه از روايات اهل بيت ( ع ) استفاده مىشود ناگزيريم زيرا آنانند كه پس از جد بزرگوارشان مرجع در احكام دين مىباشند .\r\nبا اين تفصيل كه بيان شد ، ديگر محلى براى ادعاى نسخ در آيهء شريفه نسبت به كشتن شخص آزاد به عنوان قصاص برده باقى نمىماند .\r\n\r\n2 - قصاص مرد در برابر زن\r\nاما موضوع كشتن مرد به عنوان قصاص قتل زن كه در آيه شريفه ممنوع شده است ، نسخ نگرديده و\r\n\r\n\r\n","description":"","footnote":"\r\n( 1 ) احكام القرآن ، 1 / 27 .\r\n( 2 ) همان .\r\n( 3 ) سنن بيهقى ، 8 / 36 .\r\n( 4 ) همان ، 34 ، 35 .\r\n( 5 ) همان ، 34 .\r\n","page_name":" 369 ","page_number":369},
  {"content":"\r\n\r\nبه استحكام خود باقى است و تمام علماى شيعه و از اهل سنت نيز حسن بصرى و عطا به همان معنى معتقد مىباشند . اما اكثر علماى اهل سنت به نسخ در اين آيه معتقدند . ولى به عقيده ما حكم اين آيه نسخ نشده است ، نه به وسيله آيات ديگر و نه به وسيله اخبار و احاديث .\r\nتوضيح اين كه : از ظاهر آيهء  كُتِبَ عَلَيْكُمُ الْقِصاصُ  ، « 1 » چنين بر مىآيد كه اجراى حكم قصاص در جامعه يك حكم واجب و لازم است و از آيهء  فَمَنْ عُفِيَ لَهُ مِنْ أَخِيهِ شَيْءٌ  « 2 » ( 1 ) - نيز كه اولياى مقتول را تشويق به عفو و بخشش و ترغيب به اغماض از قصاص مىكند ، چنين استفاده مىشود كه قصاص در صورتى واجب خواهد بود كه اولياى مقتول آن را درخواست كنند ، نه در صورت عفو و اغماض .\r\nبه طور كلى از اين دو جمله قرآنى چنين استفاده مىشود كه اگر اولياى مقتول درخواست قصاص كنند ، بر قاتل واجب است كه در برابر حكم قصاص خاضع و تسليم شود ، ولى وجوب تسليم در صورتى است كه مرد ، مردى را بكشد و يا زن مردى و يا زنى را بكشد و اما اگر مرد زنى را بكشد ، واجب نيست كه به مجرد درخواست قصاص ، تسليم شود ، بلكه مىتواند استنكاف كند تا نصف ديه‌اش را بگيرد ، سپس خود را تسليم قانون قصاص كند .\r\nاين حكم هيچ‌گونه با مضمون آيه شريفه مخالفت ندارد تا موجب نسخ آن شود ، زيرا همان‌طوركه در آيه شريفه آمده است ، مقابل زن در موضوع قصاص ، زن است ، نه مرد منتها از دلايل ديگر استفاده مىشود كه اگر مرد در اثر قتل زن قصاص شود ، مىتواند نصف ديه و خون‌بهاى خود را از اولياى زن بگيرد و در اين صورت مرد در برابر « مجموع خون‌بهاى زن و نصف ديه » قرار گرفته نه در برابر تنها زن كه تا بر خلاف مضمون آيه شريفه بوده و ناسخ حكم آن محسوب شود .\r\nو اين نوع قصاص ، يك حكم خاص و مستقلى است و با حكم اولى كه از آيه مورد بحث استفاده مىشود ، كوچك‌ترين منافاتى ندارد تا آن را نسخ كند .\r\nآرى ، نسخ در آيه مذكور در صورتى درست است كه طبق نظر علماى اهل سنت ، مردى را كه قاتل زن است ، مىتوان در برابر او بدون پرداخت نصف ديه ، قصاص نمود ، زيرا اين حكم با مضمون آيه منافات دارد و هركس بدان معتقد باشد ، چاره‌اى ندارد جز اين كه در مفهوم آيه به نسخ قائل شود .\r\nولى اثبات اين نظريه بسيار سخت است و دليل محكم و استوارى ندارد زيرا طرفداران اين نظريه گاهى به اطلاق مفهوم آيه دوم كه در مورد قصاص ، اسمى از زن و مرد به ميان نياورده است ،\r\n\r\n\r\n","description":"","footnote":"\r\n( 1 ) . بقره / 178 .\r\n( 2 ) . بقره / 178 .\r\n","page_name":" 370 ","page_number":370},
  {"content":"\r\n\r\nاستناد مىكنند و گاهى هم به گفتار پيامبر ( ص ) كه فرموده است كه خون مسلمانان با يكديگر برابرند و ما قبلا گفتيم كه هيچ‌يك از اين‌ها نمىتواند ناسخ آيه مذكور باشد .\r\nگاهى نيز در اين گفتار به روايات ديگر تكيه مىكنند ، از جمله اين كه :\r\nقتاده از سعيد بن مسيب نقل نموده كه : عمر عده‌اى از اهل صنعا را كه زنى را كشته بودند قصاص نمود و همهء آن‌ها را در برابر يك زن به قتل رسانيد .\r\nو ليث نيز از حكم نقل مىكند كه على ( ع ) و عبد اللّه گفته‌اند ، اگر مردى عمدا زنى را بكشد بايد قصاص شود .\r\nو زهرى از ابو بكر بن محمد و او هم از پدرش عمر بن حزم نقل مىكنند كه ( 1 ) - رسول خدا ( ص ) فرمود : مرد به قصاص قتل زن كشته مىشود . « 1 » ولى اين دليل نيز از چند جهت باطل و مردود مىباشد ، زيرا :\r\n1 - اين روايت‌ها به فرض صحيح بودن ، با قرآن مخالفت دارند و روايتى كه مخالف كتاب خدا باشد ، اعتبار و حجيّت ندارد .\r\n2 - اين روايت‌ها خبر واحد هستند و چنان كه در صفحات قبل توضيح داديم ، به اجماع علما و دانشمندان ، قرآن را نمىتوان با خبر واحد نسخ نمود .\r\n3 - اين روايات ، با روايات زياد ديگرى كه از ائمه اهل بيت ( ع ) نقل گرديده است و همچنين با روايتى كه « عطا » و « شعبى » و « حسن بصرى » و از « امير مؤمنان ( ع ) » نقل نموده‌اند ، معارض و مخالف هستند ، آنجا كه على ( ع ) در مورد مردى كه زنى را كشته بود ، فرمود : اولياى زن اگر بخواهند مرد را مىكشند و نصف ديه او را مىپردازند و اگر بخواهند نصف ديه مرد را مىگيرند و به آن اكتفا مىكنند . « 2 » 4 - اولا : روايت اول به طور مرسل و با حذف راويان سند نقل گرديده است ، زيرا ابن مسيب دويست سال پس از خلافت عمر متولد شده « 3 » و اصلا او را نديده بود تا بدون واسطه از وى روايت نقل كند .\r\nو ثانيا : اين روايت چگونگى عمل « عمر » را بيان مىكند و عمل وى خود به خود حجيت و\r\n\r\n\r\n","description":"","footnote":"\r\n( 1 ) احكام القرآن ، جصاص ، 1 / 139 .\r\n( 2 ) همان ، 1 / 120 .\r\n( 3 ) تهذيب التهذيب ، 4 / 86 .\r\n","page_name":" 371 ","page_number":371},
  {"content":"\r\n\r\nمدركيت ندارد و روايت دوم نيز ضعيف و مرسل است و اما روايت سوم ، بر فرض صحيح بودن ، مطلق است و قابليت اين را دارد كه با تأديه نصف ديه ، مقيد شود .\r\nنتيجه مباحث گذشته اين كه : نسخ در آيه  يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ . . .  ثابت نشده است و ادعاى نسخ در اين آيه با فتواى عده‌اى از فقها به وجود آمده است ، ولى با گفتار اين و آن نمىتوان از حكم خدا دست برداشت . بسى جاى تعجب است كه يك عده با اين كه خودشان ادعاى اجماع دارند ( 1 ) - كه قرآن با خبر واحد نسخ نمىشود ، چگونه بر خلاف قرآن فتوا مىدهند .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n( 4 )\r\n\r\nنسخ در آيهء وصيت\r\n كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَ الْأَقْرَبِينَ بِالْمَعْرُوفِ حَقًّا عَلَى .  « 1 » بر شما نوشته شده است ، آنگاه‌كه مرگ يكى از شما فرا مىرسد ، اگر مالى از خود باقى بگذارد ، بر پدر و مادر و خويشاوندان خود به طور شايسته وصيت كند و اين ، حقّى است بر پرهيزكاران .\r\n\r\nتوضيح نسخ\r\nدر اين آيه نيز ادعاى نسخ شده است و در چگونگى اين نسخ ، دو نظريه وجود دارد :\r\n\r\n1 - نسخ با آيه ارث\r\nگروهى مىگويند كه اين آيه با آيه ارث نسخ گرديده است زيرا آيين ارث در اوايل اسلام به اين كيفيت نبود بلكه همهء اموال ميت به فرزند وى مىرسيد و اگر به پدر و مادر هم چيزى از آن مىدادند ، به وسيلهء وصيت بود و اين آيه مربوط به همان وصيت است ولى بعدا آيات ارث نازل گرديد و آن حكم قبلى و وصيت مخصوص را كه به جاى ارث به كار مىرفت نسخ نمود . اين است\r\n\r\n\r\n","description":"","footnote":"\r\n( 1 ) بقره / 180 .\r\n","page_name":" 373 ","page_number":373},
  {"content":"\r\n\r\nكه مىگويند آيه وصيت با آيه ارث نسخ گرديده است ( 1 ) - ولى اين نظريه از چند جهت مردود است ، زيرا :\r\n1 - اين حكم گرچه در صحيح بخارى نقل شده است ولى خبر واحدى بيش نيست و خبر واحد نيز نمىتواند آيه قرآن را نسخ كند .\r\n2 - اين مطلب متوقف بر اين است كه نزول آيه ارث متأخر از اين آيه باشد ، ولى طرفداران نسخ نمىتوانند آن را ثابت كنند و اما ادعاى قطع و يقين كه بعضى از علماى حنفى مذهب نموده‌اند ، بر آن‌ها است كه اين ادعا را ثابت كنند .\r\n3 - از آيه وصيت چنين استفاده مىشود كه : شخص قبل از مرگش مىتواند براى قوم و خويش خود وصيت كند و اين حكم مسلّما نسخ نشده است زيرا آنان در صورتى كه ميت فرزند دارد ، نمىتوانند ارث ببرند و آيه ارث در اين صورت براى خويشاوندان سهمى معين نمىكند و اگر در مورد آن‌ها وصيت شود ، مىتوانند طبق وصيّت ، سهمى از اموال ميت ببرند و اين حكم نسخ نگرديده و همچنان پابرجاست ، وصيت براى پدر و مادر نيز همين‌طور جايز و نافذ است و نسخ نشده است .\r\n4 - گذشته از همهء اين‌ها موضوع ارث بعد از وصيت جريان پيدا مىكند ، يعنى اگر ميتى وصيت داشته باشد ، به مانند قروض و بدهىهاى وى ، اول وصيت او را اجرا مىكنند ، سپس در مابقى اموال وى احكام ارث اجرا مىشود . خود آيه ارث نيز اين ترتيب را گوشزد مىكند ، آنجا كه مىگويد :\r\n مِنْ بَعْدِ وَصِيَّةٍ يُوصِي بِها .  « 1 » بنابراين ، آيه ارث نه تنها وصيت را نسخ نمىكند ، بلكه آن را تنفيذ و بر آن تأكيد مىنمايد .\r\n\r\n2 - نسخ با گفتار پيامبر ( ص )\r\nگروه ديگرى مىگويند كه آيه وصيت با گفتار پيامبر ( ص ) نسخ شده است كه فرمود : « وصيتى براى وارث نيست . » « 2 » ولى به نظر ما ، اين گفتار هم از چند جهت مردود و غير قابل قبول است و آيه وصيّت از اين طريق نيز نسخ نشده است ، زيرا :\r\n\r\n\r\n","description":"","footnote":"\r\n( 1 ) ارث بعد از انجام وصيتى است كه ميت نموده است .\r\n( 2 ) الناسخ و المنسوخ ، نحاس 20 .\r\n","page_name":" 374 ","page_number":374},
  {"content":"\r\n\r\n1 - صحت اين روايت ثابت نگرديده است ، به طورى كه بخارى و مسلم اين روايت را قبول نكرده‌اند و صاحب تفسير المنار هم در سند آن اشكال و ايراد دارد . « 1 » 2 - اين روايت ، با روايات فراوانى كه از ائمه اهل بيت ( ع ) نقل شده ، مخالف است ، زيرا از آن روايت‌ها چنين استفاده مىشود كه وصيت كردن براى وارث صحيح است ، چنان كه محمد بن مسلم از امام باقر ( ع ) نقل مىكند كه از آن حضرت حكم وصيت كردن براى وارث را سؤال نمودم ، فرمود :\r\nجايز است ، سپس اين آيه را خواند :\r\n إِنْ تَرَكَ خَيْراً الْوَصِيَّةُ لِلْوالِدَيْنِ وَ .  « 2 » و روايات زياد ديگرى نيز در اين زمينه نقل گرديده است . « 3 » 3 - اين روايت خبر واحدى بيش نيست و نسخ شدن آيات قرآن با خبر واحد به اجماع تمام مسلمانان جايز و صحيح نمىباشد .\r\n4 - اگر اين روايت را صحيح بدانيم و از خبر واحد بودنش هم صرف نظر كنيم و با روايات ديگر نيز معارض نباشد ، بازهم صلاحيت ندارد كه نسبت به آيه مورد بحث ناسخ باشد ، ( 1 ) - زيرا مدلول و مفهوم اين روايت با مفهوم آيه منافات ندارد تا مجبور شويم كه اين روايت را ناسخ آن آيه قرار دهيم .\r\nمنتها اين روايت مىتواند اطلاق و كليت آيه را مقيد ساخته و استثنايى بر آن وارد سازد و وصيت نمودن به پدر و مادر را به موردى اختصاص دهد كه به جهت مانعى نمىتوانند ارث ببرند و همين‌طور وصيت به قوم و خويش را به كسانى تخصيص دهد كه ارث ندارند .\r\nنتيجه :\r\nاز همه آن چه گفته شد ، چنين بر مىآيد ، همان‌طوركه آيات قبلى نسخ نشده است ، آيه وصيت نيز نسخ نشده و حكمى كه از آن استفاده مىشود ، مانند احكام آيات گذشته ثابت و پابرجاست . در اينجا لازم است به اين نكته نيز توجه نمود كه « كتابت » به معناى قضا و تقدير و حكم حتمى است ، چنان كه خداوند مىفرمايد :\r\n\r\n\r\n","description":"","footnote":"\r\n( 1 ) 2 / 138 .\r\n( 2 ) بقره / 180 .\r\n( 3 ) وافى ، 13 / 17 .\r\n","page_name":" 375 ","page_number":375},
  {"content":"\r\n\r\n كَتَبَ عَلى نَفْسِهِ الرَّحْمَةَ .  « 1 » خداوند رحمت را بر خود حتم و لازم نموده است .\r\nپس ، در آيه وصيت كه خداوند مىفرمايد : « بر شما نوشته شده است » يعنى بر شما حكم حتمى داديم و تقدير كرديم كه براى خويشاوندان و پدر و مادر وصيت كنيد و به مقتضاى اين آيه وصيت نمودن نسبت به والدين و قوم و خويش واجب است ، ولى سيره و روش قطعى مسلمانان و رواياتى كه از ائمه ( ع ) نقل شده و نيز اجماع فقها كه در هر زمان بوده است ، رخصت و عدم وجوب را ثابت مىكند .\r\nو با در نظر گرفتن چنين رخصتى آن چه از اين آيه به دست مىآيد اين است كه بر انسان ، مستحب مؤكد است كه براى پدر و مادر و خويشاوندان وصيت كند و برگشت « كتابت » در اين آيه به قضا و حكم به معناى مطلق تشريع و مشروعيت آن است ، نه به معناى تشريع الزامى و اجبارى .\r\n\r\n\r\n","description":"","footnote":"\r\n( 1 ) انعام / 12 .\r\n","page_name":" 376 ","page_number":376},
  {"content":"\r\n\r\n( 5 )\r\n\r\nنسخ در آيهء صوم\r\n يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ .  « 1 » اى كسانى كه ايمان آورده‌ايد ، روزه گرفتن بر شما نوشته شد ، همان‌طوركه بر امت‌هاى پيشين نوشته شده بود ، شايد كه شما پرهيزكار باشيد .\r\nعده‌اى مىگويند : اين آيه نسخ گرديده است و چگونگى نسخ را بدين گونه توجيه و تبيين مىكنند كه : طبق اين آيه شريفه روزه‌اى كه در اول امر براى مسلمانان واجب شده بود ، مانند همان روزه‌اى بوده است كه امت‌هاى گذشته داشتند و از شرايط و احكام روزهء ملت‌هاى گذشته اين بوده است كه اگر كسى در ماه رمضان پيش از شام خوردن مىخوابيد ديگر جايز نبود ، پس از بيدار شدن غذا بخورد و اگر كسى بعد از عصر مىخوابيد ، غذا و آب خوردن و زنان در همان شب براى وى حرام مىشد و اين احكام بعدا در اسلام به وسيلهء آيهء ذيل نسخ گرديد :\r\n أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ . . .   وَ كُلُوا وَ اشْرَبُوا حَتَّى يَتَبَيَّنَ لَكُمُ الْخَيْطُ الْأَبْيَضُ مِنَ الْخَيْطِ الْأَسْوَدِ مِنَ الْفَجْرِ .  « 2 » آميزش جنسى با همسرانتان در شب و روزهايى كه روزه مىگيريد ، براى شما حلال است . . . و بخوريد و بياشاميد تا رشته سپيد ( صبح ) از رشته سياه ( شب ) براى شما آشكار گردد .\r\n\r\n\r\n","description":"","footnote":"\r\n( 1 ) بقره / 183 .\r\n( 2 ) بقره / 187 .\r\n","page_name":" 377 ","page_number":377},
  {"content":"\r\n\r\nناسخ بودن آيهء  أُحِلَّ لَكُمْ . . .  در ميان علماى اهل سنت مورد اتفاق است . « 1 » ولى در اين كه كدام آيه را نسخ كرده است ، اختلاف نظر دارند : عده‌اى مىگويند كه همان آيه مورد بحث را نسخ نموده است چون روزه‌اى كه با اين آيه در اسلام واجب شد ، همان ( 1 ) - روزه بوده است كه بر امت‌هاى گذشته واجب بود ولى بعدا به وسيله اين آيه بعضى از احكام آن روزه نسخ گرديد .\r\nابو العاليه و عطا همين نظريه را دارند و ابو جعفر نحاس آن را به « سرى » هم نسبت داده است . « 2 » ولى عده‌اى ديگر مىگويند كه اين آيه عمل و روش امت‌هاى گذشته را نسخ نموده است نه آيه مذكور را .\r\nمؤلف : به نظر ما آيه مورد بحث ، نسخ نشده است زيرا نسخ شدن آن موقوف است به اثبات دو مطلب :\r\n1 - اولين شرط نسخ اين است كه آيه اول جلوتر از آيه دوم نازل شود ، ولى طرفداران نسخ نمىتوانند اين مطلب را در اينجا ثابت كنند .\r\n2 - دومين شرط نسخ شدن آيه مورد بحث اين است كه منظور و هدف آيه از تشبيه روزهء مسلمانان به روزهء امت‌هاى گذشته به طور كامل و از تمام جهات باشد ، ولى تشبيهى كه در آيه به كار رفته است ، تشبيه در اصل وجوب است نه تشبيه در كيفيت و چگونگى روزه ، يعنى منظور آيه اين است : همان‌طوركه بر ملل گذشته روزه واجب بود بر ملت اسلام نيز واجب شده است .\r\nبنابراين ، آيه مورد بحث به هيچ وجه دلالت نمىكند كه روزه ملل گذشته با روزه ملت اسلام در تمام جهات همانند و شبيه هم بوده‌اند تا گفته شود كه بعدا به وسيله آيات ديگر قسمتى از اين تشابه و بخشى از شرايط و احكام آن نسخ گرديده است .\r\nاگر فرض كنيم كه مماثل بودن هر دو روزه از دلايل ديگرى غير از آيه مورد بحث به دست آمده است ، آيه دوم همان حكم را كه از غير قرآن به دست آمده ، نسخ نموده است نه يك حكم قرآنى را و اين مطلبى است خارج از دايرهء بحث ما و ارتباطى به نسخ آيه ندارد .\r\n\r\n\r\n","description":"","footnote":"\r\n( 1 ) الناسخ و المنسوخ ، نحاس ، 24 .\r\n( 2 ) همان ، 20 .\r\n","page_name":" 378 ","page_number":378},
  {"content":"\r\n\r\n( 6 )\r\n\r\nنسخ در آيهء فديه\r\n( 1 ) -  وَ عَلَى الَّذِينَ يُطِيقُونَهُ فِدْيَةٌ طَعامُ مِسْكِينٍ فَمَنْ تَطَوَّعَ خَيْراً فَهُوَ خَيْرٌ لَهُ .  « 1 » و بر كسانى كه روزه گرفتن براى آن‌ها طاقت‌فرساست ، لازم است كفّاره بدهند مسكينى را طعام كنند و كسى كه كار خيرى انجام دهد ، براى او نيكوست .\r\nمىگويند : اين آيه نيز با آيه بعدى نسخ گرديده است كه خداوند مىفرمايد :\r\n فَمَنْ شَهِدَ مِنْكُمُ الشَّهْرَ فَلْيَصُمْهُ .  « 2 » پس هركس از شما كه در ماه رمضان در حضر باشد ، روزه بدارد .\r\nاگر كلمهء « طاقت » كه در آيه اول به كار رفته است به معناى امكان و قدرت باشد ، ثبوت نسخ در اين آيه روشن و مسلّم است زيرا در اين صورت مفهوم آيه بدين گونه خواهد بود كه انسان با داشتن قدرت روزه گرفتن باز مىتواند روزه نگيرد و به جاى آن كفاره بدهد و اطعام مسكين كند .\r\nبا در نظر گرفتن اين معنى در آيه اول ، حكم آن به وسيله آيهء دوم نسخ شده است كه مىگويد :\r\n« هركس ماه رمضان را دريابد ، بايد روزه بگيرد » و در اين صورت كفاره و اطعام مسكين نمىتواند جاى روزه ماه رمضان را بگيرد و از آن مستغنى سازد .\r\n( 2 ) - ولى روشن است كه منظور از « طاقت » در اين آيهء شريفه ، امكان و قدرت به تمام معنى نيست\r\n\r\n\r\n","description":"","footnote":"\r\n( 1 ) بقره / 184 .\r\n( 2 ) بقره / 185 .\r\n","page_name":" 379 ","page_number":379},
  {"content":"\r\n\r\nبلكه منظور از « طاقت » آن قدرتى است كه توأم با مشقت و سختى باشد چنان كه در لسان العرب آمده است كه : « طوق » و « طاقت » به معناى بىنهايت سعى و كوشش و آخرين حدّ تحمل مشقات است ، يعنى آخرين حدى از هر كار و عملى را كه انسان مىتواند با مشقت انجام دهد « طوق » مىگويند ابن اثير و راغب نيز به همان معنى تصريح دارند .\r\nو اگر فرض كنيم كه معناى طاقت همان قدرت و امكان است ، لفظ « اطاقة » و « يطيقون » كه از آن مشتق مىباشد ، به معناى ايجاد وسعت و فراغ خواهد بود ، پس لابد موضوعى داراى ضيق و سختى بوده است كه به وسيله كسى وسعت و گشايش به آن داده شده است و اين عمل بدون به كار بردن غايت سعى و كوشش انجام‌پذير نيست .\r\nسيّد محمد رشيد رضا از استاد خود نقل مىكند كه عرب نمىگويد : « اطاق الشىء » مگر در موردى كه قدرت انسان بر انجام دادن آن فوق‌العاده ضعيف باشد ، به طورى كه در به پايان رساندن آن كار ، متحمل مشقت و ناراحتى شديد گردد . « 1 »\r\n\r\nخلاصه\r\nبنا بر آن چه گفته شد ، خلاصه معناى آيه چنين خواهد بود كه خداوند در آيه اول به وجوب عينى و عمومى بودن روزهء ماه رمضان حكم فرمود و آن را از مسافر و مريض ساقط نمود و رخصت داد كه پس از بهبودى و مراجعت از سفر اين فريضه را به جا بياورند ، سپس خواست در اين آيه نيز حكم ديگرى را براى صنف ديگرى از مردم بيان كند .\r\nاين صنف كسانى هستند كه نه مريضند و نه مسافر ولى افرادى هستند كه روزه گرفتن براى آنان توأم با مشقت و ناراحتى شديد است ، مانند پير فرتوت و كسانى كه به عارضه تشنگى مبتلا هستند و مريض‌هايى كه مرضشان تا ماه رمضان آينده امتداد پيدا مىكند ، در اين آيه وجوب روزه و قضاى آن از اين افراد برداشته شده و كفاره به جاى آن گذاشته شده است .\r\nبنابراين ، آيه‌اى كه روزه را در ايام معدودات ( ماه رمضان ) بر مؤمنان واجب مىكند و قضاى آن را بر مريض و مسافر واجب مىگرداند ، به روشنى مىرساند كه وجوب كفاره به افرادى متوجه است كه غير از اين دو صنف‌اند كه خود روزه به عنوان ادا و يا قضا براى آنان واجب بود و آن‌ها عبارتند از كسانى كه روزه گرفتن براى آنان مشقت بار است كه آن‌ها بايد به جاى روزه كفاره بپردازند .\r\n\r\n\r\n","description":"","footnote":"\r\n( 1 ) المنار ، 2 / 165 .\r\n","page_name":" 380 ","page_number":380},
  {"content":"\r\n\r\nبا اين بيان چگونه مىتوان ادعا نمود كه مستفاد از آيه  وَ عَلَى الَّذِينَ يُطِيقُونَهُ  مسئله تخيير در ميان روزه و كفاره است براى كسانى كه قدرت روزه گرفتن را دارا باشند ؟\r\nاخبار زيادى از ائمه اهل بيت ( ع ) به همين مضمون كه ما آيه را تفسير نموديم ، وارد شده است كه همان معنى و تفسير را در مورد اين آيه شريفه تأييد مىكند . « 1 »\r\n\r\nنتيجه\r\nاز همه آن چه گفتيم چنين بر مىآيد كه آيه مورد بحث ما نسخ نگرديده است و از آياتى است كه معناى آن واضح و روشن و حكم آن ثابت و پابرجاست و حكمى كه از آن استفاده مىشود با حكم كسى كه روزهء ماه رمضان و يا قضاى آن بر وى واجب است ، مغايرت دارد .\r\nيعنى اين آيه تكليف گروهى را بيان مىكند كه روزه از آنان ساقط است و آيهء صوم ، تكليف دو گروه ديگرى را كه روزه ماه رمضان و يا لااقل قضاى آن بر آنان واجب باشد ، بيان مىكند ، پس اين دو آيه از نظر حكم و موضوع از هم جدا هستند و تنافى در ميانشان نيست تا يكى ناسخ ديگرى باشد .\r\nآن چه تا به حال گفتيم مبتنى بر قرائت معروف بود و اما بنا به قرائت ابن عباس عايشه ، عكرمه و ابن مسيب كه « يطيقون » را به صيغهء مجهول از باب تفعيل « يطوّقون » خوانده‌اند « 2 » مسئله خيلى روشن‌تر از اين‌هاست .\r\nآرى بنا به قول « مالك » و « ربيعه » كه مىگويند : اگر پير مردها و پير زن‌ها روزهء خود را بخورند ، چيزى بر آنان واجب نيست ، « 3 » حكم آيه نسخ شده ، ولى نظريه شخصى آنان براى ما حجيت و اعتبار ندارد و ما مأموريم بر آن چه از آيه شريفه استفاده مىشود ، عمل كنيم نه بر آن چه اين و آن مىگويند .\r\n\r\n\r\n","description":"","footnote":"\r\n( 1 ) وافى ، 7 / 43 باب العاجز عن الصيام .\r\n( 2 ) احكام القرآن ، جصاص 117 .\r\n( 3 ) الناسخ و المنسوخ ، نحاس 23 .\r\n","page_name":" 381 ","page_number":381},
  {"content":"\r\n\r\n( 7 )\r\n\r\nنسخ در آيهء جهاد\r\n( 1 ) -  وَ لا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيهِ فَإِنْ قاتَلُوكُمْ فَاقْتُلُوهُمْ كَذلِكَ جَزاءُ الْكافِرِينَ .  « 1 » در نزد مسجد الحرام با كفار جنگ نكنيد مگر اين كه آنان در آنجا با شما بجنگند كه اگر در آنجا با شما جنگيدند ، آنان را بكشيد . اين چنين است جزاى كافران .\r\nابو جعفر نحاس و اكثر طرفداران نسخ مىگويند كه اين آيه نسخ گرديده است . « 2 » زيرا اين آيه ، جنگ با مشركين را در نزد مسجد الحرام تحريم مىكند در صورتى كه كوچك‌ترين حرمت و اشكالى ندارد و مىتوان با مشركين در همه جا و حتى در داخل مسجد الحرام نيز جنگ نمود .\r\nمىگويند « قتاده » نيز به وقوع نسخ در اين آيه معتقد است . « 3 » مؤلف : اما به نظر ما اين آيه مانند آيات گذشته از نسخ ، سالم و مصون و حكم آن ثابت و پابرجاست زيرا اگر نسخى در اين آيه واقع شود ، حتما با اين آيه خواهد بود كه خداوند مىفرمايد :\r\n\r\n\r\n","description":"","footnote":"\r\n( 1 ) بقره / 191 .\r\n( 2 ) الناسخ و المنسوخ ، نحاس 23 .\r\n( 3 ) همان ، 28 .\r\n","page_name":" 382 ","page_number":382},
  {"content":"\r\n\r\n فَاقْتُلُوا الْمُشْرِكِينَ حَيْثُ وَجَدْتُمُوهُمْ .  « 1 » مشركين را در هر كجا يافتيد ، به قتلشان برسانيد .\r\nولى اين آيه نمىتواند ناسخ آيه مورد بحث باشد ، زيرا آيه اول يك حكم « خاص » و مشخصى را بيان مىكند ، جنگ در مسجد الحرام ، حرام است ولى آيه دوم كليت و « عموميت » دارد و مىگويد : در هر كجا كه مشركين را يافتيد ، آنان را بكشيد . بديهى است كه حكم « عام » نه تنها نمىتواند حكم « خاص » را نسخ كند بلكه حكم خاص ، مفسّر و بيان‌كنندهء حكم عام مىباشد و نسبت به آن استثنا و تبصره تلقى مىشود .\r\nبنابراين ، معناى مجموع اين دو آيه چنين خواهد بود : با مشركين در همه جا بجنگيد و آن‌ها را در هر كجا يافتيد ، بكشيد جز در « مسجد الحرام » كه عظمت و احترام آنجا بايد رعايت شود مگر اين كه آنان در مسجد الحرام با شما بجنگند ، در اين صورت جايز خواهد بود كه شما نيز در همان‌جا با آنان بجنگيد .\r\nبا اين توضيح كه در معناى دو آيه گفته شد ، در ميان آن‌ها نسخى امكان‌پذير و متصور نيست و منافاتى در ميان مفهوم آن دو وجود ندارد تا يكى ناسخ ديگرى باشد .\r\nگاهى ممكن است در نسخ اين آيه ، به آن روايتى استناد كنند كه مىگويد رسول خدا ( ص ) به قتل ابن خطل فرمان داد در حالتى كه وى به پردهء كعبه آويخته بود ولى اين روايت هم نمىتواند نسخ در آيه شريفه را اثبات كند زيرا :\r\nاولا : اين روايت خبر واحدى بيش نيست كه نمىتواند ناسخ آيه قرآن گردد .\r\nو ثانيا : اين روايت دلالت بر نسخ ندارد زيرا خود اهل سنت به طريق صحيح از پيامبر ( ص ) نقل نموده‌اند كه او مىگفت : دستور قتل در مسجد الحرام پيش از من بر كسى جايز نبود و براى من هم تنها يك ساعت در روز « فتح » اجازه داده شد . « 2 » بنابراين ، خود اين روايت تصريح مىكند كه اين عمل از مختصات رسول خدا ( ص ) بوده است ، پس هيچ دليل و علتى بر نسخ آيه مورد بحث وجود ندارد مگر پيروى نمودن از فتواى عده‌اى از فقها ، در صورتى كه خود آيه حجت و دليلى است بر عليه آنان و ما موظفيم بر گفتار قرآن بينديشيم نه گفتار اين و آن .\r\n\r\n\r\n","description":"","footnote":"\r\n( 1 ) توبه / 5 .\r\n( 2 ) فتح القدير شوكانى ، 1 / 168 .\r\n","page_name":" 383 ","page_number":383},
  {"content":"\r\n\r\n( 8 )\r\n\r\nنسخ در آيهء تحريم جنگ در ماه‌هاى حرام\r\n يَسْئَلُونَكَ عَنِ الشَّهْرِ الْحَرامِ قِتالٍ فِيهِ قُلْ قِتالٌ فِيهِ كَبِيرٌ .  « 1 » از تو دربارهء جنگ كردن در ماه حرام سؤال مىكنند بگو جنگ در آن گناهى بزرگ است ! ( 1 ) - ابو جعفر نحاس مىگويد : علما اتفاق و اجماع دارند بر اين كه اين آيه نسخ شده و جنگ با مشركين در ماه حرام مباح است به جز « عطا » كه مىگويد اين آيه از « محكمات » است و حكم آن نسخ نشده و جنگ در ماه‌هاى حرام طبق همين آيه جايز نمىباشد . « 2 » اما علماى شيعه اجماعا معتقدند بر اين كه آيه مذكور نسخ نشده است و طبق روايات صريح و فتواى فقها ، حرمت جنگ در ماه‌هاى حرام به قوت خود باقى است ، چنان چه در تفسير تبيان و جواهر الكلام اين نظريه صريحا آمده است .\r\nمؤلف : به عقيدهء ما ، حق با همان نظريه علماى شيعه است و نظريه نسخ در اين آيه بسيار سست و مردود مىباشد زيرا :\r\n1 - اگر سند و مستند طرفداران نسخ به طورى كه نحاس مىگويد ، اين آيه باشد كه خداوند مىفرمايد :\r\n\r\n\r\n","description":"","footnote":"\r\n( 1 ) بقره / 217 .\r\n( 2 ) الناسخ و المنسوخ ، نحاس 32 .\r\n","page_name":" 384 ","page_number":384},
  {"content":"\r\n\r\n فَاقْتُلُوا الْمُشْرِكِينَ حَيْثُ وَجَدْتُمُوهُمْ .  « 1 » مشركين را در هر كجا يافتيد ، به قتلشان برسانيد .\r\nواقعا خيلى جاى تعجب و شگفت‌آور است زيرا همين آيه حكم قتل مشركين را به پايان يافتن ماه‌هاى حرام مشروط و معلق ساخته و چنين گفته است :\r\n فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ .  « 2 » چون ماه‌هاى حرام تمام شد ، مشركين را در هر كجا كه يافتيد ، بكشيد ! با اين حال چگونه مىتوانند ، اين آيه را مجوز جنگ در ماه حرام بدانند و چگونه با اين آيه ، حكم تحريم جنگ در ماه حرام و آيه آن را نسخ مىكنند ؟ ! 2 - طرفداران نسخ اگر در گفتارشان به « اطلاق » آيه « سيف » استناد و تكيه مىكنند  قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً .  « 3 » بديهى است كه اين آيه « مطلق » و كلى است و شكى در اين نيست كه « مطلق » نمىتواند « مقيد » و موقت را نسخ كند ، به خصوص آنجا كه زمان صدور « مقيد » متأخر از « مطلق » باشد .\r\n3 - و اگر آنان در اين گفتار به روايت ابن عباس و قتاده تمسك كنند كه مىگويند اين آيه با آيه « سيف » نسخ گرديده است ، ( 1 ) - اين استدلال نيز از چند جهت مردود و غير قابل قبول است زيرا :\r\n1 - نسخ با خبر واحد ثابت نمىشود .\r\n2 - اين روايت ، از معصوم ( ع ) نقل شده است و شايد اجتهادى بوده كه به وسيله خود ابن عباس و قتاده به عمل آمده است .\r\n3 - اين روايت با روايت ديگرى كه ابراهيم بن شريك نقل مىكند ، مخالف است او مىگويد :\r\nاحمد بن عبد اللّه بن يوسف از ابى ازهر از جابر نقل نمود كه پيغمبر خدا ( ص ) فرمود : در ماه حرام نبايد جنگ كرد مگر اين كه دشمن اقدام به جنگ كند .\r\n4 - باز اين روايت مخالف با روايت‌هاى ديگرى است كه علماى اماميه دربارهء حرام بودن جنگ در ماه‌هاى حرام از ائمه اهل بيت ( ع ) نقل نموده‌اند .\r\n5 - اگر در اين نسخ به آن چه كه دربارهء جنگ رسول خدا ( ص ) نقل گرديده است ، تكيه كنند كه جنگ آن حضرت در حنين با هوازن و در طائف با ثقيف ، در ماه‌هاى شوال و ذىقعده و ذىحجه\r\n\r\n\r\n","description":"","footnote":"\r\n( 1 ) توبه / 5 .\r\n( 2 ) توبه / 5 .\r\n( 3 ) توبه / 36 .\r\n","page_name":" 385 ","page_number":385},
  {"content":"\r\n\r\nكه از ماه‌هاى حرام است واقع گرديده است ، اين استدلال نيز به عللى چند ، هدف آنان را تأمين و گفتارشان را تأييد نمىكند زيرا :\r\nاولا : نسخ قرآن با خبر واحد ثابت نمىشود .\r\nو ثانيا : چگونگى عمل رسول خدا ( ص ) در اين مورد بر فرض صحيح بودن روايت‌ها نيز براى ما كاملا روشن نيست و احتمال دارد كه عللى در كار بوده و ضروريات ايجاب مىكرده است كه آن حضرت در اين ماه‌ها اقدام به جنگ كند و حكم كلى و دائمى از آن استفاده نمىشود .\r\nبنابراين ، نمىتوان اين روايت را دليل نسخ آيه قرآن دانست .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n( 9 )\r\n\r\nنسخ در آيهء ازدواج با زنان اهل كتاب\r\n وَ لا تَنْكِحُوا الْمُشْرِكاتِ حَتَّى يُؤْمِنَّ .  « 1 » زنان مشرك را به همسرى نگيريد تا ايمان بياورند .\r\nعده‌اى مىگويند كه : اين آيه ( 1 ) - با آيه « احصان » نسخ گرديده است زيرا خداوند در آيه احصان مىفرمايد :\r\n وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ .  « 2 » و زنان پاك‌دامن از مسلمانان و زنان پاك‌دامن از اهل كتاب [ بر شما 
  ] حلالند ، هنگامى كه مهر آن‌ها را بپردازيد .\r\nابن عباس و مالك بن انس و سفيان و عبد الرحمن بن عمر و اوزاعى مىگويند كه آيه اولى با اين آيه نسخ گرديده است ، ولى عبد اللّه بن عمر به عكس آنان گفته و آيهء دومى را منسوخ با آيه اولى دانسته و در نتيجه ، ازدواج با زنان اهل كتاب را براى مسلمانان تحريم نموده است . « 3 »\r\n\r\n\r\n","description":"","footnote":"\r\n( 1 ) بقره / 221 .\r\n( 2 ) مائده / 5 .\r\n( 3 ) الناسخ و المنسوخ ، نحاس 58 .\r\n","page_name":" 387 ","page_number":387},
  {"content":"\r\n\r\nمؤلف :\r\nحقيقت مطلب اين است كه در هيچ‌يك از دو آيه نسخى وجود ندارد زيرا :\r\nاگر منظور از زنان مشرك كه آيه اول ازدواج با آن‌ها را حرام كرده است زنان بت‌پرست باشد - به طورى كه از ظاهر آيه نيز فهميده مىشود - در اين صورت حرمت ازدواج با آنان كه آيه اول بر آن دلالت دارد ، با جواز ازدواج با زنان اهل كتاب كه آيه دوم متضمن آن است ، منافات ندارد تا يكى از اين دو آيه ناسخ آن ديگرى باشد .\r\nو اگر منظور از زنان مشرك ، اعم از بت‌پرست و اهل كتاب باشد چنان كه طرفداران نسخ مىگويند ، در اين صورت آيه اولى « عام » و آيه دوم « خاص » است و قاعدتا حكم خاص « مخصّص » حكم عام خواهد بود نه ناسخ آن ، زيرا بنابراين معنى ، آيه اول مربوط به عموم زنان مشرك اعم از اهل كتاب و بت‌پرست مىباشد و آيه دوم هم به زنان اهل كتاب اختصاص داشته و تبصره‌اى براى آيهء اول كه يك حكم كلى را متضمن است ، خواهد بود و معناى اين دو آيه در جمع چنين مىباشد كه : ازدواج مسلمانان با زنان بت‌پرست حرام ( آيه اول ) و با زنان اهل كتاب جايز است . ( آيه دوم ) مىبينيم كه در اين صورت نيز مانند صورت اول در ميان اين دو آيه منافات و مخالفتى وجود ندارد كه يكى ناسخ آن ديگرى باشد .\r\n\r\nاشكالى و پاسخى\r\nتنها اشكالى كه در اينجا باقى مىماند ، اين است كه در ميان علماى شيعه مشهور اين است كه ازدواج با زنان اهل كتاب جايز نيست مگر به صورت ازدواج موقت .\r\nمنشأ اين عقيده اين است كه آيه  وَ الْمُحْصَناتُ  كه به جواز ازدواج با زنان اهل كتاب دلالت مىكند ، ظهور در متعه و ازدواج موقت دارد و يا اين كه اين آيه با روايت‌هاى فراوانى كه به حرمت ازدواج دائمى با زنان اهل كتاب دلالت دارند ، تقييد و تبصره خورده و به ازدواج موقت اختصاص يافته است .\r\nاما در مقابل عقيده مشهور ، گروه ديگرى از علماى شيعه به جواز ازدواج دائمى با زنان اهل كتاب قائل مىباشند چنان‌كه از حسن و علىّ بن بابويه و محمد بن بابويه نقل گرديده است كه آنان ازدواج دائم را با زنان اهل كتاب جايز مىدانند و بنابراين عقيده ، براى اشكال مذكور جايى باقى نمىماند و ما ان شاء اللّه در محل خود به اين بحث خواهيم پرداخت .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n( 10 )\r\n\r\nنسخ در آيهء آزادى در عقيده\r\n لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ .  « 1 » در قبول دين اكراهى نيست [ زيرا 
  ] كه راه درست از راه انحرافى روشن شده است .\r\nعده‌اى مىگويند ( 1 ) - : اين آيه با آيهء جهاد نسخ گرديده است زيرا خداوند در آيه جهاد به جهاد فرمان مىدهد و اكراه در دين را لازم و واجب مىشمارد ، آنجا كه مىفرمايد :\r\n يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ .  « 2 » اى پيامبر ! با كافران و منافقان جهاد كن ! عده ديگر مىگويند : آيه اول نسخ نگرديده بلكه عموميت آن با آيهء دوم تخصيص و استثنا خورده و به اهل كتاب اختصاص يافته است زيرا به طورى كه قبلا گفتيم ، اگر عوامل خاصى پيش نيايد ، با اهل كتاب تنها به جرم كافر بودنشان جنگ جايز نيست .\r\nمؤلف :\r\nبه نظر ما اين آيه از محكمات است نه نسخى به آن راه يافته و نه عموميتش تخصيص و تبصره خورده است .\r\n\r\n\r\n","description":"","footnote":"\r\n( 1 ) بقره / 256 .\r\n( 2 ) توبه / 73 .\r\n","page_name":" 389 ","page_number":389},
  {"content":"\r\n\r\nتوضيح اين كه : « كره » كه ريشه « اكراه » است ، در لغت در دو معنى استعمال مىشود :\r\nاول : ناخوشايند بودن كه مقابل رضا و خوشنودى است و در آيه :\r\n وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ .  « 1 » به همين معنى است .\r\nدوم : به معناى اجبار كه مقابل اختيار است ، مانند آيه  حَمَلَتْهُ أُمُّهُ كُرْهاً وَ وَضَعَتْهُ كُرْهاً  كه حامله بودن به طفل و زاييدن آن غالبا از روى رضا و رغبت است ولى عملى است كه طبعا از اختيار انسان خارج است و در اين آيه شريفه « كره » به معناى اجبار و غير اختيارى بودن عمل است .\r\nقائل شدن به نسخ يا تخصيص در اين آيه شريفه منوط و موقوف بر اين است كه « اكراه » به معناى اول - به معناى « ناخوشايند » - استعمال شود زيرا در اين صورت از آيه مذكور چنين استفاده مىشود كه پذيرفتن دين بايد از روى رضا و خوشايندى باشد ولى آيهء جهاد آمده ، آن را نسخ نموده و مىگويد : با آنان بجنگيد تا دين را بپذيرند گرچه از راه رضا و رغبت نبوده و پذيرفتن دين براى آنان ناخوشايند باشد .\r\nاما سخن در اين است كه اكراه را در اينجا به دلايلى چند نمىتوانيم به معناى ناخوشايند تفسير كنيم تا مقدمات نسخ فراهم آيد زيرا :\r\n1 - دليلى بر اين تفسير و انتخاب نيست ، در صورتى كه در اختصاص دادن لفظ مشترك به يكى از معناهاى آن بايد قرينه و دليلى در كار باشد .\r\n2 - دين در آيه مذكور اعم از اصول و فروع است و كفر و ايمان ( رشد - غىّ ) كه بعدا در آيه ذكر شده است ، نمىتواند دليل اين باشد كه منظور از آن‌ها تنها اصول دين است كه با كفر و ايمان سروكار دارد زيرا آشكار شدن راه هدايت و ضلالت در انجام دادن احكام و فروع دين نيز بىتأثير نيست و با آن هم ارتباط خاصى دارد .\r\nاز طرف ديگر مىدانيم كه در فروع دين اسلام ، از روز اول در بعضى از موارد طبيعتا سختى ، اكراه و ناخوشايندى وجود دارد ، مانند اين كه بدهكار مجبور است قرض خود را بپردازد ، زن موظف و مجبور است از شوهر خود اطاعت كند ، دزد بايد از سرقت و دزدى دست بردارد .\r\nبنابراين ، چگونه مىتوان ادعا كرد كه در دين اسلام هيچ‌گونه ناخوشايند و اكراهى نيست و\r\n\r\n\r\n","description":"","footnote":"\r\n( 1 ) بقره / 216 .\r\n","page_name":" 390 ","page_number":390},
  {"content":"\r\n\r\nدستورى وجود ندارد كه بر خلاف رضا و خوشنودى انسان باشد ؟ ! ( 1 ) - 3 - اگر « اكراه » در اين آيه به معناى ناخوشايندى تفسير شود ، با ذيل آيه كه « تبيّن و روشن شدن راه‌هاى هدايت و ضلالت است » ، نمىسازد جز اين كه بگوييم واضح و روشن بودن دلايل و علائم حقانيت دين ، در دل انسان رضا و رغبت به وجود مىآورد كه با خوشايندى و ميل خود ، آن را بپذيرد و در چنين صورت نيازى نيست كه مردم بر خلاف رضا و رغبتشان به پذيرفتن دين وادار شوند .\r\nاگر آيه بدين گونه تفسير گردد ، در اين صورت اصلا با آيه جهاد قابل نسخ نمىباشد تا در پيرامون آن سخنى به ميان آيد زيرا دين اسلام از روز اول دلايلش محكم و استوار و براهين آن روشن و نمايان و روز به روز استوارتر و نمايان‌تر مىگردد و اين تبيّن ، بداهت و روشنى براى تمام مردم اعصار اول و قرون بعدى هميشه بوده و خواهد بود و پيوسته بيشتر خواهد گرديد .\r\nپس با اين حال چگونه متصور است كه در اثر همان تبيّن و روشنى ، مردم اوايل اسلام در پذيرفتن دين آزاد باشند ولى در زمان‌هاى بعدى اين حكم با فرمان جهاد نسخ گردد و مردم به حكم اكراه و با ناخوشايندى وادار به پذيرفتن دين گردند ، در صورتى كه تبيّن و روشنى در دوران‌هاى بعدى بيشتر بود ، دلايل و براهين ، استوارتر و نمايان‌تر مىشد ؟ ! اگر تبيّن و روشنى راه هدايت از راه ضلالت ، دليل آزادى و رعايت رضا و رغبت در پذيرش دين بود ، جايى براى جهاد باقى نمىماند ، در صورتى كه موضوع جهاد در اسلام يك حكم حتمى و ثابت است .\r\nاين است كه بايد گفت « اكراه » در آيهء مورد بحث به معناى « ناخوشايندى » و مخالف ميل و رغبت نيست ، پس قهرا به معناى دوم است كه همان « اجبار » مقابل اختيار مىباشد و در اين صورت هدف و معناى آيه شريفه چنين خواهد بود كه : دين خدا بر پايهء اكراه و اجبار استوار نيست ، نه در اصول و عقايد و نه در فروع و احكامش كوچك‌ترين پيچيدگى و مطلب غير قابل درك وجود ندارد ، دين خدا ساده و روشن و واضح بوده ، بر فطرت و طبيعت بشرى بنا نهاده شده است .\r\nخداوند كه كتاب‌هاى آسمانى را نازل فرموده و پيامبرانى فرستاده تا دين و قوانين‌اش را روشن ساخته است ، به اين جهت كه هركس از روى دليل و برهان و از راه روشن و مستقيم به سعادت برسد و يا در بدبختى و هلاكت قرار گيرد ، نه كوركورانه و و از راه تقليد و يا عادت .\r\nخداوند در يك آيه ديگر اين حقيقت را چنين بيان مىكند كه :\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً .  « 1 » ما راه را به او نشان داديم ، خواه شاكر باشد [ و پذيرا گردد 
  ] يا ناسپاس .\r\nخلاصه سخن اين كه : خداوند كسى را به ايمان آوردن و پذيرفتن آئين‌اش وادار نساخته است ، بلكه تنها حق را نمايانده و راه هدايت و سعادت را نشان داده و از گمراهى و ضلالت جدا و مشخص نموده است . اينك هركس بپذيرد و ايمان آورد ، از روى اختيار مىباشد و هركس راه ضلالت را در پيش گيرد ، از روى اختيار است .\r\nگرچه خداوند مىتوانست تمام مردم و افراد بشر را به دين خود وادار و مجبور سازد ، دين خود را جبرا و بدون اختيار در مغز آنان جا دهد ولى حكمت و عدالت پروردگار ايجاب مىكند كه مردم ( 1 ) - در اعمال و كردارشان و در انتخاب راه سعادت و شقاوت مجبور نباشند تا به اختيار به سوى كمال انسانى سير نموده ، با لياقت و شايستگى ، قرب الهى براى خود كسب كنند و يا راه شقاوت و هلاكت را در پيش گيرند ، تنها خداوند راه را نمايانده و راه را از چاهش نشان داده است .\r\nاين است معناى آيه مورد بحث كه خداوند مىفرمايد :  لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ  ، يعنى « در دين اجبارى نيست زيرا كه راه هدايت از هلاكت جدا و روشن شده است . » اين همان حقيقت ثابت و مسلّمى است كه در قرآن در طى آيات فراوان به صراحت آمده است :\r\n وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ فَاسْتَبِقُوا الْخَيْراتِ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيهِ تَخْتَلِفُونَ .  « 2 » و اگر خدا مىخواست ، همهء شما را امت واحدى قرار مىداد ولى خدا مىخواهد شما را در آن چه به شما بخشيده ، بيازمايد ؛ پس در نيكىها بر يكديگر سبقت بجوييد . بازگشت همهء شما به سوى خداست ، پس از آن چه در آن اختلاف مىكرديد ، به شما خبر خواهد داد .\r\n قُلْ فَلِلَّهِ الْحُجَّةُ الْبالِغَةُ فَلَوْ شاءَ لَهَداكُمْ أَجْمَعِينَ .  « 3 » بگو ! دليلى قاطع براى خداست [ دليلى كه براى هيچ‌كس بهانه‌اى باقى نمىگذارد 
  ] و اگر او بخواهد ، همهء شما را [ به اجبار 
  ] هدايت مىكند .\r\n وَ قالَ الَّذِينَ أَشْرَكُوا لَوْ شاءَ اللَّهُ ما عَبَدْنا مِنْ دُونِهِ مِنْ شَيْءٍ نَحْنُ وَ لا آباؤُنا وَ لا حَرَّمْنا مِنْ \r\n\r\n\r\n","description":"","footnote":"\r\n( 1 ) دهر / 3 .\r\n( 2 ) مائده / 48 .\r\n( 3 ) انعام / 149 .\r\n","page_name":" 392 ","page_number":392},
  {"content":"\r\n\r\n دُونِهِ مِنْ شَيْءٍ كَذلِكَ فَعَلَ الَّذِينَ مِنْ قَبْلِهِمْ فَهَلْ عَلَى الرُّسُلِ إِلَّا الْبَلاغُ الْمُبِينُ .  « 1 » مشركان گفتند : اگر خدا مىخواست ، غير او را پرستش نمىكرديم ، نه ما و نه پدران ما و بدون فرمان او چيزى را حرام نمىشمرديم ، كسانى كه پيش از ايشان بودند نيز [ در برابر دعوت پيامبران 
  ] همين روش را اتخاذ كرده بودند ولى آيا پيامبران وظيفه‌اى جز ابلاغ آشكار دارند ؟ !\r\n\r\n\r\n","description":"","footnote":"\r\n( 1 ) نحل / 35 .\r\n","page_name":" 393 ","page_number":393},
  {"content":"\r\n\r\n( 11 )\r\n\r\nنسخ در آيهء اتيان فاحشه\r\n  وَ اللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّهُ لَهُنَّ سَبِيلًا . وَ الَّذانِ يَأْتِيانِها مِنْكُمْ فَآذُوهُما فَإِنْ تابا وَ أَصْلَحا فَأَعْرِضُوا عَنْهُما إِنَّ اللَّهَ كانَ تَوَّاباً رَحِيماً .   « 1 » و كسانى از زنان شما كه مرتكب زنا شوند ، چهار نفر از مسلمانان را به عنوان شاهد بر آن‌ها بطلبيد ، اگر گواهى دادند ، آنان ( زنان ) را در خانه‌ها [ ى خود 
  ] نگاه داريد تا مرگشان فرارسد يا خدا راهى براى آنان قرار دهد . و مردانى را كه چنين عملى مرتكب گردند ، شكنجه بدهيد ، اگر توبه كردند و اصلاح شدند ، از آنان صرف نظر كنيد ، زيرا خداوند توبه‌پذير و مهربان است .\r\nعده‌اى از مفسرين مانند عكرمه و عبادة بن صامت - بنا به نقل حسن از « رقاشى » - در اين آيه به نسخ معتقدند و مىگويند كه : آيه اول با آيه دوم و آيه دوم نيز با يك حكم ديگر نسخ شده است و آن حكم اين كه : اگر مردان و زنان ازدواج نكرده زنا كنند ، صد تازيانه بر پيكر آنان بايد زد و به مدت يك سال نيز تبعيدشان نمود ، مردان و زنان ازدواج كرده را نيز بايد صد تازيانه زد آنگاه سنگسارشان نمود تا بميرند .\r\nبعضى از مفسرين هم مانند قتاده و محمد بن جابر آيهء اولى را به ازدواج‌كرده‌ها و آيه دوم را به ازدواج‌نكرده‌ها ، اختصاص داده و هر دو آيه را با حكم تازيانه و سنگسار منسوخ دانسته‌اند .\r\n\r\n\r\n","description":"","footnote":"\r\n( 1 ) نساء / 15 ، 16 .\r\n","page_name":" 394 ","page_number":394},
  {"content":"\r\n\r\nولى ابن عباس و مجاهد و پيروانش مانند ابو جعفر نحاس ، بر اين عقيده هستند كه آيه اول ( 1 ) - به زن‌ها اعم از بيوه و غير بيوه اختصاص دارد و آيه دوم هم به مردها ، به طور عموم ، مخصوص است و هر دو آيه با حكم تازيانه و رجم منسوخ شده است . « 1 » ابو بكر جصاص مىگويد : مسلمانان در نسخ شدن اين دو آيه هيچ اختلافى ندارند . « 2 » مؤلف : به عقيدهء ما در هيچ‌يك از اين دو آيه نسخى واقع نگرديده است .\r\nتوضيح اين كه : « فاحشه » در لغت به هر عملى كه زشتى و قباحت آن زياد باشد ، گفته مىشود و اين كار زشت و ناشايست ممكن است گاهى در ميان دو زن واقع گردد كه « مساحقه » گفته مىشود و گاهى در ميان دو مرد واقع شود كه « لواط » است و گاهى هم در ميان دو جنس مخالف مرد و زن واقع گردد كه « زنا » ناميده مىشود و لفظ فاحشه ، نه در لغت و نه در اصطلاح به « زنا » اختصاص ندارد . حالا كه به اين نكته توجه شد ، نظر خود را درباره نسخ هر دو آيه توضيح مىدهيم :\r\nنسخ در آيه اول به دو موضوع زير موقوف و وابسته مىباشد :\r\n1 - حبس و زندانى كردن زنان زناكار در خانه ، به عنوان تعزير و مجازات ارتكاب به زنا باشد نه براى پيشگيرى از آن .\r\n2 - منظور از راهى كه در آخر آيه آمده و براى رهايى زنان توقيف شده پيش بينى گرديده ، همان تازيانه زدن و سنگسار نمودن باشد كه بعدا تشريع شده است اگر اين دو موضوع ثابت شود ، در اين صورت نسخ در آيه اول مىتواند صحيح باشد ولى هيچ‌يك از اين دو موضوع را نمىتوان ثابت كرد زيرا :\r\nظاهر آيه اين است كه منظور از نگاه داشتن چنين زن‌هايى در خانه ، جلوگيرى آن‌ها از ارتكاب گناه براى بار دوم و پيشگيرى از تكرار و توسعهء كار زشت است .\r\nو جاى ترديد نيست كه جلوگيرى از به وقوع پيوستن و گسترش يافتن كارهاى زشت و ناشايست و حفظ جان و ناموس بشر از تعدىها و تجاوزات و افراد منحرف به هريك از افراد جامعه و مسئولين امور ، فرض و واجب مىباشد بلكه بنا به عقيدهء بعضى از علما جلوگيرى از هر\r\n\r\n\r\n","description":"","footnote":"\r\n( 1 ) الناسخ و المنسوخ ، نحاس 98 .\r\n( 2 ) احكام القرآن ، جصاص 72 / 1 .\r\n","page_name":" 395 ","page_number":395},
  {"content":"\r\n\r\nكار بد گرچه خيلى مهم هم نباشد واجب و لازم است .\r\nاين آيه شريفه نيز انسان را به يكى از راه‌هاى جلوگيرى از شيوع مفاسد و فواحش در جامعه ، رهبرى مىكند كه زنان منحرف بازداشت و توقيف شوند تا راهى در پيش پاى آنان گذاشته شود و از اين گرفتارى و توقيف نجات پيدا كنند .\r\nپس اين راه نجات و خلاص كه براى آنان پيش بينى مىشود ، نمىتواند تازيانه و يا سنگسار باشد و هيچ زن عاقل كه در خانه‌اى با رفاه كامل به سر مىبرد ، راضى نمىشود كه سنگسار شود يا تازيانه بخورد . تازيانه و رجم نمىتواند راه حل و راه نجات براى او محسوب شود ، پس منظور از اين راه نجات چيست ؟\r\n( 1 ) - در توضيح آن بايد گفت : به طورى كه قبلا بيان شد گاهى ممكن است منظور از فاحشه تنها « لواط » باشد و گاهى نيز ممكن است تنها « مساحقه » و گاهى تنها زنا و گاهى نيز اعم از زنا و مساحقه باشد .\r\nو بنابراين احتمال ، حكم زنى كه مرتكب فحشا گرديده است ، اين است كه در خانه حفظ و توقيف شود تا خداوند فرج و گشايشى نسبت به او و راه نجات و رهايى براى وى بگشايد و او را از توقيف شدن در خانه نجات بدهد ، مانند اين كه توبه خالص و كامل كند ، به طورى كه اطمينان حاصل شود كه ديگر به گناه آلوده نخواهد گرديد و يا به مرحله پيرى برسد كه قابليت ارتكاب گناه و عمل زشت زنا نداشته باشد و يا تمايل به ازدواج كند و همسر مردى شود كه او را از آلودگى و ارتكاب به گناه حفظ نمايد .\r\nاين است منظور از راه نجات و رهايى كه در اين آيه براى زن نابكار پيش بينى شده است و اين حكم و راه اصلاح ، پيوسته ثابت بوده و اصلا قابل نسخ نيست .\r\nاما تازيانه زدن و سنگسار نمودن وى حكم جداگانه و مستقلى است كه براى تأديب كسانى كه مرتكب كارهاى قبيح مىشوند ، تشريع شده است كه به حكم اول كه همان بازداشت و توقيف است ، مربوط نمىباشد و نمىتواند آن را نسخ كند .\r\nبا بيان ديگر حكم اول بدين مناسبت تشريع شده است كه از ارتكاب معصيت براى دومين بار و تكرار آن ممانعت و جلوگيرى به عمل آيد ولى حكم دوم براى تأديب وى نسبت به خلافى كه مرتكب گرديده است و براى عبرت ديگران و ترساندن و حفظ نمودن ساير زنان از آلوده شدن به چنين گناه\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nو عمل ناپسند ، تشريع شده است .\r\nبنابراين ، منافات و مخالفتى در ميان اين دو حكم وجود ندارد تا حكم اول با حكم دوم نسخ شود منتها اگر زن در اثر تازيانه و يا سنگسار شدن بميرد ، وجوب نگه‌دارى در خانه ، خود به خود برداشته مىشود زيرا با از بين رفتن آن زن ، موضوع حكم توقيف ، از بين رفته است و اين ، حكمى است ثابت و دائمى و هنوز هم پابرجاست و نسخ نشده است .\r\nبنابراين ، توقيف زن بدكاره در خانه نه به عنوان مجازات است و نه منظور از راه خلاص و رهايى كه به وى وعده داده شده است ، همان تازيانه زدن و سنگسار كردن است كه با تشريع اين مجازات ، حكم توقيف كه يك مجازات ديگر بود ، نسخ شده باشد .\r\nو اما مسئله نسخ در آيه دوم آن هم متوقف بر دو امر است : 1 - منظور از « ضمير » در جمله « يأتيانها » زنا باشد ، يعنى اگر مردى مرتكب زنا شود .\r\n2 - منظور از اذيت در « فآذوهما » ، بد گفتن و فحش و ناسزا و مانند اين‌ها باشد . در اين صورت خلاصهء مفهوم آيه چنين خواهد بود كه اگر مرد مرتكب زنا گرديد ، واجب است با بد و بيراه گفتن و نثار كردن فحش و ناسزا ، او را توبيخ ، مجازات كرد و شكنجه روحى داد .\r\nبا در نظر گرفتن اين معنى در آيه مذكور ، مىتوان گفت كه اين حكم و اين نوع مجازات نسخ شده و به جاى آن براى مردى كه مرتكب عمل زشت زنا شده است ، حدّ تازيانه و يا سنگسار معين شده است .\r\n( 1 ) - ولى سخن در اين است : نه منظور از ضمير « يأتيانها » عمل « زنا » است و نه هدف از اذيت و شكنجه دادن كه در اين آيه بدان اشاره گرديده است ، فحش و ناسزا گفتن است زيرا :\r\nاولا : دليل درستى بر اين معناها نيست .\r\nو ثانيا : با ظاهر آيه سازش ندارد .\r\nتوضيح اين كه ضمير دوم شخص جمعى ( جمع مخاطب ) در اين دو آيه ، سه بار به كار رفته است و همه اين ضميرها داراى يك معنى هستند ، مرجع و برگشت همهء آن‌ها نيز يك چيز است چون بديهى است كه منظور از دو ضمير اول كه مخصوص مردها مىباشد ، نمىتواند مرد و زن هر دو منظور شود ، بنابراين ، منظور از كلمهء « اللّذان » نيز كه در آيه دوم به كار رفته و به معناى « دو كس » مىباشد ، نه به معناى يك زن و يك مرد تا به موضوع زنا اشاره شود بلكه منظور از آن ، دو مرد است .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nعلاوه بر اين ، از نظر بلاغت به كار بردن « ضمير تثنيه » در مورد يك مرد و يك زن وجه صحيحى ندارد بلكه در اين موارد بهتر اين است صيغهء جمع به كار برده شود . پس منظور از ضمير تثنيه در آيه دوم ، دو مرد و منظور از فاحشه « لواط » است كه عملى مىباشد مربوط به دو مرد نه « زنا » كه مربوط به مرد و زن مىباشد و نه اعم از « زنا » و « لواط » .\r\nبا اين بيان ، روشن مىگردد كه اصلا اين آيه مربوط به زنا نيست تا به وسيله حكم تازيانه و يا سنگسار نمودن كه مجازات « زنا » است ، حكم آن كه شكنجه و اذيت دادن است ، نسخ گردد بلكه اين آيه مربوط به موضوع « لواط » است كه هم از آيه اولى جداست و نمىتواند ناسخ آن باشد و هم با حكم تازيانه زدن و سنگسار نمودن كه مربوط به زنا است ، نمىتوان آن را نسخ نمود .\r\nخلاصه اين كه : كسانى كه در اين دو آيه به وجود نسخ ملتزم گرديده‌اند ، دليلى ندارند به جز تقليد صرف و يا پيروى نمودن از خبر واحدى كه نه داراى اثر علمى است و نه اثر عملى .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n( 12 )\r\n\r\nنسخ در آيهء حليت زنان\r\n وَ أُحِلَّ لَكُمْ ما وَراءَ ذلِكُمْ .  « 1 » به جز اين‌ها زنان ديگر براى شما حلال گرديده‌اند .\r\nمىگويند : اين آيه به وسيله سنت و گفتار پيامبر ( ص ) نسخ شده است زيرا احاديث فراوانى وجود دارد كه به حرام بودن گروه ديگرى از زنان كه در آيه از آن‌ها اسمى برده نشده است ، دلالت مىكند .\r\nمؤلف : بايد توجه داشته باشيد كه ثبوت اين ادعا و وجود نسخ در اين آيه منوط بر اين است كه خاص متأخر را نسبت به عام متقدم ناسخ بدانيم نه « مخصّص » و الّا اين آيه جزء آيات تخصيص يافته و تبصره خورده ، محسوب مىشود نه از آيات نسخ‌شده .\r\n( 1 ) - ولى نظر ما در اين قاعده اين است كه « خاصّ » مىتواند در « عامّ » و قانون كلى تخصيص و استثنا به وجود بياورد نه نسخ ، خواه از نظر زمان صدور ، متقدم باشد يا متأخر .\r\nبه عبارت ديگر ؛ « خاص » مىتواند مخصّص عام باشد ، نه ناسخ آن و از اين جهت است كه مىبينيم علما در تخصيص عام به خبر واحدى كه شرايط حجيت و مدركيت را دارا باشد ، اكتفا\r\n\r\n\r\n","description":"","footnote":"\r\n( 1 ) نساء / 24 .\r\n","page_name":" 399 ","page_number":399},
  {"content":"\r\n\r\nمىكنند ، در صورتى كه اگر خاص ناسخ بود ، به خبر واحد اكتفا نمىشد زيرا - چنان كه مكرر گفته‌ايم - نسخ قرآن با خبر واحد درست نيست .\r\nعلاوه بر اين ، در آيه مورد بحث ، لفظى به كار نرفته است كه عموميت آن را ثابت كند ، بلكه عموميت آن از عوامل و شواهد خارجى و از اطلاق ظاهرى آيه استفاده مىشود . در اين صورت اگر دليل ديگرى به دست آيد كه صلاحيت تقييد چنين آيه را داشته باشد ، از نظر علمى حاكى از اين خواهد بود كه آن آيه از اول داراى اطلاق و عموميت نبوده و به موارد خاصى انحصار و اختصاص داشته است . و اگر عموميت هم داشته باشد استثناى چند مورد از اين عام به وسيله احاديث ، از مقوله تخصيص به شمار مىآيد نه از مقوله نسخ در هر صورت نسخى در اين مورد وجود ندارد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n( 13 )\r\n\r\nنسخ در آيهء متعه\r\n فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً .  « 1 » آنگاه‌كه متعه ( ازدواج موقت ) مىكنيد ، واجب است مهر آنان را بپردازيد .\r\n\r\nگفتار طرفداران نسخ :\r\nدر ميان علماى اهل سنت مشهور است كه حلال بودن متعه و ازدواج موقت كه از اين آيه استفاده مىشود ، نسخ شده و اين نوع ازدواج حرام گرديده است .\r\nدر مقابل آن ، شيعه اجماع دارد بر اين كه حليت متعه به قوت خود باقى است و نسخى به اين حكم و به اين آيه راه نيافته است . عده‌اى از اصحاب پيامبر و تابعين « 2 » نيز به حلال بودن متعه معتقد بودند .\r\nابن حزم در اين مورد مىگويد : بعد از پيامبر ( ص ) عده‌اى در حلال بودن متعه باقى بودند ، از آن‌هاست ابن مسعود و معاويه و ابو سعيد و ابن عباس و سلمه و معبد ( پسران امية بن خلف ) و جابر و عمرو بن حريث . آنگاه مىگويد :\r\nجابر نقل نموده كه تمام صحابه و ياران رسول خدا ( ص ) در دوران زندگى آن حضرت و دوران\r\n\r\n\r\n","description":"","footnote":"\r\n( 1 ) نساء / 24 .\r\n( 2 ) تابعين به كسانى گفته مىشود كه خود رسول خدا ( ص ) را درك ننموده‌اند ولى اصحاب آن حضرت را ديده‌اند .\r\n","page_name":" 401 ","page_number":401},
  {"content":"\r\n\r\nابو بكر و تا اواخر خلافت عمر به حلال بودن متعه عقيده داشتند .\r\nابن حزم بر اين گفتار اضافه مىكند كه : از تابعين نيز طاوس و سعيد بن جبير و عطا و ساير فقهاى مكه به حلال بودن متعه معتقد بودند . « 1 » و شيخ الاسلام مرغينانى نظريه جواز متعه را به مالك ( يكى از پيشوايان چهارگانه اهل سنت ) نسبت داده و استدلال مالك را به حلال بودن متعه چنين نقل مىكند كه نكاح متعه قبلا حلال بوده و در همان حكم باقى است تا نسخ آن ثابت شود . « 2 » ( 1 ) - ابن كثير مىگويد : بنا به نقلى ، احمد بن حنبل در موارد اضطرار ، ازدواج موقت را جايز مىدانسته . « 3 » ابن جريح دانشمند معروف و فقيه مكه در زمان خود با هفتاد زن به صورت متعه ازدواج نمود . « 4 »\r\n\r\nپاسخ طرفداران نسخ\r\nما ان شاء اللّه در ذيل تفسير همين آيه در اين موضوع مفصلا بحث خواهيم نمود ولى در اينجا به طور اجمال متعرّض مىشويم و به همان اندازه اكتفا مىكنيم كه ثابت كنيم نسخى به اين آيه راه نيافته است .\r\nتوضيح اين كه : نسخ شدن اين آيه به دو موضوع متوقف است :\r\n1 - بايد اثبات نمود كه مراد از استمتاع در اين آيه ، استمتاع از زن‌هاست از راه متعه و ازدواج موقت .\r\n\r\n\r\n","description":"","footnote":"\r\n( 1 ) حاشيه فقهى بر منتقى ، 2 / 520 .\r\n( 2 ) الهداية فى شرح البداية ، 385 كه با فتح القدير يك‌جا در بولاق چاپ شده است . شيخ محمد بابرتى كه اين كتاب را شرح نموده است ، در شرح خود اين نسبت را تأييد مىكند ولى ابن همام حنفى در فتح القدير اين نسبت را كه به مالك داده شده است ، انكار نموده است . عبد الباقى مالكى زرقانى در شرح خود بر مختصر ابى الضياء ، 3 / 190 مىگويد : حقيقت ازدواج موقت كه هميشه قابل نسخ است ، اين است كه عقد از طرف شوهر و يا زن و يا ولى زن مقصود مرد را به وى بفهماند و با ذكر مدت اجرا شود و اگر ذكر مدت در خود عقد واقع نشود ولى آن را قصد كند و زن نيز بفهمد بازهم اشكالى ندارد و رأى مالك نيز چنين است . سپس مىگويد : اين بهترين راهى است كه شخص متعزّب ( مسافر ) مىتواند از آن بهره‌مند شود .\r\n( 3 ) تفسير ابن كثير ، 1 / 474 .\r\n( 4 ) شرح مختصر ابى الضياء زرقانى ، 8 / 76 .\r\n","page_name":" 402 ","page_number":402},
  {"content":"\r\n\r\n2 - بايد اثبات نمود كه ازدواج موقت بعدا حرام گرديده است .\r\n\r\nاما مطلب اول\r\nشكى در اين نيست كه منظور از استمتاع در آيه همان ازدواج موقت است و از طريق شيعه و سنى روايات زيادى در اين زمينه وارد شده است :\r\nقرطبى مىگويد : تمام علما و محدثين گفته‌اند كه منظور از استمتاع در اين آيه همان ازدواج موقت است كه در صدر اسلام معمول بود حتى ابن عباس و ابىّ و ابن جبير اين آيه را بدين صورت خوانده‌اند : « فما استمتعتم به منهنّ الى اجل مسمّى فآتوهنّ اجورهنّ » « 1 » يعنى به عقيده آنان جملهء « الى اجل مسمى » نيز جزء آيه بوده كه موقت بودن اين استمتاع را به صراحت مىرساند و با موضوع متعه كاملا تطبيق مىكند .\r\nدر مقابل اين همه گفتار كه از مفسرين و محدثين و علما نقل گرديد ، نبايد به گفتار حسن بصرى توجه نمود كه مىگويد : اين آيه مربوط به ازدواج دائم است نه ازدواج موقت و اصلا دربارهء ازدواج موقت آيه‌اى فرودنيامده است و حتى اين عقيده را به ابن عباس و مجاهد نيز نسبت داده است ، در صورتى كه بنا به نقل ديگران ، آنان اين آيه را به ازدواج موقت مربوط مىدانسته‌اند و اين گفتار آن چه را كه حسن بصرى به آنان نسبت مىدهد ، تكذيب مىكند .\r\nبه هر صورت كثرت روايات و احاديث دربارهء ثبوت و تشريع ازدواج ، ما را از زحمت اثبات آن مستغنى و بىنياز ساخته و ثابت مىكند كه :\r\nاولا : چنين حكم و ازدواجى در اسلام وجود داشته است .\r\nو ثانيا : آيه مورد بحث مربوط به همان نوع ازدواج بوده و منظور از استمتاع در اين آيه همان ازدواج موقت مىباشد .\r\n( 1 ) -\r\n\r\nاما مطلب دوم\r\nاين كه آيا ازدواج موقت پس از آن كه جايز بوده ، نسخ گرديده و به حرمت تبديل شده است و يا ثابت و پابرجا و به قوت خود باقى است ؟\r\nبه نظر ما ادعاى نسخ باطل و بىاساس است و اين نسخ هيچ‌گونه دليل محكم و شاهد قابل\r\n\r\n\r\n","description":"","footnote":"\r\n( 1 ) تفسير قرطبى ، 5 / 130 ، ابن كثير قرائت بالا را علاوه بر سه نفر كه در متن آورديم به سدى نيز نسبت مىدهد .\r\n","page_name":" 403 ","page_number":403},
  {"content":"\r\n\r\nاعتنايى ندارد زيرا دلايلى كه طرفداران نسخ ازدواج موقت بر آن‌ها تكيه و استناد مىكنند ، بسيار سست و ضعيف است و اينك ما به نقل اين دلايل و سپس به پاسخ آن‌ها مىپردازيم :\r\n\r\n1 - نسخ آيه متعه با آيه طلاق\r\nمىگويند : ازدواج موقت با آيه طلاق نسخ شده است كه خداوند مىفرمايد :\r\n  يا أَيُّهَا النَّبِيُّ إِذا طَلَّقْتُمُ النِّساءَ فَطَلِّقُوهُنَّ لِعِدَّتِهِنَّ .   « 1 » اى پيامبر هر وقت زنان را طلاق داديد ، قانون ( عده ) را در آن رعايت كنيد .\r\nاين گفتار به ابن عباس نسبت داده شده است ، در صورتى كه چنين نسبتى دربارهء وى دروغ است بلكه او از طرفداران سرسخت ازدواج موقت بوده و در دوران زندگىاش به جواز آن اصرار مىورزيد .\r\nپاسخ :\r\nاگر التزام به نسخ در آيه متعه با آيه طلاق از اين رهگذر است كه در اين آيه براى زنان مطلّقه ، عدّه واجب شده است و چون دوران عده متعه كوتاه‌تر از دوران عدهء طلاق است ، از اين جهت اين دو حكم با يكديگر متغاير هستند و با هم نمىسازند بنابراين بايد گفت كه حكم متعه با آيه‌اى كه مربوط به عده طلاق است نسخ گرديده و تغيير يافته است ، پاسخ اين استدلال بسيار روشن است ، زيرا نه اين آيه و نه آيه ديگر ، به يكنواخت بودن عده‌هاى زنان دلالت ندارد و بر يكسان بودن آن اصلا دليلى نتوان يافت كه اگر دوران عده ازدواجى كوتاه‌تر از دوران عده‌هاى ديگر باشد ، دليل نسخ شدن آن ازدواج گردد .\r\nو اگر اعتقاد به نسخ آيه متعه با آيه طلاق به اين دليل است كه در اين آيه براى زنان حكم « طلاق » تشريع شده است ، در صورتى كه در « متعه » طلاق وجود ندارد ، جواب اين استدلال هم روشن است زيرا اگرچه حكم طلاق در اين آيه آمده است ولى آيه به موارد طلاق متعرض نشده است تا نبودن طلاق در يك نوع ازدواج دليل نسخ شدن آن باشد .\r\nمؤلف تفسير المنار از بعضى مفسرين نقل مىكند كه شيعه اصلا به عده قائل نيست . « 2 »\r\n\r\n\r\n","description":"","footnote":"\r\n( 1 ) طلاق / 1 .\r\n( 2 ) تفسير المنار ، 5 / 13 - 14 .\r\n","page_name":" 404 ","page_number":404},
  {"content":"\r\n\r\nخدايا ! تو خود گواه حقى ! كه اين ، بهتانى است بس عظيم و تهمتى است بس بزرگ و نابخشودنى و اينك كتب شيعه از علماى گذشته و فعلى در دسترس مىباشد كه كوچك‌ترين اثرى از چنين گفتار و عقيده گرچه به طور شذوذ و ندرت در اين كتاب‌ها وجود ندارد ، كجا برسد كه مورد اتفاق و اجماع باشد .\r\nآرى ، براى شيعه نيز روزى هست كه در برابر كسانى كه به آنان افترا مىبندند و نسبت‌هاى باطل و ناروا به آنان مىدهند ، قرار بگيرند و در چنين روزى است كه حتما ياوه‌سرايان متضرر خواهند بود . « 1 » ( 1 ) -\r\n\r\n2 - نسخ آيه متعه با آيه ارث\r\nاحتمال دوم در نسخ آيه متعه اين است كه اين آيه با آيهء ارث نسخ گرديده است ، آنجا كه خداوند مىفرمايد :\r\n وَ لَكُمْ نِصْفُ ما تَرَكَ أَزْواجُكُمْ .  « 2 » و براى شما نصف ميراث زنانتان است .\r\nدر نسخ آيه متعه با آيهء مذكور مىگويند : چون اين آيه كه آيه ارث است ، در ميان زن و شوهر ، حق ارث را ثابت مىكند و در ميان زن و شوهر با ازدواج موقت نيز قانون توارث جارى نيست يعنى از يكديگر ارث نمىبرند ، بنابراين ، ازدواج موقت ، علقهء زوجيّت و ارتباط همسرى ايجاد نمىكند و اگر چنين علقه و ارتباط را ايجاد مىكرد ، طبق آيه ارث موجب توارث مىشد ، اين است كه بايد گفت آيه ارث ، آيه متعه را نسخ كرده و حكم آن را تغيير داده است .\r\nاين بود خلاصه نظريه نسخ آيه متعه با آيه « ارث » كه آن را به سعيد بن مسيب و سالم بن عبد اللّه و قاسم بن ابى بكر نسبت داده‌اند . « 3 » پاسخ اين كه ادله نفى توارث در ازدواج موقت « مخصّص » آيه ارث است و هيچ سند و دليلى نيست بر اين كه\r\n\r\n\r\n","description":"","footnote":"\r\n( 1 ) پاره‌اى از اين افتراها و دروغ‌ها كه بر شيعه بسته‌اند در تفسير سوره حمد آيه 5 خواهد آمد .\r\n( 2 ) نساء / 12 .\r\n( 3 ) ناسخ و منسوخ ، نحاس 105 ، 106 .\r\n","page_name":" 405 ","page_number":405},
  {"content":"\r\n\r\nزوجيت و همسرى به طور مطلق و به هر شكلى مستلزم توارث در ميان زوجين باشد زيرا مواردى وجود دارد كه از نظر اسلام در آن موارد زن و شوهر از يكديگر ارث نمىبرند و هيچ مانع و اشكالى ندارد كه ازدواج موقت نيز يكى از آن موارد باشد ، مثلا اگر يكى از زن و يا مرد ، كافر و يا قاتل همسرش باشد ، نمىتواند از همسر مسلمان و يا همسر مقتول خود ارث ببرد .\r\nآخرين نتيجه‌اى كه از اين آيه مىتوان به دست آورد ، اين است كه : توارث در ميان همسران اختصاص به ازدواج دائم دارد ولى اين كجا و موضوع نسخ كجا ؟ !\r\n\r\n3 - نسخ آيه متعه با گفتار رسول خدا ( ص )\r\nاحتمال سوم در نسخ آيه « متعه » اين است كه اين آيه به وسيله سنت و گفتار رسول خدا ( ص ) نسخ گرديده است زيرا اهل سنت نقل نموده‌اند كه امير المؤمنين ( ع ) به ابن عباس فرمود : تو مرد گمراهى هستى زيرا رسول خدا ( ص ) در جنگ خيبر از متعه زنان و خوردن گوشت الاغ اهلى نهى نمود . ( و تو آن را جايز مىدانى ) ربيع بن سيره از پدرش نقل نموده : من رسول خدا ( ص ) را ديدم كه در ميان ركن و درب كعبه ايستاده بود و مىگفت : مردم ! من به شما اجازه داده بودم كه از « متعه » و ازدواج موقت استفاده كنيد ولى خداوند اين ازدواج را براى شما حرام نمود و دستور داد در نزد هريك از شماها زن متعه‌اى باشد ، آن را رها و آزادش سازد و آن چه را كه به آن‌ها داده است پس نگيرد .\r\n( 1 ) - سلمه از پدرش نقل نموده كه : رسول خدا ( ص ) در جنگ اوطاس ، سه روز به ازدواج موقت اجازه داد ، سپس از آن نهى نمود .\r\nپاسخ اين روايت‌ها نيز نمىتوانند آيه « متعه » را نسخ كنند زيرا :\r\nاولا : مكرر گفته‌ايم كه نسخ قرآن با خبر واحد ثابت نمىشود .\r\nثانيا : اين روايات معارض است با روايات « متواترى » كه از اهل بيت ( ع ) دربارهء حلال بودن « متعه » و عدم نهى رسول خدا ( ص ) از آن ، وارد گرديده است .\r\nو ثالثا : ثبوت حرمت تنها در يك زمان از دوران زندگى رسول خدا ( ص ) در نسخ آيه كافى نيست زيرا شايد آن وقت اصلا آيه « متعه » نازل نگرديده بود و ازدواج موقت در اسلام وجود داشته است زيرا روايات زيادى به طريق اهل سنت وارد شده است كه حكم متعه در دوران آخر زندگى\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nرسول خدا ( ص ) آمده و تا مدتى از خلافت عمر نيز در ميان مسلمين معمول و جايز بوده ، سپس به وسيله عمر تحريم شده است .\r\nبنابراين اگر روايتى بر خلاف اين روايت‌ها وارد شود ، مردود و مطرود بوده و چنين رواياتى مورد عمل و اعتبار نمىباشند .\r\nو براى اين كه حقيقت مسئله بيشتر از اين روشن شود ، قسمتى از آن روايت‌ها را به عنوان نمونه در اينجا مىآوريم :\r\n1 - ابو زبير نقل مىكند : از جابر بن عبد اللّه شنيدم كه مىگفت : در دوران رسول خدا ( ص ) و ابو بكر در برابر يك‌مشت خرما و يا آرد زن‌ها را براى چند روزى « متعه » مىنموديم تا اين كه عمر در جريان عمر بن حريث از اين نوع ازدواج نهى نمود . « 1 » ( 1 ) - 2 - ابو نضره مىگويد : من در نزد جابر بن عبد اللّه نشسته بودم كه شخصى وارد شد و گفت : اينك عبد اللّه بن عباس و عبد اللّه بن زبير در موضوع دو متعه ( متعه حج و متعه زنان ) با همديگر اختلاف نظر دارند . جابر در پاسخ وى گفت : آرى ما هر دو « متعه » را در دوران خود رسول خدا ( ص ) انجام داديم ، سپس عمر ما را از آن‌ها نهى نمود و ديگر به دور آن‌ها بر نگشتيم . « 2 » 3 - باز ابو نضره : از جابر نقل مىكند ، در زمان رسول خدا ( ص ) دو « متعه » وجود داشت كه عمر ما را از آن‌ها نهى نمود ، ما نيز از نهى وى پيروى نموديم . « 3 » 4 - باز ابو نضره : از جابر بن عبد اللّه انصارى نقل نموده است كه ما در زمان رسول خدا ( ص ) دو « متعه » را انجام داديم ، متعه حج و متعه زنان تا اين كه عمر ما را نهى نمود و از نهى وى پيروى نموديم . « 4 » 5 - باز ابو نضره مىگويد : كه به جابر گفتم : عبد اللّه بن زبير از « متعه » نهى مىكند ولى ابن عباس به آن امر مىنمايد ، جابر گفت : خبر را به خبره‌اش آوردى ، آرى ما در زمان رسول خدا ( ص ) و ابو بكر متعه نموديم ، ولى چون عمر به خلافت رسيد ، در ضمن خطابه‌اش گفت : مردم ! پيامبر همان پيامبر است و قرآن همان قرآن ولى دو « متعه » در زمان رسول خدا ( ص ) وجود داشت كه من از\r\n\r\n\r\n","description":"","footnote":"\r\n( 1 ) صحيح مسلم ، باب نكاح متعه ، 4 / 141 .\r\n( 2 ) همان .\r\n( 3 ) مسند احمد ، 3 / 325 .\r\n( 4 ) همان ، 3 / 356 - 363 .\r\n","page_name":" 407 ","page_number":407},
  {"content":"\r\n\r\nآن‌ها نهى نموده‌ام و بر انجام دادن آن دو ، مجازات خواهم نمود ( 1 ) - ، يكى « متعه زنان » است ، اگر من به مردى دست يابم كه ازدواج موقت نموده است ، در زير سنگ‌ها پنهانش مىكنم . « 1 » 6 - عطا نقل مىكند : كه جابر بن عبد اللّه از عمل عمره و زيارت خانه خدا مراجعت كرده بود ، براى ديدنش به منزل وى رفتيم ، مردم دربارهء مطالب گوناگون از وى سؤال مىنمودند تا دامن سخن به موضوع متعه كشانده شد ، جابر گفت : آرى ما در دوران رسول خدا ( ص ) و دوران ابو بكر و عمر استمتاع نموديم . « 2 » اين روايت را احمد بن حنبل هم در مسند خود آورده و در آخر آن ، اين جمله را نيز اضافه مىكند كه : « حتّى اذا كان فى آخر خلافة عمر » ، يعنى تا اين كه اواخر دوران خلافت عمر فرا رسيد . « 3 » 7 - عمران بن حصين : نقل نموده است كه آيهء « متعه » در كتاب خدا نازل گرديده و در دوران رسول خدا ( ص ) نيز بر آن عمل نموديم و آيهء ديگرى هم كه آن را نسخ كند ، نازل نگرديده و رسول خدا ( ص ) نيز از آن نهى ننمود تا از دنيا رفت . « 4 » فخر رازى هم اين روايت را در ذيل تفسير آيه « متعه » مىآورد و اين جمله را نيز نقل مىكند كه :\r\nسپس مردى به دلخواه خود در اين باره فتوا داد . « 5 » 8 - عبد اللّه بن مسعود نقل مىكند كه در يكى از جنگ‌ها در ركاب رسول خدا ( ص ) بوديم و همسران ما به همراه نبودند ، به رسول خدا ( ص ) عرضه داشتيم : يا رسول اللّه آيا اجازه مىفرماييد كه خودمان را خصى كنيم ؟ رسول اكرم ( ص ) ما را از اين عمل منع نمود ، سپس اجازه داد كه با زن‌ها ازدواج موقت كنيم و از لباس‌هايمان بدان‌ها مهر و اجرت قرار بدهيم . ابن مسعود سپس اين آيه را خواند :\r\n( 2 ) -  يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ .  « 6 »\r\n\r\n\r\n","description":"","footnote":"\r\n( 1 ) سنن بيهقى ، ج 7 ، باب نكاح المتعه ، 206 ، بيهقى مىگويد : مسلم اين حديث را به صورت ديگرى از همام نقل نموده است .\r\n( 2 ) صحيح مسلم ، ج 4 ، باب المتعة ، 131 .\r\n( 3 ) مسند احمد ، 3 / 380 .\r\n( 4 ) همان ، 4 / 436 .\r\n( 5 ) اين روايت با اين جمله در صحيح مسلم ، ج 4 ، باب جواز التمتع ، ص 48 آمده است .\r\n( 6 ) مائده / 87 .\r\n","page_name":" 408 ","page_number":408},
  {"content":"\r\n\r\nاى كسانى كه ايمان آورده‌ايد ، چيزهاى پاكيزه را كه خداوند براى شما حلال كرده است ، حرام نكنيد و از حد تجاوز ننماييد زيرا خداوند متجاوزان را دوست ندارد . « 1 » قابل توجه : تمسك ابن مسعود به اين آيه و قرائت آن ، به صراحت مىرساند كه تحريم متعه از طرف خدا و پيامبرش نبوده ، بلكه امرى بوده است كه بعد از زمان رسول خدا ( ص ) به وقوع پيوسته است .\r\n9 - شعبه مىگويد : از حكم بن عيينه از آيه متعه سؤال نمودم كه آيا نسخ شده است يا نه ؟ پاسخ داد كه : نه . حكم اضافه نمود كه امير مؤمنان ( ع ) فرموده است اگر عمر از متعه نهى نمىكرد ، كسى مرتكب زنا نمىشد مگر شخص شقى و فاسد . « 2 » گفتار امير مؤمنان ( ع ) را قرطبى نيز در تفسير خود از عطا و او از ابن عباس آورده است . « 3 » مؤلف :\r\nشايد منظور از « شقىّ » كه در اين روايت به كار رفته است ، همان معنى است كه در روايت ابو هريره به آن تفسير گرديده است . وى از رسول خدا ( ص ) نقل مىكند كه روزى فرمود : داخل دوزخ نمىشود مگر شخص شقى ، سؤال كردند يا رسول اللّه شقى كيست ؟ فرمود : شقى كسى را مىگويند كه نه خدا را اطاعت كند و نه از گناهان و معاصى خوددارى نمايد . « 4 » 10 - عطا مىگويد : من از ابن عباس شنيدم كه مىگفت : « خدا رحمت كند عمر را زيرا متعه رحمتى بود از سوى خدا براى امت محمد ( ص ) و اگر عمر مردم را از آن نهى نمىكرد ، مرتكب زنا نمىگرديدند مگر عده‌اى كم و معدود . » « 5 » ( 1 ) - اين بود قسمتى از رواياتى كه دربارهء « متعه » و اين كه حكم آن در زمان رسول خدا ( ص ) نسخ نگرديده بود ، از طريق خود اهل سنت آمده است .\r\n\r\n\r\n","description":"","footnote":"\r\n( 1 ) صحيح مسلم ، 4 / 130 . براى اين كه بدانيد كه بخارى اين حديث را چگونه تحريف نموده است ، در بخش پاورقىها به پاورقى شماره ( 7 ) مراجعه كنيد .\r\n( 2 ) تفسير طبرى در ذيل تفسير آيه متعه ، 5 / 9 .\r\n( 3 ) تفسير قرطبى ، 5 / 130 .\r\n( 4 ) مسند احمد ، 2 / 349 .\r\n( 5 ) احكام القرآن ، جصاص 2 / 147 .\r\n","page_name":" 409 ","page_number":409},
  {"content":"\r\n\r\n\r\nبررسى روايات تحريم متعه\r\nدر اينجا لازم است به اين نكته توجه نمود : رواياتى كه طرفداران نسخ متعه به آن‌ها استناد و تكيه نموده‌اند ، بر سه گونه است :\r\n1 - قسمت مهمى از اين روايت‌ها به بيع بن سيره مىرسد كه از پدرش نقل نموده و در پاره‌اى از اين روايات تصريح گرديده است بر اين كه رسول خدا ( ص ) در ميان ركن و مقام يا در ميان درب كعبه و مقام ايستاد و اعلان نمود كه متعه در دين من تا روز قيامت حرام گرديده است .\r\n2 - و قسمت ديگرى از روايت‌ها هم از امير مؤمنان ( ع ) نقل گرديده است كه آن حضرت تحريم « متعه » را از رسول خدا ( ص ) نقل مىكند .\r\n3 - و قسمت سوم از آن‌ها از سلمة بن اكوع نقل شده است .\r\nاينك به بررسى اين سه گروه روايات مىپردازيم :\r\nاما آن قسمت از رواياتى كه سندش به سبره منتهى مىگردد ، گرچه طريق نقل آن‌ها متعدد و زياد است ولى به هر صورت خبرى است « واحد » كه در اصل تنها از يك نفر نقل شده است و مكرر گفته‌ايم كه نسخ قرآن با خبر واحد درست نيست .\r\nعلاوه بر اين مضمون ، پاره‌اى از اين روايات گواه جعلى و دروغ بودن آن‌ها است زيرا معقول نيست كه رسول خدا ( ص ) در برابر عدهء زيادى از مسلمانان در ميان ركن و مقام بايستد و تحريم حكمى را اعلان نمايد ولى به جز سبره كسى آن را نقل نكند . در آن موقع مهاجر و انصار كه تمام گفتار و رفتار رسول خدا ( ص ) را مىگرفتند و منعكس مىساختند ، كجا بودند ؟ ! راويانى كه اهتمام داشتند حتى چگونگى حركات و اشارهء چشم پيامبر را حفظ كنند ، در كجا بودند كه در نقل روايت « تحريم متعه تا روز قيامت » با سبره شركت جويند ؟ ! گذشته از اين ، خود عمر در كجا بود تا در تحريم متعه به همان روايت استناد كند و نيازمند نباشد كه به بىمدرك بودن آن تحريم ، اعتراف نموده و آن را تنها به تصميم و اراده خود مستند سازد ؟ ! علاوه بر اين‌ها روايات سبره با همديگر متعارض مىباشند و هريك ، ديگرى را تكذيب مىكند زيرا در بعضى از اين روايات آمده كه اين تحريم در سال فتح مكه « 1 » و در بعضى ديگر آمده كه\r\n\r\n\r\n","description":"","footnote":"\r\n( 1 ) صحيح مسلم ، 4 / 13 - 133 در ضمن چند روايت آورده است .\r\n","page_name":" 410 ","page_number":410},
  {"content":"\r\n\r\nاين تحريم در حجة الوداع واقع شده است . « 1 » خلاصه اين كه آن سلسله از روايات كه در تحريم متعه از سبره نقل گرديده است ، از جهات مختلف مردود بوده و قابل اعتماد نمىباشد .\r\n( 1 ) - و اما رواياتى كه از امير مؤمنان ( ع ) دربارهء تحريم متعه نقل گرديده است مسلما دروغ و جعلى مىباشند زيرا تمام مسلمانان اتفاق دارند بر اين كه متعه تا سال فتح مكه در حليت خود باقى بوده است بنابراين امكان ندارد كه على ( ع ) در جنگ خيبر پيش از فتح مكه از حرمت آن به ابن عباس خبر دهد .\r\nبه همين جهت بعضى از علماى اهل سنت گفته‌اند كه شايد اصلا جريان « جنگ خيبر » در روايت على ( ع ) مربوط به تحريم گوشت الاغ‌هاى اهلى باشد نه به تحريم متعه بنا به نقل منتقى و سنن بيهقى ، ابن عيينه هم در اين مورد همين احتمال را داده و همين سخن را گفته است .\r\nولى اين گفتار از دو جهت باطل است زيرا :\r\n1 - اين احتمال مخالف با قواعد عربى است ، چون كلمهء « نهى » در اين روايت تنها يك‌بار ، آن هم در اول روايت ذكر شده است ، جمله « زمن خيبر » زمان و مكان آن نهى را بيان مىكند و مورد همان نهى هم دو چيز بوده است ، يكى متعه و آن ديگرى گوشت الاغ‌هاى اهلى ، پس مقتضاى قاعده اين است كه هر دو در همان زمان و در همان مكان مورد نهى قرار بگيرند زيرا اگر كسى بگويد : « اكرمت زيدا و عمرا يوم الجمعة » لابد نظرش اين است كه هر دو را در روز جمعه گرامى داشته است .\r\nو اگر منظور گوينده اين بود كه تنها عمر را در روز جمعه گرامى داشته است ، بدين گونه مىگفت :\r\n« اكرمت زيدا و اكرمت عمرا يوم الجمعة » يعنى جمله « اكرمت » را دوباره مىگفت ولى در روايت مورد بحث جمله « نهى » يك‌بار گفته شده است .\r\nاين بود كه گفتيم طبق قواعد ادبى ، ظرف زمان ذكر شده در اين روايت به هر دو موضوع تعلق دارد ولى حقيقت اين است كه اين گونه روايات از اصل دروغ و بىاساس است .\r\n2 - روايتى كه بخارى و مسلم و احمد بن حنبل از امير مؤمنان ( ع ) نقل نموده‌اند ، با اين گفتار مخالفت صريح دارد و اينك متن آن روايت : « نهى رسول اللّه صلّى اللّه عليه و آله عن متعة النّساء يوم\r\n\r\n\r\n","description":"","footnote":"\r\n( 1 ) سنن ابن ماجه چاپ اول ، 1 / 133 ، باب النهى عن نكاح المتعة و سنن ابى داود ، 1 / 324 ، باب نكاح المتعة .\r\n","page_name":" 411 ","page_number":411},
  {"content":"\r\n\r\nخيبر و عن لحوم الحمر الأنسيّة » « 1 » رسول خدا ( ص ) در روز خيبر ما را از متعهء زنان و گوشت الاغ‌هاى اهلى نهى نمود .\r\nبه طورى كه ملاحظه مىكنيد ، احتمال مزبور به اين روايت راه ندارد و بر صدور حكم در روز خيبر صراحت دارد و نمىتوان گفت كه نهى از متعه در روز خيبر نبوده و نهى از گوشت الاغ در آن روز بوده است .\r\nعلاوه بر اين ، بيهقى در باب متعه ، وقوع تحريم متعه در جنگ خيبر را از عبد اللّه بن عمر نيز نقل نموده است . « 2 » و اما روايتى كه سلمة بن اكوع از پدرش نقل نموده است كه رسول خدا ( ص ) در سال « اوطاس » تنها سه روز به متعه زنان رخصت داد و سپس نهى نمود .\r\n( 1 ) - اين روايت نيز خبر واحد است كه با چنين خبرى نسخ كردن آيه قرآن درست نيست .\r\nعلاوه بر اين اگر چنين موضوعى صحت داشت ، نسبت به ابن عباس و ابن مسعود و عمرو بن حريث و ساير اصحاب پيامبر و تابعين آنان مخفى نمىماند و اگر واقعا رسول خدا ( ص ) از متعه نهى نموده بود ، چرا ابو بكر در تمام دوران خلافتش آن را قدغن نكرد و همچنين عمر نيز در قسمت مهمى از سال‌هاى خلافتش آن را تجويز مىكرد تا در دوران آخر خلافتش ، تحريم نمود .\r\nدر صفحات پيش ، گفتار ابن حزم را دربارهء عقيده عده‌اى از صحابه و تابعين كه در حليت متعه باقى بودند ، نقل نموديم و روايت‌هاى زيادى هم در اين باب وجود دارد كه گفتار ابن حزم را در اين باره تأييد مىكند كه اينك قسمتى از آن روايت‌ها را در اينجا مىآوريم :\r\nابن جرير در تهذيب الآثار از سليمان بن يسار از ام عبد اللّه دختر ابى خثيمه نقل مىكند كه :\r\nمسافرى از شام به خانهء وى ( ام عبد اللّه ) وارد گرديد و گفت عزوبت بر من غلبه كرده است ، زنى پيدا كن تا با وى هم‌بستر شوم ! ام عبد اللّه مىگويد : من او را به زنى راهنمايى كردم و اين دو با هم قرار گذاشتند و چند نفر عادل را بر اين عمل شاهد گرفتند . او پس از مدتى از آن زن جدا شد و رفت . عمر از اين جريان باخبر شد ، مرا خواست و سؤال نمود : آيا آن چه كه دربارهء فلان زن به من گفته‌اند درست است ؟ گفتم : آرى .\r\nعمر گفت : اگر او دوباره به مدينه برگردد به من اطلاع بده ! چون دوباره برگشت ، من جريان را به\r\n\r\n\r\n","description":"","footnote":"\r\n( 1 ) منتقى ، 5 / 519 ، سنن ابن ماجه ، 1 / 309 .\r\n( 2 ) سنن بيهقى ، 7 / 202 .\r\n","page_name":" 412 ","page_number":412},
  {"content":"\r\n\r\nاطلاع عمر رسانيدم ، عمر او را خواست و گفت : چرا چنين عملى را انجام دادى ؟ آن مرد در پاسخ عمر گفت : اين ، عملى است كه در دوران رسول خدا ( ص ) انجام دادم و مرا منع ننمود تا آن روز كه به رحمت خدا پيوست و پس از وى در دوران ابو بكر نيز انجام دادم ، او نيز نهى ننمود تا عمرش بسررسيد ، بعد از ابو بكر نيز كه دوران خلافت تو شروع گرديده است ، اين عمل را انجام داده‌ام و تا به امروز از تو منع و جلوگيرى نديده‌ام . عمر گفت : به خدا سوگند ! اگر قبلا نهى كرده بودم ، سنگسارت مىكردم ، سپس دستور داد كه حرمت متعه را به عموم مردم اعلان و آشكار كنيد تا مرز ازدواج با عمل زنا مشخص و از هم جدا شوند .\r\nباز ابن جرير و ابو يعلى در مسند خود و ابو داود در ناسخ از امير مؤمنان ( ع ) نقل نموده‌اند كه ( 1 ) - اگر عمر سبقت به تحريم متعه نمىكرد ، مردم را به متعه وادار مىساختم و ديگر زنا نمىكرد مگر شخص فاسد و شقى . « 1 » اين دو روايت از ابعاد مختلف ، دلالت مىكنند بر اين كه تحريم متعه قبلا نبوده بلكه در دوران عمر و به دستور وى صورت گرفته است زيرا :\r\n1 - در اين دو روايت على ( ع ) و يك نفر صحابى ديگر به نام امّ عبد اللّه شهادت مىدهند بر اين كه متعه در زمان رسول خدا ( ص ) و بعد از وى حرام نبوده تا اين كه عمر از پيش خود آن را تحريم كرده است .\r\n2 - در روايت اول آمده است كه افراد عادل و مورد اطمينانى بر متعه مرد شامى شاهد شدند ، بدون اين كه اين عمل را بر وى ايراد بگيرند و يا او را از اين عمل منع كنند ، و معلوم مىشود كه به عقيدهء آنان « متعه » حتما يك عمل مباح و جايز و معمول بوده است .\r\n3 - خود عمر گفتار شامى را كه : رسول خدا ( ص ) از « متعه » نهى ننموده بود ، تصديق نمود و او را در اين گفتارش تكذيب نكرد .\r\n4 - گفتار عمر به مرد شامى كه : « اگر قبلا نهى نموده بودم ، سنگسارت مىكردم » در اين معنى صراحت دارد كه عمر پيش از اين جريان ، متعه را رسما تحريم نكرده و حرمت آن را به اطلاع مردم نرسانده بود و بعد از اين جريان بود كه همه اين‌ها به وسيله عمر انجام گرفت .\r\n5 - باز گفتار خود عمر كه « حرمت متعه را اعلان كنيد تا زنا از ازدواج جدا گردد » دليل بر اين است كه آن روز « متعه » در ميان مسلمانان شايع بوده است و عمر خواست نهى خود را در اين مورد\r\n\r\n\r\n","description":"","footnote":"\r\n( 1 ) كنز العمال ، 1 / 294 .\r\n","page_name":" 413 ","page_number":413},
  {"content":"\r\n\r\nبه آنان برساند تا پس از آن ، متعه از مصاديق زنا شناخته شود و از آن خوددارى گردد .\r\nشايد خود اين جريان دخالت مستقيم يا غير مستقيم در تحريم متعه داشته است زيرا انكار نمودن عمر ، عمل مرد شامى را ( با اين كه خود اين روايت مىرساند كه اين عمل در ميان مسلمانان شايع بوده است ) و رسيدن يك چنين خبر به گوش وى ( با اين كه معمولا چنين اخبار جزئى به گوش شخص اول كشور نمىرسد ) به روشنى نشان مىدهد كه لابد در اين جريان سرّى بوده است كه بر راويان اين خبر مخفى مانده يا خود آنان عمدا پرده‌پوشى نموده‌اند ، هر چه بوده ، خبرش به دست ما نرسيده است .\r\nعلاوه بر اين كه اين روايات با روايت سلمة بن اكوع در تحريم متعه از نظر زمان و كيفيت تحريم ، معارض مىباشند و علاوه بر اشكالاتى كه به روايت سلمه متوجه است و ما قسمتى از آن‌ها را در صفحات پيش آورديم ، اشكال ديگرى هم در آن روايت وجود دارد و آن اين كه : روايت سلمه در گفتار طرفداران نسخ متعه ، صراحت ندارد بلكه در آن معنى ظهور هم ندارد زيرا احتمال مىرود كه كلمهء « نهى » در اين روايت به صيغهء مجهول بوده ( 1 ) - و منظور از اين نهى همان نهى عمر باشد كه بعد از پيامبر به وقوع پيوسته است ، يعنى رخصت ، در اول روايت مربوط به پيامبر و نهى هم در آخرش مربوط به عمر باشد و در اين صورت معناى روايت چنين خواهد بود كه پيامبر رخصت به متعه داده بود و عمر از آن ، منع و نهى نمود .\r\nخلاصه سخن اين كه با دليل مقبول و عقلايى ثابت نگرديده است كه رسول خدا ( ص ) از « متعه » نهى كند و از دلايل عدم نهى رسول خدا ( ص ) اين است كه عمر تحريم آن را به خودش نسبت داد و چنين گفت : « متعتان كانتا على عهد رسول اللّه و انا انهى عنهما و اعاقب عليهما » « 1 » در دوران رسول خدا ( ص ) دو متعه وجود داشت كه من از آن‌ها نهى نموده و بر انجام دادن آن‌ها مجازات خواهم نمود .\r\nاگر نهى از طرف رسول خدا ( ص ) واقعيت داشت ، عمر به جاى « انهى عنهما » مىگفت « نهى النبى عنهما » .\r\n\r\n\r\n","description":"","footnote":"\r\n( 1 ) اين همان روايت پنجم است كه در سلسله متعه گذشت ، ابو صالح كاتب ليث و طحاوى و ابن عساكر و صاحب كنز العمال در كتاب خود 8 / 293 - 294 اين روايت را آورده‌اند ولى ابن جرير و ابن عساكر به جاى « انا انهى عنهما » جمله « انا اضرب عليهما » نقل نموده‌اند .\r\n","page_name":" 414 ","page_number":414},
  {"content":"\r\n\r\n\r\n4 - نسخ آيه متعه با اجماع علما\r\nشايد گروهى چنين پندارند كه گرچه جواز متعه و ازدواج موقت با آيه و احاديث فراوان در اسلام ثابت گرديده بود ولى اين حكم و اين آيه با اجماع علما و دانشمندان اسلامى نسخ گرديده است .\r\nدر جواب اين پندار مىگوييم : اجماع در صورتى كه كاشف از قول معصوم ( ع ) نباشد حجيت و مدركيت نخواهد داشت و در صفحات گذشته روشن گرديد كه در زمان رسول خدا ( ص ) و بعد از وى تا مدتى از خلافت عمر خبرى از تحريم متعه نبود .\r\nآيا عقل تجويز مىكند كه كتاب خدا و سنت پيامبر ( ص ) را با فتواى عده‌اى كه از خطا و اشتباه مصون و معصوم نيستند ، كنار بگذاريم ؟ اگر چنين مطلبى درست باشد ، در اين صورت نسخ تمام احكام قرآن و يا احكامى كه به وسيله روايات صحيح و قطعى ثابت گرديده است ، ممكن خواهد بود ، اين گفتار مساوى با اين است كه بگوييم : هيچ مانع و اشكالى ندارد كه وجوب نماز ، روزه ، حج و امثال آن‌ها به وسيله آرا و فتاواى علما نسخ گردد ، در صورتى كه هيچ مسلمانى نمىتواند اين مطلب را بپذيرد .\r\nبه علاوه در مسئله تحريم « متعه » ، اجماعى وجود ندارد و اساسا نمىتواند هم وجود داشته باشد ، زيرا چگونه مىتوان به تحريم متعه ادعاى اجماع نمود ، در صورتى كه عدهء زيادى از اصحاب رسول خدا ( ص ) مسلمانان دوران‌هاى بعد با اين تحريم مخالف بوده‌اند ، به خصوص اين كه گفتار طرفداران حليت متعه با گفتار اهل بيت پيامبر موافق است ، اهل بيتى كه خداوند رجس و پليدى را از آنان بر طرف نموده از دروغ و اشتباه و آلودگىها پاك و منزه‌شان ساخته و گفتارشان را حجت قرار داده است .\r\nبنابراين براى تحريم متعه علتى به جز تحريم عمر باقى نمىماند ( 1 ) - و پرواضح است كه قرآن مجيد و سنت پيامبر به پيروى نمودن شايسته‌تر و لازم‌تر از آن است كه از ديگران تبعيت و پيروى شود .\r\nاز اينجاست كه چون عبد اللّه فرزند عمر به متعهء حج رخصت داد ، عده‌اى بر وى اعتراض نمودند كه چگونه با پدرت راه مخالفت مىپيمايى كه او از متعه حج منع نموده بود ، تو آن را تجويز مىكنى ؟ عبد اللّه در پاسخ آنان گفت : واى بر شما از خدا نمىترسيد ؟ آيا قانون رسول خدا ( ص ) شايستهء تبعيت و پيروى است يا قانون عمر ؟ ! « 1 »\r\n\r\n\r\n","description":"","footnote":"\r\n( 1 ) مسند احمد بن حنبل ، 2 / 95 .\r\n","page_name":" 415 ","page_number":415},
  {"content":"\r\n\r\nنتيجه :\r\nاز آن چه تا اينجا دربارهء متعه گفتيم ، چنين بر مىآيد كه آيه و حكم متعه نسخ نشده و همچنان پابرجا و ثابت و به قول خود باقى است و دلايل طرفداران نسخ بسيار سست و باطل است و با اين گونه دلايل سست ، نسخ قرآن امكان‌پذير نيست .\r\n\r\nسنگسارى در متعه :\r\nدر روايات صحيح وارد شده است كه عمر در ازدواج موقت ، حكم رجم صادر نمود و ما قسمتى از اين روايات را در صفحات گذشته آورديم و اينك چند روايت ديگر نيز در اينجا مىآوريم :\r\n1 - جابر مىگويد : در دوران رسول خدا ( ص ) « متعه » نموديم ولى چون عمر به خلافت رسيد ، گفت : آن چه را كه خداوند مىخواست و هرطور كه مىخواست براى پيامبرش حلال مىنمود و قرآن در اهداف خاص خود نازل گرديده ، و در مسير مخصوص به خود جريان دارد ، پس همان‌طورىكه دستور داده است ، « حج عمره » را تمام كنيد و ازدواج با زن‌ها را قطعى و دائمى نماييد ، هيچ مرد « متعه » كننده‌اى را به نزد من نخواهند آورد مگر اين كه او را سنگسار خواهم نمود . « 1 » 2 - شافعى از مالك او از ابن شهاب و او نيز از عروة نقل نموده است كه خوله دختر حكيم به نزد عمر بن خطاب رفت و گفت : ربيعه پسر اميه زن جوانى را متعه كرده و آن زن از وى آبستن شده است ، ( 1 ) - عمر وقتى سخن او را شنيد با ناراحتى شديد كه دامنش از زمين كشيده مىشد ، بيرون آمد و گفت : اگر چنين ازدواجى را قبلا حرام كرده بودم ، ربيعه را سنگسار مىنمودم . « 2 » 3 - نافع مىگويد : دربارهء متعه زنان از عبد اللّه بن عمر سؤال شد . او گفت حرام است ، آنگاه اضافه نمود كه بدانيد اگر عمر مرتكب اين عمل را به دست مىآورد ، سنگسارش مىنمود . « 3 » عبد اللّه بن زبير نيز در اين باره روش عمر را پيش گرفت و ازدواج موقت را انكار نمود ، ابن عباس به وى گفت : تو مرد احمق و خيره‌سرى هستى كه يك امر مباح را تحريم كردى . به خدا\r\n\r\n\r\n","description":"","footnote":"\r\n( 1 ) صحيح مسلم ، 4 / 36 ، باب المتعة بالحج و العمرة . طيالسى نيز در مسند خود 8 / 247 از جابر روايتى نزديك به همين مضمون نقل نموده است .\r\n( 2 ) سنن بيهقى ، 7 / 206 ، باب نكاح المتعه .\r\n( 3 ) همان .\r\n","page_name":" 416 ","page_number":416},
  {"content":"\r\n\r\nسوگند ما در دوران پيشواى پرهيزگاران ، رسول خدا ( ص ) ، به ازدواج موقت عمل مىكرديم .\r\nابن زبير گفت : چه بهتر است كه حالا دربارهء خودت امتحان كنى . به خدا سوگند ! اگر به اين كار اقدام كنى سنگسارت مىكنم . « 1 » فرمان ابن زبير بسيار شگفت‌انگيز است ، زيرا چگونه رواست كه يك مسلمان به جرم مخالفت با فتواى عمر محكوم به سنگسار شود ، در صورتى كه او در عمل خويش به دستور قرآن و حكم رسول خدا ( ص ) تكيه و استناد نموده است .\r\nاگر فرض كنيم كه وى در چنين حكمى اجتهاد نموده و با زنى ازدواج موقت كرده است ، منتها در اجتهادش راه را به خطا رفته و به اشتباه مرتكب گرديده است ، باز حكم رجم و سنگسار نمودن صحيح نخواهد بود ، زيرا مگر نه اين است كه حدود با شبهات برداشته مىشود . البته اجتهاد را ما در اينجا فرض كرديم در صورتى كه نيازى به اجتهاد نيست زيرا متعه در اسلام به طور قطع جايز است چنان كه توضيح داده شد دليلى براى اثبات نسخ آن وجود ندارد .\r\nواقعا چه قدر فاصله هست ، در ميان فتواى عمر در مسئله متعه با فتواى ابو حنيفه كه او در موارد متعددى با وجود شرايط اجراى حد ، آن را اجرا نكرده و به سقوط آن حكم داده است .\r\nمثلا مىگويد : اگر مردى با يكى از محارم خود و يا با زنى به طور غير صحيح ازدواج كند و با او هم‌بستر شود « 2 » يا اگر مردى زنى را براى انجام كارى اجير نمايد سپس با وى زنا كند ، در همهء اين موارد حد ساقط است .\r\nآرى ابو حنيفه در همهء اين موارد كه تمام شرايط اجراى حد موجود و ثبوت حد ، قطعى و مسلّم است ، حد را ساقط مىداند و بر گفتارش چنين استدلال مىكند كه در صورت اول ازدواج وجود دارد ، گرچه ازدواج باطل است و با بودن ازدواج حدى وجود ندارد و در صورت دوم چون مرد به زن اجرت مىدهد ، اين اجرت در واقع مهر او است ، زيرا خداوند در قرآن مهر را اجرت مىنامد ! ! « 3 » ( 1 ) -\r\n\r\nپندارهاى بىاساس دربارهء متعه\r\nتا اينجا ثابت كرديم كه آيه و حكم متعه با هيچ عاملى نسخ نگرديده و هم اكنون نيز به قوت و\r\n\r\n\r\n","description":"","footnote":"\r\n( 1 ) صحيح مسلم ، 5 / 133 ، باب نكاح المتعه .\r\n( 2 ) الهداية و فتح القدير ، 4 / 147 .\r\n( 3 ) احكام القرآن ، جصاص / 146 .\r\n","page_name":" 417 ","page_number":417},
  {"content":"\r\n\r\nاستحكام خود باقى است و دليلى بر نسخ آن وجود ندارد . اين است كه گروهى در اين مسئله نقش ديگرى را بازى كرده و از راه ديگر وارد شده‌اند ، اشكالات و مفاسدى براى متعه و ازدواج تراشيده‌اند و بدين وسيله خواسته‌اند كه اين حكم مسلّم قرآن و پيامبر اسلام ( ص ) را راكد نموده و گفتار و فتواى عمر را كه بر خلاف گفتار قرآن و پيامبر ( ص ) است ، توجيه كنند .\r\nما از اينجا مسير بحث را از موضوع نسخ تغيير مىدهيم و به اين اشكالات بىاساس مىپردازيم :\r\nصاحب تفسير المنار مىگويد : موضوع « متعه » با قانون عفاف زن و ازدواج منافات دارد زيرا در اين گونه ازدواج مردها منظورى به جز اشباع غريزهء جنسى و زنا چيز ديگرى ندارند و با اين عمل در واقع عفت و آبروى زنان را بر باد مىدهند ، چون زنى كه خودش را به صورت اجاره هر روز در اختيار مردى قرار مىدهد ، عفت و شخصيتى براى وى باقى نمىماند و چنين زنى مصداق شعر معروف است كه شاعر مىگويد :\r\nكرّة حذفت بصوالجة * فتلقّفها رجل من رجل يعنى او به توپى مىماند كه با چوگان پرتاب شود و پايى از پاى ديگرش بربايد .\r\nباز او پنداشته كه ازدواج موقت با مضمون آيهء شريفه منافات دارد كه مىگويد :\r\n   وَ الَّذِينَ هُمْ لِفُرُوجِهِمْ حافِظُونَ . إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ . فَمَنِ ابْتَغى وَراءَ ذلِكَ فَأُولئِكَ هُمُ العادُونَ .    « 1 » و رستگار شدند [ مؤمنانى كه 
  ] دامانشان را [ از آلوده شدن به بىعفتى 
  ] حفظ مىكنند و تنها با همسران و كنيزانشان آميزش دارند كه در بهره‌گيرى از آنان ملامت ندارند و كسانى كه غير از اين را طلب كنند ، تجاوزگرند .\r\nصاحب تفسير المنار باز مىگويد كه : تحريم و جلوگيرى عمر از متعه از پيش خود نبوده و حتما روايت و سخنى از پيامبر ( ص ) در حرمت متعه شنيده بوده است و اگر اين مطلب ثابت باشد كه وى تحريم متعه را به خود نسبت داده و گفته است كه متعه را من تحريم مىكنم ، حتما منظور وى اين بوده است كه تحريم اولى را او بيان و اعلان نموده و يا آن را به مورد اجرا گذاشته است نه اين كه حكم را از پيش خود تشريع كرده باشد .\r\nصاحب المنار با اين گفتارش در واقع آن چه را كه در صفحات پيشين كتاب خود آورده است ،\r\n\r\n\r\n","description":"","footnote":"\r\n( 1 ) مؤمنون / 5 - 7 .\r\n","page_name":" 418 ","page_number":418},
  {"content":"\r\n\r\nناديده گرفته و يا آن را فراموش كرده است زيرا او در صفحات پيش گفته بود كه عمر از روى اجتهاد و با رأى خويش « متعه » را حرام كرده و ياران پيامبر ( ص ) نيز در اين نظريه با وى موافقت نموده‌اند . « 1 » مؤلف :\r\nما در پاسخ اين پندارهاى بىاساس مىگوييم :\r\n1 - اما داستان منافات ازدواج موقت با موضوع عفت ، مبتنى بر اين است كه صاحب المنار چون خيال كرده است كه همسر موقت ، همسر شرعى نيست ، لذا آن را « سفاح » و زنا ناميده است ، در صورتى كه قبلا بىاساس بودن اين سخن را روشن كرديم و گفتيم كه ازدواج موقت نيز ازدواج شرعى است ، منتها پيمان ازدواج نيز مانند ديگر پيمان‌ها گاهى هميشگى مىشود و گاهى هم براى رفع نياز و مصونيت از ارتكاب به حرام به طور موقت منعقد مىگردد .\r\n2 - از همين‌جا بىاساس بودن گفتار دوم صاحب المنار نيز روشن مىگردد كه مىگويد : ازدواج موقت با وجوب حفظ فروج از غير همسران منافات دارد زيرا وقتى روشن گرديد كه همسر موقت نيز مانند همسران دائمى است ، ديگر جايى براى اين ايراد باقى نمىماند .\r\n3 - اما تعبير صاحب المنار از همسر موقت به زن اجاره‌اى و تشبيه كردن چنين زنى به توپى كه ( 1 ) - دست به دست مىگردد ، اگر اين اشكال و اعتراض صحيح باشد ، متوجه به اصل تشريع اين قانون خواهد بود كه در دوران خود رسول خدا ( ص ) بوده است و معنى ندارد كه چنين تشبيه و تقبيح به زمان معينى اختصاص داشته و عصر پيامبر ( ص ) كه به عقيده تمام مسلمانان قطعا از اين قانون استفاده مىگرديد ، مستثنا باشد ، چيزى كه زشت و قبيح است ، هميشه زشت و قبيح خواهد بود .\r\nجاى تعجب است كه صاحب المنار ادعا دارد كه در اين گفتارش جز بيان حقيقت هدفى ندارد و تحت تأثير تعصب مذهبى قرار نمىگيرد و تعصبى به كار نمىبرد ولى تعصب او را وادار مىكند ، حكمى را كه به صراحت قرآن و سنت و اجماع مسلمانان ثابت گرديده است ، مورد انتقاد قرار دهد .\r\nبايد اين نكته را نيز اضافه كنيم كه اگر به قول صاحب المنار منتقل شدن زنى از يك مرد به مرد ديگر قبيح و ممنوع باشد ، بايد انتقال يك زن از مردى به مرد ديگر به وسيله طلاق يا خريدوفروش كنيز هم قبيح و ممنوع شود ، در صورتى كه هيچ مسلمانى در اين دو مورد اشكال و ايرادى نداشته\r\n\r\n\r\n","description":"","footnote":"\r\n( 1 ) تفسير المنار / 13 - 16 .\r\n","page_name":" 419 ","page_number":419},
  {"content":"\r\n\r\nاست ولى صاحب المنار از اين اشكال آزاد است .\r\nزيرا به عقيده او همان‌طوركه متعه جايز نيست ، موضوع رقيت و بردگى نيز اساسا جايز نمىباشد ، چون به خيال او تجويز موضوع بردگى مفاسد فراوانى به همراه دارد كه علما و دانشمندان اسلامى اين مفاسد را بيان نكرده و از ذكر و يا درك اين مفاسد غفلت ورزيده‌اند .\r\nو باز همين صاحب المنار است كه مىگويد : هر عقد دائمى كه شوهر در آن عقد از اول قصد طلاق داشته باشد ، باطل است ؛ در صورتى كه اين نظريه مخالف فتواى تمام علماى اسلامى است .\r\n4 - شگفت‌انگيزتر اين كه عمر اعتراف مىكند كه تحريم متعه از اوست ، نه از پيامبر اسلام ، ولى صاحب المنار گفته عمر را تأويل مىكند و مىگويد كه تحريم از طرف عمر نبوده است و منظور عمر از اين گفتار چيز ديگر مىباشد ، در صورتى كه اين تأويل و توجيه به هيچ وجه صحيح نيست زيرا تحريم عمر يا اجتهاد بر خلاف گفتار رسول خدا ( ص ) بوده است و يا اجتهاد در گفتار آن بزرگوار بوده است ، يعنى با اجتهاد خود حكم تحريم را از گفتار پيامبر استنباط و اعلان كرده است يا اين كه نقل روايت است از پيامبر ( ص ) در مورد تحريم متعه ، به هر تقدير از اين سه صورت بيرون نيست ، ولى هر سه صورت باطل و داراى اشكال و ايراد مىباشد .\r\nاما صورت سوم : اين كه تحريم عمر ، در واقع روايت كردن تحريم پيامبر ( ص ) بوده است :\r\nاولا : با ظاهر گفتار عمر سازش ندارد كه در اكثر اين روايت‌ها نهى و تحريم را به خودش نسبت مىدهد .\r\nو ثانيا : معارض با رواياتى است كه مىگويد : جواز متعه تا اواخر دوران خلافت عمر در ميان مسلمانان جريان داشت ، سپس به وسيله عمر تحريم گرديد .\r\nراستى عمر در دوران خلافت ابو بكر كجا بود و چرا اين روايت را كه از رسول خدا ( ص ) دربارهء تحريم متعه نقل كرده است ، اظهار ننمود ؟ ! گذشته از اين‌ها ( 1 ) - بنا به فرض ، روايت عمر خبر واحدى بيش نيست و نمىتواند ناسخ قرآن باشد .\r\nو اما صورت دوم : و اين كه گفتار عمر اجتهاد و استنباط حرمت از گفتار رسول خدا ( ص ) بوده است ، اين مطلب نيز :\r\nاولا : با شهادت و گفتار گروه كثيرى از اصحاب رسول خدا ( ص ) كه مباح بودن متعه را تا زمان وفات رسول خدا ( ص ) تأييد مىكنند ، سازش ندارد .\r\nو ثانيا : گذشته از همه اين‌ها ، اين دو احتمال با گفتار خود عمر منافات دارد كه گفته است ، در عصر پيامبر ( ص ) دو متعه وجود داشت كه من آن‌ها را تحريم نموده و مرتكبين‌اش را مجازات\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nخواهم نمود ، زيرا از اين گفتار ، چنين استفاده مىشود كه تحريم متعه هيچ ارتباطى به خود رسول خدا ( ص ) ندارد ، نه به عنوان نقل روايت از وى و نه به عنوان اجتهاد و استنباط از گفتار وى .\r\nپس جاى توجيهى براى گفتار باقى نمىماند ، جز صورت اول كه همان تحريم ابتدايى ، اجتهاد و اظهار نظر در برابر قرآن و پيامبر است ! ! اين گونه اجتهاد ، اجتهاد در مقابل نص و به تعبير ديگر مخالفت با قرآن و پيامبر است و به هيچ وجه نمىتواند قابل قبول و مورد استناد باشد .\r\nو بر اين اساس و مبناست كه مسلمانان ( اهل سنت ) در تحريم متعه حج و ثبوت حد در ازدواج موقت از عمر پيروى ننموده و اجتهاد و رأى او را در اين دو حكم ناديده گرفتند .\r\nآرى ! بر مسلمانان لازم است كه از گفتار رسول خدا ( ص ) پيروى كنند و هر اجتهاد و اظهار نظرى كه بر خلاف دستور او باشد ، به كنار بگذارند و قرآن مجيد در اين مورد مىگويد :\r\n وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ .  « 1 » هيچ مرد و زن با ايمانى حق ندارد ، هنگامى كه خدا و پيامبرش ، امرى را لازم بدانند ، اختيارى [ در برابر فرمان خدا 
  ] داشته باشد .\r\nرسول خدا ( ص ) نيز فرمود : من حلال نكرده‌ام جز آن چه را كه خداوند ، حلال نموده باشد و حرام نكرده‌ام جز آن چه را كه از سوى خدا حرام گرديده باشد . « 2 » و باز آن حضرت فرمود : به خدا سوگند ! از دهان من به جز حق چيز ديگرى بيرون نيايد . « 3 » آرى ، آن چه رسول خدا ( ص ) بگويد ، از طرف خدا و حق است ولى فاضل قوشچى از اين حقيقت چشم‌پوشى كرده و در مقام اعتذار از عمر در موضوع تحريم متعه مىگويد كه : چنين مخالفتى موجب قدح و ايراد نسبت به عمر نمىباشد ، زيرا مخالفت يك مجتهد با مجتهد ديگر در مسائل اجتهادى تازگى ندارد . « 4 » ( 1 ) - آمدى مىگويد : علماى ما در اين موضوع اختلاف دارند كه آيا رسول خدا ( ص ) در احكامى كه آيه صريح دربارهء آن‌ها وارد نگرديده است ، به اجتهاد خود عمل مىنمود يا نه ؟ به عقيدهء احمد بن حنبل و قاضى ابو يوسف ، پيامبر ( ص ) در اين گونه موارد به اجتهاد خودش عمل مىنمود ، شافعى\r\n\r\n\r\n","description":"","footnote":"\r\n( 1 ) احزاب / 36 .\r\n( 2 ) طبقات ابن سعد ، چاپ مصر ، 4 / 72 و به همين مضمون روايت ديگرى نيز مىآورد .\r\n( 3 ) التاج ، 1 / 66 از سنن ابو داود آورده است .\r\n( 4 ) شرح تجريد ، بحث امامت .\r\n","page_name":" 421 ","page_number":421},
  {"content":"\r\n\r\nنيز در رساله خويش همان نظريه را تأييد نموده است ، بدون اين كه حكم قطعى بدهد .\r\nو باز بعضى از اصحاب شافعى و قاضى عبد الجبار و ابو الحسن بصرى بر همين عقيده‌اند .\r\nآمدى سپس اضافه مىكند كه : به عقيدهء من اين نظريه صحيح مىباشد زيرا عقلا اجتهاد نمودن پيامبر اشكالى ندارد و از نظر اخبار نيز چنين اجتهادى ثابت است . « 1 » بازآمدى ، در اين باره مىگويد : كسانى كه به جواز اجتهاد براى پيامبر ( ص ) قائل هستند ، در اين موضوع اختلاف نظر دارند كه آيا پيامبر ( ص ) در اجتهادش خطا و اشتباه هم مىكند يا نه ؟\r\nعده‌اى از اصحاب ما خطا و اشتباه در اجتهاد را براى پيامبر ( ص ) جايز و روا نمىدانند ، ولى اكثر آن‌ها يعنى پيروان حديث ، حنبلىها ، جبائىها و گروهى از معتزله ، امكان خطا و اشتباه را براى پيامبر پذيرفته‌اند ، ولى بدين شرط كه وى در اين اشتباه و خطا استمرار نداشته باشد .\r\nآمدى ، در اينجا اضافه مىكند كه به نظر ما حق با اين‌هاست . « 2 »\r\n\r\nآخرين نتيجه :\r\nاز همهء آن چه گفتيم بر مىآيد كه آيه متعه نسخ نگرديده و حكم آن هنوز هم ثابت و پابرجاست و تحريم عمر و پيروانش ، اجتهاد در مقابل نص و مخالفت صريح با كتاب خداست ، چنان چه گروهى از آنان بر اين حقيقت اعتراف دارند .\r\nولى چه بايد كرد ، به عقيدهء اينان پيروى نمودن از روش خلفا مانند پيروى كردن از روش رسول اكرم ( ص ) لازم و واجب مىباشد . « 3 » به هر صورت بهترين سخن در اين مورد همان است كه عبد اللّه فرزند عمر گفته است : آيا گفتار پيامبر ( ص ) شايستهء تبعيت است يا سنت عمر ! ! و باز بهترين جمله همان است كه خود شيخ محمد عبده در تفسير المنار در ذيل آيه  الطَّلاقُ مَرَّتانِ . . .  آورده است . « 4 »\r\n\r\n\r\n","description":"","footnote":"\r\n( 1 ) الاحكام فى اصول الاحكام ، 4 / 222 .\r\n( 2 ) همان ، 290 .\r\n( 3 ) حاشيهء فقى بر منتقى ، 2 / 519 .\r\n( 4 ) در بخش تعليقات در تعليقهء شماره 8 نظر عبده را دربارهء مسئله سه طلاق مطالعه فرماييد .\r\n","page_name":" 422 ","page_number":422},
  {"content":"\r\n\r\n( 14 ) ( 1 ) -\r\n\r\nنسخ در آيهء ارث\r\n وَ لِكُلٍّ جَعَلْنا مَوالِيَ مِمَّا تَرَكَ الْوالِدانِ وَ الْأَقْرَبُونَ وَ الَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ إِنَّ اللَّهَ كانَ عَلى كُلِّ شَيْءٍ شَهِيداً .  « 1 » براى هركس وارثانى قرار داديم كه از ميراث پدر و مادر و نزديكان ارث ببرند و [ نيز 
  ] كسانى كه با آنان پيمان بسته‌ايد ، نصيبشان را بپردازيد ، خداوند به همه چيز شاهد و ناظر است .\r\nدر مفهوم اين آيه نظريه‌هاى مختلفى وجود دارد :\r\nبعضى از مفسرين قسمت آخر آيه  وَ الَّذِينَ عَقَدَتْ أَيْمانُكُمْ  را جمله و بخش مستقلى مىدانند و مىگويند : اين جمله حكم جداگانه‌اى را در برداشته و با جملات قبلى و بخش اول آيه ارتباطى ندارد و از طرف ديگر كلمهء « نصيب » را هم كه در همان بخش آخر آيه به كار رفته است ، به يارى و نصيحت و خير خواهى و امثال آن تفسير نموده‌اند و با در نظر گرفتن اين دو نكته ، معناى همان قسمت از آيه چنين خواهد بود : « به هم پيمان‌هايتان نيكى و نصيحت و خير خواهى كنيد و ياريشان بدهيد . » بنابراين معنى ، آيه مذكور يك حكم ثابتى را در بر دارد كه قابل نسخ نمىباشد .\r\nگروه ديگرى از مفسرين همان جمله « و الذين عقدت . . . » را به اول آيه عطف كرده و با آن مرتبط\r\n\r\n\r\n","description":"","footnote":"\r\n( 1 ) نساء / 33 .\r\n","page_name":" 423 ","page_number":423},
  {"content":"\r\n\r\nساخته‌اند و كلمهء « نصيب » را هم به « ارث » تفسير كرده‌اند ولى خود اين افراد در معناى « عقد يمين » كه در اين آيه به كار رفته است ، اختلاف دارند : عده‌اى مىگويند ، منظور از آن عقد و پيمان برادرى و هر پيمان ديگرى است كه در دوران جاهليت معمول بود و طرفين پيمان از همديگر ارث مىبردند ، اسلام نيز همان قانون را در اين آيه تأييد نمود و آن را به رسميت شناخت تا اين كه آيه « ارث » نازل گرديد و اين قانون را نسخ نمود و گفت :\r\n وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ .  « 1 » و خويشاوندان نسبت به يكديگر [ در احكامى كه خدا مقرر داشته 
  ] از ديگران سزاوارترند .\r\nدر اين آيه شريفه ، « ارث » با درجه‌بندى خاصى به خويشاوندان اختصاص يافته و پيمان برادرى و امثال آن كه در آيه مورد بحث ، عامل « ارث » شمرده شده در اين آيه از سيستم ارث خارج شده و بدين گونه حكم آيه اوّل با اين آيه نسخ شده است .\r\nگروه سومى از مفسّران گفته‌اند : منظور « عقد يمين » تنها پيمان شركت در جريمه است كه « ضامن جريره » ناميده مىشود .\r\nبنابراين تفسير ، اگر نظر اكثر علماى اهل سنت را بپذيريم كه ضمان جريره را عامل ارث نمىدانند ، در اين صورت بايد گفت : آيه مورد بحث با آيه ارث نسخ شده است ، « 2 » ولى اگر نظر ( 1 ) - ابو حنيفه و پيروان او را قبول كنيم كه ضمان جريره را سبب ارث مىدانند ، در اين صورت آيه شريفه نسخ نگرديده و يك حكم ثابت را كه هنوز هم به قوت خود باقى است در بردارد .\r\nابو حنيفه و پيروان او « عقد يمين » را در اين آيه به همان « ضامن جريره » تفسير مىكنند و آن را نيز عامل ارث مىدانند و در توجيه عدم نسخ آن چنين استدلال مىكنند كه : آيه ارث با آيه مورد بحث كه براى « ضمان جريره » نصيب ارثى قرار داده است ، منافاتى ندارد تا موجب نسخ آن گردد ، زيرا آيه ارث تنها خويشاوندان را در ارث از ديگر وراث مقدم مىدارد ، نه اين كه ارث بردن غير خويشاوندان را منع كند و ناسخ آن گردد . « 3 »\r\n\r\n\r\n","description":"","footnote":"\r\n( 1 ) انفال / 75 .\r\n( 2 ) ناسخ و منسوخ ، نحاس ، 107 .\r\n( 3 ) احكام القرآن ، جصاص ، 2 / 175 .\r\n","page_name":" 424 ","page_number":424},
  {"content":"\r\n\r\nمؤلف : همان‌طوركه گفته شد ، در مفهوم اين آيه و چگونگى نسخ آن سخن بسيار گفته‌اند كه چهار نظريه در اينجا آورديم ولى به نظر ما معناى آيه همان‌طوركه از ظاهر آن استفاده مىشود ، اين است كه عقد و پيمان موجب « ارث » خواهد بود . پس آيه مورد بحث و حكمى كه متضمن آن است ، نسخ نشده و ثابت و پابرجا و مورد عمل است .\r\nتوضيح اين كه اولا : سياق آيه دلالت مىكند بر اين كه منظور از كلمه « نصيب » ارث است و آن را به معناى يارى و مانند آن تفسير كردن ، خلاف ظاهر بلكه خلاف صريح آيه است .\r\nثانيا : بايد توجه داشت كه نام بردن از سه طايفه در آيه شريفه ( پدر و مادر ، خويشاوندان ، هم پيمان‌ها ) دلالت نمىكند كه همهء اين سه طايفه در يك طبقه بوده و در ارث با همديگر يكسان و مساوى هستند ، زيرا فرزند از پدر و مادر ارث مىبرد و با بودن فرزند به هيچ‌يك از خويشاوندان ميت ارث نمىرسد ، تنها چيزى كه از اين آيه استفاده مىشود ، اين است كه ارث به اين سه طايفه منتقل مىگردد و اما تقدم بعضى از وراث نسبت به ديگرى و يا عدم تقدمشان ، هيچ‌كدام از اين آيه به دست نمىآيد و اين احكام و خصوصيات از آيات ديگر و روايات استفاده مىشود .\r\nبنا بر آن چه گفتيم ، در اين آيه ، وراث به طور اجمال جمع گرديده و به همه آن‌ها اشاره شده است كه فرزندان از پدر و مادر ، خويشاوندان نزديك از يكديگر و هم پيمان‌ها از همديگر ارث مىبرند ولى آيا اين توارث در سطح هم و به طور يكسان انجام مىگيرد يا با درجه‌بندى و متفاوت ؟ اين قسمت در اين آيه مطرح نگرديده است و بايد آن را در آيات و روايات ديگر جست‌وجو كرد .\r\nبيان مطلب : سبب ارث گاهى خويشاوندى و قرابت خواهد بود ، مانند پدر ، مادر ، فرزندان و خويشاوندانى كه با احكام خاصى از همديگر ارث مىبرند و گاهى عقد و پيمان موجب ارث مىباشد ، اين پيمان هم از چهار طريق زير به وجود مىآيد و در تمام اين مراحل چهارگانه موجب ارث مىگردد :\r\n1 - يكى از پيمان‌ها ، پيمان عقد ازدواج است كه زن و شوهر در اثر پيمان ازدواج از يكديگر ارث مىبرند .\r\n2 - گاهى اين پيمان به وسيله بيعت و تبعيت محقق مىگردد ( 1 ) - و « پيمان ولايت و يا ولاء امامت » ناميده مىشود ، مانند ولايت پيامبر و ائمهء طاهرين ( ع ) كه در اثر همان پيمان ولايت در پاره‌اى\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nموارد از تابعان و پيروانشان ارث مىبرند و ثبوت چنين ولايتى براى پيامبر ( ص ) در ميان مسلمانان مورد اتفاق است و حكم اين‌گونه پيمان در قسمتى از روايات خود اهل سنت نيز وارد گرديده است كه رسول خدا ( ص ) فرمود « انا وارث من لا وارث له » : من وارث آنم كه وارث ندارد . « 1 » باز در ثبوت چنين ولايت و پيمانى براى اوصيا و خلفاى اسلام ، جاى اشكال و ترديد نيست زيرا با دلايل قطعى ثابت گرديده است كه جانشينان پيامبر ( ص ) به مانند او از هر جهت نماينده وى مىباشند و كلمات علماى اماميه و رواياتى كه به طريق اهل بيت ( ع ) وارد گرديده متفقا اين معنى را ثابت نموده است .\r\n3 - گاهى در اثر اين كه شخصى ايجاد آزادى در فردى نموده است ، يك نوع پيمان و ارتباط خاصى در ميان آن دو به وجود مىآيد كه اين پيمان هم سبب ارث خواهد بود .\r\nمثلا : اگر كسى بردهء خويش را آزاد نمود ، عقد و پيمانى در ميانشان به وجود مىآيد و اين نوع عقد را « ولاء عتق يا پيمان آزادى » مىنامند و آزادكننده از بردهء آزادشده خويش ارث مىبرد و در ميان علماى شيعه در اين مسئله اختلافى نيست و گروهى از علماى اهل سنت نيز به اين پيمان و سبب ارث بودن آن معتقدند .\r\n4 - گاهى نيز ارث به وسيله پيمان و عقد ضمان محقق مىگردد و آن اين كه دو نفر پيمان مىبندند كه در زيان‌ها و جريمه‌ها به همديگر كمك اقتصادى كنند و جريمه يكديگر را به عهده بگيرند ، اين نوع پيمان هم كه « ضمان جريره » و يا « پيمان شركت در جريمه » ناميده مىشود ، به عقيدهء تمام علما و دانشمندان شيعه موجب ارث مىگردد و دو طرف « ضمان » از يكديگر ارث مىبرند و از علماى اهل سنت نيز ابو حنيفه و ياران وى در موضوع ارث به اين گونه پيمان و ضمان معتقدند .\r\nخلاصه اين كه : ادعاى نسخ در آيه مورد بحث منوط بر دو مطلب است :\r\nيكى اين كه : قسمت آخر آيه از نظر معنى مستقل و جدا از قسمت اول آن نباشد ، زيرا در اين صورت منظور از كلمه « نصيب » يارى و خير خواهى خواهد بود كه اين معنى قابل نسخ نيست ، چنان كه قبلا توضيح داديم .\r\nدوم اين كه : منظور از « عقد يمين » در همين قسمت از آيه شريفه تنها « ضمان جريره » ، يعنى همان پيمان شركت در جريمه باشد ، به شرط اين كه اين گونه پيمان را فعلا سبب ارث ندانيم و يا اين كه منظور از آن ، پيمان برادرى و پيمان‌هاى ديگر باشد كه به نظر تمام علما و به اجماع\r\n\r\n\r\n","description":"","footnote":"\r\n( 1 ) اين حديث را احمد و ابو داود و ابن ماجه نقل نموده‌اند . المنتقى ، 2 / 462 .\r\n","page_name":" 426 ","page_number":426},
  {"content":"\r\n\r\nدانشمندان اسلامى با چنين پيمان‌هايى ارث ثابت نمىگردد . در همه اين صورت‌ها مىتوانيم آيه ارث را ناسخ اين آيه بدانيم ، زيرا آيه مورد بحث براى اين گونه پيمان‌ها ، ارث ثابت مىكند ، در صورتى كه هيچ‌يك از اين‌ها طبق آيه ارث ، عامل و سبب ارث نمىباشد ، اين است كه به ناچار بايد گفت كه حكم آيه با آيه ارث نسخ شده است .\r\nولى سخن در اين است كه ثابت نمودن اين شرايط و معانى و فراهم نمودن اين همه مقدمات نسخ در اين آيه شريفه بسيار سخت و دشوار است و يك گفتار بىاساس و عارى از دليل اطمينان‌بخش است زيرا :\r\nاما شرط اول : كه قسمت آخر آيه مستقل باشد ، صحيح نيست ، زيرا به طورى كه قبلا توضيح داديم ، قسمت آخر آيه ، مربوط و معطوف به قسمت اول آن است .\r\nاما شرط دوم : كه منظور از عقد يمين تنها « ضمان جريره » باشد و آن هم سبب ارث نگردد ، اين شرط هم فراهم نيست ، زيرا :\r\nاولا : منظور از پيمان تنها ضمان جريره نيست بلكه تمام اقسام چهارگانهء پيمان‌ها كه به آن‌ها اشاره نموديم ، در اين كلمه گنجانده شده است .\r\n( 1 ) - و ثانيا : بر فرض هم كه منظور از آن عقد ، تنها « ضمان جريره » باشد ، حكم ضمان جريره نسخ نگرديده است و اكنون هم به قوت خود باقى و ثابت مىباشد و به عقيدهء ما يكى از عوامل و اسباب ارث به شمار مىرود .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n( 15 )\r\n\r\nنسخ در آيهء سكر\r\n يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ .  « 1 » اى كسانى كه ايمان آورده‌ايد ! در حالت مستى به نماز نزديك نشويد تا بدانيد كه چه مىگوييد .\r\nبه عقيدهء اكثر علما اين آيه نسخ شده است . « 2 » اما اختلافشان در اين است كه ناسخ آن كدام آيه است .\r\nاز قتاده و مجاهد و حسن بصرى ، « 3 » نقل شده كه اين آيه با آيهء تحريم خمر نسخ گرديده است ، ولى از ابن عباس نقل شده كه اين آيه با آيه وضو نسخ شده است كه خداوند مىفرمايد :\r\n إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ .  « 4 » هنگامى كه به نماز مىايستيد ، صورت و دست‌ها را تا آرنج بشوييد .\r\nاين بود خلاصه دو نظريه در نسخ آيه مورد بحث كه به عقيدهء ما هر دو نظريه باطل و بىاساس است ، زيرا :\r\n\r\n\r\n","description":"","footnote":"\r\n( 1 ) نساء / 43 .\r\n( 2 ) ناسخ و منسوخ ، نحاس 109 .\r\n( 3 ) احكام القرآن ، جصاص 2 / 201 .\r\n( 4 ) مائده / 6 .\r\n","page_name":" 428 ","page_number":428},
  {"content":"\r\n\r\n\r\n1 - اما نسخ آيه سكر با آيه تحريم خمر :\r\nمىگويند اين آيه ، مستى و خوردن شراب را تنها در حال نماز تحريم مىكند ، ولى آيه تحريم خمر ، اين حكم را نسخ نموده و حكم ديگرى را جايگزين آن كرده است و آن اين كه حرمت خمر و مستى در تمام حالات ثابت است و به حال نماز اختصاص ندارد .\r\nدر پاسخ اين گفتار مىگوييم : كه اولا ، اين آيه به هيچ وجه دلالت بر جواز شراب خوردن در غير حال نماز ندارد تا با آيه تحريم خمر نسخ گردد . ثانيا ، قبل از نزول اين آيه ، شراب حرام بود ، پس چگونه مىتوان گفت كه از اين آيه جواز شراب خوردن استفاده مىشد و با آيه ديگر نسخ گرديده است .\r\nدر اين زمينه رواياتى آمده است كه گفتار ما را تأييد مىنمايد و اينك نمونه‌هاى چندى از آن روايت‌ها :\r\nعبد اللّه بن عمر مىگويد : در تحريم شراب ، سه آيه نازل گرديده است ، نخستين آيه اين بود :\r\n يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما .  « 1 » از تو دربارهء شراب و قمار سؤال مىكنند ، بگو ! در آن‌ها گناه و زيان بزرگى است و منافعى [ از نظر مادى 
  ] براى مردم دربردارد ، ولى گناه‌شان بيشتر از نفعشان مىباشد .\r\nعبد اللّه مىگويد : چون اين آيه نازل شد ، عده‌اى گفتند : شراب حرام گرديد ، عده‌اى ديگر عرضه داشتند يا رسول اللّه ! بگذار ما از همان منافعش كه پروردگار بدان اشاره نموده است ، استفاده كنيم ! ( 1 ) - رسول اكرم ( ص ) در برابر خواستهء آنان سكوت اختيار نمود تا آيهء دوم نازل شد و آن آيه اين بود :\r\n لا تَقْرَبُوا الصَّلاةَ وَ أَنْتُمْ سُكارى .  « 2 » نظير اين روايت را ابو هريره نيز آورده است . « 3 » ابو مسيره نقل كرده است كه چون آيه تحريم شراب نازل گرديد ، عمر بن خطاب گفت : خداوندا ! حكم شراب را براى ما روشن‌تر از اين بيان كن ! آنگاه اين آيه نازل گرديد :\r\n يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ .  « 4 » اين آيه براى عمر خوانده شد ولى او قانع نگرديد و عرضه داشت : خداوندا ! حكم شراب را\r\n\r\n\r\n","description":"","footnote":"\r\n( 1 ) بقره / 219 .\r\n( 2 ) نساء / 43 .\r\n( 3 ) مسند احمد ، 2 / 351 .\r\n( 4 ) بقره / 219 .\r\n","page_name":" 429 ","page_number":429},
  {"content":"\r\n\r\nروشن‌تر بيان كن ! اين آيه فرودآمد :\r\n يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى .  « 1 » ابو مسيره مىگويد : پس از نزول اين آيه ، مؤذن رسول خدا ( ص ) بعد از اذان با صداى بلند اعلان نمود : كسى با حالت مستى به نماز نزديك نشود ! اين آيه كه بر عمر خوانده شد او براى بار سوم گفت : خدايا ! حكم خمر را از اين نيز روشن‌تر بيان فرما ! تا اين كه آيهء سورهء مائده نازل شد و چون آيه در انتهاى آن به جمله  فَهَلْ أَنْتُمْ مُنْتَهُونَ  « 2 » رسيد كه « آيا از اين عنصر فساد و خطرناك خوددارى خواهيد كرد ؟ ! » عمر اين نداى بيدارگر و جان‌فزا را شنيد و با صداى بلند گفت : انتهينا - انتهينا « 3 » آرى ، به گوش جان خريديم . « خوددارى نموديم ، خوددارى نموديم . » نسائى نيز همين حديث را با اختلاف مختصرى نقل نموده است . « 4 » از اين روايات استفاده مىشود كه قبل از نزول آيه مورد بحث حكم حرمت خمر نازل گرديده بود و خود اين آيه نيز در تعقيب همان حكم نازل شده است . به اين دلايل است كه گفتيم نظريه نسخ اين آيه با آيه تحريم خمر باطل و بىاساس است .\r\n( 1 ) -\r\n\r\n2 - و اما نسخ آيه سكر با آيه وضو :\r\nنظريه دوم در نسخ آيه مورد بحث ، اين است كه مىگويند اين آيه با آيهء وضو نسخ گرديده است زيرا اين آيه تنها مست نبودن در حال نماز را شرط و لازم مىدانست و آيهء وضو نازل گرديده ، حكم آن را نسخ نمود و وضو را شرط صحت نماز قرار داد .\r\nدر پاسخ اين نظريه نيز مىگوييم : اساسا اين آيه ، نفيا و اثباتا با حكم وضو ارتباط ندارد تا با آن نسخ گردد ، به عبارت ديگر آيه مورد بحث در اين مقام است كه نماز در حال مستى درست نيست ، خواه اين نماز با وضو انجام بگيرد و يا بدون آن . آيه وضو هم در مقام بيان اين است كه وضو در نماز شرط و لازم مىباشد .\r\n\r\n\r\n","description":"","footnote":"\r\n( 1 ) نساء / 43 .\r\n( 2 ) مائده / 91 .\r\n( 3 ) مسند احمد ، 2 / 351 .\r\n( 4 ) سنن نسائى ، 2 / 33 ، باب تحريم الخمر .\r\n","page_name":" 430 ","page_number":430},
  {"content":"\r\n\r\nبا اين توضيح روشن مىشود كه در ميان اين دو آيه كوچك‌ترين منافاتى وجود ندارد تا يكى ناسخ آن ديگرى گردد .\r\n\r\nپندارى و پاسخى\r\nشايد طرفداران نسخ چنين تصور كرده‌اند كه منظور از مستى در اين آيه يك نوع مستى خفيفى است كه غفلت به بار نياورد ، غفلتى كه نتواند كوچك‌ترين توجهى به نماز داشته باشد ، زيرا در اين صورت تكليفى به او متوجه نمىباشد تا خداوند او را مورد تكليف قرار دهد و از خواندن نماز در آن حالت منع و نهيش كند ، پس منظور از مستى در اين آيه يك نوع مستى خفيف و جزئى است كه مانع از توجه به تكليف نباشد . اين آيه چنين شخصى را از نماز خواندن در آن حالت سكر و مستى خفيف و جزئى منع مىكند ، در صورتى به اتفاق علما چنين شخصى مكلف به خواندن نماز مىباشد نه ممنوع از آن . بنابراين ، حكم اين آيه با آيه وضو نسخ گرديده است كه شرط نماز را تنها وضو معرفى مىكند نه عدم مستى .\r\nپاسخ : در پاسخ اين گفتار و پندار مىگوييم : كه اين تصور هم بسيار بىاساس است زيرا خود آيه مستى را با جملهء :  حَتَّى تَعْلَمُوا ما تَقُولُونَ  « 1 » ، بيان مىكند كه منظور از آن ، همان مرحله از مستى است كه شخص با داشتن آن ، درك و شعور خود را از دست بدهد .\r\nتكليفى كه در اين آيه شريفه به افراد مست متوجه مىباشد ، با فقدان عقل و شعور منافات ندارد زيرا انجام دادن نماز در چنين حالتى گرچه مقدور نيست ، ولى فقدان اين شعور چون با اختيار خود مكلف حاصل شده ، بدين جهت نهى و توجه دادن به تكليف در اين حال اشكالى ندارد ، چون « الممتنع بالاختيار لا ينافى الاختيار » : هر عملى كه با اختيار خود انسان غير قابل عمل باشد ، از نظر عقل با صحت تكليف و عقاب منافاتى ندارد .\r\nبنابراين هيچ‌گونه اشكال و مانعى نيست كه چنين شخصى از چنين نمازى نهى شود و تكليف به او متوجه شود و امثال اين گونه تكليف‌ها در شرع اسلام فراوان است كه آن‌ها را « حرمت تكليفى » مىنامند و گاهى هم منظور از آن‌ها « حرمت وضعى » است ، يعنى جهت ارشاد و بيان فساد\r\n\r\n\r\n","description":"","footnote":"\r\n( 1 ) تا بفهميد كه چه مىگوييد . نساء / 43 .\r\n","page_name":" 431 ","page_number":431},
  {"content":"\r\n\r\nو بطلان نماز نهى صادر شده است و منظور آن ، بطلان نماز در حال مستى است .\r\nكوتاه سخن اين كه : منظور از مستى در اين آيه همان مستى عقل برانداز و غفلت‌انگيز است كه هميشه موجب بطلان نماز خواهد بود و بر هر مكلفى فرض و واجب است كه از فراهم آوردن مقدمات اين حالت خوددارى كند و در چنين حالتى نماز نخواند . اين حكمى است ثابت و غير قابل فسخ . بنابراين هيچ دليل بر وقوع نسخ در آيه مورد بحث وجود ندارد و حكم آيه پابرجا و به قوت خود باقى است .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n( 16 )\r\n\r\nنسخ در آيهء مصونيت كفار\r\n إِلَّا الَّذِينَ يَصِلُونَ إِلى قَوْمٍ بَيْنَكُمْ وَ بَيْنَهُمْ مِيثاقٌ أَوْ جاؤُكُمْ حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ وَ لَوْ شاءَ اللَّهُ لَسَلَّطَهُمْ عَلَيْكُمْ فَلَقاتَلُوكُمْ فَإِنِ اعْتَزَلُوكُمْ فَلَمْ يُقاتِلُوكُمْ وَ أَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلًا .  « 1 » [ به دوستى نگيريد 
  ] مگر آنان را كه با هم‌پيمانان شما پيمان بسته‌اند ، يا آنان را كه به سوى شما مىآيند و از پيكار با شما يا پيكار با قوم خود ناتوان شده‌اند [ نه سر جنگ با شما دارند و نه توانايى مبارزه با قوم خود 
  ] و اگر خداوند بخواهد آنان را بر شما مسلّط مىكند تا با شما پيكار كنند ، ( 1 ) - پس اگر از شما كناره گيرى كرده ، با شما پيكار ننمودند [ بلكه 
  ] پيشنهاد صلح كردند ، خداوند به شما اجازه نمىدهد كه متعرّض آنان شويد .\r\nطرفداران نسخ مىگويند : اين آيه كه بر حفظ پيمان و عدم تعرض ابتدايى به مشركين دلالت دارد ، با آيه جهاد و جنگ با مشركين نسخ شده است .\r\nبنابراين نظريه ، در اين آيه دو حكم نسخ شده است : يكى حفظ پيمان مشركين و ديگرى آغاز جنگ با آنان .\r\n\r\n\r\n","description":"","footnote":"\r\n( 1 ) نساء / 90 .\r\n","page_name":" 433 ","page_number":433},
  {"content":"\r\n\r\nپاسخ : اين آيه به مشركين ارتباط ندارد بلكه دربارهء منافقينى نازل شده است كه پس از تظاهر به اسلام ، دوباره از اسلام رو گردانيدند و به كفر گراييدند . قرائن موجود حتى سياق و جريان خود آيه شريفه ما را به اين معنى دلالت مىكند ، زيرا آيات قبلى كه اين آيه در دنبالهء آن‌ها آمده است ، مربوط به منافقين است و دربارهء آن‌ها و چگونگى ارتباط و رفتار مسلمانان با آن‌ها سخن مىگويد تا به آنجا مىرسد كه مىفرمايد :\r\n   فَما لَكُمْ فِي الْمُنافِقِينَ فِئَتَيْنِ وَ اللَّهُ أَرْكَسَهُمْ بِما كَسَبُوا أَ تُرِيدُونَ أَنْ تَهْدُوا مَنْ أَضَلَّ اللَّهُ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا . وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً فَلا تَتَّخِذُوا مِنْهُمْ أَوْلِياءَ حَتَّى يُهاجِرُوا فِي سَبِيلِ اللَّهِ فَإِنْ تَوَلَّوْا فَخُذُوهُمْ وَ اقْتُلُوهُمْ حَيْثُ وَجَدْتُمُوهُمْ وَ لا تَتَّخِذُوا مِنْهُمْ وَلِيًّا وَ لا نَصِيراً . إِلَّا الَّذِينَ يَصِلُونَ إِلى قَوْمٍ بَيْنَكُمْ وَ بَيْنَهُمْ . . .    « 1 » با در نظر گرفتن سياق اين آيات ، معلوم مىشود كه آيهء مورد بحث و حكم آن دربارهء منافقينى وارد شده است كه قبلا كافر بودند ، سپس اسلام را به ظاهر پذيرفته‌اند ، ولى بازهم به كفرشان بازگشته‌اند ، اين گونه افراد كه به اصطلاح فقهى « مرتد » ناميده مىشوند ، از نظر اين آيه بايد كشته شوند مگر در دو مورد :\r\n1 - پيوستن آن‌ها به كسانى كه در ميان آنان و مسلمانان پيمان عدم تعرض منعقد باشد و آنان نيز به اين مرتدين از طرف مسلمانان امان و مصونيت دهند ، در اين صورت همان مرتدين به احترام امانى كه هم پيمان‌هاى مسلمانان به آن‌ها داده‌اند ، از قتل و كشته شدن مصون مىمانند .\r\nاين است آن چه از اين آيه استفاده مىشود و اكنون هم حكم به همين منوال ادامه دارد و نسخ نگرديده و تغييرى در آن پيدا نشده است ، زيرا همان‌طورى كه اين آيه مىگويد : در صورت امان دادن به مرتدين ، مصونيت آن‌ها حتمى است ، ولى اين مصونيت تا روزى است كه پيمان مسلمانان با هم پيمانشان ادامه داشته باشد و اگر پيمانشان با آنان لغو گردد ، براى مصونيتى كه نسبت به مرتدين متوجه بود ، محلى باقى نمىماند ، در اين صورت مسلمانان مىتوانند دوباره با مرتدين بجنگند و آنان را به قتل برسانند ولى توجه داشته باشيد ، همان‌طوركه در اول بحث نسخ روشن نموديم ، برداشته شدن يك حكم به سبب از بين رفتن موضوع آن ، ارتباطى به نسخ ندارد و اين گونه تغيير و تبديل نسخ ناميده نمىشود ، در اينجا نيز تغيير حكم مرتدين از همين باب است ، زيرا : پيمانى كه\r\n\r\n\r\n","description":"","footnote":"\r\n( 1 ) نساء / 88 - 90 .\r\n","page_name":" 434 ","page_number":434},
  {"content":"\r\n\r\nدر ميان مسلمانان و مشركين منعقد بود با فرودآمدن سوره توبه لغو گرديد و به مشركين چهار ماه مهلت داده شد ( 1 ) - كه در اين مدت يا اسلام را بپذيرند و يا از بلاد و شهرهاى اسلامى بيرون روند و بدين ترتيب ديگر براى اين امان و مصونيتى كه در آيه مورد بحث وارد شده است موضوعى باقى نماند ، اين بود كه همان مصونيت از بين رفت و امان از اعتبار ساقط شد و به تبع آن قتال با مرتدين و كشتن آن‌ها كه به علت همان امان ممنوع شده بود ، مجدّدا تجويز شد و اين حكم در آيه جهاد اعلان گرديد و اين تغيير روش از مقولهء نسخ حكم اولى نيست بلكه از مقوله تغيير موضوع و يا تغيير شرايط است .\r\n2 - شرط دوم در مصونيت مرتدين از قتل اين است كه آنان صلح‌جويانه و مسالمت‌آميز به پيش مسلمانان آيند و خود را از جنگ با آنان دور نگه دارند و پس از ارتداد ، مجدّدا دست دوستى به مسلمانان بدهند ولى توجه داشته باشيد كه منظور از دادن دست دوستى اين است كه اظهار اسلام نموده و به توحيد و نبوت اعتراف نمايند و شاهد بر اين معنى ، آيه ديگرى است كه مىگويد :\r\n وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً .  « 1 » به كسى كه اظهار صلح و سلام مىكند ، نگوييد مسلمان نيستى ! بنابراين ، آيه مورد بحث ، دلالت مىكند كه مرتد ملى اگر اظهار توبه كند و به اسلام برگردد ، توبه‌اش قبول است و نمىتوان پس از توبه كردن او را كشت و فقهاى شيعه نيز به همين معتقدند و در قرآن مجيد هم آيه‌اى وارد نگرديده است كه به وجوب قتل مرتد به طور اطلاق دلالت كند و اين حكم را نسخ نمايد .\r\nپندار ديگر : گاهى در نسخ اين آيه كه حكم عدم جواز قتال و جنگ با كفار را در بر دارد ، به آيه جنگ و قتال استناد مىكنند .\r\nولى پاسخ : اين استناد هم خيلى روشن است زيرا حكم قتل مشروط به بقاى موضوع است كه عبارت از كفر مىباشد ، در صورتى كه اگر مرتد ملى توبه نمود ، كفرى در ميان نمىماند تا طبق آيه قتال ، حكم قتل به او متوجه شود و در نتيجه مصونيتى كه آيه مورد بحث براى مرتد بيان كرده بود ، نسخ گردد .\r\nآرى ، در بعضى از اخبار و روايات اهل سنت حكم قتل مرتد به طور اطلاق آمده است و بنا بر\r\n\r\n\r\n","description":"","footnote":"\r\n( 1 ) نساء / 94 .\r\n","page_name":" 435 ","page_number":435},
  {"content":"\r\n\r\nاين روايت‌ها ، مرتد اگر توبه هم بكند ، باز قتل وى واجب مىباشد ، چنان كه بخارى ، احمد بن حنبل ، ترمذى ، نسائى ، ابو داود و ابن ماجه از ابن عباس و او از رسول خدا ( ص ) نقل كرده است كه « هركس مذهب خويش را به مذهب ديگر تبديل كند ، او را بكشيد . « 1 » » به نظر ما حكم وجوب قتل مرتد ، مشروط به عدم توبه است و در اين مسئله اختلاف قابل اعتنايى نيست . ( 1 ) - آرى ، تنها اختلافى كه در اينجا مشاهده مىشود ، در اين است كه آيا دعوت نمودن مرتد به سوى توبه واجب است يا مستحب و در صورت لزوم دعوت ، آيا مدت آن چقدر است كه اگر در آن مدت ، توبه نكرد ، به قتل برسد ؟ مشهور در ميان شيعه اين است كه دعوت به سوى توبه واجب است و براى آن ، مدت معينى نيست بلكه مدت آن تا روزى است كه امكان برگشتن وى در آن مدت عقلا ممكن باشد و گاهى گفته شده است كه تنها تا سه روز مهلت دارد كه برگردد و اظهار ندامت و توبه كند و اين نظريه به پاره‌اى از علماى شيعه نسبت داده شده است ، اكثر علماى اهل سنت نيز آن را پذيرفته‌اند و ابو حنيفه و ابو يوسف نيز به استحباب سه روزه مهلت قائل گرديده‌اند .\r\nولى علىّ بن ابو بكر مرغينانى مىگويد : كشتن مرتد ملى واجب است بدون اين كه كوچك‌ترين ولى علىّ بن ابو بكر مرغينانى مىگويد : كشتن مرتد ملى واجب است بدون اين كه كوچك‌ترين مهلتى به او داده شود ، شافعى و ابن منذر بنا به نقل ابن همام مىگويند : اگر مرتد بلافاصله پس از ارتداد توبه نكند ، كشته مىشود . « 2 » به هر صورت ، به طورى كه در روايات شيعه و اهل سنت وارد گرديده است ، جاى اشكال نيست كه حكم قتل مرتد به وسيله توبه ساقط مىگردد و در صورت توبه از قتل مصون مىماند . بنابراين ، آيه مورد بحث كه حكم مصونيت مرتد ملى را از قتل گرچه در موارد خاصّى در بردارد ، با هيچ عاملى نسخ نگرديده است .\r\n\r\n\r\n","description":"","footnote":"\r\n( 1 ) المنتقى ، 2 / 745 .\r\n( 2 ) فتح القدير ، 4 / 86 .\r\n","page_name":" 436 ","page_number":436},
  {"content":"\r\n\r\n( 17 )\r\n\r\nنسخ در آيهء قضا\r\n فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ وَ إِنْ تُعْرِضْ عَنْهُمْ فَلَنْ يَضُرُّوكَ شَيْئاً وَ إِنْ حَكَمْتَ فَاحْكُمْ بَيْنَهُمْ بِالْقِسْطِ إِنَّ اللَّهَ يُحِبُّ الْمُقْسِطِينَ .  « 1 » اگر اهل كتاب به نزد تو آمدند در ميانشان حكم كن و يا به حال خود واگذار ! اگر از آنان صرف نظر كنى ، به تو هيچ ضررى نمىرسانند و اگر در ميان آنان داورى كنى ، با عدالت داورى كن كه خداوند ، دادگران را دوست دارد .\r\nدر اين آيه شريفه از نظر نسخ و عدم نسخ ، در ميان علما اختلاف وجود دارد :\r\nعده‌اى از علما : به عدم نسخ قائلند و اين كه حكم آن ثابت و به قوت خود باقى است . علماى شيعه نيز بدين عقيده هستند و بر اين معنى اجماع و اتفاق نظر دارند .\r\nبنابراين اگر اهل كتاب محاكمات و دعاوى خويش را در نزد حاكم و قاضى مسلمان طرح كنند ، او مىتواند طبق آئين قضايى اسلام در ميان آنان حكم و قضاوت كند و يا آن‌ها را به آئينشان وابگذارد .\r\n« شيخ طوسى » نيز با سند صحيح از امام باقر ( ع ) نقل مىكند كه : اگر اهل تورات و انجيل محاكمهء خويش را در نزد حاكم مسلمان طرح كنند ، او اختيار دارد كه در ميان آنان حكم كند و يا\r\n\r\n\r\n","description":"","footnote":"\r\n( 1 ) مائده / 42 .\r\n","page_name":" 437 ","page_number":437},
  {"content":"\r\n\r\nترك گويد . « 1 » ( 1 ) - از علماى اهل سنت نيز شعبى ، ابراهيم نخعى ، عطا و مالك همين قول را اختيار نموده‌اند . « 2 » ولى عده‌اى از علماى اهل سنت گفته‌اند كه اين آيه با آيه ديگرى كه بعد از آن آمده است ، نسخ گرديده است و آن آيه اين است :\r\n فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ .  « 3 » از مجاهد نقل گرديده است كه او درست به عكس اين نظريه ، آيه اول را ناسخ آيه دوم مىداند .\r\nمؤلف :\r\nاما به نظر ما حقيقت اين است كه در اين آيه نسخى واقع نشده است زيرا در آيه دوم خداوند به قاضى دستور مىدهد كه طبق آن چه از طرف خداوند نازل گرديده است ، در ميان اهل كتاب قضاوت كند ولى منظور آيه اول اين است كه قاضى در انجام قضا و عدم آن مخيّر است و اگر خواست حكم كند ، بايد با عدالت و طبق آيين الهى انجام دهد نه دلبخواهى .\r\nبه عبارت ديگر : معناى هر دو آيه يكى است ، منتها آيه اول در واقع موضوع حكم آيه دوم را بيان مىكند كه در صورتى كه قاضى مسلمان بخواهد در ميان اهل كتاب ، حكم و قضاوت كند بايد با عدالت و با روش خداپسندانه انجام دهد . بنابراين ، نسخ در ميان اين دو آيه مفسر و مبيّن يكديگر مىباشند متصور نيست .\r\nگذشته از اين ، روايات فراوانى در اين زمينه وجود دارد كه از همهء آن‌ها استفاده مىشود كه سورهء مائده در اثناى سفر رسول خدا ( ص ) به طور مجموع و يك‌جا به رسول خدا ( ص ) نازل شده است ، پس هر دو آيه كه از آيات همان سوره مىباشند ، يك‌دفعه و با هم فرودآمده‌اند و متصور نيست كه يكى از آن‌ها ناسخ و ديگرى منسوخ باشد ، اين است كه بايد گفت : در ميان اين دو آيه اصلا نسخى وجود ندارد .\r\nاين بود خلاصه آن چه از اين روايات به دست مىآيد ، ولى براى اين كه حقيقت بيشتر از اين روشن شود ، قسمتى از آن روايت‌ها را در اينجا مىآوريم :\r\n\r\n\r\n","description":"","footnote":"\r\n( 1 ) وسائل چاپ عين الدولة ، 3 / 406 باب 27 از كتاب قضا .\r\n( 2 ) الناسخ و المنسوخ ، نحاس 130 ؛ احكام القرآن ، جصاص 2 / 434 اين قول را به حسن بصرى نيز نسبت داده است .\r\n( 3 ) مائده / 48 .\r\n","page_name":" 438 ","page_number":438},
  {"content":"\r\n\r\n1 - عيسى بن عبد اللّه از پدرش و او از پدر خويش از امير مؤمنان ( ع ) نقل مىكند كه : سورهء مائده از آخرين سوره‌هايى است كه بر پيغمبر ( ص ) نازل گرديد و اين سوره هنگامى نازل شد كه آن حضرت سوار استر « شهبا » بود و در اثر سنگينى وحى « شهبا » زانو بر زمين گذاشت . « 1 » 2 - اسماء دختر يزيد چنين نقل نموده است كه من مهار « غضبا » شتر مخصوص پيامبر ( ص ) را گرفته بودم ، در آن هنگام مجموع سورهء مائده بر آن حضرت نازل شد و نزديك بود ، در اثر سنگينى وحى ، شتر به زانو درآيد . « 2 » ( 1 ) - 3 - اسماء با سند ديگر نقل نموده است كه سورهء مائده به پيامبر خدا ( ص ) يك‌جا نازل گرديد و نزديك بود ، كمر شتر آن حضرت را بشكند . « 3 » 4 - جبير بن نفير نقل نموده است كه من در سفر حجى به نزد عايشه رفتم . عايشه سؤال كرد :\r\nجبير ! سورهء مائده را مىخوانى ؟ گفتم : آرى ، آنگاه گفت : بدانيد ! مائده آخرين سوره‌اى است كه فرودآمده است ، حلال آن را حلال و حرام آن را حرام بداريد .\r\n5 - ابو عبيد از ضمرة بن حبيب و عطية بن قيس نقل نموده است كه رسول خدا ( ص ) فرمود :\r\nمائده آخرين سوره‌اى از قرآن است كه نازل گرديده است ، پس حلال اين سوره را حلال و حرام آن را حرام بدانيد . « 4 » روايات ديگرى نيز غير از اين‌ها هست كه دلالت دارند بر اين كه سورهء مائده يك‌جا نازل شده و از نظر نزول ، آخرين سوره مىباشد .\r\nخوانندهء عزيز ، با وجود اين روايات چگونه مىتوان ادعا نمود كه يكى از آيات اين سوره ، ناسخ آيه ديگر آن مىباشد و اين نسخ همان نسخ قبل از فرا رسيدن وقت عمل است كه در اين صورت تشريع حكم آيهء منسوخ لغو و بىفايده خواهد بود و چنين نسخى امكان ندارد .\r\n( 2 ) - علاوه بر اين ، مطلب ديگرى نيز از اين روايات استفاده مىشود كه مؤيد گفتار ما است و آن اين است كه هيچ‌يك از آيات اين سوره ، نسخ نشده است .\r\n\r\n\r\n","description":"","footnote":"\r\n( 1 ) تفسير برهان ، 1 / 263 .\r\n( 2 ) تفسير ابن كثير ، 2 / 2 .\r\n( 3 ) و مانند اين حديث را مسند احمد ، 6 / 485 ؛ تفسير شوكانى ، 2 / 2 و عين آن را عبد بن حميد ، ابن جرير و محمد بن نصر در كتاب صلاة و طبرانى و ابو نعيم در الدلائل و بيهقى در شعب اليمان از اسماء نقل نموده‌اند .\r\n( 4 ) همان .\r\n","page_name":" 439 ","page_number":439},
  {"content":"\r\n\r\n( 18 )\r\n\r\nنسخ در آيهء شهادت\r\n يا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ .  « 1 » اى كسانى كه ايمان آورده‌ايد ! آنگاه‌كه مرگ يكى از شما فرارسد ؛ به هنگام وصيت دو نفر آدم عادل از خودتان و يا از ديگران به شهادت بطلبيد .\r\nبه عقيدهء علماى شيعه اين آيه شريفه حكم ثابتى را در بر دارد و از نسخ مصون و سالم است .\r\nبنابراين با در نظر گرفتن جمله « من غيركم » شهادت اهل كتاب بر وصيت مسلمانان در سفر جايز و نافذ است . گروهى از اصحاب و ياران پيامبر ( ص ) و تابعين نيز اين عقيده را دارند ، مانند عبد اللّه بن قيس ، ابن عباس ، شريح ، سعيد بن مسيب ، سعيد بن جبير ، عبيده ، محمد بن سيرين ، شعبى ، يحيى بن يعمر و سدى و از فقهاى اهل سنت نيز سفيان ثورى اين نظريه را پذيرفته و ابو عبيد نيز در اثر كثرت طرفداران اين نظريه به آن متمايل شده است .\r\nولى زيد بن اسلم ، مالك بن انس ، شافعى و ابو حنيفه در اين آيه به وقوع نسخ معتقدند و مىگويند در هيچ صورت ، شهادت شخص كافر پذيرفته نيست . « 2 »\r\n\r\n\r\n","description":"","footnote":"\r\n( 1 ) مائده / 106 .\r\n( 2 ) الناسخ و المنسوخ ، نحاس 133 ، 134 .\r\n","page_name":" 440 ","page_number":440},
  {"content":"\r\n\r\n\r\nعدم نسخ و دلايل آن\r\nبه عقيدهء ما اين آيه شريفه نسخ نشده است و عقيده به وقوع نسخ در اين آيه پندارى است باطل و بىاساس زيرا :\r\n1 - روايات فراوانى به طريق شيعه و اهل سنت آمده است كه از آن‌ها استفاده مىشود : شهادت اهل كتاب بر وصيت مسلمانان در صورتى قبول است كه شهادت مسلمان امكان‌پذير نباشد ، چنان كه كلينى از هشام بن حكم نقل مىكند كه امام صادق ( ع ) در تفسير « او آخران من غيركم » فرمود : اگر شخصى در غربت باشد و در آنجا مسلمانى پيدا نشود ، دربارهء وصيت وى شهادت غير مسلمان نيز جايز و نافذ است . « 1 » ( 1 ) - شعبى نيز نقل نموده است كه در « دقوقا » يكى از مسلمانان را مرگ فرا رسيد و چون كسى از مسلمانان را پيدا نكرد تا وصيت كند ، دو نفر از اهل كتاب را به وصيت خود شاهد گرفت ، اين دو نفر وارد كوفه گرديدند و به نزد « ابو موسى اشعرى » آمدند و جريان را به او ابلاغ كردند ، پول و امانت‌هاى او را به ابو موسى تحويل دادند و ابو موسى گفت : پس از رسول خدا ( ص ) چنين پيشامدى رخ نداده است و بعد از نماز عصر به آن دو نفر قسم ياد داد كه آيا به مال موسى خيانت نكرده‌اند و در وصيت او دروغ نگفته و در گفته‌هايش تغييرى نداده‌اند ، ثروت و وصيت وى همان بوده است كه آنان اظهار مىنمايند و آنان هم بدين گونه سوگند ياد كردند ، آنگاه ابو موسى شهادتشان را دربارهء وصيت يك فرد مسلمان قبول كرد پذيرفت . « 2 » 2 - رواياتى كه در فصل گذشته در موضوع نزول سورهء مائده آورديم ، دليل محكمى است بر عدم نسخ اين آيه زيرا از آن روايت‌ها استفاده مىشود كه سوره مائده آخرين سوره‌اى است كه فرودآمده است و هيچ‌يك از آيات آن نسخ نگرديده و هر حكمى كه در اين سوره آمده است ، ثابت و پابرجاست و يكى از آيات آن سوره همان آيه مورد بحث ماست .\r\n3 - دليل سوم بر عدم نسخ آيهء مزبور اين است كه نسخ احتياج به دليل و اثبات دارد و هيچ‌يك از اين دلايلى كه طرفداران نسخ اقامه نموده‌اند ، نمىتواند آن را ثابت كند .\r\n\r\n\r\n","description":"","footnote":"\r\n( 1 ) وافى ، 13 / 8 ، باب الاشهاد على الوصية .\r\n( 2 ) اين حديث را ابو داود نقل نموده و دار قطبى نيز حديث ديگرى در همين مضمون آورده است . المنتقى ، 2 / 942 .\r\n","page_name":" 441 ","page_number":441},
  {"content":"\r\n\r\n\r\nدلايل قائلين به نسخ\r\nهمان‌طوركه اشاره نموديم ، گروهى از علماى اهل سنت مىگويند كه آيه مورد بحث نسخ شده است و در اين نظريه به دلايلى استناد مىكنند . اينك ما آن دلايل را مىآوريم و مورد بحث و تجزيه و تحليل قرار مىدهيم :\r\n1 - مىگويند : خداوند متعال در شاهد ، عدالت و مورد رضايت مسلمين بودن را شرط و معتبر دانسته و چنين فرموده است :\r\n مِمَّنْ تَرْضَوْنَ مِنَ الشُّهَداءِ .  « 1 » گواهانى بگيريد كه به شهادت و گواهى آنان رضايت داريد  وَ أَشْهِدُوا ذَوَيْ عَدْلٍ مِنْكُمْ .  « 2 » دو نفر عادل را شاهد بگيريد .\r\nبا در نظر گرفتن شرط عدالت و رضايت در شاهد ، چون كافر داراى عدالت نيست و طريقه و روش او نيز مورد رضاى مسلمانان نمىباشد ، بنابراين ، شهادت وى لغو و بىاعتبار است ، در اين صورت در وصيت نيز نمىتواند مقبول و معتبر باشد و آيه مورد بحث با اين حكم نسخ شده است .\r\nپاسخ : اين استدلال از چند جهت ، مخدوش است : اولا ، آيه اول دربارهء شهادت به قرض و آيه دوم دربارهء شهادت به طلاق وارد شده است و هيچ‌يك از آن‌ها دلالت ندارد كه در شهادت به وصيت نيز عدالت شرط است ( 1 ) - . ثانيا ، اگر فرض كنيم كه اين دو آيه داراى اطلاق هستند و به تمام موارد شاملند ، در اين صورت آيه مورد بحث مىتواند تبصره‌اى باشد بر آن دو آيه كه اطلاق و شمول دارند ، زيرا طلق و كلى نمىتواند حكم مقيد و محدود را نسخ كند ، بلكه در اين گونه موارد حكم مقيد تبصره و استثنا براى مطلق و كلى خواهد بود .\r\n2 - يكى ديگر از دلايل طرفداران نسخ ادعاى اجماع است كه مىگويند : اجماع علما بر اين است كه شهادت فاسق قبول نيست و چون كافر نيز فاسق است ، شهادت وى پذيرفته نمىشود .\r\nپاسخ : ادعاى اجماع در اين مورد بىمعنى است زيرا به طورى كه قبلا روشن گرديد ، بيشتر علما و دانشمندان شهادت اهل كتاب را دربارهء وصيت قبول مىكنند و شهادت مسلمان فاسق كه در اسلام پذيرفته نيست ، نمىتواند دليل آن باشد كه شهادت كافرى كه در مذهب خويش عادل و مورد اطمينان است ، پذيرفته نشود زيرا از نظر عقل ملازمه‌اى در ميان اين دو وجود ندارد .\r\n\r\n\r\n","description":"","footnote":"\r\n( 1 ) بقره / 282 .\r\n( 2 ) طلاق / 2 .\r\n","page_name":" 442 ","page_number":442},
  {"content":"\r\n\r\n3 - مىگويند : شهادت شخص كافر در غير مورد وصيت به طور اجماع پذيرفته نيست و در موضوع وصيت مورد اختلاف است و قهرا بايد مورد اختلاف را به مورد اجماع و اتفاق و مشكوك را به متقين حمل و تطبيق نمود .\r\nپاسخ : با در نظر گرفتن اين كه دليل مسلّم و متقن به پذيرفته شدن شهادت اهل كتاب در باب وصيت به دست آمده است ، تكيه نمودن بدين گونه دلايل واهى در نهايت غرابت و تعجب است و بهتر بود كه اين استدلال‌كننده عكس اين دليل را بياورد و بگويد شهادت كافر در مورد وصيت در زمان رسول خدا ( ص ) اجماعا مورد قبول بوده است ولى پس از دوران رسول خدا ( ص ) اين مسئله مورد اختلاف گرديده است و بايد مورد اختلاف را به مورد اجماع حمل نمود .\r\n\r\nنتيجه\r\nاز همه آن چه گفتيم بر مىآيد كه هيچ دليلى به ادعاى نسخ در اين آيه به جز تقليد از عده‌اى از فقهاى متأخر وجود ندارد و چگونه مىتوان از حكمى كه در قرآن وارد گرديده است ، در اثر فتواى كسى دست برداشت ؟\r\nجاى تعجب است كه حسن و زهرى مىگويند : معناى جمله  أَوْ آخَرانِ مِنْ غَيْرِكُمْ  كه در اين آيه شريفه وجود دارد ( 1 ) - ، اين نيست كه كافران و اهل كتاب شهادت دهند بلكه منظور اين است كه « يا دو نفر غير از اقوام و خويشاوندان شما شهادت دهند » بنابراين معنى ، در آيه شريفه اصلا دليلى نسبت به قبول شهادت كافر و اهل كتاب وجود ندارد زيرا در آيه اسمى از آن‌ها به ميان نيامده است .\r\nاين گفتار گذشته از اين كه با رواياتى كه در تفسير اين آيه وارد شده است ، مردود مىباشد ، با ظاهر خود قرآن نيز مخالف است ، چون مورد خطاب در اين آيهء مؤمنين است و لابد بايد منظور از « غيركم » نيز غير مؤمن باشد و آن‌ها همان كفارند .\r\nو نكته قابل توجه اين است كه اطلاق اين آيه و خالى بودن آن از قيود و شرايط ، به پذيرفتن شهادت كافر دلالت مىكند ، اعم از اين كه كافر كتابى باشد و يا غير كتابى و اعم از اين كه اقامهء شهود از خود مؤمنين امكان‌پذير باشد و يا نباشد .\r\nولى روايات فراوانى كه در اين باب وارد شده است ، اين شهادت را تنها به شهادت كافر كتابى به مواردى كه تحصيل شهود از مؤمنين ممكن نباشد ، اختصاص داده است و اين مورد يكى از مواردى است كه اطلاق كتاب با روايت « مقيد » شده است و به عبارت ديگر حكم كلى قرآن با حكم خاص و جزئى به وسيله گفتار پيامبر ( ص ) ثابت شده ، استثنا برداشته است .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n( 19 )\r\n\r\nنسخ در آيهء حصاد\r\n وَ هُوَ الَّذِي أَنْشَأَ جَنَّاتٍ مَعْرُوشاتٍ وَ غَيْرَ مَعْرُوشاتٍ وَ النَّخْلَ وَ الزَّرْعَ مُخْتَلِفاً أُكُلُهُ وَ الزَّيْتُونَ وَ الرُّمَّانَ مُتَشابِهاً وَ غَيْرَ مُتَشابِهٍ كُلُوا مِنْ ثَمَرِهِ إِذا أَثْمَرَ وَ آتُوا حَقَّهُ يَوْمَ حَصادِهِ وَ لا تُسْرِفُوا إِنَّهُ لا يُحِبُّ الْمُسْرِفِينَ .  « 1 » اوست كه باغ‌هاى معروش ( باغ‌هايى كه درختانش روى داربست‌ها قرار دارد ) و باغ‌هاى غير معروش ( باغ‌هايى كه نياز به داربست ندارد ) را آفريد . همچنين نخل و انواع زراعت را كه از نظر ميوه و طعم با هم متفاوتند و [ نيز 
  ] درخت زيتون و انار را كه از جهتى با هم شبيه و از جهتى تفاوت دارند ( برگ و ساختمان ظاهرشان شبيه يكديگر است ، در حالى كه طعم ميوهء آن‌ها متفاوت مىباشد ( از ميوه آن به هنگامى كه به ثمر مىنشيند ، بخوريد و حق آن را به هنگام درو بپردازيد و اسراف نكنيد كه خداوند مسرفان را دوست ندارد .\r\nاكثر علماى اهل سنت در اين آيه به نسخ قائل گرديده‌اند و در چگونگى نسخ آن توجيهات مختلفى دارند .\r\n1 - مىگويند : اين آيه دربارهء زكات وارد شده ولى حكم آن به استثناى جو ، گندم ، خرما و كشمش از ميوه‌هاى ديگرى كه در اين آيه آمده نسخ شده است زيرا اكثر و بلكه تمام اصحاب پيامبر ( ص ) و تابعانشان بر آنند كه در تمام روييدنىها زكات واجب نيست . آرى ، تنها « ابو حنيفه » و\r\n\r\n\r\n","description":"","footnote":"\r\n( 1 ) انعام / 141 .\r\n","page_name":" 444 ","page_number":444},
  {"content":"\r\n\r\n« زفر » معتقدند كه در تمام روئيدنىها به جز « هيزم » و « نى » و « علوفه » بايد زكات پرداخته شود . « 1 » ( 1 ) - 2 - مىگويند : اين آيه با روايات و گفتار رسول خدا ( ص ) نسخ گرديده و زكات از آن حالت كلى خود به يك‌دهم و يك بيستم اختصاص يافته است ، سدى و انس بن مالك در نسخ آيه شريفه اين نظريه را انتخاب نموده‌اند و گاهى مىگويند : ابن عباس و محمد بن حنيفه نيز بر اين عقيده بودند . « 2 » 3 - طرفداران نسخ گاهى هم مىگويند : اين آيه اصلا مربوط به زكات نمىباشد و منظور از « حق و نصيبى » كه در اين آيه آمده است ، زكات نيست ، بلكه يك نصيب و حق مستقلى است كه پرداختن آن با اين آيه واجب شده بود ، سپس با آيه زكات نسخ گرديد .\r\nنظر ما : ولى به نظر ما اين آيه با هيچ‌يك از عوامل سه‌گانه كه طرفداران نسخ مىگويند ، نسخ نگرديده و اساسا عقيده به نسخ در آيه باطل و بىاساس است و دلايل زير گفتار ما را تأييد مىكند :\r\n1 - روايات فراوانى از ائمه اهل بيت ( ع ) به دست ما رسيده كه « حق و نصيب » را كه در اين آيه آمده است ، به يك حق ديگرى غير از زكات تفسير كرده‌اند چنان كه « كلينى » با اسناد خود نقل مىكند كه معاوية بن حجاج مىگفت از امام صادق ( ع ) شنيدم كه مىفرمود ، در كشت و زرع دو حق وجود دارد ، حقى است كه از تو گرفته مىشود و حقى است كه تو خود آن را مىپردازى . عرضه داشتم : كدام حق است كه از من گرفته مىشود و كدام حق است كه خودم مىپردازم ، فرمود : حقى كه از تو گرفته مىشود همان ده‌يك و بيست يك است ( زكات ) و اما حقى كه خودت مىپردازى همان است كه خداوند مىفرمايد : « و اتوا حقّه يوم حصاده » . « 3 » ابن مردويه نيز با اسناد خود از ابو سعيد خدرى و او از رسول اكرم ( ص ) در تفسير « و اتوا حقّه يوم حصاده » چنين آورده است كه : منظور از اين حق همان سنبل‌ها مىباشد كه به هنگام درو كردن به زمين مىريزد . « 4 » 2 - سورهء انعام كه آيه مورد بحث جزء آيات آن مىباشد يك‌جا و دفعتا در مكه فرودآمده است\r\n\r\n\r\n","description":"","footnote":"\r\n( 1 ) احكام القرآن ، جصاص 3 / 9 .\r\n( 2 ) الناسخ و المنسوخ ، نحاس 140 .\r\n( 3 ) تفسير برهان ، 1 / 338 .\r\n( 4 ) تفسير ابن كثير ، 2 / 182 .\r\n","page_name":" 445 ","page_number":445},
  {"content":"\r\n\r\nولى آيه زكات بعد از هجرت و در مدينه نازل شده است . بنابراين ، چگونه مىتوان گفت كه آيهء مورد بحث دربارهء زكات و وجوب آن است و يكى از اين دو آيه زكات ناسخ آن ديگرى است .\r\n( 1 ) - در اين كه سوره انعام در مكه و يك‌جا نازل شده است ، روايات زيادى داريم چنان كه « كلينى » با اسناد خود از حسن بن حمزه نقل مىكند كه امام صادق ( ع ) فرمود : سورهء انعام يك‌جا و دفعتا نازل شده و هفتاد هزار فرشته با تجليل و تعظيم آن را بدرقه مىكردند . چون در اين سوره نام خدا هفتاد بار ذكر شده است ، اگر مردم مىدانستند كه خواندن اين سوره چه اجر و پاداشى دارد از خواندن آن غفلت نمىورزيدند . « 1 » از ابن عباس نقل شده است كه او مىگويد : سورهء انعام شبانه و يك‌جا در مكه نازل شد و هفتاد هزار فرشته در اطراف آن با صداى بلند تسبيح مىگفتند . « 2 » از اين روايات و امثال آن‌ها چنين بر مىآيد كه آيه مورد بحث در مكه و قبل از آمدن حكم زكات نازل گرديده است .\r\nزجاج نقل مىكند كه بعضىها گفته‌اند كه اين آيه در مدينه نازل شده است . « 3 » ولى اين گفتار ، گذشته از اين كه دليلى ندارد ، با روايات فراوانى هم كه قبلا به آن‌ها اشاره گرديد ، مخالف است .\r\n3 - آخرين گواه بر عدم نسخ آيهء مورد بحث اين است كه : چون وقت پرداختن حقى كه در اين آيه وارد شده هنگام درو كردن است ، به ناچار بايد منظور از اين حق ، غير از زكات باشد زيرا به طورى كه مىدانيم زكات پس از درو كردن و خرمن‌كوبى و پيمانه نمودن پرداخت مىشود ، نه در موقع درو نمودن .\r\nو روايات ديگرى نيز كه دربارهء منع از درو كردن زرع به هنگام شب از ائمه اهل بيت ( ع ) به ما رسيده است ، اين معنى را تأييد مىكند ، زيرا در اين روايات منع از درو كردن به هنگام شب بدين گونه تعليل شده است كه : اين عمل موجب محروميت بيچارگان و درماندگان مىگردد . « 4 » ( 2 ) - جعفر بن محمد بن ابراهيم با اسناد خود از امام جعفر صادق ( ع ) از پدر ارجمندش و او نيز از پدرش نقل مىكند كه رسول خدا ( ص ) از چيدن خرما و درو كردن زراعت به هنگام شب نهى نموده\r\n\r\n\r\n","description":"","footnote":"\r\n( 1 ) تفسير برهان ، 1 / 313 .\r\n( 2 ) اين حديث را ابو عبيد ، ابن منذر ، طبرانى و ابن مردويه نقل كرده‌اند . تفسير شوكانى ، 2 / 91 .\r\n( 3 ) تفسير قرطبى ، 7 / 91 .\r\n( 4 ) تفسير برهان ، 1 / 338 .\r\n","page_name":" 446 ","page_number":446},
  {"content":"\r\n\r\nاست . جعفر ناقل روايت در اينجا مىگويد : شايد راز اين نهى همان محروميت فقرا باشد . « 1 »\r\n\r\nپاسخ يك اشكال\r\nعده‌اى مىگويند منظور از حق در آيه همان زكات است و  يَوْمَ حَصادِهِ  كه در آيه آمده است ، وقت واجب شدن اين حق را بيان مىكند نه وقت پرداختن آن را زيرا وقت پرداختنش بعد از درو كردن ، خرمن كردن و پيمانه نمودن مىباشد با اين توضيح ، « يوم حصاده » نمىتواند گواه اين باشد كه منظور از حق حتما زكات نيست .\r\nدر پاسخ آنان مىگوييم : قرائن نشان مىدهد كه « يوم حصاده » وقت پرداختن حق است ، نه وقت تعلق و وجوب آن ، زيرا :\r\n1 - قيد زمانى به معناى فعل تعلق مىگيرد نه به حكمى كه از آن استفاده مىشود ، مثلا اگر بگويند « روز جمعه به زيد احترام بكن » در اين جمله ، روز جمعه قيد زمان است براى انجام دادن احترام و گرامى داشتن نه براى حكم و وجوب آن . همين‌طور كلمه « يوم حصاده » در آيه ، قيد زمان است براى پرداختن حق نه براى وجوب آن .\r\n2 - زكات در موقع درو كردن واجب نمىشود تا با آيه مورد بحث تطبيق كند بلكه از روزى كه حبوبات منعقد مىگردند و دانه مىبندند و اسم جو و گندم به آن صدق مىكند ، حق زكات تعلق مىگيرد ، بنابراين ذكر كردن « هنگام درو » در آيه شريفه ، دليل روشنى است بر اين كه اين حق غير از حق زكات واجب است .\r\n3 - گواه ديگر بر اين كه منظور از اين حق زكات نمىباشد ، اين است كه خداوند متعال در اين آيه از اسراف نهى نموده است و نهى از اسراف با زكات واجب كه داراى حد و اندازه معينى است ، تناسب ندارد .\r\nحالا كه روشن شد منظور از حق در اين آيه غير از زكات ، حق ديگرى است . آيه‌اى كه حكم زكات در آن آمده است با اين آيه شريفه ارتباطى ندارد و نمىتواند آن را نسخ كند .\r\n\r\nنتيجه\r\nاز آن چه گفته شد ، معلوم گرديد كه ادعاى نسخ در اين آيه متوقف به اثبات وجوب نوعى حقّ است\r\n\r\n\r\n","description":"","footnote":"\r\n( 1 ) سنن بيهقى ، 4 / 133 .\r\n","page_name":" 447 ","page_number":447},
  {"content":"\r\n\r\nكه مانند زكات به كشت و زرع تعلّق مىگرفته است و با آيه زكات فسخ گرديده و زكات جايگزين آن شده است ، ولى طرفداران نسخ دليلى ندارند كه بتوانند چنين حق واجبى را قبل از وجوب زكات ثابت كنند ، زيرا اگر بگويند : كه امر و فرمان موجود در اين آيه ، ظهور در وجوب دارد ، بنابراين حق مذكور در آيه يك حق واجب مىباشد كه نسخ گرديده است ، در جوابشان گفته مىشود : همان‌طوركه امر ظهور در وجوب دارد ، در استمرار و هميشگى بودن هم ظهور دارد و اين هر دو ظهور يك‌جا در آيه مذكور مورد عمل نمىباشد ( 1 ) - ، چون اگر استمرار را در نظر بگيريم ، وجوب خود به خود از بين مىرود و اگر وجوب را در نظر بگيريم استمرار از بين خواهد رفت ، زيرا مىدانيم كه فعلا به جز زكات حق ديگرى واجب نيست .\r\nبنابراين ، ناچار بايد در يكى از دو ظاهر تصرف نمود يا بايد از ظاهر وجوب رفع يد نمود و در دوام و استمرارش باقى گذاشت و به ثبوت حق ديگر استحبابى كه تا ابد باقى است ملتزم گرديد و يا از دوام و استمرار دست كشيد و وجوب را باقى گذاشت و به وقوع نسخ ملتزم گرديد ولى نه تنها هيچ رجحان و امتيازى براى احتمال دوم در برابر احتمال اول وجود ندارد بلكه احتمال اول ترجيح و امتياز بيشتر دارد زيرا :\r\nاولا : روايات فراوانى از ائمه هدى ( ع ) وارد گرديده است كه به استحباب و استمرار اين حق دلالت دارند و در صفحات پيش قسمتى از اين روايات را آورديم .\r\nو ثانيا : اگر يك چنين حق واجبى وجود داشت ، در ميان صحابهء رسول خدا ( ص ) و مسلمانان اعصار بعدى شايع و معروف مىشد و به گفتار تنها يك و يا دو نفر مانند عكرمه و ضحاك و مانند اين‌ها منحصر نمىگرديد .\r\nخلاصه اين كه : منظور از حق در آيه مورد بحث ، به طور كه تمام دانشمندان شيعه معتقدند ، اين است كه علاوه بر زكات واجب يك حق ديگر به طور مستحب به انسان تعلق مىگيرد و آن اين كه در موقع چيدن ميوه‌جات و درو كردن حبوبات ، صاحبان باغ و زراعت بايد سهم و نصيبى براى فقرا جدا سازند تا آنان نيز از ديدن بار ميوه‌ها كه به خانه‌ها كشانده مىشود ، در خود احساس محروميت و درماندگى نكنند و به جاى آه و حسرت ، آذوقه و نيازمندىهاى خود و فرزندانشان را فراهم آورند و منظور از حق در اين آيه شريفه ، همان سهم فقراست كه در حبوبات و ميوه‌هاى صاحبان باغ و زرع قرار دارد و اين حق پيوسته ثابت بوده و نسخ نشده است .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n( 20 )\r\n\r\nنسخ در آيهء لحوم\r\n قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُهُ إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ أَوْ فِسْقاً أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ رَبَّكَ غَفُورٌ رَحِيمٌ .  « 1 » بگو ! در آن چه بر من وحى شده است ، هيچ غذاى حرامى نمىيابم به جز مردار يا خونى كه [ از بدن حيوان 
  ] بيرون ريخته شود يا گوشت خوك كه پليد و نجس مىباشد يا حيوانى كه با گناه ذبح شده و در هنگام سر بريدن نام غير خدا ( بت‌ها ) بر آن برده شده است . اما كسى كه مضطر [ به خوردن 
  ] اين محرمات شود ، بىآن‌كه خواهان لذت باشد و يا زياده‌روى كند ، گناهى بر او نيست ، زيرا پروردگارت آمرزندهء مهربان است .\r\nطرفداران نسخ مىگويند : كه اين آيه قسمتى از لحوم و گوشت‌هاى حيوانات را تحريم و بقيه را تجويز نموده است و سپس با گفتار رسول خدا ( ص ) كه بعدها بعضى از خوردنىهاى ديگر را نيز تحريم نموده و نسخ گرديده است .\r\nنظر ما : حقيقت اين است كه اين آيه نيز مانند آيات قبلى داراى حكم ثابتى بوده و نسخ نگرديده است ، زيرا : اين آيه در مقام تشريع و قانون‌گذارى نبوده كه بعدا با يك قانون و حكم ديگرى نسخ گردد ، بلكه اين آيه مىخواست از يك حقيقت خبر و اطلاع بدهد كه تا روز نزول آيه جز موارد\r\n\r\n\r\n","description":"","footnote":"\r\n( 1 ) انعام / 145 .\r\n","page_name":" 449 ","page_number":449},
  {"content":"\r\n\r\nچندى كه در آيه به آن‌ها اشاره شده ( ميته ، خون ، گوشت خنزير و حيوانى كه به نام غير خدا ذبح شود ) حيوانات و مأكولات ديگر در اسلام حرام نگرديده بوده است و اين منافات با آن ندارد كه بعدا حيوانات ديگر هم تحريم شده و به آن چند مورد كه قبلا حرام بوده اضافه شود . بنابراين ، ادعاى نسخ در اين آيه درست نيست ( 1 ) - ، زيرا نسخ در جمله « خبريه » كه از يك واقعيتى خبر مىدهد ، معنى ندارد .\r\nو اما آيه شريفه كه گوشت‌هاى حرام را تا آن روز به چند مورد منحصر ساخته ، منظور از اين شمارش و انحصار ، يا اضافى و نسبى است به اين معنى كه مشركين از پيش خود مأكولاتى را كه در قانون خدا حرام نبود ، تحريم كرده بودند و اين آيه در مقام رد و انكار عقيده آنان فرودآمده است و اين معنى از سياق و لحن آيهء قبل به دست مىآيد و يا اين كه حصر حقيقى و واقعى است ، به اين معنى كه گوشت‌هاى حرام در موقع نزول اين آيه دقيقا به همان قسمت از مأكولات كه در آيه آمده منحصر بوده است و اين معنى از معناى اول روشن‌تر و به فهم نزديك‌تر است ، زيرا اين آيه در مكه و در اوايل اسلام نازل گرديده است و پس از آن قهرا چيزهاى ديگرى هم حرام شده است ، چون احكام اسلام به تدريج و متناوبا و در طول بيست و سه سال دوران زندگى پيامبر اسلام ( ص ) نازل گرديد و بديهى است كه تحريم نمودن چيزى پس از تحريم چيز ديگر و نزول تدريجى حكم ارتباطى به نسخ ندارد .\r\n\r\nخلاصه :\r\nاز همه آن چه گفته شد ، چنين بر مىآيد كه : اولا ، آيه مورد بحث در مقام اخبار است نه در مقام تشريع و قانون‌گذارى و ثانيا ، منحصر كردن گوشت‌ها به چند مورد معدود در اين آيه يا حصر نسبى است و يا حصر حقيقى و در هر دو صورت نسخ در آن مفهومى ندارد .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n( 21 )\r\n\r\nنسخ در آيهء تحريم فرار از جهاد\r\n  يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ . وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ .   « 1 » اى كسانى كه ايمان آورده‌ايد ! در ميدان جنگ كه با كافران برخورديد ، پشت به آنان [ فرار 
  ] نكنيد و هركس در جنگ پشت به آنان كند - جز در مورد سنگر گيرى و يا براى پيوستن به گروه رزمندگان - خشم خدا را به جان خود خريده ، جايگاهش در دوزخ خواهد بود . چه جايگاه بدى ! بعضى از مفسرين عقيده دارند كه اين آيه با آيهء ديگرى از همين سوره نسخ شده است و آن آيه اين است :\r\n الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَ إِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ وَ اللَّهُ مَعَ الصَّابِرِينَ .  « 2 » اكنون خدا بر شما تخفيف داد و دانست كه در شما ضعف و ناتوانى هست ، پس اگر از شما يك‌صد نفر بردبار باشند ، بر دويست نفر پيروز مىشوند و اگر هزار نفر باشند به يارى خدا بر\r\n\r\n\r\n","description":"","footnote":"\r\n( 1 ) انفال / 15 ، 16 .\r\n( 2 ) انفال / 66 .\r\n","page_name":" 451 ","page_number":451},
  {"content":"\r\n\r\nدو هزار نفر پيروز خواهند شد كه خداوند با صابران است .\r\nطرفداران نسخ مىگويند : از اين آيه چنين استفاده مىشود كه اگر تعداد مسلمانان از نصف كافران كمتر باشد ، در اين صورت جايز است كه جنگ را ترك نموده از ميدان نبرد كنار روند و كناره گيرى از ميدان جنگ و فرار نمودن از نبرد كه طبق مضمون آيه اول حرام و ممنوع بود ، با اين آيه نسخ شده و در جنگ ، تخفيفى براى مسلمانان مقرر شد .\r\nاين بود نظريه نسخ در اين آيه شريفه كه نسبت به خود طرفدارانى دارد و عطا بن ابى رياح يكى از آنان است . « 1 » ( 1 ) - اما به نظر ما : اين آيه نسخ نشده است و آن چه كه طرفداران نسخ در چگونگى نسخ اين آيه مىگويند ، نمىتواند دليل بر نسخ آن باشد و تخفيفى كه در آيهء دوم براى مسلمانان آمده است نه تنها نمىتواند دليل بر نسخ آيه اول باشد بلكه خود دليل بر استمرار و عدم نسخ آن است ، با اين توضيح كه : فرار از ميدان جنگ در قانون اسلام ( طبق مضمون آيه اول ) در صورتى ممنوع و حرام است كه تعداد مسلمانان كمتر از نصف تعداد كفار نباشد ولى در صورتى كه تعداد آن‌ها از نصف كفار كمتر شد ( طبق مضمون آيه دوم ) فرار كردن از ميدان نبرد و نجات دادن خود از مرگ حتمى حرام نمىباشد .\r\nبنابراين ، در ميان مفهوم اين دو آيه نه تنها منافات وجود ندارد تا يكى ناسخ حكم ديگرى باشد بلكه معناى آن دو آيه به هم در آميخته يك قانون عالى و طبيعى را در مسئله جنگ به وجود مىآورد و آن اين كه در صورت نداشتن نيرو و احتمال پيروزى تا دم مرگ ثبات قدم واجب و فرار ممنوع و در صورت نداشتن نيروى كافى كه شكست و مرگ حتمى است ، فرار از جنگ بلا اشكال است .\r\nولى به طورى كه نقل شده است : عمرو بن عمر ، ابو هريره ، ابو سعيد ، ابو نضرة نافع مولى ابن عمر ، حسن بصرى ، عكرمه ، قتاده ، زيد بن ابى حبيب و ضحاك مىگويند كه حكم آيه مورد بحث و حرمت فرار از جنگ عموميت ندارد بلكه اين حكم به سربازان جنگ « بدر » اختصاص داشته و دربارهء آنان نازل گرديده و به جنگ و پايدارى تشويق‌شان نمود . بنابراين ، فرار از ميدان نبرد در جنگ‌هاى ديگر هيچ مانعى ندارد .\r\n\r\n\r\n","description":"","footnote":"\r\n( 1 ) الناسخ و المنسوخ ، نحاس 154 ، تفسير طبرى ، 9 / 135 .\r\n","page_name":" 452 ","page_number":452},
  {"content":"\r\n\r\nاين است نظريهء گروهى ، دربارهء جمع نمودن ميان اين دو آيه كه ابو حنيفه نيز از آن‌هاست . « 1 » مؤلف :\r\nاين نظريه نيز باطل است و در ضعف و سستى از نظريه اول كه نظريه نسخ بود كمتر نيست ، زيرا :\r\nاولا : اين آيه بعد از پايان جنگ بدر نازل گرديده است نه در اثناى آن تا اختصاص به آن داشته باشد .\r\nثانيا : اگر مورد نزول آيه مذكور ، جنگ بدر هم باشد ، اما طبق قاعده « مورد ، مخصوص نيست » يعنى حكمى كه در يك مورد نازل گرديده است ، به همان مورد اختصاص پيدا نمىكند بلكه به تمام موارد مشابه عموميت خواهد داشت ، بنابراين قاعده ، حكم حرمت فرار از جنگ كه در جنگ بدر آمده است ، به تمام جنگ‌ها عموميت پيدا مىكند به خصوص اين كه ظاهر آيه‌هايى كه اين حكم را بيان مىكند ، عموميت دارد و با جمله « يا ايها الذين آمنوا » تمام موارد خود را مشمول اين آيه مىداند .\r\nاز آن چه كه گفته شد ، چنين بر مىآيد كه در آيه مورد بحث ، سه نظريه وجود دارد :\r\n1 - نظريه نسخ 2 - نظريه اختصاص به جنگ بدر 3 - بطلان هر دو نظريه نظريه سوم ، نظريه ماست و توضيح داديم كه بنا به مضمون اين آيه شريفه ، فرار از جنگ در تمام جنگ‌ها و براى هميشه - جز در مورد ضعف زياد كه به شكست حتمى منجر مىشود - حرام و غير جايز است و اين حكمى است ثابت و غير قابل نسخ و هنوز هم استمرار دارد و بايد از آن پيروى نمود و آيهء دوم كه به ظاهر « تخفيف » از آن استفاده مىشود ، فرار را در موارد ضعف و شكست حتمى تجويز مىكند .\r\nاين بود نظر صحيح در آيه شريفه كه ابن عباس « 2 » و تمام علماى شيعه اماميه و اكثر علماى اهل سنت بر آنند و رواياتى هم كه به طريق شيعه و اهل سنت وارد شده است ، اين نظريه را كاملا تأييد مىكند ، چنان كه :\r\n\r\n\r\n","description":"","footnote":"\r\n( 1 ) تفسير شوكانى ، 2 / 280 .\r\n( 2 ) الناسخ و المنسوخ ، نحاس 154 . تفسير طبرى ، 9 / 135 .\r\n","page_name":" 453 ","page_number":453},
  {"content":"\r\n\r\nكلينى با اسناد خود از امام صادق ( ع ) چنين نقل مىكند كه : ( 1 ) - « تعداد گناهان بزرگ هفت است :\r\nقتل مؤمن كه عمدا واقع گردد و نسبت زنا دادن به زن پاك و فرار از جنگ و تعرّب بعد از هجرت و خوردن مال يتيم و هر آن چه كه خداوند در قرآن به صراحت بر آن وعدهء آتش داده است . » « 1 » ابو هريره نيز از رسول خدا ( ص ) نقل نموده است كه بپرهيزيد از هفت گناه مهلك . عرضه داشتند : يا رسول اللّه ! آن‌ها كدام گناهانند ؟ فرمود : شرك به خدا ، سحر كردن ، ريختن خون ناحق ، ربا خوردن ، خوردن مال يتيم ، در موقع جنگ پشت به دشمن نمودن ( فرار كردن ) و نسبت زنا دادن به زنان پاك و مؤمن . « 2 »\r\n\r\n\r\n","description":"","footnote":"\r\n( 1 ) وافى ، 3 / 174 ، باب تفسير الكبائر .\r\n( 2 ) صحيح بخارى ، 3 / 159 باب قول اللّه تعالى :  إِنَّ الَّذِينَ يَأْكُلُونَ أَمْوالَ الْيَتامى  ؛ صحيح مسلم ، 1 / 64 ؛ سنن ابى داود ، 2 / 13 ؛ سنن نسائى ، 2 / 131 .\r\n","page_name":" 454 ","page_number":454},
  {"content":"\r\n\r\n( 22 )\r\n\r\nنسخ در آيهء صلح\r\n وَ إِنْ جَنَحُوا لِلسَّلْمِ فَاجْنَحْ لَها .  « 1 » اگر كفار تمايل به صلح نمودند ، تو نيز به صلح تمايل كن ! عده‌اى از مفسّرين از جمله ابن عباس ، مجاهد ، زيد بن اسلم ، عطا ، عكرمه ، حسن بصرى و قتاده مىگويند : اين آيه با آيهء « سيف » نسخ گرديده است ، « 2 » زيرا اين آيه به صلح و سازش تشويق مىكند ولى آيه سيف ، به جنگ فرمان مىدهد .\r\nنظر ما : اين آيه نيز مانند آيات قبلى است و نسخى به آن راه نيافته است و هنوز هم حكم آن باقى و لازم‌الاجرا است ، زيرا :\r\nاولا : آيه « سيف » كه آن را ناسخ اين آيه مىدانند ، اختصاص به مشركين دارد و شامل غير آن‌ها نمىباشد ، اين است كه رسول خدا ( ص ) در سال دهم هجرت با مسيحيان نجران كه اهل كتاب بودند ، پيمان صلح برقرار كرد ، با اين كه ( 1 ) - سوره برائت و آيه سيف كه در همان سوره مىباشد ، در سال نهم هجرت و يك سال قبل از صلح نجران نازل گرديده بود ، اگر آيه سيف بر اهل كتاب شمول و عموميت داشت ، رسول خدا ( ص ) با نصاراى نجران - كه اهل كتاب بودند - پيمان صلح منعقد نمىكرد .\r\n\r\n\r\n","description":"","footnote":"\r\n( 1 ) انفال / 61 .\r\n( 2 ) تفسير ابن كثير ، 2 / 324 .\r\n","page_name":" 455 ","page_number":455},
  {"content":"\r\n\r\nاز اينجا روشن مىشود كه آيه « سيف » مخصوص به مشركين است ، ولى آيه صلح عموميت دارد و يك حكم كلى و عمومى را در بر دارد كه با آيه سيف تخصيص و استثنا خورده و به اهل كتاب اختصاص پيدا كرده است . بديهى است كه استثنا و تخصيص غير از نسخ است .\r\nو ثانيا : وجوب جنگ با مشركين و جايز نبودن صلح با آنان مشروط به اين است كه مسلمانان در برابر مشركين از قدرت و امكاناتى برخوردار بوده و احتمال غلبه و پيروزى براى مسلمانان در ميان باشد و در غير اين صورت صلح و سازش با كفار هيچ ايراد و اشكالى ندارد ، چنان كه رسول خدا ( ص ) در جنگ « حديبيه » از اين قانون استفاده نموده با قريش پيمان صلح برقرار نمود .\r\nبا اين گفتار معلوم گرديد كه آيه صلح با آيه سيف نسخ نگرديده است ، منتهى صلح در صورت ضعف و جنگ در صورت نيرومندى و برترى مسلمانان است ، چنان كه خداوند مىفرمايد :\r\n فَلا تَهِنُوا وَ تَدْعُوا إِلَى السَّلْمِ وَ أَنْتُمُ الْأَعْلَوْنَ وَ اللَّهُ مَعَكُمْ وَ لَنْ يَتِرَكُمْ أَعْمالَكُمْ .  « 1 » پس هرگز سست نشويد و دشمنان را به صلح [ ذلت بار 
  ] دعوت نكنيد در حالى كه شما برتريد و خداوند با شماست و از [ ثواب 
  ] اعمال شما كم نخواهد كرد .\r\nمىبينيم كه اين آيه همان نيرومندى و برترى مسلمانان را علت و عامل عدم تقاضاى صلح قرار داده است .\r\n\r\n\r\n","description":"","footnote":"\r\n( 1 ) محمّد / 35 .\r\n","page_name":" 456 ","page_number":456},
  {"content":"\r\n\r\n( 23 )\r\n\r\nنسخ در آيهء استقامت در جنگ\r\n  يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ وَ إِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لا يَفْقَهُونَ . الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَ إِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ وَ اللَّهُ مَعَ الصَّابِرِينَ .   « 1 » اى پيامبر ! مؤمنان را به جنگ با دشمن ترغيب كن كه اگر از شما بيست تن استقامت بورزند بر دويست تن پيروز مىگردند و اگر صد نفر باشند بر هزار نفر از دشمن پيروز خواهند بود زيرا كه آنان مردمانى هستند كه نمىفهمند . الآن خدا بر شما تخفيف داد و دانست كه در شما ناتوانى هست ، پس اگر يك‌صد نفر از شما داراى استقامت باشند بر دويست نفر پيروز مىگردند و اگر هزار نفر باشند ، به فرمان خدا بر دو هزار نفر پيروز خواهند شد و خداوند با صابران است .\r\nطرفداران نسخ : آيه اول با آيه دوم نسخ گرديده است ، بدين گونه كه طبق اين دو آيه در اوايل اسلام بر مسلمانان واجب بود كه با كفار و مشركين بجنگند گرچه تعداد آنان ده برابر تعداد مسلمانان هم باشد ، سپس خداوند به مسلمانان تخفيف داد و حد وجوب جنگ را از ده برابر به دو برابر تنزل داد و فرمود كه اگر صد نفر از شما در برابر دويست نفر و هزار نفر از شما در برابر دو هزار\r\n\r\n\r\n","description":"","footnote":"\r\n( 1 ) انفال / 65 ، 66 .\r\n","page_name":" 457 ","page_number":457},
  {"content":"\r\n\r\nنفر از كفار باشند ، بر آنان پيروز خواهند بود .\r\n( 1 ) - به نظر ما : در اين آيه هم نسخ به وقوع نپيوسته است ، زيرا نسخ در اين آيه با دو شرط مىتواند واقع گردد : يكى اين كه ثابت شود كه اين دو آيه با هم و يك‌جا نازل نگرديده‌اند و در ميان آن‌ها فاصله زمانى بوده است ، دوم اين كه آيه دوم پس از فرارسيدن وقت عمل به آيه اول ، نازل شده باشد زيرا اگر حكمى قبل از آن كه مورد عمل قرار بگيرد نسخ گردد ، در اين صورت تشريع حكم اول لغو خواهد بود .\r\nولى طرفداران نسخ نمىتوانند اين دو مطلب را ثابت كنند مگر اين كه به خبر واحد تمسك جويند ، در صورتى كه ما قبلا توضيح داديم كه به اتفاق و اجماع تمام علما و دانشمندان ، نمىتوان با خبر واحد ، نسخ آيه‌اى را ثابت نمود .\r\nدر اينجا بايد اين مطلب را نيز اضافه كنيم كه سياق خود اين دو آيه بهترين گواه و دليل آن است كه در ميان اين دو آيه فاصله زمانى نبوده و هر دو آيه با هم و در يك زمان نازل گرديده‌اند . بنابراين ، حكم هر دو آيه ثابت و پابرجاست و جمع آن به اين است كه : حكم آيه دوم يعنى جنگ صد نفر مسلمانان با دويست نفر كافر كه دو برابر است ، در صورت احتمال پيروزى ، واجب مىباشد ولى حكم آيه اول يعنى مثلا بيست نفر مسلمان در برابر دويست نفر كفار كه ده برابر است يك دستور استحبابى مىباشد نه يك حكم واجب . با اين حال چگونه مىتوان گفت كه يك حكم مستحبى با يك حكم واجب نسخ گرديده است .\r\nوانگهى لازمه گفتار طرفداران نسخ در اين آيه ، اين است كه مجاهدين و رزمندگان اول اسلام بااستقامت‌تر و قوىتر از رزمندگان دوران‌هاى بعدى بودند ، در صورتى كه چنين ادعايى درست نيست ، زيرا مسلمانان در دوران‌هاى بعد به پيروزىهاى شگفت‌انگيزى دست يافته ، نيرو و اقتدار فوق‌العاده‌اى به دست آوردند ، با اين حال چگونه مىتوان ادعا نمود كه مسلمانان پس از كسب نيرو و قدرت ، در برابر دشمن به ضعف و سستى گراييده بودند .\r\nظاهرا مفهوم اين دو آيه اين است كه خداوند مؤمنين را به جنگ با كفار و مشركين دعوت نموده و به آنان وعدهء فتح و پيروزى مىدهد ، گرچه تعداد كفّار ده برابر مسلمانان باشد .\r\nولى چون خداوند از ضعف و سستى مسلمانان اطلاع دارد و مىداند كه آن‌ها تحمل و استقامت در برابر چنين شدايد و مقابله با ده برابرشان را ندارند ، اين حكم را بر آنان واجب نكرده بلكه اجازه و رخصت داده است كه بجنگند و مقابله كنند و در عين حال مىتوانند در اين صورت كه دشمن ده برابر است ، دست از مقاومت بردارند و از حمله به دشمن خوددارى كنند .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nخداوند به مسلمانان وعده داده است كه در صورت ثبات قدم و استقامت گرچه دشمن ده برابر باشد ، پيروزى و غلبه نصيب مسلمانان خواهد شد ولى در عين حال چنين تخفيفى نيز نسبت به آنان عنايت نموده و با چنين رخصت و رأفت ربوبى مفتخرشان فرموده است كه مقابله و مقاومت نيكوست و نه واجب و وجوب مقاومت در برابر دشمن را مشروط و مقيد به اين نموده است كه تعداد دشمن بيش از دو برابر تعداد مسلمانان نباشد ، در اين صورت باز مسلمانان پيروزند ، زيرا كفار چون آشنايى با مبدأ و معاد نداشته ، اعتماد و تكيه به خدا ندارند نمىتوانند ناراحتىها را زياد تحمل كنند و در شدايد و مشتقات ، استقامت به خرج دهند . اين تنها مرد مؤمن است كه ايمانش ، او را به ثبات قدم در برابر خطرها وا مىدارد ، و در راه اعزاز اسلام و اعلاى كلمه توحيد به نهضت و قيامش وامىدارد زيرا شخص با ايمان در هر حال ، خود را پيروز و برنده مىداند ، خواه پيروزى نصيب او گردد و يا به ظاهر با شكست و هزيمت روبه‌رو شود . خداوند در اين زمينه مىفرمايد :\r\n( 1 ) -  وَ لا تَهِنُوا فِي ابْتِغاءِ الْقَوْمِ إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ وَ تَرْجُونَ مِنَ اللَّهِ ما لا يَرْجُونَ وَ كانَ اللَّهُ عَلِيماً حَكِيماً .  « 1 » در تعقيب قوم ( كفار ) هرگز سست نشويد ، زيرا اگر شما درد و رنج مىبينيد ، آن‌ها نيز همانند شما درد و رنج مىبينند ، ولى شما اميدى از خدا داريد كه آن‌ها ندارند و خداوند دانا و حكيم است .\r\n\r\n\r\n","description":"","footnote":"\r\n( 1 ) نساء / 104 .\r\n","page_name":" 459 ","page_number":459},
  {"content":"\r\n\r\n( 24 )\r\n\r\nنسخ در آيهء تهديد\r\n إِلَّا تَنْفِرُوا يُعَذِّبْكُمْ عَذاباً أَلِيماً .  « 1 » اگر به سوى جنگ حركت نكنيد [ خداوند 
  ] شما را عذاب دردناكى مىكند .\r\nاز ابن عباس ، حسن و عكرمه نقل شده ، اين آيه با آيه ذيل نسخ شده است . « 2 »  وَ ما كانَ الْمُؤْمِنُونَ لِيَنْفِرُوا كَافَّةً .  « 3 » مؤمنين نبايد همگى به سوى جنگ حركت كنند .\r\nطرفداران نسخ : در آيه اول به همه مسلمانان فرمان حركت به جنگ صادر گرديده ، ولى در آيه دوم اين فرمان عمومى برداشته شده است .\r\nنظر ما : عقيده به وقوع نسخ در اين آيه مبتنى بر اين است كه مفهوم آيهء اول اين باشد كه حركت به جنگ ابتدا به عموم مسلمانان واجب بوده است ، در اين صورت امكان دارد كه اين حكم با آيه دوم نسخ شده و تنها به يك عده اختصاص پيدا كرده است در صورتى كه با مطالعه در آيات قبلى كاملا روشن مىشود كه حركت به سوى جنگ به همهء مسلمانان واجب نبوده بلكه تنها به كسانى واجب بوده است كه اين عمل به توسط رسول خدا ( ص ) شخصا از آنان درخواست شده باشد ، زيرا\r\n\r\n\r\n","description":"","footnote":"\r\n( 1 ) توبه / 39 .\r\n( 2 ) الناسخ و المنسوخ ، نحاس 169 ، و قرطبى در تفسير خود 8 / 142 اين نظريه را به ضحاك نيز نسبت داده است .\r\n( 3 ) توبه / 122 .\r\n","page_name":" 460 ","page_number":460},
  {"content":"\r\n\r\nآيات قبلى بدين صورت است كه خداوند مىفرمايد :\r\n  يا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا فِي سَبِيلِ اللَّهِ اثَّاقَلْتُمْ إِلَى الْأَرْضِ أَ رَضِيتُمْ بِالْحَياةِ الدُّنْيا مِنَ الْآخِرَةِ فَما مَتاعُ الْحَياةِ الدُّنْيا فِي الْآخِرَةِ إِلَّا قَلِيلٌ إِلَّا تَنْفِرُوا يُعَذِّبْكُمْ عَذاباً أَلِيماً وَ يَسْتَبْدِلْ قَوْماً غَيْرَكُمْ وَ لا تَضُرُّوهُ شَيْئاً وَ اللَّهُ عَلى كُلِّ شَيْءٍ قَدِيرٌ .   « 1 » اى كسانى كه ايمان آورده‌ايد ! چه شده است شما را كه وقتى گفته مىشود به سوى جهاد در راه خدا حركت كنيد ، بر زمين سنگينى مىكنيد ( بپانمىخيزيد ) آيا به جاى آخرت به زندگى دنيا راضى شده‌ايد ؟ ! اگر به سوى جنگ حركت نكنيد [ خداوند 
  ] شما را عذاب دردناكى مىكند و به جاى شما مردم ديگرى را خواهد آورد ، شما نمىتوانيد ضررى به دو برسانيد و خداوند بر همه چيز قادر و تواناست .\r\nخلاصه مضمون آيه اين است : « كسانى كه به آنان دستور جهاد و حركت به سوى ميدان جنگ داده شده است ولى آنان حاضر به اجراى اين فرمان نشده‌اند ، مستحق عذاب مىباشند . » اين آيه شريفه با در نظر گرفتن اين معنى ، ارتباطى با وجوب جهاد بر تمام مسلمانان پيدا نمىكند تا بگوييم با آيه ديگرى كه وجوب جهاد را از عموم سلب نموده ، نسخ شده است .\r\n( 1 ) -\r\n\r\nادعاى يك نسخ ديگر\r\nاز اين بيان ، بطلان نسخ در آيه ديگرى نيز كه متمّم و مكمّل همين آيه مورد بحث مىباشد ، روشن مىگردد « 2 » و آن آيه اين است :\r\n انْفِرُوا خِفافاً وَ ثِقالًا وَ جاهِدُوا بِأَمْوالِكُمْ وَ أَنْفُسِكُمْ فِي سَبِيلِ اللَّهِ .  « 3 » همگى به سوى ميدان جهاد حركت كنيد ، سبك بار و يا سنگين بار و با اموال و جان‌هايتان در راه خدا بجنگيد و اين براى شما بهتر است اگر بدانيد .\r\nمىگويند : مفهوم اين آيه يك فرمان عمومى است كه تمام مؤمنين بايد به سمت جنگ و جهاد حركت كنند و با همان آيه  وَ ما كانَ الْمُؤْمِنُونَ . . .  كه جهاد را از عموم سلب نموده و به گروه معينى\r\n\r\n\r\n","description":"","footnote":"\r\n( 1 ) توبه / 38 ، 39 .\r\n( 2 ) اين نظريه را قرطبى در تفسير خود ، 8 / 150 به قائل مجهول ، نسبت داده است ولى طبرسى در مجمع البيان ، 3 / 33 آن را به سدى نسبت داده است .\r\n( 3 ) توبه / 41 .\r\n","page_name":" 461 ","page_number":461},
  {"content":"\r\n\r\nاختصاص داده ، نسخ گرديده است .\r\nپاسخ : همان‌طوركه در آيهء اول توضيح داديم ، مفهوم اين آيه نيز عموم نيست كه با آيه ديگر نسخ شود بلكه اختصاص به كسانى دارد كه اين دستور مستقيما متوجه آن‌ها شده است .\r\nگذشته از اين ما اين نكته را بارها توضيح داديم كه تخصيص دادن يك حكم عمومى به بعضى افراد و مصاديق ، خارج از مقولهء نسخ است و نوعى تخصيص و استثناست بر يك حكم كلّى .\r\nعلاوه بر همهء اين‌ها خود آيهء شريفه  وَ ما كانَ الْمُؤْمِنُونَ  نه تنها ناسخ اين دو آيه نيست بلكه دليل بر عدم نسخ نيز هست زيرا اين آيه به صراحت مىرساند كه فرمان حركت به سوى جنگ ، از اول به طور عموم نبوده است كه به همهء مسلمانان متوجه شود سپس به ناچار نيازمند به نسخ با آيه ديگر گردد و اين حكم عمومى نسخ شود ، بلكه حكم وجوب حركت به سوى ميدان جنگ از اول متوجه گروه خاصى از مؤمنين بوده كه مخصوصا براى جنگ خواسته شوند يا در حد كفايت براى جنگ باشند .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n( 25 )\r\n\r\nنسخ در آيهء استيذان\r\n   عَفَا اللَّهُ عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ . لا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا بِأَمْوالِهِمْ وَ أَنْفُسِهِمْ وَ اللَّهُ عَلِيمٌ بِالْمُتَّقِينَ . إِنَّما يَسْتَأْذِنُكَ الَّذِينَ لا يُؤْمِنُونَ بِاللَّهِ . . .    « 1 » خداوند تو را بخشيد در اين كه چرا پيش از آن كه راستگويان و دروغ‌گويان را بشناسى به آن‌ها اجازه دادى ؟ ! [ خوب بود صبر مىكردى تا هر دو گروه خود را نشان دهند . 
  ] . آن‌ها كه به خدا و روز جزا ايمان دارند آن‌گاه كه در راه خدا با اموالشان و جان‌هايشان مىجنگند ، در هنگامه جنگ از تو اجازه نمىطلبند [ جهت ترك جهاد 
  ] . خداوند پرهيزگاران را مىشناسد .\r\nتنها كسانى از تو اجازه [ ترك جهاد 
  ] مىطلبند كه به خدا و روز جزا ايمان ندارند . . .\r\nاز ابن عباس ، حسن ، عكرمه و قتاده : نقل شده است كه اين آيات با آيه ذيل نسخ گرديده است . « 2 »  فَإِذَا اسْتَأْذَنُوكَ لِبَعْضِ شَأْنِهِمْ فَأْذَنْ لِمَنْ شِئْتَ مِنْهُمْ .  « 3 » اگر [ مؤمنان 
  ] براى بعضى از كارهاى مهمّ خود ، از تو اجازه بخواهند ، به هريك از آنان كه مىخواهى [ و صلاح مىدانى 
  ] اجازه ده !\r\n\r\n\r\n","description":"","footnote":"\r\n( 1 ) توبه / 43 - 45 .\r\n( 2 ) الناسخ و المنسوخ ، نحاس 170 .\r\n( 3 ) نور / 62 .\r\n","page_name":" 463 ","page_number":463},
  {"content":"\r\n\r\nبه نظر ما : اين آيات نسخ نشده‌اند ، زيرا اين آيات به صراحت دلالت دارند بر اين كه ممنوع بودن استيذان در ترك جهاد و مورد عتاب قرار گرفتن رسول اكرم ( ص ) به جهت اجازه دادن به متخلّفين و بهانه‌جويان ، هنگامى بوده است كه دروغ‌گويان و راستگويان از يكديگر تشخيص داده نمىشدند و خداوند در اين آيات بيان نموده است كه افراد متخلف و بهانه‌جو از پيامبر ( ص ) اجازه مىگرفتند كه در شهر بمانند و اين اجازه را بهانه قرار مىدادند كه از حضور در ميدان جنگ شانه خالى كنند .\r\n( 1 ) - اينجا بود كه خداوند به پيامبرش فرمان داد كه به هيچ‌كس اجازهء تخلف از جنگ ندهد تا وضع افراد از نظر ايمان و كفر و از نظر حقيقت‌گويى و يا بهانه‌جويى روشن گردد و پس از آن كه وضعشان معلوم شد ، خداوند از طرفى به مؤمنين اجازه داد كه براى بر طرف كردن بعضى از گرفتارىهاى زندگى خود از پيامبر ( ص ) اجازه بگيرند و با اجازه وى حق دارند موقتا از جهاد معاف شوند و از طرف ديگر در آيه  فَإِذَا اسْتَأْذَنُوكَ لِبَعْضِ شَأْنِهِمْ . . .  به پيامبر ( ص ) نيز اجازه داد كه به هريك از مسلمانان كه صلاح مىداند و مشكل جدى دارد ، اجازه بدهد و او را جهت شركت در جنگ آزاد بگذارد .\r\nبا اين توضيح معلوم گرديد كه منافات و تضادى در ميان مفهوم اين دو نوع آيه وجود ندارد تا يكى ناسخ ديگرى باشد ، بلكه مفهوم و مفاد هريك از آن‌ها به مورد خاص خود اختصاص دارد .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n( 26 )\r\n\r\nنسخ در آيهء تخلف از جنگ\r\n ما كانَ لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ وَ لا يَرْغَبُوا بِأَنْفُسِهِمْ عَنْ نَفْسِهِ .  « 1 » سزاوار نيست كه اهل مدينه و باديه‌نشينانى كه اطراف آن‌ها هستند ، از رسول خدا تخلف جويند و براى حفظ جانشان از جان او چشم بپوشند .\r\nاز ابن زيد نقل گرديده است كه مىگويد : اين آيه نيز با همان آيهء  وَ ما كانَ الْمُؤْمِنُونَ . . .  نسخ شده است . « 2 » زيرا در آيه مورد بحث تخلف از جنگ به طور كلى مورد نكوهش قرار گرفته و ممنوع گرديده است ، ولى در آيه دوم اجازه داده شده است كه تنها عده‌اى در جنگ شركت كنند و عموميت و كليت مفهوم آيه نسخ شده است .\r\nمؤلف :\r\nولى حقيقت اين است كه اين آيه نسخ نگرديده است زيرا آيه دوم كه به پندار طرفداران نسخ ، ناسخ اين آيه مىباشد ، خود دليل بر عدم نسخ و روشن‌كنندهء مفهوم آيه اولى است و حاصل مفهوم و مفاد\r\n\r\n\r\n","description":"","footnote":"\r\n( 1 ) توبه / 120 .\r\n( 2 ) الناسخ و المنسوخ ، نحاس 170 ، و قرطبى در تفسير خود 8 / 392 نظر به نسخ در اين آيه را به مجاهد نيز نسبت داده است .\r\n","page_name":" 465 ","page_number":465},
  {"content":"\r\n\r\nاين دو آيه روى هم رفته اين است : حركت به جنگ بر تمام افراد مسلمان واجب نيست بلكه تنها بر عده‌اى از مسلمانان در حد كفايت واجب مىباشد .\r\nبه عبارت ديگر : از مفهوم مجموع اين دو آيه يك حكم به دست مىآيد و آن اين كه جهاد واجب كفايى است و نه واجب عينى ، يعنى آيه اول اصل وجوب را و آيه دوم كفايى بودن آن را بيان مىكنند ولى در عين حال گاهى واجب عينى مىشود و بر تمام مسلمانان فرض و واجب مىشود كه همگان در ميدان جنگ شركت كنند ولى اين نوع وجوب غير از وجوب اولى جهاد است .\r\nبنابراين ، در جهاد دو نوع وجوب دارد ، در اصل واجب « كفايى » مىباشد و با پيدايش عوامل خارجى گاهى هم واجب « عينى » مىشود و حكم هر دو نوع وجوب ، هر كدام در جاى خود ثابت ، پابرجا و نافذ است و نسخ نشده و تغيير نيافته است .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n( 27 )\r\n\r\nنسخ در آيهء صبر و شكيبايى\r\n وَ اتَّبِعْ ما يُوحى إِلَيْكَ وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ .  « 1 » پيروى كن از آن چه به تو وحى مىشود و صبر و استقامت بكن تا خداوند ، حكم و داورى كند كه او است بهترين حكم‌كنندگان .\r\n( 1 ) - از ابن زيد نقل شده است ، اين آيه كه در آن دستور صبر و شكيبايى آمده است با دستور جهاد و فرمان سخت‌گيرى به كفار نسخ شده است . « 2 » مؤلف :\r\nاز مطالبى كه در ابطال ادعاى نسخ آيه اول آورديم ، بطلان ادعاى نسخ در اين آيه نيز روشن مىشود و نيازى بر تكرار آن مطالب نيست ولى در اينجا اين نكته را اضافه مىكنيم كه : منظور از « صبر » در آيه مورد بحث ، صبر و استقامت در برابر تعدّيات دشمن نيست بلكه صبر به معناى شكيبايى عمومى است كه در تمام مراحل و در همه حوادث مستحسن و نيكوست ، به عبارت ديگر منظور از صبر ، در اين آيه حكم اخلاقى غير قابل نسخ است نه يك حكم سياسى كه با تشريع حكم ديگر نسخ شود .\r\n\r\n\r\n","description":"","footnote":"\r\n( 1 ) يونس / 109 .\r\n( 2 ) الناسخ و المنسوخ ، نحاس 178 .\r\n","page_name":" 467 ","page_number":467},
  {"content":"\r\n\r\nآرى ، شايد اين معنى از اطلاق آيه شريفه كه به صبر در برابر كفار نيز شامل مىگردد ، بتوان استفاده نمود ولى شمول يك لفظ بر معنايى ، مطلبى است و دلالت صريح لفظ بر آن معنى و ارادهء آن ، مطلب ديگر .\r\nبنابراين ، اين وجهى براى نسخ در آيه مزبور باقى نمىماند .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n( 28 )\r\n\r\nنسخ در آيهء صفح\r\n وَ إِنَّ السَّاعَةَ لَآتِيَةٌ فَاصْفَحِ الصَّفْحَ الْجَمِيلَ .  « 1 » و ساعت موعود ( قيامت ) قطعا فرا خواهد رسيد [ و جزاى هركس به او مىرسد 
  ] پس از آن‌ها به طرز شايسته‌اى صرف نظر كن [ و آن‌ها را بر نادانىهايشان ملامت مكن 
  ] .\r\nاز ابن عباس ، سعيد و قتاده نقل شده است كه اين آيه به عفو و گذشت دستور داده است ، با آيه « سيف » كه در آن فرمان جنگ با كفار و مشركين آمده نسخ شده است . « 2 » مؤلف :\r\nاين آيه نيز به مانند آيات قبلى نسخ نشده است زيرا عفو و گذشتى كه در اين آيه به آن امر شده است ، به معناى عمومى عفو نيست بلكه منظور از اين عفو ، اغماض و چشم‌پوشى از ايذا و اذيتى است كه از ناحيه مشركين متوجه وجود مقدس پيامبر ( ص ) مىگرديد و شاهد بر اين معنى مضمون آيه ديگرى است كه مىفرمايد :\r\n  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ . إِنَّا كَفَيْناكَ الْمُسْتَهْزِئِينَ .   « 3 »\r\n\r\n\r\n","description":"","footnote":"\r\n( 1 ) حجر / 85 .\r\n( 2 ) الناسخ و المنسوخ ، نحاس 178 .\r\n( 3 ) حجر / 94 ، 95 .\r\n","page_name":" 469 ","page_number":469},
  {"content":"\r\n\r\nآن چه را مأموريت دارى ، آشكارا بيان كن و از مشركان روى برگردان [ و به آن‌ها اعتنا نكن 
  ] ، ما شر استهزاكنندگان را از تو دفع خواهيم كرد .\r\nدر اين آيه رسول خدا ( ص ) به استقامت و صبر و شكيبايى در برابر استهزاى مشركين مأمور گرديده است . بنابراين معنى ، اين آيه به موضوع جنگ با كفار ارتباطى ندارد كه با آيه « سيف » منسوخ گردد .\r\nو خلاصهء مضمون اين آيه ، اين است كه خداوند پيامبرش را به صبر و استقامت در راه تبليغ اوامر الهى و نشر احكامش دعوت و تشويق مىكند كه در اين راه با دلگرمى بكوشد و به ايذا و استهزاى مشركين توجه ننمايد و اين مفهوم ، ارتباط به جنگ و جهاد ندارد كه پس از نيرو گرفتن مسلمانان و توسعه و عظمت يافتن اسلام و پس از روشن شدن دلايل و براهين حقانيت آن ، در اسلام واجب شده است .\r\nبه عبارت ديگر : رسول اكرم ( ص ) در اوايل بعثت ، مأمور به جهاد نبود و مأمور بود كه با مشركين و دشمنان خويش مدارا كند و ايذا و استهزاى آنان را ناديده بگيرد و در اين مورد بردبارى و تحمل به خرج بدهد ، تنها با زبان نرم و ملايم و با نشان دادن معجزه و شكستن قوانين طبيعت ، نبوت خود را ثابت و مردم را به سوى پروردگار واحد و يگانه دعوت نمايد زيرا در اين دوران كه پيامبر اسلام ( ص ) ، از هيچ‌گونه توان و امكانات جنگى برخوردار نبود ، طبعا اقدام به جنگ و جهاد مواجه با شكست قطعى مىگردد ولى آن‌گاه كه نيرو و قدرت به دست آورد و مسلمانان تعداد افزون و شوكت و نيرويشان قوى شد و وسايل جنگى بيشترى برايشان فراهم گرديد ، دستور ( 1 ) - جهاد آمد و مأمور به جنگ با مشركين گرديد و به طورى كه در صفحات پيش گفتيم ، احكام و دستورات اسلام يك‌جا و دفعتا تشريع نشده بلكه به تدريج و با مرور زمان پيش رفته و در مدت تقريبا بيست و سه سال تكميل گرديده است . جهاد هم در اوايل بعثت واجب نبود و به جاى آن تحمل ، بردبارى و مدارا با مشركين معمول بود و بعدا جهاد واجب گرديد .\r\nولى بايد توجه داشت كه اين موضوع كوچك‌ترين ارتباطى با مسئله نسخ ندارد و از آن باب و مقوله نمىتواند باشد ، بلكه از اين باب است كه حكمى نبوده است و بعدا تشريع شده است و نخست حكم جهاد نازل نشده بود ، مانند همهء احكام ديگر اسلام كه به تدريج نازل شده است ، آيه و حكم جهاد بعدا نازل شد و قبل از نزول حكم جهاد ، رسول خدا ( ص ) با صبر ، تحمّل ، استقامت و حوصله مشغول تبليغ و رساندن اسلام به گوش كفّار و مشركين بود و با آنان نمىجنگيد و بعد از نزول آيه جهاد ، جنگ نيز به برنامه آن بزرگوار اضافه شد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n( 29 )\r\n\r\nنسخ در آيهء اباحهء خمر\r\n وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً وَ رِزْقاً حَسَناً .  « 1 » و از ميوه‌هاى درختان نخل و انگور ، مسكرات ( خوردنىهاى ناپاك ) و روزى خوب ( خوردنىهاى پاكيزه ) مىگيريد .\r\nاز قتاده ، سعيد بن جبير ، شعبى ، مجاهد ، ابراهيم و ابو زرين نقل گرديده است كه اين آيه با آيات تحريم خمر نسخ شده است . « 2 » به نظر ما : اين آيه نيز از آياتى است كه حكم آن ثابت و پابرجاست و نسخ نشده است زيرا اثبات نسخ در اين آيه به اثبات دو موضوع بستگى و ارتباط دارد :\r\nاول اين كه : منظور از لفظ « سكر » در اين آيه خمر و شراب مست‌كننده باشد ، در صورتى كه طرفداران نسخ نمىتوانند ، اين معنى را ثابت كنند ، زيرا يكى از معانى « سكر » در لغت عبارت است از « سركه » و مفسر معروف علىّ بن ابراهيم نيز سكر را به همين معنى تفسير نموده است . « 3 » بنابراين معنى ، منظور از « رزق حسن » طعام‌هاى لذيذ و شيرين مانند شيره و غير آن مىباشد كه از خرما و انگور به دست مىآيد .\r\n\r\n\r\n","description":"","footnote":"\r\n( 1 ) نحل / 67 .\r\n( 2 ) الناسخ و المنسوخ ، نحاس 181 .\r\n( 3 ) تفسير برهان ، 1 / 577 .\r\n","page_name":" 471 ","page_number":471},
  {"content":"\r\n\r\nدوم اين كه : آيه شريفه ، دلالت بر جواز و حليت مسكر داشته باشد ، در صورتى كه اثبات اين مطلب براى طرفداران نسخ ممكن نيست زيرا به ظاهر اين آيه در مقام بيان يك واقعيت و جريان طبيعى است نه در مقام بيان حرمت و حليت چيزى و يا امضاى راه و رسم مردم و تجويز يك عمل نادرست كه در ميانشان شايع بوده است .\r\nتوضيح : اين كه گفتيم آيه در مقام بيان يك جريان طبيعى است نه در مقام تشريع و بيان حكم ، به اين دليل است كه اين آيه شريفه در رديف آيات ديگرى واقع گرديده است كه خداوند در آن آيات قسمتى از نشانه‌هاى صنعت ، قدرت و خلقت خود را كه در عالم آفرينش به وجود آورده است ، مىشمارد و مىگويد :\r\n     وَ اللَّهُ أَنْزَلَ مِنَ السَّماءِ ماءً فَأَحْيا بِهِ الْأَرْضَ بَعْدَ مَوْتِها إِنَّ فِي ذلِكَ لَآيَةً لِقَوْمٍ يَسْمَعُونَ . وَ إِنَّ لَكُمْ فِي الْأَنْعامِ لَعِبْرَةً نُسْقِيكُمْ مِمَّا فِي بُطُونِهِ مِنْ بَيْنِ فَرْثٍ وَ دَمٍ لَبَناً خالِصاً سائِغاً لِلشَّارِبِينَ . وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً وَ رِزْقاً حَسَناً إِنَّ فِي ذلِكَ لَآيَةً لِقَوْمٍ يَعْقِلُونَ . وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ . ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ .      « 1 » و خداوند از آسمان ، آبى فرستاد و زمين را پس از آن كه مرده بود ، حيات بخشيد . در اين ، نشانه روشنى است براى جمعيتى كه گوش شنوا دارند . و در وجود چهارپايان ، براى شما [ درس‌هاى 
  ] عبرتى است از درون شكم آن‌ها ، از ميان غذاهاى هضم‌شده ( 1 ) - و خون ، شير خالص و گوارا به شما مىنوشانيم . و از ميان ميوه‌هاى درختان نخل و انگور ، مسكرات ( ناپاك ) و روزى خوب و پاكيزه مىگيريد . در اين ، نشانه روشنى است براى جمعيتى كه انديشه مىكنند . و پروردگار تو به زنبور عسل وحى ( الهام ) نمود كه از كوه‌ها و درختان و داربست‌هايى كه مردم مىسازند ، خانه‌هايى برگزين ! . سپس از تمام ثمرات ( ويژه گل‌ها ) بخور و راه‌هايى را كه پروردگارت براى تو تعيين كرده است ، به راحتى بپيما ! از درون شكم آن‌ها نوشيدنى با رنگ‌هاى مختلف خارج مىشود كه در آن ، شفا براى مردم است ، به يقين در اين امر نشانه روشنى است براى جمعيتى كه مىانديشند .\r\nخداوند ، در اين آيات پنج‌گانه از علائم و نشانه‌هاى قدرت خود ياد نموده و به نازل نمودن آب‌حيات حيات‌بخش و زنده نمودن زمين‌هاى مرده و همچنين به صنع و تدبيرى كه در خلقت حيوانات به\r\n\r\n\r\n","description":"","footnote":"\r\n( 1 ) نحل / 65 - 69 .\r\n","page_name":" 472 ","page_number":472},
  {"content":"\r\n\r\nكار برده و شير خالص از ميان سرگين و خون بيرون آورده است و امثال اين اسرار و دقايق خلقت ، اشاره مىكند .\r\nاز خواصّى كه براى گرفتن سكر و رزق نيكو و لذيذ در درختان خرما و انگور قرار داده است ، سخن به ميان مىآورد ، خاصيت و خصوصيتى را كه درختان اين دو ميوه دارا مىباشند ، تذكر مىدهد آنگاه افكار را به صنعت عسل و اعمال شگفت‌انگيز زنبوران عسل كه در ساختن عسل و موم به كار مىبرند و خردمندان و خصوصا كسانى را كه با طرز كار آن‌ها از نزديك آشنايى دارند ، به تعجّب و حيرت واداشته است ، متوجه مىسازد .\r\nضمنا اين نكته را نيز گوشزد مىكند كه اين اعمال محير العقول و اعجاب‌انگيز زنبوران عسل در اثر الهامى است كه از ناحيه خدا به طور غريزى بر آن‌ها القا مىگردد .\r\nبا اين توضيح معلوم مىشود كه اين آيات در مقام بيان نشانه‌هاى قدرت و درس توحيد مىباشند نه در مقام تشريع و بيان حكم ، پس در اين آيه مورد بحث كوچك‌ترين اشاره و دلالتى به جايز بودن شراب و مسكرات نيست تا با آيات حرمت خمر منسوخ گردد .\r\nگذشته از همه اين‌ها : اگر فرض و قبول كنيم كه منظور از لفظ « سكر » در آيه ، مست‌كننده است ، خود اين آيه دليل بر حرام بودن مسكر خواهد گرديد ، نه به مباح بودن آن ، زيرا اين آيه شريفهء ، « سكر » را در برابر « رزق حسن » و روزى نيكو و پاك قرار داده است و اين تقابل نشان مىدهد كه مسكر ، رزق پاك و حلال نيست .\r\nرواياتى كه از ائمهء هدى ( ع ) به دست ما رسيده است ، اين معنى را كه گفتيم تأييد مىكند و اين كه مسكرات از اول در قرآن مجيد و در اسلام مباح و حلال نبوده است ، ثابت مىكند .\r\nشيخ صدوق با استاد خود از محمد بن مسلم نقل مىكند كه از امام صادق ( ع ) دربارهء شراب سؤال گرديد كه آيا حلال بوده است يا نه ! امام در پاسخ وى گفت : رسول اكرم ( ص ) فرمود : اول چيزى كه پروردگار ، مرا از آن نهى نمود ، بت‌پرستى و شراب خوردن بود .\r\n( 1 ) - باز صدوق از حضرت رضا ( ع ) نقل نموده است كه خداوند هيچ پيامبرى را نفرستاده است مگر با دستور و فرمان حرمت خمر . « 1 » در بحث اعجاز نيز گذشت كه خمر از نظر تورات هم حرام بوده است .\r\n\r\n\r\n","description":"","footnote":"\r\n( 1 ) بحار الانوار ، 16 / 18 - 20 ، مرحوم فيض كاشانى نيز در وافى ، 11 / 79 باب مخصوصى براى اين موضوع اختصاص داده است .\r\n","page_name":" 473 ","page_number":473},
  {"content":"\r\n\r\nولى جاى ترديد نيست كه در اول اسلام حرام بودن خمر اعلان نشده بود و پس از مدتى آيات تحريم شراب نازل و حرمت آن اعلان گرديد و اين روش اختصاص به شراب ندارد بلكه تمام احكام اسلام چنين بوده است كه از اول اسلام حكمش ثابت بوده ولى به تدريج اعلان گرديده است .\r\nبنابراين ، شراب كه بعدا در حرمت آن ، نازل شده است قبلا نيز حرام بوده است نه اين كه حلال باشد ، سپس با آيه تحريم ، حكم آن نسخ گردد .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n( 30 )\r\n\r\nنسخ در آيهء ازدواج زن و مرد زناكار\r\n الزَّانِي لا يَنْكِحُ إِلَّا زانِيَةً أَوْ مُشْرِكَةً وَ الزَّانِيَةُ لا يَنْكِحُها إِلَّا زانٍ أَوْ مُشْرِكٌ وَ حُرِّمَ ذلِكَ عَلَى الْمُؤْمِنِينَ .  « 1 » مرد زناكار جز با زن زنا كار يا مشرك ازدواج نمىكند و زن زنا كار را جز مرد زنا كار يا مشرك به ازدواج خود در نمىآورد و اين كار بر مؤمنان حرام شده است .\r\nاز سعيد بن مسيب و اكثر علما نقل شده است كه اين آيه با آيه ديگر نسخ گرديده است « 2 » كه خداوند مىفرمايد :\r\n وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ .  « 3 » همسر انتخاب كنيد براى بىهمسرانتان و براى نيكوكاران از غلامان و كنيزانتان . . .\r\nمىگويند : مفهوم آيه اول اين است كه ازدواج با زنان زناكار جايز نيست ، مگر براى مردى كه خود اهل زنا و يا مشرك باشد ، ولى در آيه دوم دستور نكاح به طور عموم و بدون قيد و شرط آمده است كه شامل تمام افرادى كه داراى همسر نيستند مىباشد ، اعم از اين كه نابكار باشند يا نيكوكار .\r\n\r\n\r\n","description":"","footnote":"\r\n( 1 ) نور / 3 .\r\n( 2 ) الناسخ و المنسوخ ، نحاس 193 .\r\n( 3 ) نور / 32 .\r\n","page_name":" 475 ","page_number":475},
  {"content":"\r\n\r\nمؤلف : حقيقت اين است كه اين آيه شريفه نيز مانند آيات قبل ، نسخ نشده است زيرا اثبات نسخ در اين آيه موقوف بر اين است كه منظور از لفظ « نكاح » در اين آيه ، ازدواج باشد ولى براى اثبات اين معنى ، اولا : دليلى وجود ندارد و ثانيا : اگر نكاح در اين آيه به معناى ازدواج باشد ، ازدواج نمودن مرد مسلمان زناكار با زن مشرك و همچنين ازدواج مرد مشرك با زن مسلمان زناكار جايز خواهد بود ، چون در اين آيه آمده است كه مرد زناكار نمىتواند نكاح و ازدواج كند مگر با زن مشرك و يا زناكار و همين‌طور است ، زن زناكار تنها با مرد مشرك و يا زناكار مىتواند نكاح و ازدواج كند ، در صورتى كه چنين ازدواجى در اسلام جايز نيست و اين ازدواج با ظاهر قرآن با سيره و روش مسلمانان سازگار نمىباشد .\r\nاين است كه بايد گفت : منظور از نكاح در اين آيه همان معناى لغوى آن و « نزديكى جنسى » است ، خواه مشروع باشد يا غير مشروع و جملهء « لا ينكح » هم در مقام انشاى حكم و قانون‌گذارى نيست بلكه در اين مقام است كه به جهت اهميت موضوع زنا و شدت قباحت آن ، از يك واقعيت خبر مىدهد و انسان را از آن واقعيت مطلع مىسازد و مىگويد كه ( 1 ) - هيچ مرد زناكارى ، « نكاح » و زنا نمىكند مگر با زن زناكار يا پست‌تر از آن كه عبارت است از زن كافر كه زير بار توحيد و يگانه‌پرستى نرفته است و هيچ زن زناكار هم به اين عمل زشت مرتكب نمىگردد مگر با مرد زناكار يا پست‌تر از آن كه عبارت است از شخص كافر و اما مرد و زن با ايمان از زنا خوددارى مىكنند ، زيرا اين عملى است حرام و زشت و شخص با ايمان عمل قبيح و حرام را مرتكب نخواهد گرديد .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n( 31 )\r\n\r\nنسخ در آيهء اغماض\r\n قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ .  « 1 » بگو به مؤمنان كه درگذرند از كسانى كه معتقد و اميدوار به ايام خدا نيستند .\r\nعده‌اى از علماى تفسير معتقدند كه اين آيه با آيه « سيف » و جهاد نسخ شده است و در توضيح آن چنين مىگويند : اين آيه در مكه و دربارهء عمر بن خطاب نازل شده است ، به هنگامى كه مردى از مشركين به او ستم و فحاشى نمود ، عمر خواست با وى درآميزد و او را به سزاى ناسزايش برساند ، اين آيه براى رام كردن عمر نازل شد و بعدا هم با آيهء :\r\n فَاقْتُلُوا الْمُشْرِكِينَ حَيْثُ وَجَدْتُمُوهُمْ .  « 2 » نسخ شد .\r\nطرفداران نسخ ، اين جريان را در نزول آيه مورد بحث و چگونگى نسخ آن مىآورند و از روايتى استفاده مىكنند كه آن را عليل بن احمد از محمد هشام از عاصم بن سليمان از جويبر از ضحاك و او هم از ابن عباس نقل كرده‌اند . « 3 »\r\n\r\n\r\n","description":"","footnote":"\r\n( 1 ) جاثيه / 14 .\r\n( 2 ) توبه / 5 .\r\n( 3 ) الناسخ و المنسوخ ، نحاس 217 .\r\n","page_name":" 477 ","page_number":477},
  {"content":"\r\n\r\nمؤلف : اين روايت كه تكيه‌گاه و مورد استناد طرفداران نسخ مىباشد ، جدا ضعيف و غير قابل اعتماد است و اگر از ساير جنبه‌هاى ضعف اين روايت صرف نظر كنيم ، تنها اين بس كه در سند آن « عاصم بن سليمان » واقع است و او شخصى بود دروغگو و حديث ساز . « 1 » اين حديث علاوه بر ضعف سند كه در آن مشهود است ، از نظر متن و مفهوم هم ضعيف و غير قابل اعتماد مىباشد زيرا :\r\nاولا : مسلمانان قبل از هجرت كه در مكه به سر مىبردند ، ضعيف و در اقليت بودند و نمىتوانستند با مشركين ، تندى نموده و راه منازعه با آنان در پيش گيرند .\r\nثانيا : عمر ، از كسانى نبود كه در جنگ‌ها پيش قدم باشد و از رزمندگان و شجاعان به شمار رود ، با آن شرايط نامساعد كه در ميان مسلمانان قبل از هجرت بود و مخصوصا با آن ضعف روحى كه عمر داشت ، چگونه توانست كه در دوران ضعف مسلمانان با مشركى درآويزد به طورى كه به خاطر رام كردن او آيه نازل شود ؟\r\n( 1 ) - در صورتى كه لفظ « غفران » و گذشت كه در آيه آمده است ، به قدرت و امكان انتقام دلالت دارد ، ولى به طورى كه اشاره نموديم ، پيش از هجرت انتقام گرفتن از آن مشرك براى عمر ممكن نبود ، زيرا اگر عمر مىخواست با مشرك در آويزد ، او نيز به ناچار با عمر درمىآويخت و ديگر مجالى براى مفهوم « غفران » باقى نمىماند .\r\nبه هر تقدير نظر ما در اين آيات ، همان است كه در آيات گذشته بود و اين آيه هم مانند آيات قبلى يك حكم ثابت و لازم‌الاجرايى را در بر دارد و هيچ نسخى به آن راه نيافته است و مفهوم آن\r\n\r\n\r\n","description":"","footnote":"\r\n( 1 ) ابن عدى دربارهء عاصم مىگويد : دروغگو و حديث‌ساز است . بازگويد : تمام حديث‌هاى وى هم از نظر سند و هم از نظر متن سست و متزلزل است و ضعف در رواياتش آشكار .\r\nفلاس : او حديث مىساخت و در حديث‌سازى به حدى مهارت داشت كه مانند او را نديده‌ام .\r\nابو حاتم و نسائى : گفتار عاصم متروك و غير قابل اعتماد است .\r\nدارقطنى : دروغگو است و در علل مىگويد : ضعيف است و در ضعف و بىاعتبارى نمونه است .\r\nابو حبان : جايز نيست كه روايات او را نوشت ، مگر براى تعجب ! ابو داود طيالسى : دروغگو است .\r\nساجى : حديث وى متروك است ، زيرا حديث جعل مىكرد .\r\nازدى : ضعيف و مجهول الحال است . ( لسان الميزان ، 3 / 218 ، 219 ) .\r\n","page_name":" 478 ","page_number":478},
  {"content":"\r\n\r\nاين است كه مؤمنان را به عفو و اغماض در برابر اهانت‌ها و شكنجه‌ها و در برابر هر گونه آزار و اذيتى كه از ناحيهء كفار به آنان مىرسيد ، فرمان داده و به آن‌ها دستور مىدهد كه در برابر همهء ناملايمات و شدايد ، گذشت و چشم‌پوشى كنند .\r\nبنابراين توضيح ، آيه شريفه اختصاص به عمر ندارد بلكه دربارهء تمام مؤمنان است كه در برابر ايذا و اذيت كافران عفو و اغماض از خود نشان دهند .\r\nگواه ما بر اين معنى ، جمله‌اى است كه در آيهء بعدى آمده است كه مىفرمايد :\r\n  لِيَجْزِيَ قَوْماً بِما كانُوا يَكْسِبُونَ . مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها ثُمَّ إِلى رَبِّكُمْ تُرْجَعُونَ .   « 1 » تا خداوند به مردم در برابر آن چه كسب و عمل مىكنند ، پاداش دهد . هركس عمل نيك انجام دهد براى خود او است و هركس كار بد كند به زيان خود او خواهد بود .\r\nظاهر آيه اين است كه جزاى بدكاران كه از عذاب خدا و روز جزا نمىهراسند ، موكول به خداست ، خواه اين افراد بدكار از كفار و مشركين باشند و يا از اهل كتاب و از مسلمانانى كه در دين خود بىمبالاتند .\r\nآرى ، جز اين چنين افرادى از هر صنف و گروهى باشند ، به خداوند كه ظلم هيچ ظالمى و تجاوز هيچ تجاوزگرى را فراموش نمىكند ، موكول و محول است پس سزاوار نيست شخصى كه ايمان به خدا دارد ، در انتقام گرفتن سبقت جويد و اين است مفهوم آيهء شريفه ، ولى البته بايد توجه داشت كه اين حكم يك حكم اخلاقى و معاشرتى و مربوط به روابط اجتماعى اسلام است و با موضوع دعوت به سوى اسلام و يا جنگ و قتال در مواردى كه حكم جنگ آمده است ، كوچك‌ترين منافات و مخالفتى ندارد خواه تشريع اين حكم و برنامه ، قبل از نزول آيه « سيف » باشد و يا بعد از نزول آن .\r\n\r\n\r\n","description":"","footnote":"\r\n( 1 ) جاثيه / 14 ، 15 .\r\n","page_name":" 479 ","page_number":479},
  {"content":"\r\n\r\n( 32 )\r\n\r\nنسخ در آيهء اسيران جنگى\r\n فَإِذا لَقِيتُمُ الَّذِينَ كَفَرُوا فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَ إِمَّا فِداءً .  « 1 » آنگاه‌كه با كافران روبه‌رو شديد ، آنان را گردن بزنيد و چون پيروز شديد ، اسيرشان سازيد ، سپس يا نيكى به آنان كنيد [ بلا عوض آزادشان نماييد 
  ] و يا سربها بگيريد [ با اخذ فديه آزادشان سازيد 
  ] عده‌اى از مفسرين گفته‌اند : اين آيه با آيه « سيف » نسخ گرديده است و در مقابل آن‌ها عده ديگر نيز گفته‌اند ( 1 ) - كه خود اين آيه ناسخ آيه « سيف » است . « 2 » مؤلف : حقيقت اين است كه در ميان اين دو آيه اصلا نسخى وجود ندارد ، نه آيهء مورد بحث ما با آيهء سيف نسخ گرديده و نه آن را نسخ كرده است .\r\nتحقيق اين بحث و نماياندن نظر صحيح در اين باره محتاج به بسط كلام و شرح بيشترى در احكام كفارى است كه با مسلمانان در حال جنگ مىباشند و اينك به شرح و تفصيل آن مىپردازيم :\r\n\r\n\r\n","description":"","footnote":"\r\n( 1 ) محمد / 4 .\r\n( 2 ) الناسخ و المنسوخ ، نحاس 220 .\r\n","page_name":" 480 ","page_number":480},
  {"content":"\r\n\r\n\r\nاحكام كافر حربى\r\nكفارى كه با مسلمانان در حال جنگ و معاوضه مىباشند « كافر حربى » ناميده مىشوند ، مشهور در ميان علماى شيعه اين است : كافر حربى قتلش واجب است مگر در چند مورد :\r\n1 - كافرى كه با مسلمانان ، مىجنگد ، اگر مسلمان گرديد ، حكم قتل ساقط مىشود ، خواه در موقع جنگ ، اسلام را بپذيرد يا بعد از جنگ و اسير شدن ، زيرا موضوع حكم قتل ، كافر است كه پس از مسلمان شدنش موضوع قتل منتفى مىشود .\r\n2 - كافرى كه پس از پيروزى كامل مسلمانان و ضعف و شكست حتمى كفار به اسارت مسلمانان درآيد ، در اين صورت نيز حكم قتل ساقط مىگردد ، ولى اگر در حالت جنگ و قبل از شكست نهايى كفار اسير گرديد ، اين حكم ساقط نيست ، زيرا در آيه شريفه ، پيروزى مسلمانان غايت و حد نهايى كفار وجوب قتل ، معين گرديده است . بديهى است هر حكمى كه داراى غايت و حدى باشد ، به آن حد كه رسيد ، ساقط مىشود .\r\nبه هر حال در صورتى كه كافر پس از پيروى مسلمانان به اسارت آنان در آمد ، امام و ولى امر مسلمين مىتواند دربارهء آن‌ها يكى از سه‌راه را انتخاب كند : يا اسير را به صورت برده نگهدارد و يا فديه و سربها از وى بگيرد و آزادش كند و يا نيكى و بزرگوارى درباره او مبذول داشته ، بلاعوض رهايش نمايد . در اين احكام فرقى در ميان انواع كفار نيست و حكم در تمام موارد همان است ، خواه اين كافر از مشركين و بت‌پرستان باشد و يا اهل كتاب و غير مشرك .\r\nخلاصه : از آن چه گفته شد ، چنين به دست مىآيد : كافر آماده به جنگ در صورت اسير شدن از نظر اسلام داراى سه حكم است :\r\n1 - قتل در صورت دستگيرى در حالت جنگ .\r\n2 - عفو در صورت اسلام پذيرفتن .\r\n3 - اسارت بعد از جنگ و پيروزى .\r\nو بعد از اسارت نيز پيشواى مسلمانان مىتواند او را :\r\n1 - به عنوان برده تحويل مسلمانان دهد .\r\n2 - و يا سربها و فديه بگيرد و آزادش كند .\r\n3 - و يا بزرگوارى نموده و بدون عوض آزاد نمايد .\r\nاين بود خلاصهء احكام كافرى كه با مسلمانان سر جنگ دارد و همهء اين احكام در اسلام ، قطعى و در ميان علماى اسلام اجماعى و مورد اتفاق است و هيچ اختلافى در آن وجود ندارد و اگر احيانا\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nاختلافى هم ديده شده شاذ و غير قابل اعتنا است چنان كه بعدا روشن خواهد گرديد .\r\n\r\nپيام اصلى آيه شريفه\r\nهمهء آن چه گفته شد ، مستقيما از خود آيه شريفه استفاده مىشود زيرا اين آيه حكم كافر آماده به جنگ را با جملهء « ضرب الرّقاب » ، كشتن و گردن زدن قرار داده است و حكم برده گرفتن كافر را نيز كه پس از پايان جنگ و پيروزى كامل مسلمانان ، دستگير شده باشد ، با جمله « شدّ الوثاق » بيان كرده ، استرقاق و برده گرفتن را براى آنان معين نموده است و در صورت آزاد كردن نيز جمله « منّ و فدا » سربها و عوض گرفتن و يا بدون عوض ، آزاد كردن هر دو را تجويز نموده است .\r\nبا اين توضيح معلوم مىگردد : منظور از « شدّ الوثاق » - كه موضوع دو حكم قبلى يعنى آزاد كردن با گرفتن سربها و بدون گرفتن سربها مىباشد - همان استرقاق و برده گرفتن است .\r\nزيرا « شد الوثاق » از استقلال انداختن دشمن را مىگويند و اين معنى هم با برده گرفتن كه در واقع ، گرفتن آزادى شخص است ، بسيار متناسب است و اگر « شد الوثاق » در آيه به معناى استرقاق نباشد بلكه يك معناى عمومى و كلىترى از آن منظور شود ، در اين صورت نيز با ادلهء ديگرى كه حكم برده گرفتن و استرقاق را جايز و مباح مىشمارند ، قيد مىخورد و بدين گونه ، حكم « فداء و من » به موضوع استرقاق ، اختصاص پيدا مىكند .\r\nبا اين بيان ، احكام كافر آماده به جنگ و برده كافر از آيه شريفه كاملا استفاده مىشود .\r\nروايات معتبر نيز مؤيّد همان معناست ، زيرا اين احكام به همان صورت كه از آيه استفاده مىشود و در بعضى از روايات هم آمده است ، چنان كه « كلينى » و « شيخ طوسى » از طلحه بن زيد نقل مىكنند كه او مىگويد ، از امام صادق ( ع ) شنيدم كه مىفرمود : پدرم مىگفت : « جنگ با كفار دو حكم دارد : اگر جنگ هنوز ادامه دارد و كفار شكست نخورده و پراكنده نشده‌اند ، در اين حال هر اسيرى كه گرفته شود ، امام اختيار دارد كه گردنش را بزند و يا از دار بياويزد و يا دست و پاى او را از چپ و راست قطع كند ، بدون اين كه از تنش جدا سازد و به همان حالت رها كند تا در اثر خونريزى بميرد و اين گفتار خداست :\r\n إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي \r\n\r\n","description":"","footnote":"","page_name":" 482 ","page_number":482},
  {"content":"\r\n\r\n الْآخِرَةِ عَذابٌ عَظِيمٌ .  « 1 » جزا و مكافات كسانى كه با خدا و پيامبر او مىجنگند و مىكوشند در روى زمين فتنه و فساد برپا كنند ، اين است كه كشته شوند يا به دار آويخته گردند يا دست‌ها و پاهايشان از چپ و راست بريده شود يا تبعيد شوند ، اين خوارى و ذلت است براى آنان در دنيا و در آخرت هم به عذاب بزرگى مبتلا خواهند شد .\r\nآنگاه امام فرمود : « آيا نمىبينى كه خدا امام را تنها در مورد نوع مجازات كافر محارب ، مخيّر نموده است و اين اختيار در همه موارد نيست ؟ » طلحه مىگويد : معناى اين جمله را از امام پرسيدم كه خداوند در همان آيه مىفرمايد :  أَوْ يُنْفَوْا مِنَ الْأَرْضِ  ؛ امام ( ع ) در جوابم فرمود : تبعيد در اين آيه به معناى فرارى دادن است ، يعنى سپاه اسلام بايد سپاه كفر را متفرق و پراكنده سازند و افرادشان را فرارى دهند و اگر به آنان رسيدند و دستگيرشان نمودند ، بايد همان احكامى كه براى كفار بيان گرديده است ، دربارهء آن‌ها اجرا شود .\r\nامام ( ع ) سپس فرمود : احكام كفار در حالت جنگ همان است و اگر جنگ پايان پذيرفت و كفار با شكست حتمى روبه‌رو شدند و متفرق گرديدند ، در اين حال هر كافرى كه دستگير شود و به اسارت مسلمانان درآيد ، پيشواى مسلمانان مخيّر است كه بر آنان منت بگذارد و بلاعوض آزادشان سازد و يا فديه و سربها بگيرد و رهايشان سازد و يا آنان را به عنوان برده و غلام نگهدارد . « 2 »\r\n\r\nنتيجه بحث :\r\n( 1 ) - از اين روايت و از همهء آن چه در معناى آيهء شريفه گفتيم ، چنين بر مىآيد كه اسير كافرى كه بعد از خاموش شدن آتش جنگ دستگير شده است ، كشته نمىشود .\r\nبعضى از علماى اهل سنت ، مانند عطا و ضحاك و حسن بصرى نيز در اين نظريه با ما موافقند و حسن بصرى همين نظريه را با صراحت اظهار مىدارد و مىگويد : اسيران جنگى كه پس از پايان جنگ دستگير گرديده‌اند ، كشته نمىشوند ، بلكه امام مسلمانان مخير است كه آنان را برده نمايد يا\r\n\r\n\r\n","description":"","footnote":"\r\n( 1 ) مائده / 33 .\r\n( 2 ) وافى ، 9 / 23 .\r\n","page_name":" 483 ","page_number":483},
  {"content":"\r\n\r\nفديه و سربها بگيرد و يا بدون فديه آزادشان سازد . « 1 » با اين بيانى كه گفته شد ، معلوم گرديد كه در آيه مورد بحث ، نسخى وجود ندارد ، خواه آيه « سيف » پيش از اين آيه نازل گرديده باشد و يا بعد از آن زيرا وجوب كشتن كافر كه از آيه « سيف » استفاده مىشود و عدم وجوب آن كه از آيه مورد گفتار به دست مىآيد ، با هم منافات ندارند تا يكى ناسخ آن ديگرى گردد و مفهوم هر دو آيه به جاى خود لازم‌الاجرا و مورد عمل است و هر كدام به مورد خاصى اختصاص دارد .\r\n\r\nتصحيح يك اشتباه\r\nاين بود نظريه و عقيدهء شيعه و مفاد و مضمون آيهء شريفه دربارهء اسيران جنگى ولى تعجب است كه با اين حال ، « شيخ طوسى » روايتى را به علماى شيعه نسبت مىدهد كه بنا به آن روايت ، امام و پيشواى مسلمانان مخير است اسيران جنگى را كه پس از پيروزى مسلمانان پايان جنگ دستگير كرده‌اند ، به قتل برساند و يا يكى از آن سه حكم را كه قبلا توضيح داديم ، دربارهء آنان اجرا كند .\r\nمتن گفتار شيخ طوسى اين است : « آن چه كه اصحاب ما روايت نموده‌اند ، اين است كه اگر كفار در اثناى جنگ به اسارت مسلمانان درآيند ، امام اختيار دارد كه آن‌ها را بكشد يا دست و پايشان را از چپ و راست قطع نمايد تا بميرند ، ولى نمىتواند آن‌ها را در برابر فديه و يا بدون فديه آزاد سازد و اگر پس از پايان جنگ به اسارت مسلمانان درآيد ، امام و پيشواى مسلمانان مخير است كه بلا عوض و يا با فديه و سربها آزادشان سازد و يا به صورت برده نگه دارد و يا به قتلشان برساند . » در اين گفتار ، مرحوم طبرسى نيز در مجمع البيان از شيخ طوسى پيروى نموده است . « 2 » در صورتى كه در اين مورد اصلا چنين روايتى وجود ندارد .\r\nاتفاقا خود شيخ طوسى در كتاب مبسوط به صراحت ، نظريهء مشهور را تأييد نموده و مىگويد :\r\nدربارهء هر اسيرى كه پس از خاموش شدن آتش جنگ به دست مسلمانان بيفتد ، امام مخير است كه به دو منت بگذارد و بلا عوض آزاد كند يا به عنوان برده نگه دارد و يا در مقابل فديه آزادش كند ، بنا به روايت اصحاب ما ، امام نمىتواند او را بكشد . « 3 »\r\n\r\n\r\n","description":"","footnote":"\r\n( 1 ) تفسير قرطبى ، 16 / 227 ، 228 و همين نظريه را نحاس در الناسخ و المنسوخ از عطا نقل نموده است .\r\n( 2 ) تفسير تبيان ، چاپ نجف ، 9 / 291 .\r\n( 3 ) مبسوط كتاب الجهاد فصل فى اصناف الكفار و كيفية قتالهم .\r\n","page_name":" 484 ","page_number":484},
  {"content":"\r\n\r\nو باز وى در باب « فىء و تقسيم غنائم » كتاب خلاف در ضمن مسئله هفدهم بر اين نظريه ادعاى اجماع علما و اخبار نموده است .\r\nاين است كه ما احتمال مىدهيم ، جملهء « ضرب الرّقاب » و جواز كشتن اسيران جنگى ، در عبارت اولى شيخ طوسى در كتاب تبيان اشتباه قلمى بوده و مرحوم « طبرسى » هم بدون مراجعه و تحقيق همين مطلب را تعقيب نموده است ، زيرا اين نظريه ، هم خلاف مشهور و بلكه خلاف اجماع علما و دلايل ديگر است و هم مخالف با گفتار خود شيخ طوسى است ، در كتاب‌هاى ديگرش .\r\n( 1 ) - از كسانى كه به همين نظريه صريحا ادعاى اجماع نموده‌اند يكى هم مرحوم « علامه » است ، در دو كتاب خود منتهى و تذكره در باب جهاد ، بخش احكام اسيران جنگى .\r\n\r\nنظريات ديگرى در آيه شريفه\r\nنظريه علماى شيعه و بعضى از علماى اهل تسنن ( ضحاك و عطا و حسن ) را دربارهء آيهء مورد بحث شناختيد ولى اكثر علماى اهل سنت در اين آيه نظريات ديگرى دارند كه در اينجا مىآوريم و به پاسخ آن‌ها مىپردازيم :\r\n1 - عده‌اى از علماى اهل سنت مىگويند كه اين آيه تنها دربارهء مشركين نازل گرديده است نه دربارهء تمام كفار و دلالت مىكند بر اين كه اسيران مشركين نبايد ، كشته شوند بلكه در برابر فديه و يا بدون فديه آزاد مىگردند ، سپس آيات « سيف » يعنى آياتى كه در آن‌ها فرمان قتال و جهاد آمده است ، نازل گرديد و اين آيه را نسخ نمود .\r\nاين نظريه به قتاده ، ضحاك ، سدى ، ابن جريح ، ابن عباس و بيشتر علما و مفسرين كوفه نسبت داده شده ، آن‌ها مىگويند : چون اين آيه نسخ گرديده است ، پس اسير مشرك را بايد كشت و جايز نيست او را با عوض يا بلا عوض آزاد كرد . « 1 » پاسخ : اين نظريه درست نيست زيرا آيات « سيف » به تمام كفار اعم از مشرك و غير مشرك عموميت دارند و اما اين آيه به عقيدهء طرفداران اين نظريه اختصاص به مشركين دارد و قانون كلى و « مطلق » نمىتواند قانون مقيّد و جزيى را نسخ كند ، خواه اين قانون كلى و مطلق ، از نظر زمان\r\n\r\n\r\n","description":"","footnote":"\r\n( 1 ) تفسير قرطبى ، 16 / 217 .\r\n","page_name":" 485 ","page_number":485},
  {"content":"\r\n\r\nصدور ، مقدم بر قانون غير مطلق باشد يا مؤخر از آن . « 1 » بنابراين ، آيات سيف كه به تمام كفار اطلاق و كليت دارد ، نمىتواند ناسخ آيه مورد بحث باشد .\r\n( 1 ) - 2 - گروه ديگرى معتقدند كه آيهء شريفه دربارهء تمام كفار نازل گرديده ولى حكم آن در خصوص مشركين نسخ شده است .\r\nاين نظريه باز به قتاده و مجاهد و حكم نسبت داده شده و مشهور از مذهب ابو حنيفه نيز همان است . « 2 » پاسخ : اين نظريه نيز مانند نظريه قبلى بىاساس و بطلان آن روشن است ، زيرا صحت اين نظريه متوقف به اثبات اين مطلب است كه نزول آيات « سيف » متأخر از نزول اين آيه است ، در صورتى كه طرفداران نسخ نمىتوانند ، چنين مطلبى را به اثبات برسانند و بدين مطلب سند و دليلى ندارند ، خبر واحد آن هم در مورد نسخ ، مثمر ثمر نيست ، زيرا :\r\nچنان كه در صفحات گذشته توضيح داديم ، به اجماع تمام علما ، خبر واحد دربارهء نسخ قرآن هيچ‌گونه تأثيرى ندارد و در اين مورد نمىتواند ، كوچك‌ترين مطلبى را ثابت كند و يا مورد اتكا و استناد قرار گيرد .\r\nو اگر نسخ با خبر واحد هم ثابت شود ، باز دليلى بر ناسخ بودن آيات سيف وجود ندارد كه تا اين نظريه صحيح باشد بلكه نهايت چيزى كه ثابت است ، اين است كه آيهء مورد بحث « مقيّد » و يا « مخصّص » آيهء سيف است ، زيرا همهء مسلمانان در اين نكته اتفاق دارند كه مشركين در هر صورت ، داخل در اين آيه مىباشند يا از لحاظ اين كه اين آيه مختص به مشركين است و يا از لحاظ اين كه هم مشركين و هم به غير مشركين عموميت دارد .\r\nبنابراين ، آيه مورد بحث قرينه مىشود بر تقييد آيات سيف و يا « تخصيص » آن‌ها نه نسخ آن‌ها زيرا به طورى كه قبلا اشاره نموديم ، مطلق نمىتواند ناسخ مقيد گردد .\r\nاگر از همهء آن چه گفتيم صرف نظر كنيم ؛ تازه ، نسبت در ميان اين آيه با آيات سيف و قتال « عموم و خصوص من وجه » است ، يعنى در دو مورد ، احكام آن‌ها مستقل و جداگانه مىباشد و تعارض در ميانشان نيست و تنها در يك مورد برخورد و تعارض دارند و آن در مورد مشركى است\r\n\r\n\r\n","description":"","footnote":"\r\n( 1 ) ما ، در اين باره در نوشته ديگر خود اجود التقريرات در بحث عموم و خصوص به طور تفصيل بحث نموده‌ايم .\r\n( 2 ) تفسير قرطبى ، 16 / 227 .\r\n","page_name":" 486 ","page_number":486},
  {"content":"\r\n\r\nكه پس از پايان جنگ اسير شده است ، در اين مورد آيهء سيف به قتل فرمان مىدهد و اين آيه از قتل منع مىكند كه در دو مورد عدم تعارض به مفهوم هر دو آيه عمل مىشود و در مورد اختلاف و تعارض نيز حكم آيه‌اى را مورد عمل قرار مىدهند كه ادلهء ديگر مؤيد آن باشد و چنان كه قبلا توضيح داده شد ، ادلهء ديگر مؤيد آيه مورد بحث است .\r\n3 - گروه سومى از علماى اهل سنت به عكس آن دو گروه اول ، مىگويند : اين آيه نه تنها با آيهء سيف نسخ نگرديده ، بلكه آن را نسخ نموده است .\r\nپاسخ : اين نظريه هم در بطلان و بىاساس بودن ، مانند دو نظريه قبلى است ، زيرا صحت آن ، موقوف بر اين است كه ثابت شود : آيه سيف از نظر زمان نزول بر آيه مورد بحث مقدم بوده است ، در صورتى كه هرگز نمىتوانند اين مطلب را ثابت كنند .\r\nعلاوه بر اين ، اگر بر فرض هم ثابت گرديد كه آيه سيف قبل از اين آيه نازل شده است ( 1 ) - ، تنها مقدم بودن مقتضى نسخ نمىباشد ، بلكه نسخ به دليل محكم‌ترى نيازمند است و اين چنين دليلى هم وجود ندارد .\r\n4 - عدهء ديگرى هم معتقدند كه امام و پيشواى مسلمانان دربارهء اسيران جنگى مخير است كه آنان را بكشد و يا آن‌ها را استرقاق كند و به بردگى بگيرد و در صورت دوم هم مىتواند به همان صورت بردگى نگه دارد و يا با فديه و سربها و يا بدون فديه آزادشان سازد و در اين حكم فرقى بين حالت جنگ و پايان جنگ نيست .\r\nاين نظريه را هم ابو طلحه از ابن عباس نقل نموده و عدهء زيادى از مفسرين اهل سنت نيز آن را پذيرفته‌اند كه ابن عمر ، حسن بصرى و عطا از اين افرادند و باز عده‌اى از فقهاى اهل سنت هم از اين عقيده پيروى نموده‌اند ، مانند مالك ، شافعى ، ثورى ، اوزاعى ، ابو عبيد و علماى ديگر . « 1 » توجه داشته باشيد كه بنابراين نظريه نيز در آيه شريفه نسخى واقع نشده است ، چون مفهوم آيه با اين نظريه منافات ندارد تا به‌وسيله آن نسخ شود .\r\nنحاس اين نظريه را در كتاب خود مىآورد ، آنگاه مىگويد : اين عقيده بر اين اساس است كه آيهء عفو و آيه سيف هر دو از نظر حكم ثابت و مورد عمل مىباشند و هيچ‌يك از آن‌ها نسخ نگرديده\r\n\r\n\r\n","description":"","footnote":"\r\n( 1 ) تفسير قرطبى ، 16 / 228 .\r\n","page_name":" 487 ","page_number":487},
  {"content":"\r\n\r\nاست و اين نظريه بهترين نظريه است ، زيرا نسخ تنها به وسيله دليل قطعى ثابت مىشود كه در اينجا اولا : چنين دليلى وجود ندارد و ثانيا : آنجا كه عمل كردن به مضمون هر دو آيه ممكن است ، عقيده به وجود نسخ معنى ندارد .\r\nسپس اضافه مىكند : اين نظريه از اهل مدينه ، شافعى و ابو عبيد هم نقل گرديده است . « 1 » پاسخ : اين نظريه گرچه مستلزم ادعاى نسخ در آيه نيست ولى در عين حال نظريه صحيحى نيست ، زيرا از دو جهت با آيه شريفه مخالفت دارد :\r\nيكى اين كه : اين آيه به صراحت دلالت مىكند كه « منّ و فداء » آزاد كردن با عوض و بلا عوض به اسيرانى اختصاص دارد كه پس از غلبه و پيروزى كامل مسلمانان و پايان جنگ ، دستگير شده باشند ، بنابراين ، آزاد كردن اسيرانى كه در حالت جنگ دستگير گرديده‌اند ، با حكم اين آيه سازگار نيست .\r\nدوم اين كه : در اين آيه « ضرب رقاب » و قتل كفار در حال جنگ و تا پيروزى مسلمانان محدود و معين شده است كه بنا به مفهوم اين آيه ، پس از پيروزى كامل قتل كفار متوقف و ممنوع مىباشد .\r\nبنابراين ، عقيده به جواز قتل اسيران جنگى پس از پيروزى كامل ، مخالف با مفهوم صريح اين آيه خواهد بود .\r\nاگر در قتل اسيران جنگى به آيه سيف استناد كنند ، آن هم درست نيست ، زيرا همان‌طوركه قبلا گفتيم : آيه سيف با اين آيه مقيد گرديده و به اسيران در حال جنگ ، اختصاص يافته است .\r\nو اگر در جواز اين قتل به روش و عمل خود پيامبر ( ص ) تكيه كنند كه آن حضرت بعضى از اسيرها را به قتل مىرسانيد و از بعضى ديگر سربها مىگرفت و گروهى را بلاعوض آزاد نمود ، اين هم نمىتواند گفتار آنان را ثابت كند .\r\nزيرا بر فرض صحت ، اين جريان نمىتواند دليل بر تخيير در ميان قتل و غير قتل اسيران جنگى باشد زيرا امكان دارد كه آن حضرت در اين جريان از قانون تخيير استفاده نمىكرده است بلكه اسيران جنگى داراى چند گروه بوده‌اند و هر گروهى حكم مخصوصى داشته و رسول اكرم ( ص ) قتل را دربارهء گروهى اجرا مىكرده است كه در اثناى جنگ دستگير شده بودند و حكم غير قتل را دربارهء اسيرانى كه بعد از پايان جنگ به اسارت در آمده باشند ، اجرا مىنموده است .\r\nو اگر طرفداران اين عقيده به روايتى كه دربارهء رفتار و روش ابو بكر و عمر نسبت به اسيران\r\n\r\n\r\n","description":"","footnote":"\r\n( 1 ) الناسخ و المنسوخ ، نحاس 221 .\r\n","page_name":" 488 ","page_number":488},
  {"content":"\r\n\r\nجنگى نقل گرديده است ، استناد كنند ، اين هم سودى به حال آنان نمىبخشد ، زيرا :\r\nاولا : در صحت اين نقل و اين جريان تاريخى سخن بسيار است .\r\nو ثانيا : بر فرض صحت هم ، حجيت و مدركيت ندارد و با عمل و روش آنان ، دست برداشتن از ظاهر قرآن صحيح نيست .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n( 33 - 34 ) ( 1 ) -\r\n\r\nنسخ در آيهء حق سائل\r\n وَ فِي أَمْوالِهِمْ حَقٌّ لِلسَّائِلِ وَ الْمَحْرُومِ .  « 1 » و در اموال آنان حقى است براى سؤال‌كننده و محروم .\r\n  وَ الَّذِينَ فِي أَمْوالِهِمْ حَقٌّ مَعْلُومٌ . لِلسَّائِلِ وَ الْمَحْرُومِ .   « 2 » و آنان كه در اموالشان حقّى است معلوم براى سؤال‌كننده و محروم .\r\n\r\nتوجيه نسخ\r\nنسخ و عدم نسخ اين دو آيه در ميان علما و مفسرين مورد اختلاف است و اين اختلاف از اينجا پديد آمده است كه حق معلومى كه در اين دو آيه آمده ممكن است همان زكات واجب باشد و ممكن است ، يك حق واجب مالى ديگرى غير از زكات و شايد يك حق مستحب مالى باشد نه حق واجب .\r\nبنا بر احتمال اول ، اين آيه از آيات زكات مىباشد و نسخى در آن به وقوع نپيوسته و بنا بر احتمال سوم ، باز نسخ در آن مفهومى ندارد زيرا حق مستحب كه همان صدقات مستحب مىباشد ، هميشه در اموال ثروتمندان وجود داشته و خواهد بود ولى بنا به احتمال دوم كه منظور از حق در\r\n\r\n\r\n","description":"","footnote":"\r\n( 1 ) ذاريات / 19 .\r\n( 2 ) معارج / 24 ، 25 .\r\n","page_name":" 490 ","page_number":490},
  {"content":"\r\n\r\nاين دو آيه يك حق واجب غير از زكات باشد ، اين دو آيه نسخ گرديده است ، زيرا با وجوب زكات تمام صدقات واجب ديگر كه در قرآن آمده بود ، منسوخ شده است و فعلا جز زكات ، صدقهء واجبى در اسلام وجود ندارد .\r\nعده‌اى از علما در معناى اين دو آيه همين احتمال را پذيرفته و « حق معلوم » را حق واجبى غير از زكات دانسته‌اند ، اين است كه به نسخ اين دو آيه قائل شده‌اند .\r\nپاسخ : تحقيق و بررسى در مفهوم اين دو آيه نشان مىدهد كه منظور از « حق » نه زكات است تا از آيات زكات محسوب شود و نه حق واجب ديگرى است تا نسخ شود ، بلكه منظور از آن ، يك حق مستحبى است كه در شرع مقدس اسلام به پرداختن يك چنين حقى به طور ندب و استحباب دستور داده شده است و به طورى كه اشاره گرديد ، اين دستور و فرمان در اسلام هميشه بوده و خواهد بود . بنابراين معنى ، نسخى به اين دو آيه متوجه نگرديده است .\r\nدليل ما بر اين كه منظور از حق در اين دو آيه ، حق مستحبى است نه حق واجب ، اين است كه :\r\n1 - روايات فراوانى به طريق شيعه وارد گرديده است كه همه آن‌ها صدقات واجب را در اسلام منحصر به زكات مىدانند .\r\n2 - و از ائمه اهل بيت و خاندان عصمت و طهارت ( ع ) رواياتى به دست ما رسيده كه حق را در اين دو آيه به همان حقوق مالى مستحبى تفسير مىكنند ، چنان كه :\r\nثقة الاسلام « كلينى » با اسناد خود از ابو بصير نقل مىكند كه : ما ، در محضر امام صادق ( ع ) بوديم و عده‌اى از ثروتمندان نيز با ما بودند ، دربارهء زكات گفت‌وگو به ميان آوردند ، امام صادق ( ع ) فرمود : انسان به وسيله زكات دادن قابل مدح و تعرف نمىباشد ، زيرا زكات حقى است كه شخص با پرداختن آن ، خون خود را حفظ مىكند و مسلمان ناميده مىشود و اگر زكات نپردازد ، نمازش هم قبول نخواهد بود ، ولى در ثروت‌هاى شما غير از زكات حق ديگرى نيز هست .\r\nابو بصير مىگويد : عرضه داشتم : اصلحك اللّه در ثروت ما غير از زكات چه حق ديگرى هست ؟\r\nامام فرمود : سبحان اللّه ! آيا نشنيده‌اى گفتار خدا را در قرآن مجيدش ؛  وَ الَّذِينَ فِي أَمْوالِهِمْ حَقٌّ مَعْلُومٌ . . .  .\r\nابو بصير گويد : عرضه داشتم اين حق معلوم چيست ؟ ( 1 ) - امام در جوابم فرمود : به خدا سوگند ! اين حق همان است كه به هر شخص متوجه است كه هر روز يا هر هفته و هر ماه به مقدار كم يا زياد از مال خود دائما به بيچارگان و نيازمندان بدهد .\r\nباز كلينى با اسناد خود از اسماعيل بن جابر از امام صادق ( ع ) در تفسير آيه  وَ الَّذِينَ فِي \r\n\r\n","description":"","footnote":"","page_name":" 491 ","page_number":491},
  {"content":"\r\n\r\n أَمْوالِهِمْ  نقل مىكند : سؤال نمودم آيا حق غير از زكات است ؟ امام فرمود : آرى ! خداوند به شخصى ثروت و مال مىدهد و او از اين ثروت هزار درهم ، دو هزار درهم ، سه هزار درهم بيشتر يا كمتر كنار مىگذارد كه با آن صلهء رحم كند و گرفتارى خويشان و نزديكان خود را بر طرف سازد و اين حق همان است .\r\nروايات ديگرى در اين زمينه از امام باقر و امام صادق ( ع ) وارد شده است . « 1 » بيهقى در شعب الايمان با اسناد خود از عزوان بن ابى حاتم نقل نموده است كه ابو ذر در كنار خانهء عثمان بود و اجازهء ورود به وى داده نمىشد ، مردى از خاندان قريش او را ديد و سؤال نمود :\r\nابا ذر ! چرا در كنار اين درب نشسته‌اى ؟\r\nابو ذر گفت : اينان امتناع دارند از اين كه به من اجازهء ورود بدهند ، آن مرد قريشى وارد خانهء عثمان گرديد و گفت : يا امير مؤمنان ! گناه ابو ذر چيست كه در بيرون در نشسته و به وى اجازهء ورود داده نمىشود ؟ عثمان به ابو ذر اجازهء ورود داده و او وارد گرديد و در ميان جمعيت نشست .\r\nعثمان خطاب به كعب الاحبار چنين گفت : يا ابا اسحاق ! اگر صاحب مالى زكات مالش را بپردازد ، بازهم گناه و عقوبتى دارد ؟ كعب در پاسخ عثمان گفت : نه .\r\nاينجا بود كه ابو ذر بر آشفت و از جاى خويش برخاست و با عصايى كه در دست داشت ، محكم به پشت گردن كعب زد و گفت : اى پسر زن يهودى ! تو خيال مىكنى كه پس از پرداختن زكات واجب ، حقى در گردن او نيست ؟ در صورتى كه خدا مىفرمايد :  وَ يُؤْثِرُونَ عَلى أَنْفُسِهِمْ ( 1 ) - وَ لَوْ كانَ بِهِمْ خَصاصَةٌ  ، « 2 »  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  ، « 3 »   وَ الَّذِينَ فِي أَمْوالِهِمْ حَقٌّ مَعْلُومٌ . لِلسَّائِلِ وَ الْمَحْرُومِ   « 4 » ابو ذر شروع كرد به خواندن اين سلسله از آيات قرآن . « 5 » ابن جرير با اسناد خود از ابن عباس نقل مىكند كه : حق معلوم ، حقى است غير از صدقه و انسان با آن حقوق مالى ، به خويشاوندان ، احسان و نيكى و از مهمانانش پذيرايى مىكند و احتياج درمانده‌اى را بر طرف و از بيچاره‌اى دستگيرى مىنمايد . « 6 »\r\n\r\n\r\n","description":"","footnote":"\r\n( 1 ) وافى ، 6 / 52 باب ( الحق المعلوم ) و باب قبلىاش .\r\n( 2 ) ديگران را بر خود مقدم مىدارند ، گرچه احتياج داشته باشند . حشر / 9 .\r\n( 3 ) در راه دوستى او ، اطعامشان را به مسكين و يتيم و اسير مىدهند . دهر / 8\r\n( 4 ) كسانى كه در ثروتشان حقى است معين براى سؤال‌كننده و محروم . معارج / 24 ، 25 .\r\n( 5 ) كنز العمال ، 3 / 310 .\r\n( 6 ) تفسير قرطبى ، 29 / 50 .\r\n","page_name":" 492 ","page_number":492},
  {"content":"\r\n\r\nعدهء ديگرى از مفسرين نيز در اين معنى از ابن عباس پيروى نموده‌اند .\r\n\r\nنتيجه\r\nچون منظور از حق مذكور در آيه شريفه براى سائلان و مستمندان در اموال ثروتمندان ، حق مستحبى به عنوان حقوق اخلاقى ، اجتماعى و انسانى است نه يك حق واجب علاوه بر زكات بنابراين معما ، وقوع نسخ در اين آيه مفهوم و جايگاهى ندارد .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\n( 35 )\r\n\r\nنسخ در آيهء نجوا\r\n يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَ أَطْهَرُ فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ .  « 1 » اى كسانى كه ايمان آورده‌ايد ، هنگامى كه مىخواهيد با رسول خدا گفت و گوى سرّى كنيد ، قبل از آن صدقه‌اى [ در راه خدا 
  ] بدهيد . اين عمل براى شما بهتر و پاكيزه‌تر است و اگر توانايى نداشته باشيد ، پس خداوند بخشايشگر و مهربان است .\r\nاكثر علما مىگويند كه اين آيه با آيهء ديگرى نسخ گرديده و آن آيه اين است :\r\n أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ فَإِذْ لَمْ تَفْعَلُوا وَ تابَ اللَّهُ عَلَيْكُمْ فَأَقِيمُوا الصَّلاةَ وَ آتُوا الزَّكاةَ وَ أَطِيعُوا اللَّهَ وَ رَسُولَهُ وَ اللَّهُ خَبِيرٌ بِما تَعْمَلُونَ .  « 2 » آيا ترسيديد كه فقير شويد و از دادن صدقه قبل از نجوا خوددارى كرديد ؟ اكنون كه اين كار را نكرديد و خداوند توبه شما را پذيرفت ؛ نماز را برپا داريد و زكات را ادا كنيد و خدا و پيامبرش را اطاعت نماييد و [ بدانيد كه 
  ] خداوند از آن چه انجام مىدهيد ، آگاه است .\r\n\r\n\r\n","description":"","footnote":"\r\n( 1 ) مجادله / 12 .\r\n( 2 ) مجادله / 13 .\r\n","page_name":" 494 ","page_number":494},
  {"content":"\r\n\r\n( 1 ) -\r\n\r\nاحاديث عمل به آيهء نجوا\r\nروايات فراوانى به طريق شيعه و سنى وارد شده است كه چون اين آيهء شريفه نازل گرديد ، به جز امير مؤمنان ( ع ) كسى به آن عمل نكرد و آن حضرت تنها يك دينار پول داشت كه آن را به ده درهم تبديل نمود و هر وقت مىخواست با رسول اكرم ( ص ) به گفت و گوى سرى بپردازد ، يك درهم صدقه مىداد تا گفت‌وگوى وى به ده بار رسيد بنابراين ، آيه شريفه نجوا ، جز به وسيله آن حضرت ، مورد عمل قرار نگرفته است . اينك نمونه چندى از روايات اين فصل :\r\n1 - ابن بابويه با اسناد خود از مكحول روايت مىكند كه امير مؤمنان علىّ بن ابى طالب ( ع ) فرمود : حافظان حديث و دانايان از صحابهء پيامبر ( ص ) مىدانند : در ميان آنان كسى نيست كه داراى مقام و فضيلتى باشد ، مگر اين كه من در آن فضيلت با وى شريكم و سهم من بيشتر است ، ولى من هفتاد فضيلت دارم كه در آن‌ها ، از اصحاب پيامبر ( ص ) كسى با من شركت ندارد .\r\nمكحول مىگويد گفتم : يا امير مؤمنان ! اين فضايل را براى من بگو ، آنگاه آن حضرت ، يكايك اين فضايل را شمرد و در ضمن آن‌ها فرمود : و اما فضيلت بيست و چهارم به هنگامى كه خداوند آيه  إِذا ناجَيْتُمُ الرَّسُولَ . . .  را بر پيامبر ( ص ) نازل فرمود ، من يك دينار داشتم و آن را به ده درهم فروختم و پيش از هر گفت و گوى سرى كه با پيامبر ( ص ) به عمل مىآوردم ، يك درهم در راه خدا صدقه مىدادم ، به خدا سوگند ! اين عمل را هيچ‌يك از ياران پيامبر نه پيش از من و نه بعد از من انجام نداد تا اين كه خداوند آيه  أَ أَشْفَقْتُمْ  را دربارهء آن فرستاد . « 1 » 2 - ابن جرير طبرى با اسناد خود از مجاهد نقل مىكند كه : امير مؤمنان ( ع ) فرمود : آيه‌اى در كتاب خدا وجود دارد كه كسى پيش از من به آن آيه عمل نكرده و كسى هم بعد از من عمل نخواهد نمود : من يك دينار داشتم و آن را به ده درهم تبديل نمودم ( 2 ) - و هر وقت به نزد پيامبر ( ص ) مىآمدم ، يك درهم از آن‌ها را در راه خدا مىدادم ، سپس آن آيه نسخ گرديد و كسى پيش از من به دو عمل نكرد و آن آيهء  إِذا ناجَيْتُمُ الرَّسُولَ  است . « 2 » 3 - شوكانى مىگويد : عبد الرزاق و عبد بن حميد و ابن منذر و ابن ابى حاتم و ابن مردويه از امير مؤمنان ( ع ) نقل نموده‌اند كه : به آن آيه به جز من كسى عمل ننمود تا نسخ گرديد و مدت آن ( بيش از يك ساعت ) نبود و منظور آن حضرت از اين آيه همان آيهء نجوا بود .\r\n\r\n\r\n","description":"","footnote":"\r\n( 1 ) تفسير برهان ، 2 / 1099 .\r\n( 2 ) تفسير طبرى ، 28 / 15 .\r\n","page_name":" 495 ","page_number":495},
  {"content":"\r\n\r\n4 - سعيد بن منصور ، ابن راهويه ، ابن ابى شيبه ، عبد بن حميد ، ابن منذر ، ابن ابى حاتم و ابن مردويه باز از آن حضرت نقل نموده‌اند كه : در كتاب خدا آيه‌اى وجود دارد كه پيش از من كسى بدان عمل ننموده و بعد از من نيز كسى عمل نخواهد نمود و آن آيهء نجواست .  إِذا ناجَيْتُمُ الرَّسُولَ  آنگاه فرمود : اين آيه كه نازل گرديد ، در نزد من يك دينار موجود بود و آن را به ده درهم فروختم و هر وقت مىخواستم با رسول خدا ( ص ) گفت و گوى سرى انجام دهم ، قبلا يك درهم در راه خدا مىدادم و كسى پيش از من به آن دستور عمل نكرد تا آن كه نسخ شد و آيه  أَ أَشْفَقْتُمْ  نازل گرديد .\r\nاين حديث را حاكم نيز نقل نموده و از روايات صحيح معرفى كرده است . « 1 » روايات فراوان ديگرى نيز در اين باره وارد گرديده است .\r\n\r\nفلسفه اين حكم\r\nاين آيه شريفه به دو موضوع دلالت دارد :\r\nاول : صدقه دادن پيش از گفت و گوى سرى با رسول خدا ( ص ) مستحسن ، نيكو و وسيلهء طهارت و پاكى دل‌هاست لذا اين فرمان و دستور متضمن خير و صلاح بندگان است .\r\nدوم : اين حكم و فرمان تنها به افرادى متوجه است كه قدرت و امكان مالى داشته و واجد تمكن پرداخت صدقه باشند و اما كسانى كه از امكانات مالى محروم هستند ، از اين تكليف و حكم ، معاف مىباشند و مجبور به پرداخت صدقه نيستند زيرا كه خداوند بخشايشگر و مهربان است .\r\n( 1 ) - اين است حكمى كه آيهء نجوا متضمن آن مىباشد ، بديهى است كه عقل به تنهايى مىتواند ، به حسن و نيكويى از اين فرمان قضاوت كند و وجدان به صحت و درستى آن اعتراف نمايد زيرا اين حكم از طرفى به نفع فقرا و نيازمندان و وسيلهء بهبودى وضع بيچارگان و درماندگان است و از طرف ديگر متضمن يك نوع تخفيف و ارفاق است براى رسول اكرم ( ص ) و كاستن از فشار كار و مراجعات بىحد است .\r\nزيرا با صدور اين فرمان از تعداد افرادى كه مىخواهند هميشه به گفت و گوى سرى و خصوصى\r\n\r\n\r\n","description":"","footnote":"\r\n( 1 ) فتح القدير ، 5 / 186 . در اين زمينه روايات زيادى هست به تفسير برهان و تفسير طبرى و كتاب‌هاى حديث مراجعه شود و قسمتى از اين روايات را مرحوم علامه مجلسى در بحار ، 19 / 179 ( ج 90 طبع جديد ) آورده است .\r\n","page_name":" 496 ","page_number":496},
  {"content":"\r\n\r\nبپردازند و اوقات عزيز آن بزرگوار را انحصارى و دربست در اختيار خود بگيرند ، كاسته مىشود و تنها كسانى به گفت و گوى سرى با وى مىپردازند كه علاقه و محبت آنان به گفت‌وگو با رسول خدا ( ص ) بيش از علاقه و محبت به پول و مال دنياست .\r\nسوم : گذشته از همهء آن چه گفته شد ، اين حكم وسيلهء آزمايش افراد و سنجش ارزش انسانى ، اخلاقى و ايمانى آنان بود و بذل مال و انفاق به فقرا در راه خدا و به خاطر تماس و گفت‌وگو با رسول خدا ( ص ) موجب تكامل روحى و پرورش جنبه‌هاى ايمانى آنان نيز مىگرديد .\r\nجاى ترديد نيست كه حسن و زيبايى اين حكم اختصاص به يك زمان معين و وقت خاصى ندارد بلكه دائمى و هميشگى مىباشد ، خاصيت آزمايش و درجهء ايمان افراد و سنجش شخصيت‌هاى آنان كه در اين حكم وجود دارد ، بيشتر در آنجا نمايان مىگردد كه آيه دوم مىگويد ، پس از صدور اين حكم تمام مسلمانان به جز امير مؤمنان ( ع ) به جهت ترس از صدقه و كثرت علاقه به مال دنيا از گفت و گوى سرى و خصوصى با رسول خدا ( ص ) اعراض نمودند .\r\nچرا اين حكم نسخ گرديد ؟ همان‌طوركه لزوم صدقه دادن در نجوا منافعى در برداشت ، طبعا جلوى منافع ديگرى را نيز مىگرفت زيرا شكى در اين نيست كه اعراض نمودن مسلمانان و اصحاب پيامبر ( ص ) در اثر همان حكم از تماس‌ها و گفت‌وگوهاى خصوصى با رسول خدا ( ص ) ، آنان را از منافع و استفاده‌هاى زيادى محروم مىساخت و به مصالح عمومى لطمه وارد مىنمود .\r\nبراى مقدم داشتن همان مصالح عمومى بر مصالح خصوصى و ترجيح دادن منافع عام بر منافع خاص فقرا ، خداوند حكم وجوب اين صدقه را برداشت و حكم بپاداشتن نماز و پرداختن زكات و پيروى از رسول خدا ( ص ) را جايگزين آن ساخت .\r\nبا اين بيان معلوم گرديد كه در مفهوم اين آيه جز التزام به وقوع نسخ چاره‌اى نيست و بايد قبول نمود كه حكم آيه اول با آيه دوم نسخ شده است ولى بايد توجه داشت كه اين نسخ همان قسم اول از اقسام نسخ است كه آيهء نسخ‌كننده دلالت بر اين كند كه مدت حكم آيه اول سپرى شده است و در اول بحث گفتيم كه وقوع اين گونه نسخ در قرآن خالى از اشكال است .\r\nگرچه نسخ شدن آيه شريفه به اين معنى است كه مدت حكم آن سپرى شده است ولى با اين حال پايان يافتن مدت اين حكم از اين نظر نبوده است كه فوايد و مصالح آن حكم به زمان معينى اختصاص داشته است زيرا قبلا روشن گرديد كه اين مصالح در تمام دوران حيات و زندگى پيامبر ( ص ) موجود بود ولى علاقهء شديد عده‌اى از مسلمانان به مال و ثروت و ترس و خوددارى آنان از بذل ما پيش از گفت‌وگو با رسول خدا ( ص ) مانع از استمرار و دوام اين حكم گرديد و همين\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nسبب شد كه اين حكم نسخ گرديده و برداشته شود .\r\n( 1 ) -\r\n\r\nاشكالى و پاسخى :\r\nشايد اعتراض كنند كه خداى دانا از روز اول مىدانست كه مانعى در راه انجام دادن اين حكم به وجود خواهد آمد و اين فرمان عملى نخواهد گرديد و به نسخ منجر خواهد شد ، با اين حال چگونه و چرا چنين قانونى را گذاشت و دستور و وجوب صدقه قبل از نجوا را صادر فرمود ؟ ! پاسخ : اصل تشريع اين حكم و نسخ آن كه خداوند در مرحله اول تشريع و در مرحلهء دوم نسخ كرد ، فوايد و نتايج زيادى را در برداشت : از جمله اين كه نسخ اين حكم بهترين عامل تنبيه و بيدارى مسلمانان و مهم‌ترين وسيلهء اتمام حجت براى آنان بود زيرا با صدور فرمان نسخ براى همه روشن گرديد كه تمام صحابه و ياران پيامبر ( ص ) مال دنيا را بر تماس و گفت‌وگو با پيامبرشان مقدم داشتند و از ياران وى كسى بر اين حكم عمل نكرد مگر امير مؤمنان علىّ بن ابى طالب ( ع ) .\r\nگرچه ترك تماس و گفت‌وگو با رسول خدا ( ص ) معصيت و گناه محسوب نمىگرديد چون ملاقات و صحبت خصوصى با رسول خدا ( ص ) نبود تا ترك آن معصيت باشد ، تنها اين كه در صورت ملاقات خصوصى صدقه‌اى به افراد واجب مىشد و اگر اين نوع ملاقات انجام نمىگرفت ، نه معصيتى در ميان بود و نه صدقه‌اى واجب مىشد ولى در عين حال اين حكم همين‌قدر مىرساند : كسانى كه به خاطر پول و بذل مال تماس‌هاى خصوصى و ارتباطشان را با رسول خدا ( ص ) قطع مىكنند ، به مال و ثروت بيشتر از ملاقات خصوصى و ديدار رسول خدا ( ص ) اهميت و ارزش قائل هستند .\r\nعلت تشريع اين حكم با نسخ شدن آن معلوم و روشن گرديد ، زيرا همان نسخ بود كه لطف و عنايت پروردگار را نسبت به بندگانش آشكار و عدم اهتمام مسلمانان را نسبت به مناجات با پيامبرشان برملا ساخت و با همين نسخ بود كه مقام و شخصيت امير مؤمنان ( ع ) در ميان ساير صحابه شناخته شد .\r\nاين علل و مصالح كه در تشريع حكم وجوب صدقه در « نجوا با رسول خدا ( ص ) » و در نسخ آن وجود داشت ، از ظاهر قرآن مجيد به دست مىآيد و روايات فراوانى نيز به آن دلالت دارند ولى اگر اين حكم و وجوب بذل مال قبل از « نجوا » يك حكم ظاهرى و امتحانى باشد - مانند مأمور بودن حضرت ابراهيم ( ع ) به ذبح فرزندش - در اين صورت نسخ آيه را نبايد نسخ حقيقى و اصطلاحى ناميد ، زيرا نسخ يك حكم امتحانى از مقوله نسخ لغوى است نه از مقولهء نسخ اصطلاحى .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nفخر رازى از ابى مسلم نقل نموده است كه وى امتحانى بودن اين حكم را قطعى دانسته و عقيده داشته كه اين حكم براى تمييز و تشخيص دادن مسلمانان ( 1 ) - حقيقى و واقعى از مسلمانان غير واقعى و افراد منافق و دورو بوده است ، بنابراين ، نسخ به معناى واقعى در اين حكم واقع نگرديده است .\r\nفخر رازى پس از نقل كلام ابو مسلم مىگويد : اين گفتارى است نيكو و ايرادى در آن نيست . « 1 » شيخ شرف الدين مىگويد : محمد بن عباس در تفسير خود هفتاد حديث از طريق شيعه و سنى در اين معنى نقل نموده است كه از ميان تمام صحابه تنها كسى كه بذل مال را متحمل گرديد و با رسول خدا ( ص ) گفتار سرى انجام داد ، علىّ بن ابى طالب ( ع ) بود ، سپس از شيخ طوسى بزرگ دانشمند و فقيه شيعه اين حديث را آورده و مىگويد : ترمذى در سنن خود و ثعلبى در تفسيرش از علقمهء انمارى مرفوعا « 2 » از امير مؤمنان نقل نموده‌اند كه فرمود : « خداوند به وسيلهء من بر اين امت تخفيف داد ، زيرا خداوند صحابه پيامبر ( ص ) را با بذل مال در برابر مناجات و تماس خصوصى با رسول خدا ( ص ) آزمايش كرد ، ولى آنان از ملاقات و از نجوا با آن حضرت خوددارى نمودند و رسول خدا ( ص ) نيز در منزل خويش از ملاقات خصوصى خوددارى مىورزيد ، مگر با كسانى كه در راه خدا بذل مال كنند و من تنها يك دينار داشتم كه آن را در راه خدا دادم و تنها من بودم كه به اين آيه عمل نمودم و وسيلهء توبه و عفو خدا نسبت به تمام مسلمانان شدم و اگر كسى پيدا نمىگرديد كه به اين آيه عمل كند ، به جهت امتناع و خوددارى تمام مردم از فرمان خدا ، عذاب خدا بر آنان نازل مىشد . « 3 » » مؤلف :\r\nاين روايت در نسخهء چاپى سنن ترمذى وجود ندارد و به نسخه‌هاى قديمى و خطى هم دسترسى پيدا نكرديم و تفسير ثعلبى نيز كه اين حديث در اكثر كتاب‌ها از آن نقل شده است ، به دست نيامد و از محلى كه اين تفسير در آنجا وجود داشته باشد ، اطلاع ندارم . « 4 »\r\n\r\n\r\n","description":"","footnote":"\r\n( 1 ) تفسير فخر رازى ، چاپ مطبعة عامرة ، 8 / 167 .\r\n( 2 ) مرفوع : در اصطلاح به حديثى گفته مىشود كه نام يك يا چند نفر از راويان آن حذف شود .\r\n( 3 ) بحار ، 9 / 72 ، تفسير برهان ، 2 / 1100 .\r\n( 4 ) در موقع ترجمهء كتاب ، ما يك نسخهء خطى بسيار نفيس و قديمى از تفسير ثعلبى در كتابخانهء عمومى حضرت آيت اللّه العظمى نجفى به شماره ( 908 ) در قم به دست آورديم و پس از مراجعه به اين تفسير معلوم شد كه تنها ،\r\n","page_name":" 499 ","page_number":499},
  {"content":"\r\n\r\nولى به هر حال ترديدى در اين نيست كه حكم اين آيه مدت كم و كوتاهى در ميان مسلمانان بوده و سپس برداشته شده است و به جز علىّ بن ابى طالب ( ع ) كسى به حكم آن ، عمل نكرده و به وسيله عمل نمودن به حكم اين آيه يكى ديگر از فضائل آن حضرت آشكار شده است ، اعم از اين كه اين امر و حكم ، يك امر امتحانى بوده است و يا يك حكم واقعى و حقيقى .\r\n( 1 ) -\r\n\r\nتعصب و غرض‌ورزى آشكار\r\nفخر رازى در مقام اعتذار از خوددارى بزرگان صحابه از عمل نمودن به حكم آيهء « نجوا » - با اين كه فرصتى براى عمل داشتند - تعصب و غرض‌ورزى آشكار و صريحى به خرج داده ، مىگويد : اقدام و عمل نمودن به دستور اين آيه سبب اندوه فقرا و كناره گيرى و دورى اغنيا و ثروتمندان مىشد ، زيرا فقرا و افراد نادار قدرت بذل مال را نداشتند و نمىتوانستند به آن عمل كنند و در نتيجه دلگير و اندوهناك مىشدند و ثروتمندان نيز مىديدند كه عده‌اى اقدام به عمل و بذل مال مىكنند ، ولى آن‌ها نمىكنند و اين عمل قهرا سبب طعن و ايراد به آنان خواهد شد و در نتيجه كناره گيرى مىكردند ، پس عملى كه سبب غم و اندوه فقرا و دورى و كناره گيرى اغنيا شود ، ترك آن ، چندان ضررى ندارد زيرا كارى كه سبب الفت و محبت باشد ، بهتر از كارى است كه سبب دورى و عزلت گردد .\r\nگذشته از اين ، مناجات و تماس سرى با رسول خدا ( ص ) نه از واجبات بوده و نه از مستحبات ،\r\n\r\n\r\n","description":"","footnote":"\r\nقسمت اول اين حديث به وسيله علقمه انمارى از امير مؤمنان ( ع ) نقل گرديده است و قسمتى از مضمون آن نيز از مجموع چند روايت كه ثعلبى نقل نموده است ، به دست مىآيد . اينك متن اين چند روايت را كه ثعلبى در ذيل همين آيه نقل كرده است . در اينجا مىآوريم :\r\nقال مجاهد : نهوا عن مناجاة النّبى صلى اللّه عليه و سلم حتى يتصدقوا ، فلم يناجه الّا علىّ بن ابى طالب رضى اللّه عنه ، قدّم دينارا فتصدّق به ثم نزلت الرّخصة .\r\nو قال علىّ بن ابى طالب رضى اللّه عنه : ان فى كتاب اللّه لآية ما عمل بها احد قبلى و لا يعمل بها أحد بعدى  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً  فانها فرضت ثم نسخت .\r\nاخبرنى عبد اللّه بن حامد اجازة . . . عن علىّ بن علقمة الانمارى عن علىّ بن ابى طالب ( ع ) قال : لما نزلت  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً  دعانى رسول اللّه صلى اللّه عليه و سلم فقال لى : ما ترى بدى دينار . قلت : قال : كم ؟ قلت : حبة او شعيرة . قال : انك لزهيد فنزلت  أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ  الآية . قال على : فبى خفف اللّه سبحانه عن هذه الامة و لم ينزل فى أحد قبلى و لم ينزل فى أحد بعدى .\r\nقال ابن عمر : كان لعلى ثلاث لو كانت لى واحدة منهن كانت احبّ لى من حمر النّعم : تزويجه فاطمة و اعطاؤه الراية يوم خيبر و آية النجوى .\r\n","page_name":" 500 ","page_number":500},
  {"content":"\r\n\r\nبلكه به طورى كه گفتيم اين شرط در واقع براى اين بوده كه قهرا تماس و ارتباط با رسول خدا كمتر شود و هرچه اين گونه تماس‌ها كمتر مىشد ، به هدف حكم و فرمان اين آيه نزديك‌تر مىگرديد .\r\nبديهى است كه ترك اين گونه تماس ، نيكو و مستحسن است و سبب طعن و ملامت ترك‌كنندهء آن نمىباشد . « 1 » مؤلف : خوانندهء ارجمند ! اين بود عذر فخر رازى در موضوع خوددارى بزرگان صحابه از عمل نكردن به فرمان صريح قرآن مجيد ، به طورى كه ملاحظه مىكنيد ، عذرى كه فخر رازى آورده ، چيزى نيست جز اين كه طرف را به شك و ترديد وادارد ولى ابراز چنين مطلبى از كسى كه كوچك‌ترين اطلاع از معانى كلمات و مفاهيم آيات قرآن داشته باشد ، صحيح و درست نيست .\r\nزيرا فرض مىكنيم كه در اين مورد هيچ روايتى وارد نشده و نكوهشى از طريق روايات به عمل نيامده است ولى آيا آيهء  أَ أَشْفَقْتُمْ  دليل عتاب و نكوهش از قطع ارتباط با رسول خدا ( ص ) كه در اثر ترس از فقر يا شدت علاقه به مال دنيا بوده است ، نمىباشد ؟ ! آيا اين آيه دلالت ندارد كه صحابه و ياران پيامبر تقصير و كوتاهى نموده‌اند و خدا از تقصيرشان در گذشته است ؟ ! ولى چه بايد كرد كه تعصب مرضى است مهلك و خطرناك ! جاى تعجب اين است كه فخر رازى اين جملات را پس از آن مطرح نموده كه به اين حقيقت اعتراف كرده و مىگويد : يكى از فوايد اين حكم اين است كه توسط آن ، طرفداران ثروت و مال دنيا از اهل معنى و طرفداران آخرت ، معلوم و مشخص مىشدند ، زيرا اين مال دنياست كه وسيلهء آزمايش و سنجش انگيزه‌هاست .\r\nاما گفتار فخر رازى كه « اين گونه بذل مال ، سبب اندوه فقرا و فاصله گرفتن از اغنياست ، پس ترك آن كه قهرا موجب الفت خواهد بود ، بهتر است . » اگر اين گفتار صحيح باشد ، ترك نمودن تمام واجبات مالى ( 1 ) - بهتر از عمل نمودن به آن‌ها خواهد شد و اين گونه اوامر و دستورات خداوند با حكم عقل ، عرف و مصالح مردم مخالف بوده و به ضرر اجتماع و فقرا و اغنيا تشريع شده است و بعيد نيست كه فخر رازى به اين معنى و بدتر از آن نيز ملتزم گردد تا بتواند يكى از فضائل على ( ع ) را انكار كند .\r\n\r\n\r\n","description":"","footnote":"\r\n( 1 ) تفسير رازى ، 8 / 167 .\r\n","page_name":" 501 ","page_number":501},
  {"content":"\r\n\r\nبسيار بجاست كه در اينجا گفتار نظام الدين نيشابورى را كه در مقام ايراد و انتقاد از گفتار فخر رازى و تعصب شديد او و پيروانش آورده است ، نقل كنيم :\r\nمتن گفتار نيشابورى اين است : « قاضى مىگويد اين عمل يعنى بذل ما قبل از تماس خصوصى با رسول خدا ( ص ) نمىتواند گواه فضيلت و برترى على به بزرگان صحابه باشد ، زيرا شايد وقت اجازه نداده كه آنان نيز به اين حكم عمل نمايند . » گذشته از اين فخر رازى مىگويد : « اگر فرض كنيم ، وقت و فرصت نيز به آنان اجازه مىداد كه به حكم آيه عمل كنند ، اصلا اقدام به يك چنين عمل سبب اندوه فقرا كه قدرت مالى به انجام دادن اين دستور نداشتند مىگرديد و همچنين باعث نفرت و فاصله گرفتن اغنيا و ثروتمندان مىشد . » روى اين اصل ، ترك عمل به چنين حكمى ضررى ندارد زيرا كارى را كه سبب الفت و محبت و هماهنگى است ، بهتر از كارى است كه سبب دورى و نفرت يا غم و اندوه شود وانگهى صدقه دادن و بذل مال در تماس خصوصى با رسول خدا ( ص ) نه تنها واجب نبود ، بلكه از مستحبات نيز محسوب نمىشد و ترك آن از عمل كردن به آن ، بهتر و سزاوارتر بود ، زيرا اين تماس‌هاى خصوصى باعث ناراحتى پيامبر ( ص ) مىشد . » نيشابورى پس از نقل اين سخن از فخر رازى مىگويد : « اين كلام خالى از تعصب نيست و چرا ما بايد خود را ملزم بدانيم ، در هر فضيلتى كه براى على ذكر مىشود ، اشكال‌تراشى كنيم و از ارزش آن بكاهيم و يا آن را كلا مورد ترديد قرار دهيم ، مگر امكان ندارد كه او داراى فضيلتى باشد كه ساير بزرگان صحابه داراى آن فضيلت نباشند ؟ در صورتى كه از پسر عمر نقل شده است كه مىگفت : در علىّ بن ابى طالب ( ع ) سه فضيلت وجود داشت كه اگر يكى از آن سه فضيلت را من داشتم ، براى من بهتر از شتران سرخ‌موى بود .\r\n1 - ازدواج او با فاطمه ( س ) ، يگانه دخت رسول اللّه 2 - پرچم‌دارى در جنگ خيبر 3 - عمل به آيه نجوا علاوه بر اين آيا شخص باانصاف مىتواند بگويد كه گفت‌وگوها و تماس‌هاى خصوصى با رسول خدا ( ص ) نقيصه است نه فضيلت ؟ عيب است نه كمال ؟ مگر در آيه شريفه از اين عمل نهى شده بود ؟ ! نه هرگز ! بلكه در آيه دستور داده شده بود كه قبل از هر گفت‌وگوى خصوصى بذل مال شود و هركس به اين آيه عمل نموده ، از دو جهت به فضيلت و امتياز دست يافته است .\r\nاز يك طرف احتياج و گرسنگى فقرا را بر طرف ساخته و به نيازمندان كمك كرده و از طرف\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nديگر محبت و دوستى رسول خدا ( ص ) را در دل خود جايگزين نموده است و با اين عشق و علاقهء شديد ، خود را به حضور پيامبر ( ص ) نزديك‌تر ساخته ( 1 ) - ، مشكلات و مسائل را از نزديك به وسيله خود آن حضرت حل و فصل نموده و عملا نشان داده است كه گفت و گوى خصوصى با پيامبر ( ص ) در نظر او مهم‌تر و محبوب‌تر از ثروت و مال دنيا است . « 1 »\r\n\r\n\r\n","description":"","footnote":"\r\n( 1 ) تفسير نيشابورى ، در حاشيه تفسير طبرى ، 28 / 24 .\r\n","page_name":" 503 ","page_number":503},
  {"content":"\r\n\r\n( 36 )\r\n\r\nنسخ در آيهء فىء\r\n ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ .  « 1 » آن چه خداوند از اموال قريه‌ها و آبادىها به پيامبرش ارزانى داشته است ، پس آن اموال براى خداست و براى پيامبر و نزديكان او و براى يتيمان و بيچارگان و درماندگان راه است .\r\n\r\nتوجيه نسخ\r\nمىگويند كه قتاده بر نسخ شدن اين آيه قائل است و در توضيح آن چنين مىگويد : كلمه « فىء » و كلمه « غنيمت » به يك معنى است . بنابراين ، در اين آيه كه كلمه « فىء » به كار رفته است ، همان احكام غنيمت را بيان مىكند و در اول اسلام غنايم را طبق مفهوم اين آيه تقسيم مىكردند و همهء آن را در مواردى كه در اين آيه شريفه آمده است ، توزيع مىنمودند و به افرادى كه در جنگ شركت نموده‌اند ، از غنايم ، سهمى داده نمىشد مگر اين كه يكى از مصاديق آيه باشد ولى بعدا اين آيه با آيه ديگرى در سورهء انفال ، نسخ گرديد و يك‌پنجم غنائم به افرادى كه در اين آيه آمده است ، اختصاص يافت و چهار قسمت ديگرش براى رزمندگان در جنگ و سربازان مجاهد معين\r\n\r\n\r\n","description":"","footnote":"\r\n( 1 ) حشر / 7 .\r\n","page_name":" 504 ","page_number":504},
  {"content":"\r\n\r\nگرديد . « 1 » آيه‌اى كه در سورهء انفال آمده است ، اين است :\r\n وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ .  « 2 » بدانيد آن چه از راه غنيمت به دست آورده‌ايد يك‌پنجم آن براى خداست .\r\nاين بود نظريه « قتاده » تنها طرفدار نسخ در اين آيه ، ولى علما و محققين به اين نظريه اعتنايى نكرده و مىگويند : غنايمى كه در جنگ به دست مسلمانان مىافتد موضوعا غير از « فىء » ، آن مالى را مىگويند كه بدون جنگ از كفار به دست آمده است و غنيمت مالى را مىگويند كه در جنگ از دشمن عايد شود .\r\nبنابراين ، مفهوم اين دو آيه منافاتى با هم ندارند تا يكى را ناسخ ديگرى قرار دهيم و هر كدام حكم مستقل و جداگانه‌اى را دربردارد كه در محل و مورد خود قابل اجرا و عمل است و نسخ نشده است .\r\nنظر ما : گفتار محققين در اين مورد درست و بجاست و جاى بحثى در آن نيست و در تأييد نظريه محققين مىگوييم : ادعاى نسخ آيه با سيره و روش پيامبر ( ص ) سازگار نيست ، زيرا در هيچ تاريخى نيامده كه رسول خدا ( ص ) غنايم جنگى را به خود و اقوامش اختصاص داده و به افرادى كه در جنگ شركت نموده‌اند ، چيزى نداده باشد .\r\nيكى ديگر از دلايل بطلان نسخ آيه اين است كه : مىگويند سوره انفال قبل از سورهء حشر نازل گرديده است ، در صورتى كه چنين نيست و لااقل مؤخر بودن سورهء انفال مشكوك است . بنابراين ، « غنيمت » كه در سورهء انفال است ، از نظر نزول ، بر آيه « فىء » كه در سورهء حشر مىباشد ، مقدم است ، در صورتى كه بايد ناسخ ، مؤخّر از منسوخ باشد نه مقدم بر آن ، اين است كه مىگوييم آن غنيمت نمىتواند ناسخ آيه مورد بحث ما كه از نظر زمان نزول ، مؤخّر بوده و يا احتمال تأخّر آن در ميان هست ، واقع شود .\r\n\r\n\r\n","description":"","footnote":"\r\n( 1 ) الناسخ و المنسوخ ، نحاس ، 221 .\r\n( 2 ) انفال / 41 .\r\n","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n\r\n( 1 ) -\r\n\r\nبخش 12 مسئلهء بدا در آفرينش\r\n( 2 ) - رابطه تقدير و اراده خدا حقيقت بدا دلايل بدا آنجا كه بدا راه ندارد آثار عقيده به بدا معناى بدا از نظر شيعه\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n( 1 ) -\r\n\r\nرابطه تقدير و اراده خداوند\r\n\r\nچرا از بدا بحث مىكنيم ؟\r\nبحث ما در نسخ احكام بود ، اينك در اين بخش به مناسبت بحث نسخ ، در پيرامون مسئله « بدا » سخن مىگوييم زيرا بدا همان نسخ است ، با اين تفاوت كه نسخ در افق تشريع و قانون‌گذارى است ولى بدا در افق تكوين و آفرينش .\r\nيعنى نسخى را كه در تكوين به وقوع پيوندد « بدا » مىگويند و اگر در احكام و قوانين واقع شود « نسخ » مىنامند ، چون در بخش پيش ، بحث ما در پيرامون نسخ بود ، مناسبت و ارتباطى كه در ميان « نسخ » و مسئلهء « بدا » وجود دارد ، ما را بر آن وامىدارد كه در اين بخش هم از بدا سخن بگوييم .\r\nانگيزه و علت ديگرى كه بحث « بدا » را در اين مورد ايجاب و اقتضا مىكند ، اين است كه گروهى از علماى مسلمين مفهوم و حقيقت بدا را كه شيعه بدان معتقد است ، نيكو نفهميده‌اند ؛ خوب و دقيق بررسى نكرده‌اند و در نتيجه به اشتباهات بزرگى مرتكب شده‌اند و نسبت‌هاى ناروايى به شيعه داده‌اند ، در صورتى كه اگر اينان عقيده شيعه را در مسئله بدا درك مىكردند ، به اشتباه‌شان پى مىبردند كه شيعه از چنين نسبت‌ها و تهمت‌ها بدور و برى و از اين گونه افترائات و اتهامات پاك و مبراست .\r\nاى كاش ! اين علما دقيقا بررسى و تعمق مىكردند و حقيقت را در مىيافتند . تقوا و امانت در نقل آراى ديگران را مىداشتند ، از قضاوت‌هاى بىجا و تهمت‌هاى ناروا و از اظهار نظرهاى ناپخته و نسنجيده ، خوددارى مىكردند .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nاين است كه بر خود لازم مىدانيم در اينجا مسئله بدا را مورد بحث و گفت‌وگو قرار دهيم تا شايد معنى و حقيقت آن از نظر شيعه روشن شود و اشكالاتى كه در اين باره وجود دارد ، بر طرف و لكه‌هاى اين همه تهمت‌هاى ناروا از دامنشان زدوده شود .\r\n\r\nمقدمه بحث\r\nبديهى است كه تمام جهان خلقت و آفرينش در زير سلطه و قدرت پروردگار توانا بوده و به وجود آمدن هر پديده ، وابسته و منوط به مشيت و اراده او مىباشد كه اگر او اراده كند ، چيزى را مىآفريند و اگر اراده او تعلق نگيرد چيزى تحقق نمىپذيرد و به وقوع نمىپيوندد .\r\nباز بديهى است كه علم خداوند دانا از روز اول ، به تمام اشياء و پديده‌ها تعلق يافته و تمام هستىها و هر آن چه در جهان هستى وجود دارد ، در علم ازلى خداوند علما مشخص گرديده و اندازه معين داشته‌اند كه اين تعيّن در علم الهى را ( 1 ) - گاهى « تقدير » و گاهى « قضا » مىنامند .\r\nحالا كه به اين دو مسئله مسلّم يعنى مسئله قدرت دائمى و مسئله تقدير و علم ازلى خداوند توجه نموديد ، به اين نكته نيز توجه فرماييد كه ميان اين دو مسئله كوچك‌ترين برخورد و اصطكاكى وجود ندارد ، يعنى علم ازلى خداوند به تمام موجودات جهان هستى و تعيين علمى هستىها در پيشگاه خداوند ، مانع از قدرت خداوند بر « ابداء » و ايجاد نيست و با قدرت جارى و هميشگى خداوند منافات و مزاحمتى ندارد زيرا خلقت هر چيز وابسته به مشيت خداست كه آن را گاهى « اراده » و گاهى « اختيار » مىنامند .\r\nبنابراين اگر مشيت خدا به پيدايش چيزى تعلق گيرد ، ايجاد مىشود و اگر نه ، به وقوع نخواهد پيوست . اين است معناى قدرت جارى و هميشگى خداوند .\r\nاما تقدير و علم ازلى خداوند بدين معناست كه علم خداوند به تمام اشياء و هستىها با تمام شرايط و واقعيت‌هاى آن‌ها حتى مشيت و اراده خداوندى كه در به وجود آمدن آن‌ها به كار رفته ، تعلق گرفته است .\r\nيعنى خداوند از روز اول تمام پديده‌ها و هستىها را همان‌طوركه در واقع هستند و خواهند بود و اين كه مشيت و اراده خداوند به وجود آن‌ها تعلق خواهد گرفت و يا نه ؟ همهء آن‌ها را مىداند ، زيرا علم خدا به واقعيت اشيا تعلق مىگيرد و واقعيت آن‌ها هم آميخته و توأم با اراده و مشيت خداوند است كه بدون آن تحقق نمىپذيرد و اين مشيت هم طبق مصالح و مفاسد تغيير و با اختلاف احوال و اوضاع اختلاف پيدا مىكند و علم خداوند هم به همه اين احوال و شرايط و به تمام اين مصالح و مفاسد و در نتيجه به تعلق اراده و مشيت بر پيدايش چيزى و عدم تعلق آن ، كاملا احاطه دارد .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n\r\nحقيقت بدا\r\n\r\nقدرت خداوند از نظر يهود\r\nگفتيم كه علم پروردگار به موجودات و پديده‌ها ، آن‌ها را از مرحلهء امكان و از اختيار و سلطه قدرت پروردگار خارج نمىكند ، ولى عقيدهء يهود بر خلاف اين حقيقت و واقعيت است ، زيرا به عقيدهء يهود ، قلم « قضا و تقدير » از نخستين روز به ضبط و اندازه‌گيرى اشياء و هستىها جارى شده است و ديگر محال است كه مشيت خدا بر خلاف آن تعلق گيرد و آن را تغيير دهد .\r\nدر اثر اين عقيده است كه يهود مىگويند : خداوند از دادن و پس گرفتن و از كم و زياد كردن در جهان خلقت دست بسته است ، زيرا به همهء اين‌ها قلم « تقدير » و علم ازلى جارى شده و به اصطلاح ، مقدر گرديده است و تغيير آن محال و غير ممكن است : « و قالت اليهود يد اللّه مغلولة » .\r\nواقعا جاى شگفت و تعجب است كه يهود - خدا خوارشان كند - چگونه خدا را عاجز و دست بسته مىدانند و از او سلب قدرت و اختيار مىكنند ، ولى انسان را در اعمالش قادر و صاحب اختيار مىدانند ، در صورتى كه ملاك در هر دو مورد يكى است كه اگر تقدير و علم ازلى خداوند باعث سلب قدرت و اختيار خداوند در خلق و ايجاد گردد ، در افعال و اعمال انسان نيز مؤثر خواهد بود ، قدرت و اختيار را از وى نيز سلب خواهد نمود زيرا همان‌طوركه علم ازلى پروردگار به افعال خويش تعلق يافته است ، به افعال و اعمال انسان نيز احاطه دارد پس اگر اين علم ازلى با اراده و اختيار خدا در افعالش مغاير باشد ، با اختيار و اراده انسان نيز مغاير خواهد بود .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n( 1 ) -\r\n\r\nبدا از نظر شيعه\r\nشيعه درست بر عكس يهود دست خدا را به همه گونه خلق و ايجاد و حتى تغيير و تبديل در خلق‌شده‌ها و تقديرشده‌ها باز مىدانند و خداوند را به اين گونه عمليات قادر مىشناسند و نام اين عمل را نيز « بدا » مىنامند ، ولى بايد توجه داشته باشيد كه اين « بدا » و تغيير در پديده‌ها و سرنوشت‌ها كه شيعه بدان معتقد است ، در مواردى مىتواند به وقوع بپيوندد كه تقدير حتمى نبوده و به تصويب نهايى الهى نرسيده باشد و اما مقدرات حتمى و مصوبات نهايى از نظر شيعه هيچ‌گونه قابل تغيير و تبديل و بدا بردار نيست و اگر مىخواهيد موارد بدا را كاملا بشناسيد به معنى و اقسام قضا و سرنوشت كه ذيلا توضيح داده مىشود ، توجه فرماييد :\r\n\r\nاقسام قضا و موارد بدا :\r\n\r\n1 - علم مكنون يا اختصاصى\r\nبعضى از قضاها و تقديرات الهى به طورى است كه جز خدا كسى از آن آگاه نيست . علومى است كه خداوند كسى را از آن مطلع و آگاه نساخته و از علوم اختصاصى وى مىباشد .\r\nجاى ترديد نيست كه در اين نوع قضاها و تقديرات بدا و تغييرى واقع نمىشود بلكه همان‌طوركه گفتيم : « بدا » خود يكى از اقسام و مصاديق اين گونه قضاها و تقديرات مىباشد و از علم انحصارى و اختصاصى خداوند سرچشمه مىگيرد ، نه اين كه در قضا و تقدير الهى تغييرى به وجود آرد و آن را بر هم زند .\r\nچنان كه مرحوم شيخ صدوق در عيون از حسن بن محمد نوفلى نقل مىكند كه حضرت رضا ( ع ) به سليمان مروزى فرمود : پدرم از پدر خويش امام صادق ( ع ) نقل نمود كه : علم خداوند بر دو گونه مىباشد :\r\nاول : علم مكنون و يا علم سرى و اختصاصى كه غير از وجود اقدس پروردگار كسى بر آن آگاهى ندارد و بدا هم از همين‌گونه علوم منشأ و سرچشمه مىگيرد ، يعنى بدا در تقديرات يكى از همان علوم سرى و اختصاصى خداوند است .\r\nدوم : علمى كه خداوند فرشتگان و پيامبرانش را بر آن مطلع و آگاه ساخته است . دانايان اهل بيت ( ع ) و پيامبران نيز از اين گونه علوم و اسرار خداوندى اطلاع و آگاهى دارند . « 1 »\r\n\r\n\r\n","description":"","footnote":"\r\n( 1 ) عيون اخبار الرضا ، باب 13 ؛ بحار ، باب بدا و نسخ 2 / 132 طبع كمپانى .\r\n","page_name":" 511 ","page_number":511},
  {"content":"\r\n\r\nمحمد بن حسن صفار هم در كتاب بصائر الدرجات از ابو بصير و او از امام صادق ( ع ) چنين آورده است كه خداوند دو نوع علم دارد : يكى علم مخزون و سرى كه كسى به جز پروردگار به آن راه ندارد ( 1 ) - و علم ديگرى نيز دارد كه فرشتگان و پيامبرانش را از آن آگاه نموده است و ما هم از آن اطلاع داريم . « 1 »\r\n\r\n2 - قضاى حتمى\r\nآن چه را كه خداوند به پيامبر و يا فرشته‌اى وقوع حتمى آن را اطلاع داده است ، قضاى حتمى مىنامند و به اين گونه تقديرات بدا و تغيير راه ندارد همان‌طوركه به گونه اول تقديرات راه نداشت .\r\nبا اين تفاوت كه نوع اول منشأ و سرچشمهء بدا است ولى نوع دوم به آن ارتباطى ندارد ، چنان كه در همان روايت قبلى حضرت رضا ( ع ) به سليمان مروزى چنين مىفرمايد كه على ( ع ) مىگفت : علم خدا بر دو گونه است ، يك نوع آن همان است كه به فرشتگان و پيامبرانش اطلاع داده است و در اين گونه علوم و تقديرات تغيير و بدايى حاصل نمىگردد ، زيرا خداوند خود ، پيامبران و فرشتگان را با تغيير دادن آن چه را كه يادشان داده است ، در اجتماع دروغگو معرفى نمىكند و نوع دوم آن همان علوم و تقديرات است كه خداوند در پيش خود مكنون و مستور ساخته و از اسرار نامكشوف او مىباشد و كسى را بر آن مطلع و آگاه نساخته است .\r\nدر اين گونه علوم و تقديرات است كه بدا جريان دارد . خداوند آن چه را كه بخواهد مقدم مىدارد و آن چه را كه بخواهد به تأخير مىاندازد و هرطور كه بخواهد آن را تغيير مىدهد و يا تحكيم و تثبيت مىكند . « 2 » عياشى از فضيل نقل مىكند كه از امام باقر ( ع ) شنيدم ، مىفرمود : وقوع پاره‌اى از امور و تقديرات خداوند حتمى و غير قابل تغيير مىباشد و اين گونه تقديرات به ناچار واقع خواهد شد و بدايى در آن‌ها رخ نخواهد داد ، ولى پاره‌اى از آن‌ها در نزد خدا مكتوم و مستور است كه كسى را از وقوع آن‌ها مطلع و آگاه نساخته است و اين گونه امور قابل تأخير و تقديم است كه خدا آن چه را كه بخواهد مقدم مىدارد و به اراده خود آن را محو يا اثبات مىنمايد ولى توجه داشته باشيد ، آن چه را\r\n\r\n\r\n","description":"","footnote":"\r\n( 1 ) نقل از بحار ، باب بدا و نسخ 2 / 136 چاپ كمپانى ؛ وافى ، باب يدا 2 / 113 ، كلينى هم در كافى از ابى بصير اين روايت را آورده است .\r\n( 2 ) نقل از بحار ، باب بدا و نسخ 4 / 133 چاپ كمپانى .\r\n","page_name":" 512 ","page_number":512},
  {"content":"\r\n\r\nكه از اين علوم و تقديرات به پيامبرانش اطلاع داده است حتما واقع خواهد گرديد چون خداوند ، پيامبران و فرشتگان خويش را تكذيب نمىكند . « 1 » ( 1 ) -\r\n\r\n3 - قضاى غير حتمى\r\nاگر خداوند وقوع چيزى و يا عدم آن را تقدير كند و چگونگى آن را به فرشتگان و پيامبرانش اطلاع دهد ، ولى تحقق و وقوعش را به اراده و مشيت خويش مشروط و معلّق سازد ، اين گونه تقديرات را قضاى غير حتمى مىگويند و در اين نوع تقديرات گاهى بدا حاصل مىشود ، يعنى گاهى ممكن است در اين گونه موارد به علل و مصالح خاصى ، مشيت خدا بر خلاف آن تعلق بگيرد و تغييرى در آن به وجود آيد كه آن را « بدا » مىنامند و خداوند در اين مورد مىفرمايد :\r\n يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ .  « 2 » خداوند آن چه را كه بخواهد ، محو مىكند و از صفحهء لوح تقديرات مىزدايد و آن چه را كه بخواهد ، در همان لوح ثابت مىدارد و در نزد اوست ريشه و سرچشمهء كتاب [ علم حتمى 
  ] .\r\n لِلَّهِ الْأَمْرُ مِنْ قَبْلُ وَ مِنْ بَعْدُ .  « 3 » تمام امور هميشه و در هر حال در سلطهء قدرت پروردگار است .\r\n\r\n\r\n","description":"","footnote":"\r\n( 1 ) عيون اخبار الرضا ، باب 13 ؛ وافى ، باب بدا 1 / 113 ، مرحوم كلينى هم اين روايت را به واسطهء فضل بن يسار از ابى جعفر ( ع ) آورده است .\r\n( 2 ) رعد / 39 .\r\n( 3 ) رم / 4 .\r\n","page_name":" 513 ","page_number":513},
  {"content":"\r\n\r\n\r\nدلايل بدا\r\nگفتيم كه علوم و تقديرات الهى بر سه گونه است و نوع سوم آن را علوم مشروط يا به اصطلاح « تقديرات معلق » مىنامند . گاهى مشيت خدا بر خلاف آن‌ها تعلق مىگيرد و تغييرات در آن رخ مىدهد و اين گونه تغييرات را كه در تقديرات غير حتمى واقع مىشود ، « بدا » مىگويند كه شيعه بدان معتقد است .\r\nشيعه عقيده به بدا در تقديرات غير حتمى را از آيات قرآن و روايات صحيح و معتبر استفاده و استخراج كرده و اما آيات قرآن ؛ دو نمونه « 1 » از آن‌ها را در آخر فصل پيش آورديم و اما روايات ؛ اينك نمونه‌هايى چند :\r\n1 - در تفسير علىّ بن ابراهيم از عبد اللّه بن مسكان از امام صادق ( ع ) چنين آمده است كه « چون شب قدر فرا مىرسد ، فرشتگان و كاتبان اعمال بندگان به نزديك‌ترين آسمان ، فرودمىآيند و در آنجا تمام تقديرات همان سال را اندازه گيرى كرده و آن‌ها را ثبت مىكنند و هر وقت خدا خواست چيزى از آن را تقديم و تأخير و يا كم و زياد كند و تغييراتى در آن به وجود آورد ، به فرشته مربوط كه مأمور اين گونه تغييرات مىباشد ، دستور مىدهد آن چه را كه مىخواهد از صفحهء تقديرات بزدايد و به جاى آن چيز ديگرى را بنگارد . » ابن مسكان مىگويد : به امام صادق ( ع ) عرضه داشتم : همه چيز در پيش خدا ضبط و در كتابى مرقوم است ؟ فرمود : آرى . گفتم : بعد از همهء اين‌ها چه امر و پديدهء ديگرى مىتواند به وقوع\r\n\r\n\r\n","description":"","footnote":"\r\n( 1 ) رعد / 39 و عنكبوت / 4 .\r\n","page_name":" 514 ","page_number":514},
  {"content":"\r\n\r\nبپيوندد ؟ فرمود : آن چه كه خداى بزرگ بخواهد . « 1 » 2 - باز در همان تفسير از عبد اللّه بن مسكان از امام باقر ، امام صادق و امام كاظم ( ع ) در آيهء شريفه  فِيها يُفْرَقُ كُلُّ أَمْرٍ حَكِيمٍ  چنين آمده است كه خداوند تمام امور و پديده‌ها و تمام آن چه را كه در طول يك سال واقع خواهد شد ، در شب قدر همان سال ، تقدير و تثبيت مىكند ولى با اين حال ، مشيت ، بدا و تغييرات همهء آن‌ها در دست قدرت و اختيار اوست ؛ ( 1 ) - از عمرها و روزىها ، از امراض و مصايب ، از پديده‌ها و حوادث آن چه را كه بخواهد مؤخر مىسازد و هرطور كه مصلحت و حكمت خداوندى تقاضا كند ، تغييراتى در آن‌ها به وجود مىآورد ، آنجا كه بخواهد ، مىافزايد و آنجا كه بخواهد ، مىكاهد . . . » « 2 » 3 - در كتاب احتجاج از امير مؤمنان چنين آمده است كه اگر در قرآن يك آيه وجود نداشت ، من به شما از آن چه تا به حال واقع شده و از آن چه تا روز بازپسين به وقوع خواهد پيوست ، خبر مىدادم و آن آيه اين است  يَمْحُوا اللَّهُ ما يَشاءُ وَ يُثْبِتُ  خداوند آن چه را كه بخواهد محو مىكند و آن چه را كه بخواهد به جاى آن ثبت مىنمايد ، يعنى همه گونه تغييرات در جهان خلقت و آفرينش در اختيار خدا و به مشيت و اراده اوست . « 3 » صدوق ( عليه الرحمة ) نيز مشابه همين روايت را به واسطهء اصبغ از امير مؤمنان در كتاب امالى و توحيد آورده است .\r\n4 - در تفسير عياشى به نقل زراره از امام صادق ( ع ) چنين آمده است كه امام صادق ، امام باقر ، امام سجاد ، حضرت حسين بن على ، امام حسن و امير مؤمنان ( ع ) مىفرمودند : به خدا سوگند ! اگر يك آيه در قرآن نبود ، آن چه را كه تا به روز رستاخيز به وقوع خواهد پيوست ، براى شما بازگو مىنمودم و آن آيهء « محو و اثبات » است . « 4 » جز اين‌ها روايات فراوان ديگرى نيز دربارهء وقوع بدا و علوم و تقديرات غير حتمى و معلق ، وجود دارد كه براى نمونه به نقل همين پنج روايت اكتفا نموديم .\r\n\r\n\r\n","description":"","footnote":"\r\n( 1 ) نقل از بحار ، باب بدا و نسخ 2 / 133 چاپ كمپانى .\r\n( 2 ) همان ، ص 134 .\r\n( 3 ) احتجاج طبرسى ، 137 ، چاپ چاپخانه مرتضوى نجف .\r\n( 4 ) همان ، 132 .\r\n","page_name":" 515 ","page_number":515},
  {"content":"\r\n\r\n( 1 ) -\r\n\r\nآنجا كه بدا راه ندارد\r\nاز همهء آن چه كه در اينجا آورديم چنين به دست مىآيد : علوم و تقديرات حتمى خداوند كه گاهى « لوح محفوظ » و گاهى « ام‌ّالكتاب » و يا « علم مخزون » ناميده مىشود و در علم خدا همان‌طوركه واقع خواهد شد ، حاضر است و قابل تغيير و بدا بردار نيست ، زيرا خداوند از نخستين روز به تمام اشياء و پديده‌ها و هستىهاى جهان هستى آگاه و داناست و در تمام جهان هستى حتى ذرّه بسيار ريز و بىنهايت كوچك نيز از دايرهء علم و احاطهء او به دور و بيرون نيست .\r\nآيا در چنين علم و احاطه و در چنين آگاهى وسيع و همه‌جانبه بدا و تغيير امكان خواهد داشت ؟ ! نه هرگز بلكه خداوند هر چيزى را هرطور كه مىداند ، همان‌طور و با همان شرايط و خصوصيات واقع خواهد شد و در اين باره روايات زيادى آمده است كه اينك نمونه چندى از آن‌ها در اينجا مىآوريم :\r\n1 - مرحوم صدوق در كتاب اكمال الدين از ابو بصير و سماعه چنين آورده است كه امام صادق ( ع ) مىفرمايد : دورى كنيد از كسى كه به خدا نسبت جهل دهد و چنين پندارد كه خداوند چيزى را كه ديروز نمىدانست ، امروز در اثر بدا براى وى آشكار و معلوم شده است . « 1 » 2 - عياشى از ابن سنان نقل مىكند كه امام صادق ( ع ) فرمود : خداوند آن چه را كه بخواهد ، مقدم\r\n\r\n\r\n","description":"","footnote":"\r\n( 1 ) نقل از بحار ، باب بدا و نسخ ، 2 / 136 .\r\n","page_name":" 516 ","page_number":516},
  {"content":"\r\n\r\nمىدارد و آن چه را كه بخواهد به تأخير مىاندازد و هر چه را كه اراده كند ، از لوح تقديرات مىزدايد و آن چه را هم كه مشيتش تعلق گيرد ، ثابت مىدارد و در پيش اوست نسخهء اصلى كتاب .\r\nامام ( ع ) افزود : بنابراين ، هر آن چه كه خدا اراده كند ، پيش از وقوع ، در علم او حاضر است . بدا و تغيير در چيزى به وقوع نمىپيوندد مگر اين كه قبلا از علم خدا بگذرد و براى او از روى جهل ، بدا حاصل نمىشود . « 1 » 3 - عياشى از عمار بن موسى چنين آورده است كه از امام صادق ( ع ) دربارهء آيهء شريفهء  يَمْحُوا اللَّهُ . . .  سؤال گرديد ، امام ( ع ) در جواب فرمود : در اين مورد دو كتاب وجود دارد ، كتابى كه نوشته‌هاى آن قابل تغيير و قابل محو و اثبات است . خداوند آن چه را كه بخواهد ، از آن كتاب مىزدايد و آن چه را كه بخواهد تثبيت مىكند . بر طرف شدن قضا و سرنوشت به وسيلهء دعا از مقولهء اخبار و گزارشات همان كتاب است ، ولى اگر اين قضا و سرنوشت به وسيلهء دعا از مقولهء اخبار و گزارشات همان كتاب است ، ولى اگر اين قضا و سرنوشت از همان كتاب اول كه كتاب محو و اثبات ناميده مىشود ، بگذرد و در كتاب ديگرى به نام كتاب محفوظ و يا ام‌ّالكتاب ضبط و ثبت گردد ، قابل تغيير نمىباشد و دعا در آن مؤثر نخواهد بود و كوچك‌ترين سودى در تغيير آن نخواهد داشت . « 2 » ( 1 ) - 4 - شيخ طوسى در كتاب غيبت از بزنطى از حضرت رضا ( ع ) نقل مىكند كه حضرت زين العابدين ، امام علىّ بن ابى طالب ، امام باقر و حضرت صادق ( ع ) مىفرمودند : ما با وجود آيهء « محو و اثبات » چگونه مىتوانيم از آينده خبر دهيم ( يعنى قضاها و تقديرات الهى قابل تغيير و بدا بردار است و به همين جهت هم براى كسى قابل پيش بينى حتمى نيست ، ولى با اين حال خداوند بر حقايق و بر هر گونه تغيير و تبديلى كه شايد بدان راه يابد با تمام جزئيات و شرايطش آگاه مىباشد . ) اگر كسى چنين پندارد كه خداوند به علت احتمال تغيير و بدا ، چيزى را نمىداند مگر بعد از به وقوع پيوستن آن ، چنين كسى كافر بوده و از دايرهء توحيد خارج شده است . « 3 »\r\n\r\n\r\n","description":"","footnote":"\r\n( 1 ) نقل از بحار ، باب بدا و نسخ ، 2 / 139 .\r\n( 2 ) همان .\r\n( 3 ) همان ، 2 / 136 طبع كمپانى ؛ وافى ، باب بدا ، 1 / 113 ، كلينى نيز اين روايت را از عبد اللّه بن سنان و او هم از امام\r\n","page_name":" 517 ","page_number":517},
  {"content":"\r\n\r\nرواياتى كه از ائمهء اهل بيت ( ع ) نقل شده است كه خداوند قبل از آفرينش و پيدايش اشياء و موجودات و پيش از وقوع حوادث و پديده‌ها از آن‌ها اطلاع و آگاهى داشته و همهء آن‌ها مشمول علوم بىپايان خداوندى مىباشد ، اين گونه روايات از حد احصا و شمارش بيرون است و عقيدهء شيعه نيز از گفتار و راهنمايىهاى پيشوايانشان و از كتاب خدا و از سنت و روش مسلّم پيامبر ( ص ) ريشه گرفته و بر پايهء عقل و فطرت استوار گرديده است و به همين طريق پيش رفته و شكل گرفته است .\r\n\r\n\r\n","description":"","footnote":"\r\nصادق ( ع ) چنين آورده است كه : « بدا در چيزى رخ نمىدهد مگر آن كه خداوند قبلا از آن اطلاع و آگاهى داشته است . »\r\n","page_name":" 518 ","page_number":518},
  {"content":"\r\n\r\n\r\nآثار عقيده به بدا\r\nگفتيم كه بدا در علوم و تقديرات معلق و مشروط كه آن را « لوح محو و اثبات » مىنامند ، واقع مىشود و عقيده به وقوع بدا در اين گونه موارد ابدا مستلزم آن نيست كه نسبت جهل به خداوند داده شود ، زيرا همين بدا نيز در علم بىپايان الهى حضور دارد و با علم او انجام مىگيرد . بنابراين ، مسئلهء بدا نه تنها نسبت دادن جهل به خدا نيست و با عظمت و مقام والاى الوهيت كوچك‌ترين منافاتى ندارد بلكه آثار و فوايد مختلفى را نيز در بر دارد :\r\n1 - مسئلهء بدا انسان را به اين نكته متوجه مىسازد كه تمام جهان آفرينش در پيدايش ، در چرخش و گردش ، در وقوع و بقا و در تغيير و تبديل و در تمام احوال و شرايط وابسته به قدرت و سلطهء خداوند است ، مشيت و اراده خداوند در تمام شئون آن هميشه نافذ و جارى است ، اگر چيزى به وجود آيد و ادامه پيدا كند ، به ارادهء اوست و اگر تغيير حاصل شود ، باز به مشيت و قدرت اوست .\r\n2 - با مسئلهء بدا تفاوت علم مخلوق و علم خالق روشن مىگردد و اين دو از هم جدا و مجزا مىشوند . علم مخلوق و حتى علم پيامبران و امامان نمىتواند به آن چه علم خالق دانا احاطه دارد ، احاطه داشته باشد ، زيرا خداوند از بدا و تغييرات نيز آگاه است و همهء آن‌ها با مشيت و ارادهء اوست ، ولى علم مخلوق تنها به ظاهر تقديرات تعلق دارد و از بدا و تغييراتى كه شايد بدان راه يابد ، ناآگاه و بىاطلاع است .\r\n( 1 ) - به عبارت ديگر ، گرچه امكان دارد كه علم و آگاهى بعضى از بندگان به وسيلهء تعليم خداوند به تمام زواياى علم آفرينش گسترش يابد ، ولى به فرض داشتن چنين علمى ، بازهم به دامنه علم خدا نخواهد رسيد ، زيرا چنين شخصى ، ديگر نمىتواند به آن مرحله از علم مخزون و مكتوم پروردگار\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nكه تنها به خود وى اختصاص و انحصار دارد ، دست يابد ، مگر اين كه خداوند وقوع حتمى چيزى را به كسى خبر دهد و از تصويب نهايى آن خالى از بدا باشد وى را آگاه سازد . در غير اين صورت هر پيامبر و امامى در هر مورد ، احتمال بدا خواهد داد كه اين احتمال سطح علم آنان را از علم خداوند كه به تصويب نهايى رسيده است ، حتى از وقوع بدا و عدم وقوع آن نيز آگاهى كامل دارد ، پايين مىآورد و مرز آن را مشخص مىسازد .\r\n3 - طرح مسئلهء بدا و عقيدهء به آن ، موجب آن خواهد بود كه انسان توجه كامل خود را به خداوند معطوف بدارد و به درگاه وى روى آورد و از او طلب حاجات و دفع بلايا و مصيبات كند .\r\nعزت ، توفيق عمل و عبادت و همه گونه وسايل خير و سعادت را در پيش وى بجويد و از عوامل بدبختى و شقاوت به او پناه ببرد . اين مرحلهء از عبوديت و بندگى در گرو عقيده به بدا است زيرا با در نظر گرفتن مسئلهء بدا خداوند مىتواند سرنوشت‌ها و تقديرات را تغيير دهد و در اثر دعا و نيايش ، اصرار و الحاح انسان ، دگرگونىهايى در تقديرات ايجاد كند و محو يا اثباتى در سرنوشت او به عمل آورد .\r\nولى اگر به مسئلهء بدا معتقد نباشيم ، در اين صورت بايد ملتزم شويم به اين كه ، آن چه قلم تقدير به آن جارى گرديده و آن را ثبت و ضبط نموده است ، به ناچار واقع خواهد شد و تغيير و تبديلى به آن راه نخواهد يافت . بنا به اين عقيده ، دعا ، نيايش و الحاح به سوى خداوند جهت رفع حوايج و توجه به خدا مفهومى نخواهد داشت ، زيرا آن چه انسان از خدا مىخواهد ، اگر قلم قدرت به وقوع آن جارى شده است ، به ناچار به وقوع خواهد پيوست و ديگر نيازى به دعا و نيايش و درخواست ما نيست و اگر قلم تقدير بر خلاف آن جارى گرديده و عدم وقوع آن مقدّر شده است ، در اين صورت واقع نخواهد گرديد و دعاى ما كوچك‌ترين اثرى نخواهد داشت . و در اثر اين طرز تفكر ، يأس و نوميدى از پذيرفته شدن دعاها و تأثير توجه به پروردگار ، در دل بندگان خدا و انسان‌ها به وجود مىآيد . دعا و تضرع ، ترس و توجه به پروردگار را كنار گذاشته و اين گونه اعمال و اظهار بندگى را يك امر موهوم و بىاثر خواهند پنداشت و اين پندار خطرناك به دعا اختصاص نداشته بلكه به عبادت‌هاى ديگر ، صدقه‌ها ، نيكىها و هر گونه اعمالى كه انسان براى به وجود آمدن يك سرنوشت خوب انجام مىدهد ، كشانده مىشود .\r\nآن چه گفته شد ، نكتهء بسيار دقيق و حساسى است كه به مسئلهء بدا ، شأن و عظمت خاصى مىبخشد و از همين‌جاست كه اين مسئله در روايات ائمهء اهل بيت ( ع ) بسيار آمده و مورد تأكيد قرار گرفته است ، چنان كه مرحوم صدوق در كتاب توحيد از امام صادق و يا از امام باقر ( ع ) چنين\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nآورده است كه خداوند بزرگ با هيچ عبادتى به مانند عقيده به بدا پرستش نگرديده است . « 1 » باز صدوق از هشام بن سالم و او هم از امام صادق ( ع ) نقل مىكند كه نسبت به پيشگاه خداوند از هيچ راهى مانند بدا تعظيم و تجليل به عمل نيامده است . « 2 » ( 1 ) - از محمد بن مسلم نيز چنين آورده است كه امام صادق ( ع ) مىفرمايد : خداوند هيچ پيامبرى را به پيامبرى مبعوث نكرده است ، مگر اين كه از وى به سه چيز پيمان گرفته باشد : اعتراف به بندگى ، اجتناب از شرك ، عقيده به بدا و اين كه خداوند آن چه را كه بخواهد ، مىتواند پس و پيش كند . « 3 » علت و راز اين كه ائمهء اهل بيت ( ع ) به مسئلهء بدا اهميت فوق‌العاده قائل شده و پيروانشان را به امر سوق داده‌اند ، اين است كه انكار نمودن بدا ، مساوى با انكار قدرت خداست و به اين معنى است كه خداوند قدرت ندارد آن چه را كه قلم تقدير بر آن جارى گرديده است ، تغيير دهد ، يعنى تقديم و تأخير ، زيادت و نقصان كه همان بدا است ، در آن‌ها به وجود آورد تعالى اللّه عن ذلك علوّا كبيرا .\r\nدر صورتى كه اين هر دو عقيده ، يعنى « انكار بدا » و « انكار قدرت خدا در تغيير مقدرات » ، علاوه بر اين كه يك پندار باطل و بىاساس است ، موجب آن خواهد بود كه انسان از اجابت دعا و نيايش و از تأثيرات آن در سرنوشت و مقدرات خود مأيوس شود و در موقع نياز و ضرورت ، كوچك‌ترين توجهى به سوى خدا نكند و نظرى به سوى او نيفكند و از اين فيض الهى محروم بماند .\r\n\r\n\r\n","description":"","footnote":"\r\n( 1 ) در بعضى از نسخه‌ها به جاى « مثل البداء » جملهء « افضل من البداء » آمده است .\r\n( 2 ) توحيد صدوق ، باب بدا 272 چاپ سال 1386 ( ه . ق ) ؛ كافى وافى ، باب بدا 1 / 113 .\r\n( 3 ) همان .\r\n","page_name":" 521 ","page_number":521},
  {"content":"\r\n\r\n\r\nمعناى بدا از نظر شيعه\r\n« بدا » يى كه شيعه بدان معتقد است ، به معناى « ابداع » و اظهار مىباشد ، يعنى آن چه براى بشر مجهول و ناروشن بود ، خداوند آن را اظهار نموده و آشكار سازد . استعمال بدا كه به معناى خلقت و آفرينش است ، در « اظهار » به علت مناسبت و شباهت خاصى است كه در ميان آن دو - خلق كردن و ظاهر نمودن - وجود دارد زيرا كه خلق كردن چيزى در واقع ظاهر نمودن آن چيز است .\r\nاتفاقا در بعضى از روايت‌هاى اهل سنت بدا به همين معنى استعمال شده است چنان كه بخارى از ابو عمر و او از ابو هريره نقل مىكند كه رسول خدا ( ص ) فرمود : در ميان بنى اسرائيل سه نفر بودند :\r\nيكى كور ، ديگرى كچل و سومى ابرص ، « بدا » پيش آمد كه خدا آن‌ها را امتحان كند و بدين منظور ملائكه‌اى به سوى آن‌ها فرستاد . . . « 1 » ( 1 ) - در قرآن نيز نظير اين استعمال ، فراوان آمده است ، آنجا كه خداوند مىفرمايد :\r\n الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً .  « 2 » حالا خداوند براى شما تخفيف داد و ظاهر نمود كه در شما ناتوانى هست .\r\nو نيز مىفرمايد :\r\n لِنَعْلَمَ أَيُّ الْحِزْبَيْنِ أَحْصى لِما لَبِثُوا أَمَداً .  « 3 »\r\n\r\n\r\n","description":"","footnote":"\r\n( 1 ) صحيح بخارى ، باب احاديث بنى اسرائيل ، 4 / 146 .\r\n( 2 ) انفال / 66 .\r\n( 3 ) كهف / 12 .\r\n","page_name":" 522 ","page_number":522},
  {"content":"\r\n\r\nتا ببينيم ( ظاهر كنيم ) كه كدام يك از آن دو گروه داناترند بر اين كه چه مدتى توقف كرده‌اند .\r\nو باز مىفرمايد :\r\n لِنَبْلُوَهُمْ أَيُّهُمْ أَحْسَنُ عَمَلًا .  « 1 » به خاطر اين كه آنان را آزمايش كنيم تا ظاهر گردد كه كدام يك از آنان بهترين عمل را انجام مىدهند .\r\nدر روايات فراوانى از اهل سنت آمده است كه انفاق و دعا سرنوشت انسان را تغيير مىدهد . « 2 »\r\n\r\nبدا در پيشگويىها\r\nاگر يكى از ائمه اهل بيت ( ع ) از وقوع چيزى در آينده به طور جزم و حتم خبر دهد و آن را مشروط و معلق به مشيت پروردگار نسازد ، قضا و تقدير حتمى ناميده مىشود و اين همان قسم دوم از اقسام سه‌گانه قضا است كه قبلا توضيح داده شد .\r\nاين‌گونه پيشگويىها همان‌طوركه پيش بينى شده است ، به وقوع خواهد پيوست و كوچك‌ترين تغيير و « بدا » يى در آن رخ نخواهد داد زيرا خداوند با تغيير دادن آنچه را كه به مردم ابلاغ نموده است ، بندگان راستگو و پيامبرش را در ميان مردم كاذب و دروغگو قلمداد نمىكند و آنان را رسوا و بىاعتبار نمىسازد .\r\nو اگر از وقوع چيزى خبر دهند ولى آن را به مشيت و خواست خدا معلق و مشروط سازند و اين شرط و تعليق هم از قرائن و شواهدى كه در همان خبر به كار رفته و از علايم خارجى ديگر استفاده شود ، اين گونه پيشگويىها است كه مورد بدا قرار مىگيرد و احتمال تغيير در آن وجود دارد و اگر چنانچه مشيت پروردگار بر خلاف چنين پيشگويى تعلق گيرد و به وقوع نپيوندد ، دروغ محسوب نمىشود و آن را يك پيشگويى صحيحى مىتوان ناميد كه خداوند وقوع آن را نخواسته است ، زيرا به طورى كه بيان گرديد ، وقوع آن از اول مشروط به اين بود كه مشيت و اراده خدا بر خلاف آن تعلق نگيرد .\r\n( 1 ) - عياشى در اين مورد از عمرو بن حمق نقل مىكند كه وى مىگفت : هنگامى كه فرق مبارك على امير مؤمنان ( ع ) شكافته شده بود ، من به حضورش بار يافتم . امام فرمود : عمرو ! من به اين زودى از\r\n\r\n\r\n","description":"","footnote":"\r\n( 1 ) كهف / 7 .\r\n( 2 ) به بخش تعليقات ، پاورقى شماره 11 مراجعه فرماييد .\r\n","page_name":" 523 ","page_number":523},
  {"content":"\r\n\r\nدنيا مىروم و از شما جدا مىشوم ، سپس فرمود : در سال هفتاد بلايى به وقوع خواهد پيوست .\r\nعرضه داشتم : پدر و مادرم فدايت باد ، آيا بعد از سال هفتاد از اين بلا گشايشى خواهد بود يا نه ؟\r\nفرمود : آرى اى عمرو ! بعد از آن گشايش و رفاه است . آنگاه امام ( ع ) اين آيه را تلاوت نمود :\r\n يَمْحُوا اللَّهُ ما يَشاءُ وَ يُثْبِتُ  « 1 » خداوند آن چه را كه بخواهد از لوح تقديرات مىزدايد و آن چه را كه بخواهد ثابت مىدارد .\r\n\r\n\r\n","description":"","footnote":"\r\n( 1 ) . رعد / 39 .\r\n","page_name":" 524 ","page_number":524},
  {"content":"\r\n\r\n( 1 ) -\r\n\r\nبخش 13 قواعد كلّى در تفسير قرآن\r\n( 2 ) - معناى تفسير مدارك تفسير تفسير قرآن با خبر واحد تخصيص قرآن با خبر واحد اشكال‌ها و پاسخ‌ها\r\n\r\n","description":"","footnote":"","page_name":" 525 ","page_number":525},
  {"content":"\r\n\r\n( 1 ) -\r\n\r\nمعناى تفسير\r\nتفسير ، روشن ساختن مفهوم آيات قرآن و واضح كردن منظور پروردگار است . بنابراين ، در تفسير نبايد به مدارك ظنى و غير قابل اطمينان ، استناد نمود بلكه بايد به دلايلى تكيه كرد كه عقلا و يا شرعا حجيت و اعتبار آن ثابت و مسلّم است زيرا :\r\nاولا : پيروى از دلايل ظنى و غير يقينى ، شرعا ممنوع و نارواست .\r\nو ثانيا : نسبت دادن مطلبى به خدا ، بدون اذن وى حرام و گناه بزرگ و نابخشودنى است چنان كه خداوند مىفرمايد :\r\n قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ .  « 1 » [ به آنان 
  ] بگو كه آيا [ در اين گفتار 
  ] خدا به شما اذن داده است يا به وى افترا مىبنديد ؟\r\n وَ لا تَقْفُ ما لَيْسَ لَكَ بِهِ عِلْمٌ .  « 2 » از آن چه علم و آگاهى كامل بر آن ندارى پيروى مكن ! در اين مورد ، آيات و روايات فراوانى در دست داريم كه انسان را از استناد و عمل نمودن به آن چه كه اطلاع دقيقى از آن در دست نيست ، سخت برحذر مىدارد علاوه بر آن ، روايات فراوان ديگرى از طريق شيعه و سنى به ما رسيده كه در قرآن از تفسير به رأى و سليقه‌اى و از تأويلات دلبخواهى شديدا نهى و جلوگيرى مىكنند .\r\n\r\n\r\n","description":"","footnote":"\r\n( 1 ) . يونس / 59 .\r\n( 2 ) . بنى اسرائيل / 36 .\r\n","page_name":" 526 ","page_number":526},
  {"content":"\r\n\r\nبا اين بيان ، روشن مىشود كه در تفسير قرآن ، اعتماد نمودن به آراى شخصى مفسرين و پيروى كردن از رأى و نظر آنان صحيح و روا نيست زيرا تبعيت از آرا و نظرات شخصى افراد جز پيروى از ظن و گمان ، چيز ديگر را به حق و واقعيت نمىرساند  « إِنَّ الظَّنَّ لا يُغْنِي مِنَ الْحَقِّ شَيْئاً »  .\r\n\r\nمنابع تفسير\r\nگفتيم كه در تفسير قرآن ، نبايد از ظن و گمان و آنچه حجيّت و اعتبار عقلى و يا شرعى ندارد ، پيروى كرد بلكه بايد به دلايل علمى و اطمينان‌بخش و به مداركى كه از نظر عقل و يا شرع اعتبار و مدركيت آن ثابت شده است ، استناد شود ، مفسر قرآن در مسير تفسيرش بايد تنها از اين گونه مدارك علمى ، عقلى ، و شرعى كه در موضوعات ذيل خلاصه مىشود ، پيروى كند :\r\n1 - ظواهر الفاظ قرآن يكى از منابع و مدارك معتبر تفسير است ( 1 ) - زيرا در صفحات گذشته روشن گرديد كه ظواهر الفاظ قرآن اعتبار و حجيّت قطعى دارد .\r\n2 - عقل فطرى و سالم از تأثيرات افكار و سليقه‌هاى شخصى نيز در مسير تفسير يكى از منابع قابل تبعيت است زيرا عقل حجت و راهنماى صحيح و معتبر درونى است ، همان‌طوركه پيامبر حجت و راهنماى برونى است .\r\n3 - دستورها و گفتارهايى كه به طور حتم از ناحيه معصوم ( ع ) رسيده ، در تفسير قرآن كاملا داراى اعتبار و قابل تبعيت است زيرا آنان در مسائل دينى مرجع معتبر و اطمينان‌بخشى هستند و پيامبر اكرم ( ص ) نيز لزوم تمسك به گفتار آنان را براى ما به صراحت و قاطعيت اعلان كرده و فرموده است : « من در ميان شما دو امانت سنگين به يادگار مىگذارم كه اگر بدان‌ها تمسك بجوييد ، هرگز به ضلالت و گمراهى نخواهيد افتاد . » « 1 » 4 - اخبار ظنى معتبر هم در تفسير قرآن قابل استناد و اتكا مىباشند . توضيح اين كه : روايات صحيحى كه به طور قطع از معصوم ( ع ) صادر گرديده ، در تفسير قرآن بدون شك قابل اتكا و استناد است و استناد كردن به روايات ضعيف هم مسلما جايز و روا نيست ، ولى آيا از روايات غير قطعى اما معتبر يعنى از « خبر واحدى » كه داراى شرايط حجيّت و اعتبار است ، مىتوان در تفسير قرآن\r\n\r\n\r\n","description":"","footnote":"\r\n( 1 ) . اين حديث در كنز العمال ، باب اعتصام به كتاب و سنت ، 1 / 153 و 33 ، چاپ دائرة المعارف عثمانى آمده است كه مطالب زيادى را از طريق اين حديث مىتوان اثبات نمود . مصادر اين حديث را در بخش تعليقات پاورقى شماره ( 1 ) مطالعه فرماييد .\r\n","page_name":" 527 ","page_number":527},
  {"content":"\r\n\r\nپيروى نمود يا نه ؛ مسأله‌اى است كه در ميان مفسرين و دانشمندان تفسير و حديث ، بسيار مورد اختلاف است و به نظر ما اين‌گونه روايات در تفسير قرآن ، قابل اعتماد و تبعيت است و مفسر مىتواند در مسيرش به آن‌ها استناد كند زيرا اقتضاى حجيت و اعتبار ، همين است .\r\n\r\nتفسير قرآن با خبر واحد\r\nگفتيم : خبر واحد موثق - خبرى كه شرايط حجيّت و اعتبار را داراست - در تفسير قرآن نيز حجيّت دارد و مىتوان قرآن را با اين گونه اخبار و روايات تفسير نمود ولى گروهى در اين مورد ، اشكالى دارند كه توضيح آن بدين قرار است :\r\nمىگويند : معناى اعتبار و حجيتى كه براى خبر واحد و يا به دلايل ظنى ديگر ثابت شده است ، اين است كه در صورت عدم اطلاع از واقع ، به آن خبر واحد و يا دليل ظنى ديگر ترتيب اثر داده شود و از آن پيروى گردد ، به همان گونه كه از خود واقع در صورت شناختن آن پيروى مىشود .\r\nاين گونه ترتيب اثر دادن به روايت ظنى ، در صورتى صحيح است كه مفهوم آن حكم شرعى باشد و يا به موضوعى دلالت كند كه داراى حكم شرعى است زيرا در احكام شرعى ، انسان در صورت عدم اطلاع از حكم واقعى به ظاهر مكلف است و بايد طبق آنچه از دلايل ظنى ظاهر مىشود ، عمل كند ! اين است معنى و شرط حجيّت و ترتيب اثر دادن به مفهوم روايت ، ولى اين شرط گاهى در روايتى كه از معصوم ( ع ) دربارهء تفسير نقل گرديده است ، موجود نيست چون روايات تفسيرى غالبا مربوط به غير احكام شرعى است ، مانند رواياتى كه در تفسير آيات قصص و سرگذشت ملل و اقوام گذشته و يا در تفسير آيات اصول و عقايد و امثال آن آمده است ، پس دلايل حجيّت و اعتبار خبر واحد نمىتواند شامل تمام اخبار تفسيرى گردد و اعتبار همهء آن‌ها را تثبيت كند .\r\nاين بود خلاصه اشكالى كه در اعتبار روايات غير قطعى تفسيرى وجود دارد ولى اين اشكال به نظر ما بسيار سست و مخالف تحقيق است زيرا در مباحث « علم اصول » ثابت شده كه معناى اعتبار علايم و امارات كه به طور ظنى و احتمالى ، واقع را به ما ارائه و نشان مىدهند ، اين است كه آن علايم شرعا و طبق نظر شارع به جاى دلايل علمى و يقين‌آور به كار مىرود . ظن به واقع و واقع‌يابى احتمالى كه از آن‌ها استفاده مىشود ، جانشين قطع و يقينى است كه از دلايل علمى به دست مىآيد .\r\n( 1 ) - با اين حساب ، در هر موردى كه از دلايل علمى پيروى مىشود ، از اين گونه علايم و دلايل ظنى كه شرعا معتبر مىباشد ، مىتوان تبعيت كرد و خبر واحد معتبر هم يكى از همان دلايل ظنى معتبر\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nاست كه شرعا در تمام موارد به جاى يك دليل علمى مىتوان از آن استفاده نمود .\r\nدليل ما بر آن چه گفتيم ، روش جارى و دائمى عقلا و خردمندان است زيرا عقلا همان گونه كه از دلايل علمى و يقين‌آور پيروى مىكنند ، از علايم و دلايل ظنى معتبر نيز كه « امارات » ناميده مىشود ، پيروى مىكنند و در ترتيب اثر دادن به دلايل معتبر ، فرقى در ميان دلايل علمى و ظنى قايل نمىشوند .\r\nمثلا در تصرف داشتن چيزى كه آن را در اصطلاح « يد » مىنامند ، به ظاهر نشانه مالكيت متصرف است و مردم با همان علامت و نشانه ، او را رسما مالك و صاحب آن چيز مىشناسند و شارع هم مردم را از اين روش عرفى بازنداشته و آن را يك روش نادرستى معرفى نكرده است .\r\nآرى ، آن چه كه در خبر واحد و طرق ظنى ديگر شرط و لازم مىباشد ، اين است كه تنها به وجود آن‌ها نتوان تكيه كرد بلكه بايد تمام شرايط حجيت را دارا و جامع باشد و يكى از آن شرايط خالى بودن از دروغ قطعى است ، خبرى كه به طور قطع دروغ است ، مشمول دلايل حجيّت خبر واحد نمىتواند باشد .\r\nبنابراين ، اخبارى كه مخالف اجماع يا مخالف سنت و گفتار قطعى پيامبر ( ص ) يا مخالف قرآن و يا حكم عقلى صحيح است ، حجيّت و اعتبار ندارد ، گرچه ساير شرايط حجيت را دارا و جامع باشد و در اين مورد تفاوتى در اين نيست كه آن دليل ظنى مربوط به احكام شرعى باشد يا به مسايل و موضوعات ديگر .\r\nعلت ضرورت اين همه شرايط براى خبر واحد اين است كه ناقل يك خبر گرچه در مرحله‌اى از اطمينان و وثاقت باشد ، بازهم احتمال خلاف در گفتارش وجود دارد ، زيرا حد اقل از احتمال اشتباه و خطا خالى نيست ، با وجود اين احتمال ، عمل كردن به خبر واحد ، جايز و روا نيست مگر اين كه دلايلى داشته باشيم كه اعتبار خبر واحد را ثابت كند و احتمال اشتباه را در آن بىاثر سازد . با داشتن چنين دلايلى كه همان « ادلهء حجيّت خبر واحد » مىباشند ، مىتوانيم احتمال اشتباه را در خبر واحد ناديده بگيريم و اين در صورتى است كه به كذب خبر يقين نداشته باشيم ولى اگر به دروغ بودن آن يقين كنيم ، در اين صورت درست نيست كه اين علم و يقين را ناديده بگيريم و آن خبر واحد را بپذيريم زيرا نشان دادن واقع و كشف واقعيت ، در ذات و طبيعت يقين است و اعتبار و مدركيت آن عقلى و فطرى است ، آنجا كه قطع و يقين و دروغ بودن خبر وجود دارد ، دلايل حجيّت خبر و امارات ظنى ، مفيد نمىباشد و حجيّت چنين خبرى را ثابت نمىكند و اساسا شامل چنين خبرى نيست بلكه اين دلايل به مواردى اختصاص دارند كه يقين به دروغ بودن مضمون خبر در ميان نيست .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nاين حقيقتى است كه فصول و مسايل زيادى از آن منشعب مىگردد و پاسخگوى اشكالات و اعتراضات زيادى مىباشد و بايد خوانندهء عزيز ، آن را هميشه در مد نظر بدارد .\r\n( 1 ) -\r\n\r\nتخصيص قرآن با خبر واحد\r\nخبر واحدى كه با دلايل محكم و قطعى حجيّت و اعتبار آن ثابت شده است ، آيا مىتواند مخصص عمومات قرآن باشد ؟\r\nبه عبارت ديگر : آيا تخصيص زدن عمومات قرآن با خبر واحد معتبر ، صحيح و رواست ؟\r\nاكثر دانشمندان به اين سؤال پاسخ مثبت مىدهند و تخصيص آيات قرآن را با خبر واحد معتبر جايز مىدانند ، ولى عده‌اى از علماى اهل سنت در اين مسئله نظر مخالف دارند كه بعضى از آن‌ها به طور كلى تخصيص قرآن را با خبر واحد صحيح نمىدانند ولى « عيسى بن ابان » مىگويد اگر عموميت آيه‌اى قبلا با يك دليل قطعى ديگر تخصيص خورده باشد ، مىتوان آن را با خبر واحد هم تخصيص زد و در غير اين صورت درست نيست .\r\n« كرخى » مىگويد : اگر عموميت آيه قرآن با يك دليل جداگانه و غير قرآنى قبلا تخصيص پذيرفته باشد ، با خبر واحد نيز قابل تخصيص خواهد بود . « قاضى ابو بكر » نيز در اين مسئله توقف كرده و نفيا و اثباتا نظريه‌اى نداده است .\r\nنظر ما در اين مسئله اين است كه خبر واحد واجد شرايط اعتبار ، حجيّت قطعى و مدركيت حتمى دارد و مىتوان عمومات قرآن را با چنين خبرى تخصيص زد زيرا مقتضاى اعتبار و حجيّت هر دليل و گفتار معتبر اين است كه در صورت نبودن رادع و مانع ، در هر مورد بايد از آن پيروى شود و مفهومش مورد عمل قرار گيرد .\r\n\r\nاشكال‌ها و پاسخ‌ها\r\nگفتيم كه با خبر واحد معتبر ، مىتوان به عمومات و آيات كلى قرآن تخصيص و تبصره زد ولى گروهى از علما كه با اين نظريه مخالف مىباشند ، امور چندى را مانع از اين عمل مىدانند ، در صورتى كه هيچ‌يك از آن‌ها نمىتوانند مانع تخصيص باشند . اينك آن موانع را در اينجا مىآوريم و به پاسخ آن‌ها مىپردازيم :\r\n1 - مىگويند : قرآن قطعا گفتار خداست و بدون شك و ترديد تمام آن از سوى خدا نازل شده است ولى خبر واحد نه صدورش از معصوم قطعى است و نه مطابق بودن مضمون آن با واقع ، مسلم\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nو ثابت است زيرا احتمال مىرود كه راوى در نقل آن ، اشتباه مرتكب شده باشد و از طرف ديگر عقل جايز و روا نمىداند كه به خاطر يك دليل ظنى و گفتارى كه احتمال خطا و اشتباه در آن مىرود ، از يك مدرك قطعى و يقين‌آور دست برداشت .\r\nپاسخ : گرچه صدور قرآن قطعى است و شك و ترديدى در آن نيست ولى مفهوم كلى عمومات قرآن و منظور بودن آن ، قطعى نيست ( 1 ) - و اين كه عمل كردن به عمومات قرآن واجب مىباشد ، به اين دليل است كه كليت و عموميت ، در بعضى از آيات قرآن از ظاهر آن استفاده مىشود و روش هميشگى عقلا و عرف مردم هم هميشه بر اعتبار و حجت ظاهر كلام ، جريان دارد و شارع نيز آنان را از اين روش معمول منع و جلوگيرى نكرده است .\r\nولى اين روش كه عقلا در موضوع حجيت ظواهر كلام دارند ، به مواردى اختصاص دارد كه سخن و يا دليل ديگرى بر خلاف ظاهر آن كلام وجود نداشته باشد اگر يك علامت و دليل متصل و يا منفصلى بر خلاف آن در ميان باشد ، در اين صورت بايد از آن ظاهر صرف نظر نمود و بر طبق همان دليل و يا علامت عمل كرد .\r\nبا اين حساب ، اگر روايت و خبرى كه با دليل قطعى حجيّت و اعتبار آن ثابت شده است ، بر خلاف عموميت ظاهر يك آيه به دست ما رسد ، ناچاريم كه از عموميت و كليت آن آيه دست برداريم و مفهوم كلى و عام اين آيه را با آن خبر معتبر گرچه خبر واحد باشد ، تخصيص بزنيم زيرا معناى حجيت و اعتبار خبر واحد اين است كه مضمون آن خبر از معصوم ( ع ) صادر گرديده است ، گرچه اين صدور ، تعبّدى و به عنوان تبعيت از گفتار شارع باشد نه حتما و واقعا .\r\nمىتوان اين مطلب را با بيان ديگر و به طور خلاصه چنين آورد كه : سند قرآن گرچه قطعى و مسلّم است ولى دلالت آن ظنى است و از نظر عقل هيچ اشكال و مانعى نيست كه از يك مفهوم و دلالت ظنى به خاطر يك دليل ظنى ديگرى كه حجيت و اعتبار آن با دلايل مسلّم و قطعى ثابت شده است ، دست برداشته شود .\r\n2 - مىگويند : طبق مضمون روايات صحيح كه از معصومين ( ع ) به دست ما رسيده است ، بايد روايات را به قرآن عرضه داشت ، پايهء اعتبار و صحت و سقمش را با همان قرآن سنجيد و هر روايتى كه مخالف قرآن است ، آن را طرد كرد و نبايد چنين روايتى را پذيرفت زيرا سخنى بر خلاف قرآن از معصوم ( ع ) صادر نمىگردد و سخن مخالف قرآن ، قطعا گفتار معصوم ( ع ) نيست .\r\nپاسخ : درست است كه هر گفتار و روايت مخالف قرآن ، مردود است و نبايد مورد عمل قرار گيرد ، ولى سخن اينجاست كه بايد معناى صحيح مخالفت را فهميد و ديد كه مخالفت چيست و\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nكدامست ؟ اگر در موردى ، علايم و قراين عرفى وجود داشته باشد كه مراد و هدف واقعى بعضى از آيات قرآن را كه بر خلاف ظاهرش مىباشد ، بيان كند ، اين‌گونه بيان مراد ، از نظر عرف و عقل مخالفت ناميده نمىشود و چنين علايم و دلايل ، مخالف قرآن محسوب نمىشود بلكه روشنگر و بيان‌كننده واقعيت و هدف اصلى آن به حساب مىآيد . بنابراين ، اگر خبر واحد معتبرى به ما رسد كه با كليت و عموميت ظاهر آيه‌اى از آيات قرآن تصادم جزيى و موردى داشته باشد نه با اصل آن ، اين گونه خبر ، مبيّن و مفسر آن آيه است و نشان‌دهنده اين است كه كليت ظاهرى آن آيه منظور و مقصود نبوده است .\r\nاين نوع تصادم را مخالفت نمىنامند ، مخالفت در صورتى است كه خبر واحد به طورى با آيه قرآن معارض و مخالف باشد كه اگر هر دو از يك گوينده صادر مىشد مخاطبين در درك معناى آن‌ها توقف مىنمودند و يا به تناقض‌گويى حمل مىكردند ولى در ميان مفهوم خبر واحد « خاص » و مفهوم آيه « عام » نه تنها چنين مخالفت و تصادم كلى وجود ندارد بلكه يكى روشنگر و بيان‌كننده مفهوم آن ديگرى است .\r\n( 1 ) - از طرف ديگر ما مىدانيم كه روايات زيادى به عنوان مخصص و بيان‌كننده عمومات قرآن با مقيّد مطلقات آن به طور متواتر از ائمه معصومين ( ع ) وارد شده است .\r\nپس اگر تخصيص و تقييد آيات قرآن با خبر واحد ، مخالفت با قرآن محسوب شود ، نقض سخن معروف ائمه ( ع ) خواهد بود كه فرموده‌اند : « آنچه مخالف گفتار خدا باشد ، سخن ما نيست ، با گفته‌اند : « مخالف قرآن ، باطل و بىپايه است . » در صورتى كه تخصيص قرآن با گفتار حتمى و متواتر ائمه ( ع ) ، فراوان وجود دارد و صدور اين‌گونه تخصيص‌ها و تقييدها كه از ائمه ( ع ) نقل گرديده است ، گواه اين است كه تخصيص و تقييد قرآن مخالفت با قرآن محسوب نمىشود .\r\nدليل ديگر اين كه : ائمه اهل بيت ( ع ) موافق بودن يكى از دو خبر متعارض با قرآن را موجب انتخاب و ترجيح خبر موافق نموده‌اند و اين خود دليل بر اين است كه خبر مخالف با ظاهر عموم آيه قرآن ، به ذات خود اعتبار و حجيّت داشته است ، منتها در اثر داشتن يك معارض قوىتر و موافق با قرآن از آن خبر به ظاهر مخالف ، انصراف حاصل گرديده است و اگر در اصل اعتبار و حجيّت نداشت ، ديگر مجالى براى معارضه و ترجيح دادن باقى نمىماند .\r\n3 - آخرين دليل مخالفين تخصيص قرآن با خبر واحد اين است كه مىگويند اگر تخصيص زدن به قرآن به وسيلهء خبر واحد صحيح باشد ، بايد نسخ قرآن را هم با خبر واحد صحيح بدانيم ،\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nدر صورتى كه مسلما نسخ قرآن با خبر واحد جايز نيست ، پس تخصيص هم جايز نمىباشد .\r\nدليل ارتباط و ملازمه نسخ و تخصيص اين است - به طورى كه در بخش نسخ توضيح داديم - نسخ همان تخصيص است ولى در ادامه و مدت حكم نه در كميت آن ، نسخ نشان‌دهنده اين است كه حكم قبلى تا زمان معين و محدودى ادامه داشته و با آمدن حكم بعدى دوران آن سپرى گرديده است . بنابراين ، نسخ يك حكم در واقع برداشتن آن حكم نيست بلكه برداشتن ادامه حكم است و به عبارت ديگر ، نسخ تبصره زدن بر يك حكم از نظر زمان است ، همان‌طور كه تخصيص تبصره‌اى است از نظر كميت و تعداد و برگشت نسخ و تخصيص هر دو به استثنا و تخصيص زدن مىباشد ، پس در هر موردى كه تخصيص صحيح است ، نسخ نيز صحيح خواهد بود و اگر تخصيص قرآن با خبر واحد جايز است ، نسخ قرآن با خبر واحد هم صحيح و بلااشكال مىباشد ، در صورتى كه كسى آن را جايز نمىداند .\r\n( 1 ) - پاسخ : گرچه نسخ و تخصيص هر دو تخصيص‌اند ولى آنچه كه در ميان اين دو نوع از تخصيص زمانى و مصداقى ، فرق مىگذارد و آن دو را از هم جدا مىسازد ، وجود اجماع قطعى و مسلّم علماست و بر اين كه نسخ قرآن با خبر واحد صحيح نيست ولى در تخصيص ، اين چنين اجماعى وجود ندارد اگر اجماع در نسخ هم نبود آن نيز به مانند تخصيص جايز مىشد زيرا - چنان كه قبلا گفتيم - قرآن گرچه از نظر سند قطعى است ولى از نظر دلالت و مفهوم ، قطعى نيست .\r\nبنابراين ، هيچ‌گونه اشكال و مانعى ندارد كه از مفهوم ظنى به وسيلهء خبر واحدى كه اعتبار آن با دليل قطعى ثابت گرديده است ، دست برداشته شود ، اين دست برداشتن و انصراف از ظاهر جمله‌اى خواه به صورت نسخ باشد و يا به صورت تخصيص ، تفاوت ندارد .\r\nآرى ! تنها تفاوت اين است كه : در عدم جواز نسخ قرآن با خبر واحد ، اجماع وجود دارد و اين اجماع مانع از آن است كه آيه‌اى از قرآن را به وسيلهء خبر واحد گرچه اعتبار و حجّيّت آن ثابت گرديده باشد ، نسخ كنيم .\r\nبه اين نكته هم بايد توجه نمود كه اين اجماع يك اجماع تعبدى ، بىپايه و بلادليل نيست ، بلكه اجماعى است كه اساس آن را يك دليل عقلى تشكيل داده است زيرا بعضى از امور و مسايل از نظر اهميت و موقعيت در شرايطى مىباشد كه اگر در بيرون تحقق يابد طبعا با تواتر و نقل‌هاى فراوان و پياپى به مردم مىرسد و اگر چنين مطلب پراهميتى را تنها عده كم و معدودى نقل كنند ، نشانه دروغ و اشتباه بودن آن خواهد بود و دلايل حجت و اعتبار خبر واحد به چنين نقل‌ها شامل نمىباشد و اعتبار آن را نمىتواند ، ثابت كند .\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nاز اينجاست كه گفتيم قرآن بودن چيزى با نقل‌هاى معدود و خبر واحد ثابت نمىگردد بلكه نقل‌هاى پياپى و متواتر لازم است و نسخ قرآن هم از همين باب است كه با خبر واحد به ثبوت نمىرسد .\r\nزيرا اگر آيه‌اى از قرآن به راستى نسخ مىگرديد ، به علت موقعيت و اهميت جريان ، همه مسلمانان و يا اكثرشان از آن اطلاع پيدا مىكردند و آن را به صورت تواتر ، نقل مىنمودند و اگر نسخ قرآن را عدهء معدودى نقل كنند و به صورت خبر واحد به ما برسد ، قابل اعتماد و اطمينان نمىباشد ، اين است كه قبلا گفتيم نسخ قرآن ، با خبر واحد ثابت نمىشود .\r\nدر اينجاست كه تفاوت « نسخ » و « تخصيص » ظاهر مىشود ، ارتباط و ملازمه‌اى كه در ميان آن دو تصور مىشد از بين مىرود و اشكالات تخصيص قرآن با خبر واحد بر طرف و جواز آن ثابت مىشود .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\n( 1 ) -\r\n\r\nبخش 14 مسئلهء حدوث و قدم قرآن\r\n( 2 ) - پيدايش عقيده به كلام نفسى و قدم قرآن تحقيق در كلام نفسى بررسى دلايل اشاعره به وجود كلام نفسى\r\n\r\n","description":"","footnote":"","page_name":" 535 ","page_number":535},
  {"content":"\r\n\r\n( 1 ) -\r\n\r\nپيدايش عقيده به كلام نفسى و قدم قرآن\r\n\r\nتأثير فلسفهء يونان در زندگى مسلمانان\r\nدر ميان مسلمانان شكى در اين نيست كه قرآن سخن خداست و خداوند آن را براى اثبات نبوت پيامبر اسلام ( ص ) و راهنمايى مسلمانان فرستاده است .\r\nباز شكى در اين نيست كه تكلم و سخن گفتن ، يكى از صفات جمال و يا صفات ثبوتيه خداوند است و قرآن مجيد هم او را با همان صفت توصيف مىكند ، آنجا كه مىگويد  كَلَّمَ اللَّهُ مُوسى تَكْلِيماً  خداوند با موسى سخن گفت .\r\nآرى ، همهء مسلمانان به اين دو مسئله معتقد بودند و كوچك‌ترين اختلافى با همديگر در آن نداشتند تا فلسفهء يونان به ميان مسلمانان راه يافت ؛ فرقه‌ها و گروه‌هاى مختلفى از آنان به وجود آورد به طورى كه فرقه‌اى فرقهء ديگر را تكفير و گروهى از گروه ديگر تبرّى و دورى نمود ولى اين نزاع و دودستگى در همين‌جا پايان نيافت بلكه تا به مرحلهء جنگ و خونريزى پيش رفت . چه رسوايىها كه به وسيلهء همين نزاع در اسلام به بار نيامد و چه احترام‌هايى كه هتك نگرديد و چه خون‌هايى كه ريخته نشد ؟ ! با اين كه هر دو طرف ، هم قاتل و هم مقتول به مبدأ و معاد معتقد بوده و به رسالت پيامبر خدا ايمان داشتند و از امت اسلام محسوب مىشدند .\r\nراستى آيا جاى تعجب و تأسّف نيست كه مسلمانى به هتك ناموس و ريختن خون برادر مسلمانش اقدام كند ؟ ! در صورتى كه هر دو به يگانگى خدا و نبوت پيامبر ( ص ) گواهى مىدهند و به روز رستاخيز و هر آن چه پيامبر از سوى خدا آورده است اذعان و اعتراف دارند ! ! آيا روش پيامبر اسلام ( ص ) و روش ( 2 ) - آنان كه پس از وى حكومت و زمام مسلمانان را به دست گرفتند ، اين\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nنبود كه صاحبان عقايد مذكور را مسلمان ناميده و از امّت اسلام مىپنداشتند ؟ خون ، ناموس ، جان و مال آنان را محترم و از هر گونه تعدّى و تجاوز محفوظ و مصون مىدانستند ؟ ! آيا هيچ مورخ و محدّثى نقل كرده است كه پيامبر يا جانشينان وى دربارهء حدوث و قدم قرآن و يا مسائلى امثال آن كه بعدها در ميان مسلمانان مطرح گرديد و اختلاف عميقى به وجود آورد از كسى سؤال كنند و اگر ندانست و يا نپذيرفت ، او را از اسلام خارج بدانند ؟\r\nما نمىدانيم و كاش مىدانستيم ! كسانى كه اين اختلاف را در ميان مسلمانان انداخته‌اند ، چه عذر و بهانه‌اى در پيشگاه خدا خواهند داشت و در روز رستاخيز ، روزى كه همگان به سوى خدا خواهند برگشت و از كردهء آنان سؤال خواهد شد ، چه جوابى خواهند داد ؟\r\nآرى ، مسئله حدوث و قدم قرآن هنگامى پديدار شد كه مسلمانان به دو گروه به نام اشعرى و غير اشعرى تقسيم گرديدند .\r\nاشعرىها به قدم قرآن معتقد شدند و كلام را به دو نوع كلام لفظى و كلام نفسى تقسيم كردند و گفتند كه : كلام خدا از گونهء كلام « نفسى » و معنوى است كه قائم به ذات پروردگار و يكى از صفات ذات اوست . بنابراين ، قرآن كه كلام خداست ، مانند ذات و ديگر صفات ذات وى قديمى خواهد بود .\r\nمعتزلىها و عدليه نيز معتقد به حدوث قرآن شدند و كلام را تنها به كلام لفظى منحصر نموده و تكلم را از صفات فعلى خداوند دانستند نه از صفات ذاتى او .\r\nبراى توضيح اين دو نظريه و تشخيص نظريه صحيح و غير صحيح ، لازم است در اينجا فرق صفات ذاتى و صفات فعلى را بيان كنيم .\r\n\r\nصفات ذاتى و صفات فعلى خداوند\r\nتفاوت صفات ذاتى خداوند با صفات فعلى او در اين است كه :\r\nصفات ذاتى همان اوصافى را مىگويند كه هميشه ذات اقدس خداوندى با آن‌ها متصف بوده و هيچ‌وقت از آن اوصاف ، خالى و عارى نمىباشد و هرگز با ضد آن اوصاف متصف نمىشود مانند علم ، قدرت و حيات زيرا خداوند هميشه داراى علم ، قدرت و حيات بوده خواهد بود و محال است كه يك وقت داراى اين اوصاف نباشد و محال است با ضد اين صفات يعنى با جهل ، عجز و امثال آن متّصف شود .\r\n« صفات فعلى » صفاتى را مىگويند كه خداوند گاهى اين صفات را داراست و گاهى نقيض و ضد آن را يعنى ممكن است كه خداوند در يك وقت يا در موردى به اين وصف متصف شود و در\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nوقت ديگر و يا در مورد ديگر با نقيض و ضد آن ، مانند آفريدن و روزى دادن زيرا اين درست است كه بگوييم : خداوند فلان موجود را آفريد و فلان موجود را نيافريد و به فلان شخص فرزند داد ولى ثروت نداد .\r\nبا اين بيان به خوبى روشن مىشود كه تكلّم يكى از صفات فعلى خداوند است نه از صفات ذاتى او زيرا مىتوان گفت كه خداوند با موسى ( ع ) تكلم نمود ولى با فرعون تكلم ننمود و صحيح است كه بگوييم خداوند در كوه طور با موسى ( ع ) تكلم كرد ولى در درياى نيل با او تكلم نكرد .\r\n( 1 ) -\r\n\r\nكلام نفسى چيست ؟\r\nاشعرىها بدين موضوع اتفاق دارند كه غير از كلام لفظى معمولى يك نوع كلام ديگر نيز وجود دارد و اين كلام را « كلام نفسى » ناميده‌اند و آنگاه در ميان خود اختلاف نموده‌اند كه آيا كلام نفسى مدلول و معناى همان « كلام لفظى » است و يا غير آن است و در ميان آن دو كلام ارتباط نيست ؟\r\nطرفداران نظريه دوم مىگويند كه : « كلام لفظى » به « كلام نفسى » دلالت مىكند ولى به گونهء دلالت وضعى كه لفظ بر معنى دلالت دارد ، نمىباشد بلكه دلالت كلام لفظى بر كلام نفسى به مانند دلالت حركات اختيارى ما به علم ، اراده و حيات ماست و اين نوع دلالت را دلالت وضعى كه همان دلالت مستقيم لفظ بر معنى مىباشد ، نمىگويند بلكه دلالت عقلى و قهرى مىنامند .\r\nاشاعره كه قرآن را « كلام نفسى » و تكلم را صفت ذاتى خداوند مىدانند ، قهرا به قدم و ازلى بودن آن معتقدند زيرا صفات ذات به مانند خود ذات الهى قديم و ازلى مىباشد . معروف در ميان آنان اين است كه قديمى بودن قرآن تنها به الفاظ و سخنان آن اختصاص دارد ولى فاضل قوشچى به بعضى از آنان نسبت مىدهد كه حتى در جلد و پوشش قرآن نيز عقيده به قدمت دارند . « 1 » غير از اشاعره ، مسلمانان ديگر قرآن را « كلام لفظى » و « تكلم » را « صفت فعلى » مىدانند و بدين جهت به حدوث و غير قديمى بودن آن معتقدند و مىگويند : قرآن كه كلام لفظى خداوند است ، همان‌طوركه پديده‌هاى جهان هستى كه كلمات قرآن نيز علايم و نشانه‌هاى او مىباشند ، اين است كه جمله‌ها و بندهاى آن ، آيات ناميده مىشوند .\r\nبه هر صورت ، بحث و تحقيق در اين مسئله ، چندان فايده و ثمرهء مهمى دربر ندارد زيرا نه از اصول دين محسوب مىشود و نه از فروع دين ، نه از معارف الهى مىباشد و نه از تعاليم مذهبى ولى\r\n\r\n\r\n","description":"","footnote":"\r\n( 1 ) شرح تجريد ، مقصد سوم ، ص 354 .\r\n","page_name":" 538 ","page_number":538},
  {"content":"\r\n\r\nبه هر حال ما به اين بحث ادامه مىدهيم تا شايد براى برادران « اشاعره « كه امروز اكثريت مسلمانان را تشكيل مىدهند ، روشن گردد كه : آن چه آنان در اين مورد معتقدند و دو دستى آن را گرفته‌اند و به خيالشان يكى از اصلىترين مسائل مذهبى و از واجبات مهم دينى به شمار مىرود ، يك امر واهى و خيالى بيش نيست كه نه اساس عقلى دارد و نه پايهء شرعى و مذهبى .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\n\r\nتحقيق در كلام نفسى\r\nدر فصل پيش ، معنا و پيدايش عقيدهء به « كلام نفسى » و ارتباط آن را با قديم بودن قرآن روشن كرديم و اينك در اين فصل نيز مىخواهيم وجود چنين كلامى را بررسى كنيم و در اين مورد مىگوييم : بديهى است كلام و سخنى كه از حروف « تهجى » تشكيل مىشود جز يك امر حادث و پديدهء جديد بيش نيست و محال است كه خداوند با چنين پديدهء جديد و حادث به طور ازلى و ذاتى متصف گردد ولى بحث و اختلاف در وجود يك نوع ديگرى از كلام است كه واقعيت دفعى و غير تدريجى و وجود معنوى و غير لفظى داشته و تمام اجزاى آن به صورت جمع و دفعتا در عالم واقع ، موجود باشد .\r\n« اشاعره » وجود چنين كلامى را اثبات نموده و آن را « كلام نفسى » مىنامند و مىگويند كه اين نوع كلام از صفات ذاتى پروردگار است و ديگر گويندگان نيز با چنين كلامى متصف مىباشند ولى گروه ديگرى از مسلمانان - بر خلاف اشاعره وجود چنين كلام را قبول ندارند و كلام را تنها ( 1 ) - به « كلام لفظى » منحصر مىدانند و مىگويند ، همان‌طوركه هر عملى ، وابسته و منوط به فاعل آن عمل است وجود و پيدايش كلام نيز وابسته به متكلم و گوينده آن است كه در موقع تكلم و سخن گفتن تدريجا به وجود مىآيد .\r\nبه عقيدهء ما صحيح‌ترين و بهترين نظريه ، همان نظريه دوم است كه به جز كلام « لفظى » ، كلام ديگرى به نام « كلام نفسى » وجود ندارد .\r\nبه اين دليل كه : ما در محاورات و گفت‌وگوهاى روزمره خود جملاتى را كه به كار مىبريم ، مجموعا بيش از دو گونه نيست : جمله‌هاى خبرى ، جمله‌هاى انشايى .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nاما جمله‌هاى خبرى : اگر ما جملات خبرى را كاملا بررسى كنيم ، خواهيم ديد كه هر جملهء خبرى به طور كلى از نه قسمت تشكيل يافته است :\r\n1 - كلمه‌ها و مواد تركيبى جمله و ساختار آن كلمه‌ها .\r\n2 - معانى و مدلول هر كدام .\r\n3 - ساختار و هيئت مجموع جمله 4 - آن چه كه هيئت تركيبى جمله بر آن دلالت دارد 5 - تصوير ذهنى گوينده از مواد و ساختمان جمله 6 - تصوير ذهنى گوينده از معنى و مفهوم جمله 7 - مطابقت و عدم مطابقت مفهوم با آن چه در واقع است 8 - علم و يا شك گوينده به اين مطابقت و عدم مطابقت 9 - اراده متكلم و گوينده به ايجاد كلام و سخن گفتن تمام مواد و مقدمات و شرايط به وجود آمدن جملهء خبرى در اين نه قسمت خلاصه مىشود و هيچ‌يك از آن‌ها حتى به اعتراف خود « اشاعره « نيز « كلام نفسى » نمىباشد ، بنابراين براى « كلام نفسى » در جملهء خبرى مصداق و مفهومى پيدا نمىگردد و اثرى از آن ديده نمىشود .\r\nو اما مفهوم و مفاد جملهء خبرى ، آن نيز نمىتواند « كلام نفسى » باشد زيرا مفهوم جملهء خبرى به عقيدهء اكثر علما عبارت است از « وقوع و يا عدم وقوع آن چه از آن خبر داده مىشود » و به عقيدهء ما هم عبارت است از « قصد حكايت از وقوع و عدم وقوع آن » نه خود وقوع و عدم وقوع .\r\nزيرا ما در محل خود ثابت كرده‌ايم كه هيئت تركيبى جملهء خبرى به مقتضاى وضعش ، علامت و نشانهء اين است كه ( 1 ) - : متكلم و گوينده قصد دارد از وقوع و عدم وقوع چيزى حكايت كند . بنابراين ، جمله‌هاى خبرى نيز مانند ساير الفاظى كه به عنوان علامت و نشانهء چيزى ، ساخته شده‌اند ، خواهند بود .\r\nاين موضوع را نيز در محل خود تحقيق و ثابت نموده‌ايم « 1 » كه مسئله « وضع » و ساختن لفظى براى يك معناى خاص ، نوعى تعهد و قرار داد است كه به وسيلهء آن قصد متكلم را كه به تفهيم و فهماندن امر خاصى تعلّق يافته است ابراز و تفهيم كند .\r\nنتيجه اين كه : مفاد و مفهوم جملهء خبرى پيش از آن چه گفته شد ، چيزى ديگر نمىتواند باشد و\r\n\r\n\r\n","description":"","footnote":"\r\n( 1 ) اجود التقريرات در علم اصول .\r\n","page_name":" 541 ","page_number":541},
  {"content":"\r\n\r\nآن را نيز « كلام نفسى » نمىتوان گفت زيرا « كلام نفسى » در نزد طرفداران آن ، يك حقيقت نفسانى و ذاتى است ، از سنخ كلام ولى مغاير با « وقوع و يا عدم وقوع موضوع خبر » كه مفهوم كلام ، از نظر اكثر دانشمندان است و مغاير با « قصد حكايت از آن وقوع » كه مفهوم كلام از نظر ماست .\r\nخلاصه اين كه : از هيچ راهى نمىتوان كلام نفسى را با مفهوم جملهء خبرى و ديگر قسمت‌هاى آن تطبيق نمود .\r\nو اما جمله‌هاى انشايى : آن هم ، مانند جمله‌هاى خبرى نمىتواند مصداق « كلام نفسى » باشد زيرا فرقى در بين جمله‌هاى خبرى و انشايى وجود ندارد مگر تنها از اين لحاظ كه مفهوم جمله‌هاى خبرى گاهى درست و مطابق با واقع مىباشند و گاهى نبوده و با واقع مطابق نيستند ولى در جمله‌هاى انشايى چنين حالاتى وجود ندارد ، چون در جمله‌هاى انشايى اساسا واقعيت خارجى وجود ندارد تا مطابقت و عدم مطابقت در آن ، ملحوظ شود .\r\nبنابراين ، جمله‌هاى انشايى را نيز همان موارد تركيبى نه‌گانه جمله‌هاى خبرى ، تشكيل مىدهند و تنها امر هفتم و هشتم كه « مطابقت و عدم مطابقت با واقع و علم و شك گوينده به اين مطابقت يا عدم مطابقت » است ، در جمله‌هاى انشايى وجود ندارد و از طرف ديگر همان‌طوركه در سطور پيش گفتيم ؛ هيچ‌يك از اين امور و موارد نه‌گانه حتى در نزد طرفداران كلام نفسى هم مصداق كلام نفسى نيست بلكه حقيقت « كلام نفسى » در نظر طرفداران آن غير از اين‌هاست .\r\nشايد كسى سؤال كند كه مفهوم جمله‌هاى انشايى چيست و آيا مفهوم آن‌ها نمىتواند مصداق كلام نفسى باشد ؟\r\nدر پاسخ به اين سؤال مىگوييم كه : به عقيدهء اكثر دانشمندان جمله‌هاى انشايى براى ايجاد معنى است ، يعنى معناى جمله‌هاى انشايى ايجادى است كه به وسيلهء همان جمله ايجاد مىشود نه اين كه قبلا واقعيتى داشته باشد كه اين جمله از آن واقعيت حكايت كند ، چنان كه در زبان عدهء كثيرى از دانشمندان ، اين جمله تكرار مىشود كه : انشا ، ايجاد معنى است به وسيلهء لفظ ولى ما در بحث‌هاى خود در علم اصول يادآور شديم كه وجود انشايى حقيقت ندارد و معنى با لفظ ايجاد نمىشود و در ميان هر لفظ و معناى آن گرچه يك نوع وحدت عارضى وجود دارد ولى منشأ آن وحدت ، همان ارتباط مىباشد كه در اثر آن ، وضع به وجود آمده است .\r\nپس لفظ ، وجود مستقلى دارد نسبت به خود و وجود عارضى و مجازى دارد نسبت به معنايش و در اثر همان ارتباط است كه زشتى و زيبايى معنى ، به خود لفظ هم سرايت مىكند و باز از همين‌جاست كه گفته مىشود معنى به وسيلهء لفظ ، وجود پيدا مىكند اما با وجود لفظى و ظاهرى ، نه\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nوجود واقعى زيرا كه وجود واقعى به لفظ مربوط نيست ولى بايد توجه داشت كه اين نوع به وجود آمدن معنى از لفظ ، به جمله‌هاى انشايى اختصاص ندارد بلكه در جمله‌هاى خبرى و مفردات هم تحقق دارد . ( 1 ) - اما وجود معنى بدون وجود لفظ تنها به دو صورت مىباشد و در هيچ‌يك از اين دو صورت ، لفظ كوچك‌ترين تأثير و دخالتى در پيدايش آن ندارد :\r\n1 - وجود واقعى : اين گونه وجود در جهان هستى ، به صورت جوهر و يا عرض كه حقيقت و هستى آن را تشكيل مىدهد ؛ ظاهر مىشود ، ظهور و تحقق پيدا كردن چنين وجود ، منوط به تحقق يافتن علل و اسباب طبيعى آن است ، بديهى است الفاظى كه چنين معنا را حكايت مىكنند ، از علل و اسباب طبيعى آن محسوب نمىشوند تا در تحقق يافتن آن دخالت داشته باشند .\r\n2 - وجود اعتبارى : و اين گونه وجود نيز نوعى از هستى و تحقق است ولى تنها در عالم فرض و اعتبار ، نه در خارج و واقع . تحقق يافتن اين نوع وجود مبتنى بر اعتبار و فرض كردن معتبر و فرض كننده‌اى است و بديهى است كه اعتبار هر اعتباركننده ، با خود آن شخص قائم و پابرجا مىباشد و با وجود و تخيّل وى تحقق پيدا مىكند و به وجود لفظى كه از آن حكايت مىكند ، هيچ‌گونه توقف و وابستگى ندارد .\r\nاما اين كه شارع و يا عقلا قراردادها و ايقاعاتى را كه در ميان مردم واقع مىشود امضا و تأييد نموده‌اند ، تحقق اين امضا گرچه موقوف و مبتنى بر اين است كه از ناحيهء شخص ، اين فرض و اعتبار اثر و ارزشى ندارد ولى با اين حال همان امضاى شارع هم در صورتى است كه تلفظ الفاظ عقود و ايقاعات ، توأم با اعتبار و قصد انشاى عاقد باشد . اما محل بحث ما مفهوم و معناى جمله است در مرحله‌اى ، قبل از قصد انشاى عاقد كه شرط قبل امضاى شارع است .\r\nخلاصه اين كه : نه وجود حقيقى و نه وجود اعتبارى چيزى ، به لفظى كه به آن دلالت دارد ، متوقف نمىباشد و اما امضا نمودن شارع و يا عرف عقلا ، وجود اعتبارى مفهوم يك جملهء انشايى را در عقود و ايقاعات گرچه مشروط به صدور لفظ است ولى اين شرط و وابستگى از اين جهت است كه لفظى در معناى خود استعمال گرديده و به وجود آن دلالت مىكند نه اين كه يك وجود لفظى به آن مىبخشد زيرا وجود لفظى و ظاهرى معانى ، اختصاص به جملهء انشايى ندارد بلكه معانى تمام جملات خواه جملهء انشايى و يا جملهء خبرى آن را دارا مىباشد .\r\nبنابراين ، آن چه گفته‌اند و مشهور شده است كه « انشا ، ايجاد معنى است به وسيلهء لفظ » اساس و پايهء صحيح و استوارى ندارد .\r\nنظريه صحيح در اين مورد اين است كه ساختمان جمله‌هاى انشايى براى ابراز و اظهار يك امر\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nنفسانى و واقعى است و اين امر نفسانى گاهى چيزى است كه اعتبار و فرض گرديده ، مانند امر و نهى ، عقود و ايقاعات و گاهى هم صفات و حالات خاصى است مانند جملاتى كه به اميد و آرزو ( ترجّى و تمنّى ) دلالت مىكنند ، ( 1 ) - پس ساختمان جملات هر كدام علامت و نشانه امرى است از امور نفسانى كه اين امور در جمله‌هاى خبرى همان « حكايت از وقوع و يا عدم وقوع چيزى » است و در جمله‌هاى انشايى « فرض اعتبار امرى و يا صفات و حالات خاصى » است .\r\nولى انگيزهء آوردن جملاتى كه يك امر نفسانى را ابراز مىدارد ، گاهى ابراز و اظهار داشتن همان امر نفسانى است و گاهى شايد يك انگيزه ديگرى داشته باشد و در مورد نوع دوم ، بحث و اختلاف است كه آيا اين استعمال به صورت حقيقت است يا مجاز كه اينجا ، محل طرح آن بحث نيست و اگر كسى بخواهد از اين بحث مفصلا آگاهى يابد به تعليقات ما كه در مباحث اصول داريم ، مراجعه نمايد .\r\n\r\nآيا طلب ، كلام نفسى است ؟\r\nآن چه كه از موارد استعمال لفظ « طلب » به دست مىآيد ، اين است كه اين كلمه ساخته شده است براى « مباشرت و كوشش كردن در به دست آوردن چيزى » لذا نمىتوان گفت : فلانى گمشده را طلب نمود و يا سعادت روز بازپسين را طلب كرد مگر در صورتى كه براى تحصيل و به دست آوردن آن‌ها مباشرت و كوشش نمايد .\r\nو در لسان العرب آمده است كه : « الطّلب محاولة وجدان الشّىء و اخذه » طلب ، خواستن پيدايش چيزى را مىگويند و از اينجاست كه شخص امركننده را طالب نيز مىنامند زيرا او پيدا شدن فعل ، مورد امر را مىخواهد .\r\nبنابراين ، « امر » همان خود طلب است نه اين كه « امر » لفظ باشد و « طلب » معناى آن و از اينجا روشن مىگردد ؛ آن چه گفته‌اند « أمر » براى طلب ساخته شده و يا اين كه گفته‌اند « طلب » كلام نفسى است و لفظ « امر » كه همان كلام لفظى است ، به آن دلالت دارد ؛ هيچ‌يك از اين گفته‌ها صحيح نيست و اساس محكمى ندارد .\r\nباز معلوم مىشود كه گفتار اشاعره كه طلب را غير از اراده مىدانند ، صحيح مىباشد و اما در اين كه طلب را صفت نفسى دانسته و آن را معنا و مدلول كلام نفسى شمرده‌اند ، راه خطا و اشتباه پيموده‌اند .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nنتيجه از تمام آن چه گذشت ، چنين بر مىآيد كه نه در جمله‌هاى خبرى و نه در قسمت جمله‌هاى انشايى ، چيز قائم به ذات و مستقلى كه از سنخ كلام باشد و كلام نفسى ناميده شود ، وجود ندارد .\r\nآرى آن چه مسلّم است ، اين است كه هر گوينده‌اى به ناچار بايد قبل از ايجاد كلام و گفتار خويش ، آن را تصور كند و تصوير و نقشى از آن در ذهن خود داشته باشد و اين تصوير ، يك نوع وجودى است در ذهن كه « وجود ذهنى » ناميده مىشود .\r\nاگر منظور طرفداران « كلام نفسى » همان معنى باشد و وجود ذهنى را كلام نفسى بنامند ( 1 ) - ، مطلب درستى است ولى به طورى كه مىدانيد وجود ذهنى اختصاص به كلام ندارد بلكه به تمام افعال اختيارى انسان عموميت دارد و در همهء افعال انسانى وجود ذهنى هست و اگر در تكلم و سخن گفتن ، تصور قبلى و وجود ذهنى لازم است ، از اين جهت است كه كلام يك نوع عمل اختيارى براى گوينده آن است .\r\nاين بود ، خلاصه آن چه دربارهء كلام نفسى مىتوان گفت ولى با اين حال اشاعره به وجود چنين كلامى و در نتيجه به قديم بودن قرآن معتقدند كه به يارى خدا در فصل آينده به توضيح و رد آن خواهيم پرداخت .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\n\r\nبررسى دلايل اشاعره به وجود كلام نفسى\r\nاشاعره يعنى طرفداران « كلام نفسى » در اثبات آن به دلايلى چند استناد و استشهاد مىكنند كه اينك ما آن‌ها را در اينجا مطرح و بررسى مىكنيم :\r\n1 - مىگويند : هر متكلم و گوينده‌اى قبل از سخن گفتن ، كلام خويش را در نفس و درون خود مرتب و منظم مىكند آنگاه سخن مىگويد و كلامش را به وجود مىآورد و اين كلام لفظى و خارجى از وجود همان « كلام نفسى » كه در درون و ذهن گوينده وجود دارد ، كشف و حكايت مىكند . اين مطلبى است وجدانى كه هر گوينده‌اى وجدانا آن را در نفس خود احساس مىكند و « اخطل » شاعر معروف عرب نيز در شعر خود به اين حقيقت اشاره كرده و مىگويد :\r\nانّ الكلام لفى الفؤاد و انّما * جعل اللّسان على الفؤاد دليلا راستى ، كلام شخص در دل اوست و اين زبان ، مترجم و نشان‌دهندهء آن است .\r\nپاسخ : از آن چه در پيش گفتيم ، پاسخ اين دليل ، به خوبى روشن گرديد كه تصوير و ترسيم كلام در دل ، همان تصوير و حضور سخن در ذهن گوينده است كه از آن به وجود ذهنى تعبير مىكنند و به تمام افعال اختيارى انسان عموميت دارد و اختصاص به كلام ندارد زيرا هر نويسنده و نقاش هم ناچار است كه عمل خويش را قبل از انجام آن ، در ذهن خود تصور كند و آنگاه به اقدام آن بپردازد ، پس اين گفتار و حقيقت ، ربطى به كلام نفسى ندارد تا دليل بر وجود آن گردد .\r\n2 - مىگويند : مطلبى را كه در ذهن انسان است ، مىتوان كلام ناميد و اين نوع نام‌گذارى و گفتار ،\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nصحيح مىباشد بدون اين كه ما در اين نامگذارى احتياج به قرينه و دليلى داشته باشيم ، چنان كه گاهى انسان مىگويد در دل من سخن و كلامى است كه نمىخواهم آن را اظهار كنم و در قرآن مجيد همچنين مىخوانيم :\r\n وَ أَسِرُّوا قَوْلَكُمْ أَوِ اجْهَرُوا بِهِ إِنَّهُ عَلِيمٌ بِذاتِ الصُّدُورِ .  « 1 » گفتار خود را پنهان كنيد يا آشكار ، او به آن چه در سينه‌هاست ، آگاه است .\r\nمىبينيم در اين آيه شريفه ، آن چه در دل‌ها مخفى و پنهان است ، سخن و كلام ناميده شده است .\r\nپاسخ : پاسخ اين دليل نيز از آن چه گفته شد ، روشن مىشود زيرا گرچه به كلام حتى در مرحلهء وجود ذهنى هم كلام گفته مىشود ، به همان نحو كه در مرحلهء وجود خارجى و لفظى ، كلام مىگويند چون از هر چيز ، دو نوع وجود دارد : وجود خارجى ، وجود ذهنى و هر دو وجود و هستى همان يك چيز بيشتر نيست ، اين است كه بدون احتياج به قرينه و شاهد مىتوانيم هر دو وجود را با يك اسم بناميم ، مثلا هر دو را كلام بگوييم ولى سخن در اين است كه اين دو موضوع ، وسعت و عموميت دارد و اختصاص به كلام و سخن ندارد ، به طورى كه حتى يك مهندس هم مىتواند بگويد كه : در ( 1 ) - ذهن من نقشه ساختمانى هست كه در كاغذ ترسيم خواهم نمود و يك شخص متعبّد نيز مىتواند بگويد : در ذهن من هست كه فردا روزه بگيرم .\r\n3 - مىگويند : شكى در اين نيست كه اطلاق كلمه « متكلم » - كه به معناى گوينده است - بر خداوند متعال صحيح مىباشد ولى شكل و ساختار اين كلمه كه اسم فاعل مىباشد ، دلالت دارد به اين كه ، پيام و ريشه اصلى كلمه متكلم كه همان كلام است با وجود گوينده ، قائم و پابرجا شده و به عنوان صفت وى انجام گرفته است چنان كه لفظ متحرك ، ساكن و نائم كه اسم فاعل هستند ، به كسانى كه حركت و سكون و نوم را ايجاد مىكنند ، اطلاق نمىگردد ، بلكه به كسانى صدق مىكند كه با اين اوصاف متصف بوده و اين اوصاف قائم با آن‌ها باشد .\r\nبنابراين توضيح ، در صورتى مىتوانيم خدا را متكلم بناميم كه با كلام متصف باشد ، در صورتى كه خداوند با كلام لفظى متصف نيست زيرا كلام لفظى حادث و پديده‌اى بيش نيست و محال است كه خداوند قديم با صفت حادث و پديده‌اى عارض ، متصف گردد . پس به ناچار بايد وجود يك نوع كلام غير لفظى را كه قديم باشد بپذيريم تا اطلاق « متكلم » بر خداوند به اعتبار اين كه با همان كلام\r\n\r\n\r\n","description":"","footnote":"\r\n( 1 ) ملك / 13 .\r\n","page_name":" 547 ","page_number":547},
  {"content":"\r\n\r\nغير لفظى قديم ، متصف است ، صحيح و بلا اشكال باشد .\r\nپاسخ : پاسخ اين دليل نيز به اين است كه مفهوم اصلى كلمه « متكلم » كلام نيست زيرا كلام حتى در غير خداوند نيز وصف گوينده و متكلم نمىباشد و قيام او با متكلم نيست زيرا كلام كيفيتى است در صورت انسان كه به وسيلهء تموّج هوا پيدا مىشود . بنابراين ، كلام ، قائم با هواست نه قائم با گوينده و متكلم ، اين است كه بايد گفت : مبدأ و مفهوم اصلى در لفظ « متكلم » تكلم است كه به معناى ايجاد كلام مىباشد و اين كلمه در خدا و غير خدا به همان معنى استعمال مىگردد .\r\nو اما اين كه مىگويند كه : « هيئت و ساختار اسم فاعل ساخته شده است كه قيام مفهوم اصلى كلمه را با كننده آن ، صورت وصفى نشان دهد » غلطى است آشكار زيرا ساختمان اسم فاعل ، به قيام فعل با فاعل آن دلالت مىكند ، به هر صورتى كه باشد ، خواه به صورت وصفى و يا ايجادى و يا به شكل ديگر .\r\nبه عبارت ديگر : چگونگى و خصوصيات قيام فعل با فاعل از هيئت اسم فاعل مستفاد نمىشود و هيچ ضابطه و قاعدهء كلى نيز نمىتوان براى آن پيدا نمود ، چون خصوصيات و چگونگى قيام فعل با فاعل با اختلاف موارد ، تفاوت مىكند .\r\nمثلا علم و نائم بر ايجادكنندهء علم و نوم اطلاق نمىشود بلكه تنها براى كسانى كه متصف به اين دو وصف هستند ، اطلاق مىشود ولى « باسط » ، « قابض » ، « نافع » و « ضار » بر ايجادكنندهء اين اوصاف اطلاق مىگردد نه بر كسانى كه به آن‌ها متصف باشند ، پس عدم صحت اطلاق متحرك مستلزم بر موجد حركت ، عدم صحت اطلاق متكلم بر موجد كلام نخواهد بود .\r\nخلاصهء تمام گفتار اين كه ( 1 ) - : كلام نفسى يكى امر واهى و خيالى صرف بيش نيست و وجود چنين كلامى را هيچ دليل عقلى و وجدانى تأييد نمىكند .\r\nمناسب است كه اين بحث را با گفتار امام صادق ( ع ) كه در نفى « كلام نفسى » از آن بزرگوار نقل شده است ، خاتمه بدهيم :\r\nشيخ كلينى با اسناد خود از ابو بصير نقل مىكند : از امام صادق ( ع ) شنيدم كه مىفرمود :\r\n« خداوند بزرگ از ازل وجود داشت و علم او هم عين ذاتش بود يعنى همه چيز را از اول مىدانست ؛ قبل از آنكه آن‌ها وجود داشته باشند . شنوايى خدا عين ذات او بود حتى آنگاه‌كه شنيدنى وجود نداشت و ديدن ، عين ذاتش بود بدون اين كه ديدنى وجود داشته باشد و قدرت عين ذاتش بود آنگاه‌كه هيچ موجودى كه قدرت بدان تعلق بگيرد وجود نداشت و چون موجودات را آفريد و دانستنىها را به وجود آورد ، علم او به معلومات و دانستنىها ، شنوايى و سمع او به مسموعات و\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nشنيدنىها ، ديد و بصر او به ديدنىها و قدرتش بر مقدورات تعلق گرفت . » ابو بصير مىگويد : « به امام عرضه داشتم كه خداوند از ازل متحرك هم بود ؟ امام فرمود : تعالى اللّه عن ذلك ، خداوند از اين صفت برتر و بالاتر است زيرا حركت صفتى است حادث كه با فعل پديد مىآيد . ابو بصير مىگويد :\r\nباز پرسيدم كه خداوند از اول متكلم هم بود ؟ امام فرمود : كلام صفتى است حادث و پديده‌اى است غير ازلى و خداوند از اول بود بدون اين كه متكلم باشد و كلامى وجود داشته باشد . « 1 »\r\n\r\n\r\n","description":"","footnote":"\r\n( 1 ) اصول كافى ، باب صفات ذات ، ص 51 .\r\n","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n\r\n( 1 ) -\r\n\r\nبخش 15 تفسير سورهء حمد\r\n( 2 ) - مسائل كلى در پيرامون سوره حمد تفسير آيه « بسمله » نكاتى در پيرامون آيه « بسمله » تفسير بخش اول سوره حمد تفسير بخش دوم سوره حمد مسئله عبادت و اطاعت مسئله استعانت و شفاعت تفسير آخرين بخش سوره حمد بحثى پيرامون مسئلهء هدايت\r\n\r\n","description":"","footnote":"","page_name":" 551 ","page_number":551},
  {"content":"\r\n\r\n( 1 ) - بسم اللّه الرّحمن الرّحيم ( 1 )  الْحَمْدُ لِلَّهِ رَبِّ الْعالَمِينَ  ( 2 ) حمد و سپاس مخصوص خداوندى است كه پروردگار جهانيان است .\r\n الرَّحْمنِ الرَّحِيمِ  ( 3 ) خداوندى كه رحمتش فراگير و ثابت است .\r\n مالِكِ يَوْمِ الدِّينِ  ( 4 ) خداوندى كه مالك روز جزاست .\r\n إِيَّاكَ نَعْبُدُ وَ إِيَّاكَ نَسْتَعِينُ  ( 5 ) بارالها ! تو را مىستاييم و از تو يارى مىطلبيم .\r\n اهْدِنَا الصِّراطَ الْمُسْتَقِيمَ  ( 6 ) ما را به راه راست هدايت فرما !  صِراطَ الَّذِينَ أَنْعَمْتَ عَلَيْهِمْ ، غَيْرِ الْمَغْضُوبِ عَلَيْهِمْ ، وَ لَا الضَّالِّينَ  ( 7 ) راه كسانى كه مشمول نعمت‌هاى خود كردى ، نه راه خشم‌زدگان ، و نه راه گمراهان\r\n\r\n","description":"","footnote":"","page_name":" 552 ","page_number":552},
  {"content":"\r\n\r\n( 1 ) -\r\n\r\nمسائل كلى در پيرامون سورهء حمد\r\n\r\nمحل نزول\r\nمشهور در ميان مفسرين اين است كه سوره حمد در مكه نازل گرديده است ، ولى از بعضى ديگر نقل شده است كه اين سوره در مدينه نازل شده است . نظريه اول صحيح‌تر به نظر مىرسد و دو دليل ذيل اين نظريه را تأييد مىكند :\r\n1 - سورهء حمد همان « سبع مثانى » است « 1 » كه در سورهء « حجر » اسمى از آن به ميان آمده است ، آنجا كه مىگويد :\r\n وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ .  « 2 » سورهء « حجر » كه اين آيه در آن سوره آمده و نزول سورهء حمد و سبع مثانى را بازگو مىكند ، از سوره‌هايى است كه حتما در مكه نازل گرديده است ، بنابراين بايد نزول سورهء حمد نيز در مكه باشد .\r\n2 - دليل دوم بر مكى بودن سورهء حمد اين است كه دستور نماز در مكه آمده است و اين مطلب نيز در ميان تمام مسلمانان قطعى و روشن است كه در اسلام ، نمازى كه بدون سورهء حمد خوانده شود ، سابقه ندارد و پيامبر اكرم ( ص ) در اين باره مىفرمايد : « لا صلاة الّا بفاتحة الكتاب » نمازى\r\n\r\n\r\n","description":"","footnote":"\r\n( 1 ) در روايات زيادى به اين مطلب تصريح شده است و از جمله آن‌ها رواياتى است كه از صدوق و بخارى آورده‌اند كه ما بعدا آن را نقل خواهيم نمود .\r\n( 2 ) حجر / 87 .\r\n","page_name":" 553 ","page_number":553},
  {"content":"\r\n\r\nبدون سورهء حمد وجود ندارد و اين حديث به طريق شيعه و سنى نقل گرديده است ، بنابراين مسلما اين سوره در مكه نازل گرديده است و مسلمانان از آغاز اسلام ، نمازشان را با اين سوره مىخوانده‌اند .\r\n( 1 ) - بعضى از مفسرين نظريه سومى را اختيار نموده‌اند و آن اين است كه سورهء حمد به جهت عظمت و اهميتى كه دارد ، دو بار نازل شده است : يك‌بار در مكه و يك‌بار ديگر در مدينه .\r\nاين نظريه هم در حد خود خالى از اعتبار و احتمال نيست ، تنها اين كه دليلى در دست نيست كه آن را ثابت و تأييد كند و شايد به علت همان دو بار نازل شدن ، اين سوره « سبع مثانى » ناميده شده است و شايد هم اين نامگذارى علت ديگرى دارد و آن اين كه ، اين سوره در هر نماز دو بار خوانده مىشود : يك‌بار در ركعت اول ، بار ديگر در ركعت دوم ؛ اين است كه سبع مثانى نام يافته است .\r\n\r\nفضيلت سورهء حمد\r\nدر فضيلت اين سورهء مباركه همين بس كه اولا خداوند متعال آن را در سورهء حجر برابر تمام قرآن مجيد معرفى كرده است و ثانيا بايد تمام نمازها با اين سوره خوانده شود و هيچ‌يك از سوره‌هاى قرآن نمىتواند در نماز جاى اين سوره را بگيرد ، در صورتى كه نماز اساس و استوانه دين است و مسلمان از غير مسلمان با همان نماز شناخته مىشود . امتياز ديگر سوره حمد اين است كه اين سوره داراى تعاليم و معارف زياد و نكات علمى فراوان است كه به يارى خدا در صفحات آينده آن را به طور اجمال بيان خواهيم نمود .\r\nفضيلت سوره حمد به حدى است كه در روايات فراوانى از آن سخن به ميان آمده است ، چنان كه شيخ صدوق با اسناد خود از امام حسن عسكرى ( ع ) از پدران ارجمندش از امير مؤمنان ( ع ) نقل مىكند كه فرمود :  بِسْمِ اللَّهِ الرَّحْمنِ الرَّحِيمِ  آيه‌اى است از سورهء حمد و اين سوره با آيه بسم اللّه مجموعا داراى هفت آيه است . آنگاه امير مؤمنان اضافه نمود : از رسول اكرم ( ص ) شنيدم كه مىفرمود : خداوند متعال به من فرمود : يا محمد ! « و لقد اتيناك سبعا من المثانى و القرآن العظيم » ، پس خدا مرا به وسيلهء سورهء حمد مورد منت قرار داده و آن را با تمام قرآن برابر شمرده است . آرى ، سورهء حمد از عزيزترين و پربهاترين كنوز و خزائن عرش الهى است . « 1 » ( 2 ) - بخارى از ابى سعيد بن معلى نقل نموده است كه مىگويد : من مشغول نماز بودم و رسول\r\n\r\n\r\n","description":"","footnote":"\r\n( 1 ) تفسير برهان ، 1 / 26 .\r\n","page_name":" 554 ","page_number":554},
  {"content":"\r\n\r\nخدا ( ص ) مرا صدا كرد ، جواب او را ندادم پس از تمام شدن نماز عرضه داشتم : يا رسول اللّه ! مشغول نماز بودم كه جواب تو را ندادم . رسول اكرم ( ص ) فرمود : مگر خداوند نفرموده است :\r\n اسْتَجِيبُوا لِلَّهِ وَ لِلرَّسُولِ إِذا دَعاكُمْ .  « 1 » دعوت خدا و پيامبر را اجابت كنيد ، آنگاه‌كه شما را مىخواند ! رسول اكرم ( ص ) سپس فرمود : آيا مىخواهى پيش از آن كه از مسجد خارج شوى ، بزرگ‌ترين سورهء قرآن را به تو ياد دهم ؟ آنگاه دست مرا گرفت و خواستيم از مسجد خارج شويم ، عرضه داشتم : يا رسول اللّه ! فرموديد كه مىخواهيد بزرگ‌ترين سوره قرآن را به من ياد دهيد . رسول خدا ( ص ) سورهء حمد را براى من خواند و فرمود : اين سوره همان سبع مثانى و قرآن عظيم است كه به من داده شده است . « 2 »\r\n\r\nتعداد آيات سوره حمد\r\nمشهور در ميان مسلمانان اين است كه سوره حمد داراى هفت آيه است ، بلكه مىتوان گفت در اين نظريه اختلافى نيست ، فقط از حسين جعفى نقل شده است كه سورهء حمد داراى شش آيه و از عمرو بن عبيد نقل گرديده است كه اين سوره داراى هشت آيه مىباشد ولى اين نظريه بسيار شاذ و نادر است و با نظريه مشهور نيز مخالف است زيرا :\r\nاولا : اكثر علماى اسلامى سوره حمد را هفت آيه مىدانند .\r\nثانيا : روايات زيادى كه از طريق شيعه و سنى آمده است ، همين نظريه مشهور را تأييد مىكنند .\r\nثالثا : در سطور گذشته گفتيم كه منظور از « سبع مثانى » در قرآن ، همان سورهء حمد مىباشد و خود اين نامگذارى ، هفت آيه بودن سورهء مذكور را نشان مىدهد .\r\nبنابراين نظريه ، كسانى كه « بسم اللّه » را يك آيه مستقل حساب مىكنند و جزء سورهء حمد مىدانند ،  صِراطَ الَّذِينَ  را تا آخر سوره ، يك آيه حساب مىكنند ولى كسانى كه « بسم اللّه » را آيه مستقلى از سوره حمد نمىدانند ،  غَيْرِ الْمَغْضُوبِ . . .  را آيه مستقل مىشمارند و بدين گونه بنا به هر دو نظريه هفت آيه بودن سورهء حمد ، محفوظ و قطعى است .\r\n\r\n\r\n","description":"","footnote":"\r\n( 1 ) انفال / 24 .\r\n( 2 ) صحيح بخارى ، 6 / 103 .\r\n","page_name":" 555 ","page_number":555},
  {"content":"\r\n\r\n\r\nهدف سورهء حمد\r\nهدف اين سوره اين است كه دو مسئله بسيار مهمى را به انسان يادآورى كند . يكى مسئله توحيد ، مخصوصا توحيد در عبادت و اين كه عبادت و پرستش انسان‌ها بايد منحصرا براى خدا و به خاطر او انجام گيرد و جز او كسى و يا چيز ديگرى قابل ستايش و پرستش نمىباشد . دوم مسئله معاد و ايمان به روز حساب و پاداش كه انسان را از گناه و آلودگى بازمىدارد .\r\nاين دو مسئله ( مبدأ - معاد ) ، هدف اصلى و نهايى اسلام و علت غايى قرآن است و تمام آئين تعاليم اسلام بر اساس اين دو اصل بنيان شده است ، زيرا ( 1 ) - دين اسلام تمام افراد بشر را به سوى ايمان به خدا و يگانه‌پرستى دعوت مىكند و با صداى بلند و رسا اعلام مىدارد كه :\r\n قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ .  « 1 » بگو اى اهل كتاب ! بياييد به سوى سخنى كه ميان ما و شما يكسان است كه به جز خداوند يگانه را نپرستيم و چيزى را به او شريك قرار ندهيم و بعضى از ما بعض ديگر را به جز پروردگار يگانه به خدايى نپذيرد ! آرى هدف از ارسال پيامبر و نزول قرآن اين است كه به مردم جهان اعلام و تفهيم كند كه جز پروردگار كسى و يا چيزى سزاوار ستايش و پرستش نيست ، پس واجب است خضوع و توجه افراد بشر و هر موجودى كه از عقل و شعور برخوردار است ، به خداوند اختصاص داشته باشد و در اين سورهء مباركه اين مطلب با دليل و برهان بيان شده است .\r\nتوضيح اين كه : يك انسان عاقل كه در برابر يك انسان ديگر ، خضوع و پرستش مىكند و حوايج و خواسته‌هاى خويش را به نزد او مىبرد يا به جهت امتياز و كمالى است كه در آن شخص مورد خضوع و توجه احساس مىكند ؛ چه آن كه هر ناقصى ، قهرا و فطرتا در برابر كامل‌تر از خويش ، خاضع است و يا به جهت احسان و انعامى است كه نسبت به شخص خاضع از سوى وى رسيده است و يا به جهت احتياجى است كه در شخص ناقص وجود دارد و مىخواهد به وسيلهء آن خضوع و اظهار كوچكى ، منفعتى را به سوى خود جلب و يا ضررى را از خود بر طرف سازد و يا اين كه شخص مورد ستايش و توجه ، تسلط و تفوق خاصى بر ستايش ستايش‌كننده دارد كه وى در اثر اين تسلط و برترى خود را در برابر او مجبور و موظف به خضوع و تواضع مىبيند و از سركشى و عصيان او\r\n\r\n\r\n","description":"","footnote":"\r\n( 1 ) آل عمران / 64 .\r\n","page_name":" 556 ","page_number":556},
  {"content":"\r\n\r\nمىترسد .\r\nاين‌ها علل و اسباب عبادت و خضوع در برابر ديگرى است و يك انسان خردمند اگر در هريك از اين علل و عوامل دقت كند ، به قطع و يقين متوجه خواهد شد كه همه آن‌ها در ذات خداوند جمع است و بلكه همه آن‌ها به ذات اقدس الهى ، انحصار و اختصاص دارد ، پس تنها اوست كه شايسته و سزاوار حمد و ستايش است زيرا تنها اوست كه تمام صفات جمال و كمال را به طور كمال دارا و از تمام عيوب و نواقص عارى و به دور است و كوچك‌ترين عجز و نقص به ساحت قدس او راه ندارد و هم اوست نعمت‌بخش تمام عوالم و هستىبخش همهء موجودات جهان هستى كه به وجود آمده‌اند و يا بعدا لباس هستى بر تن خواهند كرد و همان خدا است كه اين عوالم را از راه تكوين و تشريع پرورش مىدهد و به سوى كمالشان رهبرى مىكند . او است كه داراى رحمت بىپايان و زوال‌ناپذير و مالك مطلق و سلطان حقيقى بر كل جهان هستى است .\r\nآرى هم اوست معبود به حق و آن كه سزاوار پرستش است و جز او كسى سزاوار عبادت و پرستش نيست زيرا كمال مطلق و بىپايان ، منعم حقيقى و بىمانند هم اوست و رحمت وسيع و سلطنت مطلق براى اوست .\r\nآيا با اين حال شخص عاقل جز او به كس ديگر روى مىآورد و به جز وى كسى را عبادت و پرستش مىكند و از كسى استعانت و يارى مىجويد و به جز او بر ديگرى تكيه و توكل تواند كرد ؟ ! در صورتى كه همه چيز و همه‌كس به جز خداوند ، « ممكن الوجود » است و ممكن الوجود هم قهرا و ذاتا محتاج و سرتا پا نياز است ، در حالتى كه بايد تنها از ذات خداوند ، استعانت و يارى جست زيرا تنها اوست كه بىنياز است و غير او همه يكسره محتاج و نيازمند ! !  يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ  « 1 » اى مردم شما [ همگى 
  ] نيازمند به خداييد . تنها خداوند است كه بىنياز و شايستهء هر گونه حمد و ستايش است .\r\nپس از آن كه خداوند در اين سوره ، حمد و ثنا را به خود اختصاص مىدهد ، به بندگان خود چنين ياد مىدهد كه با زبانشان ( 1 ) - از اعماق جان و دلشان بگويند ،  إِيَّاكَ نَعْبُدُ وَ إِيَّاكَ نَسْتَعِينُ  يعنى بارالها ! تنها تو را مىستاييم و از تو استعانت مىطلبيم ! سپس خداوند متعال به وضعيت كلّى انسان‌ها اشاره مىفرمايد كه : آنان پس از فرستاده شدن\r\n\r\n\r\n","description":"","footnote":"\r\n( 1 ) فاطر / 15 .\r\n","page_name":" 557 ","page_number":557},
  {"content":"\r\n\r\nپيامبران و فرودآمدن كتاب‌هاى آسمانى به سه گروه عمده تقسيم گرديده‌اند :\r\nگروه اول : كسانى هستند كه مشمول توجهات و عنايات الهى و نعمت‌هاى شيرين و لذت‌بخش خداوند گرديده و به راه راست و مستقيم هدايت و رهنمون شده‌اند ، به راهى كه آنان را به مقصد و مطلوب نهايى و هدف غايى انسانى رسانيده است و اعوجاجى در آن راه ندارد .\r\nگروه دوم : كسانى هستند كه راه راست و مستقيم را كه انسان را به سوى سعادت ابدى مىبرد ، گم كرده و به چپ يا راست منحرف گرديده و راه حق را گم كرده‌اند ولى در برابر حق ، عناد و لجاجت نورزيده‌اند گرچه در پيدا كردن راه حق تقصير و كوتاهى كرده‌اند و از روى لغزش و اشتباه ، راه خلاف و انحراف مىپيمايند كه اگر به اشتباه‌شان پى ببرند و راه حق را بيابند ، در برابر حق تمرد و سركشى نمىكنند و از آن سرباز نمىزنند و راه خلاف و انحراف را ادامه نمىدهند .\r\nگروه سوم : كسانى هستند كه حب ثروت و مقام آنان را به سوى عناد كشانده است و در برابر حق ، لجاجت به خرج مىدهند و با آن خصومت و دشمنى مىورزند ، بعضى از آن‌ها از اول ، حق را نشناخته‌اند و بعضى دگر نخست با حق آشنا بودند ، بعدا به مقام انكار حق بر آمده‌اند و اين افراد در واقع بنده و برده هواى نفس خود بوده و از اميال و هوس‌هايشان پرستش و پيروى مىكنند .\r\nخداوند در سورهء ديگر قرآن مجيد به اين گروه اشاره مىفرمايد ، آنجا كه مىفرمايد :\r\n أَ فَرَأَيْتَ مَنِ اتَّخَذَ إِلهَهُ هَواهُ .  « 1 » آيا ديدى كسى را كه هواى نفس خويش را ، خدا و معبود خود قرار داده است ؟\r\nالبته اين طايفه در كفر و ضلالت شديدترند و در اثر عناد و لجاجتى كه در برابر حق دارند ، به عذاب بيشترى سزاوارند و بيشتر از طايفهء دوم مورد غضب پروردگار قرار مىگيرند و چون بشر طبعا از غريزهء حب ثروت و مقام خالى نيست ، تا هدايت ربانى شامل حالش نشود ، از سقوط در ضلالت و گمراهى و غلبهء هوا و هوس در امان نيست ، چنان كه در قرآن مجيد به اين حقيقت اشاره شده ، آنجا كه آمده است :\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً وَ لكِنَّ اللَّهَ يُزَكِّي مَنْ يَشاءُ وَ اللَّهُ سَمِيعٌ عَلِيمٌ .  « 2 » و اگر فضل و رحمت الهى بر شما متوجه نبود ، هرگز احدى از شما پاك نمىشد ولى خداوند\r\n\r\n\r\n","description":"","footnote":"\r\n( 1 ) جاثيه / 23 .\r\n( 2 ) نور / 21 .\r\n","page_name":" 558 ","page_number":558},
  {"content":"\r\n\r\nهر كه را بخواهد تزكيه و پاكيزه مىكند و خداوند شنوا و داناست .\r\nچون انسان بدون عنايت پروردگار اسير اميال درونى خود مىباشد و هر آن احتمال مىرود كه مغلوب هوا و هوس خويش واقع شود ، اين است كه خداوند به بندگانش تعليم مىكند كه هميشه از پيشگاه او طلب هدايت و راهنمايى كنند و بگويند :  اهْدِنَا الصِّراطَ الْمُسْتَقِيمَ  : « خدايا ! تو ما را به راه راست هدايت فرما ، راه كسانى را كه براى آنان احسان و انعام نموده‌اى نه راه كسانى كه مورد غضب تو واقع شده‌اند و نه راه كسانى كه گمراه گرديده‌اند . » نمازگزاران با اين جملات ، هدايت دائم و انحراف‌ناپذيرى را كه به مؤمنان و نيكان اختصاص دارد ، از خداوند درخواست مىكنند ( 1 ) - و از او مىخواهند كه آنان را در صف بندگانى كه انعامشان نموده و انعامشان داده است ، قرار دهد و از رهروان همان راه راست و مستقيمشان بگرداند .\r\nدر آيه ديگر صاحبان و رهروان آن راه مستقيم را چنين معرفى مىكند كه :\r\n أُولئِكَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ مِنْ ذُرِّيَّةِ آدَمَ وَ مِمَّنْ حَمَلْنا مَعَ نُوحٍ وَ مِنْ ذُرِّيَّةِ إِبْراهِيمَ وَ إِسْرائِيلَ وَ مِمَّنْ هَدَيْنا وَ اجْتَبَيْنا إِذا تُتْلى عَلَيْهِمْ آياتُ الرَّحْمنِ خَرُّوا سُجَّداً وَ بُكِيًّا .  « 1 » آنان كسانى هستند كه خداوند مشمول لطف و نعمتش قرار داده است و آن‌ها عبارتند از پيامبرانى از نسل آدم و از كسانى كه با نوح بر كشتى سوارشان كرديم و از دودمان ابراهيم و يعقوب و از كسانى كه آن‌ها را برگزيديم و هدايتشان كرديم و آن‌ها كسانى بودند كه وقتى آيات خداوند رحمان بر آنان خوانده مىشد ، به خاك مىافتادند ، سجده كنان و گريان .\r\nو باز خداوند به بندگانش تعليم مىكند كه از انحراف و عدم شناخت راه مستقيم به او پناه ببرند و از درگاهش بخواهند كه آنان را از سرنوشت شوم اين دو گروه « مغضوبين » و « گمراهان » محفوظ و مصونشان بدارد .\r\n\r\nخلاصه\r\nخلاصهء مفهوم سورهء حمد ، اين است كه خداوند نخست خودش را با اوصاف كمال و جمالش تمجيد و توصيف مىكند و با افعال و اوصاف متعالىاش خود را معرفى مىنمايد : تربيت عمومى ، رحمت عامّه و سلطنت روز جزا را كه از آن او است ، به بشر يادآورى مىكند ، آن‌گاه نتيجه‌گيرى مىكند كه عبادت ، پرستش و استعانت اختصاص به خدا دارد و جز او كسى سزاوار ستايش و\r\n\r\n\r\n","description":"","footnote":"\r\n( 1 ) مريم / 58 .\r\n","page_name":" 559 ","page_number":559},
  {"content":"\r\n\r\nپرستش نيست ، اين است كه بايد تنها خدا را پرستش نمود و از او يارى و مدد خواست .\r\nسپس راه دعا و نيايش را به انسان‌ها تعليم مىكند و تذكرشان مىدهد كه از خداوند درخواست كنند تا آنان را به صراط مستقيم و راه راست و به سوى سعادت جاودانى هدايتشان كند ، به يك حيات جاودانه و زندگى ابدى و به نعمت‌هاى غير قابل زوال و پايان‌ناپذيرشان برساند و در نور و روشنايى كه تاريكى و ظلمتى بعد از آن وجود ندارد ، قرارشان دهد .\r\nو در آخرين مرحله اين نكته را بيان مىكند كه راه مستقيم و هدايت به كسانى اختصاص دارد كه خداوند با رحمت و فضل خويش آن‌ها را مشمول رحمت بىپايان و نعمت‌هاى فراوان خويش ساخته و الطاف خاصى مبذولشان داشته است و اين راه با راه كسانى كه مورد خشم و غضب خدا قرار گرفته‌اند و با راه كسانى كه از راه صحيح منصرف گرديده‌اند ، متمايز و جداست .\r\nبنابراين ، سورهء حمد از چهار بخش تشكيل يافته و هر بخش هدفى در بر دارد و مجموعا چهار هدف عالى و مهم را تعقيب مىكند :\r\n1 - خدا را با صفات عالى و كمالىاش براى انسان‌ها توصيف و معرفى مىكند .\r\n2 - عبادت ، پرستش و استعانت مخصوص به خداست و جز او كسى سزاوار آن نيست .\r\n3 - هدايت به راه راست و شناخت راه راست و راه نيكان را بايد از پيشگاه الهى خواست و در راهيابى از او مدد و يارى جست .\r\n4 - راه نيكان از راه خشم‌زدگان ( مغضوبين ) و از راه گمراهان ( ضالّين ) متمايز و جداست .\r\n\r\n","description":"","footnote":"","page_name":" 560 ","page_number":560},
  {"content":"\r\n\r\n( 1 ) -\r\n\r\nتفسير آيهء بسمله\r\n\r\nتوضيح لغات و مفردات آيه\r\nاولين آيه از سوره حمد ، آيه  بِسْمِ اللَّهِ الرَّحْمنِ الرَّحِيمِ  مىباشد كه در اين فصل مورد سخن و تفسير ماست . اين آيه را آيه « بسمله » مىنامند آيه « بسمله » از پنج كلمه تشكيل يافته است كه توضيح آن به قرار ذيل است :\r\n« ب » : حرف جرّ است ، متعلّق به ابتدا كه به آغاز كردن دلالت دارد و هر چيزى بايد با نام خدا آغاز شود ، در غير اين صورت ابتر ، ناقص ، بىارزش و بىبركت خواهد بود كه توضيح آن در آخر همين فصل خواهد آمد .\r\nاسم : كلمه « اسم » در لغت به معناى علامت و نشانه است و همزه‌اش همزهء وصل است و از حروف اصلى كلمه نيست ، اين است كه در صورت اتصال به كلمهء ديگر در تلفظ ساقط مىشود ولى در جملهء « بسم اللّه » حتى در ضبط و نگارش هم افتاده است . در كلمهء « اسم » لغات و تلفظهاى زياد و گوناگونى وجود دارد كه مشهورترين آن‌ها چهار لغت است : « اسم » و « سم » كه هر دو هم با كسر اول و هم با ضم آن خوانده شده است .\r\nكلمه « اسم » از « سموّ » كه به معناى ارتفاع و بلندى است ، گرفته شده است ، به اعتبار اين كه معنا و يا مسمّا به وسيلهء اسم ، ارتفاع و بلندى پيدا مىكند و از خفا و پنهانى به مرحلهء ظهور مىرسد زيرا معنى با شنيدن لفظى كه به آن دلالت دارد ، در ذهن شنونده حاضر و ظاهر مىشود در صورتى كه\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nقبلا در ذهن وى نبود يا بدين اعتبار اسم را اسم گفته‌اند كه لفظ با وضع و منظور كردن آن در برابر يك معنى ، ارتفاع و ارتقا پيدا مىكند و از حالت مهمل و بىمعنى بودن خارج مىگردد و معنا و محتوا مىيابد .\r\nبعضى از دانشمندان « اسم » را مشتق از « سمة » كه به معناى علامت مىباشد دانسته‌اند ولى اين نظريه اشتباه است ، زيرا به طورى كه مىدانيم ، جمع اسم ، « اسماء » است ، مصغرش « سمى » و در نسبت « سموىّ و اسمىّ » و در مقام تعديه « سميّت » و « اسميت » مىگويند و اگر متخذ از واژه « سمه » بود ، در موقع جمع بستن « اوسام » و در تصغير « وسيم » و در موقع نسبت « و سمى » و در مقام تعديه « و سمّت » و « اوسمت » گفته مىشد .\r\n« اللّه » : كلمهء « اللّه » علم و نام مختصّ به ذات مقدس پروردگار است . عرب‌ها حتى در دوران جاهلى نيز با اين كلمه آشنايى داشتند . لبيد شاعر عصر جاهلى مىگويد :\r\nالا كلّ شىء ما خلا اللّه باطل * و كلّ نعيم لا محالة زائل « 1 » و خداوند سبحان مىفرمايد :\r\n وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ .  « 2 » و هرگاه از آنان سؤال كنى چه كسى آسمان‌ها و زمين را آفريده است ، مسلّما مىگويند : اللّه كسانى كه خيال كرده‌اند كه « اللّه » علم و نام شخصى و اختصاصى نيست بلكه اسم جنس است ، اشتباه كرده‌اند و مىتوان علم و نام اختصاصى بودن آن را با دلايل زير اثبات نمود :\r\n1 - « تبادر » : كلمه « اللّه » را لفظ جلاله مىنامند . اين كلمه بدون اين كه به شاهد و قرينه‌اى نيازمند باشد ، در موقع تلفظ به ذات مقدس پروردگار دلالت مىنمايد و با شنيدن آن كلمه ، مستقيما همان معنى به ذهن شنونده مبادرت و سبقت مىكند .\r\nاين انصراف و تبادر به قدرى روشن است كه كسى در آن شك و ترديد ندارد و با قاعدهء « اصالة عدم نقل » هم ثابت مىشود كه اين كلمه در اصل لغت و از ابتدا به همان معنى بوده و حجت بودن اين قاعده نيز در علم اصول ثابت گرديده است .\r\n2 - « عدم اشتقاق » : لفظ جلاله به هر معنايى در نظر بگيريد ، به صورت وصف استعمال\r\n\r\n\r\n","description":"","footnote":"\r\n( 1 ) هر چيز به جز وجود اقدس الهى باطل و هر نعمتى به ناچار زايل شدنى است .\r\n( 2 ) لقمان / 25 .\r\n","page_name":" 562 ","page_number":562},
  {"content":"\r\n\r\nنمىشود ، مثلا نمىتوان « العالم اللّه » و « الخالق اللّه » گفت و عالم و خالق را با كلمهء « اللّه » توصيف نمود و وصف قرار نگرفتن كلمه « اللّه » دليل بر جامد بودن و عدم اشتقاق آن است و چون جامد بودن آن ثابت گرديد ، به ناچار بايد علم و نام اختصاصى باشد زيرا كسانى كه ( 1 ) - به اسم جنس بودن قائل هستند ، آن را مشتق مىدانند ، در صورتى كه مشتق بودن آن درست نيست .\r\n3 - « كلمه توحيد » : اگر لفظ جلاله علم و نام اختصاصى خدا نبود ، « لا إله الا اللّه » كلمه توحيد ناميده نمىشد و نمىتوانست ، به توحيد و يگانگى خداوند دلالت كند ، چنان كه جملات « لا إله الّا الرازق » يا « لا إله الّا الخالق » و امثال اين‌ها به توحيد خداوند دلالت ندارند و از اينجاست كه اگر كسى يكى از اين جمله‌ها را به جاى « لا إله الّا اللّه » به كار برد ، اسلام او پذيرفته نيست و نمىتوان او را تنها با گفتن اين جمله‌ها اهل توحيد دانست .\r\n4 - « ضرورت نامگذارى » : حكمت و علت در وضع اسماء و الفاظ تقاضا مىكند همان‌طوركه براى هر مفهوم حقيقى نامى معين شده است ، براى ذات مقدس پروردگار نيز اسم خاص و مشخصى معين گردد ولى مىدانيم كه در زبان عرب لفظ ديگرى براى ذات مقدس ، وضع و منظور نگرديده است . از اينجا معلوم مىشود كه لفظ « اللّه » بدين منظور وضع گرديده و نام اختصاصى خداوند مىباشد .\r\n\r\nاشكال 1\r\nشايد گفته شود كه وضع و تعيين يك لفظ در برابر يك معنى متوقف و مشروط بر اين است كه واضع و تعيين‌كننده ، هريك از لفظ و معنى را مستقلا در ذهن خود حاضر و تصور كند ، ولى تصور معنى در اين مورد امكان‌پذير نيست ، زيرا بشر كه يك موجود ممكن و محدود است ، نمىتواند به وجود خدا كه واجب و بىپايان است احاطه داشته باشد و آن را در ذهن خود تصور كند تا نامى براى او وضع كند ، اين است كه ساختن لفظى در برابر ذات حق سبحانه و نامگذارى او امكان‌پذير نيست .\r\nاگر گفته شود كه : واضع لفظ « اللّه » به معناى ذات اقدس خداوند ، خود او است ، اين احتمال نيز خالى از اشكال نيست زيرا اولا : به يقين مىدانيم كه واضع لفظ اللّه ، خود خداوند نيست و ثانيا :\r\nعلاوه بر مرحلهء وضع و تعيين در مرحلهء استعمال هم بايد معنى در ذهن گوينده تصور و حاضر گردد ، سپس لفظ در آن معنى استعمال شود ، در صورتى كه گفتيم : تصور ذات اقدس الهى براى بشر امكان‌پذير نيست تا بتواند لفظ « اللّه » را در آن به كار ببرد .\r\nبنابراين ، وضع لفظ و نامگذارى خدا و همچنين استعمال لفظ « اللّه » در برابر ذات اقدس او به\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nصورت « علم » و نام خاص كه به وسيلهء بشر تعيين و نامگذارى شده باشد ، امكان‌پذير نيست . نتيجهء گفتار اين كه : لفظ « اللّه » ، « علم » و نام خاصّ خداوند نيست .\r\n\r\nپاسخ :\r\nوضع نمودن لفظى در برابر معنا ، متوقف بر اين است كه آن معنى اجمالا و لو به وسيلهء اشاره و تقريبى در ذهن گوينده ، تصوير و حاضر شود و اين نوع تصوّر اجمالى ، هم از واجب الوجود و ذات اقدس الهى امكان‌پذير است و هم از غير او .\r\nو اما آن چه تصورش محال مىباشد ، تصور حقيقى و كامل از چگونگى ذات بىحد خداوند است ، در صورتى كه چنين تصور دقيق نه در وضع و تعيين الفاظ لازم است و نه در استعمال و اگر چنين تصور دقيق و همه‌جانبه لازم بود ، مسئله نامگذارى نه تنها در خداوند به اشكال بر مىخورد بلكه تعيين الفاظ و نامگذارى در تمام موجودات و حقايقى كه چگونگى و حقيقت هستى آن‌ها براى بشر كاملا روشن و قابل درك نيست ، مانند فرشته ، جن و روح ، محال مىگرديد .\r\nنكته ديگر اين است كه : هيچ‌كس نمىتواند شك و ترديد داشته باشد در اين كه استعمال كردن اسم اشاره و ضمير در ذات مقدس پروردگار صحيح و درست است و مىتوان اسم اشاره و ضميرى را تلفظ نمود و از آن‌ها خدا را قصد كرد .\r\n( 1 ) - بنابراين ، چه اشكال دارد كه ما لفظى را بگوييم و از آن ، ذات اقدس خدا را قصد كنيم و اين لفظ را علم و نام خصوصى او بدانيم و چون ذات اقدس پروردگار تمام صفات كمال و عظمت را دارا مىباشد و در مرحلهء وضع و نامگذارى هم همه آن صفات كمال ملحوظ و منظور مىباشد ، اين است كه بايد گفت : لفظ « اللّه » نام خاص آن وجود مطلقى است كه تمام صفات كمال و جمال را دارا است .\r\n\r\nاشكال 2\r\nاگر كلمه « اللّه » علم و نام خاص باشد معناى اين آيه صحيح نخواهد بود كه مىفرمايد :\r\n وَ هُوَ اللَّهُ فِي السَّماواتِ وَ فِي الْأَرْضِ .  « 1 » اوست خداوند در آسمان‌ها و در زمين .\r\n\r\n\r\n","description":"","footnote":"\r\n( 1 ) انعام / 3 .\r\n","page_name":" 564 ","page_number":564},
  {"content":"\r\n\r\nزيرا اگر لفظ « اللّه » نام خاص ذات اقدس باشد ، در اين صورت اين آيه براى او اثبات مكان خواهد نمود ، در صورتى كه خداوند مكان ندارد و جايى را از آسمان‌ها و زمين اشغال نكرده است ، اين است كه بايد گفت : لفظ « اللّه » علم و نام خاص خدا نيست بلكه به معناى معبود است ، در اين صورت معناى آيه شريفه چنين خواهد بود كه اوست معبود ، در آسمان‌ها و زمين .\r\n\r\nپاسخ\r\nمىگوييم كه آيه مذكور به اين معنى است كه هيچ مكانى از وجود خدا خالى نيست و او به تمام آن چه در آسمان‌ها و زمين است احاطه دارد و هيچ موجودى از او پنهان و مخفى نمىباشد و جملات بعدى آيه ، مؤيد اين معنى است كه مىفرمايد :\r\n يَعْلَمُ سِرَّكُمْ وَ جَهْرَكُمْ وَ يَعْلَمُ ما تَكْسِبُونَ .  « 1 » خداوند ، نهان و آشكار شما را مىداند و از عملكرد شما آگاه است .\r\nابو جعفر - كه به عقيدهء صدوق همان محمد بن نعمان است - نقل مىكند كه من از امام صادق ( ع ) از تفسير « و هو اللّه فى السّموت و فى الأرض » پرسيدم ؛ امام فرمود : آرى او در همه جا است . گفتم : آيا با وجود و ذات خود در همه جا حضور دارد ؟ امام فرمود : واى بر تو مكان‌ها محدود است . اگر بگويى كه خدا به ذاته در فلان مكان وجود دارد ، لازمه‌اش اين است كه بگويى كه خداوند در يك مكان محدود قرار گرفته و داراى صفت مخلوق است ( 1 ) - ولى اين چنين نيست . او نه محدود است و نه در يك مكان محدود مىگنجد و نه صفت مخلوق را دارا است بلكه او جدا از مخلوق را دارا است و در عين حال ، علم ، قدرت و تسلطاش بر همه مخلوقات ، احاطه دارد . « 2 » كلمهء « اللّه » را به علت عظمت خاص و معناى والاى آن ، « لفظ جلاله » مىنامند و در خصوصيات و امتيازات اين لفظ كه حاكى از ويژگى آن است ، اين است كه حرف « الف و لام » يعنى « ال » در اول آن ، گرچه به جهت علم و اسم خاص بودن ، جزء كلمه شده است ولى در عين حال همزه‌اش همزه وصل است و مانند همهء كلمات و همزه‌هاى وصل ديگر با اتّصال به حرف ديگر ساقط مىشود مگر اين كه بعد از حرف ندا واقع شود ، مانند « يا اللّه » كه در اين صورت همزه ساقط نمىگردد و اين يكى از مختصات همان لفظ جلاله است و در كلام عرب نظيرى براى اين كلمه در اين مورد پيدا نشده است .\r\n\r\n\r\n","description":"","footnote":"\r\n( 1 ) انعام / 3 .\r\n( 2 ) تفسير برهان ، 1 / 315 .\r\n","page_name":" 565 ","page_number":565},
  {"content":"\r\n\r\nما مضايقه نداريم كه بگوييم : لفظ جلاله از الفاظ منقول است ، بنابراين ظاهرا از كلمه « لاه » كه به معناى احتجاب و پنهان بودن و گاهى هم به معناى ارتفاع و بلندى است ، گرفته شده است ، پس لفظ « اللّه » از نظر وضع ساختارش مصدر است و از نظر معنى اسم فاعل است و از نظر مورد استعمال ، علم و اسم خاص ذات بارى است . بنابراين ، در معناى آن ، اين نكات گنجانده شده است كه : « اللّه » يعنى همان ذات مرتفع و صاحب مقام بس بلندى است كه هيچ انخفاض و پستى به او راه ندارد ، وجودى كه در اثر علائم و نشانه‌هاى بىپايانش در غايت ظهور و روشنى است و در عين حال از انظار مردم غايب و پنهان كه چشم‌ها نمىتواند او را ببيند و افكار بشرى نمىتواند به كنه ذات او پى برد .\r\nفيك يا اعجوبة الكون * غدا الفكر كليلا انت حيّرت ذوى * اللّبّ و بلبلت العقولا كلّما اقدم فكرى * فيك شبرا فرّ ميلا ناكصا يخبط فى * عشواء لا يهدى سبيلا « 1 » و لزومى ندارد كه بگوييم لفظ جلاله از « إله » به معناى عبادت كرد و يا به معناى متحير گرديد ، ريشه گرفته است . زيرا در اين صورت بايد بگوييم كه كلمه « إله » مصدر است به معناى اسم مفهوم ، مانند كتاب كه به معناى مكتوب و نوشته‌شده ، مىباشد ؛ در حالى كه به اين گفتار و تأويل هيچ‌گونه احتياجى نداريم .\r\n« رحمن » : چهارمين كلمه « بسمله » رحمن است . اين كلمه از رحمت گرفته شده است و معناى رحمت نيز روشن و واضح است و به مفهوم ضد قساوت و سخت‌دلى ضد سخت گيرى و بىمهرى مىباشد . خداوند متعال مىفرمايد :\r\n أَشِدَّاءُ عَلَى الْكُفَّارِ رُحَماءُ بَيْنَهُمْ .  « 2 »\r\n\r\n\r\n","description":"","footnote":"\r\n( 1 ) « در راه درك كنه ذاتت اى اعجوبهء هستى ! فكرها درمانده و عاجز گرديده است . تويى كه صاحبان عقل را متحير ساخته ، عقول و انديشه‌ها را واله و شيداى خود نموده‌اى ! هرگاه فكر من در راه درك تو يك وجب پيش برود ، فرسخ‌ها به عقب مىگريزد . سرافكنده در ظلمت و تاريكى قدم برمىدارد و راهى به سوى فهم تو ذات پيش نمىبرد . »\r\n( 2 ) فتح / 29 .\r\n","page_name":" 566 ","page_number":566},
  {"content":"\r\n\r\nپيامبر و يارانش نسبت به كفار ، شديد و سختگير و در ميان خود ، رحيم و مهربانند .\r\n اعْلَمُوا أَنَّ اللَّهَ شَدِيدُ الْعِقابِ وَ أَنَّ اللَّهَ غَفُورٌ رَحِيمٌ .  « 1 » بدانيد ! خدا داراى مجازات شديد ( 1 ) - [ در عين حال 
  ] آمرزنده و مهربان است .\r\nنسبت رحمت به خداوند يك نسبت حقيقى است منتهى در مفهوم آن كه رقّت و نازك‌دلى مأخوذ است ، اختصاص به انسان‌ها دارد و در خداوند اين معنى ملحوظ نيست ، ولى با اين حال استعمال كلمه‌هاى « رحمان و رحيم » در خداوند و نسبت دادن رحمت به او به معناى حقيقى آن است نه مجازى ، زيرا رقت قلب دربارهء خداوند به كار نمىرود و رقّت از لوازم رحمت است نه اين كه مفهوم آن باشد .\r\nرحمت همانند آفرينش و روزىرسانى از صفات فعلى پروردگار است كه هر وقت بخواهد و حكمت و مصلحتش ايجاب كند ، آن را به وجود مىآورد و انجام مىدهد ، چنان كه خود او مىفرمايد :\r\n رَبُّكُمْ أَعْلَمُ بِكُمْ إِنْ يَشَأْ يَرْحَمْكُمْ أَوْ إِنْ يَشَأْ يُعَذِّبْكُمْ .  « 2 » پروردگار شما بر [ نيّات و اعمال 
  ] شما آگاه‌تر است ، اگر بخواهد شما را مشمول رحمت خود مىسازد و اگر بخواهد مجازات مىكند .\r\n يُعَذِّبُ مَنْ يَشاءُ وَ يَرْحَمُ مَنْ يَشاءُ وَ إِلَيْهِ تُقْلَبُونَ .  « 3 » خدا كسى را كه بخواهد [ و مستحق بداند 
  ] مجازات مىكند و هر كسى را كه بخواهد ، مورد رحمت خويش قرار مىدهد و برگشت همهء شما به سوى او خواهد بود .\r\nو در آيات متعددى از قرآن ، خداوند مهربان به بندگان خويش تذكر مىدهد كه از او طلب رحمت و مغفرت كنند .\r\n وَ قُلْ رَبِّ اغْفِرْ وَ ارْحَمْ وَ أَنْتَ خَيْرُ الرَّاحِمِينَ .  « 4 » بگو : پروردگارا ! مرا ببخشاى و رحمم كن و تو بهترين رحم‌كنندگانى .\r\nاگر مفسرين و بعضى از لغويين گفته‌اند كه صيغه « رحمن » مبالغه در رحمت است و اين مطلب\r\n\r\n\r\n","description":"","footnote":"\r\n( 1 ) مائده / 98 .\r\n( 2 ) بنى اسرائيل / 54 .\r\n( 3 ) عنكبوت / 21 .\r\n( 4 ) مؤمنون / 118 .\r\n","page_name":" 567 ","page_number":567},
  {"content":"\r\n\r\nدر مورد كلمهء « رحمان » درست است ، اعم از اين كه هيئت تركيبى آن در مبالغه استعمال شود يا نه ، زيرا كلمهء « الرّحمن » در تمام موارد به طور مطلق و بدون قيد استعمال شده است و اين نوع استعمال ، حاكى از عموميت ، وسعت و كليت مفهوم آن است و دلالت دارد بر اين كه رحمت او به تمام موجودات احاطه دارد ، به همين جهت است كه در هيچ مورد ديده نشده است كه گفته شود :\r\n« انّ اللّه بالنّاس او بالمؤمنين لرحمن » : خداوند به مردم يا به مؤمنان رحم‌كننده است ، يعنى هرگز كلمهء « رحمان » را در مقام استعمال با ناس يا مؤمنين و يا با هر كلمه و قيد ديگرى محدود و مقيّد نمىكنند ، ولى در كلمهء « رحيم » اين گونه استعمال شايع است كه مىگويند : « انّ اللّه بالنّاس او بالمؤمنين لرحيم » .\r\nو كلمه « رحمان » بمانند لقب است براى خداوند و در غير خدا به كار نمىرود و از اينجا است كه مىبينيم در بعضى از آيات مستقلا و بدون اتّكا به كلمه ديگر در ذات اقدس خداوند به كار رفته است ، مانند :\r\n قالُوا ما أَنْتُمْ إِلَّا بَشَرٌ مِثْلُنا وَ ما أَنْزَلَ الرَّحْمنُ مِنْ شَيْءٍ .  « 1 » گفتند : شما هم به مانند ما بشرى بيش نيستيد ، [ خداوند 
  ] چيزى براى شما نفرستاده است .\r\n إِنْ يُرِدْنِ الرَّحْمنُ بِضُرٍّ لا تُغْنِ عَنِّي شَفاعَتُهُمْ شَيْئاً وَ لا يُنْقِذُونِ .  « 2 » اگر [ خداوند 
  ] رحمان بخواهد ضررى به من برساند ، شفاعت آنان كمترين سودى به حال من نمىبخشد و نجاتم نمىدهند .\r\n هذا ما وَعَدَ الرَّحْمنُ وَ صَدَقَ الْمُرْسَلُونَ .  « 3 » اين همان است كه [ خداوند 
  ] رحمان وعده داده است و پيامبران او راست گفتند .\r\n ما تَرى فِي خَلْقِ الرَّحْمنِ مِنْ تَفاوُتٍ .  « 4 » در آفرينش [ خداى 
  ] رحمان تفاوتى نخواهى ديد .\r\n( 1 ) - باز از دلايلى كه گفتار ما را در مورد لقب بودن « رحمان » نسبت به خدا تأييد مىكند ، اين آيه است :\r\n\r\n\r\n","description":"","footnote":"\r\n( 1 ) يس / 15 .\r\n( 2 ) يس / 23 .\r\n( 3 ) يس / 52 .\r\n( 4 ) ملك / 3 .\r\n","page_name":" 568 ","page_number":568},
  {"content":"\r\n\r\n رَبُّ السَّماواتِ وَ الْأَرْضِ وَ ما بَيْنَهُما فَاعْبُدْهُ وَ اصْطَبِرْ لِعِبادَتِهِ هَلْ تَعْلَمُ لَهُ سَمِيًّا .  « 1 » اوست پروردگار آسمان‌ها ، زمين و آن چه در ميان آن‌هاست پس او را پرستش كن و در راه عبادتش شكيبا باشد ! آيا مانند و همنامى براى او مىيابى ؟ ! ملاحظه مىكنيد كه خداوند متعال در اين سوره ( مريم ) به كلمهء « رحمان » عنايت بيشترى نموده و شانزده بار آن را در همان سوره به كار برده است ، از اينجا فهميده مىشود كه منظور از اين آيه كه براى خداوند همنامى نمىداند ، همان نام رحمان است كه به خدا اختصاص دارد و در غير او استعمال نمىگردد .\r\n« رحيم » : پنجمين كلمه « بسمله » رحيم است ؛ اين كلمه صفت مشبهه و يا صيغه مبالغه است و از خصايص و اوصاف اين صيغه و اين شكل كه شكل « فعيل » است ، اين است كه غالبا در صفات غريزى و غير قابل انفكاك از ذات به كار مىرود ، مانند « عليم ، قدير ، شريف ، وضيع ، سخى ، بخيل ، علىّ ، دنىّ » و امثال اين‌ها ، پس فرق اين دو صفت « رحمان و رحيم » به اين است كه رحيم دلالت مىكند به اين كه رحمت از لوازم ذات و صفات هميشگى و غير قابل انفكاك ذات اقدس الهى است ولى رحمان فقط دلالت مىكند بر اين كه خداوند داراى صفت رحمت است .\r\nكلمهء « رحيم » در قرآن مجيد آنجا كه با متعلقش آمده است ، هميشه به وسيلهء « با » متعدى گرديده است ، مانند :\r\n إِنَّ اللَّهَ بِالنَّاسِ لَرَؤُفٌ رَحِيمٌ .  « 2 » راستى خداوند نسبت به مردم رؤف و مهربان است .\r\n وَ كانَ بِالْمُؤْمِنِينَ رَحِيماً .  « 3 » خداوند نسبت به مؤمنان مهربان است .\r\nگويا اين كلمه در اين موارد كه با متعلقش ذكر شده است از متعدى بودن منسلخ و جدا گرديده و به صورت لازم استعمال شده است زيرا اگر لازم فرض نمىشد به وسيلهء « با » متعدى نمىشد و لازم فرض كردن اين كلمه ، غريزى و ذاتى بودن مفهوم آن را تثبيت مىكند ، مانند شريف و وضيع .\r\n\r\n\r\n","description":"","footnote":"\r\n( 1 ) مريم / 65 .\r\n( 2 ) بقره / 143 .\r\n( 3 ) احزاب / 43 .\r\n","page_name":" 569 ","page_number":569},
  {"content":"\r\n\r\nآلوسى دربارهء اين كلمه چنين نظريه داده كه آن‌ها صفت مشبهه نيستند ، به دليل اين كه هر دو كلمه در جمله « رحمن الدّنيا و الآخرة و رحيمهما » به سوى مفعول اضافه شده‌اند ، در صورتى كه صفت مشبهه از فعل لازم مىآيد نه از فعل متعدى « 1 » به عبارت ديگر صفت مشبهه هيچ‌وقت داراى مفعول نيست تا به سوى آن اضافه شود .\r\nاين سخن از آلوسى بسيار شگفت‌انگيز است زيرا اضافه اين دو كلمه در جملهء مذكور از باب اضافه ( 1 ) - كلمه به سوى مفعولش نيست بلكه از باب اضافه به سوى مكان و يا زمان است و در اضافه به سوى زمان و مكان نيز فرقى در ميان متعدى و لازم نيست .\r\nدر بعضى از روايات آمده است كه « رحمان » اسم خاص است و معنايش عام ، ولى « رحيم » اسم عام است و معنايش خاص ، زيرا كه اختصاص به آخرت و يا مؤمنين دارد . « 2 » ولى بايد اين روايات را تأويل نمود يا به كنار گذاشت زيرا ظاهر آن‌ها با كتاب خدا مخالفت دارد چون كلمه رحيم در قرآن بدون اين كه به مؤمنين و يا به آخرت اختصاص داشته باشد ، استعمال شده است كه اينك نمونه‌هايى از آن‌ها :\r\n فَمَنْ تَبِعَنِي فَإِنَّهُ مِنِّي وَ مَنْ عَصانِي فَإِنَّكَ غَفُورٌ رَحِيمٌ .  « 3 » هركس از من پيروى كند ، از من است و هركس از من نافرمانى كند ، پس تو بخشنده و مهربانى .\r\n نَبِّئْ عِبادِي أَنِّي أَنَا الْغَفُورُ الرَّحِيمُ .  « 4 » بندگانم را آگاه كن كه من بخشندهء مهربانم !  إِنَّ اللَّهَ بِالنَّاسِ لَرَؤُفٌ رَحِيمٌ .  « 5 » خداوند نسبت به مردم رحيم و مهربان است .\r\n رَبُّكُمُ الَّذِي يُزْجِي لَكُمُ الْفُلْكَ فِي الْبَحْرِ لِتَبْتَغُوا مِنْ فَضْلِهِ إِنَّهُ كانَ بِكُمْ رَحِيماً .  « 6 » پروردگارتان كسى است كه كشتى را در دريا براى شما به حركت در مىآورد تا از نعمت او\r\n\r\n\r\n","description":"","footnote":"\r\n( 1 ) تفسير آلوسى ، 1 / 59 .\r\n( 2 ) تفسير طبرى ، 1 / 43 ؛ تفسير برهان ، 1 / 28 .\r\n( 3 ) ابراهيم / 36 .\r\n( 4 ) حجر / 49 .\r\n( 5 ) حج / 65 .\r\n( 6 ) بنى اسرائيل / 66 .\r\n","page_name":" 570 ","page_number":570},
  {"content":"\r\n\r\nبهره‌مند شويد . او نسبت به شما مهربان است .\r\n وَ يُعَذِّبَ الْمُنافِقِينَ إِنْ شاءَ أَوْ يَتُوبَ عَلَيْهِمْ إِنَّ اللَّهَ كانَ غَفُوراً رَحِيماً .  « 1 » اگر بخواهد منافقان را عذاب مىكند و يا اگر توبه كنند ، توبه‌شان را مىپذيرد كه خداوند بخشايشگر و مهربان است .\r\nمىبينيم در اين آيات و ديگر آياتى كه در اينجا نيامده است ، كلمه « رحيم » در معناى عمومى به كار رفته است كه خداوند بر همه‌كس از مؤمن و منافق و بر هر انسانى در هر دو جهان رحيم و مهربان است .\r\nدر بعضى دعاها نيز آمده است : « يا رحمن الدّنيا و الآخرة و رحيمهما » كه در اين دعاها ، « رحمان » و « رحيم » هر دو به يك صورت به كار رفته است و از اينجا معلوم مىشود كه از نظر عموميت و خصوصيت ، فرقى بين اين دو كلمه نيست .\r\nشايد منظور از آن روايات كه كلمهء « رحيم » را از نظر معنى خاص مىدانند و آن را تنها به عالم آخرت مختص مىكند ، اين است كه اگر رحمت خدا تا عالم آخرت امتداد و ادامه نداشته باشد و در اين جهان منقطع گردد ، وجود اين گونه رحمت با نبودش مساوى است زيرا رحمتى كه در پشت سر آن عذاب و بدبختى بيايد ، چه سودى خواهد داشت و در واقع رحمت نيست و رحمتى كه زائل و منقطع شود ، به ناچار در عذاب و بدبختى دائمى مندك و محو خواهد شد ، با اين حساب مىتوان گفت كه رحمت به معناى واقعى آن ، تنها و تنها به حال مؤمنين سود مىبخشد و اختصاص رحمت به مؤمنين به اين معناست نه بدان معنا كه خداوند به غير مؤمنان اصلا رحم نكند .\r\n( 1 ) -\r\n\r\nيك توضيح ادبى\r\nبعضى علماى تفسير معتقدند كه جار و مجرور « بسم اللّه » به « اقول » يا « قل » يا « اقرأ » و يا « اقرأ » متعلق است و گروه ديگر از مفسرين مىگويند كه جار و مجرور « بسم اللّه » به « استعين » و يا « استعن » تعلق و وابستگى دارد ، گروه سومى آن را به « ابتدأ » متعلق مىدانند ولى به عقيده ما دو نظريهء اولى باطل و نادرست است :\r\nاما نظريه اول بدين جهت باطل است كه مفعول مادّه قرائت و قول بايد جمله‌اى باشد داراى معناى تام ، در اين صورت مجبوريم علاوه بر خود اين كلمات جملهء ديگرى نيز تقدير و منظور كنيم\r\n\r\n\r\n","description":"","footnote":"\r\n( 1 ) احزاب / 24 .\r\n","page_name":" 571 ","page_number":571},
  {"content":"\r\n\r\nتا مقول قول و مفعول قرائت باشد ، در صورتى كه اين تقدير يك عمل اضافى و بيجاست .\r\nو بطلان نظريهء دوم به اين دليل است كه استعانت و يارى خواستن خود خداوند محال است زيرا او حتى از استعانت كردن از اسماى كريمه‌اش نيز غنى است و اما استعانت نمودن مردم ، آن هم بايد از خود خدا باشد نه از اسماى او چنان كه اين حقيقت در جملهء  إِيَّاكَ نَعْبُدُ وَ إِيَّاكَ نَسْتَعِينُ  آمده است .\r\nپس بهترين نظريه در اين مورد نظريهء سوم است كه جار و مجرور « بسم اللّه » به « ابتدأ » متعلق است .\r\nنكته ديگرى كه در اينجا از تذكر آن ناگزيريم ، اين است كه اضافهء كلمهء « اسم » به سوى « اللّه » از قبيل اضافهء بيانيّه نيست تا منظور از كلمهء « اللّه » و « الرّحمن الرّحيم » مجرد الفاظ اين كلمات باشد نه مفهوم آن‌ها زيرا اولا : اين احتمال بعيد به نظر مىرسد و ثانيا : اگر منظور از اسم ، مجموع اين سه كلمه باشد ، آن‌ها كه به صورت مجموع نام خدا نيست و اگر يك‌يك آن‌ها منظور باشد ، در اين صورت نيز لازم بود در ميان آن‌ها و او عطف باشد تا آن‌ها را از هم جدا سازد و بدين صورت خوانده شود :\r\n« بسم اللّه و الرّحمن و الرّحيم » . اين است كه بايد گفت ؛ اضافه « اسم » به سوى « اللّه » اضافهء معنوى است و منظور از « اللّه » هم مفهوم آن است نه لفظ آن .\r\n\r\nآغاز سوره‌هاى قرآن با بسم اللّه\r\nچون سوره‌هاى قرآن براى اين نازل گرديده‌اند كه بشر را به آخرين سر منزل سعادت و كمال ممكن سوق دهند و از تاريكىهاى شرك و جهالت بيرون آورده و به سوى نور معرفت و توحيد رهنمونشان سازند ، مناسب بود كه هر سوره‌اى با نام گرامى پروردگار شروع شود زيرا نام وى از ذات مقدسش حكايت مىكند و قرآن هم بدين منظور فرودآمده است كه در مسير كمال انسانى ذات اقدس الهى را براى بشر مطرح و معرفى كند . ( 1 ) - تنها سورهء برائت از اين قاعده مستثنا است زيرا اين سوره به منظور تبرّى و دورى جستن از مشركين كه نشانه خشم خداست ، نازل شده و با همان عنوان نيز آغاز گرديده است و به همين جهت نام خدا كه عامل رحمت است ، در آغاز اين سوره كه نشانه خشم خداست ، مناسبت نداشته ، مخصوصا آنجا كه نام خدا با صفت رحمان و رحيم متصف باشد . « 1 »\r\n\r\n\r\n","description":"","footnote":"\r\n( 1 ) ابن عباس نقل مىكند كه از امير مؤمنان پرسيدم : چرا در سورهء برائت ، بسم اللّه نوشته نشده است ؟ فرمود :\r\n","page_name":" 572 ","page_number":572},
  {"content":"\r\n\r\nخلاصهء گفتار اين كه : خداوند متعال كتاب تدوينى خود ( قرآن ) را با نام خود شروع فرموده است ، چنان كه كتاب تكوينىاش را با بزرگ‌ترين و كامل‌ترين اسمش كه نور پيامبر گرامى و وجود معنوى وى مىباشد ، شروع نموده و آن را پيش از ساير موجودات جهان هستى آفريده است .\r\nتوضيح اين معنى ، بدين گونه است كه : اسم آن را مىگويند كه به ذات و وجود واقعى چيزى دلالت كند . با در نظر گرفتن اين معنا ، اسماء و نام‌هاى خداوند بر دو گونه است : تكوينى و جعلى .\r\nالفاظى را اسماى جعلى خداوند مىگويند كه از حروفى چند ساخته شده‌اند تا به ذات اقدس و يا به يكى از صفات جمال و جلال او دلالت كنند .\r\nو اما اسماى تكوينى همان موجودات و آفريده‌هايى هستند كه با وجود و هستى خويش به وجود خالقشان و به توحيد و عظمت او دلالت مىكنند و شهادت مىدهند ، چنان كه در قرآن مجيد آمده است :\r\n أَمْ خُلِقُوا مِنْ غَيْرِ شَيْءٍ أَمْ هُمُ الْخالِقُونَ .  « 1 » يا آن‌ها از هيچ آفريده شده‌اند يا خود خالق خويشند ؟ !  لَوْ كانَ فِيهِما آلِهَةٌ إِلَّا اللَّهُ لَفَسَدَتا .  « 2 » اگر در زمين و آسمان جز اللّه ، خدايان ديگرى بود ، فساد در آن‌ها ايجاد مىشد .\r\nاز اين آيات چنين بر مىآيد كه در هر موجود و پديده‌اى ، يك نوع دلالت بر وجود خداوند و بر توحيد و عظمت وى وجود دارد ، بدين جهت است كه مىتوان آن‌ها را كلمات و يا اسماى خداوند ناميد ، ولى اسماى تكوينى نه اسماى لفظى و جعلى .\r\nولى بايد توجه داشت ، همان‌طوركه اسماى لفظى خداوند از نظر دلالت به ذات اقدس او ، مختلف و متفاوتند كه بعضى از آن‌ها به اصل ذات پروردگار و تمام كمالات وى دلالت مىكند و بعضى ديگر تنها به يك‌جهت خاصى از كمالات او دلالت دارند و هر نامى به اندازهء گنجايش و وسعت مفهومى خود از عظمت و كمالات او بازگو مىكند . اسماى تكوينى او نيز گرچه در اصل دلالت به وجود خداوند ، توحيد ، علم ، قدرت و ساير صفات كمالى او مشتركند ولى در شدت و\r\n\r\n\r\n","description":"","footnote":"\r\nبسم اللّه نشانه امن و رحمت است و اين سوره به منظور برداشتن امن از مشركين نازل شده است . مستدرك ، 2 / 330 .\r\n( 1 ) طور / 35 .\r\n( 2 ) بقره / 22 .\r\n","page_name":" 573 ","page_number":573},
  {"content":"\r\n\r\nوسعت دلالت بر عظمت و كمالات خداوندى با هم متفاوتند كه كامل‌ترين و پرمعنىترين آن‌ها وجود پيامبر و ائمه هدى ( ع ) مىباشند كه آفرينش جهان هستى و كتاب تكوينى با خلقت و آفرينش نور آن‌ها شروع گرديده است .\r\nمنشأ اين اختلاف و تفاوت اين است كه موجود ، هر چه كامل‌تر و شايسته‌تر و سعه وجودى آن وسيع‌تر باشد دلالت آن بر وجود و عظمت خداوند ، قوىتر خواهد گرديد و از اينجاست كه اطلاق ( اسماى حسنى ) بر ائمه طاهرين ( ع ) به طورى كه در پاره‌اى از روايات وارد گرديده است ، بسيار صحيح و پرمعنى است . « 1 » پس خداى بزرگ ، كامل‌ترين كتاب تدوينى خود ( قرآن ) را با گرامىترين الفاظ و نزديك‌ترين آن‌ها به اسم ( 1 ) - اعظمش كه از سياهى چشم به سفيدش نزديك‌تر است ، شروع كرده است . « 2 » همان‌طوركه كتاب تكوينى خود را با بزرگ‌ترين نشانهء عظمت و قدرت خويش و با بزرگ‌ترين اسماء و موجودات جهان هستى كه نور محمدى مىباشد ، آغاز فرموده است « 3 » و خواسته است كه با اين عمل پرمعنا و آموزنده ، به انسان‌ها ياد بدهد كه هم گفتار خود را با نام خدا آغاز كنند و هم اعمالشان را ، همان‌طوركه خود وى ، كتاب تدوينى و گفتار خويش را با بزرگ‌ترين نام‌هاى لفظى و كتاب تكوينى خود را با عظيم‌ترين نام‌هاى تكوينىاش شروع كرده است .\r\nاز رسول اكرم ( ص ) نقل شده است كه فرمود : هر گفتار يا امر مهمى كه با نام خدا شروع نشود ، « ابتر » و بىنتيجه و يا « اقطع » و ناقص خواهد بود . « 4 » امير مؤمنان ( ع ) نيز از رسول اكرم ( ص ) چنين نقل مىكند : هر عمل مهم كه بدون نام خدا شروع گردد ، ناقص و بىنتيجه خواهد بود . « 5 » اين بود ، خلاصه تفسير آيه « بسمله » و در اين مورد نكات جالب ديگرى هم كه به تمام آيه مربوط مىباشد ، وجود دارد كه به يارى خدا در فصل آينده مورد بحث قرار خواهد گرفت .\r\n\r\n\r\n","description":"","footnote":"\r\n( 1 ) كافى ، باب نوادر از باب‌هاى توحيد ، 70 ؛ وافى ، 1 / 106 ؛ تفسير برهان ، 1 / 377 .\r\n( 2 ) وافى ، 5 / 99 ؛ تهذيب ، 1 / 218 ؛ مستدرك حاكم ، 1 / 552 ؛ كنز العمال ، 3 / 190 عثمان نيز اين روايت را با مختصر تفاوتى در الفاظ از رسول خدا ( ص ) نقل نموده است .\r\n( 3 ) توضيحات كتاب تكوينى را در بخش تعليقات در تعليقهء ( 13 ) بخوانيد !\r\n( 4 ) مسند احمد ، 2 / 359 .\r\n( 5 ) بحار 16 ، باب 58 و 19 / 60 .\r\n","page_name":" 574 ","page_number":574},
  {"content":"\r\n\r\n\r\nنكاتى در پيرامون آيهء بسمله\r\n( 1 ) -\r\n\r\nقرآن كتاب رحمت است\r\nخداوند بزرگ و مهربان در آغاز سخن و گفتارش خود را به رحمت و رحمانيت ستوده و از ميان تمام صفات كمالش تنها اين صفت را براى آغاز سخنش انتخاب نموده است ، زيرا همان صفت رحمت خداوند است كه موجب گرديده تا پيامبران را به سوى بشر بفرستد و قرآن را به آن‌ها نازل كند ، پس بسيار بجا و سزاوار است كه قرآن با رحمانيت خداوند شروع شود و اين كتاب با صفت رحمت آغاز گردد .\r\nآرى ، قرآن كتاب رحمت و آورندهء آن ، پيامبر رحمت است ، چنان كه خداوند در آيات فراوانى به اين حقيقت تصريح نموده و قرآن و پيامبر را با صفت رحمت توصيف فرموده است :\r\n هذا بَصائِرُ مِنْ رَبِّكُمْ وَ هُدىً وَ رَحْمَةٌ لِقَوْمٍ يُؤْمِنُونَ .  « 1 » اين [ قرآن 
  ] وسيله بينايى از طرف پروردگارتان و مايه هدايت و رحمت است براى جمعيتى كه ايمان مىآورند .\r\n وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ .  « 2 » و درمانى است براى دردهايى كه در سينه‌ها است [ درمان بيمارىهاى روحى شما 
  ] و هدايت و رحمت است براى مؤمنان .\r\n\r\n\r\n","description":"","footnote":"\r\n( 1 ) اعراف / 203 .\r\n( 2 ) يونس / 57 .\r\n","page_name":" 575 ","page_number":575},
  {"content":"\r\n\r\n وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً وَ بُشْرى لِلْمُسْلِمِينَ .  « 1 » و ما اين كتاب را بر تو نازل كرديم كه بيانگر همه چيز و مايه هدايت و رحمت و بشارت براى مسلمانان باشد .\r\n وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ .  « 2 » و از قرآن ، آن چه شفا و رحمت است براى مؤمنان نازل مىكنيم و ستمگران را جز خسران و زيان نمىافزايد .\r\n وَ ما أَرْسَلْناكَ إِلَّا رَحْمَةً لِلْعالَمِينَ .  « 3 » ما تو را [ اى پيامبر ! 
  ] جز براى رحمت جهانيان نفرستاديم .\r\n وَ إِنَّهُ لَهُدىً وَ رَحْمَةٌ لِلْمُؤْمِنِينَ .  « 4 » و اين قرآن براستى مايه هدايت و رحمت است براى مؤمنان .\r\n\r\nذكر رحيم بعد از رحمان نكته‌اى دارد\r\nدر صفحات پيش گفتيم كه هيئت « فعيل » از هر ريشه و كلمه‌اى آمده باشد ، دلالت دارد كه مفهوم اصلى و مصدرى آن از حالات غريزى غرايز و يا صفات دائمى ( 1 ) - و غير قابل انفكاك ذات است ، مانند : شريف و بخيل كه دلالت دارند بر اين كه شرافت و بخالت از صفات دائمى و لوازم ذات مرد شريف و بخيلند .\r\nبا اين بيان علت تأخير كلمهء « رحيم » - كه بر شكل « فعيل » ساخته شده است - از كلمه رحمان ، روشن و معلوم مىشود زيرا هيئت « رحمان » گرچه بر وسعت و عموميت رحمت دلالت دارد ، ولى دلالت نمىكند كه اين صفت از لوازم ذات است اين است كه پس از ذكر رحمان ، رحيم آورده شده است تا بدين معنى نيز دلالت و اشارت شده باشد و هر دو هدف در اين آيه كوتاه تأمين گردد كه خداوند ، هم رحمان است ، يعنى رحمت او به همه چيز وسعت و احاطه دارد و هم رحيم است يعنى رحمت او از صفات دائمى و لوازم ذاتش مىباشد و از ذات او منفك نمىگردد چون بعضى از\r\n\r\n\r\n","description":"","footnote":"\r\n( 1 ) نحل / 89 .\r\n( 2 ) بنى اسرائيل / 82 .\r\n( 3 ) انبياء / 107 .\r\n( 4 ) نمل / 77 .\r\n","page_name":" 576 ","page_number":576},
  {"content":"\r\n\r\nمفسرين به اين نكته علمى و ادبى - كه كلمه رحمان به وسعت رحمت و كلمهء رحيم به لازمهء ذات الهى بودن آن دلالت دارد - توجه نكرده‌اند ، به ناچار در تفاوت رحمان و رحيم راه ديگرى پيموده و چنين تصور نموده‌اند كه كلمه رحمان از نظر معنى وسيع‌تر از كلمه « رحيم » است و اين گفتار را بدين گونه توجيه و تعليل كرده‌اند كه : زيادت مبانى و حروف به زيادت معنى و وسعت آن دلالت دارد ، ولى اين دليل بسيار مضحك و خنده‌آور است ، زيرا دلالت كلمات ، تابع چگونگى وضع و نحوهء ساختار آن‌هاست و هيچ ارتباطى به كثرت و قلت حروف ندارد و چه بسا الفاظى وجود دارد كه حروف آن‌ها كم ولى معناى آن‌ها زياد است و بالعكس ، الفاظ و كلماتى وجود دارد كه از نظر حروف ، زياد ولى از نظر مفهوم و معنا ، بسيار تنگ و محدود است .\r\nمثلا كلمه « حذر » بر وزن « فعل » با كسر عين دلالت بر مبالغه در زيادت دارد كه به معناى خيلى ترسو است ولى در كلمهء « حاذر » اين مبالغه و زيادت وجود ندارد ، در صورتى كه يك حرف بيشتر از كلمه « حذر » را داراست و چه بسا الفاظى كه « مجرد » و « مزيد فيه » آن‌ها هر دو به يك معنى است ، مانند « ضرّ و « اضرّ » كه هر دو به معناى ضرر كرد مىباشند .\r\nهمهء آن چه دربارهء كلمهء « رحيم » بعد از كلمه « رحمان » گفتيم ، در صورتى است كه « رحمان » در معناى اشتقاقى و لغوى خود استعمال گردد و اما اگر در معناى اسمى و به صورت لقب خاص ذات مقدس استعمال شود ، چنان كه قبلا اين مطلب را ثابت نموديم ، در اين صورت مسير بحث و گفتار عوض مىشود و بايد گفت : علت تعقيب رحمان با كلمهء رحيم اضافه بر آن چه گفته شد ، اين است كه معلوم شود ، علت نقل رحمان از معناى لغوىاش و لقب خاص پروردگار قرار دادن آن ، همان وسعت رحمت و غايت مهربانى او است .\r\n\r\nآيا « بسم اللّه » از قرآن است ؟\r\nدر ميان شيعهء اماميه اين مطلب مورد اتفاق است كه « بسم اللّه » در هر سوره‌اى كه با آن شروع گرديده است ، جزو همان سوره و يكى از آيات آن است و بسم اللّه با هريك از سوره‌هاى قرآن نازل شده است .\r\nابن عباس و ابن مبارك و اهل مكه مانند ابن كثير و كوفىها ، مانند عاصم ( 1 ) - و كسائى و ديگران به استثناى حمزه همه در اين عقيده بوده‌اند . بيشتر اصحاب شافعى نيز همين عقيده را داشته‌اند . « 1 » و\r\n\r\n\r\n","description":"","footnote":"\r\n( 1 ) تفسير آلوسى ، 1 / 39 .\r\n","page_name":" 577 ","page_number":577},
  {"content":"\r\n\r\nقاريان مكه و كوفه نيز ، جزء بودن بسم اللّه را قطعى و مسلّم دانسته‌اند . « 1 » اين نظريه از عبد اللّه بن عمرو بن زبير و ابو هريره و عطا و طاوس و سعيد بن جبير و مكحول و زهرى و احمد بن حنبل بنا به نقلى و اسحاق بن راهويه و ابو عبيد قاسم بن سلام هم نقل گرديده است . « 2 » و بيهقى اين نظريه را از ثورى و محمد بن كعب نيز آورده است . « 3 » باز همين نظريه را فخر رازى در تفسير خود اختيار نموده و به قاريان مكه و كوفه و به اكثريت فقهاى حجاز و به ابن مبارك و ثورى نسبت داده است . جلال الدين سيوطى هم اين نظريه را اختيار نموده و اضافه مىكند كه روايات در اين مورد به تواتر معنوى رسيده است . « 4 » ولى حمزه و بعضى از علماى شافعيه گفته‌اند كه « بسم اللّه » فقط در سورهء حمد جزو آن است و در ساير سوره‌ها جزئيت ندارد .\r\nاين نظريه به احمد بن حنبل نيز نسبت داده شده ، چنان كه بعضى ناقلين ، نظريهء اول را به وى نسبت داده‌اند . « 5 » در اين مورد نظريهء سومى هم وجود دارد كه گروهى از علما مانند مالك و ابو عمر و يعقوب معتقدند كه « بسم اللّه » يك آيه مستقلى است و جزء هيچ‌يك از سوره‌هاى قرآن حتى جزء سوره حمد هم نيست و اين آيه براى تيمّن و تبرّك در موقع آغاز نمودن سوره‌هاى قرآن و اين كه در ميان سوره‌ها فاصله باشد و آن چه را از همديگر جدا سازد ، خوانده مىشود و به طور مستقل ، بدون اين كه به يك سورهء خاصى وابستگى داشته باشد ، نازل گرديده است .\r\nاين نظريه در ميان حنفىها بسيار شهرت دارد ، ولى اكثر آنان با داشتن اين نظريه ، تلاوت آن را در نماز قبل از سوره حمد واجب مىدانند ، چنان كه « زاهدى » از مجتبى نقل مىكند كه مىگفت : بنا به نقل صحيح ابو حنيفه خواندن « بسم اللّه » را در تمام ركعات نماز واجب مىدانسته است . « 6 » ( 1 ) - به عقيدهء مالك ، خواندن « بسم اللّه » در نماز فى حد نفسه كراهت دارد ولى به منظور حفظ اتحاد و عدم مخالفت با افكار و آراى مسلمين كه اكثر علما خواندن آن را در نماز واجب مىدانند ،\r\n\r\n\r\n","description":"","footnote":"\r\n( 1 ) تفسير شوكانى ، 1 / 7 .\r\n( 2 ) تفسير ابن كثير ، 1 / 16 .\r\n( 3 ) تفسير خازن ، 1 / 13 .\r\n( 4 ) اتقان ، 1 / 136 - 135 ؛ نوع 22 - 27 .\r\n( 5 ) همان .\r\n( 6 ) تفسير آلوسى ، 1 / 39 .\r\n","page_name":" 578 ","page_number":578},
  {"content":"\r\n\r\nخواندن آن را خوب و مستحسن دانسته است . « 1 »\r\n\r\nنظريه صحيح و دلايل آن\r\nالبته در اين مسئله اقوال و نظريه‌هاى شاذّ و غير معروف ديگرى نيز وجود دارد كه نقل آن‌ها چندان فايده‌اى ندارد و نظريه صحيح در ميان اقوال و آراى سه‌گانه همان جزء بودن « بسم اللّه » است در تمام سوره‌هاى قرآن ، يعنى « بسم اللّه » جزو تمام سوره‌ها و يكى از آيات آن‌هاست جز سورهء « توبه » كه بدون « بسم اللّه » نازل گرديده است .\r\nما براى اثبات اين نظريه كه در ميان دانشمندان شيعه مورد اتفاق است ، دلايل فراوانى داريم كه بخشى از آن‌ها را در اينجا مىآوريم :\r\n\r\n1 - روايات اهل بيت\r\nروايات معتبر فراوانى از اهل بيت پيامبر ( ص ) به دست ما رسيده است كه از همه آن‌ها جزء بودن « بسم اللّه » نسبت به سوره‌هاى قرآن استفاده مىشود « 2 » و همين روايت‌ها در اثبات اين نظريه كافى است و ما را از ديگر دلايل بىنياز مىسازد زيرا رسول اكرم ( ص ) آنان را قرين و همدوش قرآن معرفى نموده است كه بايد در تمام مسائل و مشكلات دينى به آنان مراجعه نمود و در حل غوامض از آنان الهام و مدد گرفت . « 3 » اينك قسمتى از آن روايات :\r\n1 - معاوية بن عمار مىگويد : به امام صادق ( ع ) عرضه داشتم : در نماز كه سوره حمد را تلاوت مىكنم « بسم اللّه » را نيز بخوانم ؟ امام فرمود : بلى . مجددا پرسيدم : بعد از سورهء حمد ، سورهء ديگرى در نماز مىخوانم « بسم اللّه » را با آن سوره هم بايد بخوانم ؟ امام فرمود : آرى . « 4 » 2 - يحيى بن عمران همدانى مىگويد : به امام باقر ( ع ) نوشتم : فدايت شوم چه مىفرماييد دربارهء كسى كه در نماز خود سورهء حمد را با « بسم اللّه » مىخواند ولى به سورهء ديگر رسيد ، « بسم اللّه » را\r\n\r\n\r\n","description":"","footnote":"\r\n( 1 ) الفقه على المذاهب الاربعة ، 1 / 257 .\r\n( 2 ) براى اطلاع از اين سلسله روايات به كتاب فروع كافى ، باب قرائت قرآن ، ص 86 ؛ استبصار ، 1 / 311 ؛ تهذيب ، 1 / 153 - 218 و وسائل الشيعة ، 1 / 352 مراجعه فرماييد .\r\n( 3 ) قسمتى از مصادر اين حديث در بخش‌هاى پيشين همين كتاب آمده است .\r\n( 4 ) كافى ، 3 / 312 ، چاپ دار الكتب الاسلامية .\r\n","page_name":" 579 ","page_number":579},
  {"content":"\r\n\r\nترك مىكند ؟ اين جمله را نيز در نامهء خود اضافه نمودم كه عباسى در اين مورد مىگويد : اشكالى ندارد . نظريه شما در اين باره چيست ؟ امام به خط خود نوشت : « يعيدها » يعنى بايد نماز را اعاده كند اين جمله را على رغم نظريه عباسى مخصوصا دو بار نوشته بود . « 1 » 3 - در صحيحه ابن اذينه است كه : چون پيامبر از تكبير و آداب شروع نماز فارغ گرديد ، خداوند بر وى وحى نمود كه مرا با نامم ياد كن ! اين بود كه « بسم اللّه » در اول سوره قرار گرفت . سپس خدا وحى نمود كه بر من حمد كن ! چون « الحمد للّه رب العالمين » را بر زبان راند ، در دل خود گفت :\r\nشكرا . در اينجا باز خداوند بر وى وحى نمود كه حمد مرا قطع كردى ، پس دوباره مرا با نام خودم ياد كن ! اين است كه در سوره حمد « الرّحمن الرّحيم » دو بار خوانده مىشود و چون به « و لا الضّالّين » رسيد ، پيامبر به عنوان شكرگزارى گفت : « الحمد للّه ربّ العالمين » اينجا هم خدا وحى كرد ؛ نام مرا كه ياد مىكردى ، بريدى . باز دوباره نام مرا ياد كن ! رسول خدا ( ص ) در اينجا طبق همين فرمان باز « بسم اللّه » را گفت ، اين بود كه در اول سوره‌اى كه بعد از حمد در نماز خوانده مىشود ، آيه « بسم اللّه » قرار گرفت ، سپس خداوند فرمود : يا محمد ! بخوان آن چه را كه اوصاف پروردگارت را بيان مىكند ! بگو :\r\n     قُلْ هُوَ اللَّهُ أَحَدٌ . اللَّهُ الصَّمَدُ . لَمْ يَلِدْ وَ لَمْ يُولَدْ . وَ لَمْ يَكُنْ لَهُ كُفُواً أَحَدٌ .      « 2 »\r\n\r\n2 - روايات اهل سنت\r\nروايات زيادى نيز به طريق اهل سنت نقل گرديده كه به جزء بودن « بسم اللّه » در تمام سوره‌هاى قرآن دلالت دارند . اينك بخشى از آن روايات را در اينجا مىآوريم :\r\n1 - انس مىگويد : رسول خدا ( ص ) در ميان ما نشسته بود كه يك بىحالى شبيه خواب خفيف بر وى مستولى شد ، ( 1 ) - سپس سرش را تبسّم‌كنان بلند كرد ، عرضه داشتيم : يا رسول اللّه ! سبب خندهء شما چيست ؟ فرمود : همين‌الآن سوره‌اى بر من نازل گرديد ، آنگاه خواند :   بِسْمِ اللَّهِ الرَّحْمنِ الرَّحِيمِ . إِنَّا أَعْطَيْناكَ الْكَوْثَرَ . . .   . « 3 » 2 - دارقطنى با سند صحيح از امير مؤمنان ( ع ) چنين آورده كه از آن حضرت دربارهء « سبع\r\n\r\n\r\n","description":"","footnote":"\r\n( 1 ) كافى ، 4 / 312 ، چاپ دار الكتب الاسلامية .\r\n( 2 ) اخلاص / 1 - 4 .\r\n( 3 ) صحيح مسلم ، 2 / 12 ؛ سنن نسائى 1 / 143 ؛ سنن ابى داود 1 / 125 .\r\n","page_name":" 580 ","page_number":580},
  {"content":"\r\n\r\nمثانى » سؤال شد ، فرمود : « سبع مثانى » سورهء حمد است . گفته شد كه اين سوره شش آيه بيشتر نيست ! فرمود : « بسم اللّه » هم يك آيه از آن است . « 1 » 3 - بازدار قطنى با سند صحيح از ابو هريره نقل نموده است كه رسول خدا ( ص ) فرمود : هر وقت سورهء حمد را خوانديد ، « بسم اللّه » را هم بخوانيد زيرا اين سوره اصل قرآن و ام‌ّالكتاب و سبع مثانى است و « بسم اللّه » هم يكى از آيات آن است . « 2 » 4 - ابن خزيمه و بيهقى با سند صحيح از ابن عباس آورده‌اند كه : سبع مثانى سورهء حمد است .\r\nگفته شد : آيهء هفتمين‌اش كدام است ؟ پاسخ داد : « بسم اللّه » . « 3 » 5 - باز ابن خزيمه و بيهقى در المعرفة با سند صحيح از طريق سعيد بن جبير از ابن عباس نقل نموده است كه ( 1 ) - شيطان ، بزرگ‌ترين آيهء قرآن را از ميان مردم دزديد و آن آيه « بسم اللّه » است . « 4 » 6 - سعيد بن جبير از ابن عباس نقل نموده است كه مسلمانان تمام شدن سوره‌اى را نمىدانستند تا آن كه « بسم اللّه » نازل مىشد ، بدين صورت مىدانستند كه سوره تمام شده است . « 5 » 7 - باز سعيد بن جبير از ابن عباس نقل نموده است كه چون جبرئيل بر پيغمبر ( ص ) نازل مىگرديد و « بسم اللّه » را مىخواند ، رسول خدا ( ص ) ، متوجه مىشد كه از همين‌جا سوره تازه‌ى شروع مىشود . « 6 » 8 - ابن جريح مىگويد : پدرم نقل نمود كه سعيد بن جبير به من گفت : منظور از كلمهء « سبع مثانى » در آيهء  وَ لَقَدْ آتَيْناكَ سَبْعاً مِنَ الْمَثانِي  ، « سوره حمد » است كه « امّ القرآن » نيز ناميده مىشود .\r\nابن جريح گويد : پدرم اضافه نمود كه سعيد بن جبير « بسم اللّه » را براى من به عنوان آيه هفتم قرائت نمود ، آنگاه گفت : همان‌طوركه من « بسم اللّه » را براى تو به صورت آيه هفتم مىخوانم ، ابن عباس نيز آن را براى من به همين صورت خواند و گفت : خداوند اين سوره را براى شما مسلمانان فرستاده است و پيش از شما مثل آن را بر هيچ امتى نفرستاده بود . « 7 »\r\n\r\n\r\n","description":"","footnote":"\r\n( 1 ) اتقان ، 1 / 136 ؛ نوع 22 - 27 ؛ اين دو حديث را بيهقى نيز در سنن خود 2 / 45 آورده است .\r\n( 2 ) همان ، به اضافهء مستدرك حاكم ، 1 / 551 .\r\n( 3 ) همان .\r\n( 4 ) همان ، به اضافهء سنن بيهقى ، 2 / 50 .\r\n( 5 ) مستدرك حاكم ، 1 / 232 . حاكم دربارهء اين حديث گفته است كه بنا به شرط شيخين صحيح است .\r\n( 6 ) همان ، 1 / 231 .\r\n( 7 ) همان ، به اضافهء فضائل القرآن ، 550 .\r\n","page_name":" 581 ","page_number":581},
  {"content":"\r\n\r\n( 1 ) -\r\n\r\nروايات معارض\r\nدر برابر اين همه روايات كه به جزء بودن « بسم اللّه » دلالت مىكنند ، فقط دو روايت هست كه از آن‌ها چنين بر مىآيد كه « بسم اللّه » جزء سوره‌هاى قرآن نيست :\r\n1 - قتاده از انس بن مالك نقل مىكند كه : من با رسول خدا ( ص ) و با ابو بكر ، عمر و عثمان نماز خواندم و از هيچ‌يك از آنان نشنيدم كه « بسم اللّه » را در نماز قرائت كنند . « 1 » 2 - يزيد بن عبد اللّه بن مغفل مىگويد : من « بسم اللّه » را خواندم ، چون پدرم شنيد ، گفت : فرزندم ! از خواندن « بسم اللّه » خوددارى كن ! آنگاه پدرم چنين توضيح داد كه : من در ميان تمام اصحاب رسول خدا ( ص ) ، بدعتى بدتر از خواندن « بسم اللّه » نديدم و من با رسول خدا ( ص ) ، ابو بكر ، عمر و عثمان نماز خواندم و از هيچ‌يك از آنان نشنيدم كه « بسم اللّه » را بخوانند . تو نيز قرائت نماز را با « الحمد للّه ربّ العالمين » شروع كن بدون اين كه در اول آن « بسم اللّه » بگويى ! « 2 » اما پاسخ روايت اول : گذشته از اين كه اين روايت با روايات زيادى كه از اهل بيت پيامبر ( ص ) نقل شده است ، مخالفت دارد ؛ از جهات ديگر نيز مخدوش است زيرا :\r\n1 - اين روايت با روايات فراوانى كه به حد تواتر معنوى از طريق اهل سنت نقل شده ، معارض است ، مخصوصا اين كه قسمتى از آن روايت‌ها از نظر سند صحيح مىباشد ( 2 ) - و ابن عباس و ابو هريره و ام سلمه شهادت مىدهند بر اين كه رسول اكرم ( ص ) در نماز « بسم اللّه » را مىخواند و آن را آيه‌اى از سورهء حمد محسوب مىداشت .\r\nابن عمر مىگفت : « اگر بنا بود ، بسم اللّه خوانده نشود ، چرا در مصحف نوشته شده است ؟ » على ( ع ) نيز مىفرمود : « هركس بسم اللّه را ترك كند ، از سورهء قرآن كم كرده است » و باز مىفرمود :\r\n« بسم اللّه متمم و مكمل سبع مثانى ( سوره حمد ) است . » « 3 » با اين وصف ما چگونه مىتوانيم اين همه روايات ، گفتار و شهادت بزرگان حديث و ياران پيامبر را ناديده بگيريم و تنها اين يك روايت را تصديق كنيم كه « بسم اللّه » را جزء سوره‌هاى قرآن نمىداند .\r\n\r\n\r\n","description":"","footnote":"\r\n( 1 ) مسند احمد ، 3 / 177 و 273 - 278 ؛ صحيح مسلم ، 2 / 13 ؛ سنن نسائى ، 1 / 144 از عبد اللّه بن مغفل نيز روايتى شبيه آن نقل گرديده است .\r\n( 2 ) مسند احمد ، 4 / 85 و اين حديث را ترمذى نيز با اختلاف مختصر نقل نموده است 2 / 43 .\r\n( 3 ) براى توضيح بيشتر ، به بخش تعليقات شماره ( 14 ) مراجعه فرماييد !\r\n","page_name":" 582 ","page_number":582},
  {"content":"\r\n\r\n2 - اين روايت با آن چه در ميان مسلمانان عملا شهرت و معروفيت دارد ، مخالف است و آن اين كه مسلمانان « بسم اللّه » را در نماز مىخوانده‌اند حتى معاويه در دوران خلافتش يك‌بار « بسم اللّه » را ترك كرد ، مسلمانان بر وى اعتراض نمودند و گفتند كه : آيا بسم اللّه را دزديدى يا فراموش كردى ؟ « 1 » با اين حال چگونه مىتوان باور نمود كه رسول خدا ( ص ) و خلفا « بسم اللّه » را نمىخواندند .\r\n3 - اين روايت با روايت مشهور ديگرى كه از خود انس نقل شده ، « 2 » تعارض دارد .\r\nبا اين دلايل بايد به صراحت و جرأت گفت كه اين روايت بدون شك از موضوعات و جعليات است و دروغى بيش نمىتواند باشد .\r\nو اما پاسخ روايت دوم : از آن چه دربارهء روايت اول گفتيم ، ضعف و سستى اين روايت نيز به‌خودىخود روشن مىشود و نيازى به تكرار آن نيست ، به اضافهء اين كه اين روايت مطلبى را متضمن است كه با آن چه به ضرورت و روشنى از اسلام مىدانيم مخالفت دارد و آن اين كه ترديدى در اين نيست كه خواندن « بسم اللّه » در اول سورهء حمد و ديگر سوره‌هاى قرآن گرچه به عنوان تيمّن و تبرّك هم باشد ، مستحسن و مستحب است . با اين حال يزيد بن مغفل چگونه از خواندن « بسم اللّه » در اول سوره‌هاى قرآن نهى مىكند و آن را بدعت بزرگى در ميان مسلمانان مىداند كه بدعتى در اسلام مانند آن وجود نداشته باشد ؟ مگر شروع كردن عملى با نام خدا مىتواند تا اين حد زشت و در اسلام بدعت باشد ؟ !\r\n\r\n3 - سيرهء مسلمانان\r\nسيره و روش هميشگى مسلمانان از اول اسلام تا به امروز بر اين جارى است كه در آغاز تمام سوره‌هاى قرآن به استثناى سورهء برائت ، « بسم اللّه » را قرائت مىكنند و به طور تواتر ثابت گرديده است كه خود رسول خدا ( ص ) نيز بسم اللّه را در آغاز سوره‌ها قرائت مىفرمود و اگر بسم اللّه جزء سوره‌هاى قرآن نبود ، بر پيامبر ( ص ) خدا لازم بود ( 1 ) - آن را به صراحت بيان فرمايد زيرا نحوهء قرائت و تلاوت وى با توجه به اين كه او در مقام بيان و تعليم بود ، به‌صراحت مىرساند كه همهء آن چه را كه مىخوانده ، قرآن بوده است و اگر قسمتى از آن چه رسول خدا ( ص ) تلاوت مىنمود ، جزء قرآن\r\n\r\n\r\n","description":"","footnote":"\r\n( 1 ) به بخش تعليقات ، به تعليقهء شماره ( 15 ) مراجعه فرماييد !\r\n( 2 ) به بخش تعليقات ، به تعليقهء شماره ( 16 ) مراجعه فرماييد !\r\n","page_name":" 583 ","page_number":583},
  {"content":"\r\n\r\nنبود حتما تذكر مىداد و آن را يادآور مىشد زيرا در غير اين صورت ، عمل رسول خدا ( ص ) باعث تحريف قرآن و موجب گمراهى ، نادانى و انحراف مردم مىگرديد و اين عمل از رسول خدا ( ص ) مخصوصا در موضوعى كه با مسئله وحى ارتباط دارد ، استبعاد آن بيشتر و شديدتر است و ساحت قدس رسول اكرم ( ص ) از اين گونه نسبت‌ها و تهمت‌ها پاك و مبراست .\r\nبنابراين ، اگر « بسم اللّه » كه رسول خدا ( ص ) در آغاز سوره‌هاى قرآن مىخواند از قرآن نبود ، آن را يادآورى مىنمود و گفتار وى هم حتما به طور متواتر و با نقل‌هاى پياپى و قطعى به ما مىرسيد ، در صورتى كه اين مطلب حتى به صورت خبر واحد هم براى ما نقل نشده و به دست ما نرسيده است\r\n\r\n4 - وجود « بسم اللّه » در تمام مصاحف\r\nاز مطالبى كه هيچ شكى بدان راه ندارد ، اين است كه قرآن‌هايى كه قبل از جمع‌آورى عثمان و بعد از وى در دست صحابه و تابعين بوده ، همه داراى « بسم اللّه » بوده‌اند و اين آيه در اول تمام سوره‌ها به جز سورهء برائت ضبط شده بود . اگر « بسم اللّه » جزو سوره‌هاى قرآن نبود ، صحابه پيامبر ( ص ) آن را در قرآن‌هاى خود ضبط نمىكردند زيرا صحابه از درج و ضبط آن چه كه جزء قرآن نيست ، در قرآن ، شديدا ابا و امتناع داشتند تا آنجا كه عده‌اى از مسلمانان حتى از اعراب و نقطه‌گذارى قرآن هم جلوگيرى مىنمودند .\r\nبا اين حساب ، وجود « بسم اللّه » در مصاحف و قرآن‌هاى اصحاب پيامبر و تابعين آنان ، شاهد و گواه حق است بر اين كه در نظر آنان « بسم اللّه » هم مانند ساير آياتى كه در قرآن مجيد تكرار شده است ، جزء قرآن مىباشد .\r\nاز اين گفتار روشن مىشود كه ضبط « بسم اللّه » در قرآن براى جزئيت آن است نه تنها براى فاصله بودن در ميان سوره‌ها .\r\nدليل ديگر بر بطلان اين نظريه كه مىگويند : « بسم اللّه » تنها براى فاصله بودن در ميان سوره‌هاست ، ضبط « بسم اللّه » در سورهء حمد و عدم ضبط آن در سورهء برائت است زيرا اگر هدف تنها علامت‌گذارى و ايجاد فاصله در ميان سوره‌ها بود جريان بر عكس مىشد ، « بسم اللّه » در اول سورهء برائت ضبط مىشد نه در اول سورهء حمد كه قبل از آن سوره‌اى نيست تا « بسم اللّه » نقش فاصله بودن را ايفا كند . اين خود دليل مسلّم ديگرى است بر اين كه « بسم اللّه » آيهء مستقلى از آيات سورهء حمد است و در اين سوره به صورت جزئيت نازل گرديده و در سورهء برائت نازل نشده است .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\n\r\nدلايل مخالفين\r\nكسانى كه « بسم اللّه » را جزو سوره‌هاى قرآن نمىدانند ، با دلايل چندى به گفتارشان استدلال مىكنند كه اينك ذيلا بررسى مىشود :\r\n1 - مىگويند : طريق ثابت شدن قرآن منحصر است به تواتر ، بنابراين ، هرچه كه ثابت شدن آن محل اختلاف و مورد نزاع است ، نمىتواند ( 1 ) - جزو قرآن باشد و چون جزء بودن « بسمله » هم مورد نزاع و اختلاف است لذا نمىتوان آن را جزء قرآن به حساب آورد .\r\n\r\nپاسخ :\r\nدر جوابشان مىگوييم :\r\nاولا : جزء بودن « بسم اللّه » نسبت به قرآن از ناحيهء اهل بيت ( ع ) با تواتر و قاطعيت ثابت گرديده است ، حجيت و مدركيت گفتار آنان ، چنان كه قبلا گفتيم از نظر رسول خدا ( ص ) مسلّم و قطعى است . بنابراين ، هر چه از اهل بيت ( ع ) با تواتر به ما برسد ، مانند اين است كه از خود رسول خدا ( ص ) با تواتر رسيده است و كوچك‌ترين فرقى از اين لحاظ در ميان‌شان نيست .\r\nثانيا : پس از آن كه عدهء زيادى از صحابه به جزء بودن « بسم اللّه » از سوره‌هاى قرآن شهادت مىدهند و روايات فراوانى نيز به طور تواتر معنوى به اين معنى دلالت مىكنند ، نظريه عدهء قليلى دربارهء عدم جزئيت كه در اثر يك پندار واهى و باطل به وجود آمده است ، نمىتواند كوچك‌ترين ضرر و لطمه‌اى به تواتر وارد كند .\r\nثالثا : به طور تواتر نقل شده است كه رسول خدا ( ص ) هر وقت يكى از سوره‌هاى قرآن را تلاوت مىفرمود : « بسم اللّه » را نيز مىخواند و با اين كه او در مقام بيان و تعليم بوده هيچ‌گاه نگفته است : اين « بسم اللّه » را كه مىخوانم جزء سوره نيست و اين مطلب به تنهايى مىتواند ، دليل قطعى و مسلّمى باشد بر اين كه « بسم اللّه » از قرآن است .\r\nآرى ، تنها چيزى كه در اينجا مىتوان گفت ؛ اين است كه عمل رسول خدا ( ص ) مىتواند ، قرآن بودن « بسم اللّه » را ثابت كند نه جزء بودنش را ، در اثبات جزئيت هم علاوه بر روايات زيادى كه به طريق شيعه و سنى در اين مورد آمده است ، مىتوان به رواياتى كه قبلا در اينجا آورديم ، استناد نمود و با همان روايات جزء بودن « بسم اللّه » را در سوره‌هاى قرآن اثبات كرد .\r\nزيرا در اثبات قرآن بودن جمله‌اى ، تواتر و نقل‌هاى پياپى و يقين‌آور لازم است ولى جزو سوره‌اى از سوره‌هاى قرآن بودن ، با خبر واحد هم ثابت مىشود و دليلى بر لزوم تواتر در اين مورد وجود ندارد .\r\n\r\n","description":"","footnote":"","page_name":" 585 ","page_number":585},
  {"content":"\r\n\r\n2 - مىگويند : مسلم از ابو هريره چنين آورده است كه رسول خدا ( ص ) مىگفت : خداوند فرمود : من نماز را در ميان خود و بنده‌ام ، دو قسمت نموده‌ام و براى بنده‌ام هر چه بخواهد ، خواهم داد ، پس چون بندهء نمازگزار مىگويد :  الْحَمْدُ لِلَّهِ رَبِّ الْعالَمِينَ  خداوند مىفرمايد : بنده‌ام از من سپاسگزارى نمود و چون مىگويد :  الرَّحْمنِ الرَّحِيمِ  خدا مىفرمايد : بنده‌ام ثنايم گفت و چون گويد :  مالِكِ يَوْمِ الدِّينِ  خدا مىفرمايد : بنده‌ام ستايشم نمود و چون مىگويد :  إِيَّاكَ نَعْبُدُ وَ إِيَّاكَ نَسْتَعِينُ  خدا مىفرمايد : اين در ميان من ( 1 ) - و بنده‌ام باشد و براى وى آن چه را كه بخواهد ، مىدهم و چون مىگويد :  اهْدِنَا الصِّراطَ الْمُسْتَقِيمَ  خدا مىفرمايد : هدايت من براى بنده‌ام خواهد رسيد و آن چه كه او بخواهد . « 1 » نحوهء استدلال با اين حديث اين است كه ظاهر آن دلالت مىكند بر اين كه سورهء حمد از دو قسمت تشكيل يافته است : قسمت اول تا « اياك نعبد » كه نصف آيه چهارم است براى خداست و قسمت دوم آن كه از نصف همان آيه تا پايان سوره مىباشد براى نمازگزار است . اين دو قسمت ، هم از نظر تعداد آيات با هم مساويند و هم روايت « تنصيف » كه نصف سورهء حمد براى خدا و نصف آن براى نمازگزار است ، تصحيح و تأييد مىشود ، ولى اگر « بسم اللّه » را جزء سورهء حمد بدانيم ، در اين صورت معناى حديث صحيح نخواهد بود زيرا به طورى كه قبلا اشاره نموديم ، سورهء حمد در اين صورت جمعا داراى هفت آيه است و اگر « بسم اللّه » جزء حمد باشد ، بايد از صراط الذين تا آخر آن يك آيه حساب شود و در نتيجه قسمت اول سوره ، چهار آيه و قسمت دوم آن ، دو آيه و نصف خواهد بود و موضوع تقسيم‌بندى سوره به دو قسمت مساوى - كه در حديث مذكور آمده است - صحيح نخواهد بود .\r\nپاسخ : پاسخ ما به اين روايت اين است كه :\r\nاولا : اين روايت از علا نقل گرديده و دانشمندان علم رجال در توثيق و تضعيف وى با اختلاف سخن گفته‌اند ، لذا نمىتوان به اين روايت اطمينان و اعتماد نمود .\r\nثانيا : اگر دلالت اين روايت صحيح باشد ، با روايات صحيح ديگرى كه دلالت مىكنند بر اين كه سورهء حمد با « بسم اللّه » هفت آيه است نه بدون آن ، معارض و مخالف است و ما قسمتى از اين\r\n\r\n\r\n","description":"","footnote":"\r\n( 1 ) صحيح مسلم ، 2 / 6 ؛ سنن ابى داود ، 1 / 30 ؛ سنن نسائى ، 1 / 144 .\r\n","page_name":" 586 ","page_number":586},
  {"content":"\r\n\r\nروايات را قبلا آورديم .\r\nثالثا : اين روايت دلالت ندارد كه اين تقسيم‌بندى به حسب الفاظ سورهء حمد بوده است بلكه ظاهر اين است كه اين تقسيم‌بندى به حسب معنى بوده است و منظور اين است كه قسمتى از اجزاى نماز به حسب معنى و مدلول ، راجع به پروردگار و قسمت ديگرى نيز راجع به بندگان است .\r\nبنابراين ، لازم نيست كه سوره را از نظر الفاظ در ميان خالق و مخلوق به دو قسمت مساوى تقسيم كنيم .\r\nرابعا : اگر فرض كنيم كه اين تقسيم‌بندى به حسب الفاظ است نه به حسب معانى ، از كجا معلوم كه به حسب آيات باشد . شايد تنها به حساب كلمات سورهء حمد به دو قسمت مساوى تقسيم مىشود گرچه از نظر آيات مساوى نباشد زيرا كلمات آياتى كه قبل از جملهء « ايّاك نعبد و . . . » آمده و همچنين كلمات آياتى كه بعد از اين جمله آمده است ، با حساب نمودن « بسم اللّه » و حذف مكرراتش ، مساوى و هر قسمت ده كلمه مىباشد بدون اين كه آيات آن مساوى باشد .\r\n( 1 ) - 3 - مىگويند : از دلايل عدم جزء بودن « بسم اللّه » روايتى است كه ابو هريره نقل نموده و آن اين كه : سورهء كوثر سه آيه « 1 » و سورهء ملك سى آيه است « 2 » و اگر بسم اللّه جزء سوره بود ، آيات اين دو سوره بيش از اين بود كه ابو هريره گفته است .\r\nپاسخ : اين روايت كه ابو هريره دربارهء سورهء كوثر نقل نموده است بر فرض صحيح بودن ، با روايتى كه انس نقل كرده و ما آن را قبلا ذكر نموديم ، معارض است . « 3 » روايت انس از روايات صحيح و مورد قبول است كه تمام صحاح به جز « موطّأ » « 4 » آن را نقل كرده‌اند .\r\nبنابراين ، روايت ابو هريره را يا بايد كنار گذاشت و يا بايد بدين گونه تأويل نمود كه اين روايت ،\r\n\r\n\r\n","description":"","footnote":"\r\n( 1 ) من چنين روايتى در كتب حديث به دست نياوردم .\r\n( 2 ) مستدرك حاكم ، 1 / 565 ؛ صحيح ترمذى ، 11 / 30 ؛ كنز العمال ، 1 / 525 - 516 .\r\n( 3 ) در همين بخش كتاب تحت عنوان احاديث اهل سنت حديث اول .\r\n( 4 ) تيسير الوصول ، 1 / 199 .\r\n","page_name":" 587 ","page_number":587},
  {"content":"\r\n\r\nشماره آيات اختصاصى آن دو سوره را بيان مىكند نه تمام آيات آن‌ها را و « بسم اللّه » آيه‌اى است اشتراكى كه تمام سوره‌هاى قرآن در آن مشتركند ، اين است كه معمولا در بيان شماره آيات سوره‌ها آن را حساب نمىكنند .\r\nدر اينجا ، تفسير آيه « بسمله » در دو فصل پايان يافت كه فصل اول مربوط به اصل تفسير آيه شريفه و فصل دوم مربوط به مسائل كلى و نكات عمومى آيه بود و در فصل آينده به تفسير سوره حمد خواهيم پرداخت .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\n( 1 ) -\r\n\r\nتفسير بخش اول سوره حمد\r\nسوره حمد از سه بخش تشكيل گرديده است : بخش اول مربوط به حمد و ثناى خداوند و توجه به صفات عالى كمال و جمال الهى است و بخش دوم آن مربوط به اظهار بندگى و استعانت در پيشگاه اوست و بخش سوم آن مربوط به دعا ، نيايش و خواسته‌هاى انسانى است و اينك در اين فصل به تفسير بخش اول آن مىپردازيم :\r\nبخش اول سوره حمد از سه آيه تشكيل يافته است :\r\n   الْحَمْدُ لِلَّهِ رَبِّ الْعالَمِينَ . الرَّحْمنِ الرَّحِيمِ . مالِكِ يَوْمِ الدِّينِ .    « 1 »\r\n\r\nنحوه قرائت\r\n1 - اكثر دانشمندان علم قرائت ، دال « الحمد » را با ضمه و لام « للّه » را با كسره خوانده‌اند ولى بعضى از آنان دال « الحمد » را در اعراب و حركت به لام « للّه » كه بعد از آن واقع شده است ، تابع نموده و مانند آن با كسره مىخوانند و بعضى درست به عكس اين قرائت ، لام « للّه » را به دال « الحمد » كه قبل از آن قرار گفته است ، تابع كرده و مانند آن با ضمه تلفظ مىكنند ولى اين دو قرائت بسيار شاذ و غير معروف است كه نبايد به آن‌ها توجه نمود .\r\n2 - در كلمهء « مالك » نيز قرائت‌هاى مختلفى نقل گرديده است : بعضى از قراء آن را « ملك » با سكون لازم به شكل فلس و بعضى ديگر « مليك » مانند فعيل خوانده‌اند و ابو حنيفه آن را « ملك »\r\n\r\n\r\n","description":"","footnote":"\r\n( 1 ) فاتحه / 2 - 4 .\r\n","page_name":" 589 ","page_number":589},
  {"content":"\r\n\r\nبه صيغه فعل ماضى تلاوت نموده است ولى هيچ‌يك از اين قرائت‌هاى شاذ و غير معروف ، قابل توجه و داراى اعتبار نيست و اكثر دانشمندان علم قرائت آن را « مالك » به شكل فاعل و يا « ملك » به شكل كتف خوانده‌اند و اين دو مشهورترين و صحيح‌ترين قرائت است .\r\n\r\nكدام يك از آن دو قرائت بهتر است ؟\r\nگفتيم كه قرائت‌هاى مختلفى در كلمهء « مالك » وجود دارد و از همه مشهورتر و صحيح‌تر دو قرائت « مالك » و « ملك » است ولى در انتخاب و ترجيح يكى از اين دو قرائت بر ديگرى بسيار سخن گفته‌اند :\r\n( 1 ) - گاهى مىگويند : « مالك » صحيح‌تر است ، به دليل آن كه مفهوم آن وسيع‌تر و عمومىتر از مفهوم « ملك » است ، مثلا اگر گفته شود فلان شخص مالك قوم است از اين جمله استفاده مىشود كه او علاوه بر حق ملكيّت و مالكيّت كه مفهوم اصلى كلمه است ، سلطنت و پادشاهى نيز بر آنان دارد ولى اگر بگويند : فلانى ملك قوم است ، از اين جمله تنها سلطنت و پادشاهى كه مفهوم اصلى خود كلمه مىباشد ، استفاده مىشود نه حق مالكيت . به عبارت ديگر ، مالك شامل مفهوم « ملك » مىباشد ، ولى « مالك » شامل مفهوم « ملك » نيست .\r\nگروه ديگرى مىگويند كه : قرائت « ملك » از « مالك » بهتر است ، به دليل اين كه كلمه « مالك » غالبا به سوى زمان اضافه نمىشود بلكه كلمهء « ملك » است كه به سوى زمان اضافه مىگردد ، مثلا مىگويند : « ملك العصر » يا « ملوك الاعصار المتقدّمة » . بنابراين ، قرائت « ملك » در اين مورد كه به سوى زمان و « يوم الدّين » اضافه شده است ، رجحان و برترى دارد .\r\nاين بود نمونه‌اى از استدلال طرفين كه در ترجيح و انتخاب يكى از اين دو قرائت به آن‌ها تمسك و استناد مىكنند ، ولى به عقيدهء ما اين بحث فايده مهمى ندارد و اساسا در قرائت‌هاى معروف برترى قرائتى بر قرائت ديگر و انتخاب يكى از آن‌ها امكان‌پذير نيست ، زيرا اگر اين قرائت‌ها با تواتر و نقل‌هاى پياپى و يقين‌آور از پيامبر ( ص ) ثابت باشند ، همهء آن‌ها جنبه قرآنى پيدا مىكنند و تفاوتى در ميان آيات و كلمات قرآن نيست و اگر اين قرائت‌ها از راه تواتر ثابت نباشد - چنان كه حق هم همين است - « 1 » در اين صورت اگر ترجيح و امتياز يك قرائت سبب قطع به بطلان قرائت ديگر شود ، تحقيق در امتيازات قرائتى بر قرائت ديگر و انتخاب يكى از آن‌ها مانعى ندارد ،\r\n\r\n\r\n","description":"","footnote":"\r\n( 1 ) اين بحث در بخش قرائات گذشت .\r\n","page_name":" 590 ","page_number":590},
  {"content":"\r\n\r\nولى سخن در اين است كه از راه ترجيح قرائتى بر قرائت ديگر نمىتوان بطلان اين قرائت را ثابت نمود و اگر بحث و تحقيق در ترجيح قرائتى بر قرائت ديگر بطلان آن را ثابت نكند - چنان كه غالبا همچنين است - در اين صورت اين بحث بىفايده است چون مسلّم است كه از هريك از قرائت‌هاى معروف بدون تفاوت مىتوان پيروى نمود . « 1 » آرى ، بحث ترجيح قرائتى بر قرائت ديگر ، يك بحث بىفايده‌اى است مخصوصا در اين مورد زيرا تفاوت معناى « ملك » و « مالك » در جايى است كه كلمه « ملك » در سلطنت اعتبارى و ساختگى به كار برود كه در اين صورت مراتب سلطنت به اختلاف موارد تفاوت مىكند ، گاهى توأم با مالكيت خواهد بود و گاهى خالى از آن و اما اگر اين كلمه در خداوند كه سلطنت‌اش حقيقى مىباشد ، به كار رود ؛ در اين صورت مراتب آن متفاوت نمىباشد و هميشه توأم با مالكيت بوده و مفهوما با كلمه « مالك » يكى خواهد بود و از كلمهء « ملك » برتر نخواهد بود .\r\nاز اينجا معلوم مىشود كه اضافهء « مالك » به سوى زمان اگر در غير خداوند جايز نيست ، مستلزم آن نخواهد بود كه در خداوند هم صحيح نباشد ، زيرا او همان‌طوركه مالك همهء موجودات است ، واقعا مالك زمان هم مىباشد ، پس كلمه « مالك » در اضافه شدن به سوى زمان در خداوند با « ملك » يكسان است و از اين نظر هم كلمهء « ملك » نمىتواند از « مالك » برتر باشد .\r\n( 1 ) - گاهى گفته مىشود كه چون اضافهء « مالك » به « يوم الدّين » اضافهء لفظى و مفيد تعريف نيست ، لذا در نكره بودن خود باقى مىماند و جملهء « نكره » نمىتواند براى اللّه - كه معرفه است - وصف واقع شود ، پس بايد « ملك » خوانده شود زيرا مراد از « ملك » سلطان است و اين كلمه با داشتن آن معنى در حكم جامد و كلمه اسمى و غير مشتق خواهد بود و اضافهء چنين كلمه ، مفيد « تعريف » بوده و آن را معرفه و معين مىسازد و اشكال وصف شدن « نكره » بر « معرفه » پيش نخواهد آمد .\r\n\r\nپاسخ ديگران :\r\nدر تفسير كشاف و كتاب‌هاى ديگر به اين ايراد چنين پاسخ داده شده كه اضافهء اسم فاعل در صورتى لفظى است و نمىتوان كسب « تعريف » و تشخّص كند كه آن اسم فاعل ، به معناى حال و يا آينده باشد ولى اگر به معناى « ماضى » و گذشته و يا مقصود از آن ، دوام و هميشگى باشد ، در اين صورت اضافهء اسم فاعل معنوى خواهد بود و از مضاف اليه خود كسب « تعريف » خواهد نمود مانند :\r\n\r\n\r\n","description":"","footnote":"\r\n( 1 ) اين بحث در بخش قرائت‌هاى هفت‌گانه كتاب آمده است .\r\n","page_name":" 591 ","page_number":591},
  {"content":"\r\n\r\n  الْحَمْدُ لِلَّهِ فاطِرِ السَّماواتِ وَ الْأَرْضِ جاعِلِ الْمَلائِكَةِ رُسُلًا .   « 1 » ستايش مخصوص خداوندى است كه آفرينندهء آسمان‌ها و زمين است و فرشتگان را رسولانى قرار داده است .\r\nبه طورى كه مىبينيد : « فاطر » و « جاعل » در آيهء اول به معناى « ماضى » و « غافر الذّنب » و « قابل التّوب » در آيه دوم براى دوام و هميشگى است و هر چهار كلمه در اثر اضافه شدن ، معرفه گرديده و براى « اللّه » وصف قرار گرفته‌اند . اضافهء « مالك » نيز از اين قبيل است زيرا مفهوم كلمهء « مالك » يعنى مالكيت خداوند به روز قيامت ، هميشگى است . بنابراين اضافهء آن ، از قبيل اضافه معنوى و قابل كسب تعريف است و با كسب تعريف مىتواند براى « اللّه » وصف واقع شود .\r\n\r\nپاسخ ما\r\nتحقيق در پاسخ اين اشكال اين است كه اصلا اضافه ، اعم از لفظى و معنوى ، مفيد « تعريف » و تشخّص نيست بلكه اضافه ، فقط مفيد تخصيص و يك نوع تضييق و كم كردن دايرهء مفهوم و مصاديق لفظ است و اما تعريف و تشخّص بايد از شواهد و قراين ديگر استفاده شود نه از اضافه .\r\nدليل و توضيح مطلب اين كه : بديهى است كه فرقى در بين اين دو جمله نيست كه بگوييم « غلام ، لزيد » و يا « غلام زيد » و همان‌طوركه جملهء اول غير از تخصيص و كم كردن تعداد و مصاديق غلام ، فايدهء ديگر ندارد - زيرا شايد زيد غلام‌هاى زياد و متعدد داشته باشد - در موارد اضافه معنوى هم مانند جملهء دوم فقط تخصيص حاصل مىگردد . ( 1 ) - در موارد اضافهء لفظى نيز همان گونه تخصيص و كم كردن افراد به دست مىآيد ، منتها با اين تفاوت كه تخصيص در لفظ ، ناشى از اضافه نيست بلكه بدون اضافه هم حاصل مىشود و اضافه به جز تخفيف فايده ديگر ندارد .\r\nآرى ، اضافه خواه لفظى باشد و خواه معنوى ، مفيد تخصيص است نه مفيد تعريف و تعيين ، ولى اين مطلب موجب آن نيست كه كلمهء « مضاف » نتواند براى يك كلمه « معرفه » وصف واقع شود زير مجوّز وصف بودن اگر تنها تخصيص يافتن باشد كه در تمام موارد اضافه خواه لفظى باشد و يا معنوى به طور يكسان وجود دارد و اگر مجوز آن ، معرفه بودن باشد ، آن هم ممكن است از شواهد و قرائن خارجى به دست بيايد و استفاده تعيين از قرائن خارجى هم در هر دو نوع اضافه يكسان مىباشد . بنابراين ، فرقى در ميان اضافه لفظى و معنوى نيست و هرچه در تفاوت اين دو نوع اضافه ،\r\n\r\n\r\n","description":"","footnote":"\r\n( 1 ) فاطر / 1 .\r\n","page_name":" 592 ","page_number":592},
  {"content":"\r\n\r\nگفته شده است ، مفهوم صحيحى ندارد .\r\nسخن ديگرى كه براى تكميل بحث در اين موارد بايد افزود ، اين است كه : دانشمندان ادب اتفاق دارند بر اين كه : اگر مضاف در اضافهء لفظى صفت مشبّهه باشد ، وصف براى معرفه واقع نمىشود ولى اگر مضاف صفت مشبهه نباشد ، سيبويه از خليل و يونس نقل مىكند كه به نظر آنان ، چنين مضافى مىتواند وصفى براى معرفه واقع شود و در لغت عرب براى اين نوع وصف و اضافه مثال‌هاى فراوانى وجود دارد كه محل بحث ما نيز مىتواند از اين نوع اضافه باشد .\r\nو اما نظريه تفسير كشاف كه كلمهء « مالك » را در « مالك يوم الدّين » به معناى مالكيت هميشگى و استمرارى مىداند ، بطلان آن آشكار و روشن است ، زيرا احاطه خداوند و مالكيت او نسبت به موجودات ، گرچه استمرارى است ، ولى كلمه « مالك » در اين آيه به سوى « يوم الدّين » اضافه شده است و روز جزا هم در آينده خواهد بود . به ناچار بايد « مالك » هم براى آينده باشد نه براى استمرار .\r\nاما فرقى كه بعضى از دانشمندان دربارهء اسم فاعل مضاف گفته‌اند كه اگر براى ماضى و گذشته باشد ، در اين صورت تعيّن و تشخّص پيدا مىكند و مىتواند صفت براى معرفه باشد و اگر به معناى حال و آينده باشد ، نمىتواند صفت براى معرفه قرار بگيرد و در تفاوت اين دو ، چنين گفته‌اند كه اسم فاعل اگر براى گذشته باشد ، حتما به وقوع پيوسته است و هر چيزى كه به وقوع پيوسته و تحقّق يافته است ، شناخته مىشود و مىتواند بر يك موضوع معرفه و شناخته‌شده وصف قرار بگيرد و اما اسم فاعلى كه براى حال و آينده باشد ، اين خصوصيت را ندارد .\r\nبه نظر ما اين تفاوت نيز بىاساس است زيرا تحقق و به وجود آمدن چيزى مستلزم علم و اطلاع نيست كه تا آن چيز معرفه و شناخته شده باشد و گاهى ماضى و گذشته در عدم اطلاع از آن و عدم شناخت آن ، با آينده يكسان است .\r\nخلاصهء سخن اين كه : همه اين تعليل‌ها ، فرمول‌بندىها و قاعده‌بافىها ، پوچ و بىاساس است و در كلام عرب ، تنها بايد از استعمال عرب‌هاى ( 1 ) - فصيح پيروى نمود و به آنان اعتماد و استناد كرد و قواعد عربى را از استعمالات مختلف آنان به دست آورد .\r\n\r\nلغات و مفردات\r\n1 - « الحمد » : اين كلمه به معناى سپاس و ضد لوم و ملامت است . اين لغت در برابر افعال و اعمال نيك كه با اختيار انجام مىشود ، استعمال مىشود ؛ اعم از اين كه اين كار نيك به نفع خود حمدكننده\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nباشد يا به نفع ديگران ولى كلمه « شكر » كه مقابل كفران است ، در برابر احسان و نيكى كه از ديگرى به انسان مىرسد ، استعمال مىشود و اما كلمه « مدح » كه مقابل ذم است ، از نظر موارد استعمال عموميت دارد و اين لغت در برابر خوبى و نيكى شخصى و يا چيزى به كار مىرود ؛ خواه اين خوبى و نيكى از ممدوح بر مدح‌كننده برسد يا نرسد و خواه اين نيكى اختيارى باشد ، مانند فضيلت انسانى و يا غير اختيارى باشد ، مانند روشنايى خورشيد و درخشندگى دانه « درّ » .\r\nالف و لام در كلمه « الحمد » براى جنس است زيرا براى حمد ، عهد خارجى يعنى مصداق معهودى در خارج وجود ندارد .\r\n2 - 3 - 4 - « اللّه » و « رحمن » و « رحيم » : اين سه كلمه در فصل پيش ، در تفسير « بسم اللّه » توضيح داده شده است و احتياجى به تكرار آن نيست .\r\n5 - ربّ : از كلمه « ربب » گرفته شده و به معناى مالك ، مصلح و مربّى است و « ربيبه » نيز از همان ريشه آمده است .\r\nكلمه « ربّ » در غير خداوند استعمال نمىشود مگر با اضافه ، مثلا مىگويند : « ربّ السّفينة » يعنى صاحب كشتى و « ربّ الدّار » يعنى صاحب خانه .\r\n6 - عالمين : جمع است كه از لفظ خود مفرد ندارد ، مانند « رهط » و « قوم » . اين واژه به يك مجموعهء متجانس از موجودات ، اطلاق مىگردد .\r\nمثلا مىگويند : عالم جماد ، عالم نبات و امثال آن و گاهى هم به مجموعه‌اى اطلاق مىگردد كه اجزاى آن با هم ارتباط زمانى و يا مكانى داشته باشند ، مانند اين كه گفته مىشود « عالم كودكى » ، « عالم دنيا » و « عالم آخرت » .\r\nگاهى نيز كلمهء « عالم » در مجموع و تمام موجودات جهان آفرينش با تفاوت و اختلافاتى كه در ميانشان وجود دارد ، به كار مىرود .\r\nجمع اين كلمه با واو و نون است و مىگويند : « عالمون » . گاهى جمع آن به شكل « فواعل » مىآيد و مىگويند : « عوالم » و در لغت عرب كلمه‌اى نيست كه به شكل « فاعل » - با فتح عين - باشد و با واو و نون جمع بسته شود به جز اين كلمه .\r\n( 1 ) - 7 - ملك : اين كلمه به معناى احاطه و سلطه آمده است و اين احاطه و سلطه ، گاهى داراى حقيقت خارجى و واقعى است ، مانند سلطنت خداوند بر تمام موجودات زيرا هستى هر موجودى وابسته خالق و هستىبخش اوست و واقعيت مستقلى از خود ندارد جز همان ارتباط تعلق به علت اصلى و آفريننده‌اش و هر موجود ممكن در پيدايش و بقايش محتاج و نيازمند به هستىبخش\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nخود مىباشد و لحظه‌اى از آن غنى و بىنياز نيست و هيچ‌گاه از نياز و احتياج ، جدا و منفك نخواهد بود .\r\n وَ اللَّهُ الْغَنِيُّ وَ أَنْتُمُ الْفُقَراءُ .  « 1 » خداوند بىنياز است و شما همه نيازمنديد .\r\nگاهى نيز اين سلطنت ، اعتبارى و فرضى و يا قراردادى است مانند مالكيت مردم به اشياء مثلا ، مالك بودن زيد به اموال شخصى خويش ، جز اين معنى ندارد كه نسبت به اين اموال ملكيت و حق خاصى براى وى اعتبار و فرض شده است و اختيار آن اموال از نظر تصرف و استفاده كردن در دست اوست و اين فرض و اعتبار هم به وسيلهء يكى از مقتضيات و علاقه‌ها و قراردادهاى عارضى مانند عقد ، ايقاع ، حيازت ، ارث و امثال آن حاصل مىشود و اما ملكيت از نظر فلاسفه عبارت است از هيئت و وضعيّتى كه از احاطه چيزى به چيز ديگر حاصل مىشود . مالكيت در پيش فلاسفه يكى از « اعراض » نه‌گانه است و از آن به مقوله « جده » تعبير مىكنند ، مانند هيئتى كه از احاطه عمامه بر سر انسان و يا احاطه انگشتر به وجود مىآيد .\r\n8 - دين : به معناى جزا و حساب است و اين هر دو معنى را در جملهء « مالك يوم الدين » مىتوان منظور كرد زيرا حساب ، مقدمه جزاست و روز حساب عينا همان روز جزاست .\r\n\r\nسپاس مخصوص خداست\r\nخداوند متعال با جملهء « الحمد للّه رب العالمين » اين واقعيت را براى بشر يادآور مىشود كه مفهوم حمد و هر آن چه حمد و سپاس ناميده مىشود ، اختصاص به ذات مقدس او دارد .\r\nاين يك حقيقت مسلّم و روشنى است كه دلايل فراوانى آن را تأييد و ثابت مىكند . اينك نمونه‌اى از اين دلايل :\r\n1 - حسن و كمال هر فعلى ناشى از حسن و كمال فاعل و عامل آن است و چون خداوند متعال ، كمال ( 1 ) - مطلق است و كوچك‌ترين عيب و نقصى در او نيست ، قهرا كار و عمل او هم يك عمل كامل و شايسته و خالى از هر گونه عيب و نقص خواهد بود ، چنان كه اين معنى در قرآن مجيد هم آمده است آنجا كه مىگويد :\r\n\r\n\r\n","description":"","footnote":"\r\n( 1 ) محمد / 38 .\r\n","page_name":" 595 ","page_number":595},
  {"content":"\r\n\r\n قُلْ كُلٌّ يَعْمَلُ عَلى شاكِلَتِهِ .  « 1 » بگو هركس طبق روش [ و خلق و خوى 
  ] خود عمل مىكند .\r\nاما غير خدا چون از نقايص خالى نيست ، به ناچار اعمال وى نيز بىنقص و عيب نخواهد بود ، پس عملى كه نيك محض و خالى از هر نقص باشد ، به خدا اختصاص دارد و صدور چنين عمل كامل و نيك محض از غير او امكان‌پذير نيست .\r\nاين است كه تنها ذات اقدس و كامل او ، سزاوار حمد و سپاس است و محال است كه كسى جز او سزاوار حمد و سپاس باشد و جملهء « الحمد للّه » نيز به همين حقيقت اشارت و دلالت دارد زيرا به طورى كه قبلا گفتيم ؛ كلمهء « للّه » علم و نام خاص همان ذات اقدس و اكملى است كه تمام صفات كمال و عظمت را داراست و حمد و سپاس نيز با به كار بردن « لام اختصاص » در جمله به او اختصاص داده شده است .\r\nامام صادق ( ع ) هم در اين باره چنين مىفرمايد : استرى از پدرم امام باقر ( ع ) گم شده بود ، پدرم گفت : اگر خداوند اين استر را به من برگرداند ، خدا را حمدى خواهم گفت كه خود وى بپسندد ، طولى نكشيد استر را با زين و لجامش آوردند و چون پدرم پشت آن قرار گرفت و لباسهايش را جمع نمود ، سرش را به سوى آسمان بلند نمود و گفت : « الحمد للّه » و هيچ كلمه‌اى بر آن اضافه ننمود . آنگاه گفت : چيزى از حمد خدا را فروگذار نكردم و تمام انواع و اقسام حمد و سپاس را به خدا اختصاص دادم و هيچ حمد و سپاس نيست مگر اين كه اين جمله شامل آن است . « 2 » باز از امام صادق ( ع ) نقل شده است كه خداوند هيچ نعمت بزرگ و كوچكى بر بنده‌اش نمىدهد مگر با گفتن : « الحمد للّه » شكر همه آن نعمت‌ها را بجا مىآورد . « 3 » 2 - دليل دوم بر اختصاص داشتن حمد به خدا اين است كه اولين كمال براى هر ممكن اعم از عقول ، نفوس ، ارواح ، و اجساد ( 1 ) - ، وجود و هستى اوست و جاى ترديد نيست كه اين كمال از سوى خداست زيرا ايجادكننده و خالق تمام اشياء هم اوست .\r\nاما كمال دوم هر موجود همان امتيازات و مختصاتى است كه موجب فضيلت و مزيّت آن مىباشد و اين امتيازات گاهى اختيارى است و گاهى غير اختيارى ، پس آن چه كه خارج از اختيار\r\n\r\n\r\n","description":"","footnote":"\r\n( 1 ) بنى اسرائيل / 84 .\r\n( 2 ) تفسير برهان ، 1 / 29 ؛ اصول كافى ، باب الشكر ، ص 356 نيز روايتى نزديك به اين مضمون آمده است .\r\n( 3 ) اصول كافى ، باب الشكر ، ص 356 .\r\n","page_name":" 596 ","page_number":596},
  {"content":"\r\n\r\nمخلوق است ، باز بدون شك از افعال پروردگار خواهد بود مانند : نموّ در نباتات و درك نفع و ضرر در حيوانات و قدرت نطق و بيان مقاصد ، در انسان‌ها .\r\nو اما امتيازاتى كه انسان به اختيار خود به آن‌ها دست يافته است ، گرچه با اختيار خود اوست ولى برگشت آن نيز به خداوند متعال است ، زيرا همان خداست كه او را به راه راست ، هدايت و به طريق مستقيم رهبرى فرموده ، درك و استعداد كسب مقام و كمال و به دست آوردن امتيازات را به او داده است .\r\nو به اين حقيقت نيز با جمله « ربّ العالمين » اشاره شده است .\r\n3 - هيچ‌يك از اعمال نيكى كه از خدا صادر مىشود ، براى خود او نيست زيرا او كامل مطلق است و تكامل نسبت به وى مفهومى ندارد ، پس هر فعل و عملى كه خداوند انجام مىدهد ، احسان محض و انعام خالصى است كه نفعش تنها عايد مخلوقات خواهد بود .\r\nو اما افعال نيكى كه از ديگران صادر مىشود ، گرچه گاهى سود اين اعمال به ديگران هم مىرسد ولى با اين حال ، سود آن‌ها در مرحله اول براى خود شخص است كه عمل را انجام مىدهد زيرا او كمال خويش را در گرو اين اعمال ، درك و احساس مىكند و به همين انگيزه است كه آن را انجام مىدهد . قرآن مجيد در اين باره مىفرمايد :\r\n إِنْ أَحْسَنْتُمْ أَحْسَنْتُمْ لِأَنْفُسِكُمْ .  « 1 » اگر نيكى كنيد ، به خودتان نيكى كرده‌ايد .\r\nپس احسان محض و نيكى خالص كه سودش فقط براى ديگران باشد ، فعل پروردگار است و بس ، بنابراين تنها اوست كه سزاوار حمد و سپاس است نه غير او و به اين مطلب نيز با جملهء « الرحمن الرّحيم » اشاره گرديده است .\r\nدر اينجا اين نكته را نيز اضافه مىكنيم كه حمد و ثنا در برابر افعال و كارهاى نيك ، گاهى بر اين اساس است كه شخص حامد و ثناگو عظمت و ارزش افعال نيك احسان‌كننده و يا صفات عالى و قابل ستايش او را درك نموده است بدون اين كه توجهى به بذل و بخشش و نظرى به احسان او و يا ترسى از وى داشته باشد ، همان درك و شناخت ، او را به حمد و سپاس بر مىانگيزد .\r\nو گاهى نيز اين حمد و سپاس در اثر توجه به الطاف و عطاياى صاحب نعمت است و گاهى به علت طمع و علاقه به احسان اوست و گاهى هم در اثر ترس از او ، واقع مىشود ، اين است كه حمد و\r\n\r\n\r\n","description":"","footnote":"\r\n( 1 ) بنى اسرائيل / 7 .\r\n","page_name":" 597 ","page_number":597},
  {"content":"\r\n\r\nسپاس انگيزه‌هاى مختلفى دارد و به همهء اين علل و انگيزه‌هاى چهارگانهء حمد ، در اين سوره اشارت رفته و علت اختصاص آن به ذات اقدس پروردگار روشن گرديده است .\r\nتوضيح اين كه : در جملهء « الحمد للّه » به كمال و لياقت ذاتى پروردگار كه اولين علت و انگيزهء حمد و سپاس است ، اشاره گرديده است كه ذات اقدس پروردگار ( 1 ) - تمام صفات كمال را دارا و از تمام عيوب و نقايص منزه و مبراست و در نتيجه ذاتا سزاوار تمام انواع و اقسام حمدها و ثناهاست .\r\nدر جمله « رب العالمين » به انگيزهء دوم حمد اشاره شده است كه خلق و ايجاد تمام موجودات ، نعمت وجود و هستى ، تربيت روحى و جسمى و تمام عوامل رشد و پرورش همه و همه از خداست و بايد در برابر اين همه احسان و نيكى ، او را حمد و سپاس گفت .\r\nجمله « الرّحمن الرّحيم » انگيزه سوم حمد و سپاس را بيان مىكند و مىگويد : چون خداوند ، رحمان و رحيم و سرچشمهء رحمت است . بايد به احسان و نيكىها و الطاف و مراحم وى اميدوار بود و به اقتضاى همان توقع و اميدوارى به احسان و عنايت‌هاى خداوند است كه بايد او را ستود و حمد و ثنايش نمود ، با در نظر گرفتن اين نكته معلوم مىشود كه آيه « الرّحمن الرّحيم » در سورهء حمد تكرارى و يا براى تأكيد نيست ، بلكه در مرحلهء اول ( در آيه « بسم اللّه » براى تيمن و تبرك و در مرحلهء دوم براى بيان علت اختصاص داشتن تمام حمد و سپاس به خدا آمده است .\r\nجملهء « مالك يوم الدّين » نيز انگيزه و علت چهارم حمد و سپاس را بازگو مىكند و انسان را به اين حقيقت متوجه مىسازد كه پايان و برگشت تمام اعمال و امور همهء انسان‌ها به اوست ، حكومت و سلطنت روز بازپسين با اوست . حساب و مجازات اعمال تنها در دست اوست . پس بايد از او بترسيم و از مخالفت او بپرهيزيم و او را حمد و ثنا بگوييم و سپاس‌گزارش باشيم .\r\nبا بيان و تفسير ديگر : منظور از « مالك يوم الدين » و صاحب روز جزا اين است كه آن روز ، روز عدل و دادگسترى است . روز بذل و بخشش خداوند است و چون اين دو صفت يعنى عدل و بخشش و كه در آن روز از آن‌ها كاملا برخوردار مىشوند ، از صفات جمال و عظمت الهى است ، به ناچار بايد خدا را در مقابل اين دو صفت بزرگ ، ستود و حمد و ثنايش نمود همان‌طوركه در برابر عنايت وى كه در اين جهان به انسانها مىرسد ، سزاوار حمد و ثنا مىباشد .\r\nاين بود ، تفسير قسمت اول سوره حمد و به يارى خدا در فصل آينده به تفسير دومين بخش سوره كه آيه عبادت و استعانت مىباشد ، خواهيم پرداخت .\r\n\r\n","description":"","footnote":"","page_name":" 598 ","page_number":598},
  {"content":"\r\n\r\n( 1 ) -\r\n\r\nتفسير بخش دوم سورهء حمد\r\n إِيَّاكَ نَعْبُدُ وَ إِيَّاكَ نَسْتَعِينُ .  « 1 »\r\n\r\nلغات و مفردات :\r\nعبادت : اين كلمه در لغت به سه معنى آمده است :\r\n1 - گاهى به معناى « اطاعت » و فرمانبردارى مىباشد ، مانند :\r\n أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ .  « 2 » آيا من با شما پيمان نبستم ؟ اى فرزندان آدم كه اطاعت شيطان نكنيد كه او براى شما دشمنى است آشكار ! 2 - معناى دوم عبادت : خضوع ، تذلل و ذلت است ، مانند :\r\n فَقالُوا أَ نُؤْمِنُ لِبَشَرَيْنِ مِثْلِنا وَ قَوْمُهُما لَنا عابِدُونَ .  « 3 » آن‌ها گفتند : آيا ما به دو انسان ، همانند خودمان ايمان بياوريم در حالى كه قوم آن‌ها بردگان ما هستند ؟ ! ( 1 ) - و از اينجاست راهى را كه عبور و مرور در آن بيشتر است و زياد در زير پاى عابرين قرار\r\n\r\n\r\n","description":"","footnote":"\r\n( 1 ) فاتحه / 5 .\r\n( 2 ) يس / 60 .\r\n( 3 ) مؤمنون / 47 .\r\n","page_name":" 599 ","page_number":599},
  {"content":"\r\n\r\nمىگيرد ، « معبد » مىنامند .\r\n3 - گاهى هم كلمه عبادت به معناى پرستش استعمال مىشود ، مانند :\r\n قُلْ إِنَّما أُمِرْتُ أَنْ أَعْبُدَ اللَّهَ وَ لا أُشْرِكَ بِهِ .  « 1 » بگو ! من مأمورم كه اللّه را بپرستم و به او شرك نورزم .\r\nكلمه « عبادت » غالبا در همين معنى به كار مىرود ، به طورى كه اگر بدون قرينه و خالى از قيد و شرط استعمال گردد ، مردم از آن ، همين معنى را مىفهمند .\r\nكلمه « عبد » معناهاى مختلفى دارد :\r\nگاهى در مطلق انسان به كار مىرود گرچه آزاد باشد زيرا انسان آفريده و تربيت‌شدهء پروردگار است و فطرتا در برابر او خاضع و خاشع است گرچه شايد عملا در برابر اوامر و نواهى وى تمرد و سركشى كند .\r\nگاهى هم به معناى برده و سر سپرده مىباشد زيرا عبد ، مملوك است و اختيار وى در دست مالك مىباشد . در واقع نسبت به مالك سر سپردگى و مملوكيت دارد .\r\nگاهى در يك معناى وسيع‌تر به كار مىرود و بر كسى كه نسبت به چيزى اهميت فراوان مىدهد به طورى كه توجهى به غير از آن ندارد « عبد » گفته مىشود و از همين‌جاست گفتار حضرت سيد الشهداء ( ع ) :\r\nالنّاس عبيد الدّنيا و الدّين لعق على السنتهم يحوطونه ما درت معايشهم و اذا محّصوا بالبلاء قلّ الدّيّانون . « 2 » يعنى مردم بندگان دنيايند . دين لقلقهء زبان آن‌هاست تا زندگىشان مىچرخد ، دم از دين مىزنند و چون روز امتحان پيش آيد ، دينداران چقدر كم خواهند بود ؟ ! گاهى نيز « عبد » به شخص مطيع و فرمانبردار گفته مىشود و در آيه زير به همين معنى آمده است :\r\n أَنْ عَبَّدْتَ بَنِي إِسْرائِيلَ .  « 3 » بنى اسرائيل را برده و فرمانبردار خويش قرار داده است .\r\n\r\n\r\n","description":"","footnote":"\r\n( 1 ) رعد / 36 .\r\n( 2 ) بحار ، 10 / 189 .\r\n( 3 ) شعرا / 22 .\r\n","page_name":" 600 ","page_number":600},
  {"content":"\r\n\r\nاستعانت : به معناى كمك خواستن است . اين كلمه به دو گونه بىواسطه و يا با واسطهء « باء » متعدّى و استعمال مىشود . مىگويند « استعنته » و « استعنت به » يعنى از او درخواست مدد و يارى نمودم .\r\n( 1 ) -\r\n\r\nيك نكته ادبى\r\n« ايّاك » ، در هر دو مورد مفعول است و براى افاده حصر مقدم شده است و در اين آيه از سياق غيبت به سياق خطاب يعنى از سوم شخص به دوم شخص منتقل گرديده است و علت اين انتقال كه « التفات » ناميده مىشود ، يكى از دو چيز مىتواند باشد :\r\n1 - جملاتى كه قبل از اين آيه واقع شده ، دلالت دارند بر اين كه خداوند متعال مالك و مربى تمام موجودات و گردانندهء تمام شئون هستى و زندگى آن‌ها است و اين صفت ، مقتضى آن است كه تمام اشياء و موجودات در علم او حاضر باشند و او به تمام بندگان و اعمالشان به تمام موجودات احاطه داشته باشد تا در روز قيامت در برابر اطاعت آنان پاداش دهد و بر معصيتشان كيفر كنند و همين معنى و حضور بندگان در برابر او اقتضا مىكند كه آنان نيز حضورشان را در پيشگاه او اظهار كنند و او را مخاطب قرار دهند و بگويند : « ايّاك نعبد » 2 - حقيقت عبادت و پرستش ، خضوع كردن بنده است در برابر پروردگارش به اين جهت كه او مربى و سرپرست اوست و امورش در اختيار وى بوده و با دست او اداره مىشود كه آن را « ربوبيّت » مىگويند . ربوبيّت نيز مقتضى حضور مربى است كه تا تربيت و تدبير شئون بنده و تربيت‌شدهء خويش را به عهده بگيرد . استعانت و كمك خواستن نيز مانند عبادت ، حضور معبود و مربى را لازم دارد زيرا عدم استقلال انسان و نياز وى به يارى و عنايت خداوند مقتضى آن است كه او در پيش مددخواهنده حضور داشته باشد تا اعانت و يارى از طرف وى محقق گردد .\r\nپس ، بنده در مقام عبادت و استعانت خود را در برابر خداوند حاضر مىبيند نه غايب ، به همين جهت او را حضورا خطاب مىكند و مىگويد : تنها تو را مىپرستم و از تو يارى مىطلبم . « ايّاك نعبد و ايّاك نستعين »\r\n\r\nتفسير\r\nپس از آن كه خداوند با آيات گذشته ، خود را تمجيد و توصيف نمود ، به بندگانش ياد مىدهد كه اين آيه شريفه را بخوانند و به مفهوم و حقيقت آن معترف باشند كه آنان به جز خدا كسى را ستايش نمىكنند و از كسى به جز او استعانت و مدد نمىجويند زيرا تمام موجودات غير از خدا ذاتا فقير و\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nعاجز بلكه با عدم يكسانند مگر اين كه عنايت و توجه الهى شامل حالشان باشد .\r\nپس اين چنين موجودى كه هم در اصل هستى و هم در ادامه هستى ، وجودش احتياج به ديگرى دارد ، سزاوار پرستش و استعانت نيست و تمام ممكنات گرچه از نظر كمال و نقص با هم متفاوتند ولى در صفت عجز و احتياج ، با هم يكى و مساوى هستند ( 1 ) - و در اين كه همهء آن‌ها در تحت حكم و ارادهء خدا مىباشند ، سهيم و يكسانند چنان كه خداوند مىفرمايد :\r\n أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ .  « 1 » آگاه باشيد كه آفرينش و تدبير [ جهان 
  ] از آن او و به فرمان او است .\r\n وَ لِلَّهِ مُلْكُ السَّماواتِ وَ الْأَرْضِ وَ إِلَى اللَّهِ الْمَصِيرُ .  « 2 » و از براى خداست حكومت و سلطنت آسمان‌ها و زمين و بازگشت [ تمامى موجودات 
  ] به سوى اوست .\r\nكيست كه بتواند در سلطنت او معارضه كند و در امر و حكومتش با وى به مقام محاجّه برآيد ؟\r\nدر صورتى كه اوست بخشنده و گيرنده . آن چه را كه بخواهد انجام مىدهد و آن چنان كه بخواهد ، فرمان مىدهد .\r\nپس شخص مؤمن به جز خدا را ستايش نمىكند و از كسى به جز او استعانت نمىجويد زيرا غير از خدا همگان محتاج صرفند و معبود بايد غنى و بىنياز باشد و چگونه سزاست كه فقيرى همچون خود فقيرى را ستايش كند ؟\r\nاز همهء آن چه گفتيم ، به طور خلاصه چنين بر مىآيد كه اقتضاى ايمان اين است : انسان به جز خدا كسى را عبادت نكند و نياز خود را به جز او به پيش كسى نبرد و به جز او بر كسى اتكا و اعتماد ننمايد و جز او از كسى ديگر استعانت نجويد و يارى نطلبد و در غير اين صورت به خدا و پروردگارش شريك قرار داده و در برابر ملك و سلطنت الهى ، موجود ديگرى را نيز به حكومت برگزيده است ، در صورتى كه فرمان حتمى و غير قابل تغيير الهى ، غير از اين است كه در اين مورد مىفرمايد :\r\n وَ قَضى رَبُّكَ أَلَّا تَعْبُدُوا إِلَّا إِيَّاهُ .  « 3 » و پروردگارت فرمان داده است كه جز او را نپرستيد !\r\n\r\n\r\n","description":"","footnote":"\r\n( 1 ) اعراف / 54 .\r\n( 2 ) نور / 42 .\r\n( 3 ) بنى اسرائيل / 23 .\r\n","page_name":" 602 ","page_number":602},
  {"content":"\r\n\r\nاين بود خلاصه تفسير آيه « اياك نعبد و ايّاك نستعين » كه بخش دوم سوره حمد را تشكيل مىدهد و در اين آيه به دو موضوع بسيار مهم اشارت رفته است : « عبادت و استعانت » كه در دو فصل آينده براى تكميل بحث به توضيح آن خواهيم پرداخت .\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n( 1 ) -\r\n\r\nمسئله عبادت و اطاعت\r\n( 2 ) -\r\n\r\nتوحيد در عبادت\r\nيكى از مطالبى كه هيچ مسلمانى نمىتواند نسبت به آن شك و ترديد به خود راه دهد ، اين است كه عبادت ( به معناى پرستش ) فقط به خدا اختصاص دارد . قبلا هم گفتيم لفظ « عبادت » در مقام اطلاق به همين معنى انصراف دارد و مختص كردن عبادت به خدا همان « توحيد در عبادت » است و توحيد در عبادت هم از توحيد ذات خداى واحد سرچشمه مىگيرد كه پيامبران براى ترويج و تعليم همين مسئله آمده‌اند و كتاب‌هاى آسمانى نيز به همان منظور نازل شده‌اند آنجا كه مىگويد :\r\n قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ .  « 1 » بگو ! اى اهل كتاب بياييد به سوى سختى كه ميان ما و شما يكسان است كه جز خداوند يگانه را نپرستيم و بعضى از ما بعض ديگر را به جز خداى يگانه ، به خدايى نپذيرد ! پس ايمان به خدا با عبادت غير خدا جمع نمىشود ، اعم از اين كه اين عبادت ناشى از عقيده به تعدد خالق و انكار توحيد و يگانگى خدا باشد يا از عقيده به حجاب و واسطه‌گرى بين خالق و مخلوق سرچشمه مىگيرد كه هر دو عقيده ، بدون تفاوت ، فاسد و شرك‌آميز است ، ولى متأسفانه گروهى به اين عقايد فاسد مبتلا شده‌اند و معتقدند كه ما بين خالق و مخلوق حجاب و فاصله وجود دارد ، دعا و نداى خلق به خالقش نمىرسد و ارتباط مستقيم با خدا براى او امكان‌پذير نيست . در\r\n\r\n\r\n","description":"","footnote":"\r\n( 1 ) آل عمران / 64 .\r\n","page_name":" 604 ","page_number":604},
  {"content":"\r\n\r\nاين ديدگاه ، انسان خود را در ارتباط با خدا ، به خدايان و وسايط واهى نيازمند مىبيند و آن‌ها را مىپرستد تا او را به خدايش نزديك و مرتبط سازد .\r\nطرفداران اين عقيده و پندار ، تشكيلات الهى را مانند تشكيلات سلاطين و دار و دستهء آن‌ها مىپندارند كه چون سلاطين از رعايا و افراد ملت خويش دورند و دست آنان به او نمىرسد ، اين است كه مردم به ناچار خود را به وسايط و روابطى محتاج مىدانند و آن‌ها را مىپرستند كه در حل مشكلات و رفع نيازهاى آنان در ميان آنان و سلاطين‌شان وساطت كنند .\r\n( 1 ) - خداوند سبحان هر دو عقيده و ديدگاه را يعنى هم اعتقاد به تعدد خالق و هم اعتقاد به وسايط را در اين آيه شريفه و آيات ديگر قرآن مجيد محكوم كرده و آن‌ها را باطل و بىاساس معرفى نموده است :\r\n1 - اما عقيدهء اول : خداوند در مقام ابطال اين عقيده كه همان تعدد خدايان است ، چنين مىفرمايد :\r\n لَوْ كانَ فِيهِما آلِهَةٌ إِلَّا اللَّهُ لَفَسَدَتا .  « 1 » اگر در آسمان و زمين جز [ اللّه 
  ] خدايان ديگرى بود ، فساد در آن‌ها ايجاد مىشد .\r\n وَ ما كانَ مَعَهُ مِنْ إِلهٍ إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ سُبْحانَ اللَّهِ عَمَّا يَصِفُونَ .  « 2 » و معبود ديگرى با او نيست كه اگر چنين مىشد ، هريك از خدايان مخلوقات خود را تدبير و اداره مىكردند و بعضى بر بعض ديگر برترى مىجستند . خداوند پاك و منزه است از آن چه [ مشركين 
  ] توصيف مىكنند .\r\n2 - اما عقيدهء دوم : كه همان عقيده به وسايط است و از مقايسه دستگاه الهى به دستگاه‌هاى سلاطين بشرى زاييده مىشود ، خداوند اين عقيده و پندار غلط را با بيانات مختلفى محكوم مىسازد و گاهى از طرفداران اين عقيده دليل مىخواهد و از راه فطرت ، وجدان آنان را بر بىاساس بودن عقيده‌شان متوجه مىسازد ، آنجا كه مىگويد :\r\n\r\n\r\n","description":"","footnote":"\r\n( 1 ) انبياء / 22 .\r\n( 2 ) مؤمنون / 91 .\r\n","page_name":" 605 ","page_number":605},
  {"content":"\r\n\r\n إِلهٌ مَعَ اللَّهِ قُلْ هاتُوا بُرْهانَكُمْ إِنْ كُنْتُمْ صادِقِينَ .  « 1 » آيا با وجود خداى [ حقيقى 
  ] خداى ديگرى هم هست ، بگو كه اگر راست مىگوييد ، دليل‌تان را بياوريد !     قالُوا نَعْبُدُ أَصْناماً فَنَظَلُّ لَها عاكِفِينَ . قالَ هَلْ يَسْمَعُونَكُمْ إِذْ تَدْعُونَ . أَوْ يَنْفَعُونَكُمْ أَوْ يَضُرُّونَ . قالُوا بَلْ وَجَدْنا آباءَنا كَذلِكَ يَفْعَلُونَ .     « 2 » گفتند ما بت‌ها را مىپرستيم و همه‌روزه ملازم عبادت آن‌ها هستيم [ ابراهيم 
  ] گفت : آيا صداى شما را مىشنوند آنگاه‌كه آن‌ها را مىخوانيد يا بر شما نفع و ضررى مىرسانند ؟\r\nگفتند : نه ، بلكه پدران خود را چنين يافتيم [ ما نيز چنين مىكنيم . 
  ] گاهى نكته‌اى را براى آنان يادآورى مىنمايد كه خودبه‌خود به اشتباه‌شان پى ببرند و متوجه شوند كه آن چه قادر به نفع و ضرر رساندن نيست ، قدرت بخشيدن و يا پس گرفتن نيز ندارد . نه نفعى به آنان مىرساند و نه ضررى ، نه ميراندن در دست او مىباشد و نه حيات و زندگى بخشيدن .\r\nبنابراين چنين موجودى نمىتواند به جز مخلوق ضعيفى باشد و شايسته نيست ، انسانى كه داراى عقل و تفكر مىباشد ، چنين مخلوق ضعيف را بپرستد و به خداونديش بپذيرد :\r\n  قالَ أَ فَتَعْبُدُونَ مِنْ دُونِ اللَّهِ ما لا يَنْفَعُكُمْ شَيْئاً وَ لا يَضُرُّكُمْ . أُفٍّ لَكُمْ وَ لِما تَعْبُدُونَ مِنْ دُونِ اللَّهِ أَ فَلا تَعْقِلُونَ .   « 3 » [ ابراهيم 
  ] گفت : آيا جز خدا چيزى را مىپرستيد كه كوچك‌ترين نفع و ضررى به شما ندارد ؟ ! افّ بر شما و بر آن چه غير از خدا مىپرستيد ، آيا انديشه نمىكنيد [ و عقل نداريد ؟ 
  ]  قُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً .  « 4 » بگو به آنان : آيا غير از خدا چيزى را مىپرستيد كه مالك سود و زيان نيست و قدرت نفع و ضرر رساندن به شما را ندارد ؟ !  أَ لَمْ يَرَوْا أَنَّهُ لا يُكَلِّمُهُمْ وَ لا يَهْدِيهِمْ سَبِيلًا اتَّخَذُوهُ وَ كانُوا ظالِمِينَ .  « 5 »\r\n\r\n\r\n","description":"","footnote":"\r\n( 1 ) نمل / 64 .\r\n( 2 ) شعراء / 71 - 74 .\r\n( 3 ) انبياء / 66 ، 67 .\r\n( 4 ) مائده / 76 .\r\n( 5 ) اعراف / 148 .\r\n","page_name":" 606 ","page_number":606},
  {"content":"\r\n\r\nآيا نمىديدند كه آن [ گوساله 
  ] با آنان سخن نمىگويد و آنان را به راهى هدايت نمىكند ، آن را [ به خدايى 
  ] گرفته‌اند و ستمگر شده‌اند [ و بر خويشتن ظلم روا داشته‌اند 
  ] اين مطلب كه مخلوق هرگز قابل ستايش نيست ، يك قانون عقلى و فطرى ، روشن و مسلّم ، عام و همه‌شمول است و جز خدا ، همه چيز و همه‌كس و حتى پيامبران را نيز در بر مىگيرد كه پرستش آن‌ها به طور كلى خلاف عقل و فطرت انسانى و از نظر عقل ، قرآن و اسلام ممنوع است و قرآن اين حقيقت را چنين بيان مىكند :\r\n( 1 ) -   وَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ . ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ .   « 1 » و آنگاه‌كه خداوند به عيسى بن مريم گفت : آيا تو به مردم گفتى كه من و مادرم را به عنوان دو معبود غير از خدا به خدايى برگزينيد ؟ ! او گفت : منزّهى تو [ اى پروردگار من ! 
  ] . من حق ندارم آن چه را كه شايسته من نيست ، بگويم ؛ اگر چنين سخنى گفته باشم ، تو مىدانى . تو از آن چه در روح و جان من است ، آگاهى و من از آن چه در ذات [ پاك 
  ] توست آگاه نيستم . به يقين تو از تمام اسرار و پنهانىها با خبرى . من جز آن چه را كه مرا به آن فرمان دادى ، چيزى به آن‌ها نگفتم . [ به آن‌ها گفتم 
  ] خداوندى را بپرستيد كه پروردگار من و پروردگار شماست .\r\nقرآن مجيد گاهى نيز عقيده به وساطت را از راه ديگر محكوم ساخته و جايى براى چنين طرز تفكرى در اسلام نگذاشته است . قرآن در اين زمينه مىگويد : خداوند نسبت به بندگانش نزديك است به طورى كه حتى گفتار سرّى آنان را نيز مىشنود و جوابشان را مىدهد و مستقيما به تدبير امورشان مىپردازد ، با اين وصف نيازى به اعوان و وسايط ندارد . خداوند اين حقيقت را در قرآن مجيد چنين بيان مىكند :\r\n وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ .  « 2 » و ما به او [ انسان 
  ] ، از رگ قلبش نزديك‌تريم .\r\n\r\n\r\n","description":"","footnote":"\r\n( 1 ) مائده / 116 ، 117 .\r\n( 2 ) ق / 16 .\r\n","page_name":" 607 ","page_number":607},
  {"content":"\r\n\r\n أَ لَيْسَ اللَّهُ بِكافٍ عَبْدَهُ .  « 1 » آيا خداوند براى [ نجات و دفاع از 
  ] بنده‌اش كافى نيست ؟ !  ادْعُونِي أَسْتَجِبْ لَكُمْ .  « 2 » مرا بخوانيد تا دعاى شما را بپذيريم !  وَ هُوَ الْقاهِرُ فَوْقَ عِبادِهِ وَ هُوَ الْحَكِيمُ الْخَبِيرُ .  « 3 » اوست كه بر بندگان خود قاهر و مسلّط است و اوست حكيم آگاه .\r\n قُلْ إِنْ تُخْفُوا ما فِي صُدُورِكُمْ أَوْ تُبْدُوهُ يَعْلَمْهُ اللَّهُ وَ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ عَلى كُلِّ شَيْءٍ قَدِيرٌ .  « 4 » بگو آن چه را كه در سينه‌هاى شماست ، خواه پنهان داريد يا آشكار كنيد ، خداوند همهء آن‌ها را مىداند [ و نيز 
  ] از آن چه در آسمان‌ها و زمين است ، آگاه مىباشد . خدا بر هر چيزى تواناست .\r\n وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ .  « 5 » و اگر خداوند [ براى امتحان يا كيفر گناه 
  ] ضررى به تو برساند ، هيچ‌كس جز او ، آن را بر طرف نخواهد ساخت و اگر اراده خيرى به تو كند ، هيچ‌كس مانع فضل او نتواند شد .\r\n وَ إِنْ يَمْسَسْكَ بِخَيْرٍ فَهُوَ عَلى كُلِّ شَيْءٍ قَدِيرٌ .  « 6 » و [ خداوند 
  ] اگر خيرى به تو رساند ، او براى همه چيز تواناست .\r\n اللَّهُ يَبْسُطُ الرِّزْقَ لِمَنْ يَشاءُ وَ يَقْدِرُ .  « 7 » خدا روزى را براى هركس كه بخواهد [ شايسته بداند 
  ] فراوان مىكند .\r\n إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ .  « 8 »\r\n\r\n\r\n","description":"","footnote":"\r\n( 1 ) زمر / 36 .\r\n( 2 ) مؤمن / 60 .\r\n( 3 ) انعام / 18 .\r\n( 4 ) آل عمران / 29 .\r\n( 5 ) يونس / 107 .\r\n( 6 ) انعام / 17 .\r\n( 7 ) رعد / 26 .\r\n( 8 ) ذاريات / 58 .\r\n","page_name":" 608 ","page_number":608},
  {"content":"\r\n\r\nراستى خداوند كه تنها اوست روزىدهنده ، صاحب قوت ، قدرت و متانت .\r\n لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ .  « 1 » هيچ‌چيز همانند او نيست و او شنوا و بيناست .\r\n أَلا إِنَّهُ بِكُلِّ شَيْءٍ مُحِيطٌ .  « 2 » آگاه باشيد كه خداوند بر همه چيز احاطه دارد ! آن چه به طور كلى از اين آيات استفاده مىشود ، اين است كه خداوند از مخلوقات و آفريده‌هايش جدا و به دور نيست و دست از كار آنان نكشيده است بلكه تمام امور و شئون هستى و زندگى آنان در دست قدرت او اداره مىگردد و بندگان وى احتياجى به وسايط ندارند تا بدان وسيلهء حوايج‌شان را به خداوند برسانند و در نتيجه ، آن وسايط در عبادت و پرستش با خداوند شريك و سهيم باشند .\r\nآرى ، خداوند در همه جا ، با همه‌كس هست و به اعوان و انصار و وسايطى كه قابل ستايش و پرستش باشند ، احتياجى ندارد چنان كه در اين مورد مىفرمايد :\r\n ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ أَيْنَ ما كانُوا .  « 3 » هيچ‌گاه سه نفر با هم نجوا نمىكنند مگر اين كه خداوند چهارمين آن‌هاست و هيچ‌گاه پنج نفر با هم نجوا نمىكنند مگر اين كه خداوند ششمين آن‌هاست و نه تعدادى كمتر ( 1 ) - و نه بيشتر از آن مگر اين كه او همراه آن‌هاست هرجا كه باشند .\r\n كَذلِكَ اللَّهُ يَفْعَلُ ما يَشاءُ .  « 4 » بدين گونه خداوند هر كارى را بخواهد ، انجام مىدهد .\r\n  إِنَّ اللَّهَ يَحْكُمُ ما يُرِيدُ .   « 5 » خداوند هر چه بخواهد [ و مصلحت باشد 
  ] ، حكم مىكند .\r\n\r\n\r\n","description":"","footnote":"\r\n( 1 ) شورا / 11 .\r\n( 2 ) فصّلت / 54 .\r\n( 3 ) مجادله / 7 .\r\n( 4 ) آل عمران / 40 .\r\n( 5 ) مائده / 1 .\r\n","page_name":" 609 ","page_number":609},
  {"content":"\r\n\r\n\r\nنتيجه :\r\nاز همه آن چه گفته شد ، چنين بر مىآيد كه عبادت و پرستش از آن خداست و اختصاص به او دارد و عبادت غير از خدا به هر صورت و به هر عنوان و فكرى باشد ، جايز و روا نيست و با همين طرز تفكر و عقيده است كه اهل توحيد و خداپرستان از مشركان و افراد غير موحد جدا مىشوند زيرا كسى كه غير از خدا را بپرستد قهرا آن را معبود خود مىداند و هركس هم غير از خدا معبود ديگرى را براى خود اتخاذ كند ، كافر و يا مشرك خواهد شد .\r\n\r\nحكم اطاعت در اسلام\r\nاما اطاعت خدا : ترديدى در اين نيست كه اطاعت خداوند عقلا بر همه واجب و تخلف از آن موجب عذاب است و خداوند در قرآن مجيد براى اطاعت‌كنندگانش اجر و پاداش فراوان و به كسانى هم كه از اطاعت او سر پيچيده و راه مخالفت با فرمان او پيموده‌اند ، عذاب سخت و مجازات دردناكى وعده داده است .\r\nو اما اطاعت غير خدا : آن نيز از نظر حكم شرعى به چند قسم است : گاهى واجب مىشود و گاهى حرام و گاهى هم مباح مىباشد و توضيح آن بدين قرار است :\r\n1 - گاهى اطاعت غير خدا با دستور و فرمان خدا انجام مىگيرد ، يعنى از ناحيهء پروردگار امر به اطاعت آن صادر مىشود و براى اطاعت از فرمان خدا اين شخص مورد اطاعت واقع مىشود ، مانند اطاعت رسول اكرم ( ص ) و اوصياى پاك وى كه خدا به اطاعت‌شان فرمان داده است .\r\nاين نوع اطاعت نه تنها هيچ‌گونه اشكال و ايرادى ندارد بلكه چنين اطاعتى به حكم عقل و شرع ، واجب و لازم است زيرا اين نوع اطاعت غير خدا ، در حقيقت اطاعت خدا و به اجازه و فرمان خدا و براى خداست چنان كه خداوند مىفرمايد :\r\n مَنْ يُطِعِ الرَّسُولَ فَقَدْ أَطاعَ اللَّهَ .  « 1 » و كسى كه از پيامبر او اطاعت كند ، خدا را اطاعت نموده است .\r\n وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ .  « 2 » ما هيچ پيامبرى را نفرستاديم مگر اين كه به فرمان خدا از وى اطاعت شود .\r\n\r\n\r\n","description":"","footnote":"\r\n( 1 ) نساء / 80 .\r\n( 2 ) نساء / 64 .\r\n","page_name":" 610 ","page_number":610},
  {"content":"\r\n\r\nاين است كه خداوند در هر مورد كه به اطاعت خود فرمان مىدهد ، اطاعت پيامبرش را هم مقرون اطاعت خود مىسازد و بر آن فرمان مىدهد و مىفرمايد :\r\n وَ مَنْ يُطِعِ اللَّهَ وَ رَسُولَهُ فَقَدْ فازَ فَوْزاً عَظِيماً .  « 1 » و هركس از خدا و پيامبر او اطاعت كند ، به رستگارى و پيروزى بزرگى نائل گرديده است .\r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ .  « 2 » اى كسانى كه ايمان آورده‌ايد ! اطاعت كنيد خدا را و اطاعت كنيد پيامبر خدا و اولوالأمر را ! 2 - گاهى اطاعت غير خدا از طرف خدا نهى و ممنوع مىشود ، مانند اطاعت شيطان و اطاعت كسانى كه ( 1 ) - انسان را به معصيت و مخالفت خداوند سوق مىدهند .\r\nشكى نيست كه چنين اطاعتى از نظر شرع ، حرام و عقلا نيز يك عمل زشت و ناشايستى است و گاهى اين اطاعت تا به سرحد كفر و شرك پيش مىرود ، مانند اين كه كسى انسان را به كفر و يا شرك فرمان دهد و او هم از وى اطاعت كند و سخن وى را در اين مورد بپذيرد ، چنان كه خداوند مىفرمايد :\r\n  يا أَيُّهَا النَّبِيُّ اتَّقِ اللَّهَ وَ لا تُطِعِ الْكافِرِينَ وَ الْمُنافِقِينَ .   « 3 » اى پيامبر ! تقواى الهى پيشه كن و از كفار و منافقين اطاعت مكن !  فَاصْبِرْ لِحُكْمِ رَبِّكَ وَ لا تُطِعْ مِنْهُمْ آثِماً أَوْ كَفُوراً .  « 4 » پس در [ تبليغ و اجراى 
  ] حكم پروردگارت ، شكيبا [ و با استقامت 
  ] باش و از هيچ گنهكار يا كافرى از آنان ، اطاعت مكن !  وَ إِنْ جاهَداكَ عَلى أَنْ تُشْرِكَ بِي ما لَيْسَ لَكَ بِهِ عِلْمٌ فَلا تُطِعْهُما .  « 5 » اگر [ پدر و مادرت 
  ] بكوشند كه تو چيزى را شريك من قرار دهى كه از آن آگاهى ندارى ، از آنان اطاعت مكن ! 3 - گاهى هم انسان از غير خدا اطاعت مىكند بدون اين كه نهى و يا امرى از سوى پروردگار\r\n\r\n\r\n","description":"","footnote":"\r\n( 1 ) احزاب / 71 .\r\n( 2 ) نساء / 59 .\r\n( 3 ) احزاب / 1 .\r\n( 4 ) دهر / 24 .\r\n( 5 ) لقمان / 15 .\r\n","page_name":" 611 ","page_number":611},
  {"content":"\r\n\r\nنسبت به آن متوجه شود . اين گونه اطاعت ، نه حرام است و نه واجب بلكه عملى است بىاشكال و مباح مگر اين كه اطاعت در حرام باشد و به حدّ عبادت و پرستش برسد ، در اين صورت نيز مشمول نوع دوم اطاعت خواهد بود كه معصيت و شرك مىباشد .\r\n\r\nفرق پرستش و خضوع\r\nترديدى در اين نيست كه مخلوق علاوه بر اطاعت از اوامر خالق و پروردگارش بايد در برابر او خاضع و خاشع باشد و در پيشگاهش اظهار بندگى كند و اين ، يك حقيقت مسلّم است كه عقل و شرع هر دو گواه آن است و به دليل و برهان نياز ندارد .\r\nو اما خضوع و اظهار ذلت در برابر مخلوق ، آن هم مانند اطاعت اقسام مختلفى دارد .\r\n1 - گاهى انسان در برابر مخلوق ، خضوع و اظهار كوچكى مىكند بدون اين كه مقام و منصب خاصى از سوى خدا براى آن مخلوق مورد توجه و احترامش معتقد باشد و همين احساس و اعتقاد او را بر احترام و خضوع در برابر او برانگيزد ، مانند خضوع فرزند در برابر پدر و خضوع شاگرد در برابر استاد و امثال اين احترام‌هاى عرفى كه در جامعه معمول و متداول است .\r\nاين نوع تعظيم و خضوع بدون شك جايز است و كوچك‌ترين اشكالى در آن وجود ندارد مگر اين كه از طرف شارع نهى و منعى به آن متوجه شود ، مانند سجده براى غير خدا كه شرعا ممنوع و حرام است .\r\nبنابراين ، تمام انواع و اقسام اين گونه خضوع و تعظيم تا آنجا كه نهى و منعى از سوى خدا نيامده است ، قطعا جايز و خالى از اشكال مىباشد و هيچ‌گونه بوى شرك از آن استشمام نمىشود چنان كه خداوند مىفرمايد :\r\n وَ اخْفِضْ لَهُما جَناحَ الذُّلِّ مِنَ الرَّحْمَةِ وَ قُلْ رَبِّ ارْحَمْهُما كَما رَبَّيانِي صَغِيراً .  « 1 » و بال‌هاى تواضع و فروتنى را از محبت و لطف ، در برابر آنان بگشاى و بگو : پروردگارا ! همان گونه كه آنان در كوچكى تربيتم كردند ، مشمول رحمتت قرارشان ده ! ( 1 ) - ملاحظه مىفرماييد كه خداوند متعال در اين آيه به « خفض جناح » در برابر پدر و مادر كه نهايت اظهار ذلت و كوچكى است ، فرمان مىدهد . با اين كه در آيه قبلى از عبادت غير خدا نهى نموده و چنين فرموده است :\r\n\r\n\r\n","description":"","footnote":"\r\n( 1 ) بنى اسرائيل / 24 .\r\n","page_name":" 612 ","page_number":612},
  {"content":"\r\n\r\n وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً .  « 1 » پروردگارت فرمان داده كه جز او را نپرستيد و به پدر و مادر ، نيكى كنيد .\r\nآيا « خفض جناح » كه نوعى اظهار ذلت و كوچكى است - و در آيه پيش به آن دستور داده است - همان احسان و نيكى نيست كه در اين آيه شريفه به آن امر شده و هم رديف با عبادت خدا قرار گرفته است ؟\r\nآيا از اين آيه به دست نمىآيد كه هر خضوع و اظهار ذلت براى غير خدا نمىتواند ، شرك به خدا باشد ؟\r\n2 - گاهى هم ممكن است انسانى براى انسان ديگر ، مقام و منصب خاصى از سوى خدا معتقد باشد و در اثر همان اعتقاد و احساس در برابر وى خضوع و تذلل كند ولى اين عقيده باطل باشد و اين خضوع و تذلل بدون اذن پروردگار انجام گيرد ، مانند خضوع و تذللى كه پيروان اديان و مذاهب باطل در برابر رهبران و پيشوايان خود انجام مىدهند .\r\nشكى در اين نيست كه اين نوع خضوع و تذلل ، افترا به خدا و بدعت در دين است و به دلايل چهارگانه ( قرآن - سنت - عقل - اجماع ) حرام و ممنوع است چنان كه خداوند مىفرمايد :\r\n فَمَنْ أَظْلَمُ مِمَّنِ افْتَرى عَلَى اللَّهِ كَذِباً .  « 2 » كيست ظالم‌تر از آن كه به خدا افترا ببندد و نسبتى دروغ به او دهد .\r\n3 - گاهى هم انسان در برابر انسان ديگر اظهار كوچكى مىكند ولى به اذن و فرمان خدا ، مانند اظهار ادب و كوچكى در برابر پيامبر ( ص ) و جانشينان وى و يا خضوع در برابر هر انسان مؤمن و يا هر چيزى كه به خدا نسبتى دارد و در اثر همان نسبت ، مقام و منزلتى را در پيشگاه خدا به دست آورده است ، مانند : مسجد ، قرآن ، حجر الاسود و امثال اين‌ها كه به خدا منسوبند .\r\nاين گونه خضوع و اظهار تذلل نه تنها با توحيد خداوند منافات ندارد و خالى از اشكال است بلكه از نظر خداوند بسيار محبوب و مورد پسند است چنان كه مىفرمايد :\r\n فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ .  « 3 » خداوند به زودى افرادى را مىآورد كه دوستشان مىدارد و آنان نيز خدا را دوست مىدارند .\r\n\r\n\r\n","description":"","footnote":"\r\n( 1 ) بنى اسرائيل / 23 .\r\n( 2 ) كهف / 15 .\r\n( 3 ) مائده / 54 .\r\n","page_name":" 613 ","page_number":613},
  {"content":"\r\n\r\nدر برابر مؤمنان متواضع و در برابر كافران سر سخت و نيرومندند .\r\nآرى ، اين نوع خضوع و تذلل كه به فرمان خدا مىباشد ، در واقع خضوع و تذلل در برابر خداست ، اظهار عبوديت و بندگى در پيشگاه اوست زيرا كسى كه به يگانگى و توحيد خالص پروردگار معتقد است و عقيده دارد كه زنده كردن و ميراندن ، آفريدن و روزى دادن ، قبض و بسط ، عفو و عقاب ، همه و همه در دست اوست و از طرف ديگر معتقد است كه پيامبر و جانشينان وى ( 1 ) - بندگانى بيش نيستند ولى بندگان پاك و فرمانبردار و گرامى كه در گفتار ، سبقت به پروردگارشان نمىجويند و هميشه از فرمان وى اطاعت مىكنند .\r\nاگر چنين كسى با چنين عقيدهء پاك و بىآلايش آنان را وسيلهء تقرب به پيشگاه پروردگار و شفيع به درگاه وى قرار دهد و آن هم به اذن پروردگار باشد ، از حدود ايمان خارج نگرديده و غير خدا را نپرستيده است و نبايد نسبت شرك به او داد .\r\nهر مسلمانى مىداند كه رسول اكرم ( ص ) براى احترام و تجليل ، حجر الاسود را مىبوسيد و دست به آن مىكشيد و به زيارت قبور مؤمنين و شهيدان و افراد صالح مىرفت و در برابر قبور اين افراد مىايستاد و سلام مىگفت و دربارهء آنان دعا مىكرد و صحابه رسول اكرم ( ص ) و مسلمانان دوران‌هاى بعد نيز به همين روش پيش مىرفتند و قبر پيامبر ( ص ) را زيارت مىنمودند و آن قبر مطهر را مىبوسيدند و با آن تبرك مىجستند و رسول اكرم ( ص ) را به درگاه خداوند شفيع مىآوردند ، همان‌طوركه در حال حياتش آن حضرت را شفيع قرار مىدادند و با قبور پيشوايان دينى و بندگان صالح خدا نيز چنين رفتار مىكردند .\r\nهيچ‌يك از اصحاب پيامبر ( ص ) و يا از علما و دانشمندان ، اين گونه اعمال را انكار نكرده و مخالفتى با آن نمىنمودند تا روزى كه احمد بن عبد الحليم حرانى معروف به « ابن تيميه » پيدا شد و مسافرت نمودن براى زيارت قبور ، دست زدن به قبور و بوسيدن آن‌ها و شفيع قرار دادن صاحبان قبور را تحريم نمود و كار را به آنجا رسانيد كه با كسانى كه قبر پيامبر ( ص ) را مىبوسيدند و به وسيلهء بوسيدن و دست زدن به قبر آن بزرگوار تبرك مىجستند ، شديدا مخالفت نموده و اين اعمال را گاهى شرك اصغر و گاهى هم شرك اكبر و بدترين نوع شرك معرفى نمود .\r\nو چون علما و دانشمندان معاصر « ابن تيميه » عقايد وى را شناختند ، ديدند كه او با آن چه از بديهيات و مسلّمات آئين اسلام است ، مخالفت مىكند و آن چه كه در اسلام ثابت شده است ؛ انكار مىنمايد ، حكم به فسق و گمراهى او دادند زيرا آنان مىدانستند كه روايات فراوانى در تشويق و ترغيب مردم به زيارت قبور مؤمنان و مخصوصا در تشويق به زيارت قبر رسول خدا ( ص ) از آن\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nحضرت نقل گرديده است ، در يكى از اين روايت‌ها است كه رسول خدا ( ص ) مىفرمايد : « هركس مرا بعد از مرگم زيارت كند ، به مانند آن است كه در حال حياتم مرا زيارت نموده است » و ده‌ها روايت ديگر بدين مضمون از رسول خدا ( ص ) نقل گرديده است . « 1 » اين بود كه چون علما مخالفت « ابن تيميه » را در برابر اين روايات صريح مشاهده نمودند ، از وى دورى و تبرى جسته و به گمراهىاش فتوا دادند و ( 1 ) - گفتند كه او بايد زندانى شود تا آن كه از گفتار و عقايدش توبه كند .\r\nآن چه كه « ابن تيميه » را به اشتباه انداخته است ( اگر نگوييم كه او در اين كار تعمد داشته و هدفش ايجاد اختلاف در ميان مسلمانان بوده است ) اين بود كه وى پنداشته كه اين اعمال ، يك نوع پرستش غير خدا و شرك ورزيدن به خداست .\r\nولى وى اشتباه كرده و نفهميده است آنان كه اين گونه اعمال را انجام مىدهند ، به توحيد و يگانگى خدا معتقدند و به جز او خالق و رازق ديگرى را نمىشناسند و ايجاد و آفرينش را تنها در دست او مىدانند و هدف آنان از اين اعمال به جز احترام مشروع و تعظيم شعائر دينى چيز ديگرى نيست و قبلا گفتيم كه برگشت تعظيم شعائر دينى به تعظيم خود پروردگار است ، خضوع و تذلل در برابر خود اوست ، جز اطاعت از فرمان خدا و تقرب به پيشگاه و اخلاص به ذات اقدس او چيز ديگرى نيست و در اين اعمال اثرى از شرك ديده نمىشود زيرا چنان كه قبلا توضيح داديم ، شرك آن است كه انسان غير خدا را پرستش كند و پرستش هم اين است كه شخص چيزى را خدا و سزاوار پرستش بداند و با همين عقيده او را بپرستد و در برابرش پيشانى عبادت بر زمين بسايد ولى اين عمل و عقيده كجا و تعظيم پيامبر و جانشينان گرامىاش كجا ؟ ! تعظيمى كه انگيزه‌اش اين باشد كه او پيامبر خداست و اينان اوصيا و جانشينان وى و همگان ، بندگان عزيز و گرامى پروردگارند و اين عزت و شرافت را نيز در اثر اعمال نيك و اطاعت از فرمان خدا به دست آورده‌اند و بديهى است كه هيچ مسلمانى خود پيامبر را عبادت نمىكند ، كجا برسد كه قبر او را ستايش كند .\r\nخلاصه اين كه : زيارت نمودن اهل قبور و بوسيدن قبر آن‌ها و هر نوع تعظيم و تجليلى كه در برابر قبور و ضرايح انجام مىگيرد ، به هيچ وجه و به هيچ عنوان ، شرك محسوب نمىشود . اگر اين\r\n\r\n\r\n","description":"","footnote":"\r\n( 1 ) براى اطلاع از روايات مستفيض و فراوانى كه در جواز زيارت قبور وارد گرديده است كه حتى خود ابن تيميه هم آن‌ها را نقل نموده است ، به پاورقى شماره ( 17 ) در بخش تعليقات مراجعه فرماييد !\r\n","page_name":" 615 ","page_number":615},
  {"content":"\r\n\r\nنوع تعظيم و تجليل شرك محسوب شود ، بايد تعظيم و تجليل از افراد زنده را نيز شرك محسوب داشت زيرا از نظر شرك بودن فرقى در ميان مرده و زنده وجود ندارد ، در صورتى كه « ابن تيميه » و پيروانش نمىتوانند به اين معنى ملتزم گردند و تعظيم از شخص زنده را نيز شرك بدانند .\r\nگذشته از اين اگر اين گونه اعمال ، شرك محسوب شود بايد رسول خدا ( ص ) نيز مشرك ناميده شود زيرا به طورى كه گفتيم آن حضرت اين گونه اعمال را انجام مىداد . كسى كه اين اعمال را شرك و مرتكبين آن را مشرك مىنامد ، آيا مىتواند نسبت شرك به رسول خدا ( ص ) هم بدهد ؟ كلّا و حاشا ! ! زيرا كه شرك با مقام نبوت تناسبى ندارد .\r\nاين است كه بايد گفت : يا بعضى از شرك‌ها عيب و ايرادى ندارد و يا اين كه زيارت قبور ، تعظيم و تجليل از شعائر الهى و آن چه منسوب به خدا است بدون قصد پرستش از دايرهء شرك بيرون است و اين گونه اعمال اصلا شرك ناميده نمىشود و چون احتمال اول و تجويز پاره‌اى از شرك‌ها حتما باطل و بىاساس است به ناچار بايد احتمال دوم را پذيرفت كه زيارت قبور و تعظيم صاحبان قبور شرك نيست و اين گونه اعمال كه با اذن خدا انجام مىپذيرد ، در واقع عبادت خدا و اطاعت از فرمان اوست ، تعظيم و بزرگداشت شعائر دينى ، از علايم و نشانه‌هاى تقوا و معنويت است ، چنان كه خداوند مىفرمايد :\r\n وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ .  « 1 » و هركس شعائر الهى را بزرگ بدارد ، اين كار نشانهء تقواى الهى است .\r\n( 1 ) - در جواز زيارت قبر رسول اكرم ( ص ) و افراد نيك و بندگان صالح خدا ، روايات فراوانى نقل گرديده است كه نمونه‌هايى از آن‌ها را قبلا براى خوانندهء عزيز بازگو نموديم .\r\n\r\nسجده براى غير خدا\r\nاز آن چه تا به حال گفتيم ، روشن گرديد كه هر نوع خضوع و تذلل در برابر غير خدا در صورتى كه از طرف خدا نهى گردد ، بدون ترديد حرام و ممنوع است گرچه اين خضوع به مرحلهء پرستش نرسد و از اين نوع خضوع كه شرعا ممنوع و حرام است ، يكى سجده كردن براى غير خداست كه تمام مسلمانان در اين مطلب اجماع دارند و خداوند نيز در اين مورد مىفرمايد :\r\n\r\n\r\n","description":"","footnote":"\r\n( 1 ) حج / 32 .\r\n","page_name":" 616 ","page_number":616},
  {"content":"\r\n\r\n لا تَسْجُدُوا لِلشَّمْسِ وَ لا لِلْقَمَرِ وَ اسْجُدُوا لِلَّهِ الَّذِي خَلَقَهُنَّ إِنْ كُنْتُمْ إِيَّاهُ تَعْبُدُونَ .  « 1 » براى آفتاب و ماه سجده نكنيد و براى خدايى كه آفرينندهء آن‌هاست ، سجده كنيد ! اگر مىخواهيد ، او را بپرستيد .\r\nاز اين آيه استفاده مىگردد كه سجده اختصاص به خدا دارد و براى هيچ مخلوقى جايز و روا نيست . باز خداوند مىفرمايد :\r\n وَ أَنَّ الْمَساجِدَ لِلَّهِ فَلا تَدْعُوا مَعَ اللَّهِ أَحَداً .  « 2 » و اين كه مساجد از آن خداست ، پس هيچ‌كس را با خدا نخوانيد ! اين آيه در صورتى به مقصود ما دلالت مىكند كه منظور از « مساجد » همان هفت عضو باشد كه انسان به هنگام سجده كردن آن‌ها را بر زمين مىگذارد چنان كه از ظاهر آيه هم همين معنى استفاده مىشود و روايتى نيز بدين معنى دلالت دارد . « 3 »\r\n\r\nافترا و تهمت\r\nاما آن چه به شيعه نسبت داده شده است كه آن‌ها به قبور ائمه ( ع ) و پيشوايان سجده مىكنند ، بهتان عظيم و افتراى بىاساس و نابخشودنى است و خداوند به زودى آنان را با كسانى كه بر آنان افترا بسته‌اند ، در دادگاه عدلش جمع خواهد نمود و او است احكم الحاكمين و قاضى دادگر ! ! آرى ، بعضى از آنان در افترا بستن و ناروا گفتن به حد افراط رسيده‌اند و تهمت‌هاى بزرگ‌تر و تلخ‌تر و غير قابل بخشش بر شيعه زده‌اند تا آنجا كه گفته‌اند : شيعيان ( 1 ) - از قبور ائمه و پيشوايان خاك برمىدارند و براى همان خاك سجده مىكنند « سبحانك اللّهمّ هذا بهتان عظيم » خدايا ! تو گواهى كه اين تهمتى است بس بزرگ و بهتانى است بس ناروا و عظيم . « 4 » اينك كتب قديم و جديد شيعه به صورت خطى و چاپى در دسترس همگان و در بيشتر نقاط دنيا منتشر است و در تمام اين كتاب‌ها موضوع سجده براى غير خدا حرام و ممنوع شده است .\r\n\r\n\r\n","description":"","footnote":"\r\n( 1 ) فصّلت / 37 .\r\n( 2 ) جن / 18 .\r\n( 3 ) وسائل ، 3 / 448 .\r\n( 4 ) براى آگاهى از تهمتى كه آلوسى دربارهء روزه به شيعه زده است ، به پاورقى شماره ( 18 ) از بخش تعليقات مراجعه فرماييد !\r\n","page_name":" 617 ","page_number":617},
  {"content":"\r\n\r\nكسانى كه سجده كردن براى خاك قبور را به آنان نسبت مىدهند ، يا اشخاصى مفترى هستند كه دانسته و عمدا به آنان افترا و بهتان گفته‌اند و يا افراد جاهل و بىاطلاعى هستند كه از كتب شيعه خبر و اطلاعى ندارند و يا نمىتوانند تفاوت سجده كردن به چيزى و سجده كردن براى چيزى را بفهمند .\r\nشيعه در سجدهء نماز شرط مىداند كه بايد پيشانى را بر اجزاى اصلى زمين گذاشت و بر سنگ ، كلوخ ، شن و خاك يا آن چه از زمين مىرويد - به استثناى خوراكى و پوشاكى - سجده نمود . منتها به عقيدهء شيعه ، سجده بر خاك بهتر از سجده بر اجزاى ديگر زمين است و در ميان خاك‌ها هم « تربت حضرت سيد الشهداء ( ع ) » كه يك خاطره جانبازى و فداكارى بىسابقه‌اى را در اطاعت از خداوند در افكار زنده مىسازد ، بهتر و داراى اجر و ثواب بيشترى مىباشد .\r\nاين خلاصه نظريه شيعه است ، در موضوع سجده كه از ائمه اهل بيت ( ع ) و خاندان وحى فرا گرفته است . « 1 » با اين حال چگونه مىتوان نسبت شرك به شيعه داد و آنان را گروهى كه به غير خدا سجده مىكنند متهم ساخت ؟ ! « 2 » آيا اين گفتار ناروا و افترا نيست ؟ آيا اين افترا قابل عفو و بخشش است ؟\r\n\r\nتربت حسينى\r\nبه عقيدهء شيعه ، خاك قبر امام حسين ( ع ) هم ، خاكى است مانند خاك‌هاى ديگر و جزيى از همان زمين وسيع خداست كه براى پيامبرش پاك و پاك‌كننده و محل سجده قرار داده است . « 3 » ولى چه تربت پاك و مقدسى كه پارهء تن پيامبر ( ص ) و ريحانهء او را به آغوش گرفته و سيّد جوانان بهشت در آن آرميده است .\r\nاين تربت ، جسد شخصيتى را دربرگرفته است كه خود ، فرزندان ، قوم و خويش و تمام ياران باوفايش را در راه خدا و زنده ساختن آئين جد بزرگوارش رسول اكرم ( ص ) و به خاطر آزادى انسان‌ها و مبارزه با ظلم و ستم ، فدا نموده است .\r\n\r\n\r\n","description":"","footnote":"\r\n( 1 ) وسائل ، 1 / 326 - 323 .\r\n( 2 ) به پاورقى شماره ( 19 ) در بخش تعليقات به گفت‌وگوهايى كه مؤلف عاليقدر با يكى از علماى حجاز در اين مورد داشته است ، مراجعه فرماييد !\r\n( 3 ) سنن بيهقى ، 1 / 213 - 212 .\r\n","page_name":" 618 ","page_number":618},
  {"content":"\r\n\r\nاين تربت ، درس جانبازى و فداكارى در راه خدا و درس شرافت و فضيلت را به انسان‌ها مىآموزد و يك خاطرهء تكان‌دهنده و بىسابقه تاريخى را در ذهن انسان‌ها زنده مىسازد و با اين دلايل طبعا يك ارزش و اهميت خاصى به خود مىگيرد . شيعه كه براى اين تربت ، فضيلت و امتياز خاصى قائل است ، در واقع به جانبازى و فداكارى در راه خدا ، معنويت و انسانيت ، آزادى و حريت ، مبارزه با ظلم و ستم و به نيكى و نيكان ارج مىنهد نه اين كه آن را ستايش كند . گذشته از اين‌ها به طريق شيعه و سنى رواياتى در فضيلت تربت كربلا از رسول اكرم ( ص ) نقل شده است . « 1 » و اگر فرض كنيم ، هيچ روايتى از رسول خدا ( ص ) در اين باره صادر نشده است ، آيا عقلا بهتر و سزاوار نيست كه هر مسلمانى مشتى از اين خاك را به همراه داشته باشد و در موقع سجده كردن به جاى خاك‌هاى معمولى ديگر به آن خاك پيشانى بگذارد ؟ زيرا اين خاك ( 1 ) - علاوه بر اين كه جزو زمين است و مانند تمام خاك‌هاى روى زمين ، شرعا سجده بر آن صحيح مىباشد ، داراى درسى است بزرگ و رمز و اشاره‌اى است به اين كه هركس اين تربت را به همراه دارد و خود را پيرو راستين و پابرجاى صاحب آن مىداند ، بايد در راه حق شجاع ، غيور ، فداكار ، جانباز و داراى فكر و هدف عالى الهى باشد نه ضعيف و سست و متزلزل . چنين كسى بايد در راه اصلاح امور اسلام و مسلمانان و در راه دين و سعادت از خود ، از مقام ، از مال و منال و از همه چيزش بگذرد و هر چه هست و هر چه دارد ، در راه اين هدف عالى و مقدس زير پا نهد .\r\nآيا جاى تأسف نيست چنين عملى كه چنين درسى را به انسان‌ها مىآموزد و در سازندگى و تربيت انسان اثر عميق دارد ، شرك محسوب شود ؟ ! چه حيرت‌آور و شگفت‌انگيز ؟ !\r\n\r\nنظرياتى دربارهء سجده آدم ( ع )\r\nدر اينجا بحثى باقيمانده است و آن اين كه : اگر سجده براى غير خدا جايز نيست پس سجده فرشتگان براى آدم ( ع ) چگونه بوده و چرا جايز شده است ؟\r\nدانشمندان علم تفسير و كلام به اين سؤال ، جواب‌هاى مختلفى داده‌اند كه اينك قسمتى از آن‌ها :\r\n1 - مىگويند : سجدهء فرشتگان براى آدم ( ع ) به معناى خضوع و اظهار كوچكى است نه به معناى معروف و معهود آن .\r\n\r\n\r\n","description":"","footnote":"\r\n( 1 ) به وسائل ، 1 / 326 و به پاورقى شماره ( 20 ) از قسم تعليقات دربارهء فضيلت تربت حضرت سيد الشهداء ( ع ) مراجعه فرماييد .\r\n","page_name":" 619 ","page_number":619},
  {"content":"\r\n\r\n\r\nپاسخ :\r\nبه نظر ما اين نظريه مردود است زيرا مفهوم سجده كه در آيه سجدهء فرشتگان آمده است ، غير از مفهوم خضوع است و اين دو ، مفهوما با هم تفاوت دارند و بدون داشتن گواه و قرينه هم نمىتوان آن را بدين معنى تفسير كرد . علاوه بر اين روايات فراوانى دلالت مىكنند بر اين كه چون فرزندان آدم ، به خداى خود سجده مىكنند ، شيطان سخت ناراحت مىشود و گريه بلندى سر مىدهد و اين روايات مىرساند : سجده‌اى كه خداوند فرشتگان را به آن مأمور ساخت و شيطان از آن فرمان سرپيچى نمود ، به همان معناى معروف و به معناى اصلى سجده مىباشد كه بندگان براى خدا انجام مىدهند و شيطان از ديدن آن ناراحت مىگردد چه آن كه مىبيند انسان با انجام دادن عملى از فرمان خدا اطاعت مىكند و به پيشگاه او تقرب مىجويد ولى شيطان با ترك آن از اطاعت پروردگارش سرباززد و از درگاه وى رانده شد .\r\n2 - مىگويند : سجده فرشتگان براى خدا بود و مأموريت داشتند كه در اين سجده آدم را قبلهء خويش قرار داده و به سوى وى سجده كنند چنان كه مىگويند نماز بايد به سوى قبله خوانده شود و خداوند براى تجليل و تعظيم آدم به فرشتگان دستور داد كه رو به سوى آدم نموده و سجده‌اى براى خدا انجام دهند .\r\nپاسخ : به عقيدهء ما اين نظريه نيز مردود است زيرا اين تأويل و توجيه با ظاهر آيات و رواياتى كه در موضوع سجده بر آدم وارد شده است ، منافات و مخالفت دارد بلكه اين تأويل با صراحت آيه شريفه نيز مخالف است .\r\nزيرا بنا به صراحت آيه شريفه ، شيطان به اين جهت از سجده بر آدم ابا و امتناع ورزيد كه به خيالش از آدم برتر و شريف‌تر است و اگر منظور از آن سجده ، همان سجده براى خدا بود و آدم تنها جنبه قبله بودن داشت ، در اين صورت گفتار شيطان  أَ أَسْجُدُ لِمَنْ خَلَقْتَ طِيناً  آيا براى كسى كه از خاك آفريده‌اى ، سجده كنم ( 1 ) - ، معنى نداشت زيرا چه بسا مىشود كه سجده‌كننده اشرف و برتر از چيزى باشد كه در موقع عبادت خدا آن را قبلهء خويش قرار داده است .\r\n3 - عده‌اى مىگويند : چون سجده براى آدم به فرمان خدا بود ، پس انجام دادن آن براى خدا و\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nبه خاطر اطاعت و فرمان از خدا بوده است ، اين است كه آن سجده در واقع جز سجده بر ذات مقدس پروردگار چيزى ديگرى نمىتواند باشد .\r\nتوضيح اين كه : سجده غايت و نهايت خضوع و تذلّل و آخرين مرحله اظهار عبوديت و بندگى است ، از اينجاست كه خداوند سجده را به ذات اقدس خود اختصاص داده و بر بندگانش اجازه سجده به ديگران را صادر نكرده است گرچه اين سجده به قصد عبوديت و بندگى انجام نگيرد ولى سجده كردن براى غير خدا اگر به فرمان خداوند باشد ، چنين سجده‌اى همان پرستش و اطاعت خدا و تقرب‌جويى به پيشگاه اوست زيرا اين سجده نيز به خاطر اجراى امر پروردگار به عنوان فرمانبردارى در برابر حكم و دستور ذات اقدس او انجام مىگيرد .\r\nاز اينجاست كه مجازات افراد متمرد از چنين فرمان ، صحيح و رواست و بهانه و اعتذار شخص متمرد مسموع نيست كه بگويد اين سجده تذلل و خضوع در برابر مخلوق است و خضوع در برابر غير خدا هم جايز نيست . « 1 » به عقيده ما اين نظريه بهترين و كامل‌ترين نظريات در اين مورد است زيرا بنده بايد فرمانبردار مولا و سرور خويش باشد و طبق دستور و به دلخواه وى عمل كند و در هيچ مورد براى خود استقلال قائل نشود كه مثلا « در برابر فلان شخص خضوع و اظهار كوچكى كن ! » او بايد از اين فرمان اطاعت و دستور وى را اجرا نمايد و در برابر شخص مورد نظر مولى ، تذلل و اظهار كوچكى كند ولى اين خضوع و اين اظهار كوچكى و تذلل در واقع در برابر خود مولا است زيرا به فرمان او و به خاطر عظمت و مولويت وى انجام گرفته است . « 2 »\r\n\r\nنتيجه\r\nاز همهء آن چه گفته شد ، چنين استفاده مىشود : هر عملى كه براى تقرب به پيشگاه پروردگار انجام مىگيرد بايد از طرف خدا براى انجام دادن آن عمل به طور خصوص و يا به طور عموم دستور و امر و اجازه صادر شود ، خواه اين امر و اجازه به طور عموم باشد و يا به طور خصوص و اگر در موردى صدور امر و فرمان مورد شك و ترديد باشد ، تقرب و عبادت با يك چنين عملى طبق « دلايل\r\n\r\n\r\n","description":"","footnote":"\r\n( 1 ) به پاورقى شماره ( 21 ) در بخش تعليقات مراجعه فرماييد و با نظر بعضى مكاشفه گران در اين مورد آشنا شويد !\r\n( 2 ) براى توضيح بيشتر به پاورقى ( 22 ) در بخش تعليقات مراجعه فرماييد !\r\n","page_name":" 621 ","page_number":621},
  {"content":"\r\n\r\nچهارگانه » ، بدعت در دين و حرام خواهد بود .\r\nولى در موضوع جواز زيارت قبور و بوسيدن آن‌ها ، تعظيم و تجليل از مردان با فضيلت و شايسته ، به احترام فضيلت و شايستگى آنان از مطالبى است كه جواز آن‌ها ، هم با دلايل عقلى و عمومى و هم با روايات فراوان ثابت و مسلّم گرديده است مخصوصا رواياتى كه از ائمه اهل بيت ( ع ) به دست ما رسيده است ، جريان را بيشتر روشن و مسلّم مىسازد زيرا پيامبر ( ص ) آنان را همتا و مقرون با قرآن معرفى نموده و گفتارشان را مانند قرآن حجت و مدرك قرار داده است ، ( 1 ) - آنجا كه فرموده است : « من در ميان شما دو امانت سنگين به يادگار مىگذارم : كتاب خدا ، عترت و اهل بيتم » « 1 » علاوه بر دلايل عمومى و روايات اهل بيت ( ع ) ، رواياتى است كه به طريق اهل سنت در صفحات قبل نقل كرديم « 2 » و همچنين سيره و روش مسلمانان كه در گذشته و امروز در موضوع زيارت قبور در ميان آنان معمول بوده است ، جايز بودن آن را تأييد و تثبيت مىكند و جاى شك و سخنى براى آن باقى نمىگذارد .\r\n\r\nشرك چگونه محقق مىگردد ؟\r\nاگر نوع خاصى از خضوع و تذلل در برابر غير خدا مورد نهى واقع گردد و يا يك نوع عبادت گرچه براى خداست ، ممنوع شود مانند : روزه عيد فطر ، عيد قربان ، نماز خواندن زنان در حال حيض ، انجام دادن حج در غير ماه‌هاى حرام ، همهء اين‌ها حرام و شرعا ممنوع مىباشد و مرتكبين آن‌ها سزاوار عقاب و مجازات خواهند بود ولى با اين حال انجام دادن چنين عبادت‌هاى حرام كه ممنوع گرديده است ، انسان را مشرك و كافر نمىسازد . بنابراين ، ارتكاب هر كار حرام ، مستلزم شرك و كفر نمىباشد زيرا قبلا روشن گرديد كه شرك عبارت است از اين كه انسان در برابر انسان و يا موجود ديگر اظهار ذلت و كوچكى كند ولى با اين عقيده و انگيزه كه شخص خضوع‌كننده ، خود را بنده و طرف خضوع را « رب » و خداى خود پندارد و به قصد بندگى و عبوديت ، از آن تجليل و احترام كند .\r\nپس كسى كه بدون قصد بندگى ، به غير خدا سجده كند گرچه اين عمل گناه و حرام است ولى\r\n\r\n\r\n","description":"","footnote":"\r\n( 1 ) به پاورقى شماره ( 1 ) از بخش تعليقات مراجعه فرماييد !\r\n( 2 ) به پاورقى شماره ( 17 ) از بخش تعليقات مراجعه شود .\r\n","page_name":" 622 ","page_number":622},
  {"content":"\r\n\r\nهيچ‌گاه موجب كفر و ارتداد و خارج شدن از دين نخواهد شد زيرا املاك اسلام و مسلمان بودن ، اقرار به شهادتين يعنى توحيد و نبوت است و همين اقرار به شهادتين مال و جان انسان را محترم نموده و از نظر شرعى از هر گونه تعدى و تجاوز مصون و محفوظ مىدارد . اين يك حقيقت مسلّم است كه با روايات متواتر و يقين‌آور كه از طريق شيعه و سنى نقل گرديده و ثابت شده است . « 1 »  وَ لا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً .  « 2 » به كسى كه اظهار صلح و سلام مىكند ، نگوييد كه تو مسلمان نيستى ! آرى ! اين است حقيقت توحيد و يكتاپرستى ولى بگذار افراد مغرض و متعصب در تهمت‌ها و افتراهايشان پيش بروند ، بگويند ، افترا ببندند ، تهمت بزنند و تكفير كنند زيرا روزى خواهد آمد كه خداوند دادگر در آن روز در ميان بندگانش به عدالت حكم و داورى كند و اوست احكم الحاكمين و بهترين دادگران .\r\n( 1 ) -\r\n\r\nانگيزه‌هاى پرستش\r\nچون عبادت و پرستش ، يك كار اختيارى و عمل ارادى مىباشد به ناچار بايد در درون انسان داعى و انگيزه‌اى وجود داشته باشد تا او را بدان عمل برانگيزاند و به عبادت و پرستش وادارش سازد و اين انگيزه هم ممكن است يكى از امور زير باشد :\r\n1 - گاهى انگيزه انسان همان علاقه‌اى است كه نسبت به احسان خداوند در درون خود احساس مىكند و اجر و پاداش اعمال نيكى است كه خداوند وعده داده و فرموده است :\r\n وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ .  « 3 » هركس ، خدا و پيامبرش را اطاعت كند ، خداوند او را به بهشت‌هايى وارد مىسازد كه همواره آب از زير درختانش جارى است .\r\n وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ .  « 4 »\r\n\r\n\r\n","description":"","footnote":"\r\n( 1 ) براى آشنايى با اين حقيقت كه اسلام دايره مدار شهادتين است - به پاورقى شماره ( 23 ) از بخش تعليقات مراجعه فرماييد !\r\n( 2 ) نساء / 94 .\r\n( 3 ) نساء / 13 .\r\n( 4 ) مائده / 9 .\r\n","page_name":" 623 ","page_number":623},
  {"content":"\r\n\r\nخداوند براى كسانى كه عمل نيك و شايسته انجام دهند ، آمرزش و پاداش بزرگى وعده داده است .\r\n2 - و گاهى انگيزهء پرستش در انسان ترس از مجازات است كه از عقاب مخالفت مىهراسد و در اثر همان ترس است كه عبادت و پرستش مىكند و در آيات قرآن به اين انگيزه چنين اشاره گرديده است :\r\n إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ .  « 1 » من اگر پروردگارم را نافرمانى كنم ، از مجازات روز بزرگ [ قيامت 
  ] مىترسم .\r\n إِنَّا نَخافُ مِنْ رَبِّنا يَوْماً عَبُوساً قَمْطَرِيراً .  « 2 » ما از پروردگارمان خائفيم در آن روز كه عبوس و سخت است .\r\nو در بعضى از آيات نيز به هر دو انگيزه اشاره گرديده است :\r\n تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً .  « 3 » پهلوهايشان در دل شب از بسترهايشان جدا مىشود و به پا مىخيزند و رو به درگاه خدا مىآورند و پروردگار خود را با بيم و اميد مىخوانند .\r\n وَ ادْعُوهُ خَوْفاً وَ طَمَعاً إِنَّ رَحْمَتَ اللَّهِ قَرِيبٌ مِنَ الْمُحْسِنِينَ .  « 4 » خدا را با بيم و اميد بخوانيد ، زيرا رحمت خدا به نيكوكاران نزديك است .\r\n يَبْتَغُونَ إِلى رَبِّهِمُ الْوَسِيلَةَ أَيُّهُمْ أَقْرَبُ وَ يَرْجُونَ رَحْمَتَهُ وَ يَخافُونَ عَذابَهُ .  « 5 » براى تقرب به پيشگاه پروردگارشان وسيله مىجويند ، وسيله‌اى هر چه نزديك‌تر و به رحمت او اميدوارند و از عذابش بيمناك .\r\n3 - گاهى انسان ، خدا را پرستش مىكند به اين جهت كه او را سزاوار پرستش مىداند و تنها احساس شايستگى و برازندگى ذات اقدس الهى او را به عبادت بر مىانگيزاند ، چون خداوند ذاتا كامل و جامع كامل و جامع تمام صفات جمال ، جلال و عظمت است .\r\nاين نوع عبادت ، بهترين و عالىترين مرتبهء عبادت است كه كسى نمىتواند اين چنين عبادتى را\r\n\r\n\r\n","description":"","footnote":"\r\n( 1 ) يونس / 15 .\r\n( 2 ) دهر / 10 .\r\n( 3 ) سجده / 16 .\r\n( 4 ) اعراف / 56 .\r\n( 5 ) بنى اسرائيل / 57 .\r\n","page_name":" 624 ","page_number":624},
  {"content":"\r\n\r\nانجام دهد مگر آنان كه وجودشان را در ذات اقدس حق فانى و محو ببينند و در برابر وجود مطلق الهى براى خود موجوديتى احساس نكنند تا در عبادتشان نفع شخصى در نظر بگيرند و يا از عقوبتى كه متوجه آنان است بترسند و تنها توجه‌شان به پروردگارشان و خالقشان باشد و به جز او از همه جا و از همه‌كس ببرند و قطع توجه كنند .\r\nآرى ، تنها آنان كه به اين مرحله از بندگى رسيده‌اند ، مىتوانند عبادت خالصانه انجام دهند به طورى كه در عبادتشان جز ذات پاك پروردگار انگيزه ديگرى در خود احساس نكنند و ما جز معصومين ( ع ) كسى را سراغ نداريم كه به اين مرتبه از بندگى برسد و چنين عبادتى را انجام دهد چون كه تنها آنانند كه به مرحلهء اخلاص رسيده‌اند و از بندگى خالص و مخلص گرديده‌اند ( 1 ) - كه شيطان نمىتواند به آنان نزديك گردد و آن‌ها را اغوا كند . آنان مصداق كامل همان آيه شريفه هستند كه مىفرمايد :\r\n  وَ لَأُغْوِيَنَّهُمْ أَجْمَعِينَ . إِلَّا عِبادَكَ مِنْهُمُ الْمُخْلَصِينَ .   « 1 » و همه آن‌ها را گمراه خواهم ساخت . مگر بندگان مخلصت را .\r\nعلى ( ع ) امير مؤمنان و پيشواى پرستش‌كنندگان نيز در اين مقام مىگويد : از ترس آتش و يا به آرزوى بهشت تو را پرستش نمىكنم بلكه تو را سزاوار پرستش مىبينم و تو را مىپرستم . « 2 » اين مرحله از عبادت تنها امير مؤمنان و افرادى چون آن حضرت كه به كمال عبوديت رسيده‌اند و جز خدا كسى يا چيزى را نمىشناسند و حتى از خويشتن نيز بىخبرند اختصاص دارد و پرستش ساير عبادت‌كنندگان به همان دو قسم اول منحصر است ، زيرا افراد ديگر به آن مرتبه از بندگى نرسيده‌اند كه جز خدا كسى را نبينند و در برابر ذات اقدس الهى ، هستى و وجود خويش را به دست فراموشى بسپارند و در فكر سود و زيان خويشتن نباشند ، خدا را تنها براى خدا بپرستند .\r\nبا اين مقدمه ، بطلان و بىاساس بودن نظريهء عده‌اى روشن مىشود كه مىگويند : اگر عبادت خدا از بيم و اميد انسان سرچشمه گيرد و انگيزهء آن ترس يا طمع باشد ، اين عبادت درست نيست ، بلكه بايد عبادت براى خدا انجام گيرد ، آن هم فقط به اين جهت و انگيزه كه ذات اقدس خداوند سزاوار عبادت و پرستش است .\r\nاين نظريه و گفتار بدين جهت باطل است كه اين مرحله از عبادت براى تمام افراد بشر به جز معصومين ( ع ) امكان‌پذير نيست و چيزى كه امكان ندارد ، قابل تكليف نيست . به عبارت ديگر : اين\r\n\r\n\r\n","description":"","footnote":"\r\n( 1 ) حجر / 39 ، 40 .\r\n( 2 ) مرآت العقول ، 2 / 101 .\r\n","page_name":" 625 ","page_number":625},
  {"content":"\r\n\r\nمرحله از عبادت براى افراد عادى غير مقدور است و تكليف به عمل غير مقدور هم از طرف خدا محال است .\r\nعلاوه بر اين ، از آن دو آيهء گذشته چنين استفاده مىشود كه اگر عبادت در اثر ترس و يا طمع انجام گيرد ، صحيح مىباشد زيرا خداوند در اين دو آيه كسانى را كه از راه ترس و طمع خدا را مىخوانند و ستايش مىكنند ، ستوده و آن‌ها را مدح و تعريف نموده و اين مدح و تعريف ، صحت و محبوبيت آن عمل را مىرساند و مشعر بر اين است كه خداوند بر چنين عملى امر فرموده و در مقام امتثال و اطاعت از فرمان وى ، اين گونه عبادت كفايت مىكند .\r\nاز ائمه معصومين ( ع ) نيز رواياتى وارد گرديده است كه به صحيح بودن عبادتى كه ناشى از خوف يا طمع باشد ، دلالت مىنمايند . « 1 » در صفحات گذشته هم توضيح داديم كه آيات اول سورهء حمد ، حمد و سپاس را به ذات اقدس پروردگار منحصر مىكند . از اين جهت كه داراى كمال ذاتى و داراى ربوبيت ، رحمت ، سلطنت ، قدرت است و مالك روز پاداش و مجازات مىباشد . بنابراين در خود همين آيات هم يك نوع اشاره به منشأ و انگيزه‌هاى مختلف عبادت و پرستش خداوند وجود دارد .\r\n\r\nخلاصه :\r\nاز آن چه گفته شد ، به طور خلاصه چنين بر مىآيد كه عبادت و پرستش يا از اينجا سرچشمه مىگيرد كه پرستش‌كننده ، كمال معبود و استحقاق و سزاوار بودن او را براى عبادت و پرستش درك مىكند و او را بر اين اساس مىپرستد ، اين نوع عبادت همان عبادت احرار و آزادمردان است كه بدون توجه به جلب منفعتى و يا دفع ضررى به عبادت و پرستش خدا مىپردازند .\r\nو يا از اينجا ناشى مىشود كه ( 1 ) - عبادت‌كننده ، نعمت و احسان معبود را درك نموده و چشم طمع بر انعام و بذل و بخشش‌هاى او دوخته است و اين نوع عبادت ، همان عبادت تجار و يا اشخاص مزدبگير است كه براى سود و پاداش ، كارى را انجام مىدهند .\r\nو گاهى نيز عبادت از اينجا ناشى مىشود كه انسان به سطوت و قهر و غضب خدا پىبرده و ترس از مجازات تمرد و مخالفت ، او را به عبادت وامىدارد و اين نوع عبادت ، عبادت بردگان و بندگان است كه معمولا ترس از عقاب و عتاب مولا ، آنان را به كار و عمل نيك وامىدارد .\r\n\r\n\r\n","description":"","footnote":"\r\n( 1 ) براى آگاهى از حقيقت نيت و انگيزه‌هاى عبادت به پاورقى شماره ( 24 ) از بخش تعليقات مراجعه فرماييد !\r\n","page_name":" 626 ","page_number":626},
  {"content":"\r\n\r\n\r\nمسئله استعانت و شفاعت\r\n\r\nاستعانت منحصر به خداست\r\nدر صفحات پيش گفتيم كه در آيه مورد تفسير يعنى در  إِيَّاكَ نَعْبُدُ وَ إِيَّاكَ نَسْتَعِينُ  به دو موضوع بسيار مهم اشارت آمده است ، يكى موضوع عبادت است كه در فصل گذشته مورد گفت‌وگو قرار گرفت ، دوم موضوع استعانت است كه در اين فصل به توضيح آن مىپردازيم و اينك مىگوييم : عقلا و شرعا هيچ‌گونه محذور و مانعى ندارد كه انسان در افعال و مقاصدش از غير خدا و از مخلوقات و حتى از اعمال و افعال ، استعانت بجويد و از آن‌ها مدد و يارى بخواهد و استمداد كند ، خداوند متعال در اين باره مىفرمايد :\r\n وَ اسْتَعِينُوا بِالصَّبْرِ وَ الصَّلاةِ .  « 1 » از صبر و نماز يارى بجوييد !  وَ تَعاوَنُوا عَلَى الْبِرِّ وَ التَّقْوى .  « 2 » در راه نيكى و پرهيزكارى با هم تعاون و همكارى كنيد !  قالَ ما مَكَّنِّي فِيهِ رَبِّي خَيْرٌ فَأَعِينُونِي بِقُوَّةٍ .  « 3 » [ ذو القرنين 
  ] گفت : آن چه پروردگارم در اختيار من گذارده ، بهتر است [ از آن چه شما پيشنهاد\r\n\r\n\r\n","description":"","footnote":"\r\n( 1 ) بقره / 45 .\r\n( 2 ) مائده / 2 .\r\n( 3 ) كهف / 95 .\r\n","page_name":" 627 ","page_number":627},
  {"content":"\r\n\r\nمىكنيد 
  ] مرا با نيرويتان يارى دهيد ! از اين آيات چنين بر مىآيد كه استمداد و يارى جستن اختصاص به خدا ندارد از همه‌كس و از همه چيز مىتوان يارى و مدد خواست و كمك گرفت .\r\nبنابراين ، منظور از استعانت در آيه شريفه « . . . و اياك نستعين » كه به ذات اقدس پروردگار اختصاص يافته است ، هر استعانتى نيست بلكه منظور از آن يارى و كمك خواستن براى عبادت بهتر و خالص‌تر و توفيق يافتن براى عبادت بيشتر و سزاوارتر است .\r\nاختصاص دادن چنين استعانتى به خداوند براى نشان دادن اين حقيقت است كه امور و اعمال اختيارى بشر در ميان دو حالت جبر و تفويض انجام مىگيرد ، بدين گونه كه كار و عبادت با اختيار و اراده انسان از وى سرمىزند .\r\nاين است كه در جمله « اياك نعبد » انجام دادن عبادت به خود وى نسبت داده شده است ولى اين افعال در عين اختيارى و ارادى بودن به كمك و مدد خداوند وابسته مىباشد كه هر آن بايد از طرف او افاضه و عنايت شود ، عنايت هميشگى و غير مقطوع « عطاء غير مجذوذ » به طورى كه اگر اين كمك و مدد يك لحظه قطع شود بنده قادر به اتمام آن نخواهد بود و هيچ عبادت و عمل نيكى از او صادر نخواهد گرديد .\r\nاين عقيده و نظريه ، همان نظريه بين جبر و تفويض است و بهترين نظريه‌اى است در اعمال و افعال انسان كه ايمان خالص به خدا اين نظريه را اقتضا و تأييد مىكند ، زيرا عقيده به جبر مستلزم آن است كه خداوند گنهكاران را در برابر اعمالى كه در انجام آن مجبورند ، عذاب و شكنجه كند ، در صورتى كه عذاب در برابر عمل غير اختيارى ، ظلم و خلاف عدالت است كه ساحت قدس پروردگار از اين نسبت ، پاك و مبراست . « سبحانه و تعالى عما يقولون علوّا كبيرا » عقيده به تفويض هم مستلزم اين است كه به خالق ديگرى غير از خدا قائل شويم زيرا برگشت مفهوم تفويض بر اين است كه بندگان در اعمال و كردار خودشان مستقلند . خالق و به‌وجودآورندهء اعمال خويشند و اين طرز تفكر هم موجب شرك به خداى بزرگ و عقيده به تعدد خالق مىباشد .\r\n( 1 ) - اين است كه بايد گفت : عقيده به جبر و تفويض هر دو باطل و در ميان آن دو ، راه سومى وجود دارد و آن اين كه : افعال و كردار بندگان خدا افعال و كردار خود آنان است و با اختيار خود ، آن‌ها را انجام مىدهند و بدين سبب سزاوار ثواب و عقاب مىگردند و از سوى ديگر خداوند نيز در اعمال بندگان دخالت دارد كه حيات ، قدرت و مقدمات لازم افعال را به طور مدام و مستمرّا بر آنان افاضه مىكند و اين افاضه هيچ لحظه و آنى قطع نمىشود .\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nپس انسان در اعمال و افعال خود مستقل نيست و كوچك‌ترين امكان تصرف در برابر تسلط و قدرت پروردگار ندارد .\r\nما موضوع جبر و اختيار را در بحث اعجاز همين كتاب مشروحا بيان نموديم و در اينجا احتياج به تكرار و توضيح بيشتر از اين نيست .\r\nاين بود خلاصه معناى آيه شريفه و علت اختصاص دادن استعانت به ذات اقدس پروردگار .\r\nبنابراين معنى ، اگر افاضه و عنايت خداوند نباشد ، هيچ فعل و عملى نمىتواند از بندگان سر بزند گرچه در به وجود آوردن آن عمل ، تمام انس و جن دست يارى به هم داده و مددكار هم باشند زيرا موجود ممكن كه در وجود و هستى خودش محتاج و نيازمند است و از خود استقلالى ندارد ، محال است كه در ايجاد و انجام كارهايش مستقل و غير محتاج باشد .\r\nاز اين بيان علت تأخير جملهء « اياك نستعين » از « اياك نعبد » نيز روشن مىگردد زيرا خداوند نخست با جملهء « اياك نعبد » عبادت و پرستش را به خودش اختصاص مىدهد كه بايد مؤمنان به جز خدا كسى را پرستش نكنند ، آنگاه با جملهء « اياك نستعين » براى آنان روشن مىسازد كه اين عبادت و پرستش گرچه از آنان صادر مىشود ولى به وسيلهء كمك و نيروى خداوند است .\r\nبنابراين ، هر بنده‌اى مرهون افاضه و مشيت پروردگار است و خداوند به اعمال نيك بندگانش از خود آنان مؤثرتر و سزاوارتر است زيرا اوست كه نيرو و توفيق عمل و عبادت به بنده خويش مىدهد چنان كه هر بنده‌اى به اعمال زشت و گناهان خويش از خداوند سزاوارتر است زيرا اوست كه به اختيار خود ، اين اعمال زشت را انجام مىدهد . « 1 »\r\n\r\nشفاعت\r\nگروهى از آيات قرآن مجيد دلالت دارند بر اين كه خداوند متعال ، كفيل و سرپرست امور بندگان است . امر ، فرمان و تدبير شئون آنان در دست قدرت و اختيار اوست كه با رحمت خويش انسان‌ها را به سوى كمالشان هدايت و رهبرى مىكند و هم اوست كه به آنان از همه نزديك‌تر است . نداى آنان را مىشنود ، به خواسته‌هايشان جواب مىدهد ، دعاهايشان را اجابت مىكند و در اين مورد مىفرمايد :\r\n\r\n\r\n","description":"","footnote":"\r\n( 1 ) براى آگاهى بيشتر در مورد مسئله جبر و اختيار ، به پاورقى شماره ( 25 ) در بخش تعليقات مراجعه فرماييد .\r\n","page_name":" 629 ","page_number":629},
  {"content":"\r\n\r\n أَ لَيْسَ اللَّهُ بِكافٍ عَبْدَهُ .  « 1 » آيا خداوند [ براى نجات و دفاع از 
  ] بنده‌اش كافى نيست ؟ !  وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي وَ لْيُؤْمِنُوا بِي لَعَلَّهُمْ يَرْشُدُونَ .  « 2 » و هنگامى كه بندگانم از تو دربارهء من سؤال مىكنند ، [ بگو 
  ] من به آنان نزديكم و دعاى دعاكننده را به هنگامى كه مرا مىخوانند ، پاسخ مىگويم پس بايد دعوت مرا بپذيرند و به من ايمان بياورند تا راه يابند . [ و به مقصد برسند 
  ] .\r\n( 1 ) - پس انسان با داشتن چنين خدا و تكيه گاهى نبايد از انسانى همچو خويش شفاعت بخواهد و او را در ميان خود و خدايش واسطه قرار دهد زيرا كه اين عمل مسافت را زياد و راه دور را دور تر مىسازد و فاصله‌اى در ميان خالق و مخلوق به وجود مىآورد و اين عمل اظهار حاجت به غير خداست ، در حالى كه فرد نيازمند دربارهء نيازمند ديگرى چه مىتواند كند و شخص گنهكار چه بهره‌اى مىتواند ببرد از شفاعت كسى كه هيچ حكومت ، اختيار و سلطنتى از خود ندارد ؟ بلكه اختيار و زمام تمام امور در دست قدرت خداوند است و تمام شفاعت‌ها براى خداست . سلطنت آسمان‌ها و زمين از آن اوست .\r\nآرى ، شفاعت طلبيدن از ديگرى در صورتى كه خداوند اذن شفاعت كردن به وى نداده باشد ، جايز و روا نيست و اما اگر خداوند براى كسى اذن شفاعت بدهد ، طلب شفاعت از چنين فردى خضوع و اظهار نياز به درگاه خود پروردگار است و اين شفاعت خواستن اظهار بندگى و كوچكى در پيشگاه خود اوست .\r\nاز آيات قرآن مجيد استفاده مىشود كه خداوند ، چنين رخصت و اجازه‌اى را به بعضى از بندگانش داده و آن‌ها را دربارهء شفاعت نمودن مأذون فرموده است ، منتها اسم اين رخصت‌يافتگان را جز با عنوان كلى ، فاش نكرده و آنان را شخصا معرفى نفرموده است . خداوند اين حقيقت را در قرآن چنين آورده است :\r\n لا يَمْلِكُونَ الشَّفاعَةَ إِلَّا مَنِ اتَّخَذَ عِنْدَ الرَّحْمنِ عَهْداً .  « 3 »\r\n\r\n\r\n","description":"","footnote":"\r\n( 1 ) زمر / 36 .\r\n( 2 ) بقره / 186 .\r\n( 3 ) مريم / 87 .\r\n","page_name":" 630 ","page_number":630},
  {"content":"\r\n\r\nآنان هرگز مالك شفاعت نيستند مگر كسى كه نزد خداوند رحمان عهد و پيمانى دارد .\r\n يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ .  « 1 » در آن روز [ قيامت 
  ] ، شفاعت هيچ‌كس سودى نمىبخشد جز كسى كه خداوند رحمان به او اجازه داده است و به گفتار او راضى است .\r\n وَ لا تَنْفَعُ الشَّفاعَةُ عِنْدَهُ إِلَّا لِمَنْ أَذِنَ لَهُ حَتَّى .  « 2 » در پيشگاه وى شفاعت سودى نمىبخشد مگر براى كسى كه اذن داده است .\r\n وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً .  « 3 » اگر آنان كه بر خود ستم مىكردند به نزد تو مىآمدند و از خدا طلب آمرزش مىكردند و پيامبر هم براى آنان استغفار مىكرد ، خدا را توبه‌پذير و مهربان مىيافتند .\r\nاين بود نمونه‌هايى از آيات شفاعت . اما رواياتى كه در موضوع شفاعت از رسول اكرم ( ص ) و از جانشينان گرامىاش نقل شده ، به حد تواتر رسيده و يقين‌آور است .\r\n\r\nروايات شفاعت به طريق شيعه\r\nاما رواياتى كه به طريق شيعه نقل گرديده است ، بيش از آن است كه به شمار آيد و مسئلهء شفاعت در نزد « اماميه » واضح‌تر از آن است كه مورد بحث واقع گردد . اين است كه ما در اين مورد به عنوان تبرك و تيمن تنها به نقل يك روايت قناعت مىكنيم : ( 1 ) - برقى در كتاب محاسن با اسناد خود از معاوية بن وهب نقل مىكند كه او مىگويد : من از امام صادق ( ع ) تفسير اين آيه را پرسيدم كه خداوند مىفرمايد :\r\n لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً . \r\nتكلم نمىكنند مگر كسى كه خدا به او اذن دهد و نيكو گويد .\r\nامام فرمود : به خدا سوگند ! ما از كسانى هستيم كه به آنان اذن داده شده است و ما همان حق‌گويان و صاحبان گفتار نيك مىباشيم . معاويه مىگويد : سؤال كردم فدايت شوم در موقع سخن\r\n\r\n\r\n","description":"","footnote":"\r\n( 1 ) طه / 109 .\r\n( 2 ) سبا / 23 .\r\n( 3 ) نساء / 64 .\r\n","page_name":" 631 ","page_number":631},
  {"content":"\r\n\r\nگفتن چه خواهيد گفت ؟ فرمود : خدا را مىستاييم و به پيامبرش درود مىفرستيم و شيعهء خود را شفاعت مىكنيم ، خدا هم سخن ما را رد نمىكند .\r\nكلينى نيز در كافى حديثى بدين مضمون از محمد بن فضيل و او هم از حضرت موسى بن جعفر ( ع ) نقل كرده است . « 1 »\r\n\r\nروايات شفاعت به طريق اهل سنت\r\nو اما رواياتى كه دربارهء شفاعت به طريق اهل سنت نقل شده است ، باز فراوان و متواتر است « 2 » كه اينك نمونه‌هاى چندى از آن‌ها را در اينجا مىآوريم :\r\n1 - يزيد فقير از جابر بن عبد اللّه نقل مىكند كه رسول خدا ( ص ) فرمود : پنج نعمت بزرگ به من داده شده است كه قبل از من به هيچ‌كس داده نشده بود : با ترس و رعب كه از من در دل دشمن جاى گرفته بود ، يارى شدم و زمين براى من سجده‌گاه و پاك‌كننده قرار گرفت . . . و غنايم جنگى براى من حلال گرديد كه پيش از من بر كسى حلال نبود و مقام شفاعت به من داده شد . « 3 » ( 1 ) - 2 - انس بن مالك نقل مىكند كه رسول خدا ( ص ) فرمود : من در بهشت اولين شفاعت‌كننده خواهم بود . « 4 » 3 - ابو هريره نقل مىكند كه رسول خدا ( ص ) فرمود : براى هر پيامبرى دعايى هست و من به اذن پروردگار ، دعاى خويش را ذخيره كرده‌ام كه در واپسين روز براى شفاعت امتم از آن استفاده كنم . « 5 » 4 - باز از ابو هريره نقل مىكند كه رسول خدا ( ص ) فرمود : من در روز قيامت سيّد فرزندان آدم خواهم بود و اول كسى مىباشم كه قبر او شكافته مىشود و من اولين شفاعت‌كننده خواهم بود كه قبل از همه شفاعتش پذيرفته شود . « 6 » 5 - باز ابو هريره نقل مىكند كه رسول خدا ( ص ) فرمود : پنج چيز است كه شفاعت مىكنند :\r\n\r\n\r\n","description":"","footnote":"\r\n( 1 ) بحار ، 33 / 301 .\r\n( 2 ) در كنز العمال ، 215 - 280 بيش از هشتاد روايت در اين مورد نقل گرديده است .\r\n( 3 ) صحيح بخارى ، 1 / 86 .\r\n( 4 ) صحيح مسلم ، 1 / 130 .\r\n( 5 ) براى شناختن مدارك اين حديث به پاورقى شماره ( 26 ) در بخش تعليقات مراجعه كنيد !\r\n( 6 ) صحيح مسلم ، 7 / 59 .\r\n","page_name":" 632 ","page_number":632},
  {"content":"\r\n\r\nقرآن ، قرابت ، امانت ، پيامبر شما و اهل بيتش . « 1 » 6 - عبد اللّه بن ابى جدعا نقل مىكند كه رسول خدا ( ص ) فرمود : به وسيلهء شفاعت يكى از افراد امت من ، تعداد زيادى قبيلهء بنى تميم وارد بهشت مىگردند . اين حديث را ترمذى و حاكم نيز نقل نموده‌اند . « 2 » از اين روايت‌ها چنين بر مىآيد كه شفاعت خواستن از رسول اكرم ( ص ) ، از اهل بيت گرامىاش نه تنها كوچك‌ترين اشكالى ندارد بلكه امرى است مستحسن كه شرعا مورد تأييد قرار گرفته و همان روايات دينى ما را به سوى آن دعوت و راهنمايى مىكند . با اين حال نمىدانم گروهى كه خود را مسلمان معرفى مىكنند ، چگونه آن را شرك و طالبان شفاعت را مشرك مىدانند ؟ ! خداوند ما را از متابعت هواى نفس حفظ كند و از لغزش قدم‌ها و قلم‌ها مصونمان بدارد ! تا اينجا در ضمن چند فصل ، تفسير دو بخش از سوره حمد پايان يافت و به يارى خدا در فصل آينده به تفسير آخرين قسمت سوره خواهيم پرداخت .\r\n\r\n\r\n","description":"","footnote":"\r\n( 1 ) كنز العمال ، 7 / 214 .\r\n( 2 ) همان .\r\n","page_name":" 633 ","page_number":633},
  {"content":"\r\n\r\n( 1 ) -\r\n\r\nتفسير آخرين بخش سوره حمد\r\n  اهْدِنَا الصِّراطَ الْمُسْتَقِيمَ . صِراطَ الَّذِينَ أَنْعَمْتَ عَلَيْهِمْ ، غَيْرِ الْمَغْضُوبِ عَلَيْهِمْ وَ لَا الضَّالِّينَ .   « 1 »\r\n\r\nنحوهء قرائت\r\nقاريان مشهور حرف آخر « غير » را با « جر » و صداى پايين تلاوت كرده‌اند ولى زمخشرى نقل مىكند كه رسول اكرم ( ص ) و عمر آن را با « نصب » و صداى بالا قرائت مىنمودند .\r\nو به نظر ما صحيح همان قرائت اول است زيرا نقل قرائت « نصب » از رسول خدا ( ص ) ثابت نگرديده است و اگر رسول خدا ( ص ) آن را با نصب چنين قرائت مىفرمود ، قهرا زياد نقل مىشد و شايع مىگرديد در صورتى كه افراد مورد اعتماد و اطمينان ، اين قرائت را از رسول خدا ( ص ) نقل نكرده‌اند و قرائت عمر هم بر فرض ثبوت نمىتواند حجت و دليل باشد زيرا قبلا ثابت كرديم كه قرائت غير معصوم در صورتى مورد اطمينان و قابل اعتبار است كه از قرائت‌هاى مشهور باشد و گرنه در مقام امتثال و اطاعت از فرمان خدا اين گونه قرائت‌ها كه نه از معصوم است و نه مشهور كافى و موجب سقوط تكليف نمىباشد .\r\nباز قرائت مشهور بدين گونه است :  صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ  ولى به امير مؤمنان و عمر نسبت داده شده است كه اين آيه را بدين صورت قرائت\r\n\r\n\r\n","description":"","footnote":"\r\n( 1 ) فاتحه / 6 ، 7 .\r\n","page_name":" 634 ","page_number":634},
  {"content":"\r\n\r\nنموده‌اند : « صراط من انعمت عليهم غير المغضوب عليهم و غير الضالين » .\r\nولى به نظر ما اين نوع قرائت از امير مؤمنان ( ع ) ثابت نگرديده و بلكه عكس آن ثابت شده است زيرا اگر آن حضرت آيه را بدين صورت قرائت مىنمود ، در ميان شيعيان منتشر و معروف مىگرديد و پيشوايان بعد از وى نيز همان قرائت را به كار مىبردند و تأييدش مىنمودند ، در صورتى كه چنين مطلبى حتى به وسيلهء يك نفر هم ( 1 ) - كه مورد اعتبار باشد ، نقل نگرديده است و اما قرائت عمر به طورى كه قبلا گفتيم ، به فرض ثبوت ، عملى است شخصى و مربوط به خود وى و هرگز نمىتواند مبناى حكم بوده و براى ما مدركيت و حجيّت داشته باشد .\r\n\r\nمفردات و تركيبات\r\nصراط : به معناى طريقى است كه سير و حركت در آن ، انسان را به مقصود مىرساند . گاهى اين راه راست كه انسان را به مقصد مىرساند ، راه محسوسى نيست بلكه معنوى و غير حسى است چنان كه مىگويند : « احتياط راه نجات است » و « اطاعت خدا راه بهشت است » . در اين دو عبارت « احتياط » و « اطاعت » راه ناميده شده و راه ناميدن آن‌ها يا از باب تشبيه و كنايه‌گويى است يا « طريق » در لغت داراى معناى جامع و عمومى است كه شامل راه معنوى و غير حسى نيز مىشود .\r\nاستقامت : به معناى اعتدال است و اعتدال به معناى ضد انحراف مىباشد كه انسان در مسير خود به چپ و راست منحرف و متمايل نشود پس « صراط مستقيم » آن راهى را مىگويند كه سالك و سيركننده را به هدف نهايى يعنى به نعمت ابدى و رضوان پروردگار مىرساند و اين راه عبارت است از اين كه مخلوق از خالق خود اطاعت كند و در برابر هيچ‌يك از اوامر و نواهى او مخالفت نورزد و چيزى غير از او را نپرستد و اين راه مستقيمى است كه اعوجاج و انحرافى در آن نيست .\r\nخداوند متعال مىفرمايد :\r\n  وَ إِنَّكَ لَتَهْدِي إِلى صِراطٍ مُسْتَقِيمٍ . صِراطِ اللَّهِ الَّذِي لَهُ ما فِي السَّماواتِ وَ ما فِي الْأَرْضِ .   « 1 » و تو مسلّما به سوى راه راست ، هدايت مىكنى راه خداوندى كه هر چه در آسمان‌ها و زمين است ، از آن اوست .\r\n وَ هذا صِراطُ رَبِّكَ مُسْتَقِيماً .  « 2 »\r\n\r\n\r\n","description":"","footnote":"\r\n( 1 ) شورا / 52 ، 53 .\r\n( 2 ) انعام / 126 .\r\n","page_name":" 635 ","page_number":635},
  {"content":"\r\n\r\nو اين راه پروردگار تو ، مستقيم است .\r\n إِنَّ اللَّهَ رَبِّي وَ رَبُّكُمْ فَاعْبُدُوهُ هذا صِراطٌ مُسْتَقِيمٌ .  « 1 » خداوند ( 1 ) - ، پروردگار من و پروردگار شماست ، پس او را بپرستيد . اين است راه راست .\r\n وَ أَنِ اعْبُدُونِي هذا صِراطٌ مُسْتَقِيمٌ .  « 2 » و مرا پرستش كنيد كه راه مستقيم همين است و بس .\r\n  وَ بِعَهْدِ اللَّهِ أَوْفُوا ذلِكُمْ وَصَّاكُمْ بِهِ لَعَلَّكُمْ تَذَكَّرُونَ . وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ .   « 3 » و به پيمان خدا وفا كنيد ، اين چيزى است كه خداوند شما را به آن سفارش مىكند تا متذكر شويد . و اين راه مستقيم من است . از آن پيروى كنيد و از راه‌هاى پراكنده و انحرافى پيروى نكنيد كه شما را از طريق حق دور مىسازد .\r\nو چون عبادت پروردگار ، نوع خاص و معينى ندارد بلكه به تمام اعمال نيك و شايسته‌اى كه از اعضا و جوارح انسان سر مىزند و به همه نيات و افكار پاك و درستى كه از دل و مغز انسان سرچشمه مىگيرد ، شامل مىباشد و همهء آن‌ها عبادت ناميده مىشود ، به همين جهت از كلمه صراط هم گاهى يك معناى عمومى كه شامل تمام اين افعال و عبادات مىباشد ، اراده مىشود و تمام عبادت‌هاى قلبى و جسمى ، ظاهرى و باطنى را به طور فراگير در بر مىگيرد يعنى كلمه و يا جمله « صراط مستقيم » و « صراط سوىّ » و امثال آن به صورت مفرد گاهى در مجموعه اين اعمال نيك و عبادى به كار مىرود و گاهى نيز در هر تك‌تك اين اعمال و عبادت‌ها استعمال مىگردد و مانند ايمان به خدا و پيامبرش ، ايمان به معاد و انجام دادن نماز و روزه و حج و امثال اين‌ها ، در اين صورت به جاى كلمهء مفرد صراط ، كلمهء جمعى « سبل » به كار مىرود ، چنان كه در آيات متعدد آمده است :\r\n  قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ . يَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ .   « 4 » از طرف خدا نور و كتاب آشكارى به سوى شما آمد . خداوند به بركت آن ، كسانى را كه از\r\n\r\n\r\n","description":"","footnote":"\r\n( 1 ) آل عمران / 50 .\r\n( 2 ) يس / 61 .\r\n( 3 ) انعام / 152 ، 153 .\r\n( 4 ) مائده / 15 ، 16 .\r\n","page_name":" 636 ","page_number":636},
  {"content":"\r\n\r\nرضاى او پيروى كنند ، به راه‌هاى سلامت هدايت مىكند .\r\n وَ ما لَنا أَلَّا نَتَوَكَّلَ عَلَى اللَّهِ وَ قَدْ هَدانا سُبُلَنا .  « 1 » و چرا به خدا توكل نكنيم در صورتى كه او ما را به راه‌هاى سعادت هدايت نموده است ؟\r\n وَ الَّذِينَ جاهَدُوا فِينا لَنَهْدِيَنَّهُمْ سُبُلَنا .  « 2 » و آنان را كه در راه ما جهاد كنند قطعا به راههاى خودمان هدايت مىكنيم .\r\nانعام : به معناى احسان و دادن نعمت فراوان آمده است . آنان كه خداوند نعمت فراوان به آنان بخشيده ، افرادى هستند كه همان راه مستقيم را پيموده و هواهاى نفسانى و اميال خطرناك درونى نتوانسته آنان را به اطاعت شيطان متمايل سازد ، اين است كه به يك سعادت ابدى ، حيات دائمى ، لذايذ بىپايان معنوى نائل آمده‌اند و بالاتر از همهء اين‌ها به رضوان و خشنودى پروردگار ، فائز شده‌اند .\r\n وَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ .  « 3 » خداوند به مردان و زنان با ايمان باغ‌هاى بهشتى را وعده داده است كه نهرها از زير درختانش جارى است و در آنجا هميشگى خواهند ماند و مسكن‌هاى پاكيزه‌اى در بهشت‌هاى جاودان [ نصيب آن‌ها ساخته 
  ] و [ خشنودى 
  ] و رضاى خدا [ از همهء آن‌ها 
  ] برتر است و پيروزى بزرگ همين است .\r\n( 1 ) - غضب : به معناى سخط و مقابل آن ، رحمت است و منظور از « مغضوب عليهم » مطلق كفار نيست بلكه افرادى هستند كه در كفر غوطه‌ور بوده و در برابر حق ، عناد و لجاجت مىورزند و آيات خدا را به باد استهزا مىگيرند .\r\n وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ .  « 4 » و آن‌ها كه سينهء خود را براى پذيرش كفر گشوده‌اند ، غضب خدا بر آن‌هاست و عذاب عظيمى در انتظارشان .\r\n\r\n\r\n","description":"","footnote":"\r\n( 1 ) ابراهيم / 12 .\r\n( 2 ) عنكبوت / 69 .\r\n( 3 ) توبه / 72 .\r\n( 4 ) نحل / 106 .\r\n","page_name":" 637 ","page_number":637},
  {"content":"\r\n\r\nضلال : به معناى گمراهى است و مقابل آن ، هدايت است و افراد گمراه كسانى هستند كه راه غير مستقيم و غير هدايت را در پيش گرفته‌اند و اين راه منحرف ، آنان را به هلاكت ابدى و عذاب دائمى كشانده است .\r\nولى اين افراد ضال و گمراه در شدت كفر و بىدينى از گروه قبلى كه همان « مغضوب عليهم » و خشم‌زدگانند ؛ پايين‌ترند زيرا آنان گرچه در اثر سستى و عدم تحقيق و مجاهدت در راه خدا ، راه راست و مستقيم را گم كرده و به ضلالت افتاده‌اند ولى به هر حال اگر حق براى آنان روشن مىگرديد ، به مقام عناد و لجاجت بر نمىآمدند . اما گروه « مغضوب عليهم » و خشم‌زدگانند در برابر حق عنود و لجوجند گرچه براى آنان حق ، آفتابى و روشن گردد .\r\nو در بعضى روايات وارد شده است كه گروه « مغضوب عليهم » ، عبارتند از « يهود » و گروه گمراهان و « ضالين » ، عبارتند از مسيحىها و ما در اوايل همين كتاب گفتيم كه آيه‌هاى قرآن به مورد معينى اختصاص ندارد و معانى خاصّى كه دربارهء آيات گفته مىشود ، بيشتر از باب تطبيق يك معناى كلى بر مصاديق خاص آن است كه آن را تفسير به « مصداق » مىنامند و اين حديث هم كه در معناى « مغضوب عليهم » و « ضالين » آمده است ، از همين قبيل بوده و تفسير به مصداق مىباشد نه تفسير حقيقى و مفهومى .\r\n\r\nاعراب و حركات\r\nجمله « غير المغضوب عليهم » بدل است از جملهء « الذين انعمت عليهم » يا صفت است به « الذين » و صفت بودن آن بر اين اساس است كه نعمت پروردگار هم مانند رحمت او به تمام افراد بشر عموميت دارد ولى گروهى در برابر نعمت‌هاى او شكر گزارند و گروه ديگر ناسپاس به طورى كه در اين آيه شريفه به آن اشاره گرديده است :\r\n أَ لَمْ تَرَوْا أَنَّ اللَّهَ سَخَّرَ لَكُمْ ما فِي السَّماواتِ وَ ما فِي الْأَرْضِ وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ .  « 1 » آيا نديديد كه خداوند آن چه را در آسمان‌ها و زمين است ، براى شما مسخر نموده ، نعمت‌هاى ظاهرى و باطنىاش را براى شما گسترده است [ با اين حال 
  ] بعضى از مردم ، بدون هيچ دانش و هدايت و بدون استناد به كتاب روشنگرى دربارهء خدا مجادله مىكنند .\r\n\r\n\r\n","description":"","footnote":"\r\n( 1 ) لقمان / 20 .\r\n","page_name":" 638 ","page_number":638},
  {"content":"\r\n\r\n( 1 ) - خلاصه اين كه نعمت‌هاى خدا مانند رحمتش وسيع و همگانى است و كسانى هم كه از سوى خدا نعمت به آنان داده شده است ، زيادند و همهء آنان به طور كلى به دو گروه تقسيم مىشوند :\r\nسپاسگزاران و ناسپاسان .\r\nدر اينجا فايدهء وصف ( غير المغضوب عليهم ) ظاهر مىگردد و آن اين كه جمله « انعمت عليهم » به تمام كسانى كه نعمت به آنان داده شده است ، عموميت دارد ولى صفت دوم ، مفهوم و هدف آن را تعيين مىكند و به گروه اول يعنى به انعام‌شده‌هايى كه در برابر نعمت‌هاى خداوند شكر و سپاسگزارى مىكنند ، اختصاص مىدهد .\r\nبنابراين ، مفهوم آيه به طور خلاصه چنين خواهد بود كه : بندهء نمازگزار با اين جملات از خداوند درخواست مىكند كه او را به راه بندگان نيكش هدايت فرمايد و بندگان نيك خدا داراى دو صفت هستند ، يكى اين كه خداوند نعمت فراوان به آنان داده است « انعمت عليهم » ، صفت دوم اين كه آنان از اين نعمت‌هاى خدادادى سوء استفاده نكرده و راه كفران و ناسپاسى و راه گمراهى و ضلالت نپيموده‌اند و از غضب‌شدگان و گمراهان نگرديده‌اند « غير المغضوب عليهم و لا الضالين » . اين گروه همان‌طوركه به نعمت‌هاى دنيا رسيده‌اند ، در اثر اطاعت و اعمال نيك انسانى ، به نعمت‌هاى آخرت نيز نائل گرديده و در نتيجه به هر دو خير و سعادت دست يافته‌اند .\r\nوصف قرار گرفتن كلمهء « غير » مانند اين آيه شريفه ، بسيار معمول است و در موارد زيادى آمده است و از آن موارد است جملهء فقهى معروف كه مىگويند : اين جمله « يجوز اقتناء كل كتاب غير كتب الضلال » يعنى نگه‌داشتن هر نوع كتاب جز كتاب ضلال و گمراهى جايز است ، در اين گفتار مىبينيم كه جملهء « غير كتب الضلال » به صورت وصف استعمال گرديده است .\r\nبنابراين ، محلى براى گفتار بعضىها باقى نمىماند كه مىگويند : كلمه « غير » از كلماتى است كه در ابهام غوطه‌ور است و نمىتواند به سبب اضافه معرفه گردد و براى « الذين » كه معرفه مىباشد ، وصف واقع شود پس به ناچار بايد گفت كه اين جمله از لحاظ تركيبى ، صفت « الذين » نيست بلكه بدل از جمله قبل است .\r\nاين خلاصهء سخنى است كه در اين مورد گفته شده است ولى با آن بيان كه گفتيم جايى براى اين سخن و جوابى كه از آن گفته‌اند ، باقى نمىماند .\r\nخلاصه اين كه : عملى كه در يك قضيه ذكر مىشود - اعم از قضيه خبرى يا انشايى - در صورتى كه شمول و عموميت به تمام افراد داشته باشد همان‌طوركه با كلمه‌هاى ديگر تخصيص مىزنيم ، مىتوانيم با كلمهء غير هم توصيف كنيم و تخصيص بزنيم و مىتوانيم مثلا بگوييم : « جاءني جميع\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nاهل البلد » و يا « اكرم جميع اهل البلد غير الفاسقين » در اين دو جمله مىبينيم كه كلمهء « غير » به صورت وصف از « اهل بلد » به كار رفته است .\r\nضالّين : عطف است بر جمله « غير المغضوب عليهم » و كلمه « لا » كه بعد از كلمه « غير » بر سر « ضالّين » آمده است براى تأكيد نفى مىباشد تا تصور نشود كه ملاك خروج و استثنا از شمول نعمت و رحمت پروردگار مجموعه مغضوبيت و ضلالت نيست بلكه هر كدام از آن‌ها عامل خروج و ملاك استثنا مىباشند به همين جهت در اين آيه شريفه با تكرار كلمه « غير » و « لا » هر كدام از اين دو گروه به طور مستقل مورد نفى و استثنا از گروه « انعمت عليهم » قرار گرفته است زيرا كلمهء « غير » نيز مانند « لا » به طور ضمنى به نفى دلالت مىكند و به جاى اسباب و ادوات نفى و استثنا به كار مىرود ، چنان كه مىگويند : « جالس رجلا غير فاسق و لا سىّء الخلق » با مردى همنشين باش كه فاسق و بداخلاق نباشد و « اعبد اللّه به غير كسل و لا ملل » خدا را ستايش كن بدون اين كه سست و يا خسته باشى ! مىبينيم در اين دو جمله ، كلمه « غير » براى نفى به كار رفته است ولى بعضى از دانشمندان تقريبا معاصر ، چنين پنداشته‌اند كه استعمال « غير » در نفى درست نمىباشد ، اين است كه مجبور گرديده‌اند ، آيه را به نحو ديگر توجيه و تفسير كنند و خود را در اين راه به زحمت و تكلف انداخته‌اند ولى چون نتوانسته سخن قانع كننده‌اى بياورند به عجز خود اعتراف نموده‌اند .\r\n\r\nتفسير\r\nپس آن كه خداوند متعال در آيات قبلى بر بندگانش تلقين و يادآورى نمود كه در برابر وى به بندگى خود اعتراف و به يكتايى او گواهى دهند و از او استعانت و استمداد نمايند ، در اين آيه شريفه نيز بر آنان تلقين مىفرمايد كه از خداوند بخواهند تا آنان را به راه راست و صراط مستقيم هدايت و رهبرىشان فرمايد .\r\nآغاز سوره حمد مشتمل است بر ( 1 ) - مدح و ثنا و تمجيد و توصيف پروردگار ، آن چنان كه لايق و سزاوار اوست و پايان سوره هم مشتمل است بر درخواست هدايت از وى و در وسط اين ابتدا و انتها خداوند متعال اين جمله را نازل فرموده است :  إِيَّاكَ نَعْبُدُ وَ إِيَّاكَ نَسْتَعِينُ  كه اين جمله نيز در واقع نتيجهء تمجيد و توصيف سابق مقدمهء دعا و درخواست لاحق است . زيرا تمجيد و توصيف سابق ملاك و علت منحصر بودن عبادت به خداست و مقدمه استعانت و استمداد از اوست ، چون خداوند سزاوار عبادت است ، به علت كمال ذات و رحمتش و به علت قدرت و سلطنتى كه منحصر به اوست و غير خدا نمىتواند سزاوار عبادت باشد ، زيرا كه ملاك و علل پرستش را كه اختصاص به\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nذات اقدس پروردگار دارد ، فاقد است و چون عبادت و استعانت با اين مقدمات كه از آغاز سوره چيده مىشود ، به خدا منحصر گرديد پس انسان به ناچار بايد از خداوند درخواست هدايت و رهبرى نمايد زيرا عبادت و استعانت را به او اختصاص داده است و تنها او را سزاوار آن مىداند .\r\nاز اينجاست كه به طريق شيعه و سنى نقل گرديده كه خداوند متعال اين سوره را در ميان خود و بنده‌اش تقسيم نموده كه نصفش براى خدا و نصف ديگرش به نفع بنده آمده است چون بنده مىگويد :  الْحَمْدُ لِلَّهِ رَبِّ الْعالَمِينَ  خداوند مىفرمايد : بنده‌ام مرا تمجيد نمود و چون مىگويد :  اهْدِنَا الصِّراطَ الْمُسْتَقِيمَ  خداوند مىفرمايد : اين براى بنده‌ام ؛ براى بنده‌ام آن چه را كه بخواهد ، خواهم داد . « 1 » قبلا روشن گرديد كه طرق و راه‌هايى كه بشر در اعمال و افكارش انتخاب مىكند ، يكى از اين سه‌راه است :\r\n1 - راهى كه خدا براى بندگانش آماده نموده و اين راه را كسانى انتخاب مىكنند كه خدا با فضل و احسان خويش ، هدايتشان فرموده است .\r\n2 - راهى كه افراد ضال و گمراه انتخاب مىكند .\r\n3 - راهى كه « مغضوب عليهم » يعنى خشم‌زدگان و افرادى كه مورد غضب الهى واقع گرديده‌اند ، در پيش مىگيرند .\r\nراه اول همان راه راست و مستقيم و راه هدايت است و مغايرت اين راه با دو راه ديگر در اين آيات ، بدين گونه آمده است كه سالكان و رهروان صراط مستقيم غيور از رهروان آن دو راه مىباشند . اين‌ها ضد هم و درست در دو قطب مخالف هم قرار گرفته‌اند و داراى صفات و خصوصيات جدا از هم و متفاوتند ، نشانه‌ها و علائم مخصوص به خود دارند كه با اين خصوصيات و با اين صفات و علايم ، از هم متمايز مىگردند و شناخته مىشوند .\r\nاين است خلاصه بيان اين آيات در راه‌هايى كه بشر در زندگى خود پيش مىگيرد و با اين بيان ، خداوند مىخواهد بدين نكته نيز اشاره نمايد كه هركس از راه مستقيم اجتناب ورزد و دورى گزيند ، به ناچار راه بدبختى را در پيش خواهد گرفت كه يا به ضلالت و گمراهى خواهد افتاد يا گمراهى و غضب الهى ، هر دو دامن‌گيرش خواهد شد .\r\nخداوند همهء ما را از خذلان و بدبختى حفظ كند و به سوى راه راست هدايتمان فرمايد .\r\n\r\n\r\n","description":"","footnote":"\r\n( 1 ) عيون اخبار الرضا ، چاپ ايران ، 1317 ه ، 166 و نظير اين روايت را در بحث جزئيت بسم اللّه از ابو هريره آورديم .\r\n","page_name":" 641 ","page_number":641},
  {"content":"\r\n\r\n( 1 ) -\r\n\r\nبحثى پيرامون مسئلهء هدايت\r\n( 2 ) - سؤال : مفسرين در آيه  اهْدِنَا الصِّراطَ الْمُسْتَقِيمَ  سخنى دارند و مىگويند : طالب هدايت بايد قبلا فاقد آن باشد تا بتواند آن را از خداوند بخواهد ، بنابراين مسلمان خداشناس و يكتاپرستى كه خود هدايت يافته و واجد هدايت است و در راه مستقيم هدايت قدم برمىدارد ، چگونه در حال نماز از درگاه ذات اقدس الهى دوباره هدايت مىطلبد و مكرر مىگويد : « اهدنا الصراط المستقيم » مگر آن چه را كه انسان خود در ميان آن است ، صحيح است كه آن را از خدا بخواهد ؟ ! پاسخ‌ها : در پاسخ اين سؤال و يا در جواب اين اشكال سخنانى گفته‌اند كه توضيح آن بدين قرار است :\r\n1 - مىگويند : منظور از هدايت در اين آيه ، استمرار و ثابت بودن در هدايت است و بعد از آن كه خداوند به فضل و عنايت خويش بر شخص نمازگزار منت نهاده و او را به سوى ايمان و توحيد هدايت فرموده است ، از خداوند درخواست مىكند كه اين نعمت را براى او ثابت و هميشگى بدارد تا پس از هدايت ، لغزشى در او پديدار نگردد و از مسير هدايت منحرف نشود .\r\n2 - مىگويند : منظور از هدايت در اين آيه ثواب و پاداش اعمال است ، بنابراين معناى آيه چنين خواهد بود كه نمازگزار عرضه مىدارد : بارالها ! در برابر اعمال نيك و عبادت‌هاى من راه راست را - كه انسان را مستقيما به بهشت و سعادت مىرساند - براى من پاداش ده .\r\n3 - بازمىگويند : شايد منظور از طلب هدايت ، طلب افزايش هدايت باشد زيرا هدايت قابل زيادت و نقصان است و كسى كه به يك‌مرتبه از هدايت رسيده است ، مىتواند درخواست مرتبهء كامل‌ترى را نمايد .\r\n\r\n","description":"","footnote":"","page_name":" 642 ","page_number":642},
  {"content":"\r\n\r\n4 - به نظر ما : همه اين وجوه و احتمالات بافتگى است كه نه تنها از آيه شريفه استفاده نمىشود بلكه با ظاهر آيه نيز سازش ندارد زيرا ظاهر آيه همان راهنمايى خواستن و هدايت طلبيدن است و جز آن چيز ديگرى نيست به آيهء شريفه به مراحل هدايت مربوط است كه ذيلا توضيح داده مىشود .\r\n\r\nاقسام و مراحل هدايت\r\nپاسخ صحيح در اين باره اين است كه بگوييم : آن هدايتى كه شخص مسلمان در نمازش از خداوند درخواست و تقاضا مىكند ، يك نوع هدايتى است كه براى وى حاصل نگرديده است و از خداوند متعال درخواست مىكند كه با فضل و رحمتش اين نوع هدايت را به او هم عنايت كند .\r\nتوضيح اين كه : هدايت پروردگار دو قسم است : هدايت عمومى و هدايت خصوصى و هدايت عمومى گاهى تكوينى است و گاهى تشريعى كه ذيلا همه اين اقسام سه‌گانه هدايت را توضيح مىدهيم آنگاه به نتيجه بحث مىپردازيم .\r\nهدايت عمومى ( 1 ) - تكوينى : همان هدايتى است كه خداوند در طبيعت تمام موجودات اعم از جماد ، نبات و حيوان به وديعت نهاده است كه اين موجودات طبعا و يا به اختيار خويش به سوى كمال و ترقى در سير و حركتند و اين نيروى كمال‌بخش و سير به سوى كمال را خداوند از روز اول در نهاد تمام موجودات نهاده است .\r\nملاحظه مىكنيد كه نباتات چگونه به رشد و نمو ، رهبرى شده و به سوى اين كمال ره مىسپارند و در اين مسير به سمتى حركت مىكنند كه مانعى در آن وجود ندارد و باز حيوانات از هدايت تكوينى برخوردار گرديده و طبعا موجوداتى را كه مزاحم و موذى آن‌هاست ، از موجودات غير موذى و غير مزاحم تميز و تشخيص مىدهند ، مثلا موش از گربه فرار مىكند ولى از گوسفندان فرار نمىكند و مورچگان و زنبوران عسل تكوينا به تشكيل اجتماع ، حكومت ، خانه‌سازى و آماده ساختن وسايل زندگى ، هدايت شده‌اند و در اثر همين هدايت تكوينى است كه اطفال در اولين روزهاى تولد به پستان مادر راه يافته ، به تغذيه و شير خوردن رهبرى شده‌اند .\r\nدر اين آيه شريفه كه خداوند از زبان موسى ( ع ) نقل مىكند ، به همان مرحله از هدايت « تكوينى » اشاره شده است :\r\n قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى .  « 1 »\r\n\r\n\r\n","description":"","footnote":"\r\n( 1 ) طه / 50 .\r\n","page_name":" 643 ","page_number":643},
  {"content":"\r\n\r\nگفت [ موسى 
  ] پروردگار ما همان كسى است كه به هر موجودى ، هستى بخشيده و سپس آن را هدايت نمود .\r\nهدايت عمومى تشريعى : همان هدايتى است كه خداوند تمام افراد بشر را به وسيلهء ارسال پيامبران و فرستادن كتاب‌هاى آسمانى هدايتشان نموده و به تمام انسان‌ها اتمام حجت فرموده است كه به آن‌ها عقل و نيروى تشخيص حق و باطل داده ، سپس پيامبرانى فرستاده است تا آيات خدا را براى آنان بخوانند و قوانين و احكام الهى را در ميان آنان اجرا كنند و رسالت آنان را به معجزاتى مقرون ساخته و با براهينى توأم گردانيده است تا دليل صدق گفتار و مؤيد ادعاى آنان گردد . عده‌اى از هدايت عمومى بهره‌بردارى نموده و عدهء ديگر راه ضلالت را پيش گرفته‌اند و همان هدايت تشريعى را ، آيهء ذيل بيان مىكند :\r\n إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً .  « 1 » ما راه را به او نشان داديم ، خواه شاكر باشد يا ناسپاس .\r\nهدايت خصوصى : يك نوع هدايت تكوينى و عنايت ربانى است كه خداوند متعال به مقتضاى حكمتش اين نوع هدايت را به بعضى از بندگانش اختصاص مىدهد كه براى آنان مقدمات نيل به كمال و وصول به مقصود را آماده و مهيا مىسازد و اگر خداوند توجه خاصى به آنان نمىنمود و وسايل كمال و شايستگى براى آنان مهيا نمىكرد و بالأخره از انحراف و شقاوت محفوظشان نمىداشت ، قطعا در ضلالت و گمراهى واقع مىشدند .\r\nاين الطاف خاص ، عنايات و توجهات مخصوص ربانى را هدايت خصوصى مىنامند كه در آيات زيادى به آن اشاره گرديده است . اينك نمونه‌اى از آن آيات :\r\n فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ .  « 2 » گروهى را هدايت نموده و گروه ديگر [ كه شايستگى نداشته‌اند 
  ] گمراهى بر آنان مسلّم شده است .\r\n قُلْ فَلِلَّهِ الْحُجَّةُ الْبالِغَةُ فَلَوْ شاءَ لَهَداكُمْ أَجْمَعِينَ .  « 3 » بگو دليل رسا [ و قاطع 
  ] براى خدا است و اگر او بخواهد همه شما را [ به اجبار 
  ] هدايت مىكند !\r\n\r\n\r\n","description":"","footnote":"\r\n( 1 ) دهر / 3 .\r\n( 2 ) اعراف / 30 .\r\n( 3 ) انعام / 149 .\r\n","page_name":" 644 ","page_number":644},
  {"content":"\r\n\r\n لَيْسَ عَلَيْكَ هُداهُمْ وَ لكِنَّ اللَّهَ يَهْدِي مَنْ يَشاءُ .  « 1 » هدايت آنان [ به طور اجبار 
  ] بر تو نيست ولى خداوند هر كه را بخواهد [ و شايسته بداند 
  ] هدايت مىكند .\r\n( 1 ) -  إِنَّ اللَّهَ لا يَهْدِي الْقَوْمَ الظَّالِمِينَ .  « 2 » حقا كه خداوند ستمگران را راهنمايى نمىكند .\r\n وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ .  « 3 » خداوند كسى را كه بخواهد به راه راست ، هدايت مىفرمايد .\r\n إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ .  « 4 » تو آن كسى را كه بخواهى و دوستش دارى ، نمىتوانى هدايت كنى ولى خداوند هركس را كه بخواهد ، هدايت مىكند .\r\n وَ الَّذِينَ جاهَدُوا فِينا لَنَهْدِيَنَّهُمْ سُبُلَنا .  « 5 » آنان را كه در راه ما كوشش و مجاهدت كنند حتما به راه‌هاى خويش رهبرى مىكنيم .\r\n فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ هُوَ الْعَزِيزُ الْحَكِيمُ .  « 6 » خداوند كسى را كه بخواهد گمراه و كسى را كه بخواهد هدايت مىكند ، اوست پيروز دانا .\r\nاز همه اين آيات و آيات ديگرى كه در اين زمينه آمده است ، چنين به دست مىآيد كه عنايات و توجهات خاص پروردگار به گروه معينى اختصاص دارد ، نه به همهء مردم كه آن عنايات خاص را هدايت خصوصى مىنامند .\r\n\r\nنتيجه\r\nبا اين بيان كه اقسام هدايت‌ها و معناى هدايت عام و خاص و هدايت تكوينى و تشريعى روشن گرديد ، معناى آيه مورد بحث نيز به‌خودىخود روشن و معلوم مىگردد كه : شخص مؤمن و\r\n\r\n\r\n","description":"","footnote":"\r\n( 1 ) بقره / 272 .\r\n( 2 ) انعام / 144 .\r\n( 3 ) بقره / 213 .\r\n( 4 ) قصص / 56 .\r\n( 5 ) عنكبوت / 69 .\r\n( 6 ) ابراهيم / 4 .\r\n","page_name":" 645 ","page_number":645},
  {"content":"\r\n\r\nنمازگزار پس از آن كه در آغاز سوره اعتراف و اقرار مىكند بر اين كه خداوند بر وى منت نهاده ، با هدايت تكوينى و تشريعى عمومى او را هدايت و رهبرى نموده است ، پشت سر آن از پيشگاه خداوند منان و هدايتگر درخواست مىكند كه او را با هدايت خصوصى تكوينى خويش نيز كه به عدهء معدودى از بندگان اختصاص دارد ، هدايت و رهبرى كند ، اين است كه مىگويد :  اهْدِنَا الصِّراطَ الْمُسْتَقِيمَ  .\r\nخلاصه اين كه چون بشر طبعا و فطرتا در معرض هلاكت و طغيان است ، عوامل زيادى سعادت انسان را تهديد مىكند و موانع و مشكلات فراوان در سر راه هدايت و تكامل روحى و اخلاقى او وجود دارد ، اين است كه فرد مسلمان هيچ‌گاه نبايد جز خدا بر وجود خويش متكى باشد و بر خود توكل و اتّكا كند بلكه هميشه از پروردگار خويش استعانت و استمداد بجويد و به سوى او پناه ببرد و از او درخواست هدايت و رهبرى نمايد تا بتواند بدون اين كه ، با اشكال و مانعى مواجه شود ، راه راست و جاده مستقيم را بپيمايد و به آخرين مقصد و كمال نهايى نائل شود و از كسانى كه مورد غضب پروردگار قرار گرفته و يا گمراه گرديده‌اند ، نباشد .\r\n\r\n","description":"","footnote":"","page_name":" 646 ","page_number":646},
  {"content":"\r\n\r\n( 1 ) -\r\n\r\nبخش 16 تعليقات و پاورقىها\r\n( 2 ) - 1 - مصادر حديث ثقلين 2 - شرح حال حارث همدانى 3 - مصادر حديث « لتركبنّ سنن من قبلكم » 4 - گفت‌وگوى مؤلف با يك دانشمند يهودى 5 - ترجمه قرآن و شرايط آن 6 - مجادله قريش با رسول خدا ( ص ) 7 - تحريف حديث متعه 8 - نظريهء محمد عبده دربارهء مسئله سه طلاق 9 - افتراى رازى بر شيعه 10 - احاديث ارادهء خدا در آفرينش 11 - احاديث تأثير دعا در سرنوشت 12 - اهميت آيه « بسم اللّه » 13 - احاديث آغاز آفرينش 14 - احاديث جزء قرآن بودن « بسمله » 15 - معاويه « بسم اللّه » را در نماز فراموش كرد 16 - احاديث تلاوت « بسم اللّه » در نماز 17 - احاديث زيارت قبور 18 - تهمت آلوسى بر شيعه 19 - مناظرهء مؤلف با يك دانشمند حجازى 20 - فضيلت خاك قبر امام حسين ( ع ) 21 - تأويل آيهء سجده 22 - گفتگوى ابليس با خدا 23 - اسلام با شهادتين است 24 - انگيزه‌هاى عبادت و اقسام آن 25 - مسئلهء الامر بين الامرين 26 - مصادر حديث شفاعت\r\n\r\n","description":"","footnote":"","page_name":" 647 ","page_number":647},
  {"content":"\r\n\r\n( 1 ) - ( 1 )\r\n\r\nمصادر حديث ثقلين\r\n« حديث ثقلين » را احمد در مسند خود ، ج 1 ، صص 14 ، 17 ، 26 ، 29 ، از ابو سعيد خدرى و ج 4 ، ص 366 ، 371 ، از زيد بن ارقم و ج 5 ، ص 182 ، از زيد بن ثابت نقل كرده است .\r\nدارمى هم در كتاب فضائل القرآن ، ج 2 ، ص 431 ، وارد كرده است .\r\nجلال الدين سيوطى در الجامع الصغير از طبرانى ، آن هم از زيد بن ثابت آورده ، صحتش را نيز امضا كرده است .\r\nعلامه مناوى در شرح خود ، ج 3 ، ص 15 ، مىگويد : هيثمى ناقلان حديث ثقلين را توثيق نموده و اعتبار آنان را تصديق كرده است .\r\nابو يعلى هم با سندى كه مىتوان به آن اطمينان كرد ، اين روايت را نقل كرده است .\r\nحافظ بن عبد العزيز اخضر نيز پس از نقل اين حديث مىگويد : رسول خدا ، اين حديث را در حجة الوداع صادر كرده است و هركس در صحت اين حديث ترديد كند و مانند ابن جوزى آن را جعلى و دروغ بداند ، بسيار راه خطا و اشتباه پيموده است .\r\nسمهودى مىگويد : در اسناد اين حديث بيش از بيست تن از صحابه بزرگ پيامبر خدا شركت دارند .\r\nحاكم نيز اين روايت را در مستدرك ، ج 3 ، ص 109 ، از زيد بن ارقم آورده ، صحتش را هم تصديق نموده است . ذهبى كه يك مرد منتقد ، خرده‌گير و حاشيه‌پرداز است - در اين روايت ايرادى نكرده است .\r\nروايت‌هاى حديث ثقلين در الفاظ و عبارات گاهى با هم متفاوت ولى در معنى و مفهوم ، همه آن‌ها يكى است .\r\n\r\n","description":"","footnote":"","page_name":" 648 ","page_number":648},
  {"content":"\r\n\r\n( 1 ) - ( 2 )\r\n\r\nشرح حال حارث همدانى\r\nحارث فرزند عبد اللّه اعور همدانى است . علماى اماميه اتفاق دارند در اين كه وى يكى از ياران بزرگ امير المؤمنين ( ع ) محسوب مىشد و از موقعيت حساس و خطيرى برخوردار بود و مقام بس ارجمندى داشت ، در خدمتگزارى به سرور خويش على ( ع ) سخت مىكوشيد .\r\nعلماى اماميه متفقا او را به صفت تقوى و پرهيزكارى توصيف و تمجيد كرده‌اند و بزرگان علم و رجال شناسان محقق ، وى را در نقل روايت توثيق نموده و مورد اعتبار مىدانند .\r\nاكثر علما و دانشمندان اهل سنت نيز شرح حال حارث را بررسى كرده و او را ستوده‌اند .\r\nابن حجر عسقلانى در كتاب تهذيب التهذيب در بيوگرافى حارث از دورى نقل مىكند كه ابن معين مىگفت من شرح حال وى را از ابن مسعود شنيدم ، مردى مورد اعتماد و اطمينان بوده است .\r\nعثمان دارمى از ابن معين آورده است كه : وى مرد مورد اعتمادى بوده است .\r\nاشعث بن سوار از ابن سيرين نقل مىكند كه : « من مردم كوفه را ديدم كه پنج نفر را از همه مقدم و گرامى مىداشتند و در ميان آن پنج نفر هم دو نفر از همه برتر و معروف‌تر بود : حارث و عبيده كه هركس از حارث سخن مىگفت ، از عبيده نيز سخن به ميان مىآورد و هركس از عبيده سخن مىگفت ، نام حارث را هم بر زبان مىراند . » ابن ابى داود مىگويد : « حارث در فقه ، دانشمندترين مردم ، در حسب و نسب شريف‌ترين و در مسائل ارث داناترين آنان بود و او فرائض و مسائل ارث را از على ( ع ) فرا گرفته بود . » ابو جعفر طبرى در منتخب كتاب ذيل المذيّل تحت عنوان كسانى كه در سال 161 از دنيا\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nرفته‌اند ، مىگويد : حارث بن عبد اللّه اعور از پيشگامان اصحاب امير مؤمنان در فقه و در علم فرائض و علم حساب بود .\r\nذهبى در بيوگرافى حارث نوشته است كه روايات حارث در سنن چهارگانه اهل تسنن نيز آمده است و نسائى كه در توثيق رجال و راويان حديث بسيار سخت‌گير و محتاط بود ، به روايت حارث اطمينان داشت و در گفتارش به او استناد مىكرد زيرا وى وعاء علم و جايگاه دانش بود .\r\nمرّة بن خالد مىگويد ( 1 ) - : محمد بن سيرين به من اطلاع داد كه : پنج نفر از ياران نزديك و مقرب ابن مسعود بودند كه از آنان حديث نقل مىشد ، من به حضور چهار نفر از آنان نائل شدم ولى به ديدار حارث موفق نشدم و او از همهء آنان داناتر و نكوتر بود .\r\nمؤلف : در اينجا از گفتن اين نكته ناگزيرم : با اين همه توثيق و تمجيدى كه علماى شيعه و سنى از حارث دارند ، شعبى وى را تكذيب مىكند و مىگويد :\r\n« حارث اعور براى من حديث نقل مىكرد ولى دروغگو بود . » و گروهى هم در اين گفتار از وى پيروى نموده ، حارث را با صفت كذب توصيف كرده‌اند ، ولى به نظر ما اين گفتار نمىتواند جز تعصب و لجاجت ، انگيزهء ديگرى داشته باشد ، زيرا به طورى كه گفتيم ، اكثر دانشمندان و رجال شناسان او را توثيق و تحسين كرده‌اند و دروغى از وى نشنيده‌اند ، اين است كه گروهى از علما ، انگيزه شعبى را بر اين سخن جز عناد و لجاجت چيز ديگرى نمىدانند .\r\nابو عبد اللّه قرطبى مىگويد كه شعبى ، حارث را متهم به كذب كرده است ، ولى گفتار او در اين مورد قابل اعتبار نيست ، چون از حارث دروغى ظاهر نشده است ، حتما شعبى ، حارث را در اثر علاقهء شديدى كه نسبت به پيشگاه على ( ع ) ابراز مىكرد و او را از ديگران برتر مىدانست ، دشمن مىداشته است ، زيرا شعبى ابو بكر را برتر از ديگران مىدانست و مىگفت : او اول كسى است كه اسلام را پذيرفته است . « 1 » ابن حجر در بيوگرافى حارث مىگويد : « ابن عبد البر در كتاب علم راز گفتار شعبى را چنين بيان مىكند كه شعبى ، حارث را به علت علاقه‌اى كه نسبت به على ( ع ) داشت ، تنقيد و تكذيب كرده و به عقيده من جزاى اين عمل مغرضانه خود را هم چشيده است و آن اين كه از حارث كوچك‌ترين دروغى ديده نشده و در نتيجه ، دروغ خود شعبى ثابت شده است . » ابن شاهين مىگويد : احمد بن صالح گفت : « حارث اعور ، مردى است مورد اطمينان و اعتبار ،\r\n\r\n\r\n","description":"","footnote":"\r\n( 1 ) تفسير قرطبى ، 1 / 5 .\r\n","page_name":" 650 ","page_number":650},
  {"content":"\r\n\r\nچقدر نيكو آورده آن چه را كه از على ( ع ) نقل كرده و در مدح و تمجيد وى گفته است ! ! به او گفتند كه شعبى ، حارث را تكذيب مىكند ، در جواب آنان گفت : حارث در نقل حديث دروغ نمىگفت بلكه شعبى او را در اعتقادش به على ( ع ) تكذيب كرده است . » مؤلّف : شما را به خداى محققان روشن ضمير و آگاه ! بگوييد ببينم ! آيا روا و سزاوار است كه يك مسلمان پاك و بىگناه به جرم دوست داشتن على امير مؤمنان آن بنده و الا و صالح خدا ، متهم به دروغگويى شود و به عنوان فردى كذاب و دروغگو معرفى شود ؟\r\nآيا آيين علم و كاوشگرى و يا دين و عقيده ، چنين اجازه‌اى را به ما مىدهد ؟ ! مگر خود رسول خدا نبود كه با صداى بلند برترى على ( ع ) را بر ديگران اعلام كرد تا آنجا كه فرمود : « يا على تو نسبت به من مانند هارون هستى نسبت به موسى ؟ ! » رسول اكرم آن چنان سخنان افتخارآميز تاريخى دربارهء على گفته است كه دربارهء احدى از اصحاب و يارانش آن چنان سخنى را ابراز نداشته است .\r\nدوست و دشمن فضائل و افتخارات بىشمارى براى على از زبان پيامبر شنيده و به آن معترفند ؛ فضائلى كه دربارهء هيچ‌يك از صحابه شنيده نشده است .\r\nچنان كه حاكم مىگويد : روزى معاويه ، سعد بن ابى وقاص را به سبّ على وامىداشت . او در جواب معاويه گفت : اى معاويه ! من چگونه دربارهء مردى سخن زشت و ناسزا بر زبان آرم كه ( 1 ) - افتخارات و فضايل فراوانى از زبان رسول اللّه دربارهء وى نقل شده است كه اگر يكى از آن‌ها دربارهء من نقل مىشد ، براى من بيش از شتران سرخ‌موى ارزش داشت ، سپس حديث كساء ، حديث منزلت : حديث بيدق و جريان معروف جنگ خندق را به عنوان شاهد گفتارش براى وى خواند . « 1 » رسول خدا ( ص ) در شناساندن شخصيت بزرگ امير مؤمنان به اين مقدار اكتفا نكرده بلكه شخصيت علمى ، اخلاقى ، اجتماعى ، سياسى ، فضايل و كمالات ذاتى على را براى امت خويش بيش از اين روشن ساخته است .\r\nچنان كه باز حاكم نقل مىكند كه رسول خدا به على فرمود : « يا على هركس از من فرمان برد ، از خدا فرمان برده است و هركس از تو فرمان برد ، از من فرمان برده و هركس با تو راه عداوت و مخالفت در پيش گيرد با من مخالفت ورزيده است . » « 2 »\r\n\r\n\r\n","description":"","footnote":"\r\n( 1 ) مستدرك ، حاكم 3 / 108 .\r\n( 2 ) همان .\r\n","page_name":" 651 ","page_number":651},
  {"content":"\r\n\r\nاين‌ها نمونه‌هاى مختصرى از فضائل و نشانه‌هاى شخصيت عظيم امير مؤمنان بود كه در اينجا اشاره شد و اگر نه ، افتخارات و فضائلى كه از زبان رسول خدا دربارهء على ( ع ) صادر شده ، بيش از آن است كه در اينجا بگنجد .\r\nبا اين حال عجبى در اين نيست كه شعبى ، حارث را به جرم اين كه دوستدار على بود ، دشمن بدارد و او را متهم به كذب سازد زيرا شعبى هوادار و از دوستداران امويان بود و از سفره رنگين آنان برخوردار مىشد و در چمنزار سرسبز دنياى آنان مىچريد و شيره جان مىگرفت ، اين بود كه طبق اميال و خواسته‌هاى آنان قدم برمىداشت و پيش مىرفت و موافق رضا و رغبت آنان زبان به سخن مىگشود ، چنان كه در تاريخ آمده است : عبد الملك بن مروان ، شعبى را به سوى مصر فرستاد تا از مردم براى فرزند وى « وليد بن عبد الملك » بيعت بگيرد ، سپس از ناحيه بشر بن مروان كه از طرف عبد الملك استاندار كوفه بود ، به سمت سرپرستى « امور حسبيه » منصوب شد . « 1 » بعد از آن هم از طرف عمر بن عبد العزيز منصب قضا و رياست دادگاه كوفه را به عهده گرفت . « 2 » آرى ، شعبى از هواداران مروان اموى بوده ، در راه ارضاى وى و ديگر امويان ، هر آن چه دلش مىخواست ، مىگفت و انجام مىداد و در اين راه نه از دروغ گفتن ابا و امتناع داشت و نه از افترا گفتن مىترسيد .\r\nابو الفرج از حسن بن عمر فقيمى چنين آورده است كه وى مىگويد : من روزى به پيش شعبى رفتم و در خانه وى صداى جالب و مهيجى به گوشم رسيد ، از وى پرسيدم كه اين صدا از همسايه به گوش مىرسد ؟ وى دست مرا گرفت و به درون اتاق شخصى خود برد ، ناگه چشمم به جوان زيبارو و ماه‌پيكرى افتاد كه با صداى شهوت‌انگيزى ترانه مىخواند ، آنگاه شعبى رو به من كرد و گفت : آيا او را مىشناسى ؟ گفتم : نه . گفت : اين همان كسى است كه در طفوليت و صباوت علم و هنر به او عطا شده است ، اين همان ابن سريج است . « 3 » باز ابو الفرج مىگويد : از عمر بن ابى خليفه نقل شده است كه او مىگويد : شعبى با پدرم در طبقه دوم خانه بودند ، از طبقه پايين صداى جالب خوانندگى به گوش ما رسيد ، پدرم به شعبى گفت : آيا صدايى به گوشت مىرسد ؟ گفت : نه ! ! ( 1 ) - نگاهى به پايين انداختيم ، ناگهان جوان خوش منظر و\r\n\r\n\r\n","description":"","footnote":"\r\n( 1 ) اغانى ، 2 / 120 .\r\n( 2 ) تاريخ طبرى ، 5 / 310 .\r\n( 3 ) اغانى ، 1 / 121 .\r\n","page_name":" 652 ","page_number":652},
  {"content":"\r\n\r\nزيبارويى را ديديم كه آوازه خوانى مىكرد ، او همان ابن عايشه معروف بود . شعبى از سر تعجب و شگفت انگشت حيرت به دندان گرفته بود و مىگفت : خداوند علم و هنر را به هر كسى كه بخواهد مىدهد . « 1 » باز ابو الفرج نقل مىكند كه مصعب بن زبير در دوران استاندارى خويش در كوفه دست شعبى را گرفت و به اتاق شخصى همسر خويش عايشه ، دختر طلحه وارد نمود ، در آن وقت عايشه لخت و عريان بود و لباسى كه او را بپوشاند بر تن نداشت . مصعب گفت : شعبى ! عايشه را چگونه ديدى ؟\r\nشعبى عايشه را بسيار ستود و به دلخواه مصعب او را توصيف و تحسين كرد . مصعب دستور داد كه ده هزار درهم پول و سى دست لباس به او داده شود . « 2 » چنان كه مىگويند : شعبى سوگند ياد مىكرد كه على از اين جهان رخت بربست ، در حالتى كه چيزى از قرآن حفظ نكرده بود . « 3 » صاحبى مىگويد : اين سخن دربارهء على ( ع ) بسيار زشت و بىاساس است ، دربارهء كسى كه با صداى بلند اعلام مىداشت : قبل از آن كه مرا از دست دهيد ، مشكلات علمى و دينى خويش را از من بپرسيد تا جوابتان دهم . آيه‌اى در قرآن نيست مگر اين كه از تمام خصوصيات و مشخصات آن آگاهم و مىدانم كه به هنگام شب فرودآمده ؛ يا روز ، در كوه نازل شده يا در دشت . « 4 » سدى از عبد الخير نقل مىكند كه على ( ع ) در روز وفات رسول خدا ( ص ) در مردم سبكسرى نسبت به قرآن احساس كرد و سوگند ياد نمود كه تا قرآن را جمع‌آورى نكرده است ، عبا بر دوش نكند . على ( ع ) از آن روز در خانه خود نشست و مشغول جمع‌آورى قرآن شد و قرآن على اولين قرآنى بود كه جمع‌آورى شد و همهء آن را على از حفظ نوشت و آن قرآن در پيش اولاد امام صادق ( ع ) است .\r\nاى مسلمانان غيور ! ملاحظه مىكنيد كه اين مرد جسور چسان به خدا و پيامبرش جسارت مىكند ؟ ! چگونه سخن زشت و نابجايى به زبان مىراند ؟ !\r\n\r\n\r\n","description":"","footnote":"\r\n( 1 ) اغانى ، 2 / 71 .\r\n( 2 ) همان ، 1 / 133 .\r\n( 3 ) القرطبى ، 1 / 158 .\r\n( 4 ) فقه اللغة ، 170 .\r\n","page_name":" 653 ","page_number":653},
  {"content":"\r\n\r\n( 1 ) - آرى ، امير مؤمنان به گواه روايات فراوان ، دروازه شهر علم رسالت است « 1 » و به زبان روايات فراوان ديگر ، دروازه شهر حكمت و رازهاى خلقت است ، « 2 » على هميشه با قرآن است و قرآن با اوست . اين دو از هم جدا نمىشوند تا در واپسين روز ، هر دو با هم در حوض كوثر به پيش رسول خدا وارد آيند .\r\nاين است ، واقعيت على ( ع ) و آن است نظر دشمن خفاش صفت كه چشم ديدن آفتاب حقيقت را ندارد ، باشد تا آنان كه افترا مىگويند و به گناه مرتكب مىشدند ، به مجازات دروغ و افترايشان مبتلا شوند . « 3 »\r\n\r\n\r\n","description":"","footnote":"\r\n( 1 ) كنز العمّال ، 6 / 156 .\r\n( 2 ) صحيح ترمذى ، 14 / 171 .\r\n( 3 ) مستدرك ، 3 / 124 ؛ جامع الصغير سيوطى ، 4 / 356 .\r\n","page_name":" 654 ","page_number":654},
  {"content":"\r\n\r\n( 1 ) - ( 3 )\r\n\r\nمصادر حديث « لتركبنّ سنن من قبلكم »\r\nاين حديث علاوه بر كنز العمّال در مدارك معتبر ديگر نيز نقل شده است . اين حديث را « احمد » در مسند خود از واقد ليثى : ج 5 ، ص 218 ، از ابو سعيد خدرى : در ج 3 ، ص 74 ، آورده است .\r\nبخارى هم اين حديث را در كتاب اعتصام ، فصل گفتار نبى ، ج 8 ، 151 ، بدين صورت نقل كرده است « لتتبعنّ سنن من قبلكم » .\r\nمسلم در كتاب علم در فصل پيروى از سنن يهود و نصارى : ج 8 ، ص 57 ، هيثمى در مجمع الزّوايد ، ج 7 ، ص 261 از ابن عباس ، اين حديث را آورده‌اند .\r\n\r\n","description":"","footnote":"","page_name":" 655 ","page_number":655},
  {"content":"\r\n\r\n( 1 ) - ( 4 )\r\n\r\nگفت و گوى مؤلف با يك دانشمند يهودى\r\nمن با يكى از علماى يهود گفت‌وگويى داشتم و در اين باره كه « دوران دين يهود سپرى شده و دلايل و معجزاتشان تمام شده است » ؛ به او گفتم :\r\nآيا شريعت تنها براى يهودىهاست و يا به تمام مردم و ملت‌ها عموميت دارد ؟\r\nاگر اختصاص به ملت يهود داشته باشد ، ملت‌هاى ديگر به پيامبر ديگرى نيازمند خواهند بود و آن پيامبر به نظر شما جز پيامبر اسلام چه كسى مىتواند باشد ؟ اگر شريعت موسى همگانى و جهانى است و به تمام بشر و انسان‌ها عموميت دارد ، پس به يك دليل هميشگى و گواه زنده‌اى نيازمند خواهد بود ، در صورتى كه امروز چنين دليل و گواهى در دست نيست ، زيرا معجزات حضرت موسى به عصر خود وى اختصاص داشت و بعد از وى اثرى از آن باقى نمانده است تا موجب باور و يقين شود و بقا و استمرار آئين يهود را براى هميشه ثابت كند و در تمام اعصار و قرون گواه حقانيت آن باشد .\r\nاگر بگوييد : گرچه اين معجزات فعلا وجود ندارد ولى تواتر اخبار و نقل‌هاى فراوان وجود آن‌ها را روشن و مسلم مىسازد ، در جواب خواهيم گفت كه :\r\nاولا : معجزه ، در صورتى مىتواند ، از راه تواتر ثابت شود كه تعداد ناقلانش به حدى برسند كه در ميان مردم موجب يقين شود و شما نمىتوانيد چنين تواتر را در اثبات معجزات حضرت موسى در هر عصرى و ميان هر ملت و نسلى ثابت كنيد .\r\nو ثانيا : اگر تنها نقل معجزات در اثبات يك حقيقت كفايت كند ، اين كه به معجزات حضرت\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nموسى اختصاص ندارد ، شما معجزات حضرت موسى را نقل مىكنيد ، مسيحيان معجزات حضرت عيسى را نقل مىكنند ، مسلمانان نيز معجزات پيامبرشان را ، چه تفاوتى در ميان اين نقل‌ها هست كه گفتار شما در نقل معجزات حضرت موسى پذيرفته شود ولى گفتار ديگران نه ! ! اگر همان نقل معجزات پيامبرى موجب تصديق آن پيامبر شود ، شما چرا نبوت پيامبران ديگر را كه معجزات همه آنان نقل شده است ، تصديق نمىكنيد ؟ ! او در پاسخ من گفت : معجزاتى كه يهوديان براى حضرت موسى نقل مىكنند مسيحيان و مسلمانان نيز آن‌ها را تصديق مىنمايند و به صحت آن‌ها اعتراف دارند و اما معجزات پيامبران ديگر مورد قبول همه نيست ، اين است كه آن‌ها به دلائل ديگر نيازمندند تا به مرحله ثبوت برسند .\r\n( 1 ) - در پاسخ وى گفتم : آرى ، درست است كه مسيحيان و مسلمانان نيز معجزات حضرت موسى را قبول دارند ولى نه از راه تواتر و نقل‌هاى يقين‌آور يهوديان بلكه به علت اين كه پيامبرانشان از آن معجزات خبر داده‌اند . مسيحيان و مسلمانان ، معجزات حضرت موسى را به وسيلهء پيامبرانشان مىشناسند و اگر نبوت آنان را نپذيرند ، راهى به تصديق معجزات حضرت موسى نخواهند داشت تا او را به پيامبرى قبول بدارند .\r\nاين اشكال تنها به دين يهود اختصاص ندارد بلكه به تمام اديان گذشته هم متوجه است و تنها دين اسلام است كه معجزهء آن جاودان و در تمام قرون و اعصار زنده و در ميان تمام ملت‌ها و نسل‌ها جريان دارد و تا روز رستاخيز با جهانيان سخن مىگويد و آنان را به سوى حق دعوت مىكند .\r\nما از راه اين معجزهء جاودان و جارى كه همان قرآن است ، اسلام را مىشناسيم و آن را تصديق مىكنيم ، اسلام را كه شناختيم و پذيرفتيم از تصديق تمام پيامبران گذشته نيز ناگزيريم زيرا كه قرآن و پيامبر اسلام آنان را امضا و تصديق كرده است .\r\nكوتاه سخن اين كه قرآن تنها معجزهء جاودان و هميشگى است كه صحت تمام كتب آسمانى پيشين را امضا و به صدق و پاكى تمام پيامبران گذشته شهادت مىدهد و به آنان ارج مىنهد .\r\n\r\n","description":"","footnote":"","page_name":" 657 ","page_number":657},
  {"content":"\r\n\r\n( 1 ) - ( 5 )\r\n\r\nترجمهء قرآن و شرايط آن\r\nخداوند پيامبر اسلام را براى هدايت و راهنمايى مردم برانگيخته و او را در اين مسير مقدس به وسيلهء قرآن پيروز گردانيده است ، پس قهرا اين قرآن به هر آن چه كه انسان را به سعادت ابدى مىرساند و به اوج عزت ، عظمت و كمالش مىكشاند ، مشتمل مىباشد .\r\nاين لطف و عنايتى است ، از سوى پروردگار به تمام افراد بشر متوجه شده است و به ملت خاصى اختصاص ندارد ، منتهى حكمت الهى چنين اقتضا كرده است كه كتاب خويش را با زبان قوم پيامبرش نازل كند ولى قوانين و تعاليم آن ، همگانى و راهنمايىهاى آن عمومى و جهانى است ، پس همه بايد قرآن را بفهمند تا بتوانند از آن الهام و راهنمايى بگيرند و اين چراغ فروزان را به دست گرفته و در مسير سعادت و هدايت پيش بروند .\r\nترديدى در اين نيست كه همگانى بودن قرآن ، ضرورت ترجمهء آن را اقتضا مىكند كه بايد اين كتاب آسمانى به تمام زبان‌هاى زنده جهان ترجمه گردد تا كسانى كه با زبان قرآن آشنا نيستند ، بتواند از حقايق عالى و همگانى آن برخوردار شوند ولى نكته‌اى كه بايد در ترجمهء قرآن حتما بدان توجه داشت ، اين است كه ترجمه‌كنندهء قرآن بايد هم به زبان قرآن و هم به زبانى كه قرآن را به آن زبان بر مىگرداند ، كاملا احاطه و در آن تخصص داشته باشد زيرا ترجمه هر چه هم محكم و شيوا باشد ، باز نمىتواند مزاياى بلاغتى قرآن را - كه اختصاص به خود قرآن دارد و آن را معجزه كرده و از ديگر سخنان ، ممتاز مىسازد - كاملا به خود بگيرد ولى با اين حال بايد مترجم نكات و دقايقى كه در آيات و اسلوب قرآن به كار رفته است ، در ترجمه خود بگنجاند ، معنى و مفهوم اصلى آيات و\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nكلمات را با عبارات ساده و شيوا به روشنى نشان دهد ، اين هم در صورتى ممكن خواهد بود كه مترجم ، معنى و منظور قرآن را خوب بفهمد و در فهم دقيق آن نيز از شناخت ، سه موضوع زير ناگزير است :\r\n1 - آن چه از ظاهر لفظ استفاده مىگردد .\r\n2 - آن چه عقل و فطرت سالم انسان بر آن حكم مىكند .\r\n3 - رواياتى كه در تفسير قرآن از معصوم و خاندان وحى آمده است .\r\nمترجم قرآن بايد اين سه موضوع را كاملا بشناسد و در ترجمه قرآن آن‌ها را به كار بندد و به كمك آن‌ها معنى و مفهوم اصلى قرآن را خوب دريابد و سپس آن را به سادگى به زبان ديگر بر گرداند .\r\n( 1 ) - و اما آرا و نظرات شخصى مفسرين كه در كتاب‌هاى تفسيرشان آورده‌اند ، از درجه اعتبار ساقط است و مترجم نبايد در ترجمه خويش به آن‌ها اتكا و استناد كند .\r\nاگر در ترجمهء قرآن همهء اين شرايط رعايت گردد ، در اين صورت نه تنها ترجمه قرآن اشكالى نخواهد داشت بلكه بسيار لازم و به جا خواهد بود كه هر قوم و ملتى بتوانند با زبان خودشان از حقايق و مفاهيم قرآن برخوردار شوند زيرا قرآن براى عموم مردم فرودآمده است و نبايد لغت و زبان قرآن اختصاصى باشد و كسانى را كه با اين زبان خاص آشنايى ندارند ، از حقايق عالى و تعاليم ربانى آن محروم و بىنصيب بمانند .\r\n\r\n","description":"","footnote":"","page_name":" 659 ","page_number":659},
  {"content":"\r\n\r\n( 1 ) - ( 6 )\r\n\r\nمجادلهء قريش با رسول خدا ( ص )\r\nرواياتى كه در شأن نزول آيات و « معجزات اقتراحى » قريش « 1 » وارد شده است ، همان معنى را كه در تفسير اين آيات در متن كتاب آورديم ، تأييد مىكند ، چنان كه در تفسير برهان در ذيل همان آيه نقل شده است از رسول خدا كه در كنار كعبه نشسته بود ، گروهى از قريش اطراف وى را گرفتند ، از آنان بود : وليد بن مغيره مخزومى ، ابو بخترى پسر هشام ، ابو جهل فرزند هشام ، عاص بن وائل سهمى ، عبد اللّه فرزند بنى اميهء مخزومى و عده‌اى ديگر . رسول خدا با يك نفر ديگر از يارانش كتاب خدا را بر آنان مىخواند و فرمان خدا را ابلاغ مىكرد ، آنان به يكديگر گفتند كه آئين محمد توسعه و گسترش يافته و سخنانش ارج و عظمت خاصى به خود گرفته است . بياييد كه عرصه را بر وى تنگ سازيم ، توبيخ و ملامتش كنيم ، به باد انتقاد و مذمتش بگيريم ، براهين و دلايلى عليه وى اقامه نموده و سخنانش را باطل بسازيم تا در پيش يارانش از عظمت و موقعيت وى كاسته شود و گفتارش از ارج و ارزش بيفتد و از مسيرى كه در پيش دارد ، بازگردد . از گمراهى و ضلالت دست بر دارد و از سركشى و طغيان نادم شود . اگر از اين راه توانستيم او را از مسير باطلش برگردانيم ، چه بهتر و اگر نتوانستيم در آن صورت بايد راه ديگرى بپيماييم و با شمشيرهاى آخته بر وى بتازيم و نابودش بسازيم .\r\n\r\n\r\n","description":"","footnote":"\r\n( 1 ) معجزات اقتراحى همان معجزات درخواستى قريش است كه از راه عناد و لجبازى از رسول خدا درخواست مىكردند و در « سوره اسراء ، آيه 90 - 93 » به اين گونه معجزات اشاره شده است .\r\n","page_name":" 660 ","page_number":660},
  {"content":"\r\n\r\nسخن كه به اينجا رسيد ، ابو جهل گفت : كيست كه اين مأموريت را به عهده گيرد و با محمد به مجادله و گفت‌وگو بپردازد و او را محكوم و مجاب سازد ، عبد اللّه بن ابى اميه براى اين كار داوطلب شد و گفت : من حاضرم كه اين مأموريت را انجام دهم . آيا نمىخواهيد مرا براى اين كار انتخاب كنيد ، در حالى كه من هماورد اصيل و شريفم و سخنور بسنده و پاسخگو ! ! ابو جهل گفت : آرى مىپذيرم و تو را براى اين كار انتخاب مىكنم ، همگان پيش وى رويد و عبد اللّه سخنگوى شما باشد . از همان‌جا پيش رسول اللّه رفتند و عبد اللّه چنين سخن آغاز نمود :\r\nعبد اللّه : اى محمد ! راستى كه مقام بس بلند و عظيمى را ادعا مىكنى ! ! سخنى بس بزرگ و شگفت‌انگيزى به زبان مىرانى ! ! مىگويى كه تو رسول رب العالمين و پيام‌آور پروردگار جهانى ! ! به پروردگار خلق و آفرينش و به خداوندگار جهان هستى نمىسزد كه ( 1 ) - همچون تويى پيامبر و نماينده‌اى براى خود انتخاب كند ، زيرا تو هم مانند ما بشرى بيش نيستى و كوچك‌ترين امتيازى بر ما ندارى ، مانند ما مىخورى و مىآشامى و مانند ما در كوچه و بازار راه مىروى .\r\nاين پادشاهان روم و ايرانند كه نمايندگان آنان داراى ثروت عظيم ، شخصيت بزرگ ، خانه‌هاى زيبا و پرشكوه هستند و كاخ‌هاى مجلل ، خيمه و خرگاه عالى و اشرافى دارند و صاحب بندگان و خدمتگزاران فراوان و متعدد مىباشند .\r\nآيا پروردگار جهانيان كه برتر از اين ملوك و سلاطين است و آنان بندگان اويند ، نبايد نمايندهء او برتر از نمايندهء آنان باشد ! ؟ اگر خداوند بخواهد پيامبرى به سوى ما برانگيزد ، قاعدتا بايد ثروتمندترين و مرفه‌ترين كس را از ميان ما انتخاب كند نه فقيرترين و ناشناس‌ترين را ، پس چرا اين قرآن كه مىگويى از سوى خداست ، بر عظيم‌ترين مردم دو شهر بزرگ نازل نگرديده است ؟ ! چرا قرآن بر وليد بن مغيره در مكه و يا عروة بن مسعود ثقفى در طائف كه سرشناس‌ترين و ثروتمندترين عربند فرودنيامده است ؟ ! سخن عبد اللّه كه بدين جا رسيد ، پيامبر فرمود : اى بندهء خدا ، آيا سخنت به پايان رسيد ؟\r\nعبد اللّه : بلى ، سخنم به پايان رسيد ولى در پايان سخنم اضافه مىكنم كه ما به تو ايمان نمىآوريم مگر اين كه در همين سرزمين مكه ، چشمه‌هايى براى ما جارى كنى ، چه آن كه زمين مكه ناهموار و سنگلاخ است و از دره‌ها و كوه‌ها تشكيل يافته است ، تو بايد آن را هموار سازى و چشمه‌هايى از آن براى ما جارى كنى زيرا كه ما به اين چشمه‌ها بسيار نيازمنديم و بايد باغ‌هاى خرما و انگور داشته باشى كه نهرهاى آب در ميان آن‌ها جارى گردد و از اين باغ ، هم خود استفاده كنى و هم به ديگران بهره برسانى و يا آسمان را قطعه‌قطعه بر سر ما فرودآرى چنان كه تو خود مىگويى كه : « اگر\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nقطعاتى از آسمان بر سر آنان فرودآيد ، مىگويند : چيزى نيست ابرى است متراكم و درهم ريخته . » شايد ما نيز همان سخن را بگوييم .\r\nعبد اللّه گفتارش را بدين گونه ادامه داد : اگر همه اين كارها را انجام دهى ، باز ما به تو ايمان نمىآوريم مگر اين كه خدا و فرشتگان را براى ما بياورى و در برابر ما قرار دهى تا آن‌ها را از نزديك ببينيم و قبولشان كنيم و يا خانه‌اى از طلا براى خود به وجود بياورى و براى ما نيز از آن بخشش كنى و ما را غنى و بىنياز سازى تا شايد طغيان كنيم و تنها با پرواز كردنت به آسمان‌ها نيز به تو ايمان نمىآوريم مگر اين كه نامه‌اى از سوى خدا براى ما بدين مضمون نازل كنى كه : « اين نامه‌اى است ، از خداوند به سوى عبد اللّه بن ابى مخزوم و يارانش تا به محمد بن عبد اللّه ايمان بياورند ، چون كه او پيامبر من است و گفتار وى را تصديق كنند زيرا گفتار وى سخن و گفتار من است . » عبد اللّه در پايان سخنش افزود : اى محمد ! اگر همه آن چه را كه گفتيم ، انجام دهى ؛ باز نمىدانم كه به تو ايمان مىآوريم يا نه زيرا اگر ما را به آسمان‌ها بالا ببرى و درهاى آسمان را به رخ ما بگشايى و به درون آن واردمان سازى ، بازهم خواهيم گفت كه شايد ما را سحر كرده‌اى و چشمانمان را بسته‌اى .\r\n( 1 ) - رسول اللّه : خداوندا ! تو به هر سخن شنوايى و از همه چيز آگاهى و بر گفتار بندگانت دانا ، سپس گفت :\r\nاما گفتار تو كه مىگويى : « پادشاهان ايران و روم ؛ استانداران ، فرمانداران و نمايندگانشان را از افراد مقتدر و ثروتمند انتخاب مىكنند . » گرچه به جاى خود درست و به جاست ولى حساب خدا از حساب آنان جداست ، او در حكومت خود تدبير و تقدير خاصى دارد ، در راه اداره امور جهان از افكار و اميال شما پيروى نمىكند ، آن چه را كه مىخواهد ، انجام مىدهد و هرطور كه بخواهد فرمان مىراند .\r\nاگر پيامبران خدا ، داراى كاخ‌هاى مجلل بودند و در آن مىغنودند و يا بندگان و خدمتگزارانى داشتند كه بدان وسيله احساس غرور و برترى مىنمودند و از مردم فاصله مىگرفتند ، آيا در اين صورت دستگاه رسالت ضايع و بىنتيجه نمىشد ؟ ! چرخ هدايت و رهبرى به كندى و ركود نمىگراييد ؟ ! و . . .\r\nو اما گفتار تو كه مىگويى : « اگر تو پيامبر بودى ، فرشته‌اى با تو مىبود كه به نبوت تو شهادت دهد و ما آن را با چشم خود مىديديم و شهادتش را حضورا مىشنيديم » ، سخنى است بس شگفت‌انگيز زيرا :\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nاولا : فرشته قابل درك و ديدن نيست تا تو بتوانى آن را مشاهده كنى ، فرشته به مانند همين هواست كه وجود عينى و ظاهرى ندارد .\r\nثانيا : بر فرض اگر نيروى ديدتان از نظر معنا قوى شود و بتوانيد فرشتگان را مشاهده كنيد حتما خواهيد گفت : اين فرشته نيست بلكه بشر است زيرا اگر فرشته براى شما ظاهر شود ، به صورت همان بشر كه با او انس و الفت داريد ، ظاهر مىشود تا بتوانيد با او سخن بگوييد و گفتار او را در شهادت بر نبوت بفهميد در اين صورت هم خواهيد گفت كه او بشرى بيش نيست و به دروغ به نام يك فرشته به نفع تو شهادت و گواهى مىدهد .\r\nاما گفتار تو كه : مرا به سحر متهم مىسازى و مىگويى : « تو سحر زده هستى » بسيار سخن نابجايى است ، زيرا چگونه مىتوانيد مرا سحر زده بناميد ، در صورتى كه مىدانيد من در عقل و تشخيص از شما برترم ؟ آيا از آن روز كه من هستى به خود گرفته‌ام تا به امروز كه چهل سالگى را پشت سر گذاشته‌ام ، جرم و خطايى از من ديده‌ايد ؟ دروغ و يا سخن زشتى از من شنيده‌ايد يا عملى بر خلاف عقل و تفكر از من سر زده است ؟ اگر كسى در اين مدت طولانى تا اين حد از خطا و اشتباه و از لغزش و لرزش محفوظ و مصون بماند و در تمام دوران زندگى با آن همه فراز و نشيبى كه دارد ، كوچك‌ترين گناه و معصيت از وى سر نزند ، آيا به گمان شما چنين انسانى به نيروى خود اتكا دارد و يا به يك نيروى معنوى و الهى ؟ ! و اما آن چه كه گفتى : « اين قرآن به يك مرد سرشناس و مقتدر و ثروتمندى از دو شهر معروف نازل نشده است . » پاسخ اين سؤال ، روشن است زيرا خداوند عظمت و كمال انسانى را در مال و ثروت نمىداند ، چنان كه شما مىپنداريد ، به مال و منال دنيا كوچك‌ترين ارزش و ارجى نمىنهد ، چنان كه شما ارزش قائليد و از كسى نمىترسد ، چنان كه شما از افراد مقتدر بيمناكيد و با چشم عظمت و بزرگى به آنان مىنگريد و اين گونه افراد را به هر مقام و منصبى حتى به رسالت و نبوت نيز لايق و برازنده مىدانيد .\r\nو اما آن چه كه گفتى : « به تو ايمان نمىآوريم تا چشمه‌هايى از زمين براى ما جارى سازى » سخنى نيست كه بر پايهء منطق استوار باشد و از عقل و تفكر سرچشمه گيرد زيرا در اين بخش از سخنت معجزاتى را درخواست مىكنى كه هيچ‌يك از آن‌ها قابل عمل نيست چون :\r\nقسمتى از آن‌ها اگر هم انجام گيرد ، نمىتواند دليل پيامبرى باشد ( مانند داشتن باغ و بستان و نهرهاى آب ) محمد رسول اللّه برتر از آن است كه از نادانى و جهالت مردم سوء استفاده كند ، آن چه را كه دليل و نشانهء نبوت نيست ، دستاويزى براى خود قرار دهد و رهبرى خويش را بر آن مستند و\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nاستوار سازد .\r\n( 1 ) - قسمت دوم اين معجزات درخواستى تو ، طورى است كه اگر انجام گيرد ، موجب هلاكت تو خواهد بود ، در صورتى كه پيامبر براى اثبات حقيقت و ايجاد ايمان در دل مردم ، معجزه را نشان مىدهد نه براى هلاكت و نابودى آنان ، تو با خواستن اين معجزه در واقع هلاكت خويش را درخواست مىكنى ، خداوند بر بندگانش مهربان‌تر و به مصلحت آنان داناتر از آن است كه در اثر درخواست جاهلانه آنان به ورطه هلاكت و بدبختى رهسپارشان سازد .\r\nقسمت ديگر معجزات درخواستى تو از حيطهء امكان به دور است و اصلا قابل عمل نيست تا طبق درخواست تو انجام گيرد ( مانند ديدن خدا و فرشتگان و آوردن نامه كتبى و دستخطى از سوى خدا ) .\r\nقسمت چهارم درخواست‌هاى تو طبق اعتراف صريح تو جز عناد و لجاجت و جز به باد مسخره گرفتن حقيقت و پيامبر خدا ، انگيزهء ديگرى ندارى . موضوع حق‌جويى و حقيقت‌يابى در ميان نيست ، بنابراين آوردن چنين معجزه‌اى ، عملى است بيهوده . خدا و پيامبرش برتر از آنند كه به عناد و لجاجت يك‌مشت مردم عنود و بوالهوس ارج نهند و با درخواست آنان به يك عمل عبث دست بيالايند .\r\nكوتاه سخن اين كه ، اين درخواست‌هاى تو جز بهانه‌جويى چيز ديگرى نيست ، اين است كه جواب مثبت و عملى ندارد و اينك جواب منفى تك‌تك آن‌ها :\r\nاما درخواست تو اى عبد اللّه ! كه مىگويى : « از زمين چشمه‌هايى جارى ساز يا تو بايد باغ ، بستان و نهرهاى آب داشته باشى » ، اين درخواست‌هاى تو از جهل و نادانيت سرچشمه مىگيرد . تو از راز معجزات خدا بىخبر و ناآگاهى . اگر اين كارها را انجام دهم و هر آن چه را كه گفتى داشته باشم ، آيا به گمان تو پيامبر خواهم بود ؟ ! اين درخواست‌هاى تو به مانند آن است كه بگويى اگر برخيزى و راه به روى نبوت تو را مىپذيرم ! ! آيا تو و يارانت باغ‌ها و بستان‌هايى در طائف نداريد و در آن باغ و بستان‌ها نهرها جارى نيست ؟ آيا شما با داشتن آن‌ها پيامبر شده‌ايد تا من نيز با داشتن باغ و بستان پيامبر باشم ؟ ! و اما درخواست تو كه مىگويى : « آسمان را قطعه‌قطعه كن ، بر سر ما فرودآر ! » آيا در اين صورت مرگ و هلاكت شما قطعى نخواهد بود ؟ شما با اين درخواست‌هايتان مىخواهيد پيامبر خدا شما را نابود كند ولى او مهربان‌تر از آن است كه شما مىپنداريد . او شما را نابود و هلاك نمىسازد بلكه براى هدايت شما دلايلى از سوى خدا برايتان نشان مىدهد ولى به اين حقيقت توجه داشته باشيد كه حجج و دلايل پروردگار به دلخواه بندگانش نيست كه هر چه را بخواهند آن\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nرا انجام دهد ، زيرا شايد انسان در اين مورد صلاح و فساد خويش را تشخيص ندهد و آن چه را كه صلاحش در آن نيست ، درخواست كند . اى عبد اللّه ! آيا تو تا حال ديده‌اى كه دكترى به دلخواه بيمار براى وى دارو تجويز كند و يا ديده‌اى كه قاضى به دلخواه طرف دعوا از مدعى و شاكى دليل بخواهد ؟ ! اما درخواست تو كه مىگويى : « خدا و فرشتگان او را براى ما بياور تا آنان را ببينيم و شهادتشان را بر نبوت تو حضورا بشنويم » با اين سخن چيزى را درخواست مىكنى كه از دايره امكان بيرون است ، زيرا بديهى است كه خداوند مانند انسان نيست كه بيايد ، برود ، حركت كند ، در برابر چيزى قرار گيرد و ديده شود ، پس شما اين امر محال را كه شدنى نيست ، درخواست مىكنيد ؟ ! اما درخواست تو اى عبد اللّه ! كه مىگويى : « يا خانه‌اى از طلا داشته باشى » . اين كه دليل نبوت نمىتواند باشد . آيا تو شنيده‌اى ( 1 ) - كه پادشاهان مصر خانه‌هايى از طلا دارند ؟\r\nعبد اللّه : آرى .\r\nرسول اللّه : آيا آنان با داشتن آن خانه‌هاى طلايى به مقام نبوت رسيده‌اند ؟\r\nعبد اللّه : نه .\r\nرسول اللّه : پس داشتن خانه‌اى از طلا ، محمد را نيز نمىتواند به مقام پيامبرى برساند . محمد نمىخواهد از جهل تو سوء استفاده كند ، با طلا و خانه طلايى نبوت خود را اثبات كند .\r\nو اما درخواست تو اى عبد اللّه ! كه مىگويى : « به آسمان پرواز كنى » و سپس اضافه مىكنى كه :\r\n« تا نامه‌اى از سوى خداوند براى ما نياورى به تو ايمان نمىآوريم . » اين هم يك بهانه‌جويى بيش نيست زيرا پرواز كردن به آسمان‌ها سخت‌تر از فرودآمدن است . تو خود كه مىگويى : « به آسمان پرواز كردنت ، موجب ايمان آوردن من نخواهد بود . » پس با اين حال از آسمان نازل شدن و نامه آوردنم ، چگونه موجب تصديق و ايمان آوردن تو خواهد شد ؟ وانگهى ، تو خود در آخر سخنت به صراحت اعتراف مىكنى به اين كه با همه اين‌ها باز معلوم نيست كه تو را تصديق كنم يا نه ! ! پس تو در برابر حجت خدا عناد و لجاجت مىورزى . تو و يارانت افراد لجوج ، بهانه‌جو و عنودى بيش نيستيد ، جواب تو همان است كه خدا مىفرمايد :\r\nبگو : اى محمد ! « خداوند پاك و منزه است - از آن چه مىپنداريد - من نيستم جز بشرى پيامبر ، پس به من نمىرسد كه به خداوند فرمان صادر نمايم و به دلخواه خود معجزاتى را از وى\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nدرخواست كنم . » « 1 » آن چه بررسى شد ، تنها يكى از رواياتى بود كه در شأن نزول آيه‌هاى معجزات اقتراحى آمده است و در شأن نزول اين آيات ، روايت‌هاى متعدد ديگرى نيز نقل گرديده است و طبرى هم آن‌ها را در تفسير خود در ذيل همين آيات وارد ساخته است كه از بررسى آن‌ها خوددارى مىكنيم زيرا كه مشت نمونهء خروار است . ! !\r\n\r\n\r\n","description":"","footnote":"\r\n( 1 ) اسراء / 93 .\r\n","page_name":" 666 ","page_number":666},
  {"content":"\r\n\r\n( 1 ) - ( 7 )\r\n\r\nتحريف حديث متعه\r\n« حديث متعه » از رسول خدا ( ص ) بدين صورت نقل گرديده است كه عبد اللّه بن مسعود مىگويد :\r\nما ، در يكى از جنگ‌ها پيش رسول خدا ( ص ) بوديم ، همسرانمان را به همراه نداشتيم ، به رسول خدا ( ص ) اظهار نموديم كه يا رسول اللّه آيا اجازه مىفرمايى كه خويشتن را خصى كنيم ؟ آن حضرت ما را از اين عمل جلوگيرى نمود و به ما دستور داد كه با زنان در برابر تكه لباسى به عنوان مهر ، ازدواج موقت كنيم . آنگاه عبد اللّه به فرمان رسول خدا ( ص ) اعلام نمود كه : اى مؤمنان ! آن چه را كه خداوند براى شما حلال كرده است ، حرام نسازيد و به ناموس ديگران تجاوز نكنيد زيرا خداوند تجاوزكنندگان را دوست ندارد .\r\nگروهى از علما و ناقلان حديث و مفسران و دانشمندان علم فقه ، اين حديث را با همين عبارت كه نقل كرديم ، از صحيح بخارى نقل نموده‌اند ولى آن چه در صحيح بخارى فعلى « 1 » موجود است ، از دو جهت با روايت مذكور متفاوت مىباشد :\r\n1 - طرفداران عدم جواز متعه « ابن مسعود » را از سند حديث بخارى انداخته‌اند زيرا آنان به يقين مىدانستند كه ابن مسعود به جواز متعه معتقد است و وجود وى در سند اين روايت قرينه و گواه روشنى خواهد بود بر اين كه منظور از نكاح كه در روايت تجويز گرديده است ، همان متعه و ازدواج موقت مىباشد .\r\n\r\n\r\n","description":"","footnote":"\r\n( 1 ) 6 / 53 .\r\n","page_name":" 667 ","page_number":667},
  {"content":"\r\n\r\n2 - طرفداران عدم جواز يك تصرف ديگرى نيز در اين مورد به عمل آورده‌اند و كلمهء « الى اجل » را از آخر روايت برداشته‌اند زيرا اين كلمه صريح است در اين كه منظور از نكاح در اين روايت همان متعه و ازدواج موقت است ، چنان كه شارحان حديث آن را به همين معنى تفسير كرده‌اند و گفته‌اند كه منظور از نكاحى كه پيغمبر اسلام ( ص ) در روز جنگ به آن اجازه و رخصت داده است ، ازدواج موقت مىباشد نه ازدواج دائم ، مخصوصا اين كه جملهء « ليس معنا نساء » زنان با ما نبودند اين معنى را تأييد و تثبيت مىكند زيرا منظور از « زنان » در اين جمله همسران دائمى سربازان جنگى بود كه در جنگ ، آنان را به همراه نداشته‌اند نه منظور هر زنى باشد چون اگر هيچ زنى در آنجا نبود ، مفهومى براى ازدواج باقى نمىماند تا پيامبر ( ص ) به آنان رخصت دهد ، به خصوص اين كه اين جمله در بعضى از روايت‌ها بدين گونه آمده است كه « ليس لنا نساء » زنان اختصاصى ما ( همسران رسمى ) با ما نبودند .\r\nبا اين بررسى كوتاه معلوم مىشود كه سربازان جنگى در آن جنگ همسرانشان را به همراه نداشتند و براى پيشگيرى از گناه و ارتكاب به حرام ، پيامبر خدا ( ص ) به آنان اجازه فرمود كه از متعه و نكاح موقت استفاده كنند تا به زنانشان برسند .\r\n( 1 ) - دلالت اين روايت بر جواز متعه و نكاح موقت به طورى قطعى و روشن است كه حتى گروهى از مخالفين متعه هم نتوانستند آن را انكار كنند و در رد جواز متعه راه ديگرى پيش گرفته و گفته‌اند كه اين روايت گرچه بر جواز « متعه » دلالت دارد ولى به وسيلهء روايات ديگرى كه بعدا در تحريم « متعه » صادر شده ، نسخ شده است .\r\nولى اين گفتار هم به دلايلى كه در مسئله عدم نسخ آيه متعه گفتيم ، سودى براى آنان نمىبخشد و نظريه آن‌ها را ثابت نمىكند و روايات مورد بحث را در دلالتش بر جواز متعه ، متزلزل نمىسازد .\r\nاين است كه طرفداران حرمت متعه همان‌طوركه گفتيم ، در اين روايت دست به تحريف زده‌اند و تغييراتى در آن به وجود آورده‌اند ! خدا ريشه تحريف را بر كند و نقشه طرفداران تحريف را نقش بر آب سازد . ولى گروهى از مفسرين و دانشمندان فقه و علماى حديث اين روايت را به طور صحيح از بخارى آورده‌اند . اينك اسامى آنان و كتبى كه اين حديث در آن‌ها به طور صحيح و تحريف نشده آمده است :\r\n1 - بيهقى در سنن خود ، 8 / 200 ، چاپ حيدرآباد 2 - سيوطى در تفسير خود ، 3 / 207 ، چاپ ميمنيه مصر 3 - زيلعى در نصب الراية ، 3 / 180 ، چاپ دار التأليف\r\n\r\n","description":"","footnote":"","page_name":" 668 ","page_number":668},
  {"content":"\r\n\r\n4 - ابن تيميه در المنتقى ، 2 / 517 ، چاپ حجاز 5 - ابن قيم در زاد المعاد ، 4 / 8 ، چاپ محمد على صبيح 6 - قنوجى در الروضة النديه ، 2 / 16 ، چاپ منيريه 7 - محمد بن سليمان در جمع الفوايد ، 1 / 589 ، چاپ دار التأليف اين‌ها كسانى هستند كه حديث متعه را بدون تحريف و به طور صحيح از بخارى گرفته‌اند ، اين حديث غير از مصادر مذكور در مصادر ديگر نيز آمده است :\r\n1 - مسند احمد ، 1 / 430 2 - تفسير قرطبى ، 5 / 130 3 - تفسير ابن كثير ، 2 / 87 ( 1 ) - 4 - احكام القرآن ، 2 / 184 5 - اعتبار حازمى ، ص 176 اين روايت علاوه بر مصادرى كه در اينجا آورديم ، مصادر و اسناد ديگرى نيز دارد ، مانند :\r\nصحيح ابى حاتم بستى و ديگر مصادر معتبر .\r\n\r\n","description":"","footnote":"","page_name":" 669 ","page_number":669},
  {"content":"\r\n\r\n( 1 ) - ( 8 )\r\n\r\nنظريه محمد عبده دربارهء مسئله سه طلاق\r\nشيخ محمد عبده مىگويد : اگر براى زنى در يك مجلس سه بار طلاق گفته شود و يا به عبارت صحيح‌تر ، صيغهء طلاق در يك مجلس سه بار تكرار شود و يا طلاق مقيد با عدد 3 باشد ، همهء آن‌ها يك طلاق محسوب مىگردد . عبده كه اين عقيده شيعه را در مورد مسئله سه طلاق مىپذيرد و آن را با دلايل محكمى اثبات مىنمايد ، آنگاه مىگويد : هدف ، آن نيست كه با افراد مقلد و آنان كه داراى استقلال فكرى نيستند و از خود نظرى ندارند ، بحث و مجادله كنيم و يا قاضيان و مفتيان را از عقيده‌شان برگردانيم كه بر سه طلاق بودن اين گونه طلاق فتوا ندهند و يا طبق آن ، حكم نكنند زيرا اكثر آنان حقيقت را مىدانند و از نصوص و رواياتى كه بر خلاف رأى و گفتار آنان در كتب حديث آمده است ، اطلاع دارند منتها در برابر اين همه نصوص بىمبالاتند و ارجى بر آن‌ها نمىنهند ، زيرا اعمال و افكار آنان طبق كتابهايشان مىباشد نه بر طبق كتاب خدا و گفتار پيامبر . « 1 » مؤلّف : اى كاش كه عبده در مسئله ازدواج موقت نيز مثل همين سخن را مىگفت و بدين گونه حقيقت را ابراز مىنمود زيرا ازدواج موقت هم مانند مسئله « سه طلاق » در آيين اسلام ثابت و روشن است و احتمال نسخ در اين مورد بىاساس است و دليلى ندارد . بنابراين ، كسانى كه متعه را تحريم مىكنند جز پيروى از كتاب‌هاى مخصوص خودشان و بىاعتنايى به كتاب خدا و گفتار پيامبر ، انگيزهء ديگرى ندارند .\r\n\r\n\r\n","description":"","footnote":"\r\n( 1 ) تفسير المنار ، 2 / 386 .\r\n","page_name":" 670 ","page_number":670},
  {"content":"\r\n\r\n( 1 ) - ( 9 )\r\n\r\nافتراى رازى بر شيعه\r\nاز كسانى كه در عقايد شيعه بدون علم و تحقيق قضاوت نموده‌اند ، يكى هم فخر رازى است زيرا وى در تفسير آيهء شريفه  يَمْحُوا اللَّهُ ما يَشاءُ وَ يُثْبِتُ . . .  مىگويد : رافضىها ( شيعه ) ، « بدا » را دربارهء خدا روا مىدارند و بدا هم بدين معناست كه علم خداوند به چيزى تعلق بگيرد ولى خلاف آن به وقوع پيوندد .\r\nمنظور رازى از اين سخن آن است كه به نظر وى شيعه با پذيرفتن مسئلهء بدا نسبت جهل به خدا مىدهد .\r\nپروردگارا ! گواهى كه آن چه رازى دربارهء شيعه مىگويد ، افترايى بيش نيست ! ! همان « رازى » كه اين تهمت ناروا را به شيعه مىبندد ، در كتاب محصل سخنى از سليمان بن جرير مىآورد كه از بيان آن شرم دارم و براى من زيبنده نيست كه آن را در اينجا بنگارم و صفحات كتاب را با اين گونه سخنان زشت ، سياه كنم .\r\nرازى اين سخن را بعد از سخن ديگرى آورده است كه آن هم در زشتى و قباحت به اين سخن شباهت دارد ، سخنى است كه بعضى از مسيحيان آن را دربارهء رسول اللّه به زبان رانده‌اند . چه بزرگ سخنى كه از دهانشان در مىآيد ! ستمگران به زودى خواهند دانست كه در چه جايگاه بد و خطرناكى قرار خواهند گرفت ! !\r\n\r\n","description":"","footnote":"","page_name":" 671 ","page_number":671},
  {"content":"\r\n\r\n( 1 ) - ( 10 )\r\n\r\nاحاديث ارادهء خدا در آفرينش\r\nمرحوم صدوق در كتاب توحيد و معانى الاخبار از امام صادق ( ع ) چنين آورده است كه در تفسير آيهء شريفه  وَ قالَتِ الْيَهُودُ يَدُ اللَّهِ مَغْلُولَةٌ  فرمود : منظور از آيهء شريفه و بسته بودن دست خدا كه يهود معتقد بودند ، اين است كه خداوند نه چيزى بر كار خلقت و آفرينش مىافزايد و نه چيزى از آن كم مىكند .\r\nخداوند براى تكذيب آنان اين آيه را نازل كرد و فرمود : « بلكه دست خود آنان بسته است و لعنت خدا بر آنان باد كه به خداوند نسبت ناروا و نابجايى مىدهند و دست خدا را بسته مىدانند خداوند دست‌هايش هميشه ( براى خلق ، آفرينش و بخشش ) باز است و هرطور كه بخواهد ، انفاق و احسان مىكند . » « 1 » آيا نشنيده‌اى كه خداى بزرگ در اين مورد مىفرمايد : « خدا آن چه را كه بخواهد ( از لوح قضا و سرنوشت ) مىزدايد و آن چه را كه بخواهد ثابت مىدارد و در پيش اوست ام‌ّالكتاب . » « 2 » عياشى نيز از يعقوب بن شعيب و او هم از حماد ، روايتى به اين مضمون نقل كرده و مرحوم مجلسى همهء اين روايت‌ها را در بحار الانوار آورده است . « 3 »\r\n\r\n\r\n","description":"","footnote":"\r\n( 1 )  غُلَّتْ أَيْدِيهِمْ وَ لُعِنُوا بِما قالُوا بَلْ يَداهُ مَبْسُوطَتانِ .  مائده / 64 .\r\n( 2 )  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ .  رعد / 39 .\r\n( 3 ) بحار الانوار ، 2 / 142 - 131 .\r\n","page_name":" 672 ","page_number":672},
  {"content":"\r\n\r\n( 1 ) - ( 11 )\r\n\r\nاحاديث تأثير دعا در سرنوشت انسان\r\nراوىاى به نام سليمان مىگويد : رسول خدا ( ص ) فرمود : هيچ عاملى نمىتواند قضاى الهى را بر طرف كند مگر دعا و چيزى عمر انسان را نمىافزايد مگر احسان و نيكى به مردم . ترمذى اين روايت را در صحيح خود آورده است . « 1 » ثوبان مىگويد كه رسول اللّه فرمود : چيزى عمر انسان را زياد نمىكند مگر احسان و نيكى و هيچ عاملى تقدير الهى را تغيير نمىدهد مگر دعا ، اعمال زشت و گناهانند كه انسان را از نعمت‌هاى الهى محروم و بىنصيب مىسازند .\r\nاين روايت را ابن ماجه در سنن خود ، « 2 » حاكم در مستدرك « 3 » و احمد در مسند خود « 4 » آورده‌اند .\r\nحاكم در مستدرك ، صحت اين روايت را تأييد نموده و ذهبى هم ايرادى در اين مورد ندارد و در اين زمينه روايات زيادى آمده است كه با مراجعه به كتب و فصول مربوطه ، مىتوانيد به تعداد ديگرى از اين روايت‌ها دست يابيد .\r\n\r\n\r\n","description":"","footnote":"\r\n( 1 ) صحيح ترمذى ، 8 / 350 .\r\n( 2 ) 1 / 24 .\r\n( 3 ) 1 / 93 .\r\n( 4 ) 5 / 282 ، 280 ، 277 .\r\n","page_name":" 673 ","page_number":673},
  {"content":"\r\n\r\n( 1 ) - ( 12 )\r\n\r\nاهميت آيهء « بسم اللّه »\r\nدر توضيح ادبى آيهء « بسم اللّه . . . » گفتيم كه اضافه كلمهء « اسم » به سوى كلمهء « اللّه » اضافه معنوى است و كلمهء « اللّه » هم در معناى خود به كار رفته است نه اين كه منظور از آن خود لفظ « اللّه » باشد .\r\nبنابراين ، بايد گفت كه كلمه « اسم » در معناى عمومى و جامع خود كه مىتواند به تمام اسما و نام‌هاى الهى مشتمل باشد ، به كار رفته است . بنابراين ، با گفتن كلمهء « بسم اللّه » مفهوم كلى اسم خدا منظور مىشود و به مصداق اشاره مىگردد ، چون اسم اعظم پروردگار بزرگ‌ترين مصداق نام‌هاى پروردگار است . پس با مفهوم كلى اسم پروردگار بهتر و بيشتر تطبيق مىكند و با گفتن كلمه اسم از تمام اسما و نام‌هاى ديگر پروردگار پيش‌تر و بيشتر به ذهن گوينده و شنونده سبقت و مبادرت مىكند .\r\nبا اين توضيح معناى آن روايت ، روشن مىگردد كه مىگويد : « بسم اللّه به اسم اعظم پروردگار نزديك‌تر است تا سياهى چشم به سفيدهء آن . « 1 » » چون قرب و نزديكى مفهوم « بسم اللّه » به اسم اعظم كه مصداق حقيقى آن است ، قرب ذاتى و كامل است چه آن كه در اينجا مصداق با مفهوم در خارج متحد و يكى هستند ولى قرب سياهى چشم نسبت به سفيده آن ، قرب مكانى و اتحادشان وضعى است يعنى اين دو در وضع و مكان به هم نزديكند نه ذاتا و حقيقتا ، طبيعى است كه قرب ذاتى قوىتر از قرب مكانى است .\r\n\r\n\r\n","description":"","footnote":"\r\n( 1 ) اين حديث در متن كتاب قسمت تفسير « بسم اللّه » گذشت .\r\n","page_name":" 674 ","page_number":674},
  {"content":"\r\n\r\n( 1 ) - ( 13 )\r\n\r\nاحاديث آغاز آفرينش\r\nرسول خدا ( ص ) فرمود : نخستين پديده‌اى كه خداوند آفريد و جهان خلقت را با آن آغاز نمود ، نور من بود . « 1 » محمد بن سنان مىگويد : در پيش امام جواد ( ع ) بودم ، به من فرمود : اى محمد بدانكه خداوند در يكتايى خود منفرد و تنها بود و جز وجود وى چيز ديگرى وجود نداشت ، آنگاه محمد ( ص ) و على و فاطمه ( ع ) را آفريد . آنان بعد از خلقت نورشان هزار دوران در همان حال ماندند . « 2 »\r\n\r\n\r\n","description":"","footnote":"\r\n( 1 ) بحار الانوار ، 1 / 33 .\r\n( 2 ) اصول كافى ، 1 / 239 ؛ وافى ، 2 / 155 .\r\n","page_name":" 675 ","page_number":675},
  {"content":"\r\n\r\n( 1 ) - ( 14 )\r\n\r\nاحاديث جزء قرآن بودن بسمله\r\nبيهقى از ام سلمه نقل مىكند كه : رسول خدا ( ص ) بسم اللّه را در نماز خواند و آن را يك آيهء مستقل حساب نمود . حاكم اين روايت را در مستدرك نقل كرده و مىگويد كه اين روايت طبق شرايط مسلم و بخارى صحيح است . « 1 » بيهقى از عبد الخير نيز نقل كرده است كه على ( ع ) از رسول خدا ( ص ) « سبع مثانى » را پرسيد ؛ وى پاسخ داد كه « سبع مثانى » همان سورهء « حمد » است . گفتند : يا رسول اللّه ! سوره حمد شش آيه است نه هفت آيه . رسول خدا ( ص ) فرمود : « بسم اللّه » هم يكى از آيات آن است . اين روايت را بيهقى از ابو هريره هم آورده است .\r\nباز بيهقى از ابو هريره نقل مىكند كه رسول خدا ( ص ) مىفرمود : سوره حمد ، هفت آيه است و يكى از آيات آن ، همان آيهء « بسم اللّه » است .\r\nبيهقى از ابن عباس هم نقل مىكند كه وى گفت : رسول خدا ( ص ) هميشه سوره حمد را با بسم اللّه شروع مىنمود .\r\nاين روايت را ترمذى نيز در صحيح خود آورده است . « 2 » بيهقى از ابن عمر نيز نقل مىكند كه وى نماز را با « تكبير » ، سپس با « بسم اللّه » شروع مىنمود ، تا\r\n\r\n\r\n","description":"","footnote":"\r\n( 1 ) مستدرك ، 1 / 232 .\r\n( 2 ) 2 / 44 .\r\n","page_name":" 676 ","page_number":676},
  {"content":"\r\n\r\nپايان سوره حمد را مىخواند . بعد از سوره حمد « بسم اللّه » مىگفت و اين عمل را چنين توجيه و مدلل مىكرد كه اگر خواندن « بسم اللّه » لازم نبود ، در قرآن نوشته نمىشد .\r\nاين‌ها چند نمونه از روايت‌هاى اين فصل است و غير از آن‌ها روايات ديگرى نيز در اين مورد وجود دارد كه براى اطلاع بيشتر ، به سنن بيهقى مراجعه فرماييد . « 1 » ( 1 ) - و در كنز العمال آمده است كه ثعلبى نقل مىكند : على ( ع ) هر سوره‌اى را كه در نماز تلاوت مىنمود ، با « بسم اللّه » شروع مىكرد و مىگفت : هركس اين آيه را نخواند ، از سوره كاسته است و باز مىفرمود : آيهء « بسم اللّه » مكمل « سبع مثانى » است ، يعنى با آيهء « بسم اللّه » آيات هفت‌گانه سوره حمد كامل و « سبع مثانى » ناميده مىشود . « 2 »\r\n\r\n\r\n","description":"","footnote":"\r\n( 1 ) سنن بيهقى ، 2 / 47 - 43 .\r\n( 2 ) كنز العمال ، 2 / 375 و 190 .\r\n","page_name":" 677 ","page_number":677},
  {"content":"\r\n\r\n( 1 ) - ( 15 )\r\n\r\nمعاويه « بسم اللّه » را در نماز فراموش كرد\r\nبيهقى از انس بن مالك نقل مىكند كه : معاويه در مدينه نماز خواند و در سورهء حمد « بسم اللّه » را تلاوت نمود ولى براى سوره‌هاى ديگر - كه بعد از سوره حمد در نماز خوانده مىشود - « بسم اللّه » را قرائت نكرد ، سپس سوره كه تمام گرديد ، تكبير نگفته به سجده رفت و بدين گونه نماز را به پايان رسانيد ، از نماز كه فارغ گرديد ، افرادى از مهاجرين كه در آنجا حضور داشتند و ناظر جريان بودند ، از هر سو بر سر وى داد زدند كه اى معاويه ! آيا از نماز سرقت كردى و يا فراموش ؟ ! در اثر همين اعتراض مسلمانان بود كه معاويه در نماز بعدى در اول هر سوره « بسم اللّه » مىخواند و در موقع سجده رفتن نيز تكبير مىگفت . « 1 » اين روايت را بيهقى به طريق ديگر هم نقل مىكند ولى در آن نقل ، مىگويد : معاويه نه براى سورهء حمد « بسم اللّه » خواند و نه براى سورهء ديگر و باز اضافه مىكند كه علاوه بر مهاجرين ، انصار هم كه در آنجا بودند ، بر وى اعتراض كردند . اين روايت را حاكم هم نقل نموده و مىگويد كه اين روايت طبق شرايط مسلم و بخارى از احاديث صحيح است .\r\n\r\n\r\n","description":"","footnote":"\r\n( 1 ) سنن بيهقى ، 2 / 49 .\r\n","page_name":" 678 ","page_number":678},
  {"content":"\r\n\r\n( 1 ) - ( 16 )\r\n\r\nاحاديث تلاوت « بسم اللّه » در نماز\r\nبنا به مضمون روايات فراوان ، رسول خدا « بسم اللّه » را هميشه با سوره‌هاى قرآن تلاوت مىكرده كه يكى از آن روايات را قبلا در متن كتاب در بحث جزئيت آن در قرآن آورديم . اينك در اينجا نيز به روايت‌هاى ديگرى در اين مورد توجه فرماييد :\r\nقتاده از انس نقل مىكند كه : رسول خدا ( ص ) سورهء حمد را با « مد » و كشش مىخواند ، سپس آيه « بسم اللّه الرحمن الرحيم » را شروع مىكرد ، « بسم اللّه » را با مد مىخواند ، « رحمن » را با مد و « رحيم » را نيز با مد تلفظ مىنمود . « 1 » شريك از انس نقل مىكند كه او مىگفت : از رسول خدا ( ص ) شنيدم كه « بسم اللّه » را بلند مىخواند . حاكم اين روايت را نقل مىكند و مىگويد : راويان اين حديث كاملا مورد اطمينان و اعتبارند .\r\nعسقلانى مىگويد : من در پشت سر معمّر بن سليمان ، زياد نماز صبح و مغرب خواندم و در همهء آن‌ها شنيدم كه « بسم اللّه » را ، هم قبل از سورهء حمد و هم بعد از آن با صداى بلند تلاوت مىنمود و مىگفت : من هميشه در نمازهايم به پدرم اقتدا مىنمودم و پدرم نيز مىگفت كه من هميشه در نماز انس حضور مىيافتم و او هم اظهار مىداشت كه من هميشه در نماز پيامبر خدا ( ص ) شركت مىجستم و همهء آنان در نمازشان « بسم اللّه » را در سر هر سوره كه در نماز تلاوت مىشد ، بلند\r\n\r\n\r\n","description":"","footnote":"\r\n( 1 ) سنن بيهقى ، 2 / 46 ؛ مستدرك حاكم ، 1 / 233 .\r\n","page_name":" 679 ","page_number":679},
  {"content":"\r\n\r\nمىخواندند .\r\nحاكم مىگويد : راويان اين حديث تماما مورد اعتبار و موثقند . « 1 » ابو نعامه از انس نقل مىكند كه رسول خدا ( ص ) و ابو بكر و عمر هيچ‌يك از آنان « بسم اللّه » را بلند نمىخواندند . « 2 » مؤلف :\r\n( 1 ) - از همه اين روايات چنين بر مىآيد كه رسول خدا ( ص ) در نمازهاى خود « بسم اللّه » را تلاوت مىكرده است . بنابراين ، روايت انس - كه مىگويد : پيامبر « بسم اللّه » را با سوره‌هاى قرآن نمىخواند و عده‌اى نيز آن را دستاويز قرار داده‌اند كه « بسم اللّه » جزو قرآن نيست - بايد معنى ديگرى داشته باشد و شايد منظور از عدم تلاوت « بسم اللّه » در اين روايت ، تلاوت جهرى بوده باشد ، يعنى رسول خدا ( ص ) « بسم اللّه » را به طور بلند تلاوت نمىكرده است .\r\nو شاهد اين معنى همان روايت اخير است كه آن نيز از خود انس مىباشد و در آن روايت ، انس مىگويد كه رسول خدا « بسم اللّه » را با صداى بلند نمىخواند .\r\nگواه ديگر اين كه انس در روايت مورد بحث نيز صريحا نمىگويد كه رسول خدا ( ص ) « بسم اللّه » را در نماز نمىخواند بلكه مىگويد : من از رسول خدا ( ص ) نشنيدم كه « بسم اللّه » را با صداى بلند بخوانند و در روايت ديگر مىگويد : رسول خدا ( ص ) براى ما نماز خواند و ما قرائت « بسم اللّه » را از وى نشنيديم . « 3 » با در نظر گرفتن اين معنى براى روايت انس ، ديگر تعارضى در ميان اين روايت‌ها با روايت انس باقى نمىماند .\r\nيك روايت ديگر هم در صحيح مسلم بدين مضمون آمده است كه رسول خدا ( ص ) و همچنين ابو بكر و عمر هيچ‌كدام « بسم اللّه » را در نماز نمىخواندند ، نه در اول سورهء حمد و نه در آخر آن « 4 » ولى در سند اين روايت « وليد بن مسلم قرشى » وجود دارد و مورد اعتبار بودن وى خالى از ترديد\r\n\r\n\r\n","description":"","footnote":"\r\n( 1 ) مستدرك ، 1 / 234 - 233 .\r\n( 2 ) سنن بيهقى ، 2 / 542 .\r\n( 3 ) سنن نسائى ، 1 / 144 .\r\n( 4 ) صحيح مسلم ، 2 / 12 .\r\n","page_name":" 680 ","page_number":680},
  {"content":"\r\n\r\nنيست بلكه چنان كه در تهذيب التهذيب مىخوانيم : عده‌اى از علما صريحا گفته‌اند كه « وليد بن مسلم » زياد مرتكب خطا و اشتباه مىگردد و يا تدليس در نقل روايت مىكرد .\r\nسومين روايتى كه با روايات مذكور به ظاهر مخالفت دارد ، روايت قتاده است . او از انس نقل مىكند كه رسول خدا ( ص ) و ابو بكر ، عمر و عثمان قرائت نماز را با « الحمد للّه رب العالمين » شروع مىكردند . « 1 » ولى اين روايت هم شايد معناى ديگرى داشته باشد كه با روايات مذكور مطابقت كند ، مىتوان گفت كه منظور از « الحمد للّه رب العالمين » در اين روايت ، خود آن آيه نيست بلكه منظور از آن ، سورهء حمد است زيرا گاهى سورهء حمد و يا « فاتحة الكتاب » را با همان نام مىنامند .\r\nبنابراين ، معناى روايت چنين خواهد بود كه رسول خدا ( ص ) ، عمر ، ابو بكر و عثمان نماز را با سورهء « فاتحة الكتاب » شروع مىكردند نه اين كه معناى روايت اين باشد كه آنان سوره فاتحه را با جملهء « الحمد للّه » آغاز مىنمودند و در آغاز آن سوره « بسم اللّه » را نمىخواندند . نه تنها اين روايت بلكه بعضى از روايات ديگر نيز با همين بيان آمده و شافعى هم همه آن‌ها را به معانىاى كه ما گفتيم ، حمل نموده است .\r\nبا اين حساب و با اين تحقيق و بررسى ، معلوم مىشود كه در ميان روايات اين فصل ، كوچك‌ترين تعارض و اختلافى وجود ندارد و رواياتى كه دلالت دارند بر اين كه : رسول خدا ( ص ) هر سوره‌اى كه در نماز مىخواند ، « بسم اللّه » را نيز در آغاز آن تلاوت مىنمود ، كاملا درست و بلا معارض است .\r\n\r\n\r\n","description":"","footnote":"\r\n( 1 ) صحيح ترمذى ، 2 / 45 ؛ سنن ابى داود ، 1 / 125 ؛ سنن نسائى ، 1 / 143 .\r\n","page_name":" 681 ","page_number":681},
  {"content":"\r\n\r\n( 1 ) - ( 17 )\r\n\r\nاحاديث زيارت قبور\r\nدر جواز زيارت قبور ، روايات فراوانى نقل گرديده است كه در اثر وفور و كثرت از نقل آن‌ها بىنيازيم ولى ما تنها بخشى از رواياتى را كه عبد السلام فرزند عبد اللّه - نياى احمد بن عبد الحكيم معروف به ابن تيميه - در كتاب المنتقى آورده است ، در اينجا مىآوريم و از ديگران نيز رواياتى چند بر آن‌ها مىافزاييم :\r\nعبد السلام بن عبد اللّه فرزند عبد الحكيم بن تيميه :\r\n1 - از بريده نقل مىكند كه رسول خدا ( ص ) فرمود : من شما را از زيارت قبور نهى مىكردم ولى خداوند در زيارت قبر مادر به محمد اجازه فرمود ، پس قبرها را زيارت كنيد زيرا زيارت قبور وسيله يادآورى واپسين روز است .\r\n2 - از ابو هريره نقل مىكند : رسول خدا ( ص ) قبر مادرش را زيارت نمود و گريست . در اثر گريه او ، اصحابش نيز گريه كردند ، سپس فرمود : از خداى منان اجازت طلبيدم كه براى مادرم استغفار و طلب آمرزش كنم ولى اجازه نداد و از او اجازه خواستم كه قبر مادرم را زيارت كنم ، درخواست مرا پذيرفت و به زيارت مادرم اجازه فرمود ، پس قبرها را زيارت كنيد زيرا زيارت قبور موجب يادآورى مرگ است .\r\n3 - از عبد اللّه بن ابى مليكه چنين مىآورد كه ( 2 ) - : عايشه روزى از سوى قبرستان مىآمد ، به وى گفتم : اى مادر مؤمنان ! از كجا مىآيى ؟ گفت : از زيارت قبر برادرم عبد الرحمن . گفتم : مگر رسول خدا ( ص ) زيارت قبور را تحريم نكرده است ؟ گفت : آرى ، رسول خدا ( ص ) از زيارت قبور ، منع\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nكرده بود ولى بعدا اين منع را برداشت و به زيارت قبور مأمور و توصيه نمود .\r\nابن تيميه اين روايت را نقل مىكند ، سپس مىگويد : اين روايت را « اثرم » نيز در سنن خود آورده است .\r\nمؤلّف :\r\nاين روايت را نه تنها ابن تيميه و اثرم نقل كرده‌اند بلكه شيخ محمد حامد فقى در پاورقى خود بر كتاب المنتقى مىگويد كه اين روايت را ابن ماجه و حاكم و بغوى نيز در شرح السنة آورده‌اند .\r\n4 - از ابو هريره نيز آورده است كه رسول خدا ( ص ) به قبرستان آمد و در آنجا چنين گفت :\r\nسلام بر شما اى گروه مؤمنان ! ما نيز به شما ملحق خواهيم گرديد . ابن تيميه اين روايت را نقل مىكند ، آنگاه مىگويد : اين روايت را احمد ، مسلم و نسائى هم نقل كرده‌اند و احمد از عايشه هم همين روايت را آورده ، ولى در روايت عايشه ، اين جمله را افزوده است كه پيامبر خدا ( ص ) عرضه داشت : خداوندا ! ما را از اجر و پاداش آنان محروم مگردان و بعد از آنان آزمايشى نكن ( كه نتوانيم از عهده آن بربياييم ) .\r\n5 - از بريده نقل مىكند كه : پيامبر خدا ( ص ) به اصحاب خود تعليم مىكرد كه در موقع رفتن به زيارت قبور ، گوينده‌اى از آنان بگويد : سلام بر شما اى اهل ديار مردگان ، از مؤمنان و مسلمانان ! ما هم به خواست خداوندگار به شما خواهيم پيوست . از خداوند براى همه ما و شما طلب عافيت و خوشى مىنماييم .\r\nابن تيميه بعد از نقل اين روايت نيز مىگويد : « احمد ، مسلم و ابن ماجه هم اين روايت را در كتبشان آورده‌اند . » « 1 » ( 1 ) - 6 - ابن عمر از رسول خدا ( ص ) نقل مىكند كه فرمود : هركس ، خانه خدا را زيارت كند ، سپس به زيارت قبر من بيايد ، به مانند اين است كه مرا در حال حياتم زيارت كرده است . اين روايت را طبرانى در اواسط و بيهقى در سنن خود آورده‌اند .\r\n7 - باز از رسول خدا ( ص ) نقل شده است كه فرمود : هركس قبر مرا زيارت كند من نيز او را حتما شفاعت خواهم كرد .\r\nاين روايت را ابن عدى در كامل و بيهقى در سنن خود ، فصل شعبه‌هاى ايمان وارد ساخته‌اند .\r\n\r\n\r\n","description":"","footnote":"\r\n( 1 ) ابن تيميه همه اين روايت‌هاى پنجگانه را در كتاب خود المنتقى 2 / 116 آورده است .\r\n","page_name":" 683 ","page_number":683},
  {"content":"\r\n\r\n8 - انس از رسول خدا ( ص ) نقل مىكند كه وى فرمود : هركس مرا بعد از مرگم در مدينه زيارت كند ، من نيز در واپسين روز ، ناظر اعمال و يا شفيع وى خواهم بود . « 1 » 9 - ابو هريره از پيامبر خدا ( ص ) چنين آورده است كه فرمود : هيچ‌كس قبر خويشاوند خود را زيارت نمىكند كه به او سلام گويد و در سر قبر وى ، دمى بنشيند مگر اين كه سلام وى را پاسخ مىگويد و با او انس مىگيرد تا از سر قبر وى برخيزد . اين روايت را ابو شيخ و ديلمى نيز نقل كرده‌اند .\r\n10 - باز ابو هريره از رسول اكرم ( ص ) نقل مىكند كه فرمود : كسى از كنار قبر آشنا و دوست خويش عبور نمىكند و سلامى به او نمىگويد مگر اين كه صاحب آن قبر ، او را بشناسد و به سلامش پاسخ گويد .\r\nاين روايت را تمام ، خطيب ، ابن عساكر و ابن نجار نيز نقل كرده‌اند و در كنز العمال بعد از نقل اين روايت مىافزايد كه سند اين حديث نيكو و قابل اعتماد است .\r\nتعداد رواياتى كه صاحب كنز العمال در زمينه زيارت و بوسيدن قبور آورده است ، شايد به هشتاد روايت بالغ گردد و علاقه‌مندان مىتوانند مستقيما به همان كتاب مراجعه فرمايند . « 2 » 11 - باز ابو هريره از پيامبر ( ص ) آورده است كه فرمود : كسى به من سلام نمىگويد مگر اين كه خداوند سلام او را بر من مىرساند و من نيز به سلام او پاسخ مىگويم . « 3 » ( 1 ) - 12 - ابن عمر دربارهء « استلام » و لمس كردن حجر الاسود و بوسيدن آن سخن مىگفت تا بدين جا رسيد كه : رسول خدا ( ص ) حجر الاسود را مىبوسيد و دست به آن مىماليد و استلام مىكرد . كسى گفتار او را قطع كرد و پرسيد : آيا احتمال نمىدهى كه در اثر ازدحام و كثرت مردم به زحمت و مشقت بيفتم و يا مغلوب و ناتوان شوم ؟ ! ابن عمر گفت : اين احتمالات را كنار بگذار ! اين اگرها و شايدها را دور بينداز ! زيرا من با چشم خود ، رسول خدا ( ص ) را ديدم كه حجر الاسود را بغل مىگرفت و مىبوسيد و استلام مىكرد . اين روايت را بخارى نيز در صحيح خود از مسند نقل كرده است .\r\n13 - ابن عباس مىگويد : من خودم ديدم كه عمر حجر الاسود را مىبوسيد و پيشانى بر آن\r\n\r\n\r\n","description":"","footnote":"\r\n( 1 ) سنن بيهقى ، فصل شعب ايمان ؛ كنز العمال ، 8 / 99 .\r\n( 2 ) كنز العمال ، ج 8 ، ص 99 و صفحه‌هاى ديگر .\r\n( 3 ) سنن بيهقى ، 5 / 245 .\r\n","page_name":" 684 ","page_number":684},
  {"content":"\r\n\r\nمىگذاشت و ديدم كه رسول اللّه نيز همين كار را انجام مىداد . اين روايت را طيالسى و ديگران هم نقل كرده‌اند .\r\n14 - ابو جعفر مىگويد : ابن عباس ركن خانه خدا را بوسيد و پيشانى بر آن گذاشت باز بوسيد و پيشانى بر آن گذاشت و سه بار اين عمل را تكرار نمود .\r\n15 - عكرمه از ابن عباس نقل مىكند كه : من ديدم رسول خدا ( ص ) را كه صورت و پيشانيش را بر حجر الاسود مىگذاشت . « 1 » 16 - داود بن صالح مىگويد : روزى مروان مردى را ديد كه صورت خود را بر قبر رسول خدا ( ص ) گذاشته ، مروان پشت گردن وى را گرفت و سخت فشارش داد و به او گفت : آيا مىدانى كه چه مىكنى ؟ ! او در پاسخ مروان گفت : آرى ، مىدانم كه چه مىكنم .\r\nمروان چون به دقت نگاه كرد ، ديد كه وى ابو ايوب انصارى است . ( 1 ) - ابو ايوب به او گفت : من به حضور رسول اللّه بار يافتم و شنيدم كه مىفرمود : براى دين ، گريه نكنيد . روزى كه زمام آن را نيكان و شايستگان به دست گيرند ، آن وقت براى دين اشك تأسف و تأثر بريزيد كه زمام آن به دست ناكسان بيفتد . اين روايت را حاكم در مستدرك آورده و صحت آن را تصديق نموده است . « 2 » و ذهبى نيز ايرادى بر آن وارد نكرده است .\r\nابن تيميه روايات مسئله تقبيل ( بوسيدن ) و استلام ( لمس كردن ) حجر الاسود را همچنين روايات گذاشتن صورت بر حجر الاسود را در كتاب خود المنتقى آورده است . « 3 » 17 - ابن عساكر نقل مىكند كه فاطمه ( س ) بر قبر پدرش پيامبر ( ص ) آمد و در برابر قبر توقف نمود و مشتى از خاك آن برداشت ، در چشمانش گذاشت و گريست .\r\n18 - باز ابن عساكر آورده است كه : يك نفر عرب باديه‌نشين به سر قبر رسول خدا ( ص ) آمد و از خاك‌هاى آن برداشت و بر سر و صورتش ريخت و خطاب به آن حضرت گفت : يا رسول اللّه ! در قرآن تو مىخوانيم : « آنان ( مؤمنان ) هر وقت بر خويشتن ستم روا دارند ، بر تو پناه آرند . » اينك من هم ستمى در حق خود روا داشته‌ام و به تو پناه آورده‌ام ، دربارهء من استغفار و طلب مغفرت بنما .\r\nاز قبر صدايى شنيده شد كه مىگفت : « تو بخشوده شدى اى شخص ! » ابن عساكر مىگويد : اين\r\n\r\n\r\n","description":"","footnote":"\r\n( 1 ) سنن بيهقى ، 5 / 74 .\r\n( 2 ) مستدرك ، 4 / 515 .\r\n( 3 ) ج 2 ، صص 261 - 263 .\r\n","page_name":" 685 ","page_number":685},
  {"content":"\r\n\r\nجريان در حضور على ( ع ) اتفاق افتاد .\r\n19 - باز ابن عساكر نقل مىكند كه : بلال به قبر رسول اكرم ( ص ) آمد و در سر قبر وى گريست و صورتش را به قبر ماليد ، آنگاه حسن و حسين ( ع ) به پيش او آمدند . بلال آنان را از سر مهر و محبت به سينه خود مىچسبانيد و از سر و صورتشان مىبوسيد .\r\n\r\n","description":"","footnote":"","page_name":" 686 ","page_number":686},
  {"content":"\r\n\r\n( 1 ) - ( 18 )\r\n\r\nتهمت آلوسى بر شيعه « 1 »\r\nنظير افترا و تهمتى كه در متن كتاب ملاحظه فرموديد ، تهمت ديگرى است كه آلوسى به شيعه بسته است . آلوسى در تفسير آيه  كُلُوا وَ اشْرَبُوا حَتَّى يَتَبَيَّنَ لَكُمُ الْخَيْطُ الْأَبْيَضُ . . .  « 2 » مىگويد : شيعيان ، روزه را از طلوع آفتاب شروع مىكنند . به عقيده آنان روزه‌دار تا طلوع آفتاب براى خوردن و آشاميدن آزاد است .\r\nمن نمىدانم آلوسى اين علوم و اطلاعات شگفت‌انگيز را از كجا گرفته و در اين گفتار و قضاوت واهى به چند سند و دليلى تكيه و استناد كرده است ؟ ! در صورتى كه وى در بغداد ، پايتخت عراق سكونت داشت و عراق در گذشته و امروز مركز شيعه بوده است ؛ مخصوصا اين كه مشاهد مقدس در نزديكى بغداد واقع شده و در دسترس او بود و كم‌تر كسى از غير شيعه در آنجا زندگى مىكند ، او مىتوانست اطلاع صحيحى از خود شيعيان به دست آورد .\r\nعلاوه بر اين ، آلوسى از كتب معتبر و مدارك اصلى شيعه به دور و بىاطلاع نيست ولى نمىدانم با اين وضع چگونه در اين مسئلهء روشن ، به چنين اشتباه بزرگى دچار گرديده و به قضاوت بى جا و بىاساس زبان گشوده است ، تهمتى بر شيعه بسته است كه با عمل و عقيده هيچ شيعه‌اى و به هيچ وجه تطبيق نمىكند و اساسا شيعه از آن خبر ندارد و در كتب و مدارك‌شان نيز اثرى از آن به\r\n\r\n\r\n","description":"","footnote":"\r\n( 1 ) الغدير ، 5 / 128 - 127 .\r\n( 2 ) بقره / 187 .\r\n","page_name":" 687 ","page_number":687},
  {"content":"\r\n\r\nچشم نمىخورد ، با اين حال من نمىدانم آلوسى اين سخن را از كجا در آورده و به شيعه نسبت داده است ؟ واقعا جاى شگفت و تعجب است ! آرى ، همين تهمت‌هاى ناروا و قضاوت‌هاى بيجاست كه موجب اختلاف و تشتت در ميان مسلمانان گرديده و دشمنان را بر آنان مسلط نموده است ! ! . كسى چه مىداند شايد دست‌هاى مرموزى در كار است كه در پشت پرده فعاليت مىكند و اين چنين زبان تهمت و افترا را در ميان برادران عليه يكديگر مىگشايد و بدان وسيله تخم عداوت و دشمنى در ميان‌شان مىافشاند ! ! نفاق ، تشتت و در نتيجه ذلت و سقوط مسلمانان را به دست خودشان فراهم مىسازد .\r\n\r\n","description":"","footnote":"","page_name":" 688 ","page_number":688},
  {"content":"\r\n\r\n( 1 ) - ( 19 )\r\n\r\nمناظرهء مؤلف با يك دانشمند حجازى\r\nبه سال ( 1353 ه . ق ) كه به زيارت خانه خدا مشرف بودم ، در مسجد النبى پيرمرد فاضل و دانشمندى را ديدم به نام شيخ زين العابدين كه كار او مراقبت از كسانى بود كه به مهر سجده مىكردند و در دست هر كسى مهرى مىديد ، از دستشان مىگرفت .\r\nبه او گفتم : اى شيخ ! آيا در حرم رسول خدا ( ص ) تصرف در مال مسلمان بدون اذن و رضاى وى جايز و روا است ؟ ! گفت : نه . گفتم : به چه مجوزى تو مال اين مردم مسلمان را غارت مىكنى ، در صورتى كه آنان شهادت مىدهند بر اين كه خدا يكى است و محمد بنده و پيامبر اوست .\r\nدر پاسخ من گفت : آنان مسلمان نيستند بلكه مشركند و لذا خاك و يا مهر را براى خود بت قرار داده و به آن سجده مىكنند . گفتم : آيا حاضرى در اين باره مفصلا با هم بحث و گفت‌وگو كنيم ؟\r\nگفت : چه بهتر ! بحث و گفت‌وگو شروع گرديد ، دامنه بحث تا آنجا كشيد كه وى از عمل و گفتار خويش عذر خواهى كرد و از پروردگارش استغفار و طلب آمرزش نمود و گفت : من فرد عنود و متعصبى نيستم . اما تا به امروز در اشتباه بودم و حقيقت جريان بر من پوشيده بود .\r\nآنگاه از من خواست كه به بحث و مذاكره در موضوعات ديگر نيز ادامه دهيم تا قسمتى از حقايق پوشيده ، آشكار شود و شب‌ها در مسجد النبى ( ص ) جلسهء بحث و مذاكره مفصلى منعقد مىگرديد و گروه زيادى از صاحبان مذاهب مختلف در آن جلسه شركت مىكردند و ما با آن پيرمرد دانشمند به گفت‌وگو و مذاكره مىپرداختيم و مدت ده روز كه من در مدينه منوره اقامت\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nداشتم ، اين جلسه ادامه داشت .\r\nنتيجه مذاكرات اين بود كه آن مرد فاضل مجبور شد از عقايدى كه نسبت به شيعه داشت دست بردارد و عقايد شيعه را محترم بشمارد و به افكار و نظريات آنان ارج بگذارد .\r\nاو وعده داد كه نتيجه مذاكرات را در مجله ام‌القرى انتشار دهد تا حقيقت براى طالبان حق و آنان كه واقع بينند و از عناد و لجاجت ، پاك و به دورند ولى در اشتباه به سر مىبرند ، روشن شود و نسخه‌اى از آن مجله را براى من ارسال دارد ، اما به وعدهء خويش عمل نكرد .\r\nما چه مىدانيم ، شايد اقتضا نكرده است و يا موانعى به وجود آمده و او را از هدف خويش بازداشته و از وعده‌اى كه به من داده بود ، منصرفش ساخته است .\r\n\r\n","description":"","footnote":"","page_name":" 690 ","page_number":690},
  {"content":"\r\n\r\n( 1 ) - ( 20 )\r\n\r\nفضيلت خاك قبر امام حسين ( ع )\r\nابو يعلى در مسند خود ، ابن ابى شيبه و سعيد از منصور در مسند امير مؤمنان چنين آورده است كه آن حضرت مىگفت : من روزى به حضور پيامبر ( ص ) وارد شدم و ديدم كه از چشمانش اشك جارى است ، گفتم : يا رسول اللّه ! مگر كسى تو را ناراحت كرده يا خشم‌گينت ساخته است ؟ چرا از چشمانت اشك جارى است ؟ ! فرمود : آرى يا على ، جبرئيل در پيش من بود و مىگفت : حسين من در نزديك شط فرات كشته خواهد شد ، آيا مىخواهى عطر تربت قبر حسين را استشمام كنى ؟ گفتم : آرى يا رسول اللّه ، وى دستش را پيش برد و مشتى از خاكى كه در اختيار داشت ، به من داد . من كه آن خاك را مشاهده كردم ، بىاختيار اشك از چشمانم سرازير گرديد .\r\nطبرانى در تاريخ كبير از ام سلمه نقل مىكند كه وى مىگويد : شبى رسول خدا ( ص ) از بستر برخاسته بود و به عبادت مىپرداخت ، ناگه من هم از خواب بيدار شدم و او را بسيار شكسته حال ديدم و خاك قرمز رنگى را در دست وى مشاهده كردم كه آن خاك را تماشا مىنمود .\r\nپرسيدم : يا رسول اللّه ! اين چه خاكى است كه تو در دست دارى ؟ فرمود : جبرئيل به من خبر داد كه اين حسين تو در سرزمين عراق كشته مىشود ، به او گفتم : از خاك زمينى كه حسينم در آنجا كشته خواهد شد ، به من نشان دهد و اين همان خاك است كه در دست من مىبينى .\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nاين روايت را ابن ابى شيبه نيز با مختصر تفاوتى در لفظ از ام سلمه نقل كرده است ، ابن ماجه طيالسى و ابو نعيم هم روايتى را به همين مضمون از ام سلمه آورده‌اند . ابو نعيم مثل همين حديث را از انس هم نقل كرده است . « 1 »\r\n\r\n\r\n","description":"","footnote":"\r\n( 1 ) كنز العمال ، 7 / 106 - 105 .\r\n","page_name":" 692 ","page_number":692},
  {"content":"\r\n\r\n( 1 ) - ( 21 )\r\n\r\nتأويل آيهء سجده\r\nحسن بن منصور مىگويد : هنگامى كه به ابليس فرمان صادر شد كه به آدم سجده كند ، ابليس عرضه داشت : خدايا ! ارزش و شرافت والايى كه سجده دارد از سجده بردار تا من به آدم سجده كنم و سجده كردن من نشانهء فضيلت كسى جز تو نباشد . تو از يك طرف مرا به سجده كردن بر آدم فرمان مىدهى و از طرف ديگر مرا از سجده كردن بر غير خود نهى مىكنى . خداوند فرمود : اگر به آدم سجده نكنى به عذاب دائمى گرفتارت خواهم كرد . ابليس گفت : خداوندا ! آيا مرا در ميان عذاب و شكنجه‌ات خواهى ديد ؟ خدا فرمود : آرى ! ابليس گفت : همان‌كه تو مرا در ميان عذابت ببينى نظرى به حال من بيفكنى ، عذاب را بر من شيرين و گوارا مىسازد و مرا بر آن وامىدارد كه هميشه در عذاب تو باشم ، پس هر چه مىخواهى دربارهء من بكن ! « 1 » مؤلّف : چشم ياران و طرفداران مكاشفه روشن باد كه ابن روزبهان و همفكران وى با اين گونه مكاشفه‌هايى كه نه با عقل و منطق مىسازد و نه با صراحت قرآن و بداهت دين مطابقت دارد ، دست يافته‌اند .\r\n\r\n\r\n","description":"","footnote":"\r\n( 1 ) تفسير ابن روزبهان ، 21 ، طبع هند .\r\n","page_name":" 693 ","page_number":693},
  {"content":"\r\n\r\n( 1 ) - ( 22 )\r\n\r\nگفت‌وگوى ابليس با خدا\r\nاز امام صادق ( ع ) نقل گرديده است كه : ابليس به خداوند عرضه داشت : خدايا ! تو مرا از سجده كردن به آدم معاف دار و من هم تو را آن چنان ستايش كنم كه نه ملك مقربى توانسته است و نه پيامبر مرسلى . خداوند فرمود : من به عبادت تو نيازى ندارم و عبادت من بايد طبق فرمان و اراده من انجام گيرد نه آن طور كه تو بخواهى . « 1 » در روايت ديگر آمده است كه زنديقى از امام صادق ( ع ) پرسيد : خداوند چگونه فرشتگان را فرمان داد كه به آدم سجده كنند ؟ امام صادق ( ع ) در پاسخ وى فرمود : هركس به فرمان خدا سجده كند ، به خدا سجده كرده است . بنابراين سجده فرشتگان به آدم كه به فرمان خدا بوده در واقع سجده كردن به خداست . « 2 »\r\n\r\n\r\n","description":"","footnote":"\r\n( 1 ) تفسير صافى ، ذيل آيه  فَسَجَدَ . . .   إِلَّا إِبْلِيسَ  ، ص 26 .\r\n( 2 ) بحار الانوار ، فصل سجود ملائك ، 5 / 37 .\r\n","page_name":" 694 ","page_number":694},
  {"content":"\r\n\r\n( 1 ) - ( 23 )\r\n\r\nاسلام با شهادتين است\r\nسماعه از امام صادق ( ع ) نقل مىكند كه اسلام عبارت است از : « شهادت بر وحدانيت خداى واحد و بر رسالت رسول اللّه اعظم » ، با اين دو شهادت خون‌هاى مردم محترم مىشود و مصونيت جانى پيدا مىكنند . ازدواج و توارث در ميانشان جريان مىيابد . « 1 » ابو هريره از رسول خدا ( ص ) نقل مىكند كه مىفرمود : ما با اين مردم مىجنگيم تا به وحدانيت و يگانگى خداى واحد شهادت دهند و به نبوت من و به آن چه بر من فرودآمده است ، ايمان بياورند ، هرگاه اين دو را انجام دادند ، در امان خواهند بود و كسى حق تعدى و تجاوز به جان و مال آنان نخواهد داشت مگر به جهت حقوق الناس و اعمال‌شان با خداست .\r\nاين حديث را جابر و عبد اللّه بن عمر با مختصر تفاوتى نقل كرده و در كتب معتبر اهل سنت نيز وارد شده است : اين حديث در صحيح بخارى ، ج 1 / 39 ؛ صحيح ترمذى ، ج 1 / 68 ؛ سنن نسائى ج 2 / 224 و 161 آمده و احمد هم آن را در مسند خود ج 2 / 528 و 346 از ابى هريره ج 3 / 224 و 199 از انس ج 5 / 246 از معاذ بن جبل ج 5 / 433 از عبد اللّه بن عدى آورده است ، در تيسير الوصول 1 / 201 ، همين روايت را از عبد اللّه بن عمر نقل مىكند ، سپس مىگويد : اين روايت را مسلم و بخارى نيز آورده‌اند و از عبيد اللّه هم نقل مىكند سپس مىگويد : اين روايت را مالك نيز نقل كرده است .\r\n\r\n\r\n","description":"","footnote":"\r\n( 1 ) وافى ، 3 / 18 .\r\n","page_name":" 695 ","page_number":695},
  {"content":"\r\n\r\n( 1 ) - باز ابو هريره از رسول خدا ( ص ) نقل مىكند كه فرمود : من مأمورم كه با مردم بجنگم تا « لا إله الا اللّه » بگويند و هركس « لا إله الا اللّه » گفت ، جان و مالش در امان خواهد بود مگر حق الناس به وى تعلق بگيرد و حساب اعمال او با خداست .\r\nاين روايت را مسلم ، ابو داود ، ابن ماجه ، ترمذى ، نسائى ، احمد ، طيالسى و بخارى نيز نقل كرده‌اند . « 1 » اوس بن اوس ثقفى مىگويد : ما ، در مسجد مدينه بوديم كه پيامبر خدا ( ص ) وارد گرديد ، در آن هنگام مردى به نزد وى آمد و سخنى گفت كه ما نفهميديم ، پيامبر در جواب وى فرمود : برو بگو او را بكشند . بعد از اين فرمان ، دوباره آن مرد را به پيش خود خواند و گفت : شايد او به وحدانيت خدا و رسالت من شهادت مىدهد .\r\nآن مرد گفت : آرى ! رسول خدا ( ص ) فرمود : حالا كه چنين است ، برو به آنان بگو كه از كشتن او خوددارى كنند و رهايش سازند زيرا مأموريت دارم كه با مردم بجنگم تا به وحدانيت پروردگار و رسالت من گواهى دهند . هر وقت به اين دو حقيقت اعتراف كردند ، مال و جانشان محترم و محفوظ خواهد بود مگر حقى بر آنان تعلق گيرد و حساب اعمال‌شان با خداست .\r\nاين روايت را ابو داود ، طيالسى ، احمد دارمى و طحاوى نقل كرده‌اند . « 2 »\r\n\r\n\r\n","description":"","footnote":"\r\n( 1 ) صحيح بخارى ، 8 / 50 .\r\n( 2 ) كنز العمال ، 1 / 375 .\r\n","page_name":" 696 ","page_number":696},
  {"content":"\r\n\r\n( 1 ) - ( 24 )\r\n\r\nانگيزه‌هاى عبادت و اقسام آن\r\nمحمد بن يعقوب كلينى از امام صادق ( ع ) روايت مىكند كه : عبادت بر سه گونه است ، گروهى خدا را از ترس و بيم ستايش مىكنند . اين گونه ستايش و عبادت « عبادت بندگان » است و گروه ديگر براى پاداش و ثواب ، به عبادت مىپردازند و اين نوع عبادت هم « عبادت مزدبگيران » است و گروهى نيز هستند كه عشق و محبت خدا آنان را به عبادت و پرستش پروردگار بر مىانگيزد و وادارشان مىسازد ، اين عبادت همان « عبادت آزادمردان » است كه بهترين عبادت‌هاست .\r\nمرحوم صدوق نيز روايتى بدين مضمون نقل كرده است :\r\nعلى ( ع ) همين مطلب را به بيان ديگرى آورده و مىگويد : گروهى به علت عشق به پاداش ، عبادت مىكنند كه عبادت تاجران است و گروهى هم از ترس كه عبادت بندگان است و گروه ديگرى براى شكر و سپاس ، خدا را مىستايند و به عبادت او مىپردازند و اين همان عبادت احرار و آزاد مردان است . « 1 »\r\n\r\n\r\n","description":"","footnote":"\r\n( 1 ) نهج البلاغة ، حكمت 229 ؛ وسائل الشيعة ، 1 / 10 .\r\n","page_name":" 697 ","page_number":697},
  {"content":"\r\n\r\n( 1 ) - ( 25 )\r\n\r\nمسئله الامر بين الامرين\r\nحسن وشا مىگويد : از حضرت امام رضا ( ع ) پرسيدم كه آيا خداوند تمام امور و كارها را به بندگان خويش تفويض و واگذار نموده است ؟ فرمود : نه ، خداوند برتر از آن است كه امور خلقت را به مردم وابگذارد . گفتم : پس خداوند در كارها و اعمال مردم دخالت مىكند و آنان را بر گناهان مجبور مىسازد ؟ امام جواب داد : نه ، بلكه خداوند دادگر ، داناتر و عادل‌تر از آن است كه مردم را به گناه وابدارد ، سپس اضافه نمود كه خداوند فرموده است : اى فرزند آدم ! من به اعمال نيك تو از تو نزديك‌ترم زيرا همه آن‌ها را با نيرو ، توفيق و وسايل لازمى كه من در اختيارت گذاشته‌ام ، انجام داده‌اى و به اعمال زشت و گناهانت از من اولىتر و سزاوارترى . « 1 »\r\n\r\n\r\n","description":"","footnote":"\r\n( 1 ) وافى ، 1 / 119 : از اين روايت چنين بر مىآيد كه در اعمال و افعال بشر نه جبرى وجود دارد كه در انجام آن مجبور و بىدخالت باشد و نه تفويض كه در انجام آن كاملا مستقل باشد و خداوند در آن بىاثر و بىدخالت باشد . بلكه راه سومى در اين مورد وجود دارد و آن اين كه : در افعال و اعمال بشر ، هم خداوند دخالت دارد كه نيرو ، اراده ، اختيار ، توفيق عمل و ديگر مقدمات و وسايل لازم را در اختيار بشر مىگذارد و هم خود بشر در اعمال خويش دخالت دارد كه همه آن‌ها را با اراده و اختيار خود انجام مىدهد و كنندهء كار هم اوست .\r\nمنتها همان‌طوركه در روايت مذكور آمده است ، تأثير و دخالت خداوند مهربان در عبادات و اعمال نيك بشر بيشتر است تا دخالت وى در گناهان زيرا در اعمال نيك علاوه بر اراده و نيرو ، ديگر وسايل لازم را نيز فراهم مىسازد و توفيق عمل هم عنايت مىفرمايد . تشويق و راهنمايى نيز مىكند ولى در گناهان و معاصى تنها نيرو و\r\n","page_name":" 698 ","page_number":698},
  {"content":"\r\n\r\nزيرا اين گناهان را بشر به اختيار خود انجام مىدهد ، تنها به دليل اين كه خداوند به او نيروى عمل و اختيار بخشيده است .\r\n\r\n\r\n","description":"","footnote":"\r\nاختيار داده است و آن هم به اين صورت كه خداوند اين نيرو و اختيار را به بشر داده است تا در مسير خير به كار برد و اگر اعمال زشت انجام مىدهد و يا افساد مىكند ، از نعمت‌هاى الهى سوء استفاده كرده است .\r\nاين است يكى از معانى سخن معروف « لا جبر و لا تفويض بل امر بين الامرين » يعنى ، در اعمال بشر نه جبر است و نه تفويض بلكه راه سومى وجود دارد . « مترجم »\r\n","page_name":" 699 ","page_number":699},
  {"content":"\r\n\r\n( 1 ) - ( 26 )\r\n\r\nمصادر حديث شفاعت\r\nدربارهء مسئله شفاعت روايات زيادى وارد گرديده است كه در متن كتاب نمونه‌اى از آن‌ها را آورديم و براى خواننده عزيز نشان داديم و يكى از آن روايات اين است كه رسول خدا ( ص ) فرمود :\r\n« هر پيامبرى حق دارد كه دعا كند و دعايش هم به مرحله پذيرش و اجابت رسد ، ولى من اين حق را ذخيره كرده‌ام كه در واپسين روز براى شفاعت امتم از آن بهره‌بردارى كنم . » اين حديث در مصادر ذيل آمده است :\r\nصحيح بخارى فصل دعا 7 / 145 ، صحيح مسلم 1 / 130 به دو سند از انس و جابر ، موطا مالك چاپ مصطفى محمد 1 / 166 از ابو هريره ، سنن ابن ماجه طبع چاپخانه علميه مصر 2 / 301 ، مسند احمد از ابو هريره 2 / 275 ، 313 ، 181 ، 396 ، 109 ، 426 ، 486 و از ابى سعيد خدرى 3 / 134 ، 308 ، 218 ، 209 ، 258 ، 276 و 292 و از جابر 2 / 384 ، 396 و از ابو ذر 5 / 148 .\r\n\r\n","description":"","footnote":"","page_name":" 700 ","page_number":700},
  {"content":"\r\n\r\n\r\nنمايه\r\nآ آجرى 192 آغاز آفرينش ، احاديث 675 آلاء الرحمن ( كتاب ) 254 آلوسى ، تهمت بر شيعه 687 ، 688 آمدى 260 ، 261 آيات تكوينى 171 آيات لازم التبعية 269 ، لازم التمسك 269 ا ائمه اهل بيت ( ع ) 43 ابراهيم بن شريك 385 ابن ابى حاتم 186 ، 195 ابن ابى داود 259 ابن ابى سفره 215 ابن اشته 257 ابن اعرابى 196 ابن انبارى 259 ابن بابويه ، محمد بن على شيخ صدوق ابن تيميه 669 ابن جرير 413 ، 439 ابن جزرى 181 ، 184 ، 190 ، 192 ، 193 ، 195 - 200 ، 206 ، 207 ، 216 ، 217 ابن جوزى 187 ابن حاجب 213 ابن حيّان 186 ، 199 ابن داود 182 ابن دريد 192 ، 205 ابن ذكوان 181 ابن زيد 465 ، 467 ابن سعد 183 ، 187 ، 192 ابن سكيت 63 ابن شهاب 259\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nابن شهرآشوب 290 ابن عباس 48 ، 49 ، 162 ، 200 ، 256 ، 257 ، 259 ، 363 ، 365 ، 381 ، 385 ، 387 ، 395 ، 409 ، 412 ، 436 ، 440 ، 445 ، 446 ، 455 ، 460 ، 463 ، 469 ، 477 ، 492 ، 493 ، 655 ابن عبد البر 233 ابن عساكر 313 ابن عيينه 196 ابن قتيبه 245 ابن قولويه 290 ابن قيم 669 ابن ماجه 436 ابن مردويه 445 ، 446 ابن مسلمة 259 ابن مسيب 381 ابن منذر 436 ، 446 ابن مهدى عبد الرحمن بن مهدى ابن نحاس 216 ابو الاحوص 187 ابو الاخريط وهب بن واضح مكى 184 ابو الاسود دئلى 199 ابو الحارث حارث بن خالد بغدادى ليث بن خالد ابو الحسن احمد بن محمد قواس ابو الحسن ادريس بن عبد الكريم 198 ابو الخير بن جزرى ابن جزرى ابو الربيع سليمان بن مسلم بن جمّاز 200 ابو العالية 363 ابو القاسم عبد الرحمن بن اسماعيل 206 ابو الكنود سهد بن مالك 259 ابو بصير 294 ابو بكر 300 - 325 ابو بكر احمد بن موسى بن عباس بن مجاهد 214 ، 215 ، 217 ابو بكر بن عياش 185 ، 187 ، 192 ، 205 ابو جهل 91 ابو حاتم 184 ، 199 ابو حرب بن اسود 258 ابو حنيفه 48 ، 223 ، 335 ، 417 ، 427 ، 440 ، 444 ، 453 ، 486 ابو خزيمه 311 ابو درداء 234 ابو زرين 471 ابو زيد 205 ، 313 ابو سعيد فرج بن لب ( مفتى اندلس ) 178 ، 212 ، 452 ابو شامّه 206 ، 207 ، 217 ابو عبد الرحمن سلمى 49 ، 185 ابو عبيد قاسم بن سلام 216 ، 439 ، 446 ، 487 ابو عمر بصرى 188 - 190 ، 205 ، راويان 189 ، 190 ابو عمر عثمان بن سعيد دانى 206\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nابو عمر كسائى 208 ابو عمرو شيبانى 185 ابو عمرو محمد بن عبد الرحمن بن ابى ليل ابو عمر ابو عمر بصرى ابو عيسى شيبانى خلاد بن خلاد ابو محمد خلف بن هشام 192 ، 193 ابو موسى عيسى بن ميناء 195 ، 216 ابو نضرة نافع مولى ابن عمر 452 ابو نعيم 439 ابو واقد ليثى 284 ابو هريره 200 ، 229 ، 452 ، 454 ابو يعقوب اسحاق بن ابراهيم 198 ابهرى 240 ابى السائب 234 ابى بكر 234 ابىّ بن كعب 48 ، 226 - 229 ، 258 ، 259 ، 313 ابى داود 234 ابى كريب 226 ، 227 ، 229 ، 239 الاتقان سيوطى ( كتاب ) 207 ، 213 ، 218 ، 241 ، 257 - 260 ، 308 ، 314 ، 318 ، 320 ، 324 ، 578 ، 581 اثبات نبوت ، نقش اعجاز 57 - 59 اجود التقريرات در علم اصول ( كتاب ) 340 ، 486 ، 541 احتجاج طبرسى ( كتاب ) 278 ، 285 ، 514 ، 515 الاحكام فى اصول الاحكام ( كتاب ) 260 ، 261 ، 422 احكام القرآن ( كتاب ) 367 ، 369 ، 371 ، 381 ، 395 ، 381 ، 395 ، 409 ، 417 ، 424 ، 428 ، 438 ، 445 ، 669 احمد بن حنبل 186 ، 192 - 194 ، 205 ، 260 ، 408 ، 411 ، 421 ، 436 احمد بن سنان 192 ، 205 احمد بن صالح مصرى 195 احمد بن منصور 228 اخبار غيبى در قرآن 108 - 111 اختلاف در قرآن ، اشكال گوناگون 244 ، 245 اختلاف در قرائات 242 - 244 اخضر ، حافظ بن عبد العزيز 648 ادعاى نبوت 166 ، 175 ارادهء خدا در آفرينش ، احاديث 672 ازدى 192 استبصار ( كتاب ) 579 استعانت ، مسئله 627 - 629 اسحاق بن عمار 44 اسرار آفرينش در قرآن 112 - 120 اسلم منقرى 187 اسماعيل بن جابر 491 اسم ( تفسير بسم اللّه ) 561 ، 562 اشعرى ، ابو موسى 258 ، 441\r\n\r\n","description":"","footnote":"","page_name":" 703 ","page_number":703},
  {"content":"\r\n\r\nاشكال ادبى در قرآن 122 ، 123 اصبغ بن نباته 292 اصول كافى ( كتاب ) 39 ، 44 - 47 ، 49 ، 50 ، 64 ، 134 ، 222 ، 231 ، 251 ، 285 ، 290 ، 292 ، 294 ، 512 ، 549 ، 574 ، 579 ، 580 ، 596 ، 632 ، 675 اطاعت در اسلام ، حكم 610 - 612 اطاعت ، مسئله 604 - 624 اظهار الحق ( كتاب ) 354 اعتبار حازمى ( كتاب ) 669 اعتصام ( كتاب ) 655 اعجاز القرآن ( كتاب ) 208 ، 247 ، 255 اعجاز قرآن 139 اعجاز قرآن ، از نظر معارف عقلى و فلسفى 73 - 79 ، نقض 136 اعراب قرآن 28 اغانى ( كتاب ) 652 ، 653 افترا به شيعه 617 ، 618 اكمال الدين ( كتاب ) 282 ، 516 اللّه ، دلايل اسم خاص بودن 562 ام‌القرى ( مجله ) 690 امالى و توحيد ( كتاب ) 515 امام جعفر صادق ( ع ) ، در اكثر صفحات امام حسين ( ع ) ، تربت 618 ، 619 امام على ( ع ) ، در اكثر صفحات الامر بين الامرين ، مسئله 698 ، 699 انتصار ( كتاب ) 179 انجيل 173 ، 174 انجيل لوقا 86 ، 87 ، 92 انجيل متى 86 ، 87 ، 92 انجيل مرقس 86 ، 92 انجيل يوحنا 86 ، 92 انس بن مالك 445 انصارى ، ابو ايوب 685 انصارى ، جابر بن عبد اللّه 50 ، 407 انصارى ، خزيمة بن ثابت 303 انصارى ، سيد مرتضى 24 انصارى ، مسلمة بن مخلد 259 انمارى ، علقمه 499 ، 500 اواسط ( كتاب ) 683 اوزاعى 387 ، 487 اهل سنت ، روايات شفاعت 632 ، 633 ايوب بن تميم ( قارى قرآن ) 181 ب بابرتى ، محمد 402 باقورى ( شيخ ) 23 بحار الانوار ( كتاب ) 34 ، 35 ، 44 ، 49 ، 50 ، 104 ، 278 ، 282 ، 473 ، 496 ، 499 ، 512 ، 515 ، 516 ، 517 ، 574 ، 632 672 ، 675 ، 694 بخارى 186 ، 226 ، 228 ، 367 ، 375 ، 409 ، 411 ، 436 ، 655 بدا ، تعريف 508 - 524 ، در پيشگويىها\r\n\r\n","description":"","footnote":"","page_name":" 704 ","page_number":704},
  {"content":"\r\n\r\n524 ، دلايل 514 ، 515 ، معنا از نظر شيعه 521 ، موارد 511 - 513 ، نظر شيعه 511 - 513 براء بن عازب 236 بزى 183 ، 184 بسم اللّه ، احاديث تلاوت در نماز 679 ، 680 ، اهميت آيه 674 ، دلايل جزء بودن 579 - 588 البسملة ( كتاب ) 207 بسمله ، احاديث جزء قرآن بودن 676 ، 677 ، تفسير آيه 561 - 574 بشار ، احمد بن محمد 184 بشير بن ذكوان 182 بصائر الدرجات ( كتاب ) 512 بصرى ، حسن 363 ، 367 ، 370 ، 371 ، 422 ، 428 ، 438 ، 452 ، 455 ، 460 ، 463 ، 483 ، 487 بلاغى ، شيخ محمد جواد 254 ، 354 بنى اسرائيل ( قوم ) 71 ، 85 ، 155 ، 173 بيهقى 240 ، 412 ، 439 ، 492 پ پادشاهان ( كتاب ) 85 پرستش ، انگيزه‌ها 623 - 626 پرستش و خضوع ، تفاوت 612 - 616 پيشگويى درباره پيروزى اسلام 109 ، 110 پيشگويى درباره جنگ ايران و روم 110 پيشگويى دربارهء جنگ بدر 108 ، 109 پيشگويى در سرنوشت ابو لهب 111 پيشگويى در سرنوشت دشمنان پيامبر 109 پيشگويى در هزيمت دشمن 110 ، 111 ت التاج ( كتاب ) 421 تاريخ اسلام 65 تاريخ طبرى ( كتاب ) 71 ، 652 تاريخ كبير ( كتاب ) 691 تأثير دعا در سرنوشت انسان ، احاديث 673 تأسيس الشيعة العلوم الاسلام ( كتاب ) 20 تبيان ( كتاب ) 28 ، 205 ، 213 ، 215 ، 220 ، 236 ، 238 ، 240 ، 244 ، 254 ، 384 ، 484 ، 485 تحريف ، اقسام 250 - 253 ، تورات و انجيل 282 - 284 ، قرآن 235 - 237 ، قرآن از نظر سنت و احاديث 267 - 272 ، معنى 250 - 253 تحريف قرآن ، اقسام 275 - 279 ، باور مسلمانان 254 ، 255 تحريم متعه ، بررسى روايات 410 - 414 تدوين قرآن ، نظريهء صحيح 323 - 325 تذكرة الحفّاظ ( كتاب ) 19 ، 485\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nترمذى 47 ، 228 ، 436 تشريع و قانون‌گذارى ، اعجاز قرآن 94 - 105 تفسير آلوسى ( كتاب ) 261 ، 570 ، 577 ، 578 تفسير ابن روزبهان ( كتاب ) 693 تفسير ابن كثير ( كتاب ) 363 ، 367 ، 402 ، 439 ، 445 ، 455 ، 578 ، 669 تفسير المنار ( كتاب ) 375 ، 380 ، 404 ، 418 - 420 ، 422 ، 670 تفسير برهان ( كتاب ) 162 ، 213 ، 439 ، 445 ، 446 ، 471 ، 495 ، 496 ، 499 ، 554 ، 565 ، 570 ، 574 ، 596 ، 660 تفسير ثعلبى ( كتاب ) 499 تفسير خازن ( كتاب ) 578 تفسير رازى ( كتاب ) 501 تفسير سيوطى ( كتاب ) 668 تفسير شوكانى ( كتاب ) 439 ، 446 ، 453 ، 578 تفسير صافى ( كتاب ) 285 ، 694 تفسير طبرى ( كتاب ) 91 ، 162 ، 230 ، 233 ، 234 ، 238 ، 239 ، 240 ، 365 ، 409 ، 452 ، 453 ، 495 ، 496 ، 503 ، 570 تفسير عياشى ( كتاب ) 35 ، 292 ، 515 تفسير فخر رازى ( كتاب ) 499 تفسير فرات كوفى ( كتاب ) 40 ، 292 تفسير قرآن با خبر واحد 528 - 530 تفسير قرآن با قرآن 22 تفسير قرآن ، معنا 526 ، 527 ، منابع 527 ، 528 تفسير قرطبى ( كتاب ) 47 ، 48 ، 50 ، 91 ، 216 ، 230 ، 233 ، 312 ، 364 ، 367 ، 403 ، 409 ، 446 ، 484 - 487 ، 492 ، 650 ، 653 ، 669 تفسير نيشابورى ( كتاب ) 503 تقدير و اراده خداوند ، رابطه 508 - 524 تكذيب معجزه 158 تلاوت قرآن ، نسخ 256 - 261 تناسب در اعجاز 61 - 64 تواتر قرائت‌ها ، دلايل 210 - 213 تواريخ ( كتاب ) 352 توحيد در تورات و انجيل 80 - 88 ، در عبادت 604 - 610 ، در قرآن 74 - 77 توحيد صدوق ( كتاب ) 520 ، 521 توحيد و معانى الاخبار ( كتاب ) 672 تورات 173 ، 174 تهذيب الآثار ( كتاب ) 412 تهذيب التهذيب ( كتاب ) 183 ، 186 ، 187 ، 189 ، 190 ، 192 ، 193 ، 195 ، 196 ، 199 ، 205 ، 371 ، 574 ، 579 ، 649 ، 681 تيسير الوصول ( كتاب ) 587 ، 695 التيسير و المستنير ( كتاب ) 183 ، 191 ، 200\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nث ثقفى ، عروة بن مسعود 661 ثورى 367 ، 487 ج جابر 416 جامع الصغير سيوطى ( كتاب ) 104 ، 217 ، 648 ، 654 جامع بيان العلم و فضله ( كتاب ) 19 جبير بن نفير 439 جزائرى ، محدث 290 جزيره العرب 138 جصاص ، ابو بكر 395 جعفر بن محمد بن ابراهيم 446 جعفى ، جابر 290 جمع‌آورى در قرآن ، متن روايات 301 - 308 جمع الفوايد ( كتاب ) 669 جواهر الكلام ( كتاب ) 384 جويبارى ، احمد بن عبد اللّه 48 ح حارث همدانى 34 ، 35 ، شرح حال 649 - 654 حاشيه فقهى بر منتقى ( كتاب ) 402 ، 422 حافظ ابو العلاء همدانى 183 حافظ ابو عمر 183 حجاج بن يوسف 280 ، 281 حجال 291 حجت باطنى 29 ، ظاهرى 29 حجة الوداع 293 حجيت ظواهر قرآن ، دلايل 328 - 331 حجيت ظواهر قرآن ، دلايل عدم 334 - 342 حديث ثقلين 18 ، مصادر 648 حديث شفاعت ، مصادر 700 حديث متعه ، تحريف 667 - 669 حذاء ، ابو الحارث عيسى بن وردان 200 حركت زمين در قرآن 115 حروف هفت‌گانهء قرآن 226 - 232 حروف هفت‌گانهء قرآن ، تأويلات 233 - 248 حروف هفت‌گانهء قرآن ، معانى 233 - 248 حزقيال نبى ( كتاب ) 352 ، 353 حسن الايجاز ( كتاب ) 144 حسن بن حمزه 446 حسن بن عطيه 290 حضرت عيسى ( ع ) 62 - 64 ، 173 ، 174 حضرت محمد ( ص ) ، پيامبر مسلمانان در اكثر صفحات حضرت موسى ( ع ) 62 - 64 ، 173 ، 174 ، معجزات 656 ، 657 حضرمى 205 حضرمى ، يعقوب 199 ، 215\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nحقانيت پيامبر 158 حقايق ثابت در قرآن 106 ، 107 حماد بن سلمه 186 حمد ، تعداد آيات 555 ، تفسير آخرين بخش سوره 634 - 641 ، تفسير اعراب ( حركات ) آخرين بخش سوره 638 - 640 ، تفسير بخش اول سوره 589 - 598 ، تفسير بخش دوم سوره 599 - 603 ، تفسير تركيبات آخرين بخش 635 - 638 ، تفسير مفردات آخرين بخش 635 - 638 ، فضيلت سوره 554 ، 555 ، محل نزول 553 ، 554 ، مسائل كلى سوره 553 ، نحوه قرائت سوره 589 ، 590 ، 634 ، 635 ، هدف سوره 556 - 559 حمران بن اعين 191 حمزهء كوفى 191 - 193 ، راويان 192 ، 193 حوض كوثر 150 خ خدرى ، ابو سعيد 445 ، 655 خزاعى 223 خزيمة بن ثابت 304 ، 305 ، 308 ، 312 خصال ( كتاب ) 290 خطيب بغدادى 193 خلاد بن خالد 192 ، 193 خلاف ( كتاب ) 485 خلف بن هشام 198 خليلى 205 خوئى ، ابو القاسم ( آيت اللّه ) 21 ، 24 د داجويى ، ابو بكر محمد بن احمد بن عمر 217 دار قطنى 186 ، 190 ، 193 ، 198 دارمى ، عثمان 186 ، 187 داستان آدم و حوا 80 ، 81 داستان ابراهيم و نمرود 81 ، 82 داستان اسحاق و يعقوب 82 ، 83 داستان داود و اوريا 84 داستان لوط و دخترانش 82 داودى 215 درخت معرفت 80 ، ممنوع 80 دلالت ، انواع 538 الدلائل ( كتاب ) 439 دمشقى ، عبد اللّه بن عامر 181 ، 182 ، 188 ، 205 ، 214 دوران ابو بكر 141 دورى ، حفص بن عمر 197 دورى ، عباس 193 ذ ذهبى 186\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nذيل المذيل ( كتاب ) 649 ر رازى ، ابو الفضل 244 ، افترا به شيعه 671 رافعى 208 ، 247 ، 255 رضا ، سيد محمد رشيد 380 روايات تحريف 288 - 297 روايات تدوين قرآن ، تناقض 309 - 315 روايات تدوين قرآن ، سوء استفاده 300 ، 301 روح المعانى ( كتاب ) 261 الروضة النديه ( كتاب ) 669 ز زاد المعاد ( كتاب ) 669 زر بن حبيش 185 زرقانى 178 ، 212 ، 244 ، 245 زركشى 205 ، 213 زفر 445 زكات ، پرداخت 444 - 448 ، 490 - 493 زمخشرى 28 ، 205 زندگى مسلمانان ، تأثير فلسفه يونان 536 ، 537 زهرى 50 زياد بن لبيد 104 زيارت قبور ، احاديث 682 ، 683 زيد بن ابى حبيب 452 زيد بن ارقم 648 زيد بن اسلم 363 ، 440 ، 455 زيد بن ثابت 140 ، 300 - 325 ، 303 ، 313 ، 319 ، 648 زيلعى 668 س ساجى 192 سامرى ، حسن بن حسن 290 سبع مثانى ( نام ديگر سورهء حمد ) 553 ، 554 ، 676 ، 677 سجده آدم ( ع ) نظريات 619 ، 620 سجده ، تأويل آيه 693 سجستانى ، ابو داود 252 ، 436 سدى 363 ، 440 ، 471 سعيد بن جبير 364 ، 440 ، 471 سعيد بن عاص 303 ، 306 - 308 سعيد بن مسيب 234 ، 440 ، 475 سعيد بن منصور 194 سعيد بن يحيى 230 سلمان فارسى 104 سلمة بن اكوع 412 ، 414 سلمة بن شبيب 192 سليمان بن ارقم 196 سليمان بن اعمش 191 سليمان بن جرير 671\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nسليمان بن صرد 227 سنن ابن ماجه ( كتاب ) 19 ، 411 ، 673 ، 700 سنن ابى داود ( كتاب ) 411 ، 454 ، 580 ، 586 ، 681 سنن بيهقى ( كتاب ) 369 ، 408 ، 412 ، 416 ، 447 ، 581 ، 618 ، 668 ، 677 - 680 ، 683 - 685 سنن ترمذى ( كتاب ) 499 سنن دارمى ( كتاب ) 35 سنن نسائى ( كتاب ) 430 ، 454 ، 580 ، 586 ، 680 ، 681 ، 695 سوسى ، ابو شعيب صالح بن عمر بن عبد العزيز 189 ، 190 سه طلاق ، نظريه محمد عبده 670 سيارى ، احمد بن محمد 289 سيد بن طاووس 290 سيرى در صحيحين ( كتاب ) 19 سيوطى ، جلال الدين 179 ، 207 ، 257 ، 648 ش شارح وافيه ( كتاب ) 296 شاطبى 260 الشاطبية و التيسير ( كتاب ) 217 شافعى ، ابو عبد اللّه زبير بن احمد زبيرى 199 ، 260 ، 416 ، 421 ، 422 ، 436 ، 440 ، 487 شافى ( كتاب ) 215 شاهد نبوت 167 شرح السنة ( كتاب ) 683 شرح تجريد ( كتاب ) 421 ، 538 ، 648 شرح مختصر ابى الضياء زرقانى ( كتاب ) 402 شرف مرسى 215 شرك ، چگونگى تحقق 622 ، 623 شريح 440 شعب الايمان ( كتاب ) 492 ، 439 شعبى 438 ، 440 ، 441 ، 471 شعراء النصرانيه ( كتاب ) 63 شفاعت ، مسئله 627 - 629 شموئيل ( كتاب ) 84 شناخت قرآن ( كتاب ) 21 شوشترى ، نور اللّه ( قاضى ) 255 شهاب بن شرنفه مجاشعى 199 شهادتين در اسلام 695 ، 696 شهشهانى 254 شيخ انصارى انصارى ، سيد مرتضى شيخ بهائى ، محمد بن حسين 255 ، 295 شيخ صدوق ( ره ) 254 ، 282 ، 290 ، 296 ، 388 ، 473 ، 495 شيخ طوسى 28 ، 295 ، 437 ، 482 ، 484 ، 485 شيخ مفيد 255 ، 295\r\n\r\n","description":"","footnote":"","page_name":" 710 ","page_number":710},
  {"content":"\r\n\r\nشيطان ( ابليس ) ، گفت‌وگو با خدا 694 شيعه ، روايات شفاعت 631 ، 632 ص صالح بن محمد 182 ، 186 صحيح بخارى ( كتاب ) 226 ، 228 ، 240 ، 257 ، 302 ، 303 ، 313 ، 374 ، 454 ، 522 ، 555 ، 632 ، 667 ، 684 ، 695 ، 696 ، 700 صحيح ترمذى ( كتاب ) 35 ، 228 ، 229 ، 284 ، 587 ، 654 ، 673 ، 676 ، 681 ، 695 صحيح مسلم ( كتاب ) 226 - 229 ، 258 ، 259 ، 407 - 410 ، 416 ، 417 ، 454 ، 580 ، 582 ، 586 ، 632 ، 680 ، 700 صحيفه سجاديه ( كتاب ) 118 صدر ، سيد حسن 20 صدق پيامبرى صدق نبوت صدق نبوت 165 - 167 ، 170 صدور معجزه 156 صفات خدا 80 - 88 ، ذاتى 537 ، 538 ، فعلى 537 ، 538 صفوة العرفان ( كتاب ) 95 صلاة ( كتاب ) 251 ، 439 صنعانى ، محمد بن عبد الاعلى 227 ض ضامن جريره 424 - 427 ضحاك 452 ، 483 ضمرة بن حبيب 439 ط طبرانى 257 ، 313 ، 439 ، 446 ، 648 طبرسى 28 ، 255 ، 261 ، 461 ، 484 طبرى ، ابو جعفر محمد بن جرير 205 ، 217 ، 226 - 230 ، 233 ، 234 ، 252 ، 492 ، 495 ، 649 طبقات ابن اسعد ( كتاب ) 19 ، 421 طبقات القراء ( كتاب ) 192 ، 197 ، 182 - 191 ، 193 - 196 ، 198 - 200 ، 318 طرفداران تحريف قرآن ، دلايل 282 - 297 طلحة بن زيد 482 طلحة بن مصرف 191 طوسى ، ابو جعفر 254 طوسى ، احمد بن محمد 229 ظ ظواهر قرآن ، استدلال ائمه 331 - 333 ع عاصم بن بهدله كوفى 185 - 187 عبادت ، انگيزه‌ها و اقسام 697 ، مسئله 604 - 626 ، معنى 559 - 602\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nعبادة بن صامت 319 ، 394 عبد الرحمن ابن مهدوى 187 عبد الرحمن بن ابى بكره 228 عبد الرحمن بن ابى ليلى 226 ، 228 ، 229 عبد الرحمن بن حرث بن هشام 303 عبد الرحمن ابن مهدى 192 ، 205 عبد الرحمن بن عمر 387 عبد اللّه بن ابى مخزوم 662 عبد اللّه بن احمد بن حنبل 185 - 187 عبد اللّه بن زبير 303 ، 416 عبد اللّه بن طلحه 228 عبد اللّه بن عمر 387 ، 412 ، 487 عبد اللّه بن عياش بن ابى ربيعه 200 عبد اللّه بن كثير مكى 183 ، 184 ، 205 ، 214 ، 367 عبد اللّه بن مسائل 183 عبد اللّه بن مسعود 47 ، 50 ، 185 ، 230 ، 234 ، 412 ، 667 عبد اللّه بن موسى 191 عبد بن حميد 439 عبيد بن اسباط 229 عبيده 440 عثمان 300 - 325 عثمان بن صلاح 48 عثمانى ، عمرو بن عثمان 229 عجلى ، عبد اللّه 191 عدالت در عقيده و افكار 41 ، در عمل و اخلاق 41 ، در قضا و داورى 41 ، اجتماعى 41 عدم تحريف قرآن ، از سوى خلفا 275 - 279 ، از نظر قرآن 262 - 267 ، در دوران بعد از خلفا 280 ، 281 ، در دوران خلافت ابو بكر 277 ، 278 ، در دوران خلافت عثمان 279 ، 280 ، در دوران خلافت عمر 277 ، 278 ، دلايل 262 - 281 عدم ثبوت قرآن با غير تواتر ، اجماع مسلمانان 320 - 322 عروة الوثقى ( كتاب ) 254 عروة بن زبير 258 عريان ، شيخ محمد سعيد 208 عزرمى 196 عسقلانى ، ابن حجر 649 عشتورت ( بت صيدانيان ) 85 عطاء بن سائب 187 ، 438 ، 455 ، 483 عطية بن قيس 439 عقيده به بدا ، آثار 519 - 521 عقيلى 184 ، 186 ، 190 عكاظ ( بازار ) 63 عكرمه 48 ، 363 ، 381 ، 394 ، 452 ، 455 ، 460 ، 463 علم اجمالى 271 ، 272 علم الهدى ، سيد مرتضى 254 علم اليقين ( كتاب ) 254 ، 650 ، 655\r\n\r\n","description":"","footnote":"","page_name":" 712 ","page_number":712},
  {"content":"\r\n\r\nعلم مكنون يا اختصاصى 511 ، 512 علم نحو 26 ، اخلاق 26 علوم اجتماعى 26 ، سياسى 26 علوم قرآن ( كتاب ) 21 علىّ بن سويد 290 علىّ بن مدنى 367 علىّ بن مدينى 183 ، 205 العمده ( كتاب ) 63 عمر 228 ، 300 - 325 عمر بن عبد الرحمن بن عوف 259 عمر بن يزيد 39 عمر دانى 183 عمرو بن حريث 412 عمرو بن شعيب 369 عمرو بن عمر 452 عمونيان ( قوم ) 85 عهدين ( مجعولات كتب مقدس ) 80 ، 86 ، 87 ، 91 ، 127 ، 130 ، 138 عياشى 39 ، 516 عيد اضحى 150 عيسى ابن عمر 196 عيسى بن عبد اللّه 439 عيسى ربيب ابو موسى عيسى بن ميناء عيون اخبار الرضا ( كتاب ) 511 ، 513 ، 641 غ الغدير ( كتاب ) 687 غزوان بن ابى حاتم 492 غياث بن ابراهيم 282 ف الفاظ قرآن 28 فتح القدير شوكانى ( كتاب ) 383 ، 402 ، 436 ، 496 فخر رازى 360 ، 408 ، 499 - 502 فروع كافى ( كتاب ) 104 ، 105 ، 579 فصول هفت‌گانهء ( قرآن ) 238 - 240 فضائل القرآن ( كتاب ) 581 فضل بن روزبهان 59 ، 60 فضيل بن يسار 231 فضيلت قرآن ، احاديث 34 - 42 فضيلت قرائت قرآن 43 فضيلت قرائت قرآن ، احاديث 47 ، 48 فقه اللغة ( كتاب ) 653 الفقه على المذاهب الاربعة ( كتاب ) 579 فن بلاغت 145 ، 146 فيض كاشانى ، ملا محسن 254 ، 473 ق قاره‌هاى ناشناخته در قرآن 115 - 116 قاريان ده‌گانه 197 قاريان هفت‌گانهء 181 - 201\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nقاسم بن فيره 197 قاضى ابو بكر 179 قاضى ابو سعيد ( مفتى اندلس ) 209 قاضى عياض 246 قالون ابو موسى عيسى بن ميناء قاموس ( كتاب ) 240 قانون تلقيح در قرآن 113 ، 114 قانون توازن در قرآن 113 قانون زوجيت در قرآن 114 قبايل فصيح هفت‌گانهء عرب 240 قبايل فصيح هفت‌گانهء عرب ، لغات 240 ، 241 قبر امام حسين ، فضيلت خاك 691 ، 692 قتاده 363 ، 394 ، 428 ، 452 ، 463 ، 469 ، 471 قدم قرآن ، پيدايش عقيده 536 - 539 قرآن ، احكام 36 ، 45 ، الفاظ 36 قرآن از ديدگاه قرآن 32 - 42 قرآن ، اعجاز 52 - 120 ، الفاظ 40 ، تخصيص با خبر واحد 530 - 534 ، ترجمه ، 658 ، 659 ، دقت در معانى 49 - 50 ، سوره 48 ، شرايط ترجمه 658 ، 659 ، عدم تناقض 128 - 135 ، قابليت معارضه 125 ، 126 ، كلمات 40 ، مخالفت با كتب آسمانى پيشين 127 قرآن امير مؤمنان ( ع ) 284 - 288 قرآن و انجيل ، مقايسه 80 - 88 قرآن و تورات ، مقايسه 80 - 88 قرآن معجزهء الهى 65 - 68 ، اشكال 66 - 68 قرآن معجزهء جاويد 69 - 72 قرآن و حديث 32 - 42 القراءات ( كتاب ) 196 قرائت قرآن ، آداب 43 - 46 ، احاديث 43 - 46 ، در نماز 272 - 275 ، فضيلت 43 - 46 ، لهجه‌هاى مختلف 247 ، 248 قرائت نماز ، انواع 226 - 230 قرائت‌ها و حروف هفت‌گانه ، تمايز 214 - 218 قرائت‌هاى هفت‌گانهء 246 ، 247 قرائت‌هاى هفت‌گانهء ، حجيت 219 - 221 قرائت‌هاى هفت‌گانه ، عدم تواتر 178 - 180 ، 204 - 209 قرائت‌هاى هفت‌گانهء ، نماز 221 - 223 قراب ، اسماعيل بن ابراهيم بن محمد 215 قراء سبعة 197 قرطبى ، ابو عبد اللّه 47 ، 215 ، 230 ، 233 ، 409 ، 461 ، 465 ، 650 قريش ، مجادله با رسول خدا 660 - 666 قضاى حتمى 512 ، 513 قضاى غير حتمى 513 قضاء ، اقسام 511 - 513\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nقطب راوندى 297 قطبة بن ميمون 291 قمى ، سعد بن عبد اللّه 290 قمى ، علىّ بن ابراهيم 266 ، 289 ، 295 قنبل 183 ، 184 قنوجى 669 قواس 184 ك كافى وافى ( كتاب ) 521 الكامل ( كتاب ) 200 كامل ابن اثير ( كتاب ) 54 كامل الزيارات ( كتاب ) 290 ، 683 كتاب السبعة 215 كتاب الهى ( لوح محفوظ ) 159 كتب اربعه 283 كثرت در مرتبه آحاد 246 كرمانى ، محمد بن عكاشه 48 كرويت زمين در قرآن 117 - 120 كسائى كوفى ، علىّ بن حمزه 196 ، 182 ، 214 كشف الغطا ( كتاب ) 28 ، 254 ، 591 ، 593 الكفاية الكبرى ( كتاب ) 191 كلاعى ، ابو سفيان 259 كلام ، انواع 537 كلام لفظى ، تعريف 538 ، 539 كلام نفسى ، پيدايش عقيده 536 - 539 ، تعريف 538 - 549 كلينى ، ابو جعفر محمد 285 ، 290 ، 292 ، 441 ، 445 ، 446 ، 454 ، 482 ، 491 ، 517 ، 632 كلينى ( كتاب ) 512 ، 513 كلينى ، محمد بن يعقوب ( ثقة الاسلام ) 47 كموش ( بت موآبيين ) 85 كندى ، محمد بن حاتم 193 كنز العمال ( كتاب ) 36 ، 305 ، 319 ، 413 ، 414 ، 492 ، 527 ، 574 ، 587 ، 632 ، 633 ، 654 ، 655 ، 677 ، 684 ، 692 ، 696 كنز الفوائد ( كتاب ) 292 كوفى ، احمد بن جبير بن محمد 216 كوفى ، علىّ بن احمد 289 ل لالكائى 193 لسان العرب ( كتاب ) 380 لسان الميزان ( كتاب ) 184 ، 478 لغات قبيلهء مضر 242 لوايح ( كتاب ) 244 ليث بن ابى سليم 191 ليث بن خالد 197 ليث بن سعد 257 ليثى ، واقد 655 لؤلؤى ، محمد بن متوكل 199\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nم مالك بن انس 194 ، 387 ، 438 ، 440 ، 487 مالكى زرقانى ، عبد الباقى 402 مالكى ، قاضى اسماعيل بن اسحاق 216 مبسوط ( كتاب ) 484 متعه حج 407 متعه زنان 406 ، 407 متنبى 211 مجاهد بن جبر 183 ، 395 ، 428 ، 455 ، 471 مجلسى ، سيد محمد باقر 34 ، 50 ، 278 ، 496 ، 672 مجمع البيان ( كتاب ) 28 ، 254 ، 255 ، 261 ، 266 ، 461 ، 484 مجمع الزوائد ( كتاب ) 19 ، 655 محاربى ، مسلمة بن محارب 199 محاسن ( كتاب ) 631 محصل ( كتاب ) 671 محقق خراسانى ، محمد باقر بن محمد مؤمن 24 محقق كركى ، علىّ بن حسين 296 محمد بن بشّار 234 محمد بن جابر 394 محمد بن حنيفه 445 محمد بن سليمان 669 محمد بن سنان 675 محمد بن سيرين 304 ، 440 محمد بن عبد الرحمن بن ابى ليلى 184 ، 191 ، 196 محمد بن فضيل 292 محمد بن مثنّى 228 ، 229 محمد بن مسلم 375 ، 473 محمد بن نصر 439 محمد بن هارون تمار 199 مخالفين معجزه 168 مختصر ابى الضياء ( كتاب ) 402 مخزومى ، وليد بن مغيره 660 ، 661 مخزومى ، عبد اللّه بن سائب 183 مرآت الانوار ( كتاب ) 40 مرآت العقول ( كتاب ) 625 مرزبانى 196 المرشد الوجيز ( كتاب ) 206 ، 207 مرغينانى ، علىّ بن ابو بكر ( شيخ الاسلام ) 402 ، 436 مرو 189 مروزى ، ابو عصمت فرج بن ابى مريم 48 ، 182 مسائل اخلاقى 28 ، اجتماعى 28 مستدرك حاكم ( كتاب ) 319 ، 573 ، 574 ، 581 ، 587 ، 648 ، 651 ، 654 ، 673 ، 676 ، 679 ، 680 ، 685 مسلم بن قاسم اندلسى 186 ، 190 ، 228 ، 411\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nمسند احمد بن حنبل ( كتاب ) 257 ، 258 ، 303 ، 319 ، 407 - 409 ، 415 ، 429 ، 430 ، 439 ، 574 ، 582 ، 648 ، 669 ، 673 ، 684 ، 691 مسور بن مخرمة 259 مسيلمه كذاب 53 ، 149 ، 151 المصاحف ( كتاب ) 252 ، 257 مصعب بن سعد 307 معاذ بن جبل 313 معارضه با سورهء فاتحه 145 - 148 معارضه با سورهء كوثر 148 - 151 معارضه با قرآن 144 - 151 معارضه با قرآن ، انصراف 137 - 139 معاويه ، فراموش كردن بسم اللّه در نماز 678 معاوية بن حجاج 445 معجزه آيات 160 - 162 ، اقتراحى 660 معجزات پيامبران 155 معجزات حضرت محمد ( ص ) 64 معجزات حضرت موسى ( ع ) 62 ، 63 معجزه ، انواع 156 - 162 ، پشتوانه نبوت 56 - 60 ، شرايط 52 - 55 ، شناخت 52 - 55 ، لزوم 56 ، معنا 52 معجزهء پيامبر اسلام ، امتيازات 154 ، 155 معجم الادباء ( كتاب ) 197 المعرفة ( كتاب ) 581 معلقات سبعة 63 معمّر بن سليمان 679 مغازى محمد بن اسحاق 48 مغنيه ، محمد جواد 23 مغيرة بن مقسم 191 مفيد ، محمد بن محمد شيخ مفيد مقام نبوت 167 مقبرى 229 مقداد 70 مقدمه ، تفسير برهان ( كتاب ) 285 مكى ، ابو محمد بن ابى طالب 206 ، 215 ، 217 ملكوم ( بت عمونيان ) 85 مناظرهء خويى ( آيت اللّه ) با دانشمند حجازى 689 ، 690 مناوى ، محمد 648 مناهج العرفان ( كتاب ) 280 مناهل العرفان ( كتاب ) 178 ، 213 ، 220 ، 245 منتخب كنز العمال ( كتاب ) 258 ، 303 ، 305 ، 313 منتقى ( كتاب ) 412 ، 426 ، 436 ، 441 ، 669 ، 682 ، 683 ، 685 منتهى ( كتاب ) 485 الموافقات ( كتاب ) 260 موسى بن عمران 63 موضوعات ( كتاب ) 187 مهدوى ، ابو العباس احمد بن عمار 206 ،\r\n\r\n","description":"","footnote":"","page_name":" 717 ","page_number":717},
  {"content":"\r\n\r\n215 ، 217 ن الناسخ و المنسوخ ( كتاب ) 344 ، 374 ، 378 ، 381 ، 384 ، 387 ، 395 ، 424 ، 428 ، 438 ، 440 ، 445 ، 452 ، 453 ، 460 ، 463 ، 465 ، 467 ، 469 ، 471 ، 475 ، 477 ، 480 ، 484 ، 488 ، 505 نافع مدنى 194 ، 195 ، 257 ، 416 نبال ، احمد بن محمد بن عون 184 نبوت پيامبر 176 نبوت در انجيل 80 - 88 نبوت در تورات 80 - 88 نبوت در قرآن 77 - 79 نبوت محمد ( ص ) در كتب مقدس 173 ، 174 نجمى ، محمد صادق ( آيت اللّه ) 19 ، 499 نحاس ، ابو بكر 344 نحاس ، ابو جعفر 357 ، 378 ، 382 ، 384 ، 395 نخعى ، ابراهيم 367 ، 438 نزول قرآن 95 نسائى 186 ، 190 ، 191 ، 193 ، 194 ، 436 نسخ آيه متعه با آيه ارث 405 ، 406 نسخ آيه متعه با آيه طلاق 404 ، 405 نسخ آيه متعه با اجماع 415 ، 416 نسخ آيه متعه با گفتار رسول خدا ( ص ) 406 - 409 نسخ آيهء سكر با آيه تحريم خمر 429 ، 430 نسخ آيهء سكر با آيهء وضو 430 ، 431 نسخ ، اقسام 355 - 357 ، دلايل محال بودن 347 - 350 ، كيفيت 357 - 358 ، معنا 344 - 346 نسخ در آيات 351 - 505 نسخ در احكام 347 - 350 ، در اسلام و قرآن 355 - 358 ، در اصطلاح 345 ، 346 ، در تورات و انجيل 351 - 354 ، دليل محال بودن 347 - 350 نسخ شرعى ، معنا 348 ، 349 النشر فى القراءات العشر ( كتاب ) 184 ، 206 ، 207 ، 217 نصب الراية ( كتاب ) 668 نصر بن على جهضمى 188 نصير بن مسيره 181 نفحات الاعجاز ( كتاب ) 144 نفى اعجاز ، دومين آيه 163 - 167 ، سومين آيه 168 - 172 ، نخستين آيه 154 - 162 نفى معجزات 175 نماز واجب 23 نهج البلاغه ( كتاب ) 38 ، 120 ، 280 ، 337 ، 697\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nنيشابورى ، نظام الدين 502 و واسطى ، ابو بكر 241 وافى ( كتاب ) 251 ، 254 ، 285 ، 375 ، 381 ، 441 ، 454 ، 473 ، 483 ، 492 ، 512 ، 517 ، 574 ، 675 ، 695 ، 698 وجدى ، محمد فريد 95 وجود كلام نفسى ، دلايل اشاعره 546 - 549 ورش 195 وسائل الشيعة ( كتاب ) 44 ، 45 ، 118 ، 296 ، 297 ، 579 ، 617 - 619 ، 697 وسائل چاپ عين الدولة ( كتاب ) 438 وليد بن مغيره 91 ه هدايت ، اقسام و مراحل 643 - 645 ، انواع 643 - 646 ، طالب 642 - 646 ، طلب 642 - 646 ، طلب افزايش 642 - 646 ، مسئله 642 - 646 الهداية فى شرح البداية ( كتاب ) 402 الهداية و فتح القدير ( كتاب ) 417 الهدى الى دين المصطفى ( كتاب ) 36 ، 354 هشام ، بن ثعلب بزاز 182 ، 192 ، 247 هشام بن حكم 228 ، 241 ، 441 هشام بن سالم 295 هشام بن عمار ( قارى قرآن ) 181 هماهنگى قرآن ، اعجاز 89 - 93 هندى ، رحمة اللّه بن خليل الرحمن 354 هوشع ( كتاب ) 85 هيثم بن عمران 181 ى يحيى بن مبارك يزيدى 189 يحيى بن معين 191 ، 193 ، 194 ، 200 يحيى بن يعمر 440 يزيد بن قعقاع 197 ، 200 ، 201 يزيد بن هارون 192 ، 205 يعقوب بن اسحاق 199 ، 200 يعقوب بن سفيان 185 يعقوب بن شعيب 672 يعقوب بن شيبه 187 يونس بن عبد الاعلى 228 يونس بن مسعود 238 ، 239 ، 240 ، 247\r\n\r\n","description":"","footnote":"","page_name":" 719 ","page_number":719},
  {"content":"\r\n . \r\n","description":"","footnote":"","page_name":" 720 ","page_number":720},
  {"content":"\r\n\r\n\r\nفهرست آيات\r\nآل عمران / 3 / 33 آل عمران / 5 ، 6 / 75 آل عمران / 7 / 18 آل عمران / 7 / 340 آل / عمران / 29 / 608 آل عمران / 33 / 78 آل عمران / 33 / 295 آل عمران / 40 / 609 آل عمران / 41 / 128 آل عمران / 50 / 636 آل عمران / 64 / 556 آل عمران / 64 / 604 آل عمران / 106 / 289 آل عمران / 138 / 329 آل عمران / 146 / 98 آل عمران / 180 / 97 ابراهيم / 1 / 33 ابراهيم / 4 / 645 / / ابراهيم / 12 / 637 ابراهيم / 22 / 205 ابراهيم / 36 / 570 احزاب / 1 / 611 احزاب / 23 / 303 احزاب / 23 / 308 احزاب / 24 / 571 احزاب / 36 / 421 احزاب / 43 / 569 احزاب / 71 / 611 اخلاص / 1 - 4 / 580 اسراء / 27 / 97 اسراء / 29 / 97 اسراء / 33 / 98 اسراء / 36 / 332 اسراء / 58 / 159 اسراء / 59 / 156 اسراء / 90 - 93 / 163\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nاسراء / 90 - 93 / 660 اسراء / 93 / 666 اعراف / 30 / 644 اعراف / 32 / 100 اعراف / 54 / 602 اعراف / 56 / 102 اعراف / 56 / 624 اعراف / 137 / 117 اعراف / 148 / 606 اعراف / 157 / 77 اعراف / 157 / 173 اعراف / 203 / 575 انبياء / 5 / 161 انبياء / 66 ، 67 / 606 انبياء / 107 / 23 انبياء / 107 / 576 انبياء / 22 / 605 انسان / 30 / 131 انشقاق / 1 / 165 انشقاق / 19 / 35 انعام / 3 / 564 انعام / 3 / 565 انعام / 8 / 169 انعام / 12 / 376 انعام / 17 / 608 انعام / 18 / 608 انعام / 37 / 169 انعام / 75 / 78 انعام / 84 - 87 / 78 انعام / 102 ، 103 / 75 انعام / 124 / 160 انعام / 124 / 171 انعام / 126 / 635 انعام / 141 / 97 انعام / 141 / 444 انعام / 144 / 645 انعام / 145 / 333 انعام / 145 / 449 انعام / 149 / 392 انعام / 149 / 644 انعام / 152 / 96 انعام / 152 ، 153 / 636 انفال / 7 / 108 انفال / 15 ، 16 / 451 انفال / 24 / 555 انفال / 32 ، 33 / 159 انفال / 33 / 158 انفال / 41 / 505 انفال / 42 / 57 انفال / 61 / 455 انفال / 65 ، 66 / 457 انفال / 66 / 451 انفال / 66 / 522 انفال / 75 / 424\r\n\r\n","description":"","footnote":"","page_name":" 722 ","page_number":722},
  {"content":"\r\n\r\nانفطار / 1 / 165 بقره / 22 / 573 بقره / 23 / 292 بقره / 23 / 294 بقره / 45 / 627 بقره / 51 / 129 بقره / 109 / 359 بقره / 109 / 361 بقره / 115 / 116 بقره / 115 / 363 بقره / 116 ، 117 / 75 بقره / 143 / 364 بقره / 143 / 569 بقره / 150 / 363 بقره / 163 / 75 بقره / 178 / 366 بقره / 178 / 370 بقره / 180 / 373 بقره / 180 / 375 بقره / 183 / 377 بقره / 184 / 379 بقره / 185 / 379 بقره / 186 / 630 بقره / 187 / 377 بقره / 187 / 687 بقره / 190 / 360 بقره / 191 / 361 بقره / 191 / 382 بقره / 194 / 98 بقره / 194 / 368 بقره / 195 / 102 بقره / 213 / 645 بقره / 216 / 390 بقره / 217 / 384 بقره / 219 / 429 بقره / 221 / 387 بقره / 222 / 219 بقره / 228 / 101 بقره / 230 / 332 بقره / 255 / 75 بقره / 256 / 389 بقره / 272 / 645 بقره / 275 / 100 بقره / 282 / 442 بنى اسرائيل / 7 / 597 بنى اسرائيل / 9 / 32 بنى اسرائيل / 23 / 602 بنى اسرائيل / 23 / 613 بنى اسرائيل / 24 / 612 بنى اسرائيل / 36 / 526 بنى اسرائيل / 54 / 567 بنى اسرائيل / 57 / 624 بنى اسرائيل / 66 / 570 بنى اسرائيل / 82 / 576\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nبنى اسرائيل / 84 / 596 بنى اسرائيل / 88 / 67 توبه / 5 / 383 توبه / 5 / 385 توبه / 5 / 477 توبه / 29 / 359 توبه / 36 / 385 توبه / 38 ، 39 / 461 توبه / 39 / 460 توبه / 41 / 461 توبه / 43 - 45 / 463 توبه / 61 / 332 توبه / 72 / 637 توبه / 73 / 389 توبه / 120 / 465 توبه / 122 / 460 توبه / 128 / 305 توبه / 128 ، 129 / 302 توبه / 128 ، 129 / 311 جاثيه / 14 / 477 جاثيه / 14 ، 15 / 479 جاثيه / 23 / 558 جمعه / 2 / 77 جن / 18 / 617 حاقه / 7 / 129 حاقه / 44 - 46 / 58 حج / 32 / 616 حج / 65 / 570 حج / 78 / 333 حجر / 6 / 263 حجر / 6 ، 7 / 169 حجر / 9 / 236 حجر / 9 / 262 حجر / 9 / 263 حجر / 19 / 113 حجر / 22 / 113 حجر / 39 ، 40 / 625 حجر / 49 / 570 حجر / 85 / 469 حجر / 87 / 553 حجر / 94 - 96 / 109 حجر / 94 ، 95 / 469 حجرات / 6 / 331 حجرات / 13 / 103 حشر / 7 / 504 حشر / 9 / 492 حشر / 22 - 24 / 76 حمد / 5 / 405 دخان / 43 ، 44 / 234 دهر / 3 / 392 دهر / 3 / 644 دهر / 8 / 492 دهر / 10 / 624 دهر / 24 / 611\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nذاريات / 19 / 490 ذاريات / 58 / 608 دخان / 58 / 329 رحمن / 17 / 116 رعد / 2 / 76 رعد / 3 / 114 رعد / 7 / 39 رعد / 7 / 168 رعد / 21 / 39 رعد / 26 / 608 رعد / 36 / 600 رعد / 38 / 171 رعد / 39 / 513 رعد / 39 / 514 رعد / 39 / 524 رعد / 39 / 672 روم / 2 ، 3 / 110 روم / 4 / 513 روم / 54 / 186 زخرف / 26 ، 27 / 78 زخرف / 31 / 167 زخرف / 38 / 116 زلزله / 7 ، 8 / 99 زمر / 9 / 104 زمر / 10 / 98 زمر / 25 / 161 زمر / 27 / 329 زمر / 36 / 608 زمر / 36 / 630 سباء / 9 / 165 سبا / 23 / 631 سجده / 16 / 624 شعرا / 22 / 600 شعراء / 71 - 74 / 606 شعرا / 192 - 195 / 329 شورا / 11 / 609 شورا / 52 ، 53 / 635 ص / 48 / 79 صافات / 5 / 117 صف / 6 / 173 صف / 8 / 67 صف / 9 / 109 طلاق / 1 / 404 طلاق / 2 / 442 طلاق / 10 ، 11 / 263 طور / 30 / 150 طور / 35 / 573 طه / 50 / 643 طه / 53 / 115 طه / 109 / 631 عنكبوت / 4 / 514 عنكبوت / 21 / 567 عنكبوت / 53 / 160 عنكبوت / 69 / 637\r\n\r\n","description":"","footnote":"","page_name":" 725 ","page_number":725},
  {"content":"\r\n\r\nعنكبوت / 69 / 645 فاتحه / 2 - 4 / 589 فاتحه / 5 / 147 فاتحه / 5 / 599 فاتحه / 6 / 96 فاتحه / 6 / 147 فاتحه / 6 ، 7 / 634 فاتحه / 7 / 148 فاطر / 1 / 592 فاطر / 15 / 557 فاطر / 32 / 336 فتح / 29 / 566 فرقان / 7 ، 8 / 170 فصلّت / 37 / 617 فصلت / 41 ، 42 / 266 فصّلت / 54 / 609 ق / 16 / 607 قصص / 48 / 161 قصص / 56 / 645 قصص / 70 / 76 قصص / 77 / 100 قصص / 77 / 102 قصص / 85 / 50 قلم / 3 ، 4 / 78 قمر / 1 ، 2 / 171 قمر / 17 / 329 قمر / 44 ، 45 / 110 كوثر / 1 / 150 كوثر / 2 / 150 كوثر / 3 / 151 كهف / 7 / 523 كهف / 12 / 522 كهف / 15 / 613 كهف / 29 / 131 كهف / 82 / 286 كهف / 95 / 627 لقمان / 15 / 611 لقمان / 20 / 638 لقمان / 25 / 562 لهب ( مسد ) / 1 - 4 / 111 ليل / 1 / 129 مائده / 1 / 100 مائده / 1 / 609 مائده / 2 / 627 مائده / 5 / 387 مائده / 6 / 428 مائده / 8 / 96 مائده / 9 / 623 مائده / 15 ، 16 / 636 مائده / 33 / 483 مائده / 42 / 437 مائده / 45 / 366 مائده / 48 / 392 مائده / 48 / 438\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nمائده / 54 / 613 مائده / 64 / 672 مائده / 76 / 606 مائده / 87 / 408 مائده / 91 / 430 مائده / 98 / 567 مائده / 106 / 440 مائده / 116 ، 117 / 607 مجادله / 7 / 609 مجادله / 12 / 494 مجادله / 13 / 494 محمد / 4 / 480 محمد / 24 / 49 محمد / 24 / 329 محمد / 35 / 456 محمد / 38 / 595 مدثر / 24 / 145 مريم / 10 / 128 مريم / 58 / 79 مريم / 58 / 559 مريم / 65 / 569 مريم / 87 / 630 مزمل / 6 / 234 معارج / 24 ، 25 / 490 معارج / 24 ، 25 / 492 معارج / 40 / 117 ملك / 3 / 568 ملك / 13 / 547 مؤمن / 60 / 608 مؤمن / 78 / 171 مؤمنون / 5 - 7 / 418 مؤمنون / 47 / 599 مؤمنون / 91 / 605 مؤمنون / 118 / 567 نحل / 26 / 161 نحل / 35 / 393 نحل / 65 - 69 / 472 نحل / 67 / 471 نحل / 75 / 333 نحل / 89 / 576 نحل / 103 / 234 نحل / 106 / 637 نساء / 3 / 101 نساء / 12 / 405 نساء / 13 / 623 نساء / 13 ، 14 / 99 نمل / 15 / 79 نساء / 15 ، 16 / 394 نساء / 19 / 101 نساء / 23 / 333 نساء / 24 / 399 نساء / 24 / 401 نساء / 33 / 423 نساء / 36 / 102\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nنساء / 43 / 428 نساء / 43 / 429 نساء / 43 / 430 نساء / 43 / 431 نساء / 46 / 250 نساء / 58 / 96 نساء / 59 / 294 نساء / 59 / 611 نساء / 64 / 610 نساء / 64 / 631 نساء / 80 / 610 نساء / 82 / 90 نساء / 82 / 330 نساء / 82 / 358 نساء / 88 - 90 / 434 نساء / 90 / 433 نساء / 94 / 435 نساء / 94 / 623 نساء / 104 / 459 نمل / 64 / 606 نمل / 77 / 576 نمل / 90 / 96 نور / 3 / 475 نور / 21 / 558 نور / 32 / 101 نور / 32 / 475 نور / 42 / 602 نور / 62 / 463 واقعه / 77 / 287 واقعه / 78 / 287 واقعه / 79 / 287 واقعه / 80 / 287 هود / 8 / 160 هود / 65 / 129 يس / 15 / 568 يس / 23 / 568 يس / 36 / 114 يس / 52 / 568 يس / 53 / 234 يس / 60 / 599 يس / 61 / 636 يوسف / 6 / 286 يوسف / 36 / 286 يوسف / 100 / 286 يونس / 12 / 48 يونس / 15 / 236 يونس / 15 / 624 يونس / 20 / 168 يونس / 34 / 76 يونس / 50 / 160 يونس / 57 / 575 يونس / 59 / 526 يونس / 107 / 608 يونس / 109 / 467\r\n\r\n\r\n","description":"","footnote":"","page_name":" 728 ","page_number":728}
  ]