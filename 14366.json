[
  {"content":"\r\n\r\nمجموعه رسائل\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nكلام استدلالى : 52 ( كلام وعقايد : 170 )\r\nگروه مخاطب :\r\n- تخصصى ( طلاب ، دانشجويان ، پژوهشگران واساتيد حوزه و دانشگاه )\r\nشماره انتشار كتاب ( چاپ اول ) : 1682\r\nمسلسل انتشار ( چاپ اول وباز چاپ ) 3760\r\nكتاب هاى علامه طباطبائى / 14\r\nطباطبائى ، محمد حسين 1281 - 1360 .\r\nمجموعه رسائل / سيد محمد حسيين طباطبائى ؛ سيد هادى خسروشاهى - - قم : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم ) ، 1387 .\r\nج - - ( مؤسسه بوستان كتاب ؛ 1681 . كتاب هاى علامه طباطبائى ؛ 13 ) ( كلام استدلالى ؛ 51 ، كلام وعقايد ؛ 169 ) .\r\n44000 ريال : ( ج . 2 ) isbn 978 - 964 - 09 - 0066 - 6\r\n( دوره ) isbn 978 - 964 - 09 - 0067 - 3\r\nفهرست نويسى براساس اطلاعات فيپا .\r\nص . ع . به انگليسى : allameh sayyid muhammad - husayn tabatabai . collected treatises\r\nكتاب نامه .\r\nنمايه .\r\nمندرجات : ج . 1 . اثبات واجب الوجود ، توحيد ، خلق جديد پايان ناپذير ، وحى ، على وفلسفه الهى ، اعجاز ومعجزه - ج . 2 . رسالة الولاية ، علم ، برهان وعلم امام -\r\n1 . اسلام - مجموعه ها . 2 . اسلام - مقاله ها وخطابه ها . 3 . اسلام ، مسائل متفرقه . الف . خسروشاهى ، هادى ، 1317 - مصحح . ب . دفتر تبليغات اسلامى حوزهء علميهء قم - مؤسسه بوستان كتاب . ج . عنوان . د . فروست : كتاب هاى علامه طباطبائى ؛ 13 .\r\n2 ك 2 ط / 6 / 4 bp\r\nش . 13\r\n08 / 297\r\n[ 3 م 2 ط / 5 / 10 bp 
  ]\r\n1387\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمجموعه رسائل\r\nجلد دوم\r\n( رسالة الولاية ، علم ، برهان وعلم امام )\r\nعلامه سيد محمد حسين طباطبائى\r\nبه كوشش : سيد هادى خسروشاهى\r\nبوستان كتاب\r\n1387\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nمجموعه رسائل / جلد دوم\r\n( رسالة الولاية ، علم ، برهان وعلم امام )\r\nنويسنده : علامه سيد محمد حسين طباطبائى * به كوشش : سيد هادى خسروشاهى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم )\r\nليتوگرافى ، چاپ وصحافى : چاپخانهء مؤسسه بوستان كتاب * نوبت چاپ : اول / 1387\r\nشمارگان : 1500 * بها : 4600 تومان\r\nتمامى حقوق c محفوظ است\r\nprinted in the islamic republic of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nفروشگاه شماره 6 ( ويژه جوانان ) : قم ، ابتداى خيابان شهدا ، تلفن 7739200\r\nپخش پكتا ( پخش كتب اسلامى وانسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن 88940303\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nپست الكترونيك : e - mail info @ bustaneketab . com\r\nدريافت پيام كوتاه ( sms ) : 10002155\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار * دبير شوراى كتاب : جواد آهنگر * ويراستار : ابوالفضل طريقه دار * چكيدهء عربى : سهيله خائفى * چكيدهء انگليسى : مريم خائفى * فيپا : مصطفى محفوظى * اصلاحات حروف نگارى : مژگان فرمانى و حسين محمدى ، * نمايه ساز وصفحه آرا : احمد مؤتمنى * نمونه خوانى : سيد كاظم رضوى وابوالفضل سليمانى * كنترل نمونه خوانى : محمد جواد مصطفوى * باز خوانى نهايى متن : بيژن سهرابى * كنترل فنى صفحه آرايى : سيد رضا موسوى منش * طراح جلد : مسعود نجابتى * مدير توليد : عبدالهادى اشرفى * آماده سازى : سيد رضا محمدى * سفارشات چاپ : على عليزاده و ساير همكاران * امور چاپ : مجيد مهدوى و ساير همكاران ليتوگرافى ، چاپ وصحافى * سيد محمود خسروشاهى و ساير همكاران مركز بررسى هاى اسلامى .\r\nرئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ ( جلد دوم ) 
  ] رسالة الولاية علم برهان و علم امام جلد\r\n\r\n7 رسالة الولاية ( ولايت نامه )\r\nترجمه دكتر همايون همتى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nباسمه تعالى\r\nبرادر دانشمندم . عالم مجاهد\r\nحضرت حجة الاسلام جناب آقاى خسروشاهى - دامت توفيقاته -\r\nبا سلام و عرض ارادت .\r\nپيرو مذاكره تلفنى . نسخه‌اى از رسالة الولاية ترجمه اين‌جانب را برايتان زيراكس نموده و به خدمت تقديم مىدارد . همان‌طور كه ملاحظه مىفرماييد اين نسخهء كتاب‌خانه شخصى بنده است كه مدتى است براى تجديد چاپ روى آن كار مىكنم و اكنون روى ارادتى كه به جناب‌عالى دارم ، بىهيچ توقعى آن را در خدمت شما قرار مىدهم تا در مجموعه‌اى كه فرموديد ، به چاپ برسد . تقاضامندم فقط متن ترجمه را چاپ بفرماييد و از توضيحات و يادداشت‌هاى اين‌جانب كه هنوز خام است و نياز به بازنگرى و بازنويسى دارد استفاده نشود . نيز تقاضا دارم حتماً ويرايش بفرماييد و هر تصحيحى كه مقتضى است اعمال فرماييد .\r\nدر صورت چاپ و انتشار ، چند جلدى را براى اهدا به دوستان و به خصوص همكاران دانشگاهى ، براى بنده ارسال فرماييد سپاس‌گزار خواهم بود .\r\nاز خداى بزرگ سلامت و دوام توفيقات جناب‌عالى را به دعا خواستارم .\r\nبا احترام - برادر شما\r\nدكتر همايون همتى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nولايت نامه\r\n\r\nپيش‌گفتار مترجم\r\n اى خدا اى فضل تو حاجت روا * با تو ياد هيچ‌كس نبود روا\r\nحضرتت پر رحمتست و پر كرم * عاش او ، هم وجود و هم عدم\r\nكفر و ايمان ، عاشق آن كبرياست * مس و نقره ، بندهء آن كيمياست\r\nخلق با صد ديده اعمى زاين كرم * ديده‌اى ده كاين كرم را بنگرم\r\nبعد از اين ما ديده خواهيم از تو ، بس * تا نپوشد بحر را خاشاك و خس \r\nرساله‌اى كه در پيش رو داريد ترجمه رسالة الولاية تأليف حكيم ربانى و عارف صمدانى ، حكيم الفقها و فقيه الحكما ، مفسر والاى قرآن و سرآمد اقران و همگنان ، يعنى استاد اكبر ، فيلسوف عظيم الشأن و عارف و اصل ، حضرت آية اللَّه ، مرحوم علامه طباطبائى قدس سره است .\r\nنگارنده كه از ديرزمان با تأليفات و آثار گران‌قدر آن بزرگ ، انس و الفتى به سزا داشتم و برخى آثار فلسفى ايشان را همچون بداية الحكمه و نهاية الحكمه در محضر اساتيد بزرگ فلسفه ، به درس خوانده‌ام و از دوران نوجوانى و آن‌گاه كه دانش آموزى خرد و كم سال بودم ؛ آوازهء آن حكيم نامور را شنيده و با تفسير گران سنگ الميزان و ساير آثار ايشان در علوم قرآنى و حكمت ايمانى آشنا و دمساز بودم . همواره در پى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمعرفى و شناسانيدن تأليفات ارزشمند آن عزيز و ارج نهادن و گرامىداشتِ شخصيت والاى ايشان مىبودم ، تا اين‌كه حضرت كردگار به اين بنده ، توفيق عنايت فرمود تا به بازگردان و ترجمهء يكى از ارزشمندترين و گران‌قدرترين آثار قلمى و ترشحات فكرى و روح آزاده و انديشهء والاى آن عارف رازدان خدابين ، نايل آيم . و خداى بزرگ را به عدد ريگ‌هاى بيابان‌ها و قطرات آب درياها و ذرات نور خورشيد و نفوس نامتناهى مجردات ، سپاس و شكر مىگويم و از حضرت بىچونش ، به دعا مىخواهم كه اين مسكين را هيچ‌گاه از لطف و نوازش و فيض وتوفيق خود ، محروم نگرداند .\r\n* * * مسئله ولايت ، از مباحث مهم عرفان نظرى است كه پايه‌هاى استوار فلسفى نيز دارد . در حقيقت مرتبهء پايانى سير عارفان است كه خود در صحايف و مكتوبات و آثار خويش با عبارت‌هاى گوناگون از آن ياد كرده‌اند . همچون « فناى ذاتى » يا « مقام محو اسم و رسم و رفض تعينات » و يا « مقام توحيد ذات » و « فناى در توحيد » .\r\nالبته بحث ولايت در علم شريف « فقه » و « علم كلام » نيز دامنه‌اى وسيع دارد و فقيهان و متكلمان از ديدگاه فقهى و كلامى به بررسى و كاوش پيرامون آن پرداخته‌اند ، ولى بحث ولايت در عرفان ، ديگر است و در آن دو علم ، ديگر . گرفتارى عاقل ، ديگر است و درد عاشق ، ديگر ، گرچه مراتب محفوظ است و تجافى ممنوع و « هر چيزى به جاى خويش نيكوست ! »\r\nتنى چند از بزرگان عرفا به نگاشتن رساله در موضوع ولايت پرداخته‌اند كه مرحوم محدث عالىقدر شيخ آغا بزرگ تهرانى قدس سره در جلد 25 كتاب گران‌قدر ارزشمند خويش ، به نام الذريعة الى تصانيف الشّيعه از آنان ياد كرده است . وى در ذيل حرف « واو » از پاره‌اى كتب و رسالات نام مىبرد كه به نام رسالهء ولايت و يا ولايت‌نامه در موضوع ولايت نگاشته شده‌اند ، كه البته برخى - و بيشتر آنها - در خصوص ولايت\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاز ديدگاه فقهى و كلامى به بحث پرداخته‌اند . برخى نيز منظومه‌هايى شعرى است كه پيرامون ولايت سروده شده است و تنها شمار اندكى از آن رسالات ، در خصوص مسئله مهم و شريف ولايت عرفانى كه در عرفان نظرى و « علم الهى مطلق » بحث مىشود ، تحرير يافته‌اند .\r\nمرحوم آقا محمد رضا قمشه‌اى رحمه الله كه از عارفان بزرگ شيعى و هم طراز بزرگان عرفان ، همچون صدر الدين قونوى و قيصرى و جندى و كاشانى و فرغانى و ديگر ناموران عرصه عرفان است ، رساله‌اى در ولايت ، به سبك و شيوهء اهل تشيع نگاشته است كه ذيلى است بر فصّ شيثى كتاب فصوص الحكم عارف الهى « محى الدين بن عربى » - قدس اللَّه نفسه الزكيه - و همراه با رساله‌اى در موضوع خلافت كبرى ، از اين عارف متأله قدوسى به طبع رسيده است .\r\nمرحوم آية اللَّه ميرزا احمد آشتيانى قدس سره كه از حكيمان متأله و عارفان سترگ و دل آگاه و از مدرسان نامدار علوم عقلى و كشفى در تهران بوده است ، نيز رساله‌اى در اين مبحث مهم نگاشته است كه رسالة الولاية نام دارد و از سوى بعضى فضلا به چاپ هم رسيده است . بزرگانى چون داود قيصرى معروف به « شيخ كبير » كه از شارحان نامى فصوص شيخ اكبر است در « رسائل » خويش و نيز مرحوم سيد حيدرآملى كه از عارفان نامدار شيعى و نيز صاحب شرح بر فصوص الحكم محىالدين است ، در كتب خويش به بحث پيرامون ولايت پرداخته‌اند . ديگر از شارحان فصوص ، كسانى همچون باباركنا ( ركن الدين شيرازى ) ، در شرح خويش بر فصوص ، موسوم به نصوص الخصوص فى ترجمة الفصوص كه پس از انقلاب اسلامى امت هوشيار و بيدار و قهرمان ايران ، به چاپ رسيده است ، به مناسبت‌هاى مختلف در شروح خويش بحث از ولايت عرفانى به ميان آورده‌اند كه سعى جملگى آنان مشكور است .\r\nحضرت امام خمينى - روحى فداه - هم رساله‌اى دارند به نام مصباح الهداية إلى الخلافة و الولايه كه به طبع نيز رسيده است و در آن‌جا عميق‌ترين بحث‌ها و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدقيق‌ترين تحليل‌ها را دربارهء مسئلهء « وحدت وجود » و توحيد به سبك عرفا و مسئلهء « اسماء و صفات » و « اعيان ثابته » و « عوالم وجود » و « خلافت و ولايت » مطرح فرموده‌اند كه بايد گفت : « حدّ ، همين است سخندانى و زيبايى را ! »\r\nعلامه بزرگوار ، مرحوم حاج آقا محمد حسين طباطبائى تبريزى قدس سره نيز به بزرگان اهل يقين و اكابر عرفاى الهى تأسى جسته و به شرح سير معنوى و سلوك روحانى خويش از مقامات تبتل تا فنا و از آن‌جا پايه پايه ، تا ملاقات خدا پرداخته و اثرى شگرف و حيرت آور و سودمند و قابل تحسين به بار آورده است .\r\nاين‌جانب از زمانى كه با اين رسالهء شريف مواجه شدم ، اين فكر برايم پيدا شد كه اى كاش شخص داناى با بصيرتى به ترجمهء اين رساله ، همت مىگماشت و اين آرزوى خويش را در آغاز يكى از تأليفاتم نيز كه اتفاقاً در همين موضوع ولايت عرفانى نگاشته‌ام و ولايت تكوينى نام دارد و به زيور طبع نيز آراسته گشته است با خوانندگان اهل فن و راسخان در معرفت ، در ميان نهادم ، تا دست تقدير قرعهء فال به نام من مسكين رقم زد و با همهء فقر علمى و بى بضاعتى ، جسارت كرده و به ترجمه اين اثر عميق و راه‌گشا دست يازيدم . اميدوارم كه روح پرفتوح ، بل ابوالفتوح علامه بزرگ ما قدس سره از اين كار من خشنود و خرسند گشته باشد .\r\nالبته مدت‌ها دچار ترديد و تأمل بودم كه آيا به ترجمهء اين رساله بپردازم يا خيال انجام اين كار را از سر به در كنم تا اين‌كه در جلساتى كه خدمت برخى از بزرگان حكمت و عرفان و بعضى از تلاميذ بزرگ مرحوم علامه رحمه الله مىرسيدم كه توفيق شاگردى بعضى از آن دانايان و فرزانگان را نيز داشتم اين تصميم خويش را با آن حكيمان و عارفان و خردمندان در ميان نهادم كه با استقبال و تشويق و تمجيد و ستودن آن عزيزان و سروران روبه‌رو گشتم و خدا را بر اين توفيق درود و سپاس مىگويم و از حضرتش دوام توفيق و استمرار فيض و عنايت را طلب مىكنم .\r\nاينك براى آن‌كه اهميت رساله و موقع و جايگاه آن براى خوانندگان عزيز و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nعلاقه‌مندان به بحث‌هاى عرفانى شناخته‌تر گردد ، دم فرو كشيده و رشته سخن را به دست با كفايت دو تن از تلاميذ فرزانه آن بزرگ ، كه هر دو از استادان بزرگ فلسفه و از عارفان نامى اين عصر به شمار مىروند ؛ مىسپارم ، تا هم قدر و منزلت رساله به خوبى دانسته گردد و هم روش سلوكى و شيوهء عرفانى مرحوم علامه قدس سره از زبان تلاميذ شايسته و خردمندش آشكار و هويدا گردد . « 1 »\r\n\r\nسخن حضرت استاد حسن‌زاده آملى دربارهء رسالة الولاية\r\nحضرت استاد درباره اين رسالهء شريف فرموده‌اند : يكى از آيات بزرگى كه نشانهء مقام شامخ عرفان آن جناب است « رسالهء ولايت » است . انسان آنچه را مىگويد و مىنويسد ، تمام حالات انسان ، معرف باطن اوست ، حرف او معرف اوست ، تمام حالات شئون زندگى انسان ، عنوان باطن او هستند . به تعبير شيرين امير المؤمنين عليه السلام آدمى در زير زبانش نهفته است . آدمى در زير قلمش خفته است ، آدمى در گفتار و كردارش معرف خود است .\r\n كاسهء چينى كه صدا مىكند * خود صفت خويش ادا مىكند \r\nكتاب هر كس معرف ذات و سرّ و حقيقت اوست .\r\nيكى از آيات و علامات مقام شامخ عرفانى آن جناب ، « رسالهء ولايت » اوست . اين رساله با اين‌كه به حسب حجم ، قليل الحجم است و رسالهء ، لفظش كم است اما بسيار محتوايش بلند و فراوان است .\r\n\r\n\r\n","description":"","footnote":"\r\n( 1 ) . البته استاد بزرگوار و حكيم گران‌قدر و عالم عامل و فقيه نحرير حضرت آية اللَّه محمدى گيلانى - دام ظله الوارف - كه حقير همواره مشمول عنايات و الطاف پدرانه آن سرور عزيز بوده‌ام ، در كتاب يادنامهء علامه طباطبائى تمامى مخطوطات علامه فقيد و از آن ميان ، رسالهء حاضر را به اختصار معرفى فرموده‌اند كه ما براى اجتناب از اطالهء كلام سخنان راه‌گشا و درس آموز معظم له را دربارهء رسالهء شريف ولايت نياورديم ، ولى به خوانندگان عزيز توصيه مىكنيم كه مطالعه مقالهء حضرت استاد - دام ظله - را در يادنامهء علامه كه از سوى انتشارات شفق به چاپ رسيده است از دست ننهند\r\n","page_name":" 17 ","page_number":17},
  {"content":"\r\n\r\nهمان‌طور كه خود جناب علامهء طباطبائى كم حرف و پرمعنا بودند ، به راستى اين رساله هم كم حجم و پر معناست . اين رساله در يادنامهء آن جناب به چاپ رسيده است .\r\nان‌شاء اللَّه كه اين رساله را به فارسى ترجمه بفرمايند . در اين رساله در چند فصل ، دربارهء مقامات عرفانى انسان ، حرف‌هايى دارد . تا سخن را مىرساند به ادراك شهودى و ادراك فكرى . ادراك فكرى ، از فلسفه ، از صغرى و كبرى ، قدمى هست ، اما اين‌كه انسان سيرى مىكند ، آن ادراك شهودى و آن يافتنى كه به زبان نمىآيد ، آن چشيدنى را كه نمىشود به ديگرى بيان كرد ، « قدر اين باده ، ندانى ، به خدا تا نچشى » .\r\nدر اين رساله براى رسيدن به اين مقام كه غايت قصواى عارفان است ، داد سخن داده است . « 1 »\r\n\r\nسخن حضرت استاد جوادى آملى - دام ظله - در توضيح مقام عرفانى علامه رحمه الله\r\nاستاد بزرگ ما در معارف و حكمت الهى حضرت آية اللَّه علامهء جوادى - أدام اللَّه ظلّه العالى - در خصوص روش سلوكى و شيوهء عرفانى و مبانى آن بزرگ ، در عرفان نظرى سخنانى به اشارت دارند كه اهل بشارت خود فروع را از اين اصول استنباط كرده و مفصل را از اين مجمل خواهند خواند . سخنان استاد - دام ظله - در اين مورد چنين است :\r\n« مرحوم علامه ، هم در عرفان نظرى متجلى بود و هم در عرفان عملى متخلق بود .\r\nبا توجه به اين‌كه عرفان غير از فن اخلاق است ، آنها كه عرفان نظرى نوشتند ؛ علم عرفان را بالاتر و عالىتر از فلسفه تلقى كردند و گفتند تمايز علوم به تمايز موضوعات است . موضوع فلسفه « وجود به شرط لا » است ، به شرط اين‌كه طبيعى و رياضى نباشد . موضوع عرفان « وجود لابشرط » است مانند « ابن تركه » در شرح\r\n\r\n\r\n","description":"","footnote":"\r\n( 1 ) . اطلاعات ، ويژه نامه اولين سالگشت رحلت علامهء طباطبائى ، دوشنبه بيست و چهارم آبان ماه 1361\r\n","page_name":" 18 ","page_number":18},
  {"content":"\r\n\r\nتمهيدالقواعد . عرفان نظرى را صاحبان معرفت ، عالىتر از فلسفه مىدانند كه به نام « علم اعلى » و « علم كلى » معروف شده است ، زيرا تمايز علوم به تمايز موضوعات است ، اين يك اصل است كه هر علمى كه موضوعش جزئى باشد ، آن علم « جزئى » است و هر علمى كه موضوعش كلى باشد ، آن علم « كلى » است . لذا ساير علوم چون موضوعاتشان جزئى است ، زير پوشش فلسفه كلىاند . ولى چون فلسفه موضوعش وجود است به شرط اين‌كه اختصاص به طبيعى يا رياضى پيدا نكند مىشود « وجود به شرط لا » .\r\nايشان سپس مىافزايند : عرفان موضوعش وجود لابشرط است ، چه وجود لابشرط وسيع‌تر از وجود به شرط لا است ، بنابراين عرفان نظرى از فلسفهء الهى ، اعم و اعلى است .\r\nولى علم اخلاق كه حكمت عملى است و در رديف نظريه‌ها قرار دارد ، جزء علوم جزئيه است و مادون حكمت نظرى . بحث‌هاى علم اخلاق ، كيفيت تهذيب نفس در آن مطرح است ، بايد اصل نفس و تجرد نفس در فلسفهء الهى اثبات بشود ، آن‌گاه در حكمت عملى در علم اخلاق دربارهء تعليم و تربيت نفس سخن به ميان بيايد .\r\n« موضوع علم اخلاق كه نفس و تجرد نفس و قواى نفس است ، بايد در فلسفهء الهى اثبات بشود تا آن‌گاه علم اخلاق ، مانند ديگر علوم جزئيه بعد از دريافت موضوع از فلسفهء كلى دربارهء « عوارض ذاتى » خود موضوع بحث بشود .\r\nبنابراين اخلاق ، علمى است مادون فلسفهء الهى و عرفان ، علمى است ما فوق فلسفهء الهى . اگر مرز فلسفه و عرفان و اخلاق از يكديگر جدا شد ، مقام عرفانى استاد علامه طباطبائى را در آن بينش شهودى بايد جست‌وجو كرد . اگر او وجود لابشرط را واجب بداند و اگرتقابل واجب و ممكن را « تقابل سلب و ايجاب » بداند و اگر ديگران را سراب بداند ، آنچه در جهان است خداست ؛ مظاهر خداست ؛ آيات خداست ؛ فيوضات خداست ؛ تجليات خداست و ظهورات خداست و نشانه‌هاى ذات اقدس\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nإله است ، چيزى در جهان مستقل نيست بلكه سراسر عالم آيات الهيه است . و اين بينش شهودى را استاد در عرفان نظرى تبيين مىكند . در مقام عمل ، آن بينش بلند ، عقل عملى را هم به پرواز در مىآورد و اگر عقل عملى به آن اوجش رسيد . اخلاق هم كه بعد از فلسفهء نظرى تبيين و تعيين مىشود در يك هم‌چنين انسانى به طور كامل شكوفا خواهد شد . لذا مقام عرفانى ايشان آن‌چنان بود كه غير واجب را هر چه بود ، آيت محض مىدانستند و در اين آيت بودن هم مستقل نخواهد بود و آن بينش شهودى بلند ؛ گرايش‌هاى بلند را هم در بر خواهد داشت » .\r\nو اما در مورد اين‌كه آيا مرحوم علامه رحمه الله مبنا و روش خاصى در عرفان داشته‌اند يا خير و هم‌چنين در مورد برخورد ايشان با آراى ديگر عارفان و مخصوصاً برخورد با حوزهء ابن عربى و سبك تفكر محىالدينى در عرفان ، حضرت استاد جوادى آملى - دام ظله العالى - چنين مىفرمايند :\r\n« معمولًا بعد از محى الدين نوع عرفا سخن ايشان را تأييد كردند ، منتها در مسائل عرفانى دو نكته لازم است كه اين دو نكته را بايد عميقاً توجه داشت : يكى اين‌كه در كلمات عرفا متشابهاتى است كه بايد اين متشابهات را به محكمات برگرداند . ارجاع متشابهات به محكمات از مستقلات عقل نظرى است هر كس كه به يك كتاب مراجعه كرد ، به يك فن مراجعه كرد بايستى آن‌را مراعات كند ، اين چنين نيست كه ارجاع متشابهات به محكمات ، مخصوص قرآن باشد ؛ در روايات هم هست ؛ نه تنها مخصوص قرآن و روايات است بلكه در قرونى كه از قرآن و روايات استفاده شده است و صاحبان علوم و شاگردان قرآن و عترت بودند ، در نوشته‌هاى آنها هم هست ، اگر يك كسى سخنان محكم و صريحى دارد و در بعضى از نوشته‌ها سخنان او خيلى روشن نيست بلكه متشابه است ، عقل حكم مىكند كه متشابهات سخن‌هاى او را به محكمات ببندند . اين در بسيارى از علوم است .\r\nدر كتب عرفانى ، گذشته از اين‌كه متشابهاتى است و بايد اين متشابهات را به\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمحكمات سخنان عرفا ارجاع داد ، نكته ديگرى هم هست و آن اين‌كه احياناً بعضى از عرفا در اثر دست دادن حالات گوناگون ، آن قدرت كنترل را از دست مىدهند . اينها كه معصومين عليهم السلام نيستند كه مظهر « لا يَشْغَلُه شأنٌ عن شأنٍ » باشند ، آن‌قدر به كمال انسانى نرسيده‌اند كه اگر حالى به آنها دست داد ، فقط به مقتضاى آن حال سخن نگويند و كل احوال را در نظر بگيرند .\r\nتعبير لطيفى مرحوم حكيم متأله ، سبزوارى قدس سره در يكى از تعليقاتشان در اسفار دارند كه مىفرمايند : عرفا دو قسم هستند آنهايى كه بين عالم ملك و ما فوق عالم ملك و ملكوت جمع كرده‌اند . بعضى به طور « جمع سالم » ، جمع كرده‌اند و بعضى بين اين عوالم ، به طور « جمع مكسر » ، جمع كرده‌اند . آنهايى كه اگر انسى با عالم طبيعت بگيرند از معارف بلند و ماوراى طبيعت مىمانند و اگر سرى به معارف بلند ماوراى طبيعت زدند از احكام عالم طبيعت وناسوت مىمانند ، اينها بين عالم طبيعت و ماوراى طبيعت به عنوان جمع مكسر ، جمع كرده‌اند ، شكسته جمع كرده‌اند ، آن توان را ندارند كه نشأتين را درست بررسى كنند ولى اولياى الهى مانند معصومين عليهم السلام كه احكام عالم طبيعت را با حكم و معارف ماوراى طبيعت جمع كرده‌اند ، جمع سالم هستند ، يعنى وقتى به مقام ماوراى طبيعت سرى سپرده‌اند ، از احكام عالم طبيعت دور نيستند ، وقتى به عالم طبيعت مىپردازند ، از حكم ماوراى طبيعت دور نيستند .\r\nهمان‌طور كه امام سجاد عليه السلام در صحيفهء سجاديه ، خداى سبحان را اين چنين مىستايد :\r\n« عالٍ في دُنُوّهِ و دانٍ في عُلُوّهِ » اينها مظهر يك همچون اسمى اند . يعنى در عين حال كه نزديك است ، دور است و در عين حال كه دور است ، نزديك است . اينها مظهر يك هم‌چنين اسمى هستند . در عين حال كه در عالم طبيعت هستند با ماوراى طبيعت هستند و در حالى كه در ماوراى طبيعت هستند با طبيعت هستند . اينها جمع سالم دارند ، لذا هيچ گاه سخنى از اينها صادر نمىشود كه با محكمات اصول اوليه سازگار نباشد . ولى احياناً عرفا شطحياتى دارند كه بايد « شطحيات » را هم مانند متشابهات به\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمحكمات سخن اينها ارجاع داد . اگر در علوم ديگر فقط يك كار لازم است و آن ارجاع متشابهات به محكمات است ، در عرفان دو كار لازم است : هم ارجاع متشابهات به محكمات و هم ارجاع شطحيات به محكمات . لذا در خلال كلمات عرفا احياناً متشابهاتى است و كم و بيش ممكن است شطحياتى هم باشد .\r\nمرحوم علامهء طباطبائى قدس سره از كسانى بودند كه نه تنها شطحياتى نداشت ، بلكه مىكوشيد تا متشابهاتى هم نداشته باشد ، زيرا در عصرى زندگى مىكرد و ما هم در عصرى زندگى مىكنيم كه آن معارف بلند هنوز پياده نشده است ، اينها غذاهاى روحانى انسانيت است كه بايد انسان ، ادوارى را طى كند ، از دوران صباوت و بلوغ و شباب و كهولت تا به آن غذا برسد . هر معنايى براى هر ذائقه و هاضمه‌اى گوارا نيست .\r\nنبايد آن معنا را بدون تنزل نوشت يا گفت . گاهى كه بحث معاد مىشد كه بايد مسائل معاد را علنى تدريس كند - همان طورى كه خصوصى تدريس مىكردند مىفرمودند :\r\nهنوز نوبت بحث معاد فرا نرسيده است ، هنوز جامعه به حدى نرسيده است كه بتواند مسائل معاد را هضم كند . اكثريت مردم ، قيامت را مانند دنياى دوم مىدانند و خيال مىكنند ما دو تا دنيا داريم ، يكى همين دنيا و دوباره هم بر مىگرديم به همين دنيا و غافل از اين‌كه قيامت پايان دنياست و « دارالقرار » است و اين نظام جهان به كلى عوض مىشود و تبديل مىشود به يك آسمان و زمين ديگرى ؛ به يك جسم ديگرى ؛ به يك ابدان ديگرى و به يك خصوصيت‌هاى ديگرى . در عين حال كه عين همين افراد آن‌جا مىآيند و د رعين حال كه هم جسم مىآيد و هم جان ، اما نظام آخرت ، نظامى است كه در دنيا آن نظام‌ها نيست . نظام دنيا در نظام آخرت نيست ، نظام آخرت در نظام دنيا نيست .\r\nهضم اين دو نظام و تفاوت اين دو نظام ميسور همگان نيست ، لذا مىفرمودند :\r\nهنوز نوبت بحث معاد فرا نرسيده است .\r\nبسيارى از سخنانى را كه محى الدين داشتند ، مرحوم سيد حيدر آملى كه از جمله\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nعرفايى است كه سرسپرده به اهل بيت عليهم السلام است و عارفى به اندازه مرحوم سيد حيدر آملى - قدس اللَّه نفسه الزكيه - نه به عرفان اين‌قدر دل بسته است و نه به مكتب اهل بيت اين‌قدر سرسپرده است ، گرچه ديگران هر كدامشان نورى هستند كه به مقدار خود از اهل بيت عصمت و طهارت عليهم السلام استفاده كرده‌اند ، زيرا سر سلسلهء همهء اينها على بن ابىطالب عليه السلام است و فخرشان هم اين است كه همه شاگردان بلاواسطه يا مع الواسطهء امير المؤمنين عليه السلام هستند ، [ مرحوم علامه 
  ] همان روش مرحوم سيد حيدر را احيا مىكردند ، احياناً نقدى هم بر ابن عربى داشتند ، خصوصاً در مسئله خلود . آنچه را كه ابن عربى در « مسئلهء خلود » اظهار نظر كرده است ، مرحوم علامهء طباطبائى قدس سره نمىپذيرفتند و نقدى داشتند و رد مىكردند ، ولى مىفرمودند : فتوحات مكيهء ابن‌عربى مانند كتاب‌هاى ديگر نيست كه انسان بايد يك صفحه را مطالعه كند ، تا كمى مطلب بيابد ، بلكه فتوحات ، كتابى است كه مطلب را دامن مىزند و به انسان مىدهد .\r\nتعبير مرحوم علامه دربارهء فتوحات مكيهء ابن عربى اين بود كه اين كتاب مطلب را دامن دامن به انسان مىدهد . يك وقت انسان كنار يك مغازه ميوه فروشى از جعبهء ميوه چند دانه ميوه مىگيرد . و يك وقت در يك باغ وسيعى از كنار خروارها ميوه مىگذرد ، دامن دامن مىگيرد ، مىفرمودند : فتوحات ابن عربى ، مطالب را دامن دامن به اهلش مىدهد .\r\nعلامه طباطبائى در عين حال اگر شطحى مىديد رد مىكرد و اگر متشابهى مىديد به محكم ارجاع مىكرد و عارفى بود صاحب نظر ، متشرع ، متعبد و از نمونه‌هاى كامل اولياى الهى در اين عصر كه در « خطبهء همّام » آمده است : « و لو لا الأجل الّتي كتب اللَّه عليهم لم تستقرّ أرواحهُمُ في أجسادهم طرفة عينٍ » .\r\nوى اين‌قدر مشتاق بود كه عرفان و شهود و خلوص و حضور الهى در او آن‌چنان اثر گذاشت . شجاعت و دليرى و آزادگى و مردانگى علامهء بزرگ قدس سره در نگارش اين رسالهء شريف و گران‌قدر و مطرح ساختن مباحث پر ارج عرفانى در چنان محيطى و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nزمانى كه اهل خرد نيك مىدانند و حديث ناگفته مىخوانند ، قابل تقديس و سپاس فراوان و در خور تقدير و تحسين ، بل ، كارى بس شگرف و حيرت آور است .\r\nمردى كه على رغم طعن طاعنان و تزوير و مكارى حاسدان و دشمنى و خصومت جاهلان و غافلان ، مردانه به پا خاست و براى ترويج حكمت الهى و معارف ژرف و والاى عرفانى كه از باطن شريعت مطهر محمدى صلى الله عليه و آله مىجوشد كمر همت به ميان زد و از مشكلات راه نهراسيد و به پسند و ناپسند اين و آن اعتنايى نكرد و دمى نياسود و خواب و خور و راحت و غنودن را برخويش حرام كرد تا توانست باقيات صالحاتى اين چنين براى اهل راه و سالكان كوى دوست بر جاى نهد . آرى ، عاشق ، به واسطهء ملالت مستمع ترك سخن نگويد و به سبب انكار منكران ، طريق خاموشى نپويد و چون در گفتن ، مأمور مِن عِنَداللَّه است جز رساندن ، چاره ندارد ؛ خواه كسى متابعت كند خواه نكند .  « وَ ما عَلَى الرَّسُولِ إِلَّا الْبَلاغُ الْمُبِينُ » * \r\nبه هر تقدير ، در فرجام كلام ، اميد مىبرم كه اين كوشش ناچيز در بازگردان پارسى اين نوشتار بلند مقدار مورد خشنودى حضرت كردگار و خرسندى اولياى مكرمش و امامان معصوم عليهم السلام و روح پرفتوح علامهء بزرگ كه رضوان و غفران و رحمت الهى بر او باد ، قرار گيرد .\r\n* * * . . . در ترجمه ، نخواسته‌ام كه در مراعات نكات فنى و دستورى وسواس به خرج دهم ، بلكه سعىام بر اين بوده است تا كلمات گهربار آن بزرگ را به زبان فارسى قابل فهم برگردانم و در اين مورد هيچ داعيه‌اى ندارم و همچون ديگر آثارو تأليفات خود ، از بزرگان تمناى ارشاد و هدايت دارم و مىدانم كه عالمان ربانى چنان كه سنت ايشان است از تذكر و ارشاد دريغ نخواهند كرد . « 1 »\r\n\r\n\r\n","description":"","footnote":"\r\n( 1 ) . گفتنى است در تمام وارد ، در ترجمهء آيات قرآن كريم - جز در مواردى اندك - از ترجمهء مرحوم استاد الهى قمشه‌اى رحمه الله سود جسته‌ام\r\n","page_name":" 24 ","page_number":24},
  {"content":"\r\n\r\nو نيز تعمد داشته‌ام تا در ترجمه و بازگردان اين رسالهء شريف همچون برخى نوگرايان و تجددزدگان از پارسى سره استفاده نكنم و در بهره‌گيرى از كلمات رساى عربى كه زبان وحى و قرآن است تعصب نابه جا و ستيز و لجاجى نداشته‌ام ، بلكه بر عكس قصدم اين بوده است كه كلمات اصيل و جا افتاده عربى و مصطلحات عرفانى را به پارسى سره ترجمه نكنم ، لذا از معادل سازى و نوآورىهاى نامناسب پرهيز كرده‌ام و كوشيده‌ام كه زبان ترجمه ، زبان عرفان و به شيوهء سخن گفتن خود عارفان ربانى و عالمان الهى باشد . « 1 »\r\nدر اين‌جا برمن است تا از الطاف بىدريغ دوست پرمهر و فرزانه‌ام آقاى حسن وكيليان كه از استادان ادب عرب هستند و با بردبارى تمام رساله حاضر را از نظر گذرانيده و در برخى موارد اصلاحاتى در آن به عمل آورده‌اند صميمانه سپاس‌گزارى كنم .\r\nوالحمد لله أوّلًا و آخراً .\r\nتهران : أقلّ العباد - همايون همتى\r\nبهمن 1364\r\n\r\n\r\n","description":"","footnote":"\r\n( 1 ) . نام ترجمه را هم به پيشنهاد يكى دوستان دانشگاهى « ولايت نامه » گذاشتم كه برخى ديگر از عارفان نامدار رساله‌اى به اين نام نگاشته‌اند\r\n","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nفصل اول‌در اين‌كه ظاهر دين را باطنى ، و صورت حقّهء آن را حقايقى است\r\nمىگوييم : موجودات به يك لحاظ به دو قسم تقسيم مىشوند ، زيرا هر معنايى را كه ادراك مىكنيم ، يا چنين است كه مطابقى در خارج دارد و فى نفسه موجود است - خواه ادراك كننده‌اى باشد يا نباشد - مانند جواهر خارجيه از قبيل جماد ونبات و حيوان و امثال آنها و يا اين‌كه چنين نيست و معناى دريافت شده جز بر حسب تعقل و اعتبار ما ، مطابقى و ما بازايى در خارج ندارد . همچون مالكيت ، زيرا در مورد مالكيت ، ما غير از وجود مملوك كه مثلًا زمين باشد و وجود مالك كه مثلًا شخص انسان باشد ، چيز ديگرى كه مالكيت ناميده مىشود در خارج نمىيابيم ، بلكه مالكيت معنايى است كه قائم به تعقل است و اگر تعقل و اعتبار در بين نباشد نه ملكى در كار است و نه مالك و مملوكى ، بلكه تنها انسانى هست و زمينى . قسم اول از ادراكات ، « حقيقت » ناميده مىشود و قسم دوم ، « اعتبار » .\r\nما در كتاب خويش به نام اعتبارات ، برهان اقامه كرده‌ايم كه هر اعتبارى قائم به حقيقتى است كه تحت آن است . سپس اگر ما تمامى معانى و اعتبارات مربوط به انسان و پيوندهايى را كه بين خود اين معانى و اعتبارات برقرار است - مثل مالكيت ، رياست ، معاشرت‌ها ، متعلقات ، دارايىها و ساير اختصاصات - مورد تتبع و تأمل قرار دهيم ،\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمىيابيم كه اين امور ، اعتبارى و وهمى هستند كه انسان از ناچارى و براى رفع نيازهاى اوليهء خود در اجتماع و تمدن و نيز براى جلب خير و سود و دفع شرّ و زيان به ساختن آنها مىپردازد . پس همان‌گونه كه گياه در قلمرو وجود خود يك نظام طبيعى و يك سلسله عوارض منظم طبيعى دارد كه از آن طريق ذات خود را به وسيلهء تغذى و نمو و توليد مثل حفظ مىكند ، همان‌گونه ، انسان نيز داراى نظامى طبيعى و صفات و عوارضى است كه ذات خود را بدان وسيله حفظ و نگهدارى مىكند . جز اين‌كه اين نظام انسانى ، از طريق معانى وهمى و امور اعتبارى كه ظاهر آن نظام اعتبارى و در باطن و ماوراى آن نظام طبيعى قرار دارد ، حفظ مىشود .\r\nانسان ظاهراً با يك نظام اعتبارى زندگى مىكند ، اما در حقيقت و به حسب باطن ، در يك نظام طبيعى به سر مىبرد . پس اين را بدان و آگاه باش ! به طور خلاصه ، اين نظام اعتبارى ، در ظرف اجتماع و تمدن ، موجود است و آن‌جا كه اجتماعى نيست ، اعتبارى هم نيست ، و نسبت اين دو به شكل عكس نقيض است .\r\nسپس بايد دانست ، آنچه از معارف و شناخت‌ها كه متعلق به مبدأ و احكام و معارف مربوط به نشئهءبعد از دنيا و سراى ديگر است و دين مبين عهده دار شرح و بيان آنهاست ، همه به زبان اعتبار بيان گشته‌اند كه تأمل صحيح بر آن گواهى مىدهد .\r\nو از آن‌جا كه مسائل مربوط به جامعه و همزيستى و تعاون و هميارى ، در جايى غير از احكام ، قابل طرح نيست ، لذا اين‌گونه مسائل به زبان اعتبار ادا شده‌اند ، البته حقايق ديگرى نيز وجود دارد كه به همين زبان بيان شده است ؛ اين مرحله ، مرحلهء احكام است .\r\nبه عبارت ديگر ، نشآت و عوالم سابق بر وجود اجتماعى انسان ، و نشآت بعد از مرگ - چون هيچ گونه اجتماع مدنى در آن تحقق ندارد - هيچ خبرى هم از اين معانى اعتبارى در آنها نيست .\r\nيعنى معارفى كه در دين وارد شده ، تمامى از حقايق ديگرى به لسان اعتبار حكايت\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمىكنند و اين مرحله ، مرحلهء احكام است . پس دين الهى ، امور مربوط به نشئهء ديگر را مترتب بر مرحلهء احكام و اعمال و حقيقت مربوط به منوط بدان‌ها مىداند ، و وجود ارتباط و پيوند حقيقى ميان دو چيز ، موجب اتحاد آن دو ، در نوع وجود و سنخ آن مىگردد و اين مطلبى است كه ما در جاى خود برهانش را آورده‌ايم . و از آن‌جا كه موجودات ، امورى حقيقى و خارجى هستند ، پس اين پيوندها و نسبت‌ها ، بين آنها و بين حقايقى كه در وراى اين امور اعتبارى هستند ، تحقق دارد نه در خود اشياء . و بدين ترتيب ثابت مىشود كه ظاهر اين دين ، باطنى دارد و همين مطلوب ماست .\r\n\r\nشواهدى از كتاب و سنت كه بر مطلب مذكور دلالت دارند\r\nمىگوييم ، براى كسى كه به كتاب و سنت ، هر دو با هم مراجعه كند ، از مسلمات خواهد بود كه در آن دو ، معارف و اسرار و علوم خفيه‌اى است كه بر ما پوشيده است و جز خدا و هر كس كه خدا بخواهد و بپسندد ، كسى آنها را نمىداند . كتاب خدا مشحون و سرشار از اين مطالب است و دراين باره سخن خداوندسبحان كافى است كه مىفرمايد :\r\n « وَ ما هذِهِ الْحَياةُ الدُّنْيا إِلَّا لَهْوٌ وَ لَعِبٌ وَ إِنَّ الدَّارَ الْآخِرَةَ لَهِيَ الْحَيَوانُ لَوْ كانُوا يَعْلَمُونَ »  . « 1 »\r\nمقصود خداوند از اين سخن ، اين است كه همانا حيات حقيقى و راستين ، همان حيات آخرت است ، زيرا خداوند در اين آيه ، دنيا را تنها وسيلهء بازى و سرگرمى خوانده است و زندگانى را تنها ، در زندگانى آخرت خلاصه كرده است . كه اين بيان خداوند يا به طريق « قصر افراد » است و يا به طريق « قصر قلب » .\r\n\r\n\r\n","description":"","footnote":"\r\n( 1 ) . اين زندگانى چند روزهء دنيا فسوس و بازيچه بيش نيست و زندگانى ، اگر مردم بدانند به حقيقت دار آخرت است\r\n","page_name":" 29 ","page_number":29},
  {"content":"\r\n\r\nچنان‌كه اين سخن خداوند ، به مطلب ياد شده گواهى مىدهد كه مىفرمايد :\r\n « يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ »  . « 1 »\r\nاين آيه به خوبى به ما مىفهماند كه حيات دنيا غير از جنبهء ظاهرىاش ، چهرهء ديگرى نيز دارد كه همان آخرت است . اين مطلب را كه گفتيم ، از نحوهء كاربرد واژهء « غفلت » در آيهء شريفه استنباط مىكنيم ، چنانچه اگر شما به دوست خود بگوييد كه :\r\nشما ظاهر سخن مرا گرفته‌ايد و از چيز ديگرش غفلت كرده‌ايد ، اين سخن شما مىرساند كه آن چيز ديگر كه مورد غفلت واقع شده است همان باطن كلام شماست . و بر اين مدعا ، اين سخن خداى سبحان دلالت مىكند كه مىفرمايد :\r\n  « فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا * ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى »   . « 2 »\r\nاز اين آيه به دست مىآيد كه ذكر خداوند سبحان همان راه يافتن به سوى اوست و اعراض از ذكر او ، همان گمراه شدن از راه اوست . و ذكر خداوند سبحان جز با دورى و كناره‌گيرى از حيات دنيا به دست نمىآيد . و كسى كه از ذكر خداوند اعراض كرده است علمش از حدّ حيات دنيا تجاوز نمىكند و به فراتر از آن ، كه تنها با ذكر خدا و ياد او به دست مىآيد ، راه نمىبرد .\r\nپس ، غير از زندگانى دنيا ، چيز ديگرى وجود دارد كه در طول آن است كه بسا علم به آن مىرسد و بسا فقط در حد حيات دنيا توقف مىكند . بيان بيشتر درباره اين مطلب ، بايستى از آنچه كه در اواخر اين فصول خواهد آمد ، پى گرفته شود .\r\nالبته در اخبار و روايات ، در خصوص اين مطلب ، بياناتى در كتاب بحارالانوار و\r\n\r\n\r\n","description":"","footnote":"\r\n( 1 ) . اكثر به امور ظاهرى زندگى دنيا آگاهند و از عالم آخرت به كلى بىخبرند\r\n( 2 ) . تو هم [ اى رسول 
  ] از هر كس كه از ياد ما رو گردانيد و جز زندگانى دنيا را نخواست به كلى اعراض كن ، منتها علم و فهم اين مردم تا همين حد است و خدا به حال آن‌كه از راه حق گمراه شد و آن‌كه هدايت يافت كاملًا آگاه است\r\n","page_name":" 30 ","page_number":30},
  {"content":"\r\n\r\nكتاب محاسن ، رسيده است كه از آن جمله اين سخن رسول خدا صلى الله عليه و آله است كه فرمود :\r\n« إنّا معاشر الأنبياء نكلّم النّاس على قدر عقولهم » . « 1 »\r\nمىگويم : چنان كه آشكار و پيداست ، اين تعبير هنگامى درست و نيكوست كه امورى فوق فهم مردم وجود داشته باشد . و اين‌كه حضرت صلى الله عليه و آله در متن حديث فرمودند : نكلم . . . و نفرمودند : بگوييم يا بيان كنيم و يا يادآورى كنيم و مانند اينها ، خود نشانِ اين است كه معارفى را كه انبياء عليهم السلام تبيين كرده‌اند ، همانا به فراخور خرد امّت‌هاى خويش سخن گفته‌اند و در اين راه ، روش گراييدن از دشوار به آسان را پيشه كرده‌اند ، نه اين‌كه پيامبران ، تنها به همين مقدار از معارف و بيان مسائل به منظور همراهى و ارفاق به عقول ضعيف و خردهاى خرد ، بسنده كرده و از تمامى مردمان ، تنها به برخى ، عنايت كرده باشند ، به عبارت ديگر ، تعبير فوق ، ناظر به كيفيت است نه كميت . و نشان مىدهد كه حقيقت اين مطلب ، وراى فهم عقل‌هايى است كه در شناخت معارف ، به وسيلهء برهان و جدل و خطابه سير مىكنند . و انبياء عليهم السلام ، اين حقايق و معارف را به جميع طرق و شيوه‌هاى عقلى . از برهان و جدل و وعظ ، با بيانى رسا تبيين فرموده و در شرح و توضيح اين مسائل ، هر راهى را كه امكان‌پذير بوده است ، پيش گرفته‌اند .\r\nاز اين‌جا دانسته مىشود كه اين حقايق و معارف داراى مرتبه‌اى فراتر از بيان لفظى هستند كه اگر از آن مرتبهء رفيع و و الا به مرتبهء بيان و لفظ تنزل كنند ، عقول عادى ، آنها را نمىپذيرند . يا بدين جهت كه آنها را خلاف بديهيات مىدانند ، و يا از اين رو كه اين حقايق را با آنچه كه عقل و خرد ايشان پذيرفته است ، ناسازگار مىيابند .\r\nاز اين‌جا آشكار مىشود كه نحوهء ادراك اين معارف و دريافت حقيقت آن ، غير از نحوهء ادراك عقلى و فكرى است . ( پس اين را بدان ! )\r\n\r\n\r\n","description":"","footnote":"\r\n( 1 ) . ما گروه پيامبران ، با مردم به اندازهء خرد آنان سخن مىگوييم\r\n","page_name":" 31 ","page_number":31},
  {"content":"\r\n\r\nديگر از رواياتى كه در اين خصوص رسيده است اين خبر مستفيض مشهور است كه مىفرمايد :\r\nإن حديثنا صعب مُسْتَصْعَبٌ ، لا يحتمله إلّاملك مقرب ، أو نبي مرسَل ، أو عبد مؤمن امتحن اللَّه قلبه بالإيمان . « 1 »\r\nو روايت ديگرى كه در اين زمينه بيش از حديث پيشين ، دلالت بر مقصود دارد ، اين روايت است كه در كتاب بصائر به طور مسند از « ابى صامت » نقل شده است ، كه گفت : شنيدم اباعبداللَّه عليه السلام مىفرمايد :\r\nإن من حديثنا ما لايحتمله ملك مقرب و لا نبي مرسل ، ولا عبد مؤمن .\r\nعرض كردم : فمن يحتمله ؟ قل : نحن نحتمله . « 2 »\r\nمىگويم : روايات با همين بيان در اين زمينه به حد استفاضه وجوددارد و در پاره‌اى از آنها اين عبارت آمده است كه راوى مىگويد : عرض كردم : فمن يحتمله ؟ جعلتُ فداك . فرمودند : من شئنا . « 3 »\r\nهمچنين باز در كتاب بصائر از مفضل نقل شده است كه ابوجعفر عليه السلام فرمود :\r\nإنّ حديثنا صعب مستصعبٌ ، ذكوان ، أجرد ، لا يحتمله ملك مقرّب ، ولا نبيّ مرسل ، ولا عبد امتحن اللَّه قلبه للإيمان . أمّا الصعب ، فهو الذي لا يركب بعد ، وأمّا المستصعب ، فهو الذي يهرب منه إذا روى ، و أمّا الذكوان ، فهو ذكاء المؤمنين ، و أمّا الأجرد ، فهو الذي لا يتعلّق به شيء من بين يديه ولا من خلفه و هو قول اللَّه :  « اللَّهُ نَزَّلَ أَحْسَنَ الْحَدِيثِ »  . فأحسن‌الحديث حديثنا لا يحتمل\r\n\r\n\r\n","description":"","footnote":"\r\n( 1 ) . حديث ما دشوار و بسيار دشوار است كسى ياراى حمل آن را ندارد مگر فرشته‌اى مقرب يا پيامبرى مرسل و يا بندهء مؤمنى كه‌خداوند دل او را به ايمان آزموده است\r\n( 2 ) . همانا پاره‌اى از حديث ما را نه فرشتهء مقرب و نه پيامبر مرسل و نه بندهء با ايمان ، هيچ‌كدام بر نمىدارند ، عرض شد : پس كه بر مىدارد ؟ فرمودند : ما خود آن را حمل مىكنيم\r\n( 3 ) . پس چه كسى آن را حمل مىنمايد ، فدايتان گردم ! فرمودند : هر كس كه ما بخواهيم\r\n","page_name":" 32 ","page_number":32},
  {"content":"\r\n\r\nأحد من الخلائق أمره بكماله حتّى يحُدَّه ، لأنّه من حدَّ شيئاً فهو أكبر منه ، و الحمد للّه على التّوفيق و الإنكار هو الكفر . « 1 »\r\nاين سخن حضرت عليه السلام كه فرمود : « لا يحتمل ؛ تحمل نمىكند و بر نمىدارد » ، تا آن‌جا كه فرمود : « حتى يحدّه ؛ به كمال و غايت آن نمىرسد » ، با آنچه كه در صدر روايت در خصوص نفى حمل حديث ايشان گفته شد ، روى هم دلالت مىكند بر اين‌كه حديث ايشان عليه السلام امرى ذومراتب است كه حمل كردن برخى از مراتب آن به طريق تحديد امكان‌پذير است . شاهد اين مطلب ، تعبيرى است كه در حديث قبلى - كه ابى صامت از حضرت روايت كرده ، آمده است - كه حضرت فرمودند : من حديثنا ، يعنى از حديث ما ، كه در اين صورت ، مورد اين روايت با روايت نخستين ، كه فرمودند : « لا يحتمله إلّا . . . » تا آخر روايت ، مورد واحدى خواهد بود . و هر دو نشان مىدهند كه حديث ايشان ، امرى مشكّك و داراى درجات و مراتب است ، و نيز سخن فوق حضرت ، همچون تعميمى براى حديث نبوى سابق كه فرمودند : « إنّا معاشر الأنبياء نكلّم النّاس على قدر عقُولِهِم » « 2 » خواهد بود .\r\nو تحديد و شناخت هر يك از خلايق نسبت به حديث ايشان عليه السلام به لحاظ ظرف شناخت كه همان ذات آنان باشد ، محدد است ، پس آنچه كه به وسيلهء اين ظرف\r\n\r\n\r\n","description":"","footnote":"\r\n( 1 ) . حديث ما توسن سركش و رام نشدنى و تيزرو و برهنه و بىلجام است ، هيچ كس ياراى حمل آن را ندارد نه فرشتهء مقرب و نه پيامبر مرسل و نه بنده‌اى كه خداوند دلش را به ايمان آزموده است . اما سركش است چون هيچ‌كس تاكنون بر او سوار نگشته است و اما رام نشدنى و تسليم‌ناپذير است ، زيرا هنگامى كه روايت مىشود از آن مىگريزند ، و اما تيزرو و تندگام است ، چون مايهء تيزهوشى و هوشيارى مؤمنان است و اما برهنه و بى لجام است يعنى هيچ چيز و هيچ كس نمىتواند از پيش رو يا پشت بر او بنشيند ، و اين همان سخن خداوند است كه فرمود : خداوند بهترين حديث را فرود آورد . پس بهترين حديث ، حديث ماست كه هيچ يك از آفريدگان نمىتواند به تمام و كمال و به كنه آن پى ببرد ، زيرا هر كس به كمال و كنه چيزى برسد خود از آن بزرگ‌تر است . و خدا را بر توفيقش سپاس ، و انكار كردن ، كفر است\r\n( 2 ) . كه پيش‌تر ترجمه آن گذشت\r\n","page_name":" 33 ","page_number":33},
  {"content":"\r\n\r\nمحدود حمل بشود ، نيز محدود خواهد بود ، و از همين روست كه هيچ‌كس را ياراى آن نيست كه به كمال و غايت حديث ايشان برسد ، زيرا مقام الهى ايشان كه همان مقام ولايت مطلقه است ، امرى نامحدود و بيرون از مرز امكان است و محدود به هيچ حدى نخواهد شد و ان شاء اللَّه العزيز در اين خصوص ، در برخى از فصول پايانى اين كتاب سخنى گسترده‌تر خواهد آمد .\r\nديگر از اخبارى كه مطلب فوق را تأييد مىكنند ، روايتى است كه در كتاب بصائر رسيده است كه « مرازم » به طور مسند از ابوعبداللَّه عليه السلام نقل مىكند . كه حضرت فرمودند :\r\nإنّ أمرنا هو الحقّ ، و حقُّ الحَقّ ، و هو الظّاهر ، و باطنُ الظّاهر ، و باطنُ الْباطن ، و هوالسِّر ، و سِرُّالسّر ، و سرُّالمُسْتَسِرّ ، و سرٌّ مُقَنَّعٌ بالسِرّ . « 1 »\r\nو ديگر از رواياتى كه مؤيد مطالب گذشته است ، اين‌گونه رواياتى است كه از معصومين عليهم السلام رسيده است :\r\nقرآن ظاهرى دارد و باطنى و باطن آن هم باطنى دارد تا هفت بطن .\r\nو در خبر ديگر آمده است كه : ظاهر قرآن ، حكم است و باطن آن علم .\r\nو از مؤيدات مطالب پيشين ، رواياتى است كه در خصوص « جبر و تفويض » وارد شده است مانند روايتى كه در كتاب توحيد به طور مسند از « مرازم » نقل شده است كه مىگويد : به حضرت عرض كردم : جبر و تفويض چيست ؟ خداوند شما را تندرست بدارد ! حضرت دو سه بار دست خود را تكان دادند و سپس فرمودند :\r\n« فَقَلَّب يَدَهُ مَرّتَينِ أوْ ثلاثاً ثمّ قالَ عليه السلام : لَوْ أجَبْتُك لَكَفَرْتَ » ؛ « 2 » و در ابياتى كه منسوب به\r\n\r\n\r\n","description":"","footnote":"\r\n( 1 ) . همانا امر ما حق است و حقّ حقّ است و ظاهر و آشكار است و ظاهرش پوشيده و پنهان است و باطنش نيز پوشيده و پنهان است و نهان است ، و نهانش پيچيده در نهانى است و نهانىاش پوشيده و نهان است و نهانى نهانىاش پوشيده و پيچيده در نهانى است\r\n( 2 ) . اگر پاسخت را بدهم همانا كافر مىشوى\r\n","page_name":" 34 ","page_number":34},
  {"content":"\r\n\r\nحضرت سجاد عليه السلام است چنين آمده است :\r\n و رُبَّ جوهِر علْمٍ لو أَبُوج بِهِ * لَقيلَ لي : أنتَ مِمَّنْ يَعْبُدُ الْوَثَنا \r\nو ديگر از روايات ، اخبارى است كه مربوط به ظهور حضرت مهدى عليه السلام است و در آنها بيان مىشود كه آن حضرت ، اسرار شريعت را هويدا و آشكار مىسازند و قرآن نيز ايشان را تصديق مىكند .\r\nو نيز حديث مسندى در كتاب بصائر آمده است كه حضرت صادق عليه السلام از پدرشان روايت مىكنند كه ايشان فرمودند : روزى در نزد على بن حسين عليهما السلام بحث « تقيه » را به ميان آوردم ، پس ايشان فرمود :\r\nوَاللَّه ! لو عَلِمَ أبوذر ما في قَلْبِ سَلْمانَ لَقَتَلهُ و قد آخى بَيْنَهُما رَسُول‌ُاللَّه صلى الله عليه و آله . « 1 »\r\nدر روايت ديگرى آمده است كه امام صادق عليه السلام احاديثى را براى جابر نقل كرده و آنگاه به او فرمودند :\r\nلو أَذَعْتَها ، فَعَلَيْك لعنةُ اللَّه و الْمَلائِكَةِ و النّاسِ أجمَعين . « 2 »\r\nو باز در كتاب بصائر روايتى آمده است كه « مفضل » از « جابر » نقل مىكند كه خلاصه آن روايت چنين است ، مىگويد كه او گفت كه : من از تنگى سينهء خويش به حضرت شكايت بردم و به ايشان عرض كردم : ياراى كشيدن و نگهدارى و توان نهان ساختن اين مطالب و اسرار را ندارم ؟ و حضرت دستور دادند تا گودالى حفر كند و سر خود را در آن فرو برد و آن مطالب را بازگويد ! و سپس خاك بر روى گودال ريخته و آن را بپوشاند .\r\nو در كتاب بحارالانوار از كتاب اختصاص از كتاب بصائر ، از « جابر » و او از حضرت باقر عليه السلام روايت مىكند كه حضرت فرمود :\r\n\r\n\r\n","description":"","footnote":"\r\n( 1 ) . به خدا سوگند اگر ابوذر مى دانست در دل سلمان چه مىگذرد ، همانا او را مىكشت ولى رسول خدا صلى الله عليه و آله بين آن دو پيوند برادرى پديد آورد\r\n( 2 ) . اگر اينها را افشا و آشكار سازى پس لعنت خدا و فرشتگان و تمام مردم بر تو باد\r\n","page_name":" 35 ","page_number":35},
  {"content":"\r\n\r\nما سَتَرْنا عَنْكُم أكثر مِمَّا أظهَرْنا لَكُمْ . « 1 »\r\nمىگويم : رواياتى كه در اين خصوص وارد شده است بيش از حد شمارش است .\r\nو برخى از اصحاب پيامبر صلى الله عليه و آله و ياران ائمه عليهم السلام مانند : سلمان فارسى ، اويس قرنى ، كميل بن زياد نخعى ، ميثم تمار كوفى ، رُشيد هجرى و جابر جعفى - كه درود خداوند بلند مرتبه بر همگى ايشان باد - از « اصحاب اسرار » شمرده شده‌اند .\r\n\r\n\r\n","description":"","footnote":"\r\n( 1 ) . اى جابر ! آنچه از شما پنهان داشتيم بيش از آن چيزى است كه برايتان آشكار ساختيم\r\n","page_name":" 36 ","page_number":36},
  {"content":"\r\n\r\n\r\nفصل دوم‌نظام عالم از ديدگاه عارفان\r\n\r\nدر اين‌كه حال كه نظام عالم ، نظام اعتبارى نيست ، پس واقعيت آن از چه سنخى بايد باشد ؟\r\nو به ديگر سخن ، اين اسرار و حقايقى كه در باطن شريعت نهفته‌اند ، از چه سنخى هستند ؟\r\nمىگوييم : با براهين عقلى به اثبات رسيده است كه رابطهء عليت و معلوليت به نحو كمال و نقص است و هر معلولى نسبت به علت خود مانند سايه نسبت به صاحب سايه است . و هم‌چنين نقص‌ها و كاستىها از لوازم مرتبهء معلوليت است و اين نشئهء دنيا از نظر وجودى مسبوق به عوالم ديگرى است كه ارتباطش با آن عوالم به نحو عليت و معلوليت بوده تا اين‌كه سلسلهء موجودات به حق اول و خداوند سبحان ، منتهى گردد .\r\nاز اين بيان نتيجه گرفته مىشود كه تمامى كمالات موجود در اين نشئه به نحو اعلى و اشرف در مرتبه و نشئهء ما فوق ، وجود دارد و نواقص و كمبودهايى كه مختص به اين نشئه ماده و طبيعت است ، در عوالم بالاتر راه ندارد . و اين سخن ، بيانى فشرده و اجمالى است كه شرح و تفصيل‌اش ، آن‌گونه كه سزاوار و درخور است ، بسيار دشوار و يا ناممكن است .\r\nمثالى كه در اين خصوص مىتوان آورد چنين است : كمالات موجود در اين دنيا ،\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمانند لذت خوردن غذاى خوش‌مزه و نوشيدن آشاميدنى گوارا و ديدن چهره زيبا و مانند آن كه بزرگ‌ترين و بيشترين لذت‌هاى اين نشئه را تشكيل مىدهند ، نخستين نقصان و عيبى كه در آنهاست كوتاهى زمان بهره‌گيرى و همانا ناپايدارى آنهاست ، ديگر اين‌كه اين لذات به هزاران آفت طبيعى و ناكامى و درگيرىهاى اجتماعى آميخته شده كه اگر يكى از آن آفات در اين لذات راه يابد ، زيبايى و گيرايى خود را از دست مىدهند .\r\nپس لذت‌جويى ، به وسيلهء اين‌گونه لذت‌ها و خوشىهاى زودگذر و نيز خود لذت‌جويى و لذت جويان ، همگى بين هزاران هزار عامل ضد لذت قرار گرفته‌اند كه اگر يكى از آن عوامل تلخ سازندهء لذات ، در خوشىها راه يابد ، آنها را تباه مىسازد و از ميان مىبرد . باتأمل كافى ، روشن مىگردد كه ريشه و خاستگاه تمامى اين كاستىها و دردها ، همچون نواقص خلقت يا به طور مستقيم و يا غير مستقيم ، تنها ماده است و آن‌جا كه ماده‌اى نيست ، هيچ يك از اين نواقص و مصائب و آلام مربوط به آن نيز در ميان نيست .\r\nپس اين نواقص و كاستىها مربوط به اين نشئهء دنياست . و اما « عالم مثال » كه فوق اين نشئه است پاك و مبرا از اين عيوب و نواقص است ؛ زيرا موجودات عالم مثال ، صورت‌هاى بدون ماده هستند و لذت‌هاى مثالى ، هيچ گونه عامل منافى وناسازگار در مقابل خود ندارند .\r\nو مراد ما از ماده ، همانا جوهرى است كه نامحسوس است و قبول انفعال و اثرپذيرى مىكند و صورتى است كه ماده ندارد ، نه اين‌كه مقصود ما از ماده ، جسميت باشد . ( پس اين را بدان ! ) .\r\nبا تأمل و انديشهء بيشتر مىفهميم كه در عالم مثال نيز پاى حد و مرز و كاستى و نقص در ميان است ، زيرا هر محدودى در ذات خود داراى مرتبه‌اى خالى از حدّ است كه خارج از ذات اوست چنان‌كه در جاى خود با برهان ، ثابت گشته است . پس هستى ،\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمرتبهء ديگرى دارد كه عين همين لذت‌ها و كمالات به نحو خالص و بسيط و عارى از حدود ، در آن يافت مىشود ؛ مثلًا لذت خوردن و آشاميدن و نكاح و ديدن و شنيدن در مرحلهء مثال نيز موجود است ، ولى هر يك از اين لذت‌ها نيز محدود بوده و داراى حد و مرز است و هر لذتى اختصاص به محلى معين دارد ، يعنى مثلًا لذت آميزش در شنيدن آهنگ خوش و دلنشين و يا در خوردن و آشاميدن نيست و بالعكس .\r\nاين نيست مگر از جهت حدود وجودى و نقص و محدوديتى كه در ظرف وجود واقع است . ولى در نشئه‌اى كه فوق نشئهء مثال است و در آن‌جا ديگر حدودى در كار نيست و محدوديت‌هاى عالم مثال در آن‌جا منتفى است . جميع اين كمالات و لذت‌ها به نحو وحدت و جمعيت كليّت و ارسال موجود است ، همهء اين مطالب از يك سلسله اصول برهانى كه در جاى خود ثابت گشته‌اند ، به دست مىآيد .\r\nآنچه كه بيان شد نسبت به قبل از نشئهء دنياست . و اما نسبت به بعد از آن ، عين همين سخن در آن‌جا نيز مىآيد ، با اين تفاوت كه نشئهء مثال ، نسبت به ما در عود و بازگشت ، قبل از نشئهء عقل است به خلاف مرحلهء آغاز و ابتدا كه نشئهء عقل ، قبل از مثال است .\r\nبلى ، بين ابتدا و بازگشت ، تفاوت ديگرى هم هست و آن اين است كه مادهء صورت‌هاى مثالى ، نفس است ، كه اين صورت‌ها به اذن پروردگار براى او پيدا مىشوند و از آن‌جا كه پيدايش اين صورت‌ها بستگى و تعلق به عالم ماده دارند ، و اين عالم ، خود ، سراپا وهم و اعتبار است ، پس نفس در اين عالم ، ملكات و احوالى را كسب مىكند كه برخى از اين ملكات و احوال با نشآت سابقه ، سازگار و هم‌آهنگند و برخى ناسازگار و ناهم‌آهنگ . پس اين عالم ماده ، شاغل و حاجب و مايهء پوشيدگى عوالم بالاتر است . پس چه بسا ، ملكات كسب شده ، خود حجاب‌هايى باشند كه در اثر چسبيدن به زمين و دوستى دنيا و غفلت از حق پديد مىآيند . و بسا نيز امر خلاف اين بوده و موجب پديد آمدن ملكات ، روى برتافتن از زخارف دنيوى و كالاى بىبهاى دنيا و دورى جستن از عوارض اين عالم پست و فرودين و بريدن از دلبستگى و تعلق\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبدان ، و التفات و توجه و خو گرفتن با ماوراى آن است .\r\nپس نفس به دنبال انقطاع و بريدن از عالم ماده ، بر صورت‌هاى سازگار و خوش‌آيند ذات خويش از عالم انوارمثالى و روحى دست مىيابد و با آنها دمخور و دمساز مىگردد كه البته گاهى نيز با برخى از اين صورت‌ها در روزگار پيشين نيز همدم و همنشين بوده است . پس نفس در اين حال از « روح و ريحان و جنت نعيم » با خبر مىشود و صورت‌هاى كمالى و لذت‌هاى روحانىاش ، نسبت به عالم مثال نزولى ، افزايش مىيابد .\r\nعالم « تجرد تام » نيز ضرورتا چنين است ، زيرا معلوم‌هاى آن عالم نسبت به عالم ماده افزون‌تر است ، پس در آن‌جا نورها و رازهايى مشاهده مىشود و فرشتگان مثالى و روح‌هاى برزخى ديده مىشوند و جميع انواع لذت‌ها كه متعلق به عوالم ماده بوده‌اند ، همچون چشيدنىها و آشاميدنىها و جامه‌ها و زنان و آوازها و منظره‌ها و مانند آنها به نيكوترين وجه و خوش‌آيندترين چهره در آن‌جا وجود دارد . البته تمامى اين لذات و كمالات كه گفته شد به طريق تمثيل ، تمثل يافتن ما فوق در مرتبهء مادون و نازلهء خويش است . در عالم تجرد ، درد و رنج مادى و وهمى وجود ندارد و بيمارى و خستگى را در آن‌جا راهى نيست . و اين همه در مرتبهء عالم مثال است ، و هر گاه ملكاتى كه نفس اكتساب كرده است ، حاجب و پوشانندهء كليات نبوده باشد ، نفس احياناً بر انوار عالم تجرد و موجودات آن كه در ارزش و منزلت و زيبايى و كمال ، قابل اندازه‌گيرى و مقايسه و سنجش با كمالات عالم مثال نيستند نيز اشراف مىيابد . اين احاطه و اشراف نفس ، تكرار و استمرار مىيابد تا نفس به مقام « تمكن » مىرسد و در آن استقرار پيدا مىكند و آن‌گاه مرحله به مرحله ، ترقى كرده تا به « نشئهء أسماء » مىرسد كه آن عالمى پاك و خالص و دور از هر قيد و آلودگى است ، آن عالم سراسر بهاء و ارزش است و نفس در آن‌جا ، علم محض ، قدرت محض ، حيات محض ، وجود و ثبوت ، ارزش و نور ، درخشندگى و زيبايى ، شكوه و كمال ، نيك‌بختى و سرور ،\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسرافرازى و شادمانى محض را مشاهده مىكند و تا آن‌جا پيش مىرود كه به اسماء و صفات مىپيوندد ، آن‌گاه در ذات والاى خداوند فانى مىشود « 1 » و سپس به تبع غيب حق ، غايب مىگردد ، و به فناى ذاتش فانى شده و با بقاى خداوند سبحان كه از هر نقص و زشتى پاك است ، باقى مىگردد :\r\n « وَ أَنَّ إِلى رَبِّكَ الْمُنْتَهى »  . « 2 »\r\n « إِنَّ إِلى رَبِّكَ الرُّجْعى »  . « 3 »\r\nاين البته در صورتى است كه ملكات و خوىهاى پاك نفس ، سازگار با عالم قدس و پاكى باشد ، اما اگر ملكاتى كه نفس كسب كرده است ، سازگار با عالم ماده باشد و با عالم قدس و پاكى ناهم‌آهنگ و ناسازگار باشد ، امر برعكس مىشود و هر چه كه بخواهد از اين وضع كه با دست خويش براى خويش آماده ساخته است ، خارج شود ، به واسطهء ملكات و رذائلى كه در ذات خويش فراهم آورده است ، باز به آن وضعيت برمى گردد و به او گفته مىشود : درد و سوزش آتش را بچش !\r\nمسئله چنين نيست كه مردم عوام پنداشته‌اند كه بهشت نيك‌بختان ، تنها يك باغ سرسبزى است و جهنم و آتش شوربختان و اشقياء نيز تنها يك گودالى از آتش است ، نه . بلكه بهشت و دوزخ ، عوالمى وسيع و گسترده‌اند كه به طور وصف ناپذيرى گسترده‌تر و وسيع‌تر از اين عالم ماده هستند . و از آنچه كه پيش‌تر گفتيم ، آشكار شد كه بين آغاز و انجام موجودات و ابتدا و بازگشت ( بدء و عود ) از دو جهت تفاوت وجود دارد :\r\n\r\n\r\n","description":"","footnote":"\r\n( 1 ) . از اين عبارت به خوبى استفاده مىشود كه مرحوم علامه قدس سره فناى ذاتى را پذيرفته‌اند گرچه در ميان محققان‌حكما و عرفا بر سر تفسير و قبول « فناى ذاتى » اختلاف نظر وجود دارد . علامه رحمه الله در چند جاى ديگر كتاب حاضر ، به اين مسئله اشاره و اعتراف كرده‌اند\r\n( 2 ) . و كار خلق عالم به سوى خدايت منتهى مىشود\r\n( 3 ) . [ انسان بايد بداند كه 
  ] بازگشت به سوى خداست\r\n","page_name":" 41 ","page_number":41},
  {"content":"\r\n\r\nيكى اين‌كه عود و بازگشت ، وسيع‌تر و گسترده‌تر از آغاز و بدء است ، زيرا نفس در عالم ماده از طريق كسب معلومات و آگاهىها ، وسعت و فراخى يافته است .\r\nو ديگر اين‌كه در مرحلهء عود و بازگشت ، به خلاف مرحلهء بدء و شروع ، دو راه وجود دارد : يكى راه سعادت و لذت و جنت و ديگرى راه شقاوت و آتش و محنت .\r\nو اين مطلب كه گفته شد ، البته با مسئلهء سبقت شقاوت اشياء و رقم زده شدن سرنوشت آنان به وسيلهء قلم اعلى ، « 1 » منافاتى ندارد . و شما خوانندهء عزيز آگاه باش كه اين مطالب ، پاره‌اى از آنها بديهى و بىنياز از اثبات است و برخى نيز در جاى خود با برهان به اثبات رسيده‌اند .\r\nاز بياناتى كه گذشت ، وجه ارتباط اعمال و مجاهدت‌هاى شرعى با وعده‌هايى كه خداوند سبحان از طريق پيامبرانش بيان فرموده است روشن و آشكار مىگردد و ما به زودى توضيحات بيشترى در اين زمينه خواهيم آورد .\r\n* * * \r\nدلالت كتاب و سنت بر مطالب ياد شده\r\nمىگوييم هنگامى كه ما در خصوصيات شريعت اسلامى ، بلكه تمامى اديان الهى ، تدبر مىكنيم ، درمىيابيم كه تنها هدف اين شرايع آسمانى ، همانا توجه دادن انسان به ماوراى اين عالم طبيعت است و اين هدفى است كه اديان ، با بصيرت و آگاهى ، انسان‌ها را به آن دعوت و در جميع جهات و تعاليم و آموزش‌هاى خود ، مردمان را به اين هدف فرا مىخوانند و به هر راهى كه ممكن باشد به آن مىپردازند و همواره به دور اين مقصود طواف و گردش مىكنند . سپس بايد دانست كه مردم از نظر درجهء « انقطاع » به سوى خدا و اعراض از اين عالم مادى بر سه دسته‌اند :\r\n\r\n\r\n","description":"","footnote":"\r\n( 1 ) . انسان بايد بداند كه بازگشت به سوى خداست\r\n","page_name":" 42 ","page_number":42},
  {"content":"\r\n\r\nدستهء اول : انسان‌هاى تامّ الاستعدادى هستند كه مىتوانند انقطاع قلبى از اين نشئه بيابند و با يقين تمام به معارف الهى روى آورند و به خداوند سبحان توجه كنند و اين‌چنين انسانى است كه مىتواند به مقام مشاهدهء ماوراى عالم ماده و شهود انوار الهى ، نائل شود : مانند پيامبران عليه السلام ، و اين طبقهء گروه « مقربان » هستند .\r\nدستهء دوم : انسان‌هاى تام الايقانى هستند كه كاملًا از عالم ماده و تعلّقات آن دل نبريده‌اند ، زيرا آلودگىهاى مادى و برخى انديشه‌هاى نادرست ، ايشان را از اعتراف به اين‌كه امكان دل بريدن از اين‌جا و رهايى و رسيدن به عالم ماوراى ماده وجود دارد ، ناتوان و نوميد ساخته است .\r\nاين دسته ، خدا را آن‌گونه مىپرستند كه گويى او را مىبينند ، اينان خدا را از روى صدق و بدون بازىگرى پرستش مىكنند ، ولى از وراى حجاب و تنها از روى ايمان به غيب خدا را مىپرستند . اينان اهل « احسان » هستند و در عمل خويش محسنند .\r\nوقتى از رسول خدا صلى الله عليه و آله دربارهء « احسان » سؤال شد ، فرمود : احسان ، يعنى اين‌كه خدا را طورى بپرستيد كه گويا او را مىبينيد ، چه اگر شما او را نمىبينيد ، او شما را مىبيند . و فرق بين اين دسته با دستهء اول ، فرق بين : همانا و گويا « انَّ و كَانَّ » است .\r\nدستهء سوم : كسانى هستند كه نه جزء طبقه اولند و نه از گروه دوم ، و آنان ، ساير مردم و عموم آنان هستند . و اين دسته ، به استثناى معاندان و منكران و نيرنگ‌بازان ، گروهى هستند كه مىتوانند عقايد درست و برحق ، در خصوص مبدأ و معاد را دريابند و بدان باور آورند و فى الجمله - نه بالجمله - بر طبق آن عقايد عمل كنند .\r\nعلت اين مطلب آن است كه اين دستهء اخير به زمين چسبيده و خاك نشين شده و به پيروى هوا و خواهش دل و دوستى دنيا پرداخته‌اند ، زيرا دوستى دنيا و كالاى آن مايهء سرگرمى ، بدان مىشود و موجب مىگردد كه هدف همهء حركات و سكنات آدمى ، فقط توجه به دنيا باشد و اين نيز به نوبهء خود موجب آن مىشود كه نفس تنها به دنيا و كالاى آن بينديشد و همهء توان خود را صرف آن كند و از ماوراى دنيا غفلت بورزد و از\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nآن احوال و اعمالى كه در اثر اعتقادات درست پديد مىآيد غافل و بىنصيب گردد .\r\nپس توجه به دنيا موجب ركود و ايستايى نفس مىشود و عقايد درست را از تأثير و فعليت يافتن و به بار نشستن باز مىدارد و موجب مىشود كه تنها به اعمال بدنى كه به تن و پيكر كار دارند و به ژرفاى جان نفوذ نكرده‌اند ، بسنده شود . اين مطلبى واضح و آشكار است كه نيازى به توضيح ندارد .\r\nمثال اين مطالب چنين است كه اگر مثلًا : ما در حضور يك مقام بالاترى قرار بگيريم ، حال ما دگرگون مىشود ! و اين تغيير حال ، به اعمال بدنى ما سرايت كرده موجب پيدايش حالت خشوع و خضوع و حضور قلب در ما مىگردد ، حضور قلبى كه البته هيچ گاه در نماز براى ما پيدا نمىشود ! در حالى كه در نماز ، ما در حضور ملك الملوك و برترين مقام هستيم . يا اگر مثلًا پادشاهى ! نزد ما بيايد يا ما را ببيند ، حال ما عوض مىشود . در حالى كه در مورد خداوند ، ما معتقديم كه خداى سبحان مىبيند و مىشنود و از رگ گردن به ما نزديك‌تر است ، در عين حال به اسباب عادى ، چنان اعتمادى داريم كه ذره‌اى از آن اعتماد را نسبت به خداوند در خود سراغ نداريم و اين در حالى است كه اعتقادمان اين است كه تمامى امور به دست خداى سبحان است و او هر چه كه بخواهد مىكند و هر گونه بخواهد حكم مىراند . ولى در عين حال ، آن‌گونه به وعدهء انسان‌ها و خاصيت اسباب و بازار اعتماد مىكنيم كه يك هزارم آن اعتماد را به وعده‌هاى خداوند سبحان نداريم . اعتماد به وعده‌هايى كه خداوند در مورد پس از مرگ و حشر و نشر داده است ، نداريم . و مانند اين‌گونه تناقضات در اعتقادات و اعمال ما فراوان است و ريشهء همهء اينها همانا اعتماد كردن به دنيا و گرايش داشتن به آن است ، زيرا مسلم است كه گرايش نفس به دنيا و اعتماد او به مقاصد و اهداف دنيوى ، موجب حصول صورت دنيا دوستى و دنيا پرستى در نفس مىگردد ، چون دنيا بر نفس احاطه دارد ، لذا نفس هم ميل و گرايش بدان دارد ، پس هر لحظه صورتى را از نفس مىزدايد و صورتى را جاىگزين آن مىسازد و صورت ديگرى را بيرون\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمىراند و دم‌به‌دم چنين است .\r\nو اين خود موجب ضعف صورت اين حقايق و معارف حقيقى در نفس مىشود و در اين هنگام ، تأثير صورت‌هاى حقايق و معارف ، از نظر پديد آوردن لوازم و آثار خود در نفس ، رو به ضعف مىگذارد ، و اين است كه گفته شده دوستى دنيا اساس و سر تمامى گناهان است : « حُبُّ الدّنيا رأسُ كلّ خطيئةٍ » .\r\nو اين گروه كه گفته شد ، نمىتوانند به مقام انقطاع تام و كامل برسند و نمىتوانند از اعتقادات حقيقى ، آن هم تنها به نحو اجمالى ، و از اعمال بدنى كه گاهى توجهى نيز مىآورد و موجب توجه به مبدأ و معاد در عبادات مىگردد ، بالاتر و فراتر روند .\r\nپس ، اگر ما در حال اين سه دسته كه گفته شد ، تأمل و انديشه كنيم خواهيم يافت كه در امورى با يكديگر اشتراك دارند و در امورى از هم فاصله مىگيرند . پس آن‌گونه توجه و انقطاعى كه در دستهء سوم يافت مىشود ممكن است در دستهء اول و دوم نيز يافت شود ، نه به عكس ، و يا مثلًا آنچه در دستهء دوم پديدار مىگردد در دستهء اول نيز پديد آيد ، نه به عكس . از اين‌جا آشكار مىگردد كه برنامهء تربيت و پرورش هر يك از اين سه دسته اشاره شده شباهت‌ها و تفاوت‌هايى دارد . و براى همين است كه ما ، در شريعت مقدس اسلام مىبينيم كه يك سلسله احكام نظرى و عملى عمومى وجود دارد كه شامل واجبات و محرمات است و اهمال و فروگذارى آن براى هيچ دسته و گروهى روا نيست . و در عين حال احكامى مخصوص ذوق و پسند دستهء سوم نيز وجود دارد كه متعلق به جميع امور از جزئى و كلى بوده ، شامل مستحب و مكروه و مباح است . اين احكام با وعده و وعيد در مورد بهشت و دوزخ در دل اين گروه جاى گرفته است و با خوگرفتن به امر به معروف و نهى از منكر و تكرار اين عمل ، باور قلبى ايشان گشته است و برجاى مىماند ، زيرا تكرار و عادت نزد عوام مردم ، خود قوىترين برهان است . و احكامى نيز مخصوص طبقهءدوم هست كه نسبت به دستهء سوم داراى افزايش‌ها و فزونىهايى است . و عمدهء فرق بين دستهء دوم و دستهء سوم ،\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nچنان‌كه پيشتر دانستيم در قدرت و ضعف علمى و تأثير آن نهفته است .\r\nاما نسبت به دستهء اول ، احكام دقيق‌ترى در شريعت اسلام به چشم مىخورد ، چه بسا امرى كه نسبت به دستهء دوم و سوم مباح يا مستحب يا مكروه است اما همان امر براى دستهء اول واجب يا حرام باشد ، زيرا آنچه براى نيكان ، نيكى و كمال شمرده مىشود ، نسبت به مقرّبان بدى و نقص به شمار مىآيد كه : « حسناتُ الْأبرار سَيّئاتُ الْمُقَرَّبين » . و اين البته تنها در مورد دستهء اول اوست شامل غير آنان نمىشود . و اين دستهء اول احكام و امورى مخصوص به خود دارند كه در دستهء دوم و سوم يافت نمىشود و غير اين دسته هرگز به آن امور كه مختص به ايشان است پى نبرده و راهى به فراگيرى آن نيز ندارند .\r\nهمه اين تفاوت‌ها براى اين است كه ويژگى اصلى دستهء اول و بنياد كار ايشان بر محبت الهى و خدادوستى است نه نفس پرستى و نفس دوستى ، و نيز تفاوت اين دسته با دو دستهء ديگر در نحوهء علم و ادراك است نه قدرت يا ضعف علم و ادراك . و تو اى خوانندهء عزيز ! هرگاه خواستى چيزى از اين معنا را ادارك كنى ، در اقسام اتحاد ، تأملى نيك كن ، زيرا براى هر يك از معاشرت و صداقت و خلّت ( دوستى و رفاقت ) احكامى است و براى محبت ، عشق ، وجد ، وله ، شيدايى و آنچه كه « فنا » ناميده مىشود ، احكامى ديگر است كه حكم هر يك نيز مخصوص و ويژهء خود اوست و به غير آن سرايت نمىكند .\r\nفشردهء كلام و چكيدهء سخن اين‌كه : شرايع الهى به ويژه شرع مقدس اسلام در جميع احكام جزئى و كلى خود ، به همان هدف اصلى و اساسى كه عبارت از توجه انسان‌ها به خداوند و صرف همت آنان در راه خداست نظر دارند . و راه رسيدن به اين هدف همان ايجاد ملكات و حالاتى است كه با اين هدف مقدس مناسبت دارند و طريق ايجاد ملكات و احوال نيز ، دعوت به اعتقادات درست و اعمالى است كه طهارت و پاكى نفس در انسان پديد مىآورند . اين معنا براى كسى كه در كتاب و سنت\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبه جست‌وجو و كاوش بپردازد به نيكى و وضوح تمام آشكار مىگردد . اين نيز واضح است كه معيار در تمامى اعمال و عقايد ، همانا اطاعت و تمرّد از فرمان‌ها و دستورهاى حق و قرب و بعد از خداوند سبحان است .\r\nو باز از واضحات است كه آنچه خداوند در شرع مقدس و در كتاب شريف خويش و به زبان پيامبرش صلى الله عليه و آله از مقامات و كرامات و غير آن وعده فرموده است و مقامات و منازلى كه شريعت مقدس اسلام ، در معارف مربوط به مبدأ و معاد تبيين كرده است ، جملگى بر طبق همان ملكات و احوالى است كه با نفس پيوند و ارتباط مشخص دارند . و پيش از اين در دنبالهء بحث اول گفته شد كه اين معارف كه در شرع بيان گشته‌اند ، داراى حقايق و بواطنى هستند كه فوق وصف و بيان و فراتر از علم و ادراك عوام مردم و فهم اندك آنان است . پس روشن و آشكار است كه اين امور ، چگونه امورى هستند ؟ !\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nفصل سوم‌مقام ولايت\r\n\r\nدر اين‌كه مقام ولايت ، انحصارى نبوده و قابل وصول براى همان است\r\nنزد باوردارانِ اديان آسمانى ، هيچ ترديدى نيست كه پيامبران ، با اختلاف مراتبى كه دارند ، با ماوراى اين عالم اتصال و ارتباط داشته و از امور باطنى باخبر بودند . اما آيا اين امر ، تنها منحصر به آنان است و موهبتى الهى است كه تنها نصيب آنان شده است ؟\r\nيا اين‌كه اين امر ، مختص و منحصر به ايشان نبوده و براى ديگران هم امكان‌پذير است ؟ به عبارت ديگر ، آيا اين مقام ، اختصاصى است و مختص به آنان بوده و ديگران از آن محرومند و جز به دنبال مرگ راهى به آن ندارند ، يا اين‌كه چنين نيست و اين مقام ، اكتسابى و قابل تحصيل است ؟ به نظر ما نظريه دوم صحيح است .\r\nدر توضيح مطلب مىگوييم : نسبت ميان اين عالم با عالم ماوراء ، نسبت « عليت و معلوليت » و « كمال و نقص » است كه ما آن را نسبت « ظاهر و باطن » مىناميم . و از آن‌جا كه ظاهر عالم ضرورتاً مشهود ماست و شهود ظاهر ، خالى از شهود باطن نيست ، زيرا ظاهر از اطوار وجود باطن و عين ربط به آن است ، پس هنگام شهود ظاهر ، باطن نيز به طور بالفعل مشهود ما مىشود . و از آن‌جا كه ظاهر « حدّ و تعيُّن » باطن است ، هر گاه انسان با كوشش و مجاهدت از اين حدّ درگذرد و از آن غفلت بورزد ، ناگزير باطن را مشاهده خواهد كرد . و همين مطلوب ماست .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nتوضيح مطلب اين است كه آنچه موجب مىشود « نفس » ، خود را همان بدن و عين آن بداند ، همانا تعلق و اتحاد و پيوندى است كه با بدن دارد و بدن هنگامى كه از طريق حواسّ خود نفس را مشاهده مىكند ، خود را جدا و منفصل از او مىبيند و رسيدن به اين مرحله و مرتبه موجب مىشود ، نفس آن مرتبهء عالى خود را كه بالاتر از مرتبهء جسميت و مادّيت است و فراتر از آن را كه مرتبهء عقل است ، فراموش كند . و با فراموشى هر مرتبه ، خصوصيات آن مرتبه و موجودات آن عالم را نيز فراموش مىكند ، ولى در عين حال ، « إنيّت و حقيقت » خود را كه از آن ، به « من » تعبير مىشود مشاهده مىكند ، مشاهده‌اى ضرورى كه هرگز از او جدا نمىشود .\r\nسپس با انقطاع از بدن ، هيچ حاجب و مانعى باقى نمىماند و اگر انسان با علم نافع و عمل صالح به خود بازگردد و به حقيقت خود ، توجه كند ناگزير حقيقت و باطن خود و مراتب و موجودات و اسرار آن عالم را مشاهده خواهد كرد .\r\nپس روشن و آشكار شد كه ممكن است انسان در همين عالم مادى ، به مقامى برسد كه بتواند حقايقى را كه اكنون از او پوشيده و پنهان است و پس از مردن با آنها روبه‌رو خواهد شد ، مشاهده كند .\r\n* * * \r\nدنبالهء بحث\r\nعمدهء آيات و اخبارى كه ان شاء اللَّه به زودى نقل خواهيم كرد ، بر مطالبى كه گفته شد گواهى مىدهند . و عمدهء انكار منكرين اين سعادت ، متوجه به « مشاهدهء حق » است كه پنداشته‌اند امرى محال است . آنان چنين استدلال كرده‌اند كه وجود خداوند سبحان ، پاك و مبرا از اعراض و جهات و مكان است ، پس رؤيت بصرى و مشاهدهء حسّى او محال است ، زيرا لازمهء رؤيت خداوند جسميت اوست و نيز لازم مىآيد كه خداوند داراى كيفيت و جهت و وضع خاص باشد . و محدثين آنان به اخبارى كه در\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nنفى رؤيت رسيده است تمسك مىجويند و تمام آيات و رواياتى كه « رؤيت » را اثبات مىكند ، تأويل كرده و حمل بر مجاز كرده‌اند . و تو نيك مىدانى كه دليل آنان متوجه نفى رؤيت بصرى و مشاهدهء حسى است كه جز شمارى اندك از متكلمين اهل سنت و اهل ظاهر - همان‌گونه كه به آنان نسبت داده شده است - كسى ادعاى چنين مطلبى نكرده است . و اخبارى كه در نفى رؤيت رسيده است در مقام رد اين چنين كسانى است . اين مطلبى است كه با تتبع و مراجعه به مناظرات و احتجاج‌هاى معصومين عليهم السلام روشن و آشكار مىشود .\r\nپس منظور معتقدان به « رؤيت و شهود » ، رؤيت بصرى و مشاهدهء حسّى نيست ، بلكه آنان معتقد به نوع ديگرى از شهودند كه عبارت از اين است كه موجود امكانى ، فقر و نياز و عدم استقلال ذات خود را و غناى محض مبدع و پديد آورندهء خويش را با تمام وجود امكانى خود ، نه با چشم حسّى و نه در مقام ذهن و فكر . مشاهده كند ، و اين مطلبى است كه براهين عقلى آن را به خوبى ثابت كرده است و ظواهر كتاب و سنت نيز بر آن شهادت مىدهند . بلكه مقتضاى براهين عقلى ، استحالهء انفكاك موجود امكانى از چنين شهودى است و آنچه كه مطلوب است البته همان علم به شهود و معرفت است ، نه اصل شهود ضرورى ، كه علم حضورى است .\r\nخلاصه : چون عمدهء نفى مخالفان شهود ، متوجه مسئلهء رؤيت است ، ما ، پاره‌اى از دلايل آنان را يادآور مىشويم و بقيه را به آينده ارجاع مىدهيم . آياتى كه مورد استناد قرار گرفته‌اند چنين است :\r\nخداوند مىفرمايد :\r\n  « وُجُوهٌ يَوْمَئِذٍ ناضِرَةٌ * إِلى رَبِّها ناظِرَةٌ »   . « 1 »\r\n « وَ أَنَّ إِلى رَبِّكَ الْمُنْتَهى »  . « 2 »\r\n\r\n\r\n","description":"","footnote":"\r\n( 1 ) . آن روز رخسار طايفه‌اى از شادى برافروخته و نورانى است و جمال حق را مشاهده مىكنند\r\n( 2 ) . و كار خلق عالم به سوى خدايت منتهى مىشود\r\n","page_name":" 50 ","page_number":50},
  {"content":"\r\n\r\n « وَ إِلَيْهِ تُقْلَبُونَ »  . « 1 »\r\n « وَ إِنَّا إِلى رَبِّنا لَمُنْقَلِبُونَ »  . « 2 »\r\n « وَ إِلَيْهِ الْمَصِيرُ » *  . « 3 »\r\n « أَلا إِلَى اللَّهِ تَصِيرُ الْأُمُورُ »  . « 4 »\r\n « وَ إِلَيْهِ تُرْجَعُونَ » *  . « 5 »\r\n « وَ لَقَدْ آتَيْنا مُوسَى الْكِتابَ فَلا تَكُنْ فِي مِرْيَةٍ مِنْ لِقائِهِ »  . « 6 »\r\n « مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ »  . « 7 »\r\nاين دو لفظ « لقاء » و « رجوع » بسيار فراوان در كتاب و سنت به كار رفته است .\r\nو نيز خداوند سبحان مىفرمايد :\r\n  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ * أَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ »   . « 8 »\r\nو سياق آيهء نخستين كه مىفرمايد :  « سَنُرِيهِمْ آياتِنا فِي الْآفاقِ » ،  تا آن‌جا كه مىفرمايد :  « حَتَّى يَتَبَيَّنَ . . . » *  نشان مىدهد كه مراد از « شهيد » در اين آيه ، « مشهود »\r\n\r\n\r\n","description":"","footnote":"\r\n( 1 ) . [ و خلايق 
  ] همه به سوى او باز مىگردند\r\n( 2 ) . و بازگشت ما البته به سوى خداى ما خواهد بود\r\n( 3 ) . و بازگشت همه به سوى اوست\r\n( 4 ) . رجوع تمام عالم آفرينش به سوى اوست\r\n( 5 ) . همه به سوى او برمى گرديد\r\n( 6 ) . و همانا به موسى كتاب تورات را اعطا كرديم و تو اى رسول در ملاقات او هيچ شك مدار\r\n( 7 ) . هر كس كه به لقاء ، اميدوار و مشتاق است بداند كه هنگام اجل و وعده معين خدا البته فرا رسد\r\n( 8 ) . ما آيات قدرت و حكمت خود را در آفاق جهان و نفوس بندگان كاملًا هويدا و روشن مىگردانيم تا با آنها ظاهر و آشكار شود كه خدا بر حق است . آيا اى رسول همين حقيقت كه خدا بر همهء موجودات عالم گواه است كفايت از برهان نمىكند ؟ الا اى اهل ايمان بدانيد كه كافران از لقاى خداى خود در شك و انكارند و باز بدانيد كه خدا را بر همهء موجودات عالم احاطهء كامل است\r\n","page_name":" 51 ","page_number":51},
  {"content":"\r\n\r\nمىباشد نه « شاهد » .\r\nو هم‌چنين است اين بخش از آيه كه مىفرمايد :  « أَلا إِنَّهُمْ فِي مِرْيَةٍ مِنْ لِقاءِ رَبِّهِمْ . . . »  كه اين قسمت آيه ، همچون اعتراضى است به محجوبان ، و قسمت ديگر آيه كه مىفرمايد :  « أَلا إِنَّهُ بِكُلِّ شَيْءٍ مُحِيطٌ »  ، به منزلهء جواب است بر اعتراض مذكور .\r\nو سياق اين آيهء اخير كه مىفرمايد : ألا إنّهم . . . با آنچه كه دربارهء « لقاء » گفته‌اند كه مقصود از « لقاء » ، همان موت و قيامت است به طور مجازى ، زيرا آيات خداوند در آن هنگام بروز و ظهور مىيابد به طورى كه گويى حق تعالى مشهود و مرئى مىگردد ، منافات و ناسازگارى دارد . خداوند با آيهء فوق در حقيقت به ردّ سخن اين كسان ، دربارهء « لقاء » پرداخته و فرموده است كه او به هر چيز محيط و به همه چيز احاطه دارد .\r\nو احاطه‌اش بر اشياء ، در دنيا و قيامت و بعد از مرگ ، يك‌سان است ، پس هيچ وجهى ندارد كه « لقاء » را از جهت احاطهء به « لقاء » پس از مرگ و به قيامت ، تفسير كنند . در اين صورت ديگر اين آيه با آيهء سابق ربطى ندارد ، بلكه معناى آيه - و البته خداوند داناتر است - اين مىشود كه او خود در گواهى دادن بر حقيقت و ثبوت خويش كفايت مىكند و او خود مشهود هر چيزى است و ليكن آيات و نشانه‌هاى خود را در آفاق و انفس به آنان مىنماياند تا شك و ترديدى كه براى آنان نسبت به شهود و لقاء و ديدار پروردگار روى داده است - در حالى كه اين ترديد براى ايشان به هيچ روى روا نيست - از ايشان زدوده گردد .\r\nو چگونه شك و ترديد در اين مورد روا باشد ، در حالى كه خداوند بر همهء اشياء احاطه دارد و اول و آخر و ظاهر و باطن فقط اوست و به هر سو كه رو بياورى خدا را مىيابى ، و هيچ سه نفرى نيستند كه با هم نجوى كنند مگر اين‌كه خداوند چهارمين آنهاست و نه هيچ پنج نفرى ، مگر اين‌كه او ششم آنهاست ، و او با شماست هر جا كه باشيد ، و كسى كه شأن او اين باشد ، كجا مىشود كه شهود و لقايش مورد ترديد و شك\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nقرار گيرد ؟ اما شك و ترديد در آيات و آثار و نشانه‌هايش رواست كه آن هم به زودى حقيقتش ظهور كرده و ارتياب و ترديد را از ميان خواهد برد . ( پس اين را بدان ! )\r\nمطلبى را كه ذكر كرديم با آنچه كه از حضرت على عليه السلام در كتاب توحيد روايت شده كه آن حضرت فرمود : « مقصود از كلمهء لقاء كه در قرآن به كار رفته است ، بعث و برانگيختن است » ، منافات ندارد ، زيرا سخن ما ، چنان كه پيداست ، درباره « مستعملٌ فيه » ، مفهوم است نه دربارهء « مصداق » آن ، پس آشكار است كه بعث و برانگيختن از مصاديق لقاء است ، چنان كه پاره‌اى از آيات و روايات در اين زمينه خواهد آمد . و از سخن خداوند سبحان نيز اين مطلب دريافت مىشود ، آن‌جا كه مىفرمايد :\r\n « يُنْذِرُونَكُمْ لِقاءَ يَوْمِكُمْ هذا » *  . « 1 »\r\nو نيز مىفرمايد :\r\n « أَ إِذا ضَلَلْنا فِي الْأَرْضِ أَ إِنَّا لَفِي خَلْقٍ جَدِيدٍ بَلْ هُمْ بِلِقاءِ رَبِّهِمْ كافِرُونَ »  . « 2 »\r\nو از روايات نيز در كتاب محاسن به طور مسند از « زراره » ، از ابى عبداللَّه عليه السلام دربارهء اين آيهء شريفه كه مىفرمايد :\r\n « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ »  . « 3 »\r\nاين روايت نقل شده است كه حضرت فرمود :\r\n« كانَ ذلِك معاينةَ اللَّه ، فأنْساهُمُ الْمعاينة ، و أثْبَتَهُمُ الإقرارَ في صُدوِرِهمْ وَ لَو لا ذلِكَ لَم يَعْرِفْ أحدٌ خالِقَهُ وَ رازِقَهُ ، و هو قولُ اللَّه :  « وَ لَئِنْ سَأَلْتَهُمْ مَنْ خَلَقَهُمْ \r\n\r\n\r\n","description":"","footnote":"\r\n( 1 ) . شما را از مواجه شدن با اين روز سخت بيم دهند\r\n( 2 ) . كافران گويند كه آيا پس از آن‌كه ما در زمين نابود شديم باز از نو زنده خواهيم شد ، بلى البته زنده خواهند شد ، ليكن آنها به شهود لقاى خدايشان و به روز حساب اعمالشان ، از جهل ، كافرند\r\n( 3 ) . ( اى رسول ما ) به يادآر ( و خلق را متذكر ساز ) هنگامى كه خداى تو از پشت فرزندان آدم ذُريهُ آنها را برگرفت و آنها را برخود گواه ساخت\r\n","page_name":" 53 ","page_number":53},
  {"content":"\r\n\r\n لَيَقُولُنَّ اللَّهُ » » *  . « 1 »\r\nو نيز روايت ديگرى در تفسير قمى ، به طور مسند از « ابن مسكان » ، از ابىعبداللَّه عليه السلام دربارهء اين آيه شريفه :  « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ »  ، تا آن‌جا كه مىفرمايد : بلى ، نقل شده است كه مىگويد از حضرت عليه السلام پرسيدم : آيا اين به طريق معاينه و ديدن بود ؟ حضرت در پاسخ فرمود :\r\nنَعَمْ ، فَثَبَتَتِ المَعرفة ، و نَسُوا المَوقَفَ ، و سَيَذْكُرَونَّهُ ، وَلَو لا ذلِكَ ، لم يَدْرِأحدٌ مَن خالقُهُ و رازِقُهُ ، فَمِنْهُم مَنْ أقَرَّ بِلسانِه و لَمْ يُؤمِنْ بِقَلْبِهِ ، فَقال‌َاللَّه :  « فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ »  . « 2 »\r\nو باز روايت ديگرى است كه در تفسير عياشى از زراره نقل شده كه مىگويد از اباجعفر عليه السلام دربارهء اين آيهء سؤال كردم كه مىفرمايد :  « وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ » . \r\nحضرت در جواب فرمود :\r\nأخْرَجَ اللَّه مِنْ ظَهْرِ آدَمَ ذُرّيَّتَهُ إلى يَوْم الْقِيامة ، فَخَرَجُوا كَالذَّرِّ فَعَرَّفَهَمْ نَفْسَهُ ، و لَو لا ذلِكَ ما عَرَفَ أَحدٌ رَبَّهُ و ذلِكَ قُولُه :  « وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ » *  . « 3 »\r\n\r\n\r\n","description":"","footnote":"\r\n( 1 ) . آن ، با ديدن خداوند بود ، پس خداوند آن ديدن را از ياد ايشان برد ولى آن اقرار و اعتراف را در ضمير ايشان ثابت نگاه داشت و اگر چنين نبود هيچ‌كس آفريدگار و روزى دهندهء خود را نمىشناخت و اين همان سخن خداوند است كه مىفرمايد : اگر از ايشان بپرسى چه كسى آنان را آفريده است همانا خواهند گفت : خداوند\r\n( 2 ) . بله ، پس آن شناخت بر جاى ماند اما ديدار فراموش گشت و به زودى آن را به ياد خواهند آورد ، و اگر چنين نباشد هيچ كس نخواهد دانست چه كسى آفريدگار و روزى دهندهء اوست ، پس برخى از ايشان به زبان ، اعتراف كردند ولى دلشان باور نياورده است . پس خداوند فرمود : چون از پيش ، ( رسولان ما را ) تكذيب كرده بودند به آنان ايمان نياوردند\r\n( 3 ) . خداوند از پشت آدم ذريهء او را بيرون آورد تا روز قيامت ، پس مانند مورچگان بيرون آمدند ، و خود را به آنان شناسانيد ، و اگر چنين‌نبود هيچ كس پروردگارش را نمىشناخت ، و اين همان سخن خداوند است كه مىفرمايد : اگر از ايشان بپرسى آفريدگارشان كيست ؟ همانا خواهند گفت : خداوند\r\n","page_name":" 54 ","page_number":54},
  {"content":"\r\n\r\nو نيز روايت ديگرى در كتاب توحيد به طور مسند از « ابى بصير » ، از ابى عبداللَّه عليه السلام نقل شده است كه مىگويد به حضرت عرض كردم : آيا مؤمنين در روز قيامت خدا را مىبينند ؟ فرمودند : بله ؛ و همانا قبل از روز قيامت نيز او را ديده‌اند ، عرض كردم كى و چه وقت ؟ فرمودند : آن‌گاه كه به آنان گفت : و همانا مؤمنين پيش از روز قيامت و در همين دنيا خدا را مىبينند ، آيا تو الآن او را نمىبينى ؟ با بصير مىگويد به حضرت عرض كردم : فدايت شوم آيا اجازه دارم كه اين حديث را براى ديگران نيز نقل كنم ؟\r\nحضرت فرمود : نه ، زيرا هنگامى كه اين روايت را نقل كنى منكران و جاهلان كه مقصود اين سخن را در نمىيابند به انكار آن برمى خيزند و مىپندارند كه اين مطلب ، تشبيه و كفر است ، در حالى كه رؤيت قلبى همچون مشاهدهء با چشم نيست . خداوند پاك و منزه است از آنچه كه ملحدان و تشبيه گران او را بدان توصيف مىكنند .\r\nديگر از روايات اين باب ، روايتى است كه در كتاب توحيد ، از « هشام » در حديث زنديق رسيده است ، هنگامى كه از حضرت صادق عليه السلام دربارهء نزول خداوند به آسمان دنيا پرسش كرد ، حضرت در پاسخ فرمودند : نزول خداوند همچون نزول يك جسم از جسمى به جسمى ديگر نيست تا آن‌جا كه فرمودند :\r\nوَ لكِنَّهُ يَنْزِلُ إِلَى السَّماءِ الدّنيا بغَيرِ مُعاناةٍ وَلا حَركةٍ ، فَيَكُوُن هُوَ كما في السَّماءِ السَّابِقَةِ عَلَى الْعَرش ، كَذلِكَ في سَماءِ الدّنيا ، إِنَّما يَكْشِفُ عَنْ عَظِمتِه ، وَ يُري أَوْلياءَهُ نَفْسَهُ حَيْثُ شاءَ ، و يَكْشِفُ ما شاءَ مِنْ قُدْرَتِه ، وَ مَنْظَرهُ بِالْقُربِ و بِالْبُعْدِ سَواءٌ . « 1 »\r\nو باز روايت ديگرى است در كتاب توحيد كه از حضرت على عليه السلام نقل شده است كه فرمودند :\r\n\r\n\r\n","description":"","footnote":"\r\n( 1 ) . و اما بدون دگرگونى و حركت به آسمان دنيا تنزل مىيابد ، و همان‌گونه كه در عرش هفتم است ، همان گونه در آسمان دنياست ، و از عظمت خود پرده برمىگيرد ، و خود را آن‌گونه كه بخواهد به اوليائش نشان مىدهد ، و قدرتش را هر گونه كه بخواهد آشكار مىسازد . و ديدنش از دور و نزديك يك‌سان است\r\n","page_name":" 55 ","page_number":55},
  {"content":"\r\n\r\nوَ سَألَ موسى و جَرى على لسانِهِ مِنْ حَمْدِ اللَّه - عَزَّوَجَلَّ - :  « رَبِّ أَرِنِي أَنْظُرْ إِلَيْكَ »  فَكانَتْ مَسْأَلَتُهُ تلكَ أمراً عظيماً ، و سألَ أمراً جَسيماً فَعُوقِبَ ، فَقالَ اللَّه تَعالى :  « لَنْ تَرانِي »  في الدّنيا حتى تَموتُ فَتَراني فِي الْآخِرَة . « 1 »\r\nو نيز روايات فراوانى رسيده است كه مضمون آنهااين است كه خداوند سبحان در بهشت براى اوليائش تجلى مىكند و در آخر روايت مىفرمايد :\r\n« وَلَكَ في كُلِّ جمعةٍ زورةٌ » . « 2 »\r\nو در جوامع روايى آمده است : « سَتَرُونَ رَبَّكُم كما تَرَوْنَ الْقَمَر لَيْلَةُ الْبَدْر » . « 3 »\r\nو همچنين رواياتى در خصوص حضرت رسول صلى الله عليه و آله و ائمه عليهم السلام رسيده است كه از آن جمله در كتاب توحيد به طور مسند از محمد بن فضيل نقل شده است كه مىگويد : از ابا الحسن عليه السلام سوال كردم : آيا رسول خدا صلى الله عليه و آله خدا را ديده است ؟\r\nفرمودند :\r\nنَعَمْ ، بِقَلْبِه رَآهُ . أما سَمِعْتَ اللَّه عَزَّوَجَلَّ يَقُول :  « ما كَذَبَ الْفُؤادُ ما رَأى »  . لَمْ يَرَهُ بِالْبَصَر و لْكِن رَاْة بِاْلفُؤاد . « 4 »\r\nو نيز حديثى در كتاب توحيد از حضرت رضا عليه السلام نقل شده است كه مىفرمايد :\r\nكان - يعنى رسول اللَّه صلى الله عليه و آله - إذا نَظَرَ إلى رَبِّه بِقَلْبِه جَعَلَهُ في نورٍ مِثْلِ نورِالْحُجُب\r\n\r\n\r\n","description":"","footnote":"\r\n( 1 ) . و موسى در خواست ديدن نمود و بر زبانش حمد و ستايش خداوند عزوجلّ جارى گشت و گفت : خدايا خودت را به من نشان بده تا تو را ببينم . و اين درخواستى بزرگ و سنگين بود ، و او امرى عظيم را درخواست كرد ، پس مجازات گشت و خداوند تعالى فرمود : هرگز مرا در دنيا نخواهى ديد تا اين‌كه بميرى ، پس آن‌گاه مرا در آخرت خواهى ديد\r\n( 2 ) . و براى تو در هر جمعه يك بار ديدار هست\r\n( 3 ) . به زودى پروردگارتان را خواهيد ديد آن چنان كه ماه شب چهارده را مىبينيد\r\n( 4 ) . آرى ، او را با دلش ديد . آيا اين سخن خداوند را نشنيده‌اى كه مىفرمايد : آنچه ( در غيب عالم ) ديد دلش هم حقيقت يافت و كذب و خيال نپنداشت . او را با چشم نديد بلكه با دل يافت\r\n","page_name":" 56 ","page_number":56},
  {"content":"\r\n\r\nحتّى يَسْتَبينَ لَهُ ما فى الْحُجُب . « 1 »\r\nو در كتاب كامل الزيارة تأليف « ابن قولويه » ، به طور مسند از « ابن ابى يعفور » از ابىعبداللَّه عليه السلام روايت شده است كه فرمود :\r\nبينما رسول اللَّه صلى الله عليه و آله في منَزلِ فاطمة ، وَ الحسين في حِجرِهِ ، إذ بَكى و خَرَّ ساجداً ثُمّ قالَ : يا فاطمة ! يا بِنْتَ محمّدٍ صلى الله عليه و آله إنَّ الْعليَّ الأعلى تراءى لي في بيتك هذا في ساعتى هذِهِ في أحسن صورةٍ و أهيأَ هيئتهٍ ، و قالَ لى : يا محمد صلى الله عليه و آله ! أتُحِبُّ الْحُسينَ عليه السلام ؟ فَقُلْتُ : نَعَمْ ، قُرَّةُ عَيني ، و رَيْحانتي ، و ثمرةُ فُؤادي و جلدةُ ما بَيْن عَيني ، و قالَ لي : يا محمد - و وَضَع يَدَهُ على رأسِ الْحسين - بُوِركَ مِنْ مولوِدٍ عليهِ بركاتى و صَلواتي و رحمتي و رضواني . « 2 »\r\nو ديگر از روايات در خصوص مطلب ياد شده اين سخن حضرت على عليه السلام است كه يك حديث مستفيض است و مىفرمايد : « لم اعْبُدْ رَبّاً لَمْ أرَهْ » . « 3 »\r\nو نيز اين سخن ديگر حضرت عليه السلام است كه فرموده‌اند :\r\nما رأيتُ شيئاً إلّاو رأيتُ اللَّهَ قَبْلَهُ . « 4 »\r\nو خلاصهء سخن آن‌كه : اخبار و روايات در اين زمينه آن‌قدر فراوان است كه به حدّ استفاضه يا تواتر رسيده‌اند . و مراد از رؤيت در اين بحث كه مطرح شد ، آگاهى و\r\n\r\n\r\n","description":"","footnote":"\r\n( 1 ) . رسول خدا صلى الله عليه و آله هرگاه كه خدا را با چشم دل مىديد ، او را در نورى مانند نور پرده قرار مىداد تا اين‌كه آنچه در پشت پرده است برايش آشكار و هويدا گردد\r\n( 2 ) . وقتى رسول خدا صلى الله عليه و آله در خانه فاطمه عليها السلام تشريف داشت و حضرت حسين عليه السلام در آغوشش بود كه ناگاه حضرت گريست و به سجده افتاد ، سپس گفت : اى فاطمه ! اى دختر محمد صلى الله عليه و آله ، همانا خداوند علىّ أعلى در همين ساعت و در همين خانه تو ميوهء دلم ، در زيباترين صورت و گواراترين هيئت بر من تجلى كرد و فرمود : اى محمد صلى الله عليه و آله آيا حسين عليه السلام را دوست مىدارى ؟ عرض كردم : بلى ، او نور چشم و گلم و ميوهء دلم و ميان دو چشمم است ، و به من فرمود : اى محمد - و دست خود را روى سر حسين قرار داد - بر تو مبارك باد فرزندى كه بركات من و درود و رحمت و خشنودى من بر اوست\r\n( 3 ) . خدايى را كه نبينم نمىپرستم\r\n( 4 ) . هيچ چيزى را نديدم مگر اين‌كه پيش از آن خدا را ديدم\r\n","page_name":" 57 ","page_number":57},
  {"content":"\r\n\r\nعلمى كه حاصل از دليل و برهان باشد ، نيست ، زيرا آن علمى است كه با فكر و انديشه حاصل مىگردد .\r\nاخبار و روايات بىشمار ديگرى ، اين گونه علم را نفى كرده و دلالت دارند كه چنين علمى معرفت حقيقى به بار نمىآورد ، تا چه رسد به اين‌كه خود عين رؤيت و شهود باشد .\r\nبنابراين مطلوب ما ثابت مىشود و خدا را سپاس مىگزاريم .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nفصل چهارم‌راه وصول به ولايت\r\n\r\nدر اين‌كه راه رسيدن به اين كمال ، بعد از اثبات امكان آن ، كدام است ؟\r\nمىگوييم : ازآن‌جا كه نسبت آنچه در سراى طبيعت وعالم ماده است به حقايق خود مانند نسبت ظاهر به باطن است و هر خصوصيت وجودى متعلق به ظاهر ، در حقيقت متعلق به باطن است و بالعرض وبالتبع باطن ، به ظاهر هم استناد دارد ، پس ادراك ضرورىاى كه نفس ، به خودش دارد ، اولًا وبالحقيقه متعلق به باطن اوست و به عرض و تبع آن ، مربوط به خود نفس است .\r\nپس حقيقتى كه در باطن نفس است ، از خود نفس ، آشكارتر وبديهىتر است و آنچه كه در باطن اين باطن است ، از آن نيز روشن‌تر وبديهىتراست ، و همين طور پيش مىرود تا مىرسد به حقيقتى كه هر حقيقتى به او ختم مىگردد ، واو خود آشكارترين معلوم‌ها وبديهىترين بديهيات است .\r\nوازآن‌جا كه وجود او صِرفْ و پاك از آلودگى واختلاط است ، ثانى و دوم ونيز غير و بيگانه براى او تصور نمىشود . و نسبت به ادراك او نيز دفع دفع كننده ومنع وبازدارى منع كننده ، فرض ندارد . و اين البته برهانى تام و غير قابل ردّ است .\r\nبنابراين مىگوييم : هر حقيقتى كه موجود است ، اقتضاى تماميت خود وذات وعوارض خود را دارد و اين يك مقدمهء بديهى و بى نياز از اثبات واستدلال است ، جز\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاين‌كه نياز به تصور كامل دارد . پس هنگامى كه مامثلًا « ا » را كه داراى عوارضى مانند « ب » و « ج » و « د » مىباشد در نظر آوريم ، اين حقيقت ، در ذات خود ، اقتضاء دارد كه « ا » غير ناقص باشد وناقص از « ا » همان « ا » نخواهد بود و همانا ما « ا » را فرض كرده بوديم .\r\nهم‌چنين اين حقيقت مقتضى عوارضى همچون « ب » ، « ج » و « د » را دارد درحالى كه خودش ، خودش است وناقص از « ب » ، « ج » و « د » همان « ب » ، « ج » و « د » نخواهد بود و همانا ما « ب » ، « ج » و « د » را فرض كرده بوديم نه غير آنها را و اين مطلبى واضح و آشكار است .\r\nو هر آنچه را كه هر حقيقتى در ذات خود وعوارضش ، اقتضاى آن را دارد ، همان چيزى است كه ماآن را كمال وسعادت مىناميم .\r\nآن‌گاه بايد دانست كه حقيقت هر كمالى ، همان چيزى است كه در ذات خود مقيد به « حدود عدمى » مىشود ، كه اين خود نقص است ، پس هر كمالى در ذات خويش واجد ذات خويش است ، و هيچ چيز از ذات خود را فاقد نخواهد بود مگر ازاين جهت كه يك قيد عدمى بالضروره همراه آن خواهدبود . پس حقيقت « ا » مثلًا داراى آنچه كه براى « ا » مفروض است مىباشد ، وجدايى وانفصال يك شخص از « الف » باشخص ديگر « ا » ، تنها از اين روست كه در هريك از دو شخص مقيّد به يك قيد عدمى گشته‌اند ودراثر اين قيد ، هر يك از اين دو ، فاقد خصوصيت شخص ديگر است ، نه فاقد ذات وعوارض ذاتى آن ، زيرا دراين صورت « انقلاب » يا « خُلف » پيش خواهد آمد .\r\nپس حقيقت « ا » داراى دو مرتبه است : يكى مرتبه ذاتش كه فاقد چيزى از ذات خويش نيست ، و ديگر مرتبه تشخص وتعيّن آن ، يعنى مرتبه‌اش از نظر متشخص گشتن و به جامه وكسوتى معين درآمدن ، كه دراين صورت برخى از كمالات را فاقد خواهد بود . اين مطلب هيچ ربطى به مسئله تشكيك ندارد ، زيرا هنگامى كه ما مرتبه‌اى از مراتب « ا » را درنظر آوريم ، آن مرتبه باز خود « ا » خواهد بود و . . . ، بلكه شخص نيز هرگاه ، با حقيقت در نظر آورده شود ، اين شخص معين يا آن ديگر خواهد بود ، اما اگر\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاصل حقيقت را درنظر نياوريم چيزى جز قيد عدمى بر جاى نمىماند ، پس حقيقت با شخص است نه اين‌كه مادون آن باشد وشخص ، در حقيقت ، جز خود حقيقت چيز ديگرى نيست وامرى عدمى وپندارى واعتبارى است كه حقيقتى از پيش خود ندارد .\r\nاين همان معنايى است كه مابراى آن اصطلاح « ظهور » را به كار مىبريم . ( پس بدان ! )\r\nوازاين بيان آشكار مىگردد كه حقيقت هر كمالى همان است كه به صورت مطلق ومرسل ودائمى است وقرب هر كمال به اصل حقيقت ، همان مقدارى است كه حقيقت در او « ظهور » يافته يا مقدارى است كه حقيقت مقيد به قيود و همنشين باحدود گشته است . پس هر اندازه كه قيود افزايش يابد ، « ظهور » كاهش مىيابد و برعكس . و از اين‌جا آشكار مىشود كه خداوند سبحان ، حقيقت نهايى هر كمال است ، زيرا داراى هر كمال وجمال صِرْف ونيالوده‌اى است ونيز قرب و نزديكى هر موجودى به او به اندازه قيود وحدود عدمى اوست .\r\nونيز آشكار مىگردد كه رسيدن هر موجودى به كمال حقيقى ، مستلزم فناى آن موجود است ، چون رسيدن به كمال حقيقى مستلزم « فناء » و از بين رفتن قيود و حدود ذاتى يا عرضى به تنهايى است . عكس مطالب نيز صحيح است ، يعنى « فناء » هر موجودى نيز مستلزم « بقاء » حقيقتش به تنهايى است ، خداوند تعالى مىفرمايد :   « كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ »   . « 1 »\r\nپس كمال حقيقى براى هرموجود امكانى ، همان چيزى است كه در او فانى مىگردد . و كمال حقيقى براى انسان نيز همان است كه انسان به طور « اطلاق » و « ارسال » و بىقيدى به سوى آن صيرورت مىيابد و در او فانى مىشود وجز اين البته براى انسان كمالى نيست .\r\nالبته درفصل سابق گذشت كه شهود انسان به ذات خود ، كه عين ذات اوست ،\r\n\r\n\r\n","description":"","footnote":"\r\n( 1 ) . هركه روى زمين است دست‌خوش مرگ و فناست و زنده ابدى ذات خداى با جلال و عظمت است\r\n","page_name":" 61 ","page_number":61},
  {"content":"\r\n\r\nدر عين حال شهود جميع حقايق ، وحقيقت اخير خود او نيز هست وازآن‌جا كه انسان در هنگام رسيدن به آن مقام و الا به « فنا » مىرسد ، پس او در عين فانى بودن شاهد خويشتن نيز هست . و اگر خواستى بگو كه حقيقت انسان ، خود شاهد خويشتن است و خود انسان فانى است !\r\nپس كمال حقيقى براى انسان ، رسيدن او به كمال حقيقى خود ، از نظر ذاتى وعوارض ذاتى است ، يا وصول او به كمال پايانى خود ، از نظر « ذات » و « وصف » و « فعل » است كه مقصود همان « فناى ذاتى » و « وصفى » و « فعلى » « 1 » ، در حق سبحان است كه توحيد ذاتى و اسمى و فعلى گفته مىشود . و اين مقام عبارت است از اين‌كه انسان با شهود خود مىيابد كه هيچ ذاتى و وصفى وفعلى ، جز براى خداوند سبحان آن هم به گونه‌اى كه درخور و شايسته قدس حضرتش - جلّت عظمته - باشد در ميان نيست ، بدون اين‌كه به « حلول و اتحاد » بينجامد ، كه خداوند ، پاك ومنزّه از اين دو است .\r\nاين برهان از موهبت‌هاى خداوند سبحان است كه اختصاص به اين رساله دارد .\r\nو خدا را سپاس .\r\nآن‌گاه ، حاصل برهانى كه دراول فصل مذكور افتاد ، اين است كه شهود وشناخت اين حقايق پيچيده در شهود نفس وشناخت آن است .\r\nپس نزديك‌ترين راه‌ها براى رسيدن به مقصود ، همانا روش معرفت نفس است .\r\nو پيش از اين گذشت كه راه معرفت نفس نيز اعراض ودورى جستن از غير خدا وتوجه كامل به خداوند پاك است .\r\nهنگامى كه به بررسى وتتبع دركتاب وسنت مىپردازيم و به نيكى ، دراين دو تأمل\r\n\r\n\r\n","description":"","footnote":"\r\n( 1 ) . مرحوم علامه قدس سره در اين‌جا به مسئله فنا و به ويژه قسم « فناى ذاتى » تصريح نموده‌اند . در فصل پنجم نيز چند جابه اين موضوع تصريح مىفرمايند\r\n","page_name":" 62 ","page_number":62},
  {"content":"\r\n\r\nوانديشه مىكنيم ، درمى يابيم كه معيار پاداش وكيفر ، همان اطاعت وفرمان‌بردارى و يا سركشى وستيزه گرى است . و اين نيز مسلّم وآشكاراست كه همه گناهان و حتى گناهان كبيره ، هنگامى كه از روى جهل ونادانى از كسى صادر شود موجب عقاب وكيفر گردد ، هم‌چنين انجام عبادات وطاعات ، هنگامى كه بدون قصد تقرب واطاعت از دستورهاى خداوند به جاى آورده شوند مايه پاداش و ثواب نمىشوند و تنها در صورتى موجب پاداش خواهند بود كه از روى فرمان‌بردارى واطاعت انجام شده باشند ، همچون پاره‌اى از فضيلت‌هاى شريف اخلاقى .\r\nهم‌چنين انجام معصيت از سوى كسى كه جاهل به معصيت است ، هنگامى كه آن را به قصد اطاعت به جاى آورد ، خالى از حسن نخواهد بود ونيز صدور طاعت به قصد ستيزه وبازى تهى از زشتى وقبح نخواهد بود . « 1 »\r\n\r\n\r\n","description":"","footnote":"\r\n( 1 ) . علامه كبير قدس سره مطلب مهمى را در اين‌جا يادآور شده‌اند و آن فرق گذاشتن بين معصيتى است كه از سرجهل و به انگيزه طاعت صورت پذيرد ، با طاعتى كه به قصد بازى با خدا و رياكارى با خلق او انجام مىگيرد . اين نكته بسى گران‌قدر وارجمند است وعارفان بزرگ همواره پيرامون آن هشدار داده‌اند و گاهى به زبان شعر وزمانى به زبان نثر به بيان اين مضمون پرداخته‌اند .\r\nمثلًا نشاط اصفهانى چنين مىگويد :\r\n « طاعت » از دست نيايد « گنهى » بايد كرد * در دل دوست به هر حيله رهى بايد كرد \r\nكه ظاهر شعر شايد براى كسانى كه با زبان عرفان و كلمات عارفان آشنايى كافى ندارند ، بسيار اعتراض‌انگيز باشد و يا برخى ازملحدان وغافلان و جاهلان ، معناى دل خواسته و هوس‌آلودهء خود را بر اين شعر تحميل كنند و يا برخى مغرضان و مخالفان عرفان كه از قبل تصميم به مخالفت جدى و آشتىناپذير با عرفان و اشعار و كلمات عرفا گرفته‌اند ، آن را خلاف موازين شرعى قلمداد كنند . اما بهتر آن است كه پيش از هرگونه داورى به كلمات وبيانات امثال علامهء طباطبائى قدس سره در كتاب حاضر و حضرت امام خمينى در تأليفات گران‌قدر وارزنده و كم‌نظيرشان همچون شرح دعاى سحر و مصباح الهدايه مراجعه كنند . و ضمناً نيز بدانند كه ما دستور اكيد شرعى داريم كه مادامى كه مىتوان محمل صحيحى براى سخنان اشخاص - مخصوصاً مؤمنين - يافت ، نبايستى به دنبال عيب‌جويى و پيدا كردن ضعف و زشتى در سخنان آنان رفت . اگر آن دستور اسلام است ، اين نيز دستور اسلام است . « حمل به صحت كردن » و محمل و وجه صحيحى براى سخنان ديگران جست‌وجو نمودن نيز از دستورهاى مهم و سودمند اخلاقى اسلام است . اگر شخصى غرض نداشته باشد بايستى به تمامى دستورهاى اسلام گردن نهد و در مقام عمل از آنها تبعيت و پيروى كند .\r\nخواجه عبداللَّه انصارى در مناجات‌نامه خويش مىگويد : نيكا ! آن معصيت كه تو را به عذر آرد ، شوما ! آن طاعت كه تو را به عجب آورد .\r\nيا در جاى ديگر مىگويد : من آن طاعت نخواهم كه « عجب » آورد ، بنده آن گنهم كه « عذر » آورد . يا در جاى ديگر مىگويد : من آن طاعت نخواهم كه « عجب » آورد ، بندهء آن گنهم كه « عذر » آورد .\r\nآرى ، طاعتى كه عجب آورد - عجبى كه شرك است - آن اطاعت ، ارزش خواستن ندارد بلكه طاعتى ، طاعت است كه « قرب » بياورد وزمينه ساز طاعت ، دل شكسته داشتن وذلت وفقر خود را ديدن است . انسانى كه عجب به عمل خويش دارد هيچ گاه به درگاه خداوند ، « عذر » نمىآورد و تا « عذر » نياورد به « قرب » نمىرسد . فَافهم و تأمل !\r\nپس بيان بلند علامه‌به معناى « جواز گناه » نيست . حاشا كه آن بزرگ بخواهد گناه كردن را جايز و روا بشمارد بلكه درمقام تبيين وتوضيح آثار اعمال وعبادات آدمى است . تيغ سزاست هر كه را فهم سخن نمىكند !\r\nقريب به مضمون فوق پيرامون مطلبى كه ذكر شد تقريباً در آثار اكثر عارفان بزرگ ديده مىشود وعجبى هم نيست چه به قول حافظ :\r\n در كوى ما شكسته دلى مىخرند و بس * بازار خود فروشى از آن سوى ديگر است ! \r\nقصد از اين توضيح صرفاً تنبه دادن ويادآورى به خوانندگان سخن سنج ونكته دان بود و بس .\r\nخوانندگان علاقه‌مند را دعوت مىكنيم كه براى توضيح بيشتر به كتاب مستمسك العروة الوثقى تأليف مرجع فقيد مرحوم آيةاللَّه حكيم رحمه الله ، ج 1 ، ص 391 ، مراجعه نمايند\r\n","page_name":" 63 ","page_number":63},
  {"content":"\r\n\r\nو اين چنين مراتب طاعت و معصيت به حسب اختلاف فرمان‌برى وستيزه گرى صاحبان آن ، تفاوت مىكند .\r\nدر روايت آمده است كه « برترين كارها دشوارترين آنهاست » . و به طور متواتر در ابواب پراكنده‌اى راجع به طاعات و معاصى ، اختلاف مراتب آنها از نظر والايى وپستى وپاداش وكيفر بياناتى رسيده است .\r\nوعقل سليم نيز به همين مطلب حكم مىكند . و بيشتر آيات قرآنى ، مردم را به حكم عقل حواله مىدهد ومعيارعقل نيز همان فرمان بردن از خداوند و ترك ستيزه با اوست و نه جز آن . و اين دو امر ، آشكارا به حسب مراتبى كه دارند تفاوت مىيابند .\r\nو از آن‌جا كه مدار نيك‌بختى و نگون‌بختى ( سعادت و شقاوت ) نيز همين دو امر است ، پس اين دو امر به حسب مراتب فرمان‌برى وستيزه‌گرى ، داراى پهنه\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nگسترده‌اى است .\r\nاز اين‌جا آشكار مىگردد كه سعادت مخصوص گرونده دين حق ، همان « كمال » اوست و اما مطلق سعادت ، مخصوص به گرونده به دين حق نبوده بلكه در ديگران نيز يافت مىشود . البته به شرطى كه روح انقياد وفرمان‌برى داشته باشند و عناد و ستيزه‌جويى در آنان نباشد . و اين همان چيزى است كه عقل به آن حكم مىكند و از شرع نيز آشكار مىشود ، زيرا شرع حدود احكام عقلى را تعيين مىكند ، چنان‌كه در حديث مشهور نبوى صلى الله عليه و آله رسيده است كه فرمودند : « بعثت لأُتمّم مكارم الأخلاق » . « 1 »\r\nونيز در روايت در مورد « كسرى » و « حاتم طائى » آمده است كه اين دو ، به خاطر صفت عدل و جود و دادگرى و بخشش ، عذاب نخواهند شد .\r\nو در كتاب خصال از امام صادق عليه السلام از پدرش ، از نيايش از على عليه السلام رسيده است كه فرمود :\r\nإنّ للجنّة ثمانية أبواب : باب يدخل منه النبيّون والصديّقون ، وباب يدخل منه الشهداء و الصالحون . وخمسة أبواب يدخل منها شيعتنا ومحبّونا . فلا أزال واقفاً على الصراط أدعو وأقول : ربّ سلّم شيعتي ومحبّي و أنصاري و أوليائي و من توّلاني في دار الدنيا ، فإذا النداء من بطنان العرش قد أجبت دعوتك وشفعتُ في شيعتك . ويشفع كلّ رجل من شيعتي و من تولّاني ونصرني وحارب من حاربني بفعل أو قول في سبعين من جيرانه وأقربائه . وباب يدخل منه سائر المسلمين ممّن يشهد أن لاإله إلّااللَّه ، و لم يكن في قلبه مثقال ذرّة من بغضنا أهل‌البيت . « 2 »\r\n\r\n\r\n","description":"","footnote":"\r\n( 1 ) . من براى به اتمام رساندن مكارم اخلاقى برانگيخته شدم\r\n( 2 ) . بهشت را هشت در است : از يك درِ آن پيامبران وصديقان و از يك درِ آن شهيدان وصالحان وارد مىشوند و از پنج درِ آن شيعيان و محبان ما داخل مىگردند . پس من بر صراط مىايستم و كنار نمىروم ، درخواست مىكنم و مىگويم : پروردگارا ! شيعيان ومحبان و يارى كنندگان ودوستان من و هر كس را كه در سراى دنيا نسبت به من دوستى ابراز داشته است سالم نگه‌دار . پس در اين از باطن عرش ندامى آيد : همانا درخواستت را پذيرفتم وشفاعت تو را نسبت به شيعيانت قبول كردم . و هر فرد از شيعيانم وهركس كه مرا دوست داشته و يارى رسانده است و با دشمنان من باسخن و عمل جنگيده است ، هفتاد تن از خويشان وهمسايگان خود را شفاعت مىكند . و در ديگرى است كه ساير مسلمين كه شهادت به وحدانيت خدا داده‌اند و در دلشان به اندازه ذره‌اى كينهء خاندان من نباشد از آن وارد بهشت مىشوند\r\n","page_name":" 65 ","page_number":65},
  {"content":"\r\n\r\nو در تفسير قمى به طور مسند از « ضرسى كناسى » از ابى جعفر عليه السلام روايت شده است كه عرض كردم : فدايت گردم وضع موحدين كه اقرار به نبوت محمد صلى الله عليه و آله دارند ولى اهل گناه هستند و امامى ندارند و ولايت شما را نمىشناسند ، پس از مرگ چگونه است ؟ فرمودند :\r\nأمّا هولاء ، فإنّهم في حفرهم لا يخرجون منها . فمن كان له عمل صالح ولم‌يظهر منه عداوة ، فإنّه يخدّ له خدّ إلى الجنة التي خلقها اللَّه بالمغرب ، فيدخل عليه الروح إلى يوم القيامة حتى يلقى اللَّه فيحاسبه بحسناته وسيّئاته ، فإمّا إلى الجنّة وإمّا إلى النار ، فهولاء المرجون لأمراللَّه . قال : وكذلك يفعل بالمستضعفين والبله والأطفال وأولاد المسلمين الذين لم يبلغوا الحلم ، وأمّا النصّاب من أهل القبلة ، فإنّه يخذ لهم خدّ إلى النار التي خلقها اللَّه في المشرق فيدخل عليهم اللَّه الشرر والدخان وفورة الحميم إلى يوم القيامة ، ثمّ بعد ذلك مصيرهم إلى الحميم . « 1 »\r\n\r\n\r\n","description":"","footnote":"\r\n( 1 ) . پس چنين كسانى در قبرهاى خويش‌اند و از آن بيرون نمىآيند . پس هركدام اينان كه كار نيكى كرده باشند ودشمنى وعداوتى نسبت به ما نداشته باشند ، برايش راهى به سوى بهشت باز مىشود كه خداوند آن را درمغرب آفريده است وروحش وارد آن مىشود تا روز قيامت . تا آن‌گاه كه به ديدار خدا برسد وخداوند به بررسى اعمال خوب و بد او بپردازد ، درهمان‌جا مىماند ، و پس از حساب‌رسى ، يا راهى بهشت و يا راهى جهنم مىگردد ، پس اينان اميدواران به بخشش خداوندند . فرمودند : و در مورد مستضعفان ونادانان وكودكان وفرزندان مسلمانان كه به سنّ بلوغ نرسيده‌اند نيز چنين رفتار مىشود . و براى كسانى از اهل قبله كه ( ناصبى ) بدون دستور كار مىكنند راهى به سوى آتش - كه خدا آن را درسمت مشرق آفريده است - باز مىگردد پس اسير شعله‌هاى آتش ودود وفوران آب داغ مىگردند تا روز قيامت كه پايان كار ايشان به سوى آب سوزان است\r\n","page_name":" 66 ","page_number":66},
  {"content":"\r\n\r\nو در دعاى كميل كه از حضرت على عليه السلام روايت شده است چنين آمده است :\r\nفباليقين أقطع لولا ماحكمت به من تعذيب جاحديك ، وقضيت به من إخلاد معانديك ، لجعلت النار كلّها برداً وسلاماً ، و ما كانت لأحد فيها مقرّاً ولا مقاماً ، لكنّك تقدّست أسماؤك ، أقسمت أن تملأها من الكافرين من الجنّة والناس أجمعين ، و أن تخلّد فيها المعاندين . « 1 »\r\nو اكثر آيات قرآنى وعده مىدهد به كسانى كه دليل برايشان اقامه گشته وحجت بر ايشان تمام شده وكفر را به جحود وعناد مقيد ساخته‌اند .\r\nخداوند مىفرمايد :\r\n « وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ » *  . « 2 »\r\nو مىفرمايد :\r\n « لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ »  . « 3 »\r\nو بالجمله تنها معيار درنيك‌بختى ونگون‌بختى وپاداش وكيفر همانا سلامت قلب وصفاى نفس است .\r\nخداوند سبحان مىفرمايد :\r\n  « يَوْمَ لا يَنْفَعُ مالٌ وَ لا بَنُونَ * إِلَّا مَنْ أَتَى اللَّهَ بِقَلْبٍ سَلِيمٍ »   . « 4 »\r\n\r\n\r\n","description":"","footnote":"\r\n( 1 ) . پس به يقين قطع دارم كه اگر حكم تو در مورد عذاب كردن منكران و جاويد ساختن دشمنانت در آتش نبود ، هر آينه آتش را برتمام بندگانت سرد وسلامت مىساختى و براى كسى در آتش خشم تو جايى نبود ، اماتوسوگند خورده‌اى كه دوزخ را از كافران جنّى وانسى پر خواهى ساخت ومعاندين را در آن جاودان نگاه خواهى داشت\r\n( 2 ) . آنان كه كافر شدند و آيات خدا را تكذيب كردند آنها اهل جهنم خواهند بود\r\n( 3 ) . تا هر كه هلاك شدنى است بعداز اتمام حجت هلاك شود وهركه لايق حيات ابدى است به اتمام‌حجت به حيات ابد رسد\r\n( 4 ) . آن روزى كه مال وفرزندان هيچ به حال انسان سود نبخشد و تنها آن كس سود برد كه با دلِ با اخلاصِ پاك از شرك و ريب به درگاه خدا آيد\r\n","page_name":" 67 ","page_number":67},
  {"content":"\r\n\r\nو مىفرمايد :  « يَوْمَ تُبْلَى السَّرائِرُ »  « 1 » .\r\nو اين روش تمامى اديان الهى در تربيت مردم است . و اين از روش‌هاى اديان و آنچه كه اديان بدان فرا مىخوانند مسلم مىگردد و اين همان چيزى است كه حكيمان الهى از گذشتگان مىبينند .\r\nاما روش شريعت اسلام دراين مورد آشكارتر وروشن‌تر است . غيراز آن‌كه در اواخر فصل دوم گذشت كه به هر سعادت ممكنى دعوت مىكند ، ولى شناخت پروردگار از طريق نفس چون نزديك‌ترين راه بوده وكامل‌ترين نتيجه را در بر دارد با تاكيد بيشتر وقوىترى به آن مىپردازد ، لذا ملاحظه مىشود كه كتاب وسنت هردو به اين هدف دعوت كرده و با هر زبان ممكنى به آن فرا مىخوانند .\r\nخداى سبحان مىفرمايد :\r\n  « يا أَيُّهَا الَّذِينَ آمَنُوا اتَّقُوا اللَّهَ وَ لْتَنْظُرْ نَفْسٌ ما قَدَّمَتْ لِغَدٍ وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ * وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ »   . « 2 »\r\nو اين آيه همچون « عكس نقيض » است براى اين سخن رسول خدا صلى الله عليه و آله كه حديثى مشهور بين فريقين است :\r\nمن عرف نفسه عرف ربّه - او - فقد عرف ربّه . « 3 »\r\nو مى فرمايد :\r\n\r\n\r\n","description":"","footnote":"\r\n( 1 ) . روزى كه اسرار باطن شخص آشكار شود\r\n( 2 ) . الا اى اهل ايمان خدا ترس شويد و هر نفسى بنگرد تا چه عملى براى فرداى قيامت خود پيش مىفرستد و از خدا بترسيد كه او به همهء كردارتان به خوبى آگاه است . و شما مؤمنان مانند آنان نباشيد كه به كلى خدا را فراموش كردند و خدا هم حظّ روحانى و ابدى نفوس آنها را از يادشان برد ، آنان به حقيقت بدكاران عالمند\r\n( 3 ) . هر كس خويش را شناخت ، خداى خويش را شناخت - يا - : پس همانا خداى خويش را شناخت\r\n","page_name":" 68 ","page_number":68},
  {"content":"\r\n\r\n « عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ »  « 1 » .\r\nو « آمِدى » در كتاب غررالحكم و دُرَرالكلم از كلمات قصار حضرت على عليه السلام درحدود 22 حديث درمعرفت نفس روايت كرده است كه روايات زير از آن جمله‌اند :\r\nالكيس من عرف نفسه وأخلص أعماله ؛\r\nزيرك و هوشيار كسى است كه خويشتن را شناخت واعمالش را پاك ساخت .\r\nالمعرفة بالنفس أنفع المعرفتين ؛\r\nشناخت خود ، سودمندترين شناخت‌هاست .\r\nالعارف من عرف نفسه فأعتقها ونزّهها عن كلّما يبعدها ؛\r\nعارف كسى است كه خويش را شناخت و از هر آنچه مايه دورى از خداست پاك وآزادش ساخت .\r\nأعظم الجهل جهل الإنسان أمر نفسه ؛\r\nبزرگ‌ترين نادانىها ، نادانى به خويشتن است .\r\nأعظم الحكمه معرفة الإنسان نفسه ؛\r\nبرترين حكمت اين است كه انسان خود بشناسد .\r\nأكثر الناس معرفة لنفسه أخوفهم لربّه ؛\r\nمردمى كه شناخت بيشترى به نفس خود پيدا كرده‌اند كسانى هستند كه خوف بيشترى از پروردگار خود دارند .\r\nأفضل العقل معرفة الإنسان بنفسه ، فمن عرف نفسه عقل ، و من جهلها ضلّ ؛\r\nبرترين آگاهى اين است كه انسان خود را بشناسد ، پس هر كس خود را شناخت آگاه شد و هر كس نشناخت گمراه گشت .\r\n\r\n\r\n","description":"","footnote":"\r\n( 1 ) . اى اهل ايمان ، شما ايمان خود را محكم نگاه داريد كه اگر همهء عالم گمراه شوند و شما به راه هدايت باشيد زيانى از كفر آنها به شما نخواهد رسيد\r\n","page_name":" 69 ","page_number":69},
  {"content":"\r\n\r\nعجبت لمن ينشد ضالّته وقد أضلّ نفسه فلا يطلبها ؛\r\nدر شگفتم از كسى كه گمشده‌اش را مىجويد در حالى كه خود را گم كرده ولى در جست‌وجوى آن نيست .\r\nعجبت لمن يجهل نفسه كيف يعرف ربه ؟ ؛\r\nدر شگفتم از كسى كه خود را نشناخته ، چگونه خدايش را مىشناسد ؟\r\nغايه المعرفة أن يعرف المرء نفسه ؛\r\nنهايت معرفت آن‌ست كه شخص خودش را بشناسد .\r\nكيف يعرف غيره من يجهل نفسه ؟ ؛\r\nكسى كه خود را نشناخته است ، غير خود را چگونه مىشناسد ؟\r\nكفى بالمرء معرفة أن يعرف نفسه ؛\r\nدر معرفت شخص همين بس كه خود را مىشناسد .\r\nكفى بالمرء جهلًا أن يجهل نفسه ؛\r\nدر جهالت شخص همين بس كه به خويش جاهل است .\r\nمن عرف نفسه تجرّد ؛\r\nهركس خود را شناخت ، مجردّ گشت .\r\nمن عرف نفسه جاهدها ؛\r\nهركس خود را شناخت به مجاهدت باآن خواهد پرداخت .\r\nمن جهل نفسه أهملها ؛\r\nهركس خود را نشناخت ، به خود سستى مىكند .\r\nمن عرف نفسه عرف ربّه ؛\r\nهركس خود را شناخت ، خدايش را شناخت .\r\nمن عرف نفسه حلّ أمره ؛\r\nهركس خود را شناخت ، مشكلش حل مىشود .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمن جهل نفسه كان بغيره أجهل ؛\r\nهركس به خود جاهل بود ، به غير خود جاهل‌تر است .\r\nمن عرف نفسه كان بغيره أعرف ؛\r\nهركس خويشتن خويش را شناخت به غيرخود شناخت بيشترى مىيابد .\r\nمن عرف نفسه فقد انتهى إلى غاية كلّ معرفة وعلم ؛\r\nهركس خود را شناخت ، به پايان هر شناخت وآگاهى رسيده است .\r\nمن لم يعرف نفسه بعد عن سبيل النجاة ، حبط في الضلال والجهالات ؛\r\nهركس خود را نشناخته است ، از راه رستگارى دورگشته و در جهالت و گمراهى افتاده است .\r\nمعرفه النفس أنفع المعارف ؛\r\nخويشتن‌شناسى سودمندترين دانش‌هاست .\r\nقال : الفوز الأكبر من ظفر بمعرفة النفس ؛\r\nهركس به شناخت خويش موفق شد ، به بزرگ‌ترين پيروزى دست يافته است .\r\nلاتجهل نفسك ، فإنّ الجاهل معرفة نفسه جاهل كلَّ شيء ؛\r\nبه خويش جاهل مباش كه هركس خود را نشناخت ، هيچ چيز را نشناخت .\r\nمىگويم : اين احاديث كه نقل شد ، چنان كه ديده مىشود ، تفسير برخى از علما رحمه الله را كه مىگويند اين سخن پيامبر صلى الله عليه و آله كه : « من عرف نفسه فقد عرف ربه » ، محال بودن شناخت خداوند را تعليق به محال بودن شناخت نفس كرده و شناخت نفس نيز مستحيل است ، ردّ مىكند . هم‌چنين ظاهر رواياتى كه گذشت ونيز اين سخن پيامبر صلى الله عليه و آله كه مىفرمايد : « أعرفكم بنفسه أعرفكم برّبه » نيز قول آن بزرگان را ردّ مىنمايد .\r\nبا اين‌كه شناخت ومعرفت خداوند سبحان اگر هم محال باشد ، همانا شناخت و معرفت فكرى و از راه انديشه و نظر است نه شناخت شهودى و از طريق مشاهده ، و تازه به فرض پذيرش اين قول ، مقصود ازمحال بودن شناخت خداوند ، شناخت\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاحاطى و كامل و معرفت به كُنه ذات او مراد است . اما معرفت وشناخت خداوند به فراخور توانايى وقدرت امكانى ، محال نخواهد بود .\r\nوبالجمله ، اين‌كه معرفت نفس ، برترين راه‌ها ونزديك‌ترين راه به كمال است ، چيزى است كه كه هيچ ترديدى درآن نمىتوان كرد و تنها سخن در مورد كيفيت سير وپيمودن مسير اين راه باقى مىماند .\r\nبرخى كسان چنين پنداشته‌اند كه چگونگى پيمودن اين راه در شرع بيان نشده است وحتى برخى در تاليفات خود نوشته‌اند كه اين روش در اسلام همچون رهبانيت است كه مسيحيان در دين مسيح ، بدعت گذاشتند ، بىآن‌كه حكمى الهى در مورد آن نازل شده باشد وخداى سبحان آن را از ايشان پذيرفته باشد .\r\nخداى سبحان مىفرمايد :\r\n « وَ رَهْبانِيَّةً ابْتَدَعُوها ما كَتَبْناها عَلَيْهِمْ إِلَّا ابْتِغاءَ رِضْوانِ اللَّهِ فَما رَعَوْها حَقَّ رِعايَتِها »  . « 1 »\r\nو گفتند كه : طريق معرفت نفس در شريعت اسلامى وارد نشده است و شريعت ، راهى براى رسيدن به‌كمال پسنديده است ( پايان سخن مخالفان روش معرفت نفس ) .\r\nو از همين روست كه برخى از رياضت‌ها و روش‌هاى مخصوص كه در نزد اين گروه يافت مىشود ، در كتاب وسنت يافت نمىشود و در سيرهء رسول خدا وخاندان پاك او عليه السلام مشاهده نشده است .\r\nو اين بنابر آن چيزى كه ذكر آن گذشت و مراد از اين روش‌ها گذر كردن و رسيدن به هدف اصلى است به هر راه ممكن ، ونيز روش‌هايى كه از غير مسلمانان از حكيمان متأله و اهل رياضت نقل شده است همين گونه است ، چنان‌كه اگر به كتاب‌ها وآثار ايشان مراجعه شود آشكار مىگردد .\r\n\r\n\r\n","description":"","footnote":"\r\n( 1 ) . و ليكن رهبانيت و ترك دنيا را از پيش خود بدعت انگيختند ، ما بر آنها جز آن‌كه رضا و خشنودى خدا را طلبند ننوشتيم . و باز آنها چنان كه بايد و شايد مراعات آن را نكردند\r\n","page_name":" 72 ","page_number":72},
  {"content":"\r\n\r\nاما آنچه كه نزد اهل حق ، حقيقت به شمار مىآيد و از كتاب وسنت نيز روشن مىشود اين است كه شريعت اسلام به هيچ وجه توجه به غير خدا واعتماد وگرايش به غير او را به سالكان راه اجازه نمىدهد ، مگر اين‌كه خود به لزوم آن و انجام آن فرمان داده باشد . والبته شريعت اسلام هيچ چيزى از لوازم سير به سوى خدا و اندكى از آنچه مربوط به سعادت ونيك‌بختى يا شقاوت ونگون‌سارى شود خواه ريز يا درشت ، فروگزار نكرده است بلكه آن را بيان وآشكار ساخته است ، پس هركسى درگرو عمل خويش و هم‌آهنگ با عملش پاداش وكيفر مىيابد .\r\nخداوند سبحان مىفرمايد :\r\n « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  . « 1 »\r\n « وَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ مَثَلٍ » *  . « 2 »\r\n « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ »  « 3 » .\r\n « لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ »  « 4 » .\r\nو آياتى ديگر ونيز اخبارى از طريق اهل بيت كه مستفيض يا متواتر هستند رسيده است .\r\nاز آنچه گذشت آشكار مىگردد كه بهره هر كسى از كمال به مقدار متابعتى است كه از شرع دارد . و تو پيش‌تر دانستى كه اين كمال « امرى تشكيكى » و داراى مراتب است ؛ و چه نيكوست اين سخن بعضى از اهل كمال كه گفته است : رها كردن رياضات شرعى و گرايش به رياضت‌هاى شاق ودشوار در حقيقت گريختن از دشوارتر به سوى\r\n\r\n\r\n","description":"","footnote":"\r\n( 1 ) . و ما بر تو اين قرآن عظيم را فرو فرستاديم تا حقيقت هر چيز را روشن كند ( و راه دين حق را از راه‌هاى باطل بنمايد )\r\n( 2 ) . و ما در اين قرآن عظيم براى هدايت مردم از هرگونه مثلى آورديم ( و حقايق را به مثال روشن كرديم )\r\n( 3 ) . بگو اى پيغمبر صلى الله عليه و آله اگر خدا را دوست مىداريد مرا پيروى كنيد كه خدا شما را دوست دارد\r\n( 4 ) . البته شما را در اقتداى به رسول خدا صلى الله عليه و آله ، چه صبر و مقاومت در برابر دشمن و چه ديگر از اوصاف و افعال نيكو خير و سعادت بسيار است\r\n","page_name":" 73 ","page_number":73},
  {"content":"\r\n\r\nآسان‌تر است ، زيرا پيروى از شرع براى قتل نفس و كشتن مستمر و دائمى آن است كه مادام كه نفس موجود است اين رياضت‌ها برقرار است ، اما رياضت‌هاى شاق ودشوار ، قتل دفعى وآنى براى نفس هستند و از همين رو آسان‌ترند ونياز به ايثار كمترى دارند .\r\nوبالجمله شريعت ، بيان كيفيت سير و سلوك از طريق معرفت نفس را فروگزار نكرده است .\r\nبيان مطلب چنين است كه انجام عبادت سه گونه تصور مىشود :\r\nنخست : عبادت به طمع بهشت .\r\nدوم : عبادت از بيم آتش دوزخ .\r\nسوم : عبادت براى خدا . نه از روى بيم و نه از روى طمع .\r\nو غير از قسم سوم ، از آن‌جا كه هدف رسيدن به راحتى وآرامش يا رهايى از عذاب است پس غايت آن نيز دست‌يابى به خواهش نفس خواهد بود . و توجه به خدا در اين‌گونه عبادات ، همانا براى دست‌يابى به خواهش نفسانى است وخداوند سبحان واسطه رسيدن به خواهش‌ها قرار مىگيرد . و واسطه از آن روكه واسطه است مقصود بالذات نبوده و تنها بالتبع وبالعرض مقصود است . وچنين عبادتى در حقيقت چيزى جز پرستش شهوت نخواهد بود ، تنها قسم سوم است كه عبادت حقيقى به حساب مىآيد و از آن با بيان‌هاى مختلفى تعبير شده است .\r\nدر كتاب كافى به طور مسند از « هارون » ، از ابى عبداللَّه عليه السلام روايت شده است كه فرمود :\r\nالعباد ثلاثة ، قوم عبدوااللَّه عزّوجلّ خوفاً ، فتلك عبادة العبيد ، و قوم عبدوااللَّه تبارك و تعالى طلباً للثواب . فتلك عبادة الأجراء ، و قوم عبدوا اللَّه عزّوجلّ حبّاً له ، فتلك عبادة الأحرار ، وهي أفضل العبادة . « 1 »\r\n\r\n\r\n","description":"","footnote":"\r\n( 1 ) . پرستندگان بر سه دسته‌اند : گروهى كه خدا را از روى بيم و هراس مىپرستند كه اين عبادت بردگان است . و گروهى كه خدا را براى رسيدن به اجر و ثواب پرستش مىكنند و اين عبادت مزدوران است . و اما دسته‌اى هستند كه خدا را از سر محبت پرستش مىكنند و اين عبادت آزادگان و برترين عبادت‌هاست\r\n","page_name":" 74 ","page_number":74},
  {"content":"\r\n\r\nو در نهج البلاغه چنين آمده است :\r\nإنّ قوماً عبدوااللَّه رغبةً ، فتلك عبادة التجّار ، وأنّ قوماً عبدوااللَّه رهبةً ، فتلك عبادة العبيد ، وأنّ قوماً عبدوا اللَّه شكراً ، فتلك عبادة الأحرار . « 1 »\r\nو در كتاب علل و مجالس و خصال به طور مسند از « يونس » از امام صادق عليه السلام روايت شده كه فرمودند :\r\nإنّ الناس يعبدون اللَّه على ثلاثة أوجه ، فطبقة يعبدونه رغبة في ثوابه ، فتلك عبادة الحرصاء وهو الطمع ، وآخرون يعبدونه خوفاً من النار ، فتلك عبادة العبيد ، وهى رهبة ، ولكنّي أعبُدُه حبّاً له عزّوجلّ ، فتلك عبادة الكرام ، لقوله عزّوجلّ :  « وَ هُمْ مِنْ فَزَعٍ يَوْمَئِذٍ آمِنُونَ »  ولقوله عزّوجلّ :  « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ »  ، فمن أحبّ اللَّه عزوجل أحبّه اللَّه . « 2 »\r\nدر كتاب مناقب روايت شده است كه رسول خدا صلى الله عليه و آله چندان مىگريست كه از خود بىخود مىگشت و به او مىگفتند آيا چنين نيست كه خداوند تمامى گناهان شما را از گذشته وآينده بخشيده است ؟ مىفرمودند : آيا بنده‌اى سپاس‌گزار نباشم ؟ : « أفلا أكون عبداً شكوراً ؟ » .\r\nمىگويم : بازگشت شكر وحبّ ، به يك چيز است ، زيرا شكر ، يعنى ستايش جميل\r\n\r\n\r\n","description":"","footnote":"\r\n( 1 ) . گروهى خدا را از روى طمع مىپرستند و اين عبادت سوداگران است و گروهى خدا را از روى بيم و ترس مىپرستند و اين عبادت بردگان است و دسته‌اى خدا را از سر شكر و سپاس پرستش مىكنند و اين عبادت آزادگان است\r\n( 2 ) . همانا مردم خدا را سه گونه مىپرستند : دسته‌اى او را براى رسيدن به ثواب مىپرستند ، اين عبادت آزمندان است و اين طمع است و ديگر دسته‌اى هستند كه خدا را از بيم آتش پرستش مىكنند و اين عبادت بردگان است و اين ترس است ، و اما من او را از سر دوستى مىپرستم و اين عبادت بزرگواران است چون خدا فرموده است : « و آنان از درد و فشار امروز در امان هستند » . و باز فرموده است : « بگو اگر خدا را دوست داريد مرا پيروى كنيد تا خدا شما را دوست بدارد » ، پس هر كس كه خدا را دوست داشته باشد خدا نيز او را دوست خواهد داشت\r\n","page_name":" 75 ","page_number":75},
  {"content":"\r\n\r\nاز آن حيث كه جميل است وعبادت ، توجه وتذلّل و خوار ساختن خويش براى خداوند سبحان است از آن جهت كه جميل بالذات است . پس خود خداى سبحان مقصود لنفسه است نه مقصود لغيره چنان‌كه خود مىفرمايد :\r\n « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  . « 1 »\r\nپس هدف نهايى آفرينش جن و انس و وجود و كمال وجود ايشان ، همان عبادت خداى سبحان يعنى تنها توجه به اوست ، و خود توجه نيز واسطه بوده . مقصود ذاتى نيست . پس خود خداى سبحان غايت وهدف وجود آنان است و از همين روست كه در روايات ، عبادت را دراين‌جا به معرفت تفسير كرده‌اند .\r\nو خداى سبحان مىفرمايد :\r\n « وَ قَضى رَبُّكَ أَلَّا تَعْبُدُوا إِلَّا إِيَّاهُ »  . « 2 »\r\nو مىفرمايد :\r\n « هُوَ الْحَيُّ لا إِلهَ إِلَّا هُوَ فَادْعُوهُ مُخْلِصِينَ لَهُ الدِّينَ »  . « 3 »\r\nو همين طور حب نيز انجذاب وكشش به سوى جميل است از آن جهت كه جمال است و جمال مطلق نزد خداست . و خداى سبحان مىفرمايد :\r\n « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي »  . « 4 »\r\nو مىفرمايد :  « وَ الَّذِينَ آمَنُوا أَشَدُّ حُبًّا »  . « 5 »\r\nو روايت « ديلمى » در اين باب به زودى خواهد آمد .\r\nو در دعاى كميل آمده است :\r\n\r\n\r\n","description":"","footnote":"\r\n( 1 ) . آدمى و پرى را نيافريدم ، مگر براى اين‌كه مرا پرستش كنند\r\n( 2 ) . و خداى تو حكم فرموده كه جز او هيچ كس را نپرستيد\r\n( 3 ) . او خداى زندهء ابدى است [ و 
  ] جز او هيچ خدايى نيست پس تنها او را بخوانيد و به اخلاص بندگى كنيد\r\n( 4 ) . بگو اى پيغمبر صلى الله عليه و آله اگر خدا را دوست مىداريد مرا پيروى كنيد\r\n( 5 ) . آنها كه اهل ايمانند كمال محبت و دوستى را فقط به خدا مخصوص دارند\r\n","page_name":" 76 ","page_number":76},
  {"content":"\r\n\r\nواجعل قلبي بحبّك متيّماً . « 1 »\r\nو در مناجات حضرت على عليه السلام چنين آمده است :\r\nإلهي أقمني في أهل ولايتك مقام من رجا الزيادة من محبّتك . « 2 »\r\nوداستان حب ودوستى در ادعيه ، بسيار فراوان نقل شده است . چه عجب است سخن كسى كه مىگويد محبت ، حقيقتاً به خداوند سبحان تعلق نمىگيرد و آنچه در شريعت دراين خصوص وارد شده است مجاز ! است ومراد امتثال واطاعت از امر و نهى خداوند است . و اين سخن خلاف بداهت بوده وانكار وستيز بابديهى است .\r\nو به جانم سوگند ، چه تفاوت‌هاى زيادى بين سخن آن كس است كه مىگويد :\r\nمحبت ، به خداوند سبحان تعلق نمىگيرد و اين سخن كه : محبت جز به خداوند سبحان تعلق نمىگيرد .\r\nبه اصل سخن خود باز مىگرديم و مىگوييم : از آن‌جا كه عبادت ، توجه به خداوند است ، بدون نوعى معرفت تحقق نمىيابد ، گرچه خود عبادت مقدمه معرفت ومايه و موجب آن مىگردد ، اما انجام عبادت به صورت حقيقى و درست آن ، نياز به معرفت و شناخت دارد . اگرچه عبادت و معرفت ، متلازم يكديگرند چنان‌كه در روايت « اسماعيل بن جابر » از امام صادق عليه السلام آمده است كه حضرت فرمودند :\r\nالعلم مقرون بالعمل ، فمن علم عمل ، و من عمل علم . « 3 »\r\nو به ديگر سخن ، عبادت بايد از روى معرفت باشد تا معرفت به بار آورد ، چنان‌كه در حديث نبوى آمده است كه پيامبر صلى الله عليه و آله فرمودند :\r\nمن عمل بما علم ، رزقه اللَّه علم ما لم يعلم . « 4 »\r\n\r\n\r\n","description":"","footnote":"\r\n( 1 ) . و دلم را به دوستىات بىقرار و شيدا ساز\r\n( 2 ) . خدايا مرا در ميان دوستانت مقام كسى بخش كه اميد به افزونى محبتت را دارد\r\n( 3 ) . علم باعمل همنشين است ، پس هركس علم يافت عمل كرد و هر كس عمل كرد علم يافت\r\n( 4 ) . هركس بدانچه كه مىداند عمل كند خداوند علم به آنچه راكه نمىداند روزى او مىگرداند\r\n","page_name":" 77 ","page_number":77},
  {"content":"\r\n\r\nو اين ، همان معناى اين سخن خداونداست كه مىفرمايد :\r\n « مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ »  . « 1 »\r\nكه تفاوت دوگونه پاداش در آيه شريفه به خوبى نمايان است .\r\nهم‌چنين است اين سخن خداوند كه مىفرمايد :\r\n « إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ »  . « 2 »\r\nو اعتبار عقلى نيز مؤيد سخن ما درباره محبت است ، زيرا محبت و اشتياق نسبت به چيزى ، مايه توجه والتفات به او مىشود وتوجه كه همان عمل است آن محبت واشتياق وعلم وتوجه را تثبيت مىكند وراسخ مىگرداند وهرچقدر ثبوت چيزى بيشتر گردد ، ظهور آثار آن و هر آنچه كه بدان تعلق وارتباط دارد تمام‌تر وكامل‌تر مىگردد .\r\nو فشرده سخن اين‌كه : اين چنين معرفتى ، كه نيازمند به عمل است ، تحصيل ودست‌يابى به آن ازدو راه قابل تصور است : سير آفاقى و سير انفسى .\r\nراه اولى كه سير آفاقى باشد ، عبارت است از تفكر وتدبر ونظر كردن به موجودات آفاقى ، از مخلوقات ومصنوعات خداوند و نشانه‌هاى او درآسمان و زمين كه همگى خارج از لوح نفس مىباشند . تا اين‌كه اين انديشه وتدبر مايه و موجب پيدايش يقين نسبت به خدا واسماء وافعال او گردد ، زيرا اين نشانه‌ها ومخلوقات ، تمامى آثار و ادلهء وجود خداوند هستند وعلم وآگاهى از دليل ، موجب علم وآگاهى به مدلول مىگردد بالضروره .\r\nو راه دوم كه سير انفسى باشد ، عبارت است از رجوع وبازگشت به نفس وشناخت\r\n\r\n\r\n","description":"","footnote":"\r\n( 1 ) . هر كس حاصل مزرعه آخرت را بخواهد ما برتخمى كه كاشته مىافزاييم وهركه تنها حاصل كشت دنيا را بخواهد او را هم از آن نصيب مىكنيم ولى درآخرت ( از نعمت ابدى آن ) نصيبى نخواهد داشت\r\n( 2 ) . كلمه نيكوى توحيد به سوى خدا بالا رود و عمل نيك خالص ، آن را بالا برد\r\n","page_name":" 78 ","page_number":78},
  {"content":"\r\n\r\nومعرفت خداوند ، از طريق آن ، زيرا نفس از نظروجودى ، هيچ گونه استقلالى از خود ندارد و شناخت موجودى كه كاملًا وابسته و غير مستقل است ، از شناخت موجود مستقلى كه مقوم ونگهدارنده اوست ، جدا نيست وهردو شناخت به يك اعتبار يكى است .\r\nپس راه رسيدن به هدف ، همين دو طريق است كه گفته شد اما حقيقت اين است كه سير آفاقى به تنهايى موجب پيدايش معرفت حقيقى وعبادت راستين نمىگردد ، زيرا شناخت موجودات آفاقى از آن جهت كه آثار و آيات ونشانه‌هاى خداوند هستند ، تنها مايه پيدايش علم حصولى به وجود صانع تعالى وصفات او مىشود .\r\nاين چنين علم وشناختى به يك قضيهء داراى موضوع ومحمول ختم مىشود كه اجزاى آن هر دو از سنخ مفاهيم‌اند . در حالى كه برهان اقامه شده است كه خداوند تعالى وجود محض وهستى صِرف است و هيچ گونه ماهيتى ندارد ، پس دخول او درذهن ، امرى محال است ، زيرا هرچه كه به ذهن بيايد بايد داراى ماهيت باشد و هر ماهيتى در ذات خود تهى وعارى از وجود ذهنى يا خارجى است تا بتواند هم درذهن وهم درخارج ، موجود گردد و چنين امرى در مورد خداوند مصداق ندارد .\r\nپس هر چه را كه ذهن ، تصور مىكند و آن را واجب مىپندارد و نسبت به او حكم مىكند و محمولاتى همچون اسماء و صفات ، بر آن حمل مىكند همگى غير خداى سبحان خواهد بود .\r\nدركتاب توحيد صدوق در روايتى به طور مسند از « عبدالاعلى » نقل شده كه حضرت صادق عليه السلام به همين مطلب اشاره كرده و مىفرمايند :\r\nو من زعم انّه يعرف اللَّه بحجاب أو بصورة أو بمثال فهو مشرك ، لأنّ الحجاب والصورة والمثال غيره ، وإنّما هو واحد موحّد ، فكيف يوحّد من زعم أنّه عرفه بغيره ؟ إنّما عرف اللَّه من عرفه باللَّه . فمن لم يعرفه به فليس يعرفه ، إنّما يعرف غيره . ليس بين الخالق والمخلوق شيء ، واللَّه خالق الأشياء لامن شيء يسمّى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبأسمائه ، فهو غير أسمائه ، والأسماء غيره ، والموصوف غير الواصف ، فمن زعم أنّه يؤمن بما لا يعرف ، فهو ضالّ عن المعرفة . لايدرك مخلوق شيئاً إلّا باللَّه ، واللَّه خلو من خلقه ، وخلقه خلو منه . « 1 »\r\nاين سخن حضرت عليه السلام كه فرمود : « وإنّما هو واحد موحد » مقصود اين است كه خداوند واحدى است كه وحدت محض دارد و هيچ گونه كثرتى دراو راه ندارد .\r\nودراين سخن حضرت ، اشاره‌اى است به اين برهان كه مىگويد : « ممتنع است كه معرفت غير ، مستلزم معرفت خداوند سبحان باشد » وتوضيح برهان اين است كه گفته شود : علم ، عين معلوم بالذات است چنان‌كه در جاى خود با برهان به ثبوت رسيده است ، و ممتنع است كه علم به چيزى ، عين علم به چيز ديگرى كه مباين با آن است باشد ، زيرا در اين صورت لازم مىآيد كه دو امر متباين ، يك امر واحد بشوند و اين « خُلف » است .\r\nپس اين‌كه علم به چيزى مستلزم علم به چيز ديگر باشد ، موجب نوعى اتحاد بين آن دو چيز مىگردد . وازآن‌جا كه اين دو ، دو چيزند ، پس داراى يك جهت اتحاد و يك جهت اختلاف هستند . پس هريك از اين دو ، مركب ازدو جهت خواهندبود ، در حالى كه خداوند سبحان داراى ذاتى واحد وبسيط بوده است و هيچ گونه تركيبى در او راه ندارد ، پس ممتنع است كه به غير خودشناخته شود . و حضرت آن‌جا كه فرمود :\r\nليس بين الخالق والمخلوق شيء - و - : فمن زعم أنّه يومن بما لا يعرف فهو\r\n\r\n\r\n","description":"","footnote":"\r\n( 1 ) . هركس كه بپندارد كه خدا را از طريق صورت و مثل ونمونه شناخته است ، مشرك است ، زيرا صورت و مثل ونمونه همگى غير از او هستند ، وخداواحد ويگانه است كه غيرى ندارد پس چگونه چيزى كه يگانه و بدون غير است با غير خود شناخته مىشود ؟ هماناخدا راكسى شناخته است كه او را با خودش شناخته باشد ، پس هركس كه خدا را با خود نشناخته باشد او را نشناخته است ، بلكه غير از او را شناخته است . بين خالق و مخلوق هيچ واسطه وحجابى در كار نيست ، وخداوند اشياء را بعد از اين‌كه نبودند آفريده است ، به اسمائش ناميده مىشود ، درحالى كه او خود غير اسماء است و اسماء نيز غير او هستند و موصوف غير از صفت است . پس هر كس كه بپندارد كه بدانچه نمىشناسد ايمان دارد ، او از معرفت و شناخت گمراه و منحرف گشته است . مخلوق هيچ چيز را درك نمىكند مگر با خدا ، و خدا خالى از خلق و خلق نيز خالى از اوست\r\n","page_name":" 80 ","page_number":80},
  {"content":"\r\n\r\nضالّ عن المعرفة . . . .\r\nاشاره به همين مطلب دارند و اين دو جمله همچون تفريعى بر سخن گذشته ايشان مىباشد كه فرمود : « إنّما عرف اللَّه من عرفه باللَّه . . . » .\r\nو اين سخن حضرت كه فرمودند : « لايدرك مخلوق شيئاً إلّاباللَّه » . « 1 »\r\nبه منزلهء برهانى است براى مطلب فوق به اين‌كه هر چيزى با خداكه نور آسمان‌ها و زمين است شناخته مىشود ، پس او خود چگونه باغير خود شناخته مىشود ؟ زيرا قوام هر چيزى به اوست وذات او غير متقوم به چيزى است وعلم به غير مستقل بعدازعلم به مستقلى است كه « مقوّم » اوست ، زيرا وقوع علم مقتضى يك نوع استقلال درمعلوم است بالضروره ، پس علم به غير مستقل همانا به تبع مستقلى است كه با او « معيت » دارد .\r\nو از آن‌جا كه ممكن است اين سخن موهِمِ حلول يا اتحاد شود - خداوند بلند مرتبه و پاك است از چنين چيزى - حضرت عليه السلام به دنبال سخن خويش اين بيان را اضافه كردند : « واللَّه خلوّ من خلقه وخلقه خلوّ منه . . . » . « 2 »\r\nو اين سخن كه گفتيم كه مخلوقات بارى ، هر چه را ادراك مىكنند به وسيلهء خدا و و با او ادراك مىكنند با صدر روايت كه حضرت اين معنا را كه علم به چيزى مستلزم علم به غير آن باشد را نفى فرمودند ، منافاتى ندارد ، زيراعلمى كه در صدر روايت مقصود است « علم حصولى » است وعلمى كه در ذيل روايت منظور است « علم حضورى » است .\r\nو در خصوص اين‌كه معرفت فكرى معرفت حقيقى نيست ، روايات بسيار زيادى وارد شده است . پس حاصل آمد كه هيچ راهى غير از راه معرفت نفس ، موجب پيدايش معرفت حقيقى نمىگردد .\r\n\r\n\r\n","description":"","footnote":"\r\n( 1 ) . هيچ آفريده‌اى چيزى را بدون خداوند درك نمىكند\r\n( 2 ) . خداوند خالى ازخلق است و خلق نيز خالى از خدايند .\r\n","page_name":" 81 ","page_number":81},
  {"content":"\r\n\r\nاما راه معرفت نفس ، راهى نتيجه بخش بوده و موجب حصول معرفت حقيقى مىشود . و آن راه اين است كه انسان ، روى دل خويش را به سوى حق بگرداند و از هر مانعى خود راجدا سازد ودل ببرد . و به خويش رجوع كند و به خود بپردازد تا آن‌كه به مشاهده خويشتن خويش نائل آيد آن خويشتنى كه حقيقتش عين نياز به خداوند سبحان است . وهركه شأنش چنين باشد مشاهدهء آن ، ازمشاهدهء مقوم آن ، جدا نخواهد بود . چنان‌كه دانستى !\r\nپس هنگامى كه خداوند سبحان را مشاهده كرد ، ضرورتاً او رابا يك شناخت بديهى خواهد شناخت . سپس خويشتن را حقيقتاً به او خواهد شناخت ، زيرا ذاتش عين ربط و وابستگى به خداى سبحان است وسپس هر چيزى را با او و از طريق او خواهد شناخت .\r\nو در كتاب تحف العقول در روايتى از امام صادق عليه السلام به همين مطلب اشاره شده است كه حضرت مىفرمايند :\r\nمن زعم أنّه يعرف اللَّه بتوهّم القلوب فهو مشرك ، و من زعم أنّه يعرف اللَّه بالاسم دون المعنى فقد أقرّ بالطعن ، لأنّ الاسم محدث ، و من زعم أنّه يعبد الاسم والمعنى فقد جعل مع اللَّه شريكاً ، و من زعم أنّه يعبد بالصفة لا بالإدراك فقد أحال على غائب ، و من زعم أنّه يضيف الموصوف إلى الصفة فقد صغر بالكبير ؛ و ما قدرواللَّه حقّ قدره . « 1 »\r\nبه حضرت گفته شد پس راه توحيدكدام است ؟ فرمود :\r\n\r\n\r\n","description":"","footnote":"\r\n( 1 ) . هر كس گمان كند كه خدا را با توهّم قلبى شناخته مشرك است ، و هر كس گمان كند كه خدا را با اسم بدون معنا شناخته پس بر خدا طعن زده است ، زيرا اسم ، حادث و نوپديد است ، و هر كس بپندارد كه اسم و معنا را با يكديگر مىپرستد ، پس با خدا شريك قرار داده است ، و هر كس بپندارد كه ، خدا را تنها با صفتش عبادت مىكند و او را ادراك نمىشود كرد ، پس به غايب ، حواله كرده است ، و هر كس گمان كند كه موصوف را به صفت مىافزايد ، پس بزرگ را كوچك كرده است ، و آن گونه كه سزاوار و در خور اوست او را نشناختند\r\n","page_name":" 82 ","page_number":82},
  {"content":"\r\n\r\nباب البحث ممكن ، و طلب المخرج موجود ، إنّ معرفة عين الشاهد قبل صفته ، ومعرفة صفة الغائب قبل عينه . « 1 »\r\nگفته شد و چگونه ذات شاهد ، پيش از صفت او شناخته مىشود ؟ فرمود :\r\nتعرفه و تعلم علمه ، تعرف نفسك به ، ولاتعرف نفسك بنفسك من نفسك ، وتعلم أنّ ما فيه له و به ، كما قالوا ليوسف :  « أَ إِنَّكَ لَأَنْتَ يُوسُفُ قالَ أَنَا يُوسُفُ وَ هذا أَخِي »  ، فعرفوه به ، و لم يعرفوه بغيره . ولا أثبتوه من أنفسهم بتوهّم القلوب . « 2 »\r\nاين سخن حضرت عليه السلام كه فرمود : وتعلم علمه . . . . « علم » به فتح عين ولام به معناى علامت و نشانه يا خصوص اسم است . پس معناى سخن حضرت اين مىشود كه او را مىشناسى سپس علائم و اوصافش را و نفس و ذات خودت را به او مىشناسى ، نه به غير او ، اما اگر « علمه » را به كسر عين و سكون لام بخوانيم توجيه آن دشوار مىگردد و تو پس از تأمل انديشه در معناى اين روايت شريف كه از برجسته‌ترين روايات است و به خصوص دقت و تدبر در تمثيلى كه حضرت به معرفت و شناخت برادران يوسف عليه السلام نسبت به او ، بيان فرمودند خواهى توانست كه جميع اصول گذشته را كه در فصل‌هاى سابق بيان گرديد از اين روايت استخراج كنى ، پس ما بيان را طولانى نمىكنيم .\r\nبالجمله ، هنگامى كه انسان خداى خويش را مشاهده كرد او را مىشناسد و آن‌گاه خود را و غير خود را با او مىشناسد و در اين هنگام است كه آن توجه عبادى ،\r\n\r\n\r\n","description":"","footnote":"\r\n( 1 ) . بحث در اين زمينه امكان‌پذير است وباب بحث مفتوح است و محل خروج از اين بحث نيز موجود است . شناخت ذاتى كه شاهد و حاضر است قبل از صفت اوست ، و شناخت صفتِ موجودى كه غايب وپنهان است پيش از ذات اوست\r\n( 2 ) . او را مىشناسى ، آن‌گاه علم او را مىدانى وسپس خودت را با او مىشناسى و تو از پيش خود و با خود ، خودت را نمىشناسى ، و سپس نيز علم پيدا مىكنى كه آنچه كه در تو هست براى اوست ، چنان‌كه به يوسف گفتند : مگر تو يوسفى ؟ گفت : من يوسفم ، و اين برادر من است . پس او را با او شناختند ، و با غير او ، او را نشناختند ، و نيز از پيش خود و با گمان و پندار و تو هم قلبى نيز او را شناسايى نكردند\r\n","page_name":" 83 ","page_number":83},
  {"content":"\r\n\r\nموقعيت و مقام خاص خود را مىيابد ؛ چه بدون اين مشاهده ، ما هرگونه كه به خدا توجه كنيم ، تنها چيزى را در ذهن خودتصور كرده‌ايم . و اين مفهوم تصور و صورت ذهنيه و هم‌چنين مصداق محدودى كه براى آن توهم شده است غير خداوند سبحان است ، پس در اين هنگام آن‌كه معبود است وپرستيده مىشود غيرازآن خداى حقيقى مورد نظر است . و اين حال و وضع غير عارفان وعالمان ربانى است وقبول اين گونه عبادات با آن كيفيتى كه دانستى همانا فقط و فقط از فضل و رحمت خداوند تبارك و تعالى است .\r\nخداى سبحان مىفرمايد :\r\n « وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً »  . « 1 »\r\nو اين به خلاف عبادت عارفان الهى وبندگان مخلص خداوند است چه آنان در عبادات خود نه به مفهوم توجه مىكنند نه به مصداق به مفهوم ، بلكه به خداى خويش كه عظمتش پرشكوه وسلطنتش پايدار باد ! توجه مىكنند .\r\nخداى سبحان مىفرمايد :\r\n  « سُبْحانَ اللَّهِ عَمَّا يَصِفُونَ * إِلَّا عِبادَ اللَّهِ الْمُخْلَصِينَ »   . « 2 »\r\nاز اين‌جا روشن مىشود كه مراد از « مخلصين » كسانى هستند كه براى خداوند خالص گشته‌اند ؛ پس هيچ حجابى بين آنها و خداوند نيست ؛ و گرنه توصيف آنان نسبت به خداوند مطابق واقع نخواهد بود . و از آن‌جا كه حجاب همان خود خلق هستند چنان‌كه سرور ما موسى بن جعفر عليهما السلام فرمود : « لاحجاب بينه و بين خلقه إلّا خلقه » . « 3 »\r\nپس كسانى كه خالص گشته‌اند ، خلق را در ميان نمىبينند و تنها خداوند را در برابر\r\n\r\n\r\n","description":"","footnote":"\r\n( 1 ) . و اگر فضل و رحمت خدا شامل شما نبود احدى از شما [ از گناه 
  ] پاك و پاكيزه نشدى\r\n( 2 ) . خدا ذات پاكش ازاين اوصاف كه به او نسبت مىدهند منزه است ، جز بندگان پاك با اخلاص\r\n( 3 ) . هيچ حجابى بين او و مخلوقش جز خود مخلوقات ، درميان نيست\r\n","page_name":" 84 ","page_number":84},
  {"content":"\r\n\r\nديده دارند . و در تفسير امام حسن عسكرى عليه السلام آمده‌است كه محمد بن على باقر عليهما السلام فرمود :\r\nلايكون العبد عابداً للّه حقّ عبادته حتى ينقطع عن الخلق كلّهم إليه ، فحينئذ يقول : هذا خالص لي ، فيقبله بكرمه . « 1 »\r\nو حضرت صادق عليه السلام فرمود :\r\nما أنعم اللَّه على عبد أجلّ من أن لايكون في قلبه مع اللَّه غيره . « 2 »\r\nو حضرت جواد عليه السلام فرمود : « أفضل العبادة ، الاخلاص » . « 3 »\r\nو از آنچه كه گذشت معناى اين سخن خداوند كه از زبان ابليس حكايت مىكند ، روشن مىگردد :\r\n  « قالَ فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ »   . « 4 »\r\nو اين سخن ديگر خداوند نيز روشن مىگردد كه فرمود :\r\n  « فَإِنَّهُمْ لَمُحْضَرُونَ * إِلَّا عِبادَ اللَّهِ الْمُخْلَصِينَ »   . « 5 »\r\nزيرا اين كسان ، مستغرق در خداوندند ، ابليس را نمىبينند و وسوسه‌اى براى آنان نيست و احضار و حسابى نخواهند داشت . و در حديث قدسى كه مىفرمايد : « أوليائي تحت قبائي ، أو ردائي » . « 6 » به همين مطلب اشاره شده است . وحديث امن كه پيش‌تر از\r\n\r\n\r\n","description":"","footnote":"\r\n( 1 ) . هيچ بنده‌اى ، تا به طور كامل از خلق دل نبرد به عبادت خدا ، آن‌گونه كه شايسته اوست نمىرسد ، و چون بدين مقام رسيد وعبادتش خالص گشت خداوند مىگويد : اين خالص از آن من است ، پس عبادت او راباكرمش مىپذيرد\r\n( 2 ) . خداوند هيچ نعمتى بالاتر از اين به بندگانش نداده است كه در قلب بنده چيزى جز خدا نباشد\r\n( 3 ) . برترين عبادت‌ها اخلاص است\r\n( 4 ) . به عزت و جلال تو قسم كه خلق را تمام گمراه خواهم كرد مگر خاصّان از بندگانت را كه دل از غير بريدند ( و براى تو خالص شدند )\r\n( 5 ) . پس ايشان همگى احضار خواهند شد جز بندگان با اخلاص خدا\r\n( 6 ) . اولياى من در زير قباى من يا رداى منند\r\n","page_name":" 85 ","page_number":85},
  {"content":"\r\n\r\nيونس بن عبدالرحمان نقل شد ، نيز ناظر به همين مطلب است .\r\nوچكيده سخن اين‌كه : تنها طريقى كه به هدف مىرساند ، همان طريقهء « معرفت النفس » است كه نزديك‌ترين راه‌ها نيز هست . و اين راه همان راه انقطاع و بريدن از غير خدا و توجه كامل به خداون سبحان و مشغول گشتن به شناخت نفس است و از حديث موسى عليه السلام نيز اين مطلب به دست مىآيد كه فرمود :\r\nليس بينه و بين خلقه حجاب إلّاخلقه ، فقد احتجب به غير حجاب محجوب ، و استتر به غير ستر مستور . « 1 »\r\nو اين حديث شريف زيباترين بيان براى نيكوترين راه‌هاست . و كيفيت اين راه چنين است كه با مراعات دستوراتى كه در شرع براى دست‌يابى به انقطاع رسيده است ، همچون : توبه ، انابه ، محاسبه ، مراقبه ، صمت ، جوع ، خلوت بيدارى ، آغاز مىشود و سالك با عمل به دستورات و انجام عبادات ، به مجاهدت با نفس مىپردازد و با انديشيدن و پند اندوختن ، عبادات و اعمال را مدد مىرساند تا اين‌كه منجر به انقطاع كامل و غفلت از نفس و توجه تامّ به خداوند سبحان مىگردد وطالعى از غيب ، درخشيدن مى گيرد و به دنبال آن نفحات الهى وجذبات رحمانى ، پى در پى فرا مىرسند و موجب محبت وگرايش بيشتر به معبود كه همان ذكر و ياد خداست مىشوند .\r\nسپس ، برقى مىدرخشد كه هيچ‌گاه فروكش نمىكند وجذبه‌اى طالع مىگردد واشتياقى دست مىدهد تا اين‌كه سلطان محبت ، در دل استقرارمى يابد و ذكر ، بر نفس مستولى وچيره مىگردد و به مقام جمع مىرسد وامر پايان مىيابد وهمانا پايان هر چيز به سوى پرودگار توست .\r\n\r\n\r\n","description":"","footnote":"\r\n( 1 ) . بين او وآفريدگانش حجابى جز خود آفريدگانش دركار نيست ، پس محجوب است بدون اين‌كه حجابى او را فرا گرفته باشد و پوشيده است بدون اين‌كه پوششى بر او افكنده باشند\r\n","page_name":" 86 ","page_number":86},
  {"content":"\r\n\r\nوبدان كه مَثل اين سالك ، مثل كسى است كه راهى را مىپيمايد تا به مقصدى برسد ، پس بر چنين كسى واجب است كه هدف را فراموش نكند ، به مقدارى كه نياز است راه را بداند و به اندازه نياز ، توشه‌اى باخود همراه ببرد . پس اگر يك دم ، مقصد را فراموش كند دچار سرگردانى وآوارگى مىشود و به ضلالت وگمراهى مىافتد .\r\nو اگر خود راه ومشاهده آن و آنچه در آن است او رابه خود سرگرم سازد ، از رفتن وپيمودن باز مىماند ودچار ايستايى وسكون مىشود . و اگر بيش ازمقدار نياز با خود توشه بردارد ، كوشش وتلاشش دير مىانجامد وهدف از دست مىرود . وخداوند سبحان يارى دهنده است .\r\nپس اگر اشكال كنى وبگويى : گيرم كه اين بيان دراز ، اثبات كندكه نزديك‌ترين راه‌ها براى رسيدن به پرودگار ، راه معرفت نفس باشد ، اما اين‌كه در شرع مبين نيز بيانى درمورد اين راه رسيده باشد كه كيفيت دخول و خروج به اين راه را ، وشئون سلوك وپيمودن اين راه دقيق وباريك و خطرناك وپرهراس را ، با آفات ومخاطراتى كه در بردارد و ممكن است به نابودى كسى بينجامد مطرح وتبيين كرده باشد ، با بيان شما اثبات نمىشود . پس بيان رسا وجامعى كه تمامى خصوصيات وجزئيات را توضيح داده ومنجيات ومهلكات را به خوبى متمايز وآشكار ساخته باشد ، دركجا مىتوان يافت ؟\r\nدر پاسخ اين سؤال مىگويم : در فصل دوم اين رساله به اين مطلب اشاره كرديم .\r\nبياناتى كه در كتاب وسنت آمده ، بيان واحدى است و همانا اختلاف در ناحيه اخذ وپذيرش وتفاوت و درجه ادراك مدركين است . و سير به سوى خداوند سبحان كه خود نيز نتيجهء فهم وعلم است به تبع اين دو ، تفاوت مىيابد و به شعبه‌هايى تقسيم مىگردد . و به جانم سوگند كه اين مطلبى واضح و آشكار است . و در آن‌جا گفتيم كه مردم دسته‌هاى گوناگون هستندوهر دسته به مقدار فهم و درك خود مىفهمد و عمل مىكند .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nپس هرگاه يكى از عامه مردم را تصور كنيم كه ميل ورغبت به دنيا و كارهاى آن دارد و شب را در فكر تدبيرمعاش خويش به روز مىآورد و تمام انديشه‌اش اين است كه چگونه داد وستد و خريد و فروش كند وفرداكجا رود وباچه كسى ديدار كند ؟ و روز را در حالى به سر آورد كه تمام همت او متوجه تدبير واداره امور آن روزش واصلاح وضع دنيوىاش باشد ! چنين كسى هنگامى كه نداى دعوت كننده‌اى به سوى خداوند را درحالى كه بشارتگر وانذار كننده است بشنود ، كه به مغفرت وآمرزش خداوند و خشنودى او و بهشتىهايى كه نعمت‌هاى پايدار در آن است بشارت مىدهد و از آتشى كه هيزم آن خود مردمند و ديگر چيزهايى كه خداوند براى ستم‌كاران آماده كرده است بيم دهد ؛ از آن‌جا كه چنين كسى كم همت است وتمامى همت وتوجه خود را به آنچه كه او را از گرسنگى وتشنگى نجات مىبخشد اختصاص داده است ، هيچ مجال وفرصتى براى غور وبررسى وكاوش در آيات و كلمات خداوند پيدا نمىكند . و تنها به طور اجمال به آنچه مىشنود باور و ايمان دارد . و از اعمال صالحه و كارهاى نيك ، آنچه راكه مزاحم دنياى او نباشد انجام مىدهد .\r\nپس نزد چنين كسى دنيا اصل است ودين فرع آن . به همين جهت رفتار او با گفتارش وعلم او با عملش تضاد دارد ؛ مثلًا مىبينى كه مىگويد همانا خداوند شنوا وداناست ودرعين حال مرتكب هرگناه و منكرى مىشود و ترك واجب مىكند . ونيز او را مىبينى كه ايمان دارد به اين‌كه خداوند تنها صاحب و سرپرست بندگان است و هر شيئى رو به سوى او دارد ، ولى در عين حال همين شخص در برابر غير خدا خاضع وتسليم است و غير او را معبود مىگيرد . هنگامى كه اندك چيزى از كالاى بىارزش دنيا در جايى ببيند ، به هر شيطانى كه او را به عذاب جهنم فرا مىخواند شتابان وسراسيمه رو مىآورد . واين‌قدر درك وفهم ندارد كه آگاه شود و بداند اشياء جز جسم وجسمانيات چيزى نيستند وفراتر از اين اوهام بىارزش ، چيز ديگرى وجود دارد .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nايمان دارد به اين‌كه خداوند داراى عرشى است كه احكام مربوط به آفريدگان را از آن‌جا صادر مىكند وكارگزاران او در آسمان وزمين‌كه همان فرشتگانند آن احكام را اجرا مىكنند و تمام هستى ، ملك اوست و تمام مخلوقات بندهء او واو بندگان خويش را كه همين بدن‌هاى محسوس باشند در اين سراى دنيا به تكاليفى مكلف كرده است .\r\nسپس آنها را مىميراند و از پس هستى آنان را رهسپار ديار نيستى مىكند . آن‌گاه زمانى مىآيد كه دنيا نابود مىشود ، و روزى فرا خواهد رسيد كه خداوند دوباره خلق را زنده مىكند و آنان را در آن روز كه روز گرد آمدن است ، فراهم مىآورد . نيكوكاران را به بهشتى كه جز خواهش‌هاى نفسانى در آن نيست پاداش مىدهد ، وستم‌كاران را نيز به آتشى كه جز شعله و زبانه درآن نيست به كيفر مىرساند . و همه اينها از نظر سياست حكومت وسلطنت وابهت وعزت واجراى حكم مجازات رعيت ، به شيوه‌اى است كه پادشاهان انجام مىدهند نه چيزى بيشتر و بالاتر از آن ، پس اينان يك دسته از مردمند و آن هم مقام وعملشان است .\r\nهنگامى كه يكى از زاهدان وعابدان را تصور كنيم - وايشان كسانىاند كه فنا وناپايدارى و فريب دنيا وكالاى آن وبقاى آنچه راكه نزد خداوند سبحان است ، ديده و مىدانند ومستعد براى زهد ورزى وعبادت هستند - اگر يكى از ايشان نداى دعوت‌كننده‌اى را كه به دل كندن از فريفتگىها و خواهش‌هاى دنيا و روآوردن به عبادت خدا ، براى دست‌يابى به نجات از عذاب دردناك ، و رسيدن به نعمت زوال‌ناپذير وملك پايدار فرا مىخواند ، بشنود ، ترس وبيم از خدا در دل او جاىگزين شده و ياد مرگ در برابر ديده‌اش قرار مىگيرد . پس محبت دنيا واندوه معاش را از دل خويش بيرون مىكند وهمّى جز زهد وكناره‌گيرى ازدنيا را ندارد و به طمع رسيدن به رضا وخشنودى خداوند به انجام كارهاى نيك و به تهذيب نفس خويش مىپردازد ، و نيت و عمل خويش را اصلاح مىكند و در آنچه موجب خشم پروردگار مىگردد تقوا و پروا را پيشه خود مىسازد و همه اينها را از ترس آتش وعذاب سرمدى و به\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nطمع بهشت ونعمت پايدار انجام مىدهد .\r\nدر واقع اگر درحال چنين كسى ومجاهدات او نيكو تأمل كنى خواهى ديد كه او چيزى جز خواهش نفسانى را نمىخواهد . او خود را دوست دارد و از آن‌جا كه شنيده است كه خداوند او را براى بقا آفريده است نه براى فنا ونيستى ، پس نفس خود را دوست دارد و خواسته‌هاى نفسش را نيز دوست دارد و چون مىبيند كه دنيا گذرا وزوال‌پذير است از همين رو در دنيا زهد مىورزد . و اگر دنيا وفادار وپايدار مىبود ونعمت‌ها ولذت‌هايش جاودانه بود ودرد ورنج‌ها وبلاهايش ازميان برداشته مىشد چيزى از رغبت وتمايل اين زاهد مجاهد كم نمىگشت . و از همين جا دانسته مىشود كه آنچه براى چنين كسى كمال به شمار مىآيد همان خواهش‌هاى نفسانى وخواسته‌هاى دنيايى ومادى است ، ولى چون لذت‌هاى دنياى مادى را آميخته به كمبودها و موانع مىبيند لذا لذت‌هايى از همان نوع ، اما خالى ازتيرگى را طلب مىكند .\r\nپس سراى آخرت را همچون دنيا تصور مىكند ، و مىپندارد كه روز قيامت نيز همچون روزگار دنياست .\r\nپس در اين مرحله و مرتبه جسمانى ، دچار توقف وايستايى شده و به خاطر يأس ونوميدى از مراحل و مراتب بالاتر و شريف‌تر ، از ترقى به آن مراتب محروم مىشود .\r\nپس هيچ كمالى بالاتر از كمال جسمى نمىخواهد ، زيرا به جز آن باور و اعتقاد ندارد ، و در واقع چنين كسى پايين‌تر از مرتبه علم به خداوند قرار دارد و متوقف در مرتبه عمل است . و از نظر قول و عمل و حسن خلق چنان است كه گويى پرده‌هاى غيب از برابر ديدگان او كنار رفته و پشت پرده براى او مكشوف و آشكار گشته است و از ديد او پنهان نيست ، در حالى كه واقع امر چنين نيست . و او از مشاهده پشت پرده نااميد است و تنها پس از مرگ آن را مشاهده مىكند ، پس چنين كسى تنها داراى عمل صالح و ثواب وپاداش در خور است و بالاتر از اين به او داده نمىشود :\r\n « وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ وَ لكِنْ يُنَزِّلُ بِقَدَرٍ ما يَشاءُ \r\n\r\n","description":"","footnote":"","page_name":" 90 ","page_number":90},
  {"content":"\r\n\r\n إِنَّهُ بِعِبادِهِ خَبِيرٌ بَصِيرٌ »  . « 1 »\r\nواينان نيز دسته‌اى ديگر از مردمند ورتبه ومقامشان درعلم و عمل نيز همان است كه گفته شد . اين دسته با دسته نخست از نظر علم مشتركند و به لحاظ علم با آنها تفاوت دارند .\r\nاما هنگامى كه يكى از محبان ومشتاقان خداوند رادرنظر آوريم - وچنين شخصى كسى است كه بارقه محبت وجذبه شوق به لقاء اللَّه وجود او را فرا گرفته است وتمامى اركان هستىاش را عشق ومحبت در برگرفته ، واندرون جانش را پريشان ومضطرب ساخته ودلش را سوزان وگدازان از عشق ومحبت كرده است وهوش را از سرش ربوده ودل از دنيا وزينت‌هاى آن برگرفته است ، وهمت او هرگز مصروف سراى آخرت و نعمت‌هاى آن نمىگردد - خواهيم ديد كه محب‌ّدين خود را درمحبوب مىبيند ومطلوب خود را هم در مطلوب محبوب مىجويد . چنين كسى ، چون مىشنود كه خداوند سبحان به بندگانش مىفرمايد :\r\n « فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ » *  . « 2 »\r\nو يا مىفرمايد :\r\n « إِنَّمَا الْحَياةُ الدُّنْيا لَعِبٌ وَ لَهْوٌ » *  . « 3 »\r\nبه مذمت ونكوهش دنيا وزينت‌هاى آن مىپردازد و چون خداى سبحان دنيا و زيورهاى آن را مذمت كرده است از زينت‌هاى دنيوى اعراض مىكند ودورى مىجويد و اگر خداوند ، دنيا رامدح مىفرمود همانا آن را برفنا و زوال و پستىاش مىستود .\r\n\r\n\r\n","description":"","footnote":"\r\n( 1 ) . و اگر خدا روزى بندگان را وسيع وفروان كند ، در روى زمين ظلم وطغيان بسيار كنند ، ليكن روزى خلق را به اندازه‌اى كه بخواهد نازل مىكند كه خدا به احوال بندگانش بصير وآگاه است .\r\n( 2 ) . پس زنهار شما را زندگانى دنيافريب ندهد و از عقاب خدا ، شيطان به عفو وكرمش سخت مغرورتان نگرداند\r\n( 3 ) . [ و بدانيد كه 
  ] زندگانى دنيا جز بازيچه وهوسرانى نيست\r\n","page_name":" 91 ","page_number":91},
  {"content":"\r\n\r\nو نيز هنگامى كه مىشنود خداوند سبحان مىفرمايد :\r\n « وَ إِنَّ الدَّارَ الْآخِرَةَ لَهِيَ الْحَيَوانُ »  . « 1 »\r\nبه مدح وستايش آخرت مىپردازد ، زيرا خداى سبحان آن رامى ستايد ، و اگر او به مذمت آخرت مىپرداخت آن را به بقا و شرافت آن مذمت مىكرد . و چون مىشنود كه خداوند مىفرمايد :\r\n « أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  . « 2 »\r\n « إِنَّهُ بِكُلِّ شَيْءٍ مُحِيطٌ »  . « 3 »\r\n « وَ هُوَ مَعَكُمْ أَيْنَ ما كُنْتُمْ »  . « 4 »\r\n « هُوَ قائِمٌ عَلى كُلِّ نَفْسٍ بِما كَسَبَتْ »  . « 5 »\r\nدلش به هيچ چيز تعلق پيدانمى كند و از هر چيز دل مىكند آن هم نه از روى بازىگرى و براى هوسبازى ، زيرا عاشق حيران وشيفتهء پريشان را بابازگيرى چه كار ؟\r\nبلكه بدين جهت از همه چيز دل بر مىگيرد كه خداى سبحان را قائم برهر چيز وناظر برهمه چيز و نزديك و همراه تمام موجودات و شاهد ومحيط برهمه چيز مىداند ، پس تنها خداوند را مقصود سعى و تلاش خود قرار مىدهد ، واو راطلب مىكند از طريق اشياء نه به تنهايى !\r\nو چون مىشنود كه خداى سبحان مىفرمايد :\r\n « يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ »  . « 6 »\r\n\r\n\r\n","description":"","footnote":"\r\n( 1 ) . و زندگانى اگر مردم بدانند به حقيقت دار آخرت است\r\n( 2 ) . آيا [ اى رسول ! همين حقيقت كه 
  ] خدا برهمه موجودات عالم پيدا وگواه است كفايت از برهان نمىكند ؟\r\n( 3 ) . خدا را برهمه موجودات عالم احاطهء كامل است\r\n( 4 ) . و هر كجا باشيد او با شماست\r\n( 5 ) . نگهبان همهء نفوس عالم با آثارشان اوست .\r\n( 6 ) . اى اهل ايمان شما ايمان خود را محكم نگاه داريد كه اگر همه عالم گمراه شوند وشما به راه هدايت باشيد زيانى از كفر آنها به شما نخواهد رسيد\r\n","page_name":" 92 ","page_number":92},
  {"content":"\r\n\r\nبيدار و متوجه مىگردد كه تعلق وپيوند او باخويشتن خويش همچون پيوندى كه با ديگر اشياء دارد ، نيست واهتدا و راهيابى او به سوى مقصودش ، از طريق شناخت همين خويشتن خويش است . وخداى سبحان اين چنين محب وعاشقى را سالك راه خويش قرار داده است ، آن‌جا كه مىفرمايد :\r\n « يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ »  . « 1 »\r\nو چون مىشنود كه خداى سبحان مىفرمايد :\r\n « وَ مَنْ يُعْرِضْ عَنْ ذِكْرِ رَبِّهِ يَسْلُكْهُ عَذاباً صَعَداً »  . « 2 »\r\nو مى فرمايد :\r\n  « وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ * وَ إِنَّهُمْ لَيَصُدُّونَهُمْ عَنِ السَّبِيلِ وَ يَحْسَبُونَ أَنَّهُمْ مُهْتَدُونَ »   . « 3 »\r\nو يا اين‌كه مىفرمايد :\r\n « وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ »  . « 4 »\r\nونسيان همان اعراض از ذكر خداست ، مىفهمد كه نسيان ، همان خود او ونفس او است وتعلق يافتن دل به اشياء ، نشانهء فراموش كردن خداوند است .\r\nو اگر چنين كسى ، از ذكر و ياد خدا رو بگرداند و به ديگر چيزها دلبستگى پيداكند ، خداوند او رابه عذابى سخت ودردناك دچار خواهد ساخت . و براى محبان هيچ عذابى سخت‌تر ودردناك‌تر از عذاب « بعد وهجران » از محبوب نيست ، ونيز او را\r\n\r\n\r\n","description":"","footnote":"\r\n( 1 ) . اى انسان البته باهر رنج و مشقت در راه طاعت و عبادت حق بكوشى عاقبت به حضور پروردگار خود مىروى و به ملاقات او نائل مىشوى\r\n( 2 ) . و هر كه از ياد خداى خود اعراض كند خدا به عذابى بسيار سخت كيفرش دهد\r\n( 3 ) . و هركه ازياد خدا ( و قرآن ) رخ بتابد شيطان را برانگيزيم تا ياروهمنشين دائم وى باشد و آن شياطين هميشه آن مردم از خدا غافل رااز راه خدا بازدارند و به ضلالت افكنند وبپندارند كه هدايت يافته‌اند\r\n( 4 ) . و شما مؤمنان مانند آنان نباشيد كه به كلى خدا را فراموش كردند وخداهم ( حظ روحانى و ابدى ) نفوس آنهارا از يادشان برد\r\n","page_name":" 93 ","page_number":93},
  {"content":"\r\n\r\nبا يك همنشينى ، دمساز مىگرداند كه وى را از راه صواب منحرف سازد . واين‌جا آشكار مىگردد كه راه همان خود او وتعلق به خود براى سلوك به سوى خداست ، زيرا خداوند پروردگار او وقائم ومحيط بر اوست . پس دراين هنگام ، اين سالك محب ، از همه چيز دل برمى گيرد وبرنفس خود توجه كرده و به تهذيب وپاك‌سازى آن وآراستنش به فضائل اخلاقى واعمال صالح ودورى از آنچه مايه هلاك ونابودى است و گريز از مهلكات مىپردازد ، زيرا خداوند سبحان به چنين كارى فرمان داده است واو اين كارها را دوست مىدارد و انجام مىدهد ، اما نه به طمع رفتن به بهشت و نه از بيم افتادن در آتش ، بلكه تنها براى خدا و خشنودى او ، والبته در انجام اين كارها هيچ پاداشى وستايشى هم انتظار ندارد .\r\nپس چنين كسى براى رسيدن به لقاءاللَّه وديدار خداوند ، تمامى همت وتوجه خود را مصروف پرداختن به نفس خويش مىكند و شب و روز در پى اين امر است اما هيچ علاقه وگرايش مستقلى به خود نفس ندارد و به آن دلبستگى استقلالى ندارد و دور باد كه چنين باشد !\r\nوچگونه مىشود كه عاشق صادق ، به دو معشوق دل ببندد ؟ و دو مطلوب داشته باشد ؟ بلكه محبوب ، محبوب ذاتى است وذاتاً محبوب است و هر چه جز او كه محبوب قرار گيرد به خاطراو و براى او محبوب واقع مىشود نه اين‌كه استقلالًا محبوب باشد ، پس محبوب اصلى ، هم « محبوب فى نفسه » است و در ذات خود محبوب است و هم « محبوب فى غيره » و در غير ذات خود نيز در حقيقت همو محبوب است .\r\nو تو ، نيك مىدانى كه محب ودوستدار چيزى ، جز محبوبش را نمىخواهد و از همه چيز دل برمىگيرد و به سوى او مىگريزد و از هرچه كه مانع وبازدارنده او ازمحبوبش باشد دور مىشود و به محبوب مىپيوندد . هيچ خواسته و آرزويى جز خلوت با محبوب و رسيدن به وصل او وازميان برداشتن حجاب و مانع ديدار\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمحبوب ، در نظر او نيست .\r\nوهرگاه كه وصف معشوق خويش را بشنود حالت وجد وشيدايى او شدت مىيابد ، و آتش شوقش شعله ور مىشود . و چه بسا در چنين حالتى از خويشتن خويش غايب وغافل شود و به حال خود هم توجه نكند وفكر وانديشه‌اش در معشوق فانى شود و تنها اشتغال به پروردگار ومحبوب داشته باشدكه در اين حال چيزى جز وجه خداوند صاحب جلال و بزرگى باقى نمىماند . و اين گروه نيز دسته ديگرى ازمردمندكه مقام علمى وعملىشان چنان است كه گفته شد .\r\nوهمانا دانستى كه تفاوت ميان اين سه دسته‌اى كه گفته شد ، در درجه فهم وادراك ايشان نسبت به حقايق نهفته است ، و به لحاظ همين اختلاف ، در توان ادراك از يك مدلول واحد ، دويا سه مدلول مختلف دريافت مىكنند . پس بيان راه از شئون شريعت نيست وهمانا راه‌هاى فهم است كه مايهء اختلاف مىشود .\r\nو من خود از برخى اساتيد ومشايخم شنيدم هنگامى كه از ايشان سوال شد : چرا طريق معرفت النفس ، با اين‌كه نزديك‌ترين راه‌ها براى رسيدن به خداوند است ، در شرع مبين بيان وتبيين نگشته است ؟ استاد در پاسخ فرمودند : كدام بيان ومطلب در شرع هست كه به اين مقصد نخواند و شرح وتوضيح اين راه نباشد ؟ و از همين روست كه برخى از اين دسته ، در تفسير پاره‌اى ازآيات و روايات ، معانى ومطالبى را بيان مىدارند كه از فهم عادى بسيار بسيار دور است .\r\nو آنچه در اين جا شايسته دانستن است اين است كه روش وطريقه‌اى كه گفته شد مركب از فعل و ترك يعنى انجام دادن و ترك كردن است و اين دو ، همان كنار گذاشتن غير خدا وتوجه كامل به خداوند است كه البته اين هردو به منزله متلازمان و يا خود متلازم يكديگرند .\r\nو پيش‌تر گذشت كه شناخت خداوند يك شناخت بديهى و از آشكارترين بديهيات است و آنچه كه مانع شناخت او مىشود ، جهل ونادانى نيست بلكه غفلت و بىتوجهى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاست ، كه اين خود در اثر اشتغال وسرگرمى به كالاى بىارزش دنيا ودل بستن به اين سراى عاريتى و گذرا پديد آمده است . پس خداوند براى هيچ كس دودل ، قرار نداده است .\r\nاشتغال به دنيا باعث محبت ودوستى به آن مىشود و اين سبب مىشود كه تمام همت آدمى صرف آن شود . ومحبت دنيا تمام فضاى دل را پر مىكند و مى پوشاند و ديگر آينه دل شفاف و صاف مىماند ، تا جمال زيباى خداوندى در آن بازتاب كند ومعرفت حاصل شود . پس مسئله ، مسئله دل است .\r\nو اگر خواستى درستى گفته ما را بيازمايى ، مىتوانى اين كار را انجام دهى : درمكان خلوتى كه هيچ مشغولىآور و بازدارنده‌اى همچون نور ، صدا ، اثاث و مانند آن نباشد ، مىنشينى ، به طورى كه به هيچ كارى مشغول نباشى و هيچ كارى از تو صورت نگيرد وچشم‌هايت را بسته نگه مىدارى . سپس صورتى را مثلًا صورت « ا » در خيال مجسم ساخته تمام توجهت را روى آن متمركز مىسازى ، ومىكوشى كه هيچ صورت ديگرى را به ذهنت وارد نسازى و تنها به همان صورت « ا » توجه داشته باشى . در آغاز امر مىبينى كه صورت‌هاى خيالى و وهمى ديگرى مزاحم ذهنت شده آن را تاريك ومشوش مىسازند ، صورت‌هايى كه بسيارى از آنها قابل تشخيص از يكديگر نيستند ، صورت‌هايى كه مربوط به افكار روزانه وشبانه وخواسته‌ها وهدف‌هاى توست كه مثلًا پس از يك‌ساعت ديگر ، تو در فلان جا و با فلان شخص ديدار كرده و يا مشغول به انجام فلان كار خواهى بود . اين در حالى است كه تو در خيال خود تنها به صورت « ا » نظر دارى و متوجه آن هستى ، و اين تشويش فكر و بى نظمى ذهنى تا مدتى دوام خواهد داشت و با تو خواهد بود .\r\nسپس اگر چند روزى كوشش را در خالى ساختن ذهن از صورت‌هاى مزاحم و غير مورد نظر ادامه بدهى ، خواهى ديد كه پس از مدتى خواطر و اوهام رو به كاهش گذاشته و رفته رفته كم مىشود ، و قوهء خيال ، نورانيتى به دست مىآورد ؛ به طورى كه\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nهر چه را كه به قلبت خطور مىكند ، چنان روشن و صاف است كه گويى دارى آن را با چشم حسى مىبينى ، سپس همين‌طور روز به روز اين خواطر كاهش يافته و تا آن‌جا پيش مىرود كه متوجه مىشوى هيچ صورت ديگرى جز همان صورت « ا » در ذهنت پديدار نمىگردد .\r\nو از اين‌جا به درستى سخن ما پى مىبرى كه گفتيم اشتغال و سرگرمى به كارهاى دنيوى موجب فراموش ساختن خود و غفلت از ماوراى ماده مىگردد ، و رهايى و رفتن به سوى باطن ، تنها با اعراض و دورى جستن از ظاهر و روى آورى به ماوراى آن به دست مىآيد . پس اگر خواستى از همان راه كه گفته شد نفست را نيز مشاهده كنى ، خواطر و موانعى بيشتر و افزون‌تر كه همان لذات و مقاصد دنيوى باشند ، در ميان خواهى ديد و با آنها مواجه خواهى گشت . پس طريق روشن و قطعى براى دست‌يابى به معرفت ، همين است كه دلت را از دنيا و هر چه غير خداست پاك سازى .\r\nپس بنابراين دستورها و آموزش هايى كه گفته‌اند ، همچون : مراقبه ، خلوت و مانند آنها ، همگى وسيله‌اى براى تحصيل اين حالت قلبى است كه گفته شد ، تا در اثر اين دستورات به جايى برسى كه دلت تنها متوجه خداى سبحان باشد و به وصل حضرتش - عزّ اسمه - برسى . و اين همان ذكر خدا و رسيدن به او مىباشد كه در حقيقت كليد آخرين است . و خداوند هدايت‌گر است .\r\nو بدان كه « ذكر » ، به اين معنا كه گفته شده در كتاب و سنت به فراوانى به كار رفته است :\r\nخداى سبحان مىفرمايد :\r\n « وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا »  « 1 » .\r\nو مىفرمايد :\r\n\r\n\r\n","description":"","footnote":"\r\n( 1 ) . و هرگز از كسانى كه ما دل‌هاى آنان را از ياد خود غافل ساخته‌ايم پيروى مكن\r\n","page_name":" 97 ","page_number":97},
  {"content":"\r\n\r\n « فَاذْكُرُوا اللَّهَ كَذِكْرِكُمْ آباءَكُمْ أَوْ أَشَدَّ ذِكْراً »  « 1 » .\r\nو آشكار است كه ذكر لفظى را نمىتوان موصوف به شدت كرد .\r\nو مىفرمايد :\r\n « وَ ما يَتَذَكَّرُ إِلَّا مَنْ يُنِيبُ »  . « 2 »\r\n\r\n\r\n","description":"","footnote":"\r\n( 1 ) . مانند پدران خود بلكه بيش از پدران ، خدا را ياد كنيد\r\n( 2 ) . و متذكر اين معنا نشود جز كسى كه دائم رو به درگاه خدا آرد\r\n","page_name":" 98 ","page_number":98},
  {"content":"\r\n\r\n\r\nفصل پنجم‌كمال نهايى آدمى\r\n\r\nدر آنچه كه انسان به كمال خويش به آن مىرسد\r\nاين فصل به مثابهء توضيحى است براى مطالبى كه در فصل دوم بيان شد .\r\nمىگوييم : چون دانستى كه كمال آدمى ، همان رسيدن به اقسام سه گانه « فنا » يا به عبارت ديگر رسيدن به مقام « توحيد فعلى » و « اسمى » و « ذاتى » است ، و نيز دانستى كه قرب هر موجود به حق سبحان ، همانا به مقدار حدود ذاتى اوست ، پس وسائطى كه بين نشئهء بدنى انسان ( نشئهء مادى ) و حق سبحان ، واسطه قرار گرفته‌اند همانا به حسب حدود ذوات خويش داراى ترتب وجودى هستند .\r\nپس انسان در سير خويش به سوى حق سبحان ناگزير از گذر از جميع مراتب افعال و اسماء و ذوات است تااين‌كه به « توحيدات ثلاث » برسد .\r\nاز آن‌جا كه آدمى به كمال هيچ مرتبه‌اى نمىرسد ، مگر به فناى از آن مرتبه و بقاى آن كمال در همان محل ، پس در هر مرتبه‌اى از كمال ، بر جميع انواع فيوضاتى كه بر مراتب مادون آن مرتبه مترشح مىگردد وقوف مىيابد و بدان متحقق مىگردد ، تا اين‌كه به مقام « توحيد ذات » مىرسد پس در آن‌جا ديگر نه « اسمى » برجا مىماند و نه « رسمى » و الملك يومئذٍ للّه ؛ يعنى ملك و سلطنت در آن هنگام تنها از آن خداست .\r\nو اين برهان با تمامى فشردگى خويش مشتمل بر تمامى مقامات اولياء بوده و از\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nشئون و مقامات آنان خبر مىدهد و براى كسى كه اهل فهم باشد ، كافى و بسنده است .\r\nو اما خصوصيات مقامات عارفان را كسى جز پروردگار ايشان - كه نامش گرامى باد ! - آگاه نيست .\r\nدنباله :\r\nاحاطه بر مقامات اولياء و اسرار و رازهايى كه با خدا دارند ، ممكن نيست ، زيرا ولايت و سرپرستى امور ايشان با خدا بوده و اسماء و رسومشان هم در خدا فانى گشته است .\r\nو خداوند سبحان خود فرموده است :  « وَ لا يُحِيطُونَ بِشَيْءٍ مِنْ عِلْمِهِ »  « 1 » . و آنان را همين شرافت بس است كه سرپرستى و ولايت امورشان با خداست و خدا خود مربى ايشان گشته است و بشارت دهندهء آنان است . خداى سبحان فرموده است :\r\n « أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ »  . « 2 »\r\nسپس به شناساندن و معرفى آنان پرداخته و مىفرمايد :\r\n « الَّذِينَ آمَنُوا وَ كانُوا يَتَّقُونَ » *  « 3 » .\r\nآن‌گاه آنان را پس از آن‌كه به تقوا توصيف كرده ، به ايمان وصف فرموده است . و آشكار است تقوا كه همان پرهيز از آن چيزى است كه باعث خشم خداوند مىشود ، پس از ايمان به خدا و رسول صلى الله عليه و آله تحقق مىيابد .\r\nبدين ترتيب دانستيم كه ايمان ياد شده در آيهء شريفه غير از ايمانى است كه مقدم بر تقواست و اين ايمان ، همان تأكيد ايمان و تثبيت آن است ؛ به گونه‌اى كه مقتضى آن ، از آن تخلف نكند .\r\n\r\n\r\n","description":"","footnote":"\r\n( 1 ) . و خلق را هيچ به او احاطه نيست\r\n( 2 ) . آگاه باشيد كه دوستان خدا هرگز هيچ ترسى [ از حوادث آيندهء عالم 
  ] و هيچ اندوهى [ از وقايع گذشته جهان 
  ] در دل آنها نيست\r\n( 3 ) . آنها اهل ايمان و خدا ترسند\r\n","page_name":" 100 ","page_number":100},
  {"content":"\r\n\r\nزيرا اصل ايمان كه همان اذعان و اعتراف اجمالى است ، با شرك و ساير معاصى جمع نمىشود .\r\nخداوند سبحان فرموده است :\r\n « وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ »  . « 1 »\r\nاما ايمان كامل و تام از لوازم اصول دين و فروع آن جدايى نداشته و همواره همراه آنها است . پس معناى ايمان ، در اين صورت بازگشت مىكند به تسليم در مقابل هر آنچه كه پيامبر صلى الله عليه و آله فرود آورده است ، چنان‌كه خود خداوند فرموده است :\r\n « فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً »  . « 2 »\r\nو تسليم كسى شدن يعنى ارادهء خويش را در ارادهء او فانى ساختن و هر چه را كه او مىخواهد خواستن و هر چه را كه او نمىخواهد ، نخواستن و اين همان تبعيت كامل و تام است . چنانچه خداوند فرموده است :\r\n « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ »  « 3 » .\r\nو نيز فرموده است :\r\n « يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ »  . « 4 »\r\nايمان دوم را به رسول صلى الله عليه و آله نسبت داد و اين ايمان همان يقين تام و كامل به خداوند سبحان و اسماء و صفات او و هم‌چنين يقين تام و كامل به آنچه فرود آورده است و\r\n\r\n\r\n","description":"","footnote":"\r\n( 1 ) . و اكثر خلق به خدا ايمان نمىآورند مگر آن‌كه مشرك شوند\r\n( 2 ) . نه چنين است قسم به خداى تو كه اينان به حقيقت ، اهل ايمان نمىشوند مگر آن‌كه در خصومت و نزاعشان ، تنها تو را حاكم كنند و آن‌گاه به هر حكمى كه ( به سود و زيان آنها ) كنى هيچ گونه اعتراضى در دل نداشته كاملا از دل و جان تسليم فرمان تو باشند\r\n( 3 ) . بگو اى پيغمبر اگر خدا را دوست داريد مرا پيروى كنيد كه خدا شما را دوست دارد\r\n( 4 ) . اى كسانى كه به حق گرويديد اينك خدا ترس و متقى شويد و به رسولش نيز ايمان آريد تا خدا شما را از رحمتش دو بهره نصيب گرداند\r\n","page_name":" 101 ","page_number":101},
  {"content":"\r\n\r\nتبعيت و پيروى كامل از دستورهاى اوست ، پس افعال و كردار ايشان مطابق افعال و كردار پيامبر صلى الله عليه و آله و غايت و هدفشان مطابق با غايت و هدف او است . و پيامبر كه هيچ هدفى جز خدا و رسيدن به خشنودى و رضاى او و اعراض و دورى جستن كامل از دنيا ندارد ، امام و پيشواى ايشان است . خداوند سبحان مىفرمايد :\r\n « وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ وَ لا تَعْدُ عَيْناكَ عَنْهُمْ تُرِيدُ زِينَةَ الْحَياةِ الدُّنْيا وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَ كانَ أَمْرُهُ فُرُطاً »  . « 1 »\r\nسپس به ايشان چنين وعده مىدهد :\r\n « وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ »  . « 2 »\r\nو قدم صدق همان مكانت ثابت و مقام مكين است كه در عرف نيز كنايه از مرتبت و مقام اولياى خداست كه در نزد خدا دارند .\r\nدر جاى ديگر مىفرمايد :  « ما عِنْدَكُمْ يَنْفَدُ وَ ما عِنْدَ اللَّهِ باقٍ »  « 3 » كه در اين آيه خداوند سبحان خبر داده است كه آنچه نزد اوست باقى و دائم بوده ، فنا و نابودى در آن راه ندارد .\r\nباز فرموده است :  « كُلُّ شَيْءٍ هالِكٌ إِلَّا وَجْهَهُ »  « 4 » . كه در اين آيه نيز خداوند خبر داده است به اين‌كه هر چه جز او و « وجه » اوست محكوم به نابودى است .\r\nپس با اين توضيحات آشكار گشت كه آنچه نزد خداوند سبحان است « وجه »\r\n\r\n\r\n","description":"","footnote":"\r\n( 1 ) . و هميشه خويش را با كمال شكيبايى به محبت آنان كه صبح و شام خدا را مىخوانند و رضاى او را مىطلبند وادار كن و يك لحظه از آن فقيران چشم مپوش كه به زينت‌هاى دنيا مايل شوى و هرگز با آنان كه ما ، دل‌هاى آنها را از ياد تو غافل كرده‌ايم و تابع هواى نفس خود شدند و به تبهكارى پرداختند متابعت مكن ( يعنى با اشراف و ثروتمندان ظالم هواپرست نپيوند )\r\n( 2 ) . و مومنان را به رحمت خدا بشارت ده كه به راستى مقامشان نزد خدا رفيع است\r\n( 3 ) . آنچه نزد شما هست همه نابود خواهد شد و آنچه نزد خداست تا ابد باقى خواهد ماند\r\n( 4 ) . هر چيزى جز ذات پاك الهى نابود است\r\n","page_name":" 102 ","page_number":102},
  {"content":"\r\n\r\nاوست و « وجه » هر چيز از او جدايىناپذير است و آن همان چيزى است كه به واسطه آن با اشياء مواجه مىشود . پس اين كسان ، با گام صدق خويش بدان‌جا رسيده‌اند كه در « سبحات وجه » حق تعالى متمكن گشته‌اند و در روشنى انوار ذات او مستهلك و فانى شده‌اند و از حيطه عمال و رديف كارگزاران بيرون رفته‌اند و محدود و مخصوص به يك مكان خاص نيست .  « فَأَيْنَما تُوَلُّوا فَثَمَّ وَجْهُ اللَّهِ »  . « 1 »\r\nو باز خداى سبحان فرموده است :\r\n  « كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ »   . « 2 »\r\nقُرّاء قرآن گفته‌اند كه بايستى در اين آيه ، « ذو » به حالت رفع خوانده شود و صفت منقطع نيست و اين سخن خداوند شاهد گفته ماست كه مىفرمايد :\r\n « تَبارَكَ اسْمُ رَبِّكَ »  « 3 » ، و   « سَبِّحِ اسْمَ رَبِّكَ »   . « 4 »\r\nپس « ذو » صفت وجه است .\r\nو « ذو » صفت جلال و اكرام ، جامع تمام صفات جلال و جمال خداوند است و هيچ صفتى از صفات برتر او و نيز هيچ اسمى از اسماء حسناء پروردگار از اين دو صفت بيرون نيست .\r\nپس اين عارفان و الا مقام كه به مقام « تمكين » و « فنا » رسيده‌اند جز صفات و اسماء خداوند سبحان نه اسمى براى آنها مىماند و نه رسمى ، پس حجاب برداشته مىشود ، زيرا چيزى از آنان و با آنان و غير آنان و جز « وجه » خداوند صاحب جلال و اكرام ، بر جا نمىماند . ( پس اين را بدان ! ) .\r\nو از اين‌جا معناى آنچه در حديث وارد شده است كه فرشتگان با كتاب از سوى\r\n\r\n\r\n","description":"","footnote":"\r\n( 1 ) . پس به هر طرف روى كنيد به سوى خدا روى آورده‌ايد\r\n( 2 ) . هر كه روى زمين است دست‌خوشِ مرگ و فناست و زندهء ابدى ذات خداى منعم با جلال و عظمت است\r\n( 3 ) . بزرگوار و مبارك نام پروردگارت است\r\n( 4 ) . به نام خداى خود كه برتر از همهء موجودات است به تسبيح و ستايش مشغول باش\r\n","page_name":" 103 ","page_number":103},
  {"content":"\r\n\r\nخداوند به ولى او فرود مىآيند در بهشت ، در حالى كه نامه‌اى به دست دارند كه در آن است : « من الملك الحيّ القيّوم ، إلى الملك الحيّ القيّوم » . « 1 » دانسته و آشكار مىشود .\r\nو همانا خداوند ، ايشان را به قرب خويش وعده داده است و آنان را « مقربان » خوانده است و « مقربان » را در قرآن سبقت گيرندگان و پيشى جويندگان معرفى كرده است . و   « وَ السَّابِقُونَ السَّابِقُونَ * أُولئِكَ الْمُقَرَّبُونَ »   . « 2 » و كار و فعل ايشان را منحصر به خير داشته است و فرموده است :\r\n « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ »  . « 3 »\r\nو باز خداوند سبحان چنين فرموده است :\r\n   « إِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ * وَ الَّذِينَ هُمْ بِآياتِ رَبِّهِمْ يُؤْمِنُونَ * وَ الَّذِينَ هُمْ بِرَبِّهِمْ لا يُشْرِكُونَ »    . « 4 »\r\nخداوند رحمان در اين آيهء شريفه هر گونه شرك علمى و عملى را از آنان رفع فرموده است تا آن‌جا كه مىفرمايد :\r\n « أُولئِكَ يُسارِعُونَ فِي الْخَيْراتِ وَ هُمْ لَها سابِقُونَ »  . « 5 »\r\nپس مؤمنانى راستين در واقع ، هم ايشانند كه با علم براى خدا و عمل براى خدا تكامل جسته و كمال يافته‌اند و سبقت گيرندگان و مقربان و اهل يقين هستند .\r\n\r\n\r\n","description":"","footnote":"\r\n( 1 ) . از پادشاه زندهء نگهدارنده به پادشاه زندهء نگهدارنده\r\n( 2 ) . و طايفه سوم آنان كه در ايمان بر همه پيشى گرفتند ، آنان به حقيقت مقربان درگاهند\r\n( 3 ) . پس [ از آن پيامبران كهف 
  ] ما آنان را كه بندگان خود برگزيديم ( يعنى محمد و آل او عليهم السلام ) و وارث علم قرآن گردانيديم باز هم بعضى آنها ( يعنى فرزندان يا امت او ) به نفس خود ظلم كردند و بعضى راه عدل پيمودند و برخى به هر عمل خير [ با جان و دل 
  ] به دستور حق سبقت گيرند\r\n( 4 ) . همانا آن مؤمنانى كه از خوف خدا ، ترسان و هراسانند و آنان كه به آيات خداى خود ايمان مىآورند . و آنان كه هرگز به پروردگارشان مشرك نمىشوند\r\n( 5 ) . چنين بندگانى تعجيل در سعادت و خيرات مىكنند و اينان هستند كه به كارهاى نيكو سبقت مىجويند\r\n","page_name":" 104 ","page_number":104},
  {"content":"\r\n\r\nآن‌گاه خداوند سبحان بديشان وعده داده است كه حجاب و پرده را از دل آنان بردارد و فرموده است :\r\n    « كَلَّا إِنَّ كِتابَ الْأَبْرارِ لَفِي عِلِّيِّينَ * وَ ما أَدْراكَ ما عِلِّيُّونَ * كِتابٌ مَرْقُومٌ * يَشْهَدُهُ الْمُقَرَّبُونَ »     . « 1 »\r\nو عليون همان عالم علوى است . و فرموده است :\r\n « وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ »  . « 2 »\r\nو اين غايت و هدفى كه خداوند در اين آيه بدان اشاره فرموده است ، از قبيل غايتى است كه در اين سخن خود بيان مىفرمايد :\r\n « وَ كَذلِكَ مَكَّنَّا لِيُوسُفَ فِي الْأَرْضِ وَ لِنُعَلِّمَهُ مِنْ تَأْوِيلِ الْأَحادِيثِ »  . « 3 »\r\nيا اين سخن ديگرش كه مىفرمايد :\r\n « وَ لِيَعْلَمَ اللَّهُ الَّذِينَ آمَنُوا وَ يَتَّخِذَ مِنْكُمْ شُهَداءَ »  . « 4 »\r\nو مانند غايتى كه در اين سخنش هست نمىباشد .\r\n « لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ »  . « 5 »\r\nبنابراين معناى آيه فوق اين مىشود كه ، خداوند سبحان به بندگان اهل يقين خويش ملكوت آسمان و زمين را نشان مىدهد . و خداوند در اين سخن خويش كه مىفرمايد :\r\n  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ * فَسُبْحانَ الَّذِي بِيَدِهِ  \r\n\r\n\r\n","description":"","footnote":"\r\n( 1 ) . چنين نيست ( كه شما كافران پنداشتيد ) امروز نكوكاران عالم با نامهء اعمالشان در بهشت عليين روند ، و چگونه به حقيقت عليين آگاه توانى شد ؟ كتابى است نوشته شده و مقربان درگاه حق به مشاهدهء آن مقام نائل شوند\r\n( 2 ) . و همچنين ما به ابراهيم ملكوت و باطن آسمان‌ها و زمين را ارائه داديم تا به مقام اهل يقين رسد\r\n( 3 ) . و ما اين چنين يوسف را به تمكين و اقتدار رسانديم و براى آن‌كه او را علم خواب‌ها بياموزيم\r\n( 4 ) . كه مقام اهل ايمان به امتحان معلوم شود تااز شما مؤمنان هر كه ثابت در دين است ( مانند على عليه السلام ) گواه ديگران كند\r\n( 5 ) . تا آن‌كه پس از فرستادن اين همه رسولان ، مردم را بر خدا حجتى نباشد\r\n","page_name":" 105 ","page_number":105},
  {"content":"\r\n\r\n مَلَكُوتُ كُلِّ شَيْءٍ وَ إِلَيْهِ تُرْجَعُونَ »  . « 1 »\r\nمعناى ملكوت را بيان فرموده است كه مقصود از ملكوت همان عالم امر يا عالم علوى است .\r\nو در حديث آمده است :\r\nلولا أنّ الشياطين يحومون حول قلوب بنى آدم لرأوا ملكوت السموات و الأرض . . . . « 2 »\r\nو شاهد ما بر اين‌كه خداوند سبحان ، يقين را نتيجهء مشاهدهء ملكوت دانسته است اين سخن خداوند است كه مىفرمايد :\r\n   « كَلَّا لَوْ تَعْلَمُونَ عِلْمَ الْيَقِينِ * لَتَرَوُنَّ الْجَحِيمَ * ثُمَّ لَتَرَوُنَّها عَيْنَ الْيَقِينِ »    . « 3 »\r\nو اين سخن ديگر او كه مىفرمايد :\r\n « كَلَّا بَلْ رانَ عَلى قُلُوبِهِمْ ما كانُوا يَكْسِبُونَ »  . « 4 »\r\n\r\n\r\n","description":"","footnote":"\r\n( 1 ) . فرمان نافذ خدا [ در عالم 
  ] چون ارادهء خلقت چيزى را كند ، به محض اين‌كه گويد موجود باش بلافاصله موجود خواهد شد ، پس منزه و پاك خدايى كه ملك و ملكوت هر موجود به دست قدرت او و بازگشت شما همهء خلايق به سوى اوست\r\n( 2 ) . اگر رفت و آمد و چرخيدن شياطين برگرد دل‌هاى آدميان نبود ، آنان ملكوت و باطن آسمان‌ها و زمين را مىديدند\r\n( 3 ) . حقاً اگر به طور يقين مىدانستيد البته دوزخ را مشاهده خواهيد كرد ، و سپس به چشم يقين مىبينيد\r\n( 4 ) . چنين نيست ، بلكه ظلمت ظلم و بد كارىهاشان بر دل‌هاى آنها غلبه كرده است . و از اين آيهء شريفه استفاده مىشود كه مشاهدهء آيات خداوند ، كه از ديدگان غير اهل يقين كه بر آنها پرده و حجاب كشيده شده است و محجوب گشته‌اند ، پوشيده و پنهان است ، با چشم دل است نه با چشم حس و ديدهء جسمانى . پس دل را چشمى است ، هم‌چنان كه داراى اعضاى ديگرى نيز هست . و در كتاب خدا آيات بسيارى در اين خصوص وجود دارد مانند اين سخن خداوند كه مىفرمايد : « و از پيش و پس [ راه خير را 
  ] بر آنها سد كرديم و بر چشمشان هم پرده افكنديم كه هيچ چيز را نبينند » . و يا اين سخن خداوند كه مىفرمايد : « از شنيدن و گفتن و ديدن آيات حق كر و گنگ و كورند زيرا عقل خود را به كار نمىبندند » . و اين فرمودهء خداوند كه مىفرمايد : « آيا اين كافران در روى زمين به سير نمىروند تا دل‌هاشان بينش و هوش يابد [ و گوششان به حقيقت شنوا گردد 
  ] كه اين كافران را چشم سر گرچه كور نيست ليكن چشم باطن و ديدهء دل‌ها كور است » . اين آيهء ، مراد و مقصود از چشم و گوش و مانند آن را تفسير مىكند كه مراد از تمامى اينها در خصوص هدايت و ضلالت ، همانا اعضاى قلبى و باطنى است نه جسم محسوس ظاهرى . و ساير معانى مربوط به هدايت يافتگان و گمراه گشتگان نيز از همين باب است مانند اين سخن خداوند كه مىفرمايد : « خدا يار اهل ايمان است آنان را از تاريكىهاى جهان بيرون آورد و به عالم نور برد و آنان را كه راه كفر گزيدند ، يا ايشان شيطان و ديو رهزن است كه آنها را از عالم نور به تاريكىهاى گمراهى درافكنده است . و آيات ديگرى كه در اين خصوص وارد شده است . پس دل را عالمى است هم‌چنان كه حس را عالمى است و دل داراى احكام و آثارى است كه با عالم حس مشابهت و همانندى دارند\r\n","page_name":" 106 ","page_number":106},
  {"content":"\r\n\r\nخداى سبحان در اين سخنان خود بدين مطلب اشاره فرموده است كه ارتكاب گناهان حكم يقين را زائل مىكند و از بين مىبرد چنان‌كه مىفرمايد :\r\n « وَ جَحَدُوا بِها وَ اسْتَيْقَنَتْها أَنْفُسُهُمْ »  . « 1 » و مىفرمايد :\r\n « أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ وَ خَتَمَ عَلى سَمْعِهِ وَ قَلْبِهِ »  . « 2 »\r\nبلكه همراه يقين بايستى عمل صالح و كار نيكو باشد تا نتيجه و ثمره دهد و به بار نشيند چنان‌كه خداوند مىفرمايد :\r\n « إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ »  . « 3 »\r\nبه سر سخن باز مىگرديم و مىگوييم : خداى سبحان ايشان را وعده فرموده است كه حيات آنان را يعنى وجودشان را تبديل مىكند چنان‌كه مىفرمايد :\r\n « أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ ، كَمَنْ مَثَلُهُ فِي \r\n\r\n\r\n","description":"","footnote":"\r\n( 1 ) . و با آن‌كه پيش نفس خود به يقين دانستند [ معجزهء خداست 
  ] باز از كبر و نخوت و ستمگرى انكار آن كردند\r\n( 2 ) . [ اى رسول 
  ] ما ، مىنگرى آن را كه هواى نفسش را خداى خود قرار داده و او را خدا دانسته ، [ پس از اتمام حجت 
  ] گمراه ساخته و مهر ( قهر ) بر گوش و دل او نهاده است . ( جاثيه ، آيهء 23 )\r\n( 3 ) . كلمه نيكوى توحيد ( و روح پاك آسمانى ) به سوى خدا بالا رود و عمل خالص آن را بالا برد\r\n","page_name":" 107 ","page_number":107},
  {"content":"\r\n\r\n الظُّلُماتِ لَيْسَ بِخارِجٍ مِنْها »  . « 1 »\r\nپس آشكار گشت كه حيات ايشان همراه نور است كه با آن نور در ميان مردم گردش و رفت و آمد مىكنندو با آنان معاشرت دارند . و از آن‌جا كه معاشرت از طريق قوا و حواس انجام مىگيرد پس ايشان داراى حيات نورانى و حواس و قواى ربانى هستند .\r\nباز خداوند سبحان فرموده است :\r\n « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا »  . « 2 »\r\nپس روشن مىشود كه اين نور يك روحى است كه داراى عقل و فهم بوده و از عالم امر است ، چنان‌كه مىفرمايد :\r\n « أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ »  . « 3 »\r\nسپس خداوند سبحان خبر داده است كه ايشان را به نور خويش هدايت خواهد كرد و اين « نور على نور » است ، يعنى نور بر روى نور ، و نورى است كه آسمان‌ها و زمين با آن روشن گشته است كه خداوند فرموده است :\r\n « اللَّهُ نُورُ السَّماواتِ وَ الْأَرْضِ »  . « 4 »\r\nسپس به اين نورى كه آسمان‌ها و زمين را روشن كرده است مثل زده و فرموده\r\n\r\n\r\n","description":"","footnote":"\r\n( 1 ) . آيا كسى كه مردهء [ جهل و ضلالت بود 
  ] ما او را زنده كرديم و به او روشنى علم و ديانت داديم كه با آن روشنى ميان مردم سرافراز رود مثل او مانند كسى است كه در تاريكىها فرو شده و از آن به در نتواند شد\r\n( 2 ) . و همين گونه ما روح ( فرشتهء بزرگ ) خود را به فرمان خويش براى وحى به تو فرستاديم و از آن پيش كه وحى رسد نه دانستى كتاب خدا چيست و به فهم كردى كه راه ايمان و شرع كدام است و ليكن ما ، آن كتاب و شرع را نور ( وحى و معرفت ) گردانيديم كه هر كس از بندگان خود را بخواهيم به آن نور هدايت مىكنيم\r\n( 3 ) . اين مردم پايدارند كه خدا بر دل‌هايشان نور ايمان نگاشته و به روح قدس الهى آنها را مؤيد و منصور گردانيده است\r\n( 4 ) . خدا نور ( وجود بخش ) آسمان‌ها و زمين است\r\n","page_name":" 108 ","page_number":108},
  {"content":"\r\n\r\nاست :\r\n « مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ »  . « 1 »\r\nپس براى نور خدا دو حجاب از نور است كه با آن نور روشن مىشوند و آسمان و زمين با آنها روشن مىگردند يكى از آن دو ، « مشكوة » ( چراغدان ) است كه داراى روشنايى كمترى است و خود را از آنچه درون آن است و « زجاجه » نام دارد كسب نور مىكند كه خود زجاجه هم از « مصباح » نور مىگيرد . پس مصباح قيم است به نور زجاجه و مشكوة ، و زجاجه قيم است به نور مشكوة ، و آن خود آخرين چيزى است كه هم روشن است و هم روشنگر غير خود است .\r\nو شايد روشنايى و نور زمين از آن است و بالاتر آن زجاجه است و شايد نور آسمان از آن است چنان‌كه خداوند سبحان مىفرمايد :\r\n « يُدَبِّرُ الْأَمْرَ مِنَ السَّماءِ إِلَى الْأَرْضِ »  . « 2 »\r\nو در اين آيه شريفه ، ذكرى از آنچه وراى آسمان و زمين است به ميان نيامده است .\r\nهم‌چنين مطلبى پيرامون مصباح كه در آيه ياد شده بيان نشده است ، جز آنچه كه از اين سخن خداوند آشكار مىگردد كه مىفرمايد :\r\n « يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ يَكادُ زَيْتُها يُضِيءُ \r\n\r\n\r\n","description":"","footnote":"\r\n( 1 ) . داستان نورش به مشكوتى ماند كه در آن روشن چراغى باشد و آن چراغ در ميان شيشه‌اى كه تلالو آن گويى ستاره‌اى است درخشان و روشن ، از درخت مبارك زيتون كه با آن‌كه شرقى و غربى نيست ، شرق و غرب جهان بدان فروزان است و بى آن‌كه آتشى زيت آن را برافروزد خود به خود جهانى را روشنى بخشد كه پرتو آن نور حقيقت ، بر روى نور معرفت قرار گرفته است و خدا هر كه را خواهد به نورش هدايت كند\r\n( 2 ) . او امر عالم را [ به نحو احسن و اكمل 
  ] از آسمان تا زمين تدبير مىكند\r\n","page_name":" 109 ","page_number":109},
  {"content":"\r\n\r\n وَ لَوْ لَمْ تَمْسَسْهُ نارٌ . . . »  . « 1 »\r\nسپس خداوند سبحان به توضيح بيشتر پيرامون تمثيلى كه در قرآن ذكر فرموده است مىپردازد و مىفرمايد :\r\n  « فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ * رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ »   . « 2 »\r\nبدين ترتيب خداوند سبحان عارفان را چنين معرفى فرموده است كه : هيچ گاه از ذكر و ياد خدا و كردار نيك ، غفلت نمىورزند ؛ پس ايشان كسانى هستند كه هيچ حجابى آنان را از ذكر خدا باز نمىدارد ؛ و به غير خدا هيچ التفات و توجهى ندارند ؛ پس اينان به حقيقت « مخلصين » هستند كه يك‌سره پاك و خدايى گشته‌اند . و همانا در فصل سابق به هنگام بحث از آياتى كه در باب حالات مخلصين وارد شده است ، پاره‌اى از حالات مخلصين گذشت . و خداوند در حق ايشان مىفرمايد :\r\n  « سُبْحانَ اللَّهِ عَمَّا يَصِفُونَ * إِلَّا عِبادَ اللَّهِ الْمُخْلَصِينَ »   . « 3 »\r\nو مىفرمايد :\r\n « كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ »  . « 4 »\r\n  « فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ »   . « 5 »\r\n\r\n\r\n","description":"","footnote":"\r\n( 1 ) . درخشان و روشن از درخت مبارك زيتون كه با آن‌كه شرقى و غربى نيست شرق و غرب جهان بدان فروزان است و بى آن‌كه آتشى زيت آن را برافروزد خودبه خود جهانى را روشنى بخشد\r\n( 2 ) . در خانه هايى ( مانند معابد و مساجد و منازل انبياء و اولياء ) خدا رخصت داده كه آن‌جا رفعت يابد و در آن ذكر نام خدا شود وصبح و شام تسبيح و تنزيه ذات پاك او كنند . پاك مردانى كه هيچ كسب و تجارت ، آنان را از ياد خدا غافل نگرداند و نماز به پا داشته و زكات فقيران دهند\r\n( 3 ) . خدا ذات پاكش از اين اوصاف كه ( از جهل ) به او نسبت مىدهند منزه است ، جز بندگان پاك با اخلاص\r\n( 4 ) . ولى ما ميل او را از قصد به دو عمل زشت بگردانيديم كه همانا او از بندگان معصوم و پاكيزه ماست\r\n( 5 ) . پس به عزتت سوگند ، تمامى آنان را گمراه خواهم ساخت به جز بندگان پاك و خالص تو را\r\n","page_name":" 110 ","page_number":110},
  {"content":"\r\n\r\n  « فَإِنَّهُمْ لَمُحْضَرُونَ * إِلَّا عِبادَ اللَّهِ الْمُخْلَصِينَ »   . « 1 »\r\n  « وَ ما تُجْزَوْنَ إِلَّا ما كُنْتُمْ تَعْمَلُونَ * إِلَّا عِبادَ اللَّهِ الْمُخْلَصِينَ »   . « 2 »\r\nپس روشن گشت كه خداوند از هر ثنا و ستايشى جز ثنا و ستايش مخلصين ، پاك و منزه است و نيز روشن و آشكار گشت كه خداوندمخلصين را از بدى و فحشا باز مىدارد و وسوسهء شيطان ، هول و هراس قيامت ، صعقه و بىهوشى درد ، نفخ صور و احضارمردمان ، و كتاب و نامه اعمال به دست آنان دادن و حساب كردن و توزين اعمال ، هيچ يك شامل حال مخلصين نشده و آنان از همهء اينها مستثنا هستند و همانا جزا ، و پاداش آنان در مقابل عمل نخواهد بود ، زيرا آنان كارى از خود نمىكنند و عملى براى خود ندارند . و اينها همه بخشى از مواهب و بخشش‌هاى خداوندسبحان در حق اولياى خود است .\r\nو از تمامى اين سخنان پديدار گشت كه از مواهب و عنايت‌هاى خداوند در حق آنان ، فانى ساختن آنان از حيث افعالشان و اوصاف و ذواتشان است .\r\nدر واقع اولين چيزى كه در مقام « فنا » به آن مىرسند « فناى افعال » است و كمترين آن - طبق آنچه برخى از علما ذكر كرده‌اند - شش مورد است : موت ، حيات ، مرض ، صحت ، فقر و غنا .\r\nپس آنان همه اينها را از خدا مىبينند ؛ همچون كسى كه حركتى را مىبيند اما محرك اين حركت را نمىبيند ولى به او علم دارد ، پس خداوند سبحان در مقام فعل ، جانشين ايشان مىگردد ؛ به طورى كه گويى فعل ايشان فعل خداى سبحان است ، چنان‌كه در كتاب كافى و كتاب توحيد در حديثى از حضرت صادق عليه السلام بدان اشاره شده است . آن‌جا كه حضرت دربارهء اين سخن خداوند كه مىفرمايد :  « فَلَمَّا آسَفُونا انْتَقَمْنا \r\n\r\n\r\n","description":"","footnote":"\r\n( 1 ) . براى انتقام و عذاب [ به محشر 
  ] احضار مىشوند . [ و همه هلاك شوند 
  ] جز بندگان با اخلاص خدا\r\n( 2 ) . و جز به كردارتان مجازات نمىشويد . [ امروز همه مسئولند 
  ] جز بندگان پاك با اخلاص خدا\r\n","page_name":" 111 ","page_number":111},
  {"content":"\r\n\r\n مِنْهُمْ »  . « 1 » چنين مىگويد :\r\nإنّ اللَّه تبارك و تعالى لا يأسف كأسفنا ، ولكنّه خلق أولياء لنفسه ، يأسفون و يرضون ، و هم مخلوقون مربوبون . فجعل رضاهم رضا نفسه ، و سخطهم سخط نفسه . و ذلك لأنّه جعلهم الدعاة إليه ، و الأدلّاء عليه ، فلذلك صاروا كذلك و ليس أنّ ذلك يصل إلى اللَّه كما يصل إلى خلقه ، و لكن هذا معنى ما قال من ذلك . « 2 »\r\nو نيز مىفرمايد :\r\nمن أهان لي وليّاً ، فقد بارزني بالمحاربة و دعاني إليها . « 3 »\r\nهم‌چنين مىفرمايد :\r\n « مَنْ يُطِعِ الرَّسُولَ فَقَدْ أَطاعَ اللَّهَ »  . « 4 »\r\nو همچنين مىفرمايد :\r\n « إِنَّ الَّذِينَ يُبايِعُونَكَ إِنَّما يُبايِعُونَ اللَّهَ »  . « 5 »\r\nو كلّ هذا و شبهه على ما ذكرت لك هكذا الرضا و الغضب و غيرهما من الأشياء ممّا يشاكل ذلك . « 6 »\r\n\r\n\r\n","description":"","footnote":"\r\n( 1 ) . ما را به خشم آوردند ما هم از آنان انتقام كشيديم\r\n( 2 ) . خداند بلند مرتبه به خشم مىآيد ، اما خشم او چون خشم ما نيست ، و اما او دوستانى براى خويش آفريده است ، كه آنان آفريده و مخلوق و تربيت يافته او هستند و خشنودى و خشم آنان را خشنودى و خشم خويش قرار داده است و اين بدين جهت است كه خداوند ايشان را دعوت كننده و راهنماى به سوى خويش قرار داده است و از همين روست كه بدين مقام رسيده‌اند ، و چنين نيست كه همانطور كه خشم و انتقام به مخلوق نسبت داده مىشود به خدا نيز نسبت داده شود . و معناى آن سخن خداوند نيز همين است\r\n( 3 ) . هر كسى ولىاى از اولياى مرا اهانت كند همانا به من اعلام جنگ داده است و مرا به جنگ با خود فرا خوانده است\r\n( 4 ) . و نيز فرموده است : هر كس پيامبر صلى الله عليه و آله را اطاعت كند مرا اطاعت كرده است\r\n( 5 ) . و نيز فرموده است : كسانى كه با تو بيعت مىكنند همانا با خدا بيعت مىكنند\r\n( 6 ) . و تمامى اينها و امثال اينها چنان است كه برايت گفتم . و مطلب در مورد رضا و غضب پروردگار و مانند آنها نيز همين طور است\r\n","page_name":" 112 ","page_number":112},
  {"content":"\r\n\r\nحضرت عليه السلام آن‌جا كه فرمود « مما يشا كل . . . » اشاره به آيات فراوان و اخبارى كه دربارهء اين مطلب وارد شده است مىفرمايد ، مثلًا اين سخن خداوند كه مىفرمايد :\r\n « وَ ما رَمَيْتَ إِذْ رَمَيْتَ وَ لكِنَّ اللَّهَ رَمى »  . « 1 »\r\nو يا اين سخن خداوند كه مىفرمايد :\r\n  « وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى »   . « 2 »\r\nكه ضمير در اين آيه به نطق برمىگردد .\r\nو يا اين سخن خداوند كه مىفرمايد :  « لَيْسَ لَكَ مِنَ الْأَمْرِ شَيْءٌ »  . « 3 »\r\nو نيز اين سخن پيامبر در مورد مطلب ياد شده است كه مىفرمايد :\r\nفاطمة بضعة منّي من آذاها فقد آذاني ، و من آذاني فقد آذى اللَّه . « 4 »\r\nو روايت ديلمى بعداً خواهد آمد ، ان شاء اللَّه .\r\nسپس خداوند ، اوصاف و صفات ايشان را فانى مىكند . اصول اين اوصاف - چنان‌كه از اخبار اهل‌بيت عليهم السلام آشكار مىگردد - پنج است : حيات ، علم ، قدرت ، سمع و بصر . خودِ خداوند در اين پنج چيز جاى آنان را مىگيرد .\r\nدر كتاب كافى از ابى جعفر روايت شده است كه فرمود :\r\nإنّ اللَّه - جلّ جلاله - قال : ما تقرّب إليَّ عبد من عبادي بشيءٍ أحبّ إليَّ ممّا افترضتُ عليه ، و إنّه ليتقرّب إليَّ بالنافله حتى أحبّه فإذا أحببته كنت سمعه الذي يسمع به ، و بصره الذي يبصر به ، و لسانه الذي ينطق به ، و يده التي يبطش بها . إن دعاني أجبتُه ، و إن سألني أعطيتُه . « 5 »\r\n\r\n\r\n","description":"","footnote":"\r\n( 1 ) . اى رسول ، چون تو تير افكندى ، نه تو ، بلكه خدا افكند\r\n( 2 ) . و هرگز به هواى نفس سخن نمىگويد . سخن او چيزى غير وحى خدا نيست\r\n( 3 ) . اى پيغمبر كار به دست تو نيست\r\n( 4 ) . فاطمه پارهء تن من است ، هر كس او را بيازارد مرا آزرده است ، و هر كس مرا بيازارد خدا را آزرده است\r\n( 5 ) . خداوند فرمود : هيچ بنده‌اى نيست كه با انجام نوافل به من تقرّب يابد مگر اين‌كه او را دوست مىدارم ، پس چون دوستش دارم ، گوش او مىشوم كه با آن مىشنود ، چشم او مىشوم كه با آن مىبيند ، زبان او مىشوم كه با آن سخن مىگويد ، دست او مىشوم كه با آن حمله مىكند ، پس اگر مرا بخواند پاسخش مىگويم ، و اگر خواسته‌اى داشته باشد بر مىآورم\r\n","page_name":" 113 ","page_number":113},
  {"content":"\r\n\r\nو اين از احاديثى است كه رايج بين فريقين بوده و هر دو گروه شيعه وسنى آن را روايت كرده‌اند و كتاب خداوند نيز به صدق آن گواهى مىدهد آن‌جا كه مىفرمايد :\r\n « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ »  . « 1 »\r\nو مىفرمايد :\r\n « يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ وَ يَغْفِرْ لَكُمْ »  . « 2 »\r\nآن‌چنان كه از سياق هر دو آيه پيداست در هر دو آيه دستور به پيروى از پيامبر و ايمان به او داده شده است و هر دو آيه محبت خداوند را به بنده‌اش بيان مىكند كه اين محبت ، خود رحمتى ويژه است كه موجب مىگردد نورى به بنده داده شود تا به وسيله آن بين مردم بگردد و با آنان به معاشرت پردازد و همانا پيش از اين بنده ، با قواى نفس و ابزار آن از سمع و بصر و دست و زبان در ميان مردم مىگشت ، اما بر اثر محبت خداوند آن ابزار مبدل به نورى از جانب خدا مىشود .\r\nدر كتاب اثبات الوصيه تأليف « مسعودى » از حضرت على عليه السلام خطبه‌اى روايت شده است كه در آن فرموده است :\r\nسبحانك أيّ عين تقوم نصب بهاء نورك ، و ترقى إلى نور ضياء قدرتك ؟ و أيّ فهم يفهم مادون ذلك إلّاأبصار كشفت عنها الأغطيةَ ، و هتكت عنها الحجبَ\r\n\r\n\r\n","description":"","footnote":"\r\n( 1 ) . بگو اى پيغمبر صلى الله عليه و آله اگر خدا را دوست مىداريد مرا پيروى كنيد كه خدا شما را دوست بدارد و گناهانتان را ببخشد\r\n( 2 ) . اى كسانى كه به حق گرويديد ، اينك خدا ترس و متقى شويد و به رسولش محمد مصطفى صلى الله عليه و آله نيز ايمان آريد ، تا خدا شما را از رحمتش دو بهره نصيب گرداند ( يكى برايمان رسولان پيشين و يكى بر ايمان به دين رسول ) و نورى از پرتو ايمان به قرآن ، شما را عطا كند بدان نور راه ( بهشت ابد ) پيماييد و از گناه شما نيز درگذرد\r\n","page_name":" 114 ","page_number":114},
  {"content":"\r\n\r\nالعميّة ، فرَقَت أرواحُها إلى أطراف اجنحة الأرواح فناجوك في أركانك و الحوّابين أنوار بهائك ، و نظروا من مرتقى الترية إلى مستوى كبريائك ، فسّماهم أهل الملكوت زوّاراً ، و دعاهم أهل الجبروت عمّاراً - الخطبه - . « 1 »\r\nو حديث هشام قبلا در فصل سوم گذشت .\r\nو مانند اين معانى در ادعيه و مناجات‌ها فراوان نقل شده است ؛ مثلًا در مناجات حضرت على عليه السلام در ايام ماه شعبان مىخوانيم :\r\nإلهي و الهمني ولهاً بذكرك إلى ذكرك ، واجعل همّتي إلى روح نجاح أسمائك و محلّ قدسك . « 2 »\r\nتا آن‌جا كه مىگويد :\r\nإلهي هب لي كمال الانقطاع إليك ، و انرْ أَبصارَ قلوبنا بضياء نظرها إليك حتى تخرقَ أبصارُ القلوب حجبَ النور فتصلَ إلى معدن العظمة ، و تصير أرواحنا معلّقة بعزّ قدسك ، إلهي واجعلني ممّن ناديَته فأجابك ، و لا حظتَه فصعق لجلالك ، فناجيته سرّاً و عمل لك جهراً . « 3 »\r\n\r\n\r\n","description":"","footnote":"\r\n( 1 ) . اى خداوندى كه پاك و منزهى ، كدام ديده را ياراى آن هست كه در برابر نور عظمت تو تاب آورد و به نور روشنايى قدرت بى پايان تو برسد ، و كدام فهمى را راه به پى بردن وراى آن هست ؟ جز ديدگانى كه خود از آنها حجاب بر كشيده و پرده برگرفته‌اى و از بيمارى كورى و نابينايى نجاتشان داده‌اى ، پس جان‌هاى ايشان در عروج است و تو را در اركان عرشت مىخوانند ؛ اينان در درياى انوار عظمتت شناورند و از نردبان خاك ، بالا آمده‌اند و به كبريايى تو نظر دوخته‌اند ، پس ملكوتيان اينان را « زائران » ناميده و جَبَروتيان ايشان را « ساكنان » مىخوانند\r\n( 2 ) . البته عبارت متن با اصل متن مناجات شعبانيه اندك تفاوتى دارد ولى ترجمهء اصل عبارت مناجات شعبانيه چنين است : خدايا شيدايى و شيفتگى ذكر خود را پياپى در دلم انداز و همتم در نشاط فيروز شدن اسمائت و محل قدست قرار ده\r\n( 3 ) . خدايا ! بريدن كاملى از خلق به سوى خود به من عنايت كن و ديده‌هاى دلمان را به نور توجه به سوى خود روشن گردان تا ديده‌هاى دل ، پرده‌هاى نور تو را پاره كند و به مخزن اصلى بزرگى و عظمت برسد و ارواح ما آويخته به عزّت مقدّست گردد . خدايا ! از كسانى قرارم ده كه او را خواندى و پاسخت داد ، و در معرض توجه قرارش دادى و او در برابر جلال تو مدهوش گشت و در پنهانى با او به رازگوئى پرداخته ولى او آشكارا برايت كار كرد\r\n","page_name":" 115 ","page_number":115},
  {"content":"\r\n\r\nتا آن‌جا كه عرض مىكند :\r\nإلهي والحقني بنور عزك الأبهج ، فأكون لك عارفاً و عن سواك منحرفاً . « 1 »\r\nاين ادعا مشتمل بر مقدمه و ذى المقدمه يعنى « سلوك » و « شهود » هر دو با هم است و در كتاب عدة الداعى تأليف « ابن فهد » از « وهب بن منبه » روايت شده است كه :\r\nخداوند به داوود عليه السلام وحى كرد :\r\nيا داوود ! ذكري للذاكرين ، و جنّتي للمطيعين ، و حبّي للمشتاقين ، و أنا خاصّة للمحبيّن . « 2 »\r\nسپس خداوند ذات آنان را نيز فانى ساخته و اسم و رسم آنان را محو مىگرداند و خود در مقام آنان مىنشيند و در آخر رساله توحيد آمده است كه اين برتر از آن است كه با لفظى بيان شود و يا اشاره‌اى بدان شود و حتى اطلاق مقام به آن نيز از روى مجاز است و اين همان درى است از مقامات كه خداوند بر روى پيامبرش محمد صلى الله عليه و آله و خاندان پاك او گشوده است . « 3 »\r\nو من مىگويم كه خداوند سبحان ، اولياى امت محمد صلى الله عليه و آله را و شيعيان فرزندان او را نيز به اين مقامات و درجات مىرساند و روايات بىشمارى بر اين معنا دلالت دارند . « 4 »\r\nدر روايت ديلمى كه پس از اين خواهد آمد چنين آمده است :\r\nو ينقل من دارالفناء إلى دارالبقاء ، و من دارالشيطان إلى دارالرحمن .\r\n\r\n\r\n","description":"","footnote":"\r\n( 1 ) . خدايا مرا به نور درخشان عزتت برسان تا عارف به ذاتت باشم و از غير تو روگردان باشم\r\n( 2 ) . اى داوود ! ياد من از آن يادآوران است و بهشت من از آن مطيعان است و دوستىام براى مشتاقان است و خود خصوص محبّانم\r\n( 3 ) . توصيه مىشود كه خوانندهء عزيز اين قسمت را به دقت بخواند و در آن به انديشه و تدبر بپردازد ، باشد كه بابى ، بل ابوابى از معرفت به روى دلش گشاده شود\r\n( 4 ) . دقت شود كه نكته‌ها چون تيغ پولادى است تيز ! خوانندهء گرامى را به تدبر در بلنداى مقام اولياى محمديين و شاگردان مكتب اهل بيت عصمت و طهارت عليهم السلام و نيز انديشه كردن در ژرفايى سخن علامه بزرگ - اين داناى اسرار ، و عارف بيدار و حكيم بلند مقدار - ( قدس سره الشريف ) دعوت مىكنيم . ( مترجم )\r\n","page_name":" 116 ","page_number":116},
  {"content":"\r\n\r\nو از سراى ناپايدار به سراى پايدار و از خانه شيطان به خانه رحمنْ منتقل مىشود .\r\nاز اين بيان آشكار مىگردد كه آنچه از مقامات و كرامات خداوند سبحان در آخرت به امت‌ها وعده داده است ، براى اولياى در دنيا حاصل است ، و در آن مقامات به پيشواى خويش مىپيوندند .\r\nو اين مقامى كه گفته شد برتر از مقامى است كه ائمه عليهم السلام در روايات مستفيضه‌اى كه از ايشان در باب نفى صفات رسيده است ، بدان اشاره كرده‌اند . پس اوليا به نحو وراثت از مقامات ائمه عليهم السلام برخوردار مىشوند . ( پس بدان اين را ! )\r\nو از مواهب خداوند نسبت به اوليا ، سير ايشان است ميان عوالمى كه ما بين عالم دنيا و خداوند قرار دارد چنان‌كه بحث آن قبلا گذشت .\r\nدر كتاب بحارالانوار از كتاب ارشاد ديلمى اين روايت با ذكر دو سند براى آن ، نقل شده است :\r\nقال اللَّه تعالى : يا أحمد ! هل تدري أيّ عيش أهنى ، و أيّ حياة أبقى ؟ قال : اللّهمّ لا . قال : أمّا العيش الهني ، فهوالذى لا يفتر صاحبه عن ذكرى ، ولا ينسى نعمتي ، ولا يجهل حقّي ، يطلب رضائي في ليله و نهاره . أمّا الحياة الباقية ، فهي التي يعمل لنفسه حتى تهون عليه الدنيا ، و تصغر في عينه ، و تعظم الآخرة عنده ، و يؤثر هواي على هواهُ ، و يبتغى مرضاتي ، و يعظّم حقّ نعمتي ، و يذكر علمي به ، و يراقبني بالليل و النهار عند كلّ سيّئة أو معصية . ينقّي قلبه عن كلّ ما أكره ، و يُبغض الشيطان و وساوسه ، ولا يجعل لأبليس على قلبه سلطاناً و سبيلًا .\r\nفإذا فعل ذلك أسكنت قلبَه حبّاً حتى أجعلَ قلبه لي ، و فراغه و اشتغاله و همّه و حديثه من النعمة التي أنعمتُ بها على أهل محبّتي من خلقي ، و أفتح عين قلبه و سمعه حتى يسمع بقلبه و ينظر بقلبه إلى جلالي و عظمتي ، و أضيق عليه الدنيا ، و أُبغِض إليه ما فيها من اللذات . و أحذّره من الدنيا و ما فيها كما يحذر الراعي على غنمه مراتع الهلكة ، فإذا كان هكذا يفرّ من الناس فراراً ، و ينقل من\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nدار الفناء إلى دارالبقاء ، و من دارالشيطان إلى دارالرحمن .\r\nيا أحمد ! ولأزيّنّنه بالهيبة و العظمة . فهذا هوالعيش الهنيء ، و الحياة الباقية ، و هذا مقام الراضين .\r\nفمن عمل برضائي ، ألزمه ثلاث خصال : أعرِّفه شكراً لا يخالطه الجهل ، و ذكراً لا يخالطه النسيان ، و محبّة لا يؤثر على محبّتي محبّة المخلوقين . فإذا أحبّني أحببته ، و أفتح عين قلبه إلى جلالي ، ولا أخفي عليه خاصّة خلقى ، و أناجيه في ظلم الليل و نور النهار حتى ينقطع حديثه مع المخلوقين ، و مجالسته معهم ، و أسمعه كلامي و كلام ملائكتي . و أعرّفه السرّ الذي سترتهُ عن خلقي ، و ألبسه الحياء حتى يستحيي منه الخلق كلّهم ، و يمشي على الأرض مغفوراً له ، و أجعل قلبه و اعياً و بصيراً ، و لا أخفي عليه شياً من جنّة و لا نار ، و أعرّفه ما يمرّ على الناس في القيامة من الهول و الشدّة ، و ما أحاسب به الأغنياء و الفقراء ، و الجهّال و العلماء ، و أنوِّمه في قبره ، و أنزل عليه منكراً و نكيراً حتى يسألاه و لا يرى غمّ الموت ، و ظلمة القبر واللحد ، و هول المطلع .\r\nثمّ أنصب له ميزانه ، و أنشر ديوانه ، ثم أضع كتابه فى يمينه ، فيقرأه منشوراً ، ثمّ لا أجعل بيني و بينه ترجماناً ، فهذه صفات المحبّين . يا أحمد ! اجِعَل همّك همّاً واحداً ، واجعل لسانك لساناً واحداً ، واجعل بدنك حيّاً لا يغفل أبداً ، من يغفل عنّى لا أبالي في أيّ واد هلك . « 1 »\r\n\r\n\r\n","description":"","footnote":"\r\n( 1 ) . يا احمد ! مىدانى چه زندگىاى گواراتر و چه زنده بودنى پايدارتر است ؟ عرض كرد : بار خدايا نه ، فرمود : اما زندگى گوارا آن است كه در ذكر من سستى نكند ونعمت مرا از خاطر نبرد و جاهل به حق من نباشد ، رضا و خشنودى مرا شب و روز بجويد ، و اما زنده بودن هميشگى آن است كه آن چنان نفسش را تربيت كند كه دنيا در نظرش پست و در چشمش كوچك ، و آخرت در نظرش بزرگ گردد . و خواستهء مرا بر خواسته‌هاى خودش مقدم دارد ، و رضا و خشنودى مرا اختيار كند و حق مرا بزرگ شمرد ، و دانش مرا نسبت به خودش به خاطر سپارد و مرا در شب و روز هنگام انجام دادن هر گناه و نافرمانى فراموش نكند ، و دلش را از آنچه كه من خوش ندارم دور كند . و شيطان و وسوسه او را دشمن دارد و براى شيطان بر دلش راهى قرار ندهد . اگر چنين كرد دوستى خود را در دلش جاىگزين كنم تا اين‌كه دلش را در اختيار خود قرار دهم و از دنيا باز دارم و سرگرم آخرتش كنم و از نعمت‌هاى تازه‌اى كه دوستانم را بهره‌مند كرده‌ام او را هم بهره‌مند كنم و چشم و گوش و دلش را باز كنم تا اين‌كه به وسيلهء دلش بشنود و نگاه كند به جلال و بزرگى من ، و دنيا بر او تنگ و لذت‌هاى دنيا را دشمن دارد و او را از دنيا و هر چه كه در اوست بترسانم همانطور كه چوپان را از چراگاه‌هاى خطرناك و نابودكننده مىترسانم . هر گاه چنين شد ، از مردم فرار مىكند و از سراى فانى به سراى جاويدان منتقل مىشود ؛ از خانهء شيطان قدم به خانه رحمن مىگذارد . اى احمد ! او را به هيبت خودم زينت بدهم ، پس اين است زندگانى گوارا ، و حيات جاويدان و اين است مقام آنان كه از خدا راضى هستند .\r\nهر كسى رضاى مرا به دست آورد او را ملازم سه خصلت گردانم : معرفتى كه با آن نادانى آميخته نباشد ، به ذكرى كه با آن فراموشى آميخته نباشد ، دوستى اى كه با آن دوستى ، محبت آفريدگانم را اختيار نكند ، پس هر گاه مرا دوست دارد من هم او را دوست دارم و چشم دلش را به جلال و بزرگىام باز كنم و آفريدگان خاصّم را از او پوشيده ندارم .\r\nو در تاريكى شب و روشنايى روز با او سخن گويم ، به طورى كه سخن گفتن او با آفريدگانم قطع شود و با آنان همنشينى نكند و سخنان خود و فرشتگانم را بشنود و او را به رازهايى كه از مردم پنهان داشتم آگاه كنم و لباس شرم بر اندامش بپوشانم ، تا اين‌كه تمام مردم از او شرم كنند و بر زمين راه رود و آمرزيده باشد . و دل او را شنوا و بينا قرار دهم و چيزى بر او پوشيده نماند از بهشت و دوزخ .\r\nو او را از آنچه كه بر مردم مىگذرد روز قيامت از هول و شدت عذاب آگاه كنم . و او را بر حساب بينوايان و ثروتمندان و دانايان و نادانان با خبر كنم و گور او را روشن كنم ، تا اين‌كه نكير و منكر بر وى فرود آيند و از او پرسش كنند او غصه مرگ و تاريكى قبر و لحد و بيم روز قيامت را نبيند تا اين‌كه برايش ميزان را نصب كنم و نامه عملش را بگشايم نامه او را به دست راستش بگذارم و نوشته‌اش را بخواند بعد بين خود و او ترجمه كننده‌اى قرار ندهم و بىواسطه با او سخن گويم . پس اينها كه گفته شد نشانه‌هاى دوستان اوست .\r\nيا احمد ! همت خود را يكى قرار ده و يك زبان داشته باش ، بدن خود را زنده قرار ده كه هيچ گاه غافل و بىخبر نباشى ؛ هر كس از من غافل شد ؛ باكى ندارد ؛ به هر كجا كه بخواهم او را نابود مىكنم .\r\n( از ترجمهء ارشاد القلوب ديلمى ، ج 1 ( مترجم ) ، چاپ كتابفروشى اسلاميه استفاده شد . )\r\n","page_name":" 118 ","page_number":118},
  {"content":"\r\n\r\nو در كتاب بحارالانوار از كافى و معانى و نوادر راوندى با سندهاى مختلف از حضرت صادق و حضرت كاظم عليه السلام از رسول خدا صلى الله عليه و آله روايتى نقل شده است كه ما در اين‌جا روايت را با الفاظ و عباراتى كه با آن الفاظ در كتاب كافى نقل شده است مىآوريم . حضرت فرمودند :\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nاستقبل رسول اللَّه صلى الله عليه و آله حارثة بن مالك بن النعمان الانصارى ، فقال له : كيف أنتَ يا حارثة بن مالك النعماني ؟\r\nفقال : يا رسول اللَّه ! مؤمن حقّاً . فقال له رسول اللَّه صلى الله عليه و آله : لكلّ شيء حقيقةً ، فما حقيقة قولك ؟ فقال : يا رسول اللَّه ! عزفت نفسي عن الدنيا فأسهرت ليلي ، و أظمأت هواجري . و كأنّي أنظر إلى عرش ربّي و قد وُضِع للحساب ، و كأنّي أنظر إلى أهل الجنّة يتزاورون في الجنّة ، و كأني أسمع عواء أهل النار في النار . فقال رسول اللَّه صلى الله عليه و آله : عبد نوّراللَّه قلبَه ، أبصرتَ فأثبت - الحديث - . « 1 »\r\n\r\n\r\n","description":"","footnote":"\r\n( 1 ) . امام صادق عليه السلام فرمود : رسول خدا صلى الله عليه و آله با حارثة بن مالك بن نعمان انصارى روبه‌رو شد ، حضرت فرمود : حارثة بن مالك ! چگونه‌اى ؟ عرض كرد : يا رسول اللَّه ! مؤمن حقيقىام ، رسول خدا صلى الله عليه و آله فرمود : هر چيزى را حقيقتى است . حقيقت گفتار تو چيست ؟ گفت : يا رسول اللَّه ! به دنيا بىرغبت شده‌ام ، شب را [ براى عبادت 
  ] بيدارم و روزهاى گرم را [ در اثر روزه 
  ] تشنگى مىكشم . گويا عرش پروردگارم را مىنگرم كه براى حساب گسترده شده است و گويا اهل بهشت را مىبينم كه در ميان بهشت يكديگر را ملاقات مىكنند و گويا نالهء اهل دوزخ را در ميان دوزخ مىشنوم . رسول خدا صلى الله عليه و آله فرمود : بنده‌اى است كه خدا دلش را نورانى فرموده است ، بصيرت يافتى ، ثابت باش . مولانا - اين عارف رازدان و خدا بين كه غواص اقيانوس معانى و معارف و قدوهء اصحاب معرفت است - حكايت ديدار حضرت رسول صلى الله عليه و آله با زيد را در كمال شيوايى و زيبايى كه خاص چنين عارف سخن دان و گوهرشناس است به نظم كشيده است كه ما ابيات او را در اين باره نقل مىكنيم ، باشد كه مايهء جلا و روشنى قلوب ارباب معرفت گردد :\r\n گفت پيغمبر صباحى زيد را : * كيف اصبحت اى رفيق با صفا\r\nگفت : عبداً مؤمناً ، باز اوش گفت : * كو نشان از باغ ايمان گر شكفت\r\nگفت : تشنه بوده‌ام من روزها * شب نخفتستم زعشق و سوزها\r\nتا ز روز و شب جدا گشتم چنان * كه ز اسپر بگذرد نوك سنان\r\nكه از آن سو جملهء ملت يكى است * صد هزاران سال و يك‌ساعت يكى است\r\nهست ازل را و ابد را اتحاد * عقل را ره نيست سوى افتقاد\r\nگفت : از اين ره كو ره آوردى ، بيار * در خور فهم و عقول اين ديار\r\nگفت : خلقان چون ببينند آسمان * من ببينم عرش را با عرشيان\r\nهشت جنت هفت دوزخ پيش من * هست پيدا همچو بت پيش شمن\r\nيك به يك وا مىشناسم خلق را * همچو گندم ، من زجو در آسيا\r\nكه بهشتى كه و بيگانه كى است * پيش من پيدا چو مار و ماهى است\r\nجمله را چون روز رستاخيز من * فاش مىبينم عيان از مرد و زن\r\nهين بگويم يا فروبندم نفس * لب گزيدش مصطفى يعنى كه بس\r\nيا رسول اللَّه بگويم سر حشر * در جهان پيدا كنم امروز نشر\r\nهل مرا تا پرده‌ها را بردرم * تا چو خورشيدى بتابد گوهرم\r\nتا كسوف آيد زمن خورشيد را * تا نمايم نخل را و بيد را\r\nوانمايم راز رستاخيز را * نقد را و نقد قلب‌آميز را\r\nدست‌ها ببريده اصحاب شمال * وانمايم رنگ كفر و رنگ آل\r\nواگشايم هفت سوراخ نفاق * در ضياء ماه ، بى خسف و محاق\r\nوانمايم من پلاس اشقياء * بشنوانم طبل و كوس انبياء\r\nدوزخ و جنات و برزخ در ميان * پيش چشم كافران آرم عيان\r\nوانمايم حوض كوثر را به جوش * كآب بر روشان زند بانگش به گوش\r\nو آن كسان كه تشنه گردش مىزيند * يك به يك را وانمايم تا كيند\r\nمىبسايد دوششان بر دوش من * نعره هاشان مىرسد در گوش من\r\nاهل جنت پيش چشمم ز اختيار * در كشيده يك به يك را در كنار\r\nدست يكديگر زيارت مىكنند * وزلبان هم بوسه غارت مىكنند\r\nكر شد اين گوشم زبانگ آه آه * از حنين و نعرهء واحسرتاه\r\nاين اشارت‌هاست گويم از نغول * ليك مىترسم ز آزار رسول\r\nهم‌چنين مىگفت سرمست و خراب * داد پيغمبر گريبانش بتاب\r\nگفت هين ، دركش كه اسبت گرم شد * عكس حق لايستحى زد شرم شد\r\nآينه تو جست بيرون از غلاف * آينه و ميزان كجا گويد خلاف \r\nمثنوى ، دفتر اول ص 174 - 173 ، همايون همتى ، تهران ، بهمن 1364\r\n","page_name":" 120 ","page_number":120},
  {"content":"\r\n\r\nو تو اگر در اين آيات و اخبارى كه ما نقل كرديم تدبر كنى - گر چه آنچه را كه باقى گذاشتيم و نگفتيم بيش از آن چيزى است كه گفته‌ايم - و اگر اشارات را از عبارات بگيرى و دريابى از اخبار و حالات عارفان . شگفتىهايى بينى كه دست عبارت و توصيف از دامن آنهاكوتاه است .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nواللَّه الهادى و المستعان ؛\r\nخداوند هدايتگر و يارى كننده است .\r\nدر اين‌جا رشتهء سخن را كوتاه مىكنيم و خدا را بر توفيق به پايان بردن كتاب ، ستايش مىنماييم و بر سرور خود محمد صلى الله عليه و آله و خاندانش عليهم السلام درود و تحيت مىفرستيم .\r\nمحمدحسين طباطبائى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\n8 رساله‌اى در علم\r\nترجمهء آية اللَّه محمد محمدى گيلانى\r\n\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\nفصل اول‌در تقسيم علم\r\nعلم در اصطلاح فلاسفه به علم حضورى و علم حصولى منقسم مىشود ، زيرا معلوم يا با وجود خارجى - يعنى وجودى كه آثار مطلوب بر آن مترتّب است - نزد عالم حضور مىيابد ، كه آن را علم حضورى مىگويند ، و يا حضورش نزد عالم ، با ماهيت و صورت است كه مىتوان گفت وجود ذهنى است - يعنى وجودى كه آثار مطلوب بر آن مترتّب نيست - و اين قسم علم را علم حصولى خوانند .\r\nهر دو قسم علم موجود مىباشند ، اما علم حصولى وجودش ، بالضروره روشن است ، زيرا هر يك از ما بالضروره صور چيزهايى از قبيل دريا و صحرا و انسان و اشجار و نظاير اينها را در ذهن خود مىيابيم كه فاقد آثار وجود خارجى بوده ، ولى كاشف و حكايت كنندهء آن چيزهايند . و اما تقرير علم حضورى به اين طريق است كه حقيقت علم - چنان كه قبلًا در جاى خود گذشت - عبارت است از حضور چيزى براى چيزى ، يعنى حقيقت علم همانا حصول وجود مجرد از ماده است براى وجود مجردى كه بيان آن گذشت و گفتيم كه صرف حصول شيئى براى شيئى موجب علم نيست ، زيرا شىء حاصل اگر همه اجزاى وجودش مجتمع نبوده و بعضى از آنها از بعضى ديگر غايب باشد ، مانند اجسام و همهء اشياى مادى ، در اين صورت حضور كه واقعيت علم است تحقق نمىيابد ؛ چه آن‌كه غيبت مفروض منافات با حضور دارد ،\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nعلى هذا جواهر مادى و عوارض آنها با حفظ خاصيت ماديت ممتنع الحضور است .\r\nپس علم به ناچار از خاصيت ماده مبرا و مجرد است و نظير اين بيان را در ظرف عالم مىتوان جارى ساخت . بديهى است كه حصول وجود چنانى براى وجود مجردى ، مستوجب يك نحو اتحاد بين آنهاست ، زيرا مقتضاى وجود رابط چنان كه در مبحث مخصوص به آن بيان گرديد ، اتحاد بين طرفين است ، نهايت اين كه اتحاد بين دو وجود يا به عينيت است ، در صورتى كه كثرت و تعدد اعتبارى باشد . مثل اين كه فرض شود چيزى غير خود باشد ، سپس حكم به حصولش براى نفس خود گردد ، در صورتى كه جوهر قائم بالذات باشد كه در حقيقت چنين مفروضى وحدت است نه اتحاد ؛ و يا به قيام يكى از آن دو به ديگرى به نحو فقر و نياز وجودى است ، و به عبارت ديگر قيام ، شعاعى و پرتوى است ، چه آن كه اگر هر يك مستقل از غير و قائم بالذات ملحوظ گردد ، در اين صورت بدون ربط است كه خلاف فرض است ، و موجوديت دو شىء به نحوى كه يكى از آن دو قائم به ديگرى باشد معناى عليّت است كه معلول با چنين بينشى از مراتب وجود علت بوده و بر آن حمل مىشود - نه حمل متعارف و معهود - بلكه از قبيل حمل حقيقه و رقيقه است كه مفاد آن همان پرتويّت رقيقه و معلول براى حقيقه است ، و همچنين است موجوديت دو شىء كه هر دو آنها قائم به شىء سومى باشد كه مفاد معلوليت آنها براى سومى مفروض است و از مراتب وجود آن به شمار آمده و به نحو حمل حقيقه و رقيقه بر آن حمل مىشوند .\r\nبه تعبير اجمالى و اختصارى ، وجود شىء قائم به ذات براى خود او حاصل است و وجود معلول براى علّتش حاصل است و بالعكس وجود علت براى معلولش حاصل است و وجود يكى از دو معلول در عرض هم براى معلول ديگر به نحوى حاصل است ، زيرا با حصولش براى علت مشترك كه به نحوى براى هر يك از دو معلول حضور دارد ، براى آن ديگرى نيز حاصل است .\r\nبا توجه به بيان مزبور ، چنان چه در نشئت هستى ، موجوداتى مجرد از ماده ثابت\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nشود كه قائم به ذوات خود بوده و بر طريقهء عليت و معلوليت بر هم مترتب باشند و در بعضى از مراتب ، معلولات مفروضه پس از يك معلول قرار داشته باشند ، الزاماً هر يك از اين مجردات ، علم حضورى به خود دارد ، و هر يك از علل در اين سلسله مفروضه به معلولش علم حضورى خواهد داشت و بالعكس ؛ و هر يك از معلول‌هاى در عرض هم نيز علم حضورى به معلول مقارن و ملازم خود دارد .\r\nولى برهان بر وجود مجردات چنانى قائم است ، پس در اين صورت مطلوب ما يعنى وجود علم حضورى ثابت است ، و اين بيان اجمالى را نزد خويش ضبط كن تا تفصيل آن را به خواست خداوند متعال درآيندهء نزديك بيان كنيم .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nفصل دوم‌در علم شىء مجرد به ذات خود\r\nاز بيان قبل دانسته شد كه ذات هر موجود ، جوهرى مجرد از ماده ، براى خود او معلوم است ، زيرا ذاتش براى خود حاصل است ، و چون فعليت موجود مجرد به مرحلهء تمام رسيده است ، حصولش براى ذاتش عين حضورش - يعنى حصول با تمام فعليت ذاتش - براى خود مىباشد و مراد ما از علم داشتن موجودى به موجودى جز حضورش براى آن چيز ديگرى نيست ، و لازم اين تقرير اين است كه موجود مجرد ، علم و عالم و معلوم باشد . اما علم است ، زيرا وجودش عين حصولش براى ذات خويش به نحو فعليت تام غيرمشوّب به قوه است ، پس وجودش عين حضور بوده و همين است معناى علم ؛ اما معلوم است ، زيرا وجودش متعلق به ذات خود مىباشد ، و اما عالم است ، زيرا وجود متعلق به ذاتش از براى نفس ذاتش حاصل است ، و مراد ما از عالم ، جز موجودى كه براى آن علم حاصل گرديده ، چيز ديگرى نيست .\r\nشيخ در مقالهء هشتم از « الهيات » كتاب شفاء در بيان اين كه مبدأ تعالى عقل و عاقل و معقول است مىفرمايد :\r\n« مانع از معقول بودن شىء موجود همانا وجود مادى آن و علائق و وابستگىهاى مادى است و همين جهت مانع از عقل بودن شىء موجود است . پس هر موجود برى و برهنه از ماده و وابستگىهاى آن ، كه متحقق به وجود تجردى است ، خود براى ذات\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nخويش معقول است و چون بذاته - يعنى بدون تجريد و تعريه - عقل است ، پس خود ايضاً بذاته و بدون تجريد معقول است و ناگزير معقول ذات خود مىباشد . بنابراين ، ذات او عقل و عاقل و معقول است ، نه به آن معنا كه در مورد مفروض چيزهاى متكثّرى موجود باشد - بلكه موجود واحدى است با اعتبار متعدد به اين بيان كه چون مبدأ تعالى هويت مجرده است پس عقل است ، و به اعتبار اين كه هويت مجرده براى ذات خود معتبر شده پس معقول است ، و به اعتبار آن كه براى ذاتش واجد بودن هويت مجرده معتبر مىشود پس عاقل ذات خويش است ؛ چه آن كه معقول موجودى است كه ماهيت مجرده‌اش براى چيزى حاصل شود و عاقل موجودى است كه برايش ماهيت مجردهء چيزى حاصل شده ، و چيز مذكور مشروط به اين نيست كه عين خود و يا ديگرى باشد ، بلكه مراد از آن شىء مطلق است اعم از آن كه عين خود و يا غير خود باشد » پايان كلام شيخ قدس سره .\r\nاشكال در عالم و معلوم بودن شىء واحد بعينه ، به اين بيان كه چنين فرضى متوقف بر تحقق وجود رابط است و لازم آن ، تحقق ارتباط بين شىء و ذات خود مىباشد كه امرى است محال ، زيرا لازم اين لازم ، مغايرت بين شىء و ذات خود و به تعبير روشن و معروف ، سلب شىء از نفس خود است كه بطلان آن ضرورى است ، به اين تقرير دفع مىگردد كه : در مبحث وجود لنفسه و فى نفسه بيان كرديم كه آن چه ممتنع است همانا مغايرت بين شىء و ذاتش به حسب نفس الامر است ، و اما مغايرت به حسب فرض عقلى ، امرى است ممكن ، و عقل ما بالضروره قضاوت مىكند كه وجود جواهر مجرده لذاتها ( يعنى اين كه رابطى نيست ) و فى ذاتها ( يعنى اين كه رابط نيست ) موجود است و معناى اين تعبير اين است : اگر انفكاك اين وجودات از خودشان جايز باشد ، هرآينه رابط بين منفكّ و منفكّ عنه تحقق خواهد داشت كه مقتضى نوعى اتحاد بين آنهاست ؛ به اين معنا كه تمام هويت يكى از آن دو براى آن ديگر حاصل است و همين است معناير حضور علمى ، پس هر ذات مجردى علم به ذات خود دارد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nو اشكال بر اين مطلوب ، از طريق تضايف به اين كه گفته شود : بين عاقل و معقول ، تقابل تضايف است و متضايفان در وجود واحدى قابل اجتماع نيستند ، زيرا بين آنها تقابل است پس موجود واحد ممتنع است كه عاقل ذات خود و معقول ذات خويش باشد ، به اين طريق رفع مىشود كه تضايف همانا بين دو مفهوم عاقل و معقول است كه اين دو مفهوم از جوهر مجرد كه در ذات خويش واحد است با تكثر اعتبار و لحاظ عقل ، انتزاع مىگردند ، به اين بيان كه در اين لحاظ معقول است و گاهى آن را قائم به ذات خود لحاظ مىكند كه در اين ملاحظه عاقل است . بنابراين تكثرى كه مستلزم تضايف است همانا در مرحلهء لحاظ عقلى است ، نه در متن واقع و خارج كه زيانى به وحدت وارد آورد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nفصل سوم‌در علم علت به معلولش\r\nقبلًا - در مباحث علت و معلول - دانسته شد كه وجود معلول نسبت به علت خويش ، رابط محض است و بدون علتش هيچ گونه استقلال ندارد ، و وجودش از حيطهء وجود علت بيرون نمىباشد ؛ و معناى حضور همين است . پس تا اين‌جا روشن مىشود كه معلول براى علت خود حاضر و براى آن معلول است و علتش عامل به آن مىباشد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nفصل چهارم‌در علم معلول به علتش\r\nچون وجود معلول نسبت به علتش وجودى است رابط محض و از حيطهء علت خود خارج نيست ، لزوماً علتش از آن محتجب و غايب نبوده و براى آن حضور دارد و معلومش مىباشد . پس معلول ، علم به علت خود دارد و اين معنا با رابط صرف بودن معلول منافاتى ندارد ؛ و نمىتوان گفت چون وجود معلول عين ربط و غير مستقل است ، متعلق هيچ گونه حكمى نيست ، زيرا معلول به واسطهء علتش استقلال داشته و وجود علت براى نفس علت موجود است و از خود غايب نيست و براى ذات خويش حاضر است پس علت در عين حضورش براى ذات خود ، براى معلولش حاضر است و از اين بيان نتايج زير به دست مىآيد :\r\n1 . آن كه حقيقت علم معلول به علتش همان علم علت است به ذات خود ، از آن حيث كه علت معلول مفروض است ، ولى حيثيّت ملحوظ مذكور عليتش را به معلول مفروض و عدم آن مقيد نمىكند .\r\n2 . علم معلول به علت خويش همانا علمش به لطيفهء موجود در علت است كه عبارت است از وجودى كه علت به نحو اعلا و اشرف واجد است و بنابراين معلول به قدر وسعت وجود خويش ، علم به علت خود دارد نه به وسعت وجود ذات علت خود .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n3 . علم معلول به ذات خويش همانا علمش به همهء سلسلهء علل طوليّه‌اش است .\r\n4 . علم معلول به علل خود اقدم از علمش به نفس خود است ، همانطور كه عللش بر آن ، تقدم وجودى دارند .\r\nبا اين تقرير و تحليل ، اشكالى كه در اين مقام ايراد كرده‌اند دفع مىشود ، مضمون اشكال اين است كه وجود علت از حيث مرتبه و رتبه ، اقوى و اشدّ و عالىتر و شريف‌تر از وجود معلول است و بنابراين ممتنع است كه وجودش براى معلولش حاصل و نزد آن حاضر و معلوم وى شود .\r\nبيان اندفاع اشكال مذكور اين است كه مآل علم معلول به علت خود چنان كه دانسته شد همانا حضور علت براى ذاتش بوده و همين حضور كه عين وجود علت است مقوّم معلول است ؛ يعنى مىتوان گفت : حقيقت علم معلول به عليت خود همانا علمش به لطيفهء نفس خويش كه موجود و قائم به علت است مىباشد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nفصل پنجم‌در علم يكى از دو معلول علت به همتايش\r\nچون علت مجرد از ماده و وابستگىهاى آن ، عالم به معلول خويش بوده و معلول نزد آن حاضر و برايش معلوم است ، پس اگر معلول دومى غير معلول اول براى وى باشد . با حضورش نزد معلول دوم ، ناگزير معلول اول براى معلول دوم حضور خواهد داشت ، زيرا موجودى كه براى موجودى حضور دارد و اين موجود نيز براى ديگرى حاضر است ، لزوماً موجود حاضر اول براى اين ديگرى نيز حضور خواهد داشت . پس يكى از دو معلول علت ثالثهء علم و به معلولى كه در رديف و همتاى اوست خواهد داشت .\r\nدر اين جا اشكالى مطرح است ، به اين مضمون كه فرض دو معلول در مرتبهء وحدانى براى علت سومى ، به تفصيلى كه در فلسفهء اعلا در قاعدهء « الواحد لايصدر عنه إلّا الواحد » تبيين گرديده است ، مستلزم تحقق كثرت حيثيات در ذات علت است و بنابراين ، علم يكى از دو معلول هم رديف ، به علت همانا مستلزم حضور علت است به حيثيتى كه ويژهء آن معلول است ، و حيثيت ديگرش ويژهء معلول همتايش مىباشد كه مغاير با حيثيت نخستين است ، نظير تغايرى كه بعضى از اجزاى كثرت با جزء ديگرش دارد . پس حضور علت نزديكى از دو معلول هم رديف ، مستلزم حضور معلول ديگر نزد همتاى خود نيست .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nاين اشكال به اين ترتيب دفع مىشود كه دو حيثيت مفروض در علت به هرگونه كه تصور شده ، به ناچار مجرد از ماده و علايق آن‌اند ، زيرا فرض بر اين است كه علت و معلولين جملگى مفارق از علايق مادىاند - كه مانع معقول بودن همين ماده و وابستگىهاى آن است چنان كه در كلام شيخ گذشت - بنابراين ، هر دو حيثيت ، نزد علت حاضرند و با توجه به اين معنا ، حضور علت براى يكى از دو معلول با حيثيت ويژهء آن معلول - به مقتضاى تجرد و عدم حجاب - مستلزم حضور حيثيت ديگر است ، چنان كه مطلب ظاهر و روشن است . پس علم يكى از معلول به علّتشان مستلزم علمش به معلول ديگر كه هم رديف و مكانى آن است مىباشد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nفصل ششم‌در علم حصول\r\nقبلًا دانسته شد كه قسمى از علم ، عبارت از صورت و ماهيت معلوم كه نزد عالم حاصل مىشود ، و عين وجود خارجى نزد عالم حاصل نمىگردد ؛ و گفتيم وجود اين قسم از علم بالضروره معلوم است .\r\nمراد ما از اين كه صورت معلوم ، حاصل مىشود نه وجود خارجى آن ، اين است كه موجود خارجى كه آثار مطلوبه ، در ظرف وجود خارج ، بر آن مترتّب است ، حصولى نزد عالم مىيابد كه آن آثار بر آن مترتب نيست ، يعنى با وجود ذهنى تحقق مىيابد كه در مبحث وجود ذهنى روشن شده است .\r\nو آن امرى كه گاهى با وجود خارجى موجود مىشود و آثارش بر آن مترتب است و گاهى با وجود ذهنى موجود مىشود و آثارش بر آن مترتب نيست ، همان ماهيت است كه در جواب ما هو ، حمل مىشود ، و ماهيت غير از وجود است ، ولى به تبع و طفيل وجود ، نوعى تحقق و موجوديت براى آن پديد مىآيد .\r\nتوضيح مطلب به اين تقرير است كه صور علميه خصوصاً صور كليّه مجرد از ماده است ، و لازم چنين موجوداتى ، قيام به ذوات خويش و ترتب آثارشان بر آنها در ظرف مذكور - كه ظرف وجود خارجى آنهاست - مىباشد ؛ ولى نفس به واسطهء اضافه و ارتباطش با خارجى كه از طريق حواس بر آن مشرف است و مىپندارد كه صور\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمزبوره عين صور جزئيهء خارجيّه مورد اشراف حواس است ، در چنين حالى ، آن صور قائمه بالذّوات را عريان از خواص و آثار خارجيه‌اش مىيابد و صور ادراك شده چنانى را ، ماهيات اشيايى مىدانند كه با وجودى موجود شده‌اند كه آثار مطلوب بر آنها مترتب نيست ، و از اين بيان نتايج زير به دست مىآيد :\r\n1 . معناى اين كه ماهيات ، موجود بالعرض بوده و موجوديت آنها با وجودى است كه آثار مطلوب بر آنها بار نمىشود ، زيرا چنان كه گفتيم ، حقايق مجرّده قائمةالذوات ، قياساً به خارج مرتبط با حواس ، چنين معنايى را واجد مىشوند .\r\n2 . و آن كه هر علم حصولى به علم حضورى باز مىگردد و علم حضورى اساس علم حصولى است .\r\n3 . متعلق علم حصولى همانا ماهيات است و هر چه متعلق علم حصولى نيست ، ماهيت ندارد .\r\nپس از توضيح فوق ، مىدانيم در تفصيل انتزاع ماهيات به بيان ديگرى بگوييم :\r\nعلوم حصوليه ما به دو قسمت كلى و جزئى منقسم مىگردد علوم حصوليّهء كليّه ، مانند علم به ماهيت انسان كه عقل صدق آن را بر كثيرين تجويز مىكند . علوم جزئيّه كه عقل صدق آن را بر كثيرين تجويز نمىكند و اين قسم يا صور خياليّه هستند ، مانند علم به شخص زيد كه غايب از نظر ماست ، و يا صور حسيّه هستند ، مانند علم به اين گرما يا به اين شيرينى مثلًا از طريق لمس و چشيدن .\r\nقسم اول يعنى علم كلّى ، به علم جزيى منتهى مىشود ، زيرا اگر علم كلى از جزيى انتزاع نگردد و نفس در علمش به كلى ، از جزيى استمداد نجويد ، و به هيچ‌وجه ارتباط و اتصالى با جزيى نداشته باشد ، در اين صورت نسبت صورت كلى كه براى وى حاصل شد به همهء جزئيات در خارج على السواء است . بنابراين يا بر هيچ‌يك از جزئيات خارجيه حمل نمىشود و يا بر همهء آنها حمل مىگردد ؛ چه آن كه وجهى براى تبعيض نيست ، مانند انسان كه معنا و معلوم كلى است ، يا به هيچ چيز حمل\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nنمىشود و يا بر همهء جزئيات بدون تبعيض بايد حمل گردد ، ولى روشن است كه فقط قابل حمل بر افراد و جزئيات خويش است و اين اختصاص حمل بر افراد خويش كاشف از ارتباط و اتصال بين كلى مفروض و جزئيات آن است كه خلاف فرض است .\r\nبنابراين ، اين مطلب را كه هر علم جزيى به حس و نظير آن منتهى مىشود ، مىتوان تبيين و تقرير نمود و با همين تبيين ، معناى جملهء منسوب به علم اول : « ان من فقد حساً فقد علماً » نيز ظاهر مىگردد .\r\nبا تحليلى كه از منبع معلومات به عمل آورديم و گفتيم كه علوم به حس و نظير آن ( خيال ) منتهى مىشود ، علم به ماهيات حقيقيهء اعراض و جواهر ، تتميم مىپذيرد . اما اعراض بدين طريق است كه حواس در درجهء اول طريق علم به كيفيات و سپس طريق علم به غير آن مىشود ؛ مثلًا حس لامسه كيفيت ملموسهء حرارت را در عضو لامس خويش تحصيل مىنمايد و اين عرض قائم به عضو مفروض ، نوعى اتحاد با نفس پيدا مىكند ، زيرا بدنى كه كيفيت ملموسه به آن قائم است ، با نفس اتحاد داشته و طبعاً كيفيّت مذكوره نيز با نفس متّحد مىگردد و بدين وسيله استعداد نفس براى تصور حرارت خارجى نزد خود كامل مىشود . و نظير اين بيان بقيّهء حواس نيز جارى است .\r\nتحليل فوق روشن نمود كه ماهيات اعراض ، نخست جزئياتشان به وسيلهء حصول آنها در حواس درك مىشود و نوعى اتحاد با نفس پيدا نموده ، سپس با تماميت استعداد نفس جهت تصوير ، صورت آنها در خيال نقش مىبندد و نفس با نوعى تجزيه ، معانى كليه را از آنها انتزاع مىكند و همهء بالاخره به حس منتهى مىشود ، و نيز روشن شد كه هر علم حسى حصولى بر نوعى از حضور تكيه دارد .\r\nو اما علم ما به جوهر به اين طريق است كه هر انسانى با علم حضورى ، خويشتن را مشاهده مىكند ، و اعراض قائم به نفسش را كه همان افعال و آثارش مىباشد ، با علم شهودى ادراك مىكند و مىبايد كه قيام اعراض مزبور بر وى از سنخ قيام ناعتى است و مىبيند كه نفسش قائم بالذات و آثار و افعالش به دو قائم است ، سپس اعراض خارج\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nاز خويش را كه از آنها متأثر مىگردد ، مىبايد كه قائم به خود نبوده و از سنخ اعراض و آثار نفس خود مىباشند كه نيازمند به موضوع هستند و با چنين قياسى براى اعراض خارج از ذات خويش اثبات موضوع مىكند و همين است معناى جوهر .\r\nسپس با ملاحظهء افراد و جزئيات نوعش كه مانند وى ، واجد اعراضى هستند كه بر نفوذشان قائم‌اند ، براى آنها مبدأ نوعى جوهرى را كه همان انسانيّت است اثبات مىكند ، پس با اين بيان روشن مىگردد كه ما داراى حس جوهرشناس نبوده ، بلكه ماهيت جوهر از طريق علم حضورى انتزاع مىشود چنان كه ماهيات اعراض از طريق حواس منتزع مىگردد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nفصل هفتم‌در تقسيم علم حصولى به تصور و تصديق\r\nعلم حصولى به تصور و تصديق منقسم مىگردد ؛ با اين توضيح كه وقتى ما علم پيدا مىكنيم به اين كه آتش سوزاننده است ، صورت آتش به تنهايى ، و صورت سوزانندگى به تنهايى در ظرف ادراك ما موجود مىشود ؛ و يك امر سومى نيز در ادراك ماست كه عبارت است از ثبوت سوزانندگى براى آتش . در اين تحليل هر يك از دو امر اول را تصور و امر سوم را تصديق مىناميم و حقيقت تصديق همانا حكم و اذعان نفس است به ثبوت محمول براى موضوع و به عبارتى ديگر ، نفس ، محمول را بر موضوع بار مىكند كه تبيين آن چنين است :\r\nدر آغازى كه نفس انسان شروع به ادراك مىنمايد ، صورتى را كه از طريق حس مثلًا درك مىكند و فرض كنيم كه نخستين صورت ادراكى وى حرارت است ، آن را تصور نموده ، پس از آن در خزينهء خيال خويش مىسپارد ، سپس كه سفيدى را مثلًا تصور مىكند ، مىيابد كه سفيدى غير حرارت است ، سپس كه بار دوم حرارت را تصور مىكند ، مىيابد كه اين مدرك نو ، بر صورت حرارت بايگانى شده در خزينهء خيال منطبق مىشود . پس فعاليتى انجام مىدهد و صورت حرارت نو ، ادراك را بر صورت مخزونه‌اش تطبيق نموده ، و اين نو را همان مخزون قرار مىدهد ، و بر همين منوال است فعاليت نفس ، هنگامى كه امور مركب از ذات و اعراض را تصور مىكند ؛\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمانند فردى از انسان كه ايستاده است ، نفس آن را پس از تصور به همان صورت وحدانى در خزينهء خيال مىسپرد . سپس وقتى كه فردى از انسان را كه نشسته است تصور مىنمايد ، صورت مخزونهء وجدانى را به تحليل درآورده و آن را به ذات و صفت ناعت تجزيه نموده و متنبه مىشود كه ذات و صفت مزبور ، با وجودى واحد موجودند و اين تجزيه و تركيب را با وضع مخصوصى حكايت مىكند . و اين طريق كه ذات را متمايز از صفت و صفت را متمايز از ذات قرارداده ، سپس ذات موضوع را عين صفت محمول قرار مىدهد ، و محمول را براى موضوع اثبات مىكند .\r\nو اين عمل چنان كه مىبينى ، فعل نفس است ، و مع ذلك از علم حصولى است كه مسانخ با موضوع و محمول است و آن دو نيز معلوم به علم حصولى از براى نفس است و با توجه به آن چه ذكر نموديم امور ذيل روشن مىشود :\r\n1 . آن كه حكم در قضايا فعل نفس است ، و مع ذلك از قبيل علم حصولى است و آن‌كه تقسيم علم به تصور و تصديق ، معنايش ، تقسيم صورت ادراكى در نفس است به امرى كه نوعى انفعال از نفس است . يعنى قبول وجودى كه عبارت از تصور است ، و امرى كه فعل و ايجاد نفس است و تصديقش مىناميم كه با حكم ، وحدت دارد .\r\n2 . آن كه درقضيهء سالبه هيچ‌گونه حكمى نيست ، نه آن كه در آن حكم عدمى باشد - چنان كه بعضى گفته‌اند - بلى ، از آن جايى كه نفس در قضاياى موجبه عادتاً حكم صادر مىكند ، وقتى كه قضاياى سالبه را تحت اختيار و آزمون قرار مىدهد و هيچ گونه عملى وراى تصور موضوع و محمول از وى صادر نمىشود خطا نموده و اين عدم فعل خويش را فعل عدمى مىپندارد و گمان مىكند كه قضيهء سالبه داراى حكم سلبى است چنان كه قضيهء موجبه داراى حكم ايجابى است .\r\n3 . آن كه قضيهء موجبه داراى سه جزء : موضوع و محمول و حكم ، و قضيهء سالبه داراى دو جزء است ، يعنى موضوع و محمول ؛ ولى فاقد حكم است .\r\nو اما نسبت حكميه در قضايا كه غير موضوع و محمول و حكم است و معتقد به\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nثبوت آن شده‌اند ، مىتوان گفت كه قضاياى نظريّه نفس ، نيازمند به چنين سنجشى يعنى عرضه داشتن محمول به موضوع است كه پس از اين ارزيابى ، حكم به ثبوت محمول براى موضوع مىكند ، و اما قضاياى اوليه و خصوصاً قضايايى كه حمل در آنها حمل اولى است هيچ گونه نيازى به چنين سنجش و ارزيابى در آنها نيست تا از آن به نسبت حكميه تعبير شود .\r\nو پوشيده نماند كه تجزيهء قضيه براى اجزاى سه گانه يا بيشتر ، همانا به ملاحظهء وجود ذهنى آن است و اما به لحاظ مطابق خارجى آن ، چنين نيست ، زيرا قضايايى كه حمل در آنها اولى است فقط جزء واحدى دارند كه همان موضوع است و همچنين در هليات بسيطه كه داراى يك جزءاند ، زيرا تحقق رابط بين مفهوم و خود مفهوم و بين شىء و وجودش بىمعناست .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nفصل هشتم‌در تقسيم علم حصولى به حقيقى و اعتبارى\r\nعلوم حصوليه به دو قسمت حقيقيه و اعتباريه تقسيم مىشود ، و مقصود ما از حقيقيه ، آن صورت علميه‌اى است كه از خارج گرفته مىشود . و مراد ما از اعتباريه خلاف آن است و براى توضيح اين مطلب ، ناگزير از تمهيد مقدمه‌اى هستيم و آن مقدمه اين است كه اعتبارى و حقيقى بر چهار وجه اطلاق مىشود :\r\n1 . حقيقى به معناى نفس واقعيت خارجيه و تحقق عينى ، مانند تحقق عينى وجود كه اصيل است و اعتبارى مقابل آن ، معنايى است بر خلاف آن ، مانند ماهيت كه در خارج تحقق عينى و اصالت ندارد ، بلكه موجوديت آن عارض وجود است .\r\n2 . حقيقى به معناى ماهيت موجوده با وجود مستقل و منحاز ، مانند ماهيات جوهريه كه موجوديت مستقل و منحاز دارند و اعتبارى مقابلش به معناى ماهيتى كه موجوديت مستقل و منحاز ندارد ، مثل مقولهء اضافه كه آن را اعتبارى گويند . يعنى وجودش خارج از طرفين اضافه نيست .\r\n3 . حقيقى ، يعنى آن چه در مرحلهء وجود خارجى ، آثار بر آن مترتب مىشود و در مرحلهء وجودى ذهنى آثار مربوطه بر آن مترتب نمىگردد ، مانند همهء ماهيات حقيقيه ، و اعتبارى مقابلش يعنى آن چه از خارج مأخوذ نمىشود ، ولى عقل مضطر است كه در خارج براى آن اعتبار وجود كند ، و در قضاياى تأليف شده از اين گونه امور ، و عقودى\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nكه مشتمل برآن اند ، صدق ، يعنى مطابقت با خارج معتبر است مانند وجود و واحد و نظير آن‌ها .\r\n4 . حقيقى ، يعنى آن چه عقل نظرى ناچار است كه به تحقق آن اذعان نمايد ، مانند انسان و مالكيت آن نسبت به قواى خويش و نظيرآن ، و در مقابل آن ، اعتبارى يعنى آن‌چه را كه عقل عملى براى نيازمندى انسان در معيشت اجتماعى مىسازد ، مانند عناوين رياست و مرئوسيت و مالكيت و زوجيت و نظاير اينها در سطح زندگى اجتماعى ، كه عقل نظرى براى اين گونه معانى هيچ گونه تحقق و اثرى نمىبيند ، ولى عقل عملى در مستواى معيشت و جامعه براى آنها فرض وجود مىنمايد و بر اين موجودات اعتبارى آثار مربوطه‌اى را ترتيب مىنمايد .\r\nپس از شناخت اطلاقات اعتبارى و حقيقى ، لازم است دانسته شود كه مقصود ما در اين مقام از حقيقى و اعتبارى همان معناى سومى از معانى چهارگانه است كه حقيقى آن عبارت است از آن كه صور علميه از خارج مأخوذ گرديده باشد و لازم چنين صور مأخوذ اين است كه در ظرف وجود خارجى آثار مرغوبه بر آن بار مىگردد ، و در ظرف وجود ذهنى ، آثار مرغوبه بر آن مترتب نمىشود .\r\nو اعتبارى ، آن صور علميه‌اى است كه از خارج اخذ نگرديده ، ولى در ذهن موجود است ، مانند مفهوم عدم كه در خارج موجود نيست ، زيرا در صورت تحقق خارجى ديگر عدم نبوده ، بلكه وجود و موجود بوده است كه خلاف فرض است .\r\nو دو قسم مذكور هر دو موجودند بالضروره . و بحث و كلامى در اصل موجوديت اين دو صورت علمى نيست ، و همانا بحث و سخن در كيفيت تحصيل و ظهور آنها در موطن ادراك و ذهن است ، ولى مفاهيم ماهويّه كه همان ماهيات حقيقيه‌اند ، قبلًا كيفيت ظهور و تحقق آنها با وجود بالعرض بيان گرديد .\r\nو اما مفاهيم اعتباريه ، از آن جا كه انتزاع مفهوم وقتى صحيح است كه تلبّس آن به هر يك از وجود خارجى كه منشأ ترتّب آثار است و وجود ذهنى كه فاقد آثار\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nخارجى است ، ممكن باشد ، و چيزى كه حيثيت ذاتش عين حيثيت ترتب آثار ، و محض خارج و عين است مانند وجود ، هيچ گاه راه ورود و دخول به ذهن نداشته ، و راهى از براى انتزاع مفهومش از خارج و عين نيست . و چنين است آن چه حيثيّت آن عين حيثيت بطلان است ، مانند عدم . و همچنين ، آن چيزى كه حيثيتش ، حيثيت عدم ترتب آثار است ، مانند مفاهيم ذهنيّه كه از حيث ذهنى بودن ، آثار بر آنها مترتب نمىگردد . مگر آن كه فى نفس الامر مفروض الوجود مأخوذ شوند چنان كه بيان خواهد شد .\r\nفشرده و اجمال سخن آن كه مفاهيمى را كه از اين اقسام تصور مىكنيم ، از خارج مأخوذ نگرديده‌اند پس طبعاً اين گونه مفاهيم ، امورى هستند كه ريخته‌گر ذهن ، آنها را ريخته‌گرى نموده ، ولى بديهى است كه اذهان ما ابتدائاً بدون استمداد و اخذ از مفاهيم ديگر ، آنها را صياغت نكرده و نساخته‌اند ، بلكه صنعت و صياغتشان ، از مفاهيم ديگر نشئت گرفته است ، و گرنه براى آنها حكايت از ماورايشان ممكن نبوده ، در صورتى كه مىبينيم كه امثال مفهوم وجود و عدم و كلى از ماوراى خويش حكايت مىنمايند ، و اين جنبهء حكايت ، خلاف فرض است .\r\nو اينك در توجيه مطلب يادشده مىگوييم : ممكن است ذهن ما به حكمى كه بين موضوع و محمول ريخته گرى نموده ، توجه كند ( وقبلًا دانسته شد كه حكم و تصديق ، وجود رابط و فعل نفس است و با خارجيت نفس داراى حيثيت وجود خارجى مىشود . در عين آن كه مسانخ مفهوم طرفين قضيّه است ) و از آن صورت رابط كلامى را كه همان نسبت حكميّه است اخذ كرده و بدون استقلال در مفهوم بودن ، آن را نسبت موجود در غير تصور نمايد ، و پس از اين مرحله ، لحاظ استقلالى بدان نموده و آن را به مفهوم مستقلى تبديل مىسازد كه حكايت از وجود فى نفسه دارد - نه وجود رابط - و با اين صياغت مفهوم وجود ساخته مىشود .\r\nو نظير اين بيان را مىتوان در صياغت مفهوم عدم ، جارى ساخت ، به اين قرار كه\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nذهن در قضاياى سالبه چنان كه گفتيم ، عدم حكم را حكم سلبى و رابط عدمى مىپندارد ، و سپس با لحاظ استقلالى آن را تبديل به عدم فى نفسه در غير مورد قضيه مفروضه نموده و همان مفهوم عدم مطلق است .\r\nسپس مفاهيم كه عارض وجود عدم مىشوند و از شئون لاحقه به آنهاست اخذ مىنمايند ، مانند وحدت و كثرت ، و تقدم و تأخر و حدوث و قدم و غير اينها از معقولات ثانيهء فلسفى كه در مرتبهء دوم از تعقل اند و ظرف عروضشان ذهن ، و ظرف اتصافشان خارج است .\r\nايضاً ممكن است كه ذهن به مفاهيمى كه تلقى كرده توجيه نمايد و آنها را امور ثابتى به حسب نفس الامر فرض كند كه در اين ظرف از ثبوت ، آثار و خواصّى براى آنها باشد كه از مرز ذهن تجاوز نمىكند مانند مفاهيم كليت و جزئيت و ذاتيت و عرضيت و جنسيت و نوعيت و نظاير اينها از معقولات ثانيهء منطقى كه ظرف عروض و اتصاف به آنها هر دو ذهن است ، و از بيان گذشته امور ذيل ظاهر مىشوند :\r\n1 . مفاهيم اعتبارى كه از آن بحث مىكنيم و براى آنها خارجيت - از حيث اتّصاف - است همانا مفاهيمى است كه به وجود و عدم منحل مىگردند ، زيرا در خارج جز ماهيت يا وجود و يا عدم آن هم با عنايت چيزى ديگر نيست و چون مفاهيم مزبوره از سنخ ماهيات نيستند ، زيرا فرض بر اعتباريت آنهاست ، به ناچار بايد به وجود يا عدم برگردند .\r\n2 . مفاهيم نفس الامريّهء غير خارجى همانا اعتبارى هستند ، زيرا اگر ماهيات حقيقيه باشند بايد در خارج موجود شوند و آن چه وجود خارجى براى آن نيست ، ماهيت ندارد .\r\n3 . اعتباريات مورد بحث از معقولات ثانيهء فلسفى و منطقى مىباشند ، زيرا اگر در معقولات اولى مىبودند و در ماوراى ذهن ابتدائاً معقول مىشدند ؛ همانا از سنخ ماهيات حقيقيه بوده‌اند ، در صورتى كه اعتبارى بودن آنها مفروض است و مستلزم\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nخلف است و اين قضيه كليه انعكاس كلى دارد ؛ يعنى هر معقول ثانى ناگزير اعتبارى مىباشد ، زيرا اگر حقيقى مىبود ، در رتبهء اول از تعقل واقع مىشد كه چنين پندارى موجب خلف است .\r\nاز اين بيان معلوم مىشود كه تقسيم فلاسفه معقولات را به معقول اول و ثانى .\r\nسپس معقول ثانى را به فلسفى و منطقى تقسيمى است حاضر .\r\nو اما مفاهيم اعتبارى اجتماعى از قبيل مفهوم ملك اجتماعى و مولويت و عبوديت و رياست و مرئوسيت و نظاير اينها كه در مستواى معيشت اجتماعى مطرح است ، مفاهيمى هستند كه عقل نظرى آنها را نمىشناسد ، و حقيقت اين گونه مفاهيم عبارت است از اعطاى حدّ چيزى به چيزى ديگر به موجب نيازمندى زندگى دسته جمعى به ترتيب دادن آثار چيز اول بر چيز دوم ، مثلًا حد ملك حقيقى را - كه قيام وجود شىء به شىء است - به شخص زيد نسبت به اموالش اعطا مىكنند تا بدون معارض تصرف در آن براى وجود جايز باشد ، و حد شخص و كل به مجتمعى كه براى مقصد خاصى منعقد شده اعطا مىشود و حد رأس به رئيسشان و حد جزء و عضو به هر يك از افرادش داده مىشود .\r\nاين گونه مفاهيم و امثالش از شعاع شناسايى عقل نظرى به دور است ، و بر خارج نفس الامرى كه اعتبار مىنمايد ، صدق نمىكند ، و هيچ گونه حد و برهانى كه در حقايق جارى مىگردد ، در اينها جارى نمىشود و ظرف صدق اينها همان ظرف وهمى است كه عقل عملى برايشان اعتبار مىكند .\r\n\r\n","description":"","footnote":"","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\n9 رساله برهان\r\nترجمهء : دكتر مهدى قوام صفرى\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nپيش‌گفتار\r\n1 . درباره اهميت برهان همين بس ، كه ارسطو دراول كتاب تحليلات اولى - كه كتاب قياس ناميده مىشود - هدف اصلى از بحث درباره حد وقياس ، كه درواقع شامل تمام مباحث منطق است ، را « برهان » وقياس برهانى اعلام كرده است . عبارت ارسطو چنين است :\r\nإنّ أوّل ماينبغي أن نذكر هوالشيء الذي عنه فحصنا هاهنا ، والغرض الذي إليه قصدنا . فأمّا الشيء الذي عنه نفحص ، فهو البرهان ، وغرضنا العلم البرهاني ؛\r\nاولين چيزى كه شايسته است در اين‌جا ذكر كنيم عبارت از آن چيزى است كه در اين‌جابه تفحص آن مشغوليم وهدفى است كه مقصود ماست ؛ و آنچه به تفحص آن مشغوليم « برهان » است وهدف ما علم برهانى است .\r\nدرواقع « برهان » فلسفه علم است ، يعنى معرفت شناسى است ؛ و به اين اعتبار معرفتى درجه دوم است كه درطول ديگر معارف انسانى ، قرار دارد - نه در عرض آنها .\r\nوظيفه برهان عبارت است از كشف حجاب ازچهره موضوعات ، مسائل و مبادى علوم ؛ وبررسى اين كه آيا كدام علم يقينى وكدام يك غير يقينى است ؛ و اين كه با چه روش‌هايى مىتوان به معارف يقينى دست يافت ؛ و اين كه آيا « استقراى ناقص » توليد يقين مىكند يا نه ؟ و اين كه آيا مىتوان برهانى را از يك علم به علم ديگر منتقل كرد يا نه ؟ اگر آرى ، باكدام شيوه ؟ اين كه اشتراك علوم واختلاف ووجه تمايز آنها از\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nيك‌ديگر در چيست ؟ و اين كه كدام يك ازمبادى تصديقيه ما ، خود به خود ، ضرورى وقطعى است ؛ و اين كه اقسام ضرورياتى كه درمنطق پذيرفته شده‌اند چند است وآيا اين ضروريات به همديگر متكى هستند ودرنهايت به كدام قسم از اقسام ضرورى منتهى مىشوند ؟ و اين كه حس ومحسوسات تا چه پايه دركسب معرفت براى ما ضرورى هستند و اين كه چه منبعى مبدأ اول آغاز معرفت بشرى محسوب مىشود و اين‌كه اقسام برهان چنداست وكدام قسم آن توليد يقين مىكند وكدام قسم نه ؟ و اين‌كه برهان بايداز چه نوع مقدماتى تأليف شود تا توليد يقين كند ؟ و اين كه اقسام معارف بشرى چه رابطه‌اى مىتوانند ، و بايد ، باهم داشته باشند ؟ ومسائلى از اين دست كه تماماً در حوزه فلسفه علم جاى مىگيرند ، نه درحوزه علوم .\r\n2 . بنابراين آنچه كه تحت عنوان « برهان » مورد بررسى قرار مىگيرد ، درواقع مبادى تصوريه ومبادى تصديقيه علوم است ؛ و از اين‌جاست كه منطقيون اكثراً صناعت « برهان » را صناعت « حد و برهان » تلقى كرده‌اند . مبادى تصوريه شامل « حد » ، ومبادى تصديقيه شامل « برهان » مىشود و در صناعت « برهان » هر دوى اين مبادى مورد بررسى است .\r\n3 . درتمام منابع اصلى منطق ، مانند منطق ارسطو ، شفا و اساس الاقتباس محقق طوسى ، باب بسيار مفصلى راجع به صناعت « برهان » وجود دارد ؛ ودراين منابع تحقيقات بسيار عالى و ارزش‌مندى درمورد مسائلى كه دربند 1 به آنها اشارت رفت انجام گرفته است . اما با كمال تأسف ، بعدها كسانى كه به نوشتن آثار منطقى مبادرت كرده‌اند ، رفته رفته مطالب اين صناعت را آن چنان تلخيص كرده و از صورت تحقيقى درآورده وجامه تعليمى بودن به اندام آن پوشانده‌اند كه به جرئت مىتوان ادعا كرد كه مايه اصلى بحث « برهان » از بين رفته است . امروزه دركتاب هاى رايج منطق قديم آنچه وجود ندارد ، جنبه هاى تحقيقى مسائل منطقى وتحقيقات مفصل قدما وپيشينيان دربارهء آنهاست .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nبا اين حال همواره انسان‌هايى پاك و از خود گذشته درمعبد علم وجود داشته‌اند ، كه عمر گران‌مايه خويش راصرف تحقيق درمطالب علمى ناب كرده و در اين رهگذر از هيچ نوع جانبازى دريغ نكرده‌اند ؛ و براى ما مطالب گران‌قدرى به يادگار گذاشته‌اند ، تا باب تحقيق وفهم وتفهيم و نوآورى همواره مفتوح باشد .\r\nمرحوم استاد علامه طباطبائى - قدس اللَّه نفسه الذكيه - در كتاب حاضر با رعايت موازين علمى تلخيص ، رساله جامعى در صناعت « برهان » عرضه داشته‌اند كه تمام ابواب آن را شامل است . نگارنده با استمداد از الطاف الهى و براى گرامىداشت زحمات آن عالم عالى قدر ، در صدد تصحيح وترجمه اين رساله گران‌قدر برآمد ، تا از اين طريق هديه‌اى كوچك بر جامعه علمى اسلامى مان تقديم كند . اميد است دانشجويان فلسفه ودوست داران منطق را فايده بخشد وپسند آيد .\r\n4 . تصوير متن خطى رساله شريف « برهان » را استاد آية اللَّه صائنى زنجانى ، از شاگردان استاد علامه رحمه الله ، باهمكارى استاد دكتر سيد يحيى يثربى ، با كمال همكارى وعطوفت در اختيار نگارنده قرارداده است . هم اكنون از اين اساتيد گرامى صميمانه تشكر مىكنم .\r\nاين نسخه خطى درسال 1341 شمسى به درخواست استاد آية اللَّه صائنى زنجانى از روى دست خط مبارك استاد مرحوم علامه رحمه الله استنساخ شده است . ما درپاورقىهاى متن عربى به اين نسخه با حرف ( خ ) اشاره كرده‌ايم .\r\nمتأسفانه نسخه چاپى رساله « برهان » ، كه دركتاب : رسائل سبعه توسط بنياد علمى و فكرى استاد علامه سيد محمد حسين طباطبائى با همكارى نمايشگاه و نشر كتاب درمهرماه سال 1362 به چاپ رسيده است ، سراسر مغلوط بوده و داراى افتادگىهاى فراوان است . براى مثال فصل دوم ازمقاله دوم ، چه درصدر آن و چه در ذيل آن داراى افتادگىهاى فراوان است ومطالب فصل چهارم كلًا تحت عنوان « فصل سوم » آمده است ومطالب فصل سوم تماماً از قلم افتاده است !\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nجاى تعجب فراوان است كه على رغم اين كه هنوز يك دهه از رحلت حضرت استاد رحمه الله نگذشته ، كتاب ايشان با آن همه غلطهاى چاپى و غير چاپى وافتادگىها منتشر مىشود وارزش علمى آثار منطقى ايشان اين چنين پايمال مىگردد ! ما ، در پاورقىهاى متن عربى اين نسخه چاپى را باحرف « چ » نشان داده‌ايم .\r\n5 . روش نگارنده در تصحيح وترجمه اين رساله شريف به اين گونه بوده است كه ابتدا متن خطى با متن چاپى مقابله شد و از اين طريق ، متن عربى يك‌دست مطابق دست‌خط مبارك حضرت استاد آماده‌گرديد . سپس نگارنده به ترجمه متن عربى پرداخت وسعى شده عبارت‌هاى فارسى مطابق عبارت‌هاى عربى باشد و از نقل به معناى جداً خوددارى شد ، زيرا نگارنده اعتقاد دارد كه ترجمه ، ترجمه است نه تأليف وتصنيف . آن‌گاه طى 33 مورد تعليقه ، مواضع مشكل ترجمه ومتن راتوضيح داد تا كار دانشجويان فلسفه ، كه اين ترجمه براى آنان انجام شده است ، آسان گردد .\r\nعلاوه بر اين ، منابع رساله - كه فقط از تحليلات ثانيه ارسطو وبرهان شفا درآن استفاده شده است - را مشخص كرديم ودقيقاً آدرس مطالب نقل شده از تحليلات ثانيه ارسطو وبرهان شفا رانشان داديم .\r\n6 . در خاتمه از زحمات دانشجوى فاضل فلسفه ، آقاى حسن فتحى ، كه دراستنساخ متن عربى وبسيارى ديگر از كارهاى اين اثر نگارنده را مورد لطف و عنايت خويش قرار داده است ، صميمانه تشكر مىكنم .\r\nواللَّه ولى التوفيق واليه التكلان\r\nمهدى - قوام صفرى\r\nپاييز 1369 - دانشگاه تبريز\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nمقدمهء دكتر سيديحيى يثربى\r\nمعلومات انسان به دو بخش بديهى ونظرى تقسيم مىشوند . معلومات بديهى بسيار محدود وناچيزند . چنان‌كه دكارت با نقد وبررسى معلومات خود ، از ميان همه ، تنها مورد غير قابل ترديد و به اصطلاح بديهى ، اين مسئله را مىداند كه : « مىانديشم ، پس هستم » . در صورتى كه غزالى با دقت و بررسى مشابهى درمورد معلومات خود ، حتى يك قضيه غير قابل ترديد وبديهى هم نمىيابد .\r\nانديشمندان بزرگى همچون فارابى وابن سينا قضاياى معدود و انگشت شمارى را ، به عنوان بديهيات اوليه مىپذيرند ؛ از قبيل حكم به امتناع اجتماع وارتفاع نقيضين ، و اين كه كل از جزء خود بزرگ‌تر است .\r\nبنابراين ، انسان براى تحصيل قسمت عمده معلومات خود ، نيازمند استدلال است . نقش استدلال در حيات مادى ومعنوى انسان ، بر كسى پنهان نيست .\r\nاگر در ارزش استدلال هم ترديد داشته باشيم ، اين ترديد خود محصول استدلال خواهد بود .\r\nاستدلال چراغ راه وعصاى دست انسان‌هاست . لذا هرچه در شناخت روش واصول وقواعد آن بيشتر كوشيده ، و بر رموز ودقايق مربوط به آن آگاه‌تر باشيم ، در حركت فكرى خود به نتايج ارجمندتر ومطمئن‌ترى دست خواهيم‌يافت .\r\nمحققان فن در اثر سال‌ها مداقه وپژوهش ، مطمئن‌ترين راه‌ها را شناخته و آن را به\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nعنوان « برهان » يا روش برهانى ، مشخص كرده‌اند .\r\nاز ميان روش‌هاى مختلف استدلال ، تنها برهان ، مفيد يقين است با اين حساب قسمت عمده معلومات يقينىما ، تنها به وسيله برهان به دست مىآيند .\r\nتوجه به همين نكته ، در فهم اهميت برهان و درك نقش اساسى ، آن ، در قلمرو معارف بشرى ، كافى است .\r\nدرمورد ارزش برهان ونقش بنيادى آن درمعارف بشر ، توجه به نكات زير نيز لازم است :\r\n1 . برهان در برابر شهود :\r\nاز ديرباز ، شهود را رقيب وحريف نيرومند برهان مىدانند ، ما بى آن‌كه در صدد قبول يا رد اصالت وعينيت آن بوده باشيم ، تنها به ذكر نكاتى در رابطه با برترى برهان بر شهود كفايت مىكنيم :\r\nاولًا : علاوه براين كه برهان در قلمرو علم حصولى ، شالودهء قسمت عمدهء معلومات يقينى ماست ، در قلمرو شهود نيز ، يكى از مبانى و معيارهاى سنجش وارزيابى درستى ونادرستى يافته‌هاى شهودى است . عرفا وحكماى الهى بزرگ ، هرگز اهل شهود را ، از برهان بى نياز نمىدانند . چه به اقرار همه عرفا ، مشاهدات ومكاشفات عرفانى ، از خطا واشتباه ، در امان نيستند . و در نتيجه تشخيص صحت وسقم آنها نيازمند معيار وميزان است . و يكى از ميزان‌هاى مهم اين تشخيص ، معلومات نظرى انسان است كه اين معلومات خود اكثراً محصول برهان‌اند .\r\nثانياً : از آن‌جا كه شهود نتيجه كمالات وجودى است ، نتيجه آن نيز ، تنها بر فردى كه درآن درجه قرار دارد قابل درك است . طبق اصول عرفان ، چون هر كسى داراى درجه خاصى از وجود است پس داراى وضع ويژه‌اى از شهود خواهد بود كه اين شهود نيز همانند آن درجه از وجود ، مختص و منحصر به همان فرد است ولذا غير عارفان كلًا ، ازحال عارفان بىخبر خواهند بود . حتى خود عرفا نيز ، براساس اختلاف حال ومقام ،\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nكاملًا در وضع اختصاصى قرار مىگيرند . بدين گونه اتكاى شهود ، بر وجود اگرچه از لحاظ عينيت آن ، نقطه قوت به شمار مىرود ، اما از جهت ديگر نقطه ضعف آن است ، زيرا اين امر هر چه بيشتر ، حقايق شهودى را به عنوان حقايق شخصى وفردى و غير قابل تعميم وانتقال مطرح مىكند . آنچه گفتيم درمورد شهود عرفانى ناشى از تبدّل وجودى است ، اما اگر شهود را به معناى مشاهدات حسى ، در نظر بگيريم ، در آن صورت نيز ، چنان‌كه در جاى خود ثابت شده است ، مشاهدات ما ، بى تكيه بر استدلال وبرهان ، نه ارزشى دارند ، و نه مفيد كليت وقانون‌اند .\r\nاما اگر منظور از شهود ، قضاياى واضح و غير قابل ترديد و بى نياز از استدلال باشد در آن صورت تنها درمورد به اصطلاح « اوليات » قابل قبول است و بس ، لذا شهودى كه از طرف فلاسفه غرب به عنوان قضايا و احكام واضح براى اين و آن فيلسوف مطرح مىشود ، اگر درحد اوليات نباشد ، با مشكل دخالت سليقه‌ها روبه‌رو خواهد شد . منظور من از « سليقه » زمينهء ذهنى خاص اشخاص است كه محصول تمايل نهايى وموضع‌گيرى همراه با خرسندى خاطرناشى از مجموع عوامل مؤثر فرهنگى و تربيتى ومحيط زندگى است .\r\nدخالت اين زمينه ها وسليقه‌ها را حتى در شهود عرفانى نيز نبايد ناديده گرفت .\r\nثالثاً : به اين دليل كه حقايق شهودى ، شخصى وغيرقابل انتقال و به اصطلاح بيان‌ناپذيرند به آسانى براى ديگران قابل تفهيم نيستند در حالى كه ضرورت امكان تفاهم براى انسان‌ها ، غير قابل ترديد است . چه همان مبنايى كه مارا به بحث وبررسى در كلىترين وبنيادىترين مسائل هستى ملزم مىسازد ، اين ضرورت را به ما محدود ومخصوص نمىكند بلكه ضرورت همه انسان‌هاست . بنابراين هركس احساس كند كه مىتواند گليم خويش را از موج برون برد ، نبايد به همين اندازه اكتفا كرده ، از گرفتن غريقان ديگر چشم بپوشد . اساس همه بعثت‌ها و رسالت‌هاى دينى وعرفانى واجتماعى وعلمى همين است . همين نكته تأكيد ديگرى است بر اهميت برهان ، چه\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nبرهان محصول قوانين شناخته شده ذهن است ولذا ساده‌ترين راه تفاهم انسان‌هاست بر خلاف شهود قابل تفهيم وبيان نيست .\r\n2 . برهان صراط مستقيم حقيقت :\r\nسير برهانى ، به دليل وضوح اصول وقوانين آن وبرخوردارى از انتظام خاص ، اذهان را ، از پراكندگى وانحراف ناشى از دخالت عوامل خارجى ، از قبيل احساسات وتعصبات وسليقه‌ها ، باز مىدارد .\r\nابن رشد بر غزالى خرده مىگيرد كه درارائه معارف راه برهان رارهاكرده ، و با بهره‌گيرى از شيوه‌هاى غير برهانى ، اسباب گمراهى مردم وتحقير وتوهين به فلسفه را ، فراهم آورده است . البته مبناى ابن رشد دراين انتقاد ، آن است كه برهان در حد دست‌يابى نااهلان نبوده ، تنها اهل فن از آن بهره مىگيرند ، لذا كمتر باعث گمراهى مىگردد . اما روش‌هاى غير برهانى از قبيل جدل وخطابه وشعر برمبانى سهل الوصولى استوارند كه اهل ونااهل امكان دسترسى دارند وطبعاً باعث گمراهى نااهلان مىشوند .\r\nاين مبناى انتقادابن رشد است . امابه نظر مىرسد كه عامل اساسىتر در اين موضوع آن است كه اصولًا روش برهانى ، از چنان وضوح وانتظام در اصول وقوانين خود برخوردار است كه اغراض وامراض شخصى امكان دخالت نمىيابند ولذا راه ، بابيراهه اشتباه نمىشود .\r\nشايد يكى از علل اساسى تشتت وركود در آراء فلسفى متفكران ، انحراف از مبانى برهانى باشد كه طبعاً راه را براعمال سليقه باز مىكند .\r\nمثلًا دكارت در بحث از روش تفكر ، ما رابه شك راهنمايى مىكند و اين كارى است كاملًا جدّى وطبيعى ، او دراين مرحله درست ودقيق پيش مىرود چنان‌كه غزالى نيز ، در اين مرحله پيش مىرود . اما در مرحله عبور از شك ، كه دست‌يابى به يك تكيه گاه يقينى ضرورى واجتناب‌ناپذير است ، دكارت وغزالى هر دو از برهان فاصله\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمىگيرند . غزالى ناگهان مدعى شفاى الهى مىشود كه كاملًا جنبه شخصى داشته ، نه تنها هيچ گونه مبناى برهانى ندارد بلكه كاملًا خلاف مبانى برهانى است چه در آن شك مطلق كه حتى براوليات نيز ابقا نمىكند ، خدا چه معنا خواهد داشت ؟ اما دكارت درعين گسترش بىامان قلمرو شك خود ، ناگهان در « مىانديشم ، پس هستم » متوقف مىشود ، و اين توقف را با عناوينى از قبيل « وضوح » توضيح مىدهد .\r\nدراين‌جا جاى اين سئوال باقى است كه آيا دكارت :\r\n- هر دو قضيه « مىانديشم » و « هستم » را قضيه بديهى يعنى از اوليات مىداند ؟\r\n- ياتنها قضيه « مىانديشم » بديهى است . وچنان‌كه از طرز بيانش پيداست ، « پس هستم » نتيجه قضيه قبلى است ؟\r\n- يا هردو قضيه روى هم بديهى و اولىاند .\r\nآنچه مسلم است فرض اول مورد نظر دكارت نيست ، چه اين دو قضيه به طور مستقل . ودرعرض يكديگر مطرح نيستند .\r\nفرض دوم هم يك فرض مطابق باعقل ومنطق نيست ابن سينا قرن‌ها پيش از دكارت بطلان چنين استنتاجى را مطرح كرده است . او با بيان ساده ودرعين حال استوار مىگويد :\r\nوجود نفس ( من ) رابا فعل آن ( انديشه يا اراده يا هر فعل ديگر ) نمىتوان اثبات كرد . چه اگر منظور فعل مطلق باشد بر فاعل مطلق دلالت خواهد كرد ، و اگر منظور فعل مقيد به « من » باشد ، وجود من پيش از فعل ، ثابت و شناخته خواهد بود .\r\nناچار بايد فرض سوم را پذيرفت كه آن هم بىترديد ، نمىتواند به عنوان يك قضيه اوليه همگانى مطرح گردد . چنان‌كه اين مبنا بعد از دكارت ، مورد قبول و استفاده كسى قرار نگرفته است . بنابراين روش دكارت ، نه در طرح كلى ، بلكه در مصداق جزئى آن كه دكارت تعيين مىكند فقط با سليقه دكارت تناسب داشته است ، يعنى تنها اوست كه مجموع « مىانديشم پس هستم » رايك امر اولى ونخستين\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nهسته يقينات مىداند .\r\nآرى ، چنين حركاتى نتيجه الزامى جدايى از اصول اساسى حركت فكرى ، يعنى روش برهانى است ؛ جدايى از صراط مستقيم برهان ، از راه را بر اعمال اغراض و سليقه‌ها هموار مىكند ، و ما اين موضوع را در استدلال‌هاى مربوط به مسائل اساسى فلسفه ، در فرهنگ غرب كاملًا مشاهده مىكنيم .\r\nجدايى از روش‌هاى برهان از طرفى و انس والفت اذهان با مبانى به اصطلاح « ايمانى » ( درواقع ناسازگار باعقل ) مسيحيت ، از طرف ديگر ، كار را به جايى كشيده كه هركسى تنها با سازى كه خود مىزند مىرقصد .\r\nدكارت مىگويد : « مىانديشم ، پس هستم » ، سورن كى يركگاردهم مىگويد :\r\n« مىانديشم پس خدا هست ! »\r\nبا توجه به نكات يادشده ، جاى بسى تأسف است كه بعد از ابن سينا ، دقت‌هاى مربوط به منطق وبحث المعرفه - چنان‌كه بايد وشايد - ادامه نيافته ، حتى متروك هم شده است . اصول و مبانى دقيق برهان ، آن چنان‌كه در شفاى ابن سينا مطرح شده ، با آن همه دقت وريزه كارى درجوانب مختلف مسئله بعد از وى ، تنها چيزى بر آن نيفزوده‌اند ، بلكه رفته رفته ، با حذف و تلخيص‌ها ، آن مباحث دقيق و عالى را به دست فراموشى سپرده‌اند . به گونه‌اى كه بحث برهان در كتب منطق بيش از چند صفحه را به خود اختصاص نمىدهد .\r\nيكى از محسنات عمده استاد فقيد ، علامه بزرگوار مرحوم سيد محمدحسين طباطبائى قدس سره آن است كه هميشه برهان را ارج نهاده ، با اين كه خود نمونه بارزى از تجسم دين وعرفان بود ، هرگز مبانى كلامى يا راه ورسم عرفا را دركشف حقيقت مد نظر قرار نمىداد . او روش برهانى را ، از همه روش‌ها برتر دانسته ، حتى در فرصت‌هاى ممكن ، بسيار صريح بر روش‌هاى ديگر تاخته است .\r\nرساله گران‌قدر ايشان در برهان ، نمونه‌اى است از علاقه ودقت ايشان در اين باره ؛\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nجاى بسى تأسف است كه اين اثر شريف ، با وضع نامطلوبى چاپ شده بود ، با اين‌كه از مرگ علامه هنوز بيش از هشت سال نگذشته است ، وعلاوه بر نسخه خطى علامه ، چندين نسخه مطمئن در دست شاگردان اوست ، اين نسخه چاپ شده سراپا غلط واشتباه است .\r\nجاى بسى خوش وقتى است كه همكار فرزانه مان جناب آقاى مهدى قوام صفرى ، كه توجهش به ظرايف معارف ما ، وعلاقه وشيفتگى فوق العاده‌اش ، به محصول تلاش انديشمندان جهان اسلام ، براى حقير اعجاب‌انگيز است اين اثر شريف را ، علاوه بر تصحيح دقيق واستخراج منابع مورد استناد علامه وتطبيق ترجمه‌هاى عربى وانگليسى آنها ، به زبان فارسى ترجمه نموده ، همراه با تعليقات ارزنده‌اى كه نتيجه و نشانه علاقه خاص ايشان به منطق ومخصوصاً به بحث برهان است آماده تقديم به پژوهش‌گران وانديشمندان ساخته‌اند .\r\nاين جانب به نوبه خود ، به عنوان يكى از كوچك‌ترين علاقه‌مندان وخوشه چينان خرمن معرفت استاد فقيد علامه طباطبائى رحمه الله از زحمات ايشان قدردانى نموده توفيق ايشان را درراهى كه در پيش گرفته‌اند بعنى راه تعليم وتعلم وبحث و تحقيق وارائهء آثار ارزنده در جهت خدمت به علم وفرهنگ جامعه اسلامى عزيزمان از درگاه خداى تعالى خواستارم .\r\nسيد يحيى يثربى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nرسالة برهان\r\nبسمه تعالى\r\nبنده خدا محمد حسين ، فرزند محمد حسنى حسينى در حالى كه حمد خدا برزبان دارد مىگويد : اين كتاب برهان است ، كه بر حسب ترتيبى كه معلم اول ارسطو طاليس مرتب كرده است فن چهارم از فنون منطق است و با احتساب « ايساغوجى » كه « فرفوريوس » صورى ، شارح كلام ارسطو ، بر منطق افزوده است فن پنجم محسوب مىشود . اين فن بر چهار مقاله مشتمل است . در اين كتاب بنا را بر تلخيص كلمات نقل شده از ارسطو در اين فن گذاشته‌ايم ، مگرآنچه كه خداوند سبحان برما افاضه فرموده كه آن را به خود نسبت داده‌ايم ، و در همه اين امور خداوند يارى دهنده است .\r\n\r\nسخن در هدف موضوع اين كتاب\r\nابتدا مىگوييم : هر تصديق ، با قوه‌اى قريب به فعل ، مستلزم يكى از دوتصديق زير است : ياتصديق امكان نقيض تصديق اول ، يا تصديق امتناع نقيض تصديق اول .\r\nاما اين‌كه هر تصديقى مستلزم تصديقى ديگر است به خاطر اين است كه علم به نقيضين علمى واحد است ، پس علم به يك نسبت علم به نقيض آن را ايجاب مىكند .\r\nو اما اين‌كه يكى ازد وتصديق ( مذكور لازمه تصديق اول است ) به خاطر اين است كه ، ( انسان ) بعد از تصور نقيض ، يا امتناع آن را تصديق مىكند ، ياامتناع آن را تصديق\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nنمىكند ، يعنى نقيض آن را محتمل مىداند اين همان حكم به امكان است . بنابراين مطلوب ثابت است .\r\nاز اين‌جا روشن مىشود كه تصديق دو قسم است : اول ، علم به اين كه « الف » « ب » است و ممكن نيست كه « الف » « ب » نباشد ، و اين نوع تصديق « يقين » ناميده مىشود . « 1 » و دوم ، علم به اين كه « الف » ، « ب » است همراه با علم بالفعل ، يا با قوه‌اى قريب به فعل ، به اين باشد كه نقيض آن امكان دارد . « 2 »\r\nهم‌چنين روشن مىشود كه عقيده منطق دانان ظاهرنگر ، كه علم را به « اعتقاد مانع از نقيض » « 3 » تعريف كرده و آن رابه « جزم » و « تقليد » و « جهل مركب » و « يقين » تقسيم كرده و حكم كرده‌اند كه « ظن » غير از جميع اين اقسام است ، فاسد است . بلكه علم منحصر در « يقين » است ، و ( علم ) غير يقينى از اقسام « ظن » است ، زيرا هيچ‌كدام از اقسام علم غير يقينى تصديق را منع نمىكند ، مگر اين كه گاهى نقيض تصديق پنهان است يا به خاطر ظهور تصديق مورد توجه نيست ، و از اين‌جاست كه گمان شده است كه تصديق در علمى است كه مانع از نقيض است ، در حالى كه در حقيقت چنين نيست . و چه بسا نقيض تصديق ظاهر مىشود و در اين حال گفته مىشود كه اين علم از نوع « ظن » است ، بااين كه عامه مردم بر هر تصديقى كه بر امكان نقيض آن توجه شود « ظن » نمىگويند ، بلكه عامه آنچه را كه ظهور نقيض آن امكان دارد از جمله « ظن » مىشمارند .\r\nاز سوى ديگر ، آنچه كه تصديق در نفس الامر با آن مطابقت دارد ، هر چند انقلاب آن از حالتى كه داراست محال است ، بااين حال چه بسا تصديق آن ، يك تصديق يقينى\r\n\r\n\r\n","description":"","footnote":"\r\n( 1 ) . منظور اين است كه مثلًا دانستن اين كه « الف موجود است » ، برابر است با دانستن اين كه « الف معدوم نيست » . درواقع وقتى به چيزى علم پيدا مىكنيم ، هم زمان به نقيض آن نيز علم پيدا كرده‌ايم\r\n( 2 ) . يعنى ، نقيض تصديق را منع نمىكند\r\n( 3 ) . ارسطو ، انولوطيقا الاواخر ، 71 - ب ، 19\r\n","page_name":" 163 ","page_number":163},
  {"content":"\r\n\r\nو بنابراين همراه با علم به امتناع نقيض آن باشد ، و چه بسا تصديق آن ، تصديق شبه يقينى باشد و آن تصديقى است كه علم دوم نه بالفعل و نه بالقوه با آن همراه نيست .\r\nاين قسم ( اخير ) يا باعدم توجه به علم دوم همراه است ، هر چند خود به خود زوال آن جايز باشد ، و يا با توجه وتصديق امكان نقيض بالفعل همراه است ، بنابراين قياسى كه تصديق را توليد مىكند به اقسام زير تقسيم مىشود :\r\nبعضى از اين قياس توليد يقين مىكند ، و آن قياس برهانى است ، ومعلم اول آن را قياس مفيد يقين دانسته است . « 1 » و بعضى ديگر ظن شبيه به يقين توليد مىكند ولى در واقع يقين نيست و اين قسم خود بر دو نوع است : قياس جدلى وقياس مغالطى .\r\nبعضى ديگر ظن ظاهر توليد مىكند و آن قياس خطابى است .\r\nو اما قياس شعرى توليد تصديق نمىكند بلكه تخيل رابراى تمثل امور زيبا وزشت بر مىانگيزد .\r\nسپس ، حقيقت شىء كه در نفس الامر شىء بر آن حال است ، هر چند انقلاب شىء از آن حال ممتنع است لكن علم به آن حقيقت چه بسا علمى باشد كه تمام آنچه را كه شىء به خاطرآن چنان است كه هست دربر گيرد ، و چه بسا فقط شامل بعضى از ذات شىء باشد و چه بسا علمى باشد كه خارج از حقيقت شىء است ، كه در اين صورت يا مختص به آن شىء است يا بين آن شىء و چيز ديگر مشترك است .\r\nعلمى كه غير نوع اول باشد در حقيقت علم به شىء نيست ، زيرا شامل تمام ذاتيات شىء نيست . ودرصورت دوم و سوم صرفاً تميز شىء از غير آن را افاده مىكند و در صورت چهارم فقط نوعى تميز شىء ( از اشياء ديگر ) را به دست مىدهد .\r\nنوع دوم حد ناقص ، ونوع سوم اگرمشتمل بر جنس قريب باشد رسم تام ناميده مىشود .\r\n\r\n\r\n","description":"","footnote":"\r\n( 1 ) . همان ، 94 . الف - 11\r\n","page_name":" 164 ","page_number":164},
  {"content":"\r\n\r\nنوع چهارم رسم ناقص ناميده مىشود . اما صورت اول كه تصور حقيقت شىء را توليد مىكند حد تام ناميده مىشود ، ومعلم اول آن را « سخن دال برماهيت » يعنى تمام حقيقت شىء ناميده است .\r\nپس هدف از اين كتاب شناسايى تصديق حق وتصور حقيقى است ، يعنى شناسايى كيفيت قياس برهانى از حيث توليد يقين ، وكيفيت حد تام ازحيث توليد تصور كمال حقيقت شىء است . بنابراين اين كتاب ، كتاب « برهان وحد » است ، هر چند فقط كتاب « برهان » ناميده شود .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nمقالهء اول : ( پنج فصل )\r\n\r\nفصل اول : در هدف اين مقاله\r\nقياس برهانى از اين حيث كه توليد « يقين به نتيجه » مىكند ، ضرورتاً بايد از مقدمات « يقينى » تأليف شود .\r\nبر مقدمه يقينى از اين حيث كه يقينى است احكام تصديق يقينى عارض مىشود .\r\nوتصديق يقينى خودبه خود چه بسا از نظر حصول ، به تصديقى ديگر احتياج نداشته باشد و چه بسا چنين نيازى داشته باشد ، وهريك از اين دوقسم داراى احكامى است .\r\nهم‌چنين تصديق ازاين حيث كه دركدام مواضع و در كدام شرايط ، يقينى ، و در كدام شرايط يقينى نيست داراى احكامى است . نيز از اين حيث كه تصديق يقينى واحد با وجود تمام اين اوضاع وشرايط در كدام حالات ، امكان‌پذير ، و در كدام حالات ، امكان‌ناپذير است داراى احكامى است .\r\nاين احكام سه گانه ، احكام تصديق يقينى ، وقياس برهانى است . وهدف دراين مقاله ، كه مقاله اول است ، بيان حكم اول است . در فصلى ازاين مقاله بيان مىكنيم كه ، حس مبدأ اول حصول علم براى ماست . و اين كه كثرت حاصل در علوم ، ناشى از توجه كردن به آن چيزى است كه علوم را از همديگر متمايز مىكند ، و اين كه كثرت درعلوم كلى نيز با همين توجه حاصل مىشود .\r\nو بيان مىكنيم كه علوم گاهى متشكل از صورت‌هاى موجود در خارج ، خواه\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمحسوس وخواه غير محسوس ، هستند و گاهى متشكل از معانىاى هستند كه غير صورت‌ها مىباشند ؛ « 1 » و اين كه حصول علم به كنه صورت‌ها ، بر خلاف معانى ، محال است ؛ و اين كه تصديق در مورد معانى از تصديق در مورد صورت‌ها اصدق است .\r\nبا توجه به اين نكات روشن مىشود كه كثرت موجود در معانى وكليات وامور اعتبار ، بعد از كثرت موجود در علم جزئى حاصل مىشود .\r\nهمچنين روشن مىشود كه جزئى ازنظر شناسايى نزد خيال وكلى از نظر شناسايى نزد عقل اقدم است .\r\nسپس در فصلى ديگر روشن مىكنيم كه تصديق به ضرورى ونظرى تقسيم مىشود وتصديق نظرى به تصديق ضرورى منتهى مىشود .\r\nباتوجه به تمام اين نكات روشن مىشود كه لازم است علم ، به آنچه تصديق نظرى برآن توقف دارد به وجهى علم به مطلوب باشد ؛ نيز معلوم مىگردد كه ممكن است تصديق نظرى به يكى از تصوراتى كه اين تصديق بر آن متوقف است منحل شده و مورد جهل واقع شود ؛ وهم‌چنين معناى آنچه از معلم اول نقل شده مبنى بر اين كه ، هر تعليم وتعلم ذهنىمسبوق به يك علم است ، آشكار مىگردد .\r\nهم‌چنين اين مطلب آشكار مىگردد كه استنتاج فكرى جز از طريق تحليل توأم باتركيب انجام نمىگيرد .\r\nسپس در فصلى ديگر تبيين مىكنيم كه ضروريات چنانچه ذكر كرده‌اند شش قسم هستند ، « 2 » و با يك بيان عام توضيح مىدهيم كه غير اوليات بالذات ، ضرورى نيستند\r\n\r\n\r\n","description":"","footnote":"\r\n( 1 ) . منظور از معانى غير صورت‌ها ، معقولات ثانيه است . معقولات ثانيه آن دسته از مفاهيم ذهنى هستند كه ما بازاىخارجى ندارند و بر اساس معقولات اولى ، توسط ذهن ، ساخته مىشوند . دسته‌اى از اين معقولات وصف اشياء خارجى هستند . مانند : عليت ، معلوليت ، وجود ، عدم ، قوه و فعل ؛ و دسته‌اى ديگر وصف اشياء ذهنى هستند مانند كليت ، جزئيت ، نوع بودن و جنس بودن . دسته اول را معقولات ثانيه فلسفى ، و دسته دوم را مقعولات ثانيه منطقى مىنامند . معقولات ثانيه فلسفى را اعتبارات فلسفى هم ناميده‌اند\r\n( 2 ) . ارسطو ، انولوطيقا الاواخر ، 71 الف - 1\r\n","page_name":" 167 ","page_number":167},
  {"content":"\r\n\r\nبلكه درنهايت به ضروريات بازگشت دارند ؛ و اين نكته را كه هيچ‌يك از اقسام پنج‌گانه غير اولى ، يعنى فطريات ، محسوسات ، حدسيات ، متواترات ، وتجربيات بالذات ضرورى نيستند ، با بيانى خاص درمورد هر يك از آنها تبيين مىكنيم .\r\nاز اين‌جا معلوم مىشود كه قياس خفى موجود در فطريات از مقدمات اولى تأليف مىشود . « 1 »\r\nنيز روشن مىشود كه حس در اكتساب نظريات و در چيزى از آنها كفايت نمىكند .\r\nنيز روشن مىشود كه درمورد حدس چاره‌اى جز تجربه يا استقرار يا تواتر نيست .\r\nنيز روشن مىشود كه احكام مادى ، يعنى احكام صورت‌هاى موجود در خارج ، درمورد موضوعاتشان ناشى ازحدس است .\r\nونيز روشن مىشود همان‌طور كه درمورد مقدمات يقينى حدس وجود دارد در غير اين مقدمات هم حدس وجود دارد .\r\nسپس در فصلى ديگر بيان مىكنيم كه لازم است طرفين مقدمه اولى معلوم باشد ، و اين كه قضاياى ضرورى محسوس ناچار بايد به تجربه مستند باشند .\r\nاز اين‌جا روشن مىشود كه محمول درمقدمه اولى از لوازم ذات موضوع است ، و اين كه ، مقدماتى كه كنه دو طرف آنها تصورنشود نه اولى است و نه با تحليل اقترانى قابل ارجاع به اولى است ؛ و اين كه ، امورمادى در حقيقت برهان ندارند و اقامه برهان بر آنها به يكى از دو وجه زير است : برهان يا برمعانى مقارن آنها اقامه مىشود ، يا اين‌كه منظور از حمل در آن ( برهان ) اين است كه محمول نزد موضوع ، موجود است نه اين محمول براى موضوع موجود باشد ، همان‌طور كه در غير اين مورد منظور از حمل ،\r\n\r\n\r\n","description":"","footnote":"\r\n( 1 ) . فطريات قضايايى هستند كه قياس آنها در خودشان است . مانند اين قضيه كه : چهار زوج است ؛ در اين قضيه گويى قياسى نهفته است و آن اين كه : چهار قابل تقسيم به دو است و هر آنچه بر دو قابل تقسيم باشد زوج است ، پس چهار زوج است . به همين جهت اين قياس را قياس خفى ناميده است\r\n","page_name":" 168 ","page_number":168},
  {"content":"\r\n\r\nمعناى دوم است .\r\n\r\nفصل دوم : در كيفيت حصول علم براى ما و اختلاف علوم و كيفيت آن\r\nهمان‌طور كه ، به جاى خود ، در منطق گفته‌اند ، علم به تصور وتصديق تقسيم مىشود . علم به ( مفهوم ) « كلى » هرگز از طريق اختراع ذهن بدون توسل به عالم خارج به وجود نمىآيد و گرنه نسبت ( مفهوم ) « كلى » به هر آنچه كه درخارج است از نظر اطلاق وعدم اطلاق بر آنها يك‌سان مىبود . و هر آنچه در خارج است جزئى بوده و با قيدهايى آميخته است ؛ وتميز قيدها از امورى كه باآن قيدها آميخته است ضرورتاً بعد از حضور مجموع آنها ( درذهن ) حاصل مىشود . بنابراين علم به كليات مسبوق به علم به جزئيات است ؛ وعلم جزئى فقط از اين جهت جزئى است كه با جزئى حقيقى خارج از نفس مطابقت دارد ، زير اگر چنين نبود همواره امكان داشت كه صورت علمى بر امور زيادى منطبق شود و در اين صورت ( علم جزئى ) كلى مىشد و اين خلف است . و آنچه علم به عالم خارج ، توسط آن حاصل مىشود حس است ، پس حس مبدأ اول حصول علم براى ماست . و از اين‌جا معناى سخن نقل شده از معلم اول روشن مىشود كه : هر كس فاقد حسى باشد قطعاً فاقد علمى خواهد بود « 1 » ، يعنى فاقد آن عملى خواهدبود كه همان حس مبدأ آن است .\r\nهمان‌طور كه تذكر داده‌اند ، كثرت حاصل درعلوم ناشى از علم به مابه الاشتراك علوم وتوجه به مابه الامتياز آنهاست . دليل اين امر اين است كه روشن است كه اين كثرت امرى تدريجى بوده و سه قسم است : اول ، كثرت حواس ؛ و دوم كثرت عددى ؛ و اين كثرت از طريق كثرت احساس حاصل مىشود ، مثل حصول صورت زيد نزد حس به دفعات كثير ؛ و سوم كثرت ناشى از متعلق يك حس واحد و مانند آن . مثل كثرت محسوس درزيد از نظر بينايى ؛ زيرا زيد داراى اعضاى كثير ، احوالات ، رنگ\r\n\r\n\r\n","description":"","footnote":"\r\n( 1 ) . ارسطو ، انولو طيقا الاواخر ، 81 الف - 39\r\n","page_name":" 169 ","page_number":169},
  {"content":"\r\n\r\nو مقدار وغيره است . اين قسم ( از كثرت ) جز از طريق توجه به مابه الامتياز حاصل نمىشود . اما اين كه اين امر موجب تعدد وكثرت است ، ضرورى يانزديك به ضرورى است . و اين كه كثرت ناشى از توجه به مابه الامتياز است به اين دليل است كه كثرت چيزى جز تميز هر يك از آحاد از ديگرى نيست ، يعنى ناشى ازاين علم است كه آن همان است و غير خودش نيست ؛ پس علم به آحاد از آن جهت كه آحاد است به تعداد آحاد كثرت پيدا مىكند . وادراك وعلم واحد ، چيزى جز تميز مدرك معلوم از غير آن را ايجاب نمىكند ، نه اين‌كه تميز هر يك ازآحاد معلوم را از غير ايجاب كند . و از اين‌جا معلوم مىشود كه كثرت دردو قسم ديگر نيز به همين ترتيب حاصل مىشود ، و اين مطلوب ماست .\r\nاز آن‌جا كه اين كثرت بالذات است ، براى آنچه ازامور مابه الاشتراك با آن مقارنت دارد كثرت بالعرض توليد مىكند ، هر چند آن داراى كثرت عددى بالذات ديگرى باشد ، و از اين جهت كلى باتكثّر افرادش متكثّر مىشود .\r\nاين علوم ، خواه كلى و خواه جزئى باشد ، دوقسم اند : برخى از آنها با صورت عينى مانند صورت سطح و صورت جسم مطابق اند ، و برخى ديگر صورت عينى ندارند ونفس آنهارا با نوعى اعتبار وتشبيه انتزاع مىكند ، مانند تمام امور اعتبارى ، و هر دو قسم از نظر كثرت حاصل شده يك‌سان هستند ، جز اين‌كه اعتباريات از آن جهت كه در واقع حقيقت آنها به چيز ديگرى وابسته است « 1 » ، چه بسا به نحوى از طريق اين\r\n\r\n\r\n","description":"","footnote":"\r\n( 1 ) . اعتباريات در حقيقت امور انتزاعى هستند ، بنابراين منشأ انتزاع دارند . و انتزاع عبارت است از تبديل وجود ربطىبه وجود فى نفسه در ذهن . وقتى مىگوييم : الف ، علت ب است . در واقع در خارج جز الف و ب و تأثير الف بر ب چيزى نداريم ، اما از اين سه چيز فقط الف و ب داراى ما بازاى خارجى قابل اشاره حسى هستند و تأثير الف بر ب . امرى است كه به الف و ب ارتباط دارد و وجود آن در حقيقت متعلق به وجود الف و ب است ، يعنى وجود رابط . ذهن اين وجود رابط را كه قطعاً دو طرف مىخواهد - با لحاظ استقلالى لحاظ مىكند و به آن وجود فى نفسه مىبخشد و اين عمل ذهن ، انتزاع ناميده مىشود . مفهومى كه از اين طريق در ذهن حاصل مىشود ، مفهوم اعتبارى است و جزء معقولات‌ثانى به‌شمار مىرود . بنابراين حقيقت امور اعتبارى به چيزديگرى وابسته است\r\n","page_name":" 170 ","page_number":170},
  {"content":"\r\n\r\nوابستگى تكثّر يابند ، بدون اين‌كه عكس اين امر نيز صورت بگيرد ، و چه بسا از طريق چيزهاى ديگر تكثير شوند ، و چه بسا اين معانى تسلسل يابند ومعنايى از صورتى انتزاع شود ، سپس معناى ديگرى ازمعناى اول اخذ شود ، و چه بسا اين امر تا غايات بعيد ادامه يابد .\r\nاز آنچه گفتيم معلوم مىشود كه كثرت حاصل درعلم به معانى ، وعلم به ( مفهوم ) كلى ، وهمان‌طور علم به اعتباريات ، بعد از كثرت ناشى از علم به جزئيات وامور خارجى حاصل مىشود .\r\nهمه اين امور در علم تصورى جريان دارد ، و اما علم تصديقى نيز درتمام احكام خود مثل علم تصورى است ، زيرا تصديق هر چه باشد عبارت است از اذعان به نسبت ، و نسبت قوام نمىيابد مگر با دو طرف ، بنابراين حكم نسبت همان حكم طرفين ( قضيه ) است . پس اولين تصديقى كه براى ما حاصل مىشود تصديق جزئى است ، و بعد از آن تصديق كلى حاصل مىشود . ساير احكام تصور نيز چنين‌است . از آنچه گذشت روشن شد كه امر محسوس از نظر شناسايى نزد ما اعرف است ، همان‌طور كه از نظر شناسايى به حسب قصد طبيعت اقدم است ، و اين در صورتى است كه ما علم مطلق تصورى وتصديقى رادرنظر داشته باشيم . اما اگر علم كلى را لحاظ كنيم ، در آن صورت آنچه اعم است ، از نظر شناسايى از آنچه اخص است اقدم است ، زيرا اعم ، امرى مشترك است وهمان‌طور كه گذشت امر مشترك از نظر شناسايى ازامر اخص اقدم است ، همان‌طور كه بسيط ازمركب اقدم است ، زيرا شناسايى جزء ، از آن جهت كه جزء است ، از شناسايى كل از آن جهت كه كل است اقدم است ، هر چند چنانچه گذشت متأخر باشد ، لكن دراين صورت شناسايى در مورد « كل » واقع مىشود ، نه در مورد آنچه « كل و مركب » است .\r\nسپس‌مىگوييم : روشن است كه حس شامل جميع اشياء و جميع معلومات نيست ، بلكه مقدار ناچيزى از معلومات بشر محسوس است . بنابراين صورت هاى جزئى\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nديگر ، كه احساس نشده‌اند اما معلوم هستند ، قطعاً علم به آنهاتوسط حس حاصل نمىشود ؛ زيرا در غير اين صورت بايد از طريق حس معلوم شوند و اين خلف است .\r\nهم‌چنين اين صورت‌ها از طريق امرى خارجى حاصل نمىشوند و گرنه بايد حسى باشند ، و اين نيز خلف است . پس اين معانى از صور محسوس خارجى انتزاع مىشوند ، و با احكامى بر آنهاوتوسط آنها حكم مىشود كه براى اين معانى وجود اثبات مىكند وتصورى به آنها نسبت داده مىشود ، لكن اين تصور از آن جهت كه از جنس اين معانى است و بر حسب نحوه وجودش ماهيت تام نبوده و داراى حقيقتى نيست صرفاً نوعى معرفات و رسوم محسوب مىشود و اين بر خلاف خود معانى محسوس است ، زيرا اگر حقيقت محسوسات همان چيزى نباشد كه نزد ماست ، لازم مىآيد كه ما نسبت به آنها جاهل باشيم وحال آن‌كه آنها معلوم ما هستند و اين خلف وحتى سلب شىء از خود است ؛ با اين حال ممكن است ما به تمام مميزات ذاتى آنها توجه نداشته باشيم ؛ اما درمورد معانى چنين نيست .\r\nاز تمام اين ملاحظات روشن مىشود كه درمورد معانى انتزاعى ، كه به صورت‌هاى محسوس منتهى نمىشوند ، ممكن است بر خلاف امور محسوس و آنچه به محسوسات منتهى مىشود ، علم به تمام ذات آنها براى ما حاصل شود . و اگر هر معناى انتزاعى توسط چيزى براى ما معلوم مىشد كه خود آن چيز نيز با واسطه براى ما معلوم مىبود و اين جريان به چيزى كه كنه آن براى ما معلوم است منتهى نمىشد هرگز نمىتوانستيم به چيزى از اين معانى علم حاصل كنيم ، و اين خلف مىشد . و اين سخن كه كنه ماهيات حقيقى غير معلوم است به خاطر اين كه هر مركب به امرى بسيط منتهى مىشود ، از يك وجه تمام نيست .\r\nتصديق در معانى ، از تصديق در صور ، اصدق است ؛ و اين به اين خاطر است كه حس با تصديق همراه نيست . ما اين نكته را فعلًا به عنوان اصل موضوع مىپذيريم تا اين كه در فصل چهارم از اين مقاله اثبات شود .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاز آن‌جا كه حس ضرورتاً امرى تدريجى است بنابراين ممكن است بعضى از امورى كه مىتوان حس كرد ناديده گرفته شده و حس نشود ، يا آثارى كه به وجود آنها از طريق وجود امور ديگرى كه موضوع اين آثار است حكم مىكنيم ناديده گرفته شود .\r\nتصديقى كه در حقيقت و نفس الامر صادق است عبارت است از تصديق با قضيه‌اى كه محمول آن در حقيقت عارض موضوع آن باشد ، يعنى : داراى حيثيتى باشد كه اگر ارتفاع جميع اشيائى كه با موضوع همراه‌اند فرض شود حمل و عروض به حال خود باقى باشد . و اگر قيدى از قيود موضوع مرتفع شود قضيه تصديق نگردد ؛ و نظير اين حالت بايد از جانب محمول نيز باشد . در قضاياى محسوس اين امكان هست كه ارتفاع اشياء محسوس همراه موضوع . و قيود معلوم موجود براى موضوع فرض شود ؛ نيز ممكن است كه حس جميع مقارنات را شامل نباشد و جميع قيود را تميز ندهد . از اين‌جا روشن مىشود كه ارتفاع جميع قيود به طور كلى ، يا ارتفاع قيدى از قيود سودمند نيست و همه يا اكثر امور محسوس . بر خلاف معانى . از اين قبيل است . پس روشن شد كه تصديق در مورد معانى از نظر شمول بر جميع مقارنات و قيود اصدق است ، و اين اصل شريفى است كه در جاهاى بسيارى سودمند است . « 1 »\r\nاما اين كه علم به قضاياى محسوس و راجع به آنها چگونه حاصل مىشود . به زودى - ان شاء اللَّه - . به طور مفصل مورد بحث قرار خواهد گرفت .\r\n\r\nفصل سوم\r\nتصديق به ضرورى و نظرى تقسيم مىشود ، و تصديق نظرى به تصديق ضرورى\r\n\r\n\r\n","description":"","footnote":"\r\n( 1 ) . اين بحث مرحوم علامه طباطبائى ناظر است بر بحث ارسطو در فصول 19 ، 20 ، 21 ، و 22 از مقاله اول كتاب انولوطيقا الاواخر . اما مرحوم علامه طباطبائى كه آن را از فصل ششم مقاله سوم « برهان » شفاء با تلخيص و تصرف نقل فرموده است\r\n","page_name":" 173 ","page_number":173},
  {"content":"\r\n\r\nمنتهى مىشود . تقسيم تصديق به اين دو قسم به اين دليل است كه ، قضيه يا در حصول علم يقينى به آن ، محتاج تصديق ديگر نيست و يا به تصديق ديگرى محتاج است ؛ نوع اول ضرورى و بديهى و نوع دوم نظرى ناميده مىشود . و دليل اين كه نظرى به بديهى منتهى مىشود اين است كه : از آن‌جا كه حصول تصديق نظرى بر تصديق ديگرى توقف دارد ، به نحوى كه اگر آن تصديق حاصل نشود اين هم حاصل نخواهد شد ، اگر آن تصديق نيز چنين باشد بايد به تصديق ديگرى منتهى شود ، و اين سلسله در يك حد توقف نيابد آن‌گاه اصلا نبايد هيچ تصديقى صورت گيرد و اين خلف است و مستلزم حدود غير متناهى بالفعل بين دو حد موضوع ومحمول ، يا مقدم و تالى ، خواهد بود كه اين نيز خلف است .\r\n( ارسطو ) در تعليم اول مىگويد : بعد از روشن شدن اين كه اين عدم تناهى چه بسا در محمولات يك موضوع معين . مانند محمول آن و محمول محمول آن و همين‌طور تا آخر صعود كند ، و چه بسا در موضوعات يك محمول معين ، مانند موضوع آن و موضوع موضوع آن و همين‌طور تا آخر نزول كند ، و چه بسا در وسايط محصور بين موضوع و محمول قضيه جريان يابد مىگوييم وسايط بين دو حد ايجاب . مثلًا در اين قضيه كه : « هر ب الف است » ، متناهى است . در اين مثال وسايط بين « الف » و « ب » متناهى است ، و اين وسايط عبارت از اشيائى است كه « الف » بر هر يك از آنها حمل مىشود و هر يك از آنها بر « ب » حمل مىشوند ، و بعضى از آنها به ترتيب بر بعضى ديگر حمل مىشود ، و اين امر بدين خاطر است كه اگر اين وسايط نامتناهى باشند .\r\nبايد هر گاه از طرف « ب » شروع كرده و به ترتيب بالا رويم يا از طرف « الف » شروع كرده و به ترتيب پايين برويم هرگز به طرف دوم نرسيم ؛ و در اين‌جا فرق نمىكند كه بعضى از آنها را به ترتيب و بدون واسطه اخذ كنيم . يا بعضى را اخذ كرده و بعضى ديگر را كه بين آنهاست كنار بگذاريم ، يا همه وسايط را به طور متوالى و بدون واسطه بين آنها اخذ كنيم و يا همه آنهارا بدون ترتيب اخذ كنيم ؛ در هر حال تا بىنهايت\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nواسطه خواهيم داشت و كلام در هر يك از اين موارد يك‌سان است ، زيرا هر گاه ما از حدى شروع كنيم به حد ديگر نمىرسيم . چون حدى وجود ندارد . و بين اين كه گفته شود اين سلسله نامتناهى است و اين كه گفته شود حدى وجود ندارد فرقى نيست ؛ همان‌طور گفتن اين كه سلسله داراى حد است با گفتن اين كه سلسله از نظر سير متناهى است يك‌سان است .\r\nسپس ارسطو بعد از چندسطر چنين ادامه مىدهد « 1 » : چون بيان اين مطلب به صورت يكى از اشكال سه گانه است ، بنابراين يا به صورت شكل اول است همان‌طور\r\n\r\n\r\n","description":"","footnote":"\r\n( 1 ) . همان‌طور كه در پاورقى ص 173 گفته شد . مرحوم علامه طباطبائى مطالب فوق را مستقيماً از ارسطو نقل نكرده‌است ، بلكه از « برهان » شفاء نقل كرده است ؛ علاوه بر اين ، متأسفانه ايشان بخشى از عبارت شفا را نقل نكرده ، بنابراين معناى اين پاراگراف ابهام دارد . ما در اين‌جا بخش مذكور را از فصل ششم مقاله سوم « برهان » شفا نقل كرده و ترجمه مىكنيم تا معناى پاراگراف مذكور روشن گردد :\r\nشيخ چنين نوشته است :\r\n« و كذلك الأمر السلب إذا قلنا : لا شيء من ج أ ، و كان بينهما واسطة أعني شيئاًمثل ب يوجد ل « ج » و لا يوجد له أ ، فليس يمكن أن تكون دائماً بواسطة بعد واسطة في المقدّمتين جميعاً : الكبرى السالبة و الصغرى الموجبة : أمّا الموجبة ، فقد فرغنا عنه . و أمّا السالبة ، فلأنّ بيان ذلك يكون من أحد الأشكال الثلاثة ، . . . » .\r\n( ابن سينا ، شفاء برهان ، تصحيح : ابوالعلا عفيفى ، قاهره ، 1956 ، مقاله سوم ، فصل ششم ، ص 230 ) .\r\nترجمه : « و در مورد قضيه سالبه نيز چنين است ؛ وقتى مىگوييم : هيچ ج ، الف نيست ، و بين اين دو واسطه‌اى باشد : يعنى چيزى مثل ب ، كه براى ج وجود دارد ولى الف براى آن ( ب ) وجود نداشته باشد ، و در اين‌جا ممكن نيست كه به طور متوالى واسطه‌اى بعد از واسطه‌اى در دو مقدمه وجود داشته باشد و پيوسته كبرى سالبه و صغرى موجبه باشد ، اما از بيان موجبه فارغ شديم . و اما در مورد سالبه مىگوييم ، چون بيان اين مطلب به صورت يكى از اشكال سه گانه است ، . . . » .\r\nو ما بقى مطلب عينا نقل شده است .\r\nمقصود اين است كه در پاراگراف قبلى ثابت شد كه حد وسطهاى موجود بين قضاياى كبرى و صغرى موجبه نمىتوانند بى نهايت باشند ؛ و اينك در اين پاراگراف ثابت مىشود كه حتى وقتى يكى از دو مقدمه سالبه باشد ، نيز امكان ندارد كه حد وسطهاى موجود بى نهايت باشند ، اما اين كه هر دو مقدمه را سالبه فرض نكرده است ، به خاطر اين است كه از دو مقدمه سالبه قياس درست نمىشود . بنابراين يك مقدمه را موجبه و مقدمه ديگر را سالبه فرض كرده است\r\n","page_name":" 175 ","page_number":175},
  {"content":"\r\n\r\nكه در بالا مثال اين شكل را مطرح كرديم ، كه در اين صورت در هر حال واجب است اگر وسايطى كه در كبريات سالبه حد وسط قرار مىگيرند به بى نهايت ميل كنند ، موجبات غير متناهى حاصل شود ؛ به اين طريق كه از هر سالبه يك موجبه و يك سالبه با هم نتيجه شوند ، سپس از هر موجبه قضاياى موجبه نتيجه شود ؛ و در مورد قضاياى موجبه ( قبلًا ) بيان كرديم كه آنها بايد متناهى باشند .\r\nپس وقتى كه حدود موجبه براى آخرين ( قضيه ) صغرى امكان ندارد كه بين دو حد ، غير متناهى باشد روشن مىشود كه آنچه از نظر عددى از حدود ( قضاياى ) كبرىهاى عالى سالبه بر آن افزده نمىشود ، نيز متناهى است « 1 » .\r\nاگر شكل قياس ، شكل دوم باشد باز مطلب از همين قرار است ، زيرا هر چند در اين شكل ضرورت ندارد كه قضيه موجبه عيناً به عنوان صغرى قرار گيرد ، با اين حال ناگزير بايد در هر قياسى مقدمه موجبه وجود داشته باشد . « 2 »\r\n\r\n\r\n","description":"","footnote":"\r\n( 1 ) . سخن در بيان توضيح اين مطلب است كه حد وسطهاى موجود در قياس سالبه نمىتواند بى نهايت باشد . در اين‌جا ما شكل اول را در نظر مىگيريم :\r\nالف ، ب است ، هيچ ب ، ج نيست ؛\r\nبنابراين الف ج نيست .\r\nقبلًا ثابت شد كه حد وسط در قضاياى موجبه نمىتواند بىنهايت باشد ؛ اما در قضاياى سالبه همچنين امكانى وجود ندارد ؛ زيرا اگر وسايطى كه در كبريات سالبه حد وسط قرار مىگيرند به بى نهايت ميل كنند در اين صورت ناچار بايد از هر قضيه سالبه يك قضيه موجبه و يك قضيه سالبه حاصل شود ؛ زيرا از دو قضيه سالبه قياس درست نمىشود و از طرفى ما شكل اول را فرض كرده‌ايم كه موجبه بودن صغرى در آن شرط شده است . از طرفى وقتى ثابت شد تعداد حد وسط در قضاياى موجبه متناهى است ، چون همين تعداد حد وسط در قضاياى سالبه ( كبرى ) به عنوان حد وسط تكرار مىشود ، پس تعداد حد وسط در قضاياى سالبه نيز بايد متناهى باشد .\r\nمحقق طوسى ، اساس الاقتباس ، تصحيح مدرس رضوى . ( چاپ دوم ؛ انتشارات دانشگاه تهران ، 1355 ، ) ص 193\r\n( 2 ) . زيرا همان‌طور كه گفتيم ، از دو مقدمه سالبه قياس درست نمىشود ! و اين يكى از شرايط عمومى انتاج قياس است . محقق طوسى در اساس الاقتباس شرايط عمومى انتاج قياس را به شرح زير آورده است :\r\n« در همه اشكال از دو سالبه و از دو جزوى و از قرينه كه صغرى او سالبه بود و كبرى جزوى . قياس نيايد » .\r\nمحقق طوسى ، اساس الاقتباس ، تصحيح مدرس رضوى . ( چاپ دوم ؛ انتشارات دانشگاه تهران ، 1355 ) ، ص 193\r\n","page_name":" 176 ","page_number":176},
  {"content":"\r\n\r\nاما در شكل سوم قضيهء موجبه در هر حال متعين است . پايان سخن ارسطو به نقل از شيخ .\r\nشكل چهارم را ذكر نكرده است ، زيرا آن را به عنوان يك شكل علىحدّه به حساب نياورده است و به خاطر دور بودن اين شكل از طبع به آن اعتنا نكرده است . و مطلب در اين شكل به خاطر بازگشت آن به اشكال سه گانه فوق آسان است .\r\nدر قياس‌هاى غير حملى ، مطلب با سنجش به دست مىآيد ، زيرا قياس غير حملى يا شرطى اقترانى اتصالى است ، كه در اين صورت حكم آن حكم قياس حملى است ، يا غير آن است كه باز در اين صورت كيفيت اين قياس در تقدم بر مطلوب و توقف بر آن مثل كيفيت قياس حملى است .\r\nتصديقى كه تصديق مطلوب بر آن توقف دارد بايد به صورت قياس تأليف شود ، تا اين كه تصديق مطلوب مربوط به آن را نتيجه دهد ؛ زيرا آن تصديق بايد با تصديق مطلوب مناسب باشد ، چون از يك تصديق لزوماً نمىتوان تصديق مباين آن‌را حاصل كرد . و ارتباط بين دو تصديق يا در موضوع است يا در محمول و يا در هر دو ، و در هر حال لازم است تصديقى كه تصديق مطلوب بر آن توقف دارد بيش از يكى باشد ؛ زيرا اگر فقط يكى باشد در اين صورت تصديق مطلوب از لوازم آن محسوب مىشود به نحوى كه علم به اين دو ، يك چيز خواهد بود ؛ و چون آن تصديق ضرورى است مطلوب نيز ضرورى خواهد بود و حال آن‌كه اين تصديق يك تصديق نظرى فرض شده بود ، و اين خلف است .\r\nهم‌چنين از آن‌جا كه ارتباط و سبب تصديق بودنش يا ناشى از لزوم و يا ناشى از عناد بين آن دو تصديق است ، پس هيئت تأليف آنها به صورت دو تصديق خواهد بود :\r\nيكى تصديق به لزوم يا عناد ، و ديگرى تصديق به وجود ؛ و در اين صورت قياس ، قياس استثنايى خواهد بود . و يا اين كه ارتباط آنهابه چيزى غير لزوم و عناد است كه در اين صورت لازم است يك نوع ارتباط و اتحاد يا مثلًا با دو حد مطلوب يا با يك حد مطلوب وجود داشته باشد ، و صرف اتحاد در يك حد واحد بين دو تصديق ثبوت يكى از ثبوت ديگرى را ايجاب نمىكند و گرنه اين امر در هر جايى لازم مىآمد و حال\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nآن‌كه چنين نيست . و اگر در جايى چنين چيزى ديده شود ، از جهت ديگرى خواهد بود كه غير از جهت تصديق و هيئت قياس است .\r\nاتحاد در دو حد اگر همراه با وحدت تصديقى باشد كه تصديق ديگر بر آن توقف دارد ، يا وحدت دو قضيه راايجاب مىكند كه در اين صورت توقف يكى بر ديگرى محال است ، يا اين كه چنان گذشت اصلًا لازمه آن هيچ تصديقى نخواهد بود ؛ و اگر اتحاد در دو حد همراه باشد با اين كه آن تصديق بيش از يكى باشد ، در اين صورت بايد بين دو تصديق در حد ديگرشان اشتراك وجود داشته باشد ، زيرا همان‌طور كه در كتاب قياس گفته شده است تكرار حد وسط واجب است . پس روشن شد كه براى حصول علم به هر مطلوب نظرى به هيئت قياس سابقى نياز هست ، و اين مطلوب ماست .\r\nاز اين‌جا روشن مىشود كه علم به آنچه كه مطلوب بر آن توقف دارد بايد به وجهى علم به مطلوب هم باشد ، و اصل اين مطلب از مطالب كتاب قياس است كه در كتاب برهان مطرح نمىشود ، و ما آن را در اين‌جا به عنوان اصل موضوع مطرح مىكنيم تا نتيجه را اخذ كنيم . و جايز است كه اين مطلب را حذف كرده و نتيجه را به عنوان اصل موضوع اخذ كنيم . و از آنچه گفتيم روشن مىشود كه قضيه ضروريه امكان دارد به خاطر جهل و تصوراتى كه اين قضيه بر آنها توقف دارد . يا به خاطر جهل به يكى از اين تصورات ، مورد جهل واقع شود ، زيرا بين ضرورى بودن تصديق و نظرى بودن تصورات آن منافات نيست .\r\nو نيز معناى قاعده نقل شده از معلم اول مبنى بر اين كه « هر تعليم و تعلم ذهنى مسبوق به يك علم است » روشن شد ، و مراد از « ذهنى » در اين قاعده « فكرى » « 1 » است ،\r\n\r\n\r\n","description":"","footnote":"\r\n( 1 ) . منظور از تعليم و تعلم « ذهنى » و « فكرى » ، آن نوع تعليم و تعلمى است كه در مقابل تعليم و تعلم « حسى » قراردارد\r\n","page_name":" 178 ","page_number":178},
  {"content":"\r\n\r\nو آن عبارت است از تحصيل معلومات مناسب و حد وسط قرار دادن آن براى اخذ نتيجه مجهول .\r\nهم‌چنين كيفيت تحصيل علم به مجهول نيز روشن شد . امر مجهول بايد از جهاتى مجهول و از جهات ديگر معلوم باشد ، زيرا امكان ندارد آنچه را كه از هر جهت مجهول است طلب كرد ، وهم‌چنين به خاطر امتناع تحصيل حاصل نمىتوان آنچه را كه از هر جهت معلوم است طلب كرد . پس مجهول بايد از جهتى مجهول و از جهتى ديگر معلوم باشد ، وتوسط وجه معلوم وجه مجهول تحصيل شود .\r\nاز همه اين بحث ها نتيجه مىشود كه استنتاج ، كه نتيجه فكر است ، بدون همراهى تحليل وتركيب امكان ندارد ، زيرا به هنگام بررسى يك وضع معلوم ، ما جهات معلوم آن را كه مناسبت دارد بررسى مىكنيم و اگر اين جهات فقط معلوم باشند باهم تركيب شده ونتيجه مىدهند ، ولى اگر اين جهات از جهاتى معلوم وازجهاتى مجهول باشند باز بررسى ما ازجهاتى كه معلوم است شروع مىشود تا به جهاتى كه تماماً معلوم هستند منتهى شود ؛ و سخن در مورد تركيب ، برعكس سخن در مورد تحليل است تا آن كه وضع مطلوب را نتيجه دهد .\r\n\r\nفصل چهارم\r\nدر اين كه تصديق ضرورى بنابر مشهور شش قسم است ، و در اين كه همه اين اقسام به اوليات بازگشت دارند وهم‌چنين هر تصديق ضرورى نيز ، اگر غير اين اقسام تصديق ضرورى ديگرى وجود داشته باشد ، به اوليات بازگشت مىكند .\r\nاول : منطق دانان قضيه ضروريه را از طريق استقراءبه شش قسم تقسيم كرده‌اند : « 1 »\r\nاول ، اوليات و آن قضايايى است كه در تصديق آنها به چيزى غير از تصور طرفين\r\n\r\n\r\n","description":"","footnote":"\r\n( 1 ) . يعنى دليل عقلى بر انحصار قضاياى ضرورى در شش مورد وجود ندارد و اين اقسام شش گانه قضاياى ضرورى از طريق استقراء تحصيل شده است\r\n","page_name":" 179 ","page_number":179},
  {"content":"\r\n\r\nنياز نيست . مانند : ايجاب وسلب نه باهم صدق مىكنند و نه باهم تكذيب مىشوند ، مانند : هركل بزرگ‌تر از جزء خود است .\r\nدوم ، فطريات ، يعنى قضايايى كه قياساتشان باخودشان است ، و آن قضايايى است كه حد وسط خفى آنها به هنگام تصور طرفين آنها از ذهن غايب نيست ، مانند : چهار زوج است . در اين قضيه ، حد وسط عبارت است از انقسام به دو قسم مساوى .\r\nسوم ، قضاياى محسوس با حس ظاهر ، مانند : عسل شيرين است ، يا قضاياى محسوس به حس باطن كه وجدانيات ناميده مىشود مانند : ما داراى اراده وعلم وشوق هستيم .\r\nچهارم ، حدسيات ، و آن قضايايى كه باحدس تصديق مىشوند مانند : نور ماه از خورشيد است .\r\nپنجم ، متواترات ، و آن قضايايى است كه بااخبار گروهى كه عادتاً توافق آنها بر دروغ ممتنع است مورد تصديق واقع مىشوند مانند : مكه موجود است ، ودرغرب كشورى وجود دارد .\r\nششم ، مجربات ، و آن قضايايى است كه با تجربه وتكرر بر حس مورد تصديق واقع مىشوند مانند : فلان شىء مشخص داراى فلان خاصيت است .\r\nاين است اقسام شش گانه ضروريات\r\nدوم : هر قضيه ضرورى غير اولى به قضيه ضرورى اولى منتهى مىشود ، دليل اين امر آن است كه قضيه‌اى كه در حقيقت ضرورى است ، يعنى به حيثيتى است كه اگر ارتفاع هرتصديق غير آن را فرض كنيم آن تصديق به حال خود باقى خواهد ماند ؛ و اين تصديق دو حالت دارد : يا صرف تصور طرفين براى تصديق آن كفايت مىكند ، يا كفايت نمىكند ، در صورت اول آن تصديق تصديق اولى است و در صورت دوم يا چيز ديگرى از جنس تصديق مورد نياز است و يا چيز ديگرى از غير جنس تصديق\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمورد نياز است ، كه در صورت اول ، بنابر آنچه در فصل گذشته گفتيم ، لازم مىآيد كه قضيه ضرورى قضيه نظرى باشد و اين خلف است ، و در صورت دوم يا وجود امر خارجى خود به خود موجب تصديق مىشود ، خواه توسط آن امر معلوم شود يا نه ، يا اين كه امر خارجى موجب تصديق نمىشود مگر بعد از علم به آن امر يا حمل آن امر به موضوع تصديق ، صورت اول موجب خارج شدن قضيه از اوليت نمىباشد ، زيرا هر قضيه اولى همراه با احتياج به تصور طرفين به امور ديگر خارج از جنس تصديق ، مانند نفس تصديق كننده ووجود در نفس الامر وغيره نيز نيازمند است ، و به طور كلى به امور مشترك بين قضايا از آن جهت كه قضايا هستند يا صنف خاصى از قضايا هستند ، نيازمند است . از اين‌جا بطلان شق سوم آشكار مىشود . و درصورت دوم ، علم مفروض ، يا تصديقى است يا تصورى است ، كه در صورت اول لازم مىآيد قضيه ضرورى به قضيه نظرى تبديل شود كه خلف است ، و در صورت دوم محال لازم مىآيد ، زيرا هيچ تصديقى به تصورات بيشتر از تصور طرفين همراه با نسبت آنها نياز ندارد و با اين حال قضيه از اولى بودن خارج نمىشود ؛ زيرا آنچه درتعريف اوليات اخذ شده‌اين است كه به تصديق ديگرى نياز ندارند ، اما نياز به تصور طرفين لازمه قضيه حمليه است و هر قضيه اولى حملى نيست وبنابراين هر قضيه‌اى كه در حقيقت ضرورى باشد ، اولى نيز هست ، و آنچه اوّلى نيست ضرورى بالذات نيست . اين بود اجمال سخن در اين باب .\r\nاماتفصيل سخن چنين است : همان‌طور كه گفته‌اند مقدمات فطرى ضرورى بالذات نيستند ، زيرا اگر ارتفاع قياس‌هاى موجود در آن را فرض كنيم ، امكان ترديد در آن به وجود مىآيد ، بنابراين « فطريات » ضرورى بالذات نيستند .\r\nمقدمات اين نوع قياس‌ها يا به مقدمات غير فطرى منتهى مىشود يا به چنين مقدماتى منتهى نمىشود ، و بنابر شقّ دوم تسلسل لازم مىآيد كه محال است و بنا بر شق اول ، يا به مقدمات اولى منتهى مىشوند ويابه مقدمات اولى منتهىنمى شوند ، ولى\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nچنان كه گذشت به مقدمات اولى منتهى مىشوند . هم‌چنين مؤيد اين مطلب اين است كه مقدمه غير اولى يا محسوس است و يا غير محسوس ، اما محسوس بودن آن محال است ، زيرا اين امكان است كه حس طرفين را واقع شود بدون اين كه چيز سومى را شامل گردد ، وهمين‌طور است متواتر ، مجرب وحدسى ، زيرا هر يك از اينها چنانچه خواهد آمد از قياس‌هايى حاصل مىشوند كه فطرت از آنها غافل است ، و از اين‌جا آشكار مىگردد كه قياس خفى موجود در مقدمه قضاياى فطرى از اوليات تأليف مىشود .\r\nهمان‌طور گفته‌اند مقدمات محسوس ضرورى بالذات نيستند ، و من در بيان اين مطلب مىگويم : اگر اين مقدمات بالذات ضرورى بودند ، شك در آنها ياتصديق نقيض آنها ممتنع مىبود . وحال آن كه ما چه بسا در محسوسات اشتباه مىكنيم ، مانند اين كه ما چه بسيار دايره كه آن رامستدير و چه بسا دايره كه آن را كج مىبينيم ، و دو خط موازى را در دور دست متقارب ، و در نهايت متصل مىيابيم ، ومثلًا يك چيز معين را هر قدر به چشم ما نزديك شود بزرگ مىبينيم و هر قدر از چشم ما دور گردد كوچك مىبينيم و اگر يك شعاع زياد امتداد يابد سمت چپ را راست وسمت راست را چپ احساس مىكنيم وپايين را بالا وبالارا پايين مىيابيم وساكن را متحرك و متحرك را ساكن درك مىكنيم و چيزهاى بسيار ديگرى ازاين قبيل كه اقليدس در كتاب مناظر بر آنها برهان اقامه كرده است وابن هيثم در كتاب خود درباره مناظر مرايا تعداد زيادى از اشتباهات مبصرات مستقيم ومنعكس را برشمرده است ، هم‌چنين چشم نيز داراى اشتباهاتى ديگر است كه از دو صناعت سيمياوشعبده به دست مىآيد .\r\nهم‌چنين اعتقاد داريم كه صوت مسموع عيناً آن چيزى است كه حادث مىشود و در مورد صدا و هر صوت منعكس و در مورد امور زمانى و در بسيارى از چيزها به خاطر اختلاف مزاج در قواى بساوايى ، چشايى وبويايى اشتباه مىكنيم ، و در مورد هر آنچه مىيابيم اعتقاد داريم كه در ( عالم ) خارج يافته‌ايم ، در صورتى كه در حس\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمشترك يافته‌ايم ؛ يا درمورد چنين چيزهايى ، اگر برهان وجود آنها را اثبات نكند ، شك مىكنيم ، و چه بسا گرسنگى كاذب ، تشنگى كاذب و درد كاذب را به غلط در خود مىيابيم . و امثال اين اشتباهات براى حس زياد اتفاق مىافتد . پس احكام محسوس ، ضرورى بالذات نيستند . با اين حال به نحو ضرورى علم داريم و اين علم ما به شك‌آلوده نيست كه آنچه را كه مشاهده و حس مىكنيم همان‌طور كه مشاهده مىكنيم در حس ما قرار دارد . « 1 »\r\nاين در واقع تصور ضرورى است نه تصديق ضرورى ، زيرا تصديق اين امور خود به خود محسوس نيست ، به خاطر اين كه محتواى اين تصديقات كلى است و محسوسات كلى نيستند و جزئيات اين محسوسات ، تصديقات جزئى محسوس نيستند ، زيرا حمل در آنها اولى است كه در حقيقت به « تصور » بازگشت دارد ، و اين امور محسوس بر خلاف تصديقات محسوس امور ضرورىاى هستند كه در چنان بودنشان شك و ترديد نيست .\r\nآنچه در حقيقت محسوس است يا چنانچه گفتيم به تصورات بالذات ضرورى و تصديقات با لذات غير ضرورى تقسيم مىشود ، يا فقط تصورات است . اما تصديقات محسوس نيستند ، و غير اين ( سخن ) باطل است . هم‌چنين شق اول نيز باطل است ، زيرا در حسيات تصديق وجود ندارد . بيان اين مطلب چنين است كه اگر در حسيات تصديق وجود داشته باشد ضرورتاً اين تصديق شامل تصور هم خواهد بود و در اين صورت امر محسوس ، با لذات غير ضرورى خواهد بود ، لكن تصورات با لذات\r\n\r\n\r\n","description":"","footnote":"\r\n( 1 ) . در عمل احساس ، شىء خارج محسوس با لذات نيست ؛ بلكه آنچه كه در نفس عامل شناسايى به وجود آمده است محسوس بالذات است و شىء خارجى محسوس بالعرض است . بنابراين در عمل احساس آنچه كه ضرورتاً و كما هو حقه درك مىشود محسوس بالذات است كه‌اى بسا با محسوس بالعرض - كما هو حقه - مطابقت نداشته باشد . پس علم ما به محسوس بالعرض ضرورى و قطعى نيست ، اما به محسوس بالذات علم ضرورى و قطعى پيدا مىكنيم\r\n","page_name":" 183 ","page_number":183},
  {"content":"\r\n\r\nضرورى هستند ؛ هم‌چنين در اين صورت لازم مىآيد كه نسبت هم ، مانند طرفين داراى ماهيتى باشد كه در وجود دو طرف محفوظ است و حال آن‌كه در فلسفهء اولى روشن شده است كه چنين نيست . « 1 » بنابراين حس تصديق ندارد ، پس شق اخير تعيّن پيدا مىكند و روشن مىشود كه مقدماتِ محسوس ذاتاً غير ضرورى هستند ، و اين مطلوب ماست .\r\nاز آنچه گذشت روشن مىشود كه حس در چيزى از نظريات كفايت نمىكند ، و از اين‌جا بطلان اين ادعا آشكار مىشود كه ماوراى محسوسات شايستگى ندارد كه در نظريات بر آنها اعتماد شود ؛ هم‌چنين بطلان سخن كسى كه مقدمات نزديك به حسّ را به محسوسات اضافه مىكند آشكار مىشود ، و اين سخن از ادعاى قبلى فاسدتر است ؛ علاوه بر اين ما داراى احكام كلى هستيم ولى حس كلى نيست ، و داراى احكام اوليه‌اى هستيم كه در هيچ يك از علوم از آنها بىنياز نيستيم .\r\nو چون ثابت شد كه مقدمات محسوس ، ذاتاً ضرورى نيستند ، و ثابت شد كه مقدمات فطرى نيز چنين‌اند ، و متواترات ، مناسب محسوسات نيستند ، معلوم مىشود كه مقدمات ضرورى يا از طريق مقدمه اولى و يا از طريق حدس و تجربه حاصل مىشوند و در نهايت به اوليات بازگشت مىكنند .\r\nهمان‌طور كه گفته‌اند مقدمهء حدسى ، ذاتاً ضرورى نيست . زيرا در هر موضعى از مواضع حدس ، وجود يك تصديق با تصديقات ديگرى لازم است ، تا اين كه از طريق آن ، مقدمه حدسى حدس زده شود ، زيرا حدس عبارت از انتقال دفعى است ، و انتقال همواره بايد از شيئى به طرف شيئى باشد .\r\n\r\n\r\n","description":"","footnote":"\r\n( 1 ) . هر « نسبتى » امرى انتزاعى است ؛ و منشأ انتزاع دارد . و تمام امور انتزاعى فاقد ماهيت هستند . به عبارت ديگر ، هر « نسبتى » جزو معقولات ثانيه فلسفى است و معقولات ثانيه فلسفى فاقد ماهيت‌اند\r\n","page_name":" 184 ","page_number":184},
  {"content":"\r\n\r\nلازم است ترتيب اين تصديق همانند ترتيب قياسى كه با فطريات همراه است نباشد ، در غير اين صورت مقدمه ما فطرى خواهد بود نه حدسى ، يا مقدمه حدسى قسمى از مقدمات فطرى خواهد بود . نيز لازم است بين تصديق معلوم و مقدمه حدسى مناسبت و ارتباطى باشد تا اين كه از آن تصديق معلوم ، تصديقى ديگر حاصل شود . بنابراين از هر چيزى به هر چيزى نمىتوان حدس زد . به همين خاطر حدس را ، بر خلاف فكر ، چنين تعريف كرده‌اند : كه آن عبارت از حركت دفعى نفس از مبادى به سوى مطالب است ، در حالى كه فكر عبارت از حركت نفس از مطالب به سوى مبادى و از مبادى به سوى مطالب است ، همان‌طور كه قبلًا هم گفتيم كه استنتاج از تحليل توأم با تركيب حاصل مىشود .\r\nاينك « الف » ، « ب » ، « ج » و « د » را به عنوان مبادى و « ه » « ز » را به عنوان مقدمه حدسى در نظر مىگيريم : ما به هنگام حدس ، « الف » « ب » ، « ج » و « د » را ملاحظه كرده و حكم مىكنيم كه آنها « ه » و « ز » هستند . و اين امر محال است مگر اين كه قبلا بدانيم كه استناد « الف » ، « ب » ، « ج » و « د » به « ه » و « ز » ممكن است ، يا آنچه جارى مجراى استناد است امكان دارد ، و استناد آنها به غير « ه » و « ز » ممتنع است . هر گاه در يكى از اين دو مقدمه خللى باشد « حدس » امكان نخواهد داشت ، زيرا مقدمه حدسى يك مقدمه يقينى است ، ولى اين دو مقدمه ، قضاياى ممكنه و ضروريه هستند . پس يا بايد هر دو مقدمه ضرورى باشند و يا اين كه در نهايت به ضروريات منتهى شوند . به طور كلى لازم است كه به ضروريات منتهى شوند ، زيرا در غير اين صورت تسلسل لازم مىآيد و علم حاصل نمىشود ، و اين خلف است .\r\nاز آن‌جا كه بدون اين دو مقدمه حدس محال است ، و اين دو مقدمه در ثبوت حدس براى حصول حكم كافى هستند ، بنابراين مانند قياس استثنايى انفصالى مرتب مىشوند كه در آن نقيض تالى استثنا مىشود ، به اين ترتيب كه مىگوييم : « الف » ، « ب » ، « ج » و « د » به « ه » و « ز » ، يا به غير آنهامستند است ، اما تالى باطل است ، پس مقدم حق\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاست ، پس مقدمه حدسى به قياس استثنايى خفى و غير معلوم به علم تفصيلى مستند است ، و گرنه حدس اجمالا معلوم نشده و علم حاصل نمىشود .\r\nمعلوم است كه مقدمات مقدمه حدسى ، تا بىنهايت به صورت حدسى ادامه نمىيابد ، بلكه يا به مقدمه اولى ، يا تجربى و يا تواترى و يا غيره منتهى مىشود ، و تمام اين مقدمات در نهايت به مقدمه اولى منتهى مىشود . و اين بود مطلوب ما .\r\nامتناع در قضيه ضروريه ، يعنى اين سخن ما كه : استناد « الف » ، « ب » ، « ج » و « د » به غير « ه » و « ز » ممتنع است ، يا از جهت امكان موجود در قضيه ممكنه است ، يعنى در اين سخن كه گفتيم : « ممكن است « الف » ، « ب » ، « ج » ، و « د » به « ه » و « ز » مستند باشد » و يا از جهت امكان موجود در آن قضيه ممكنه نيست .\r\nبنابر شق دوم ، لازم مىآيد كه هر نتيجه‌اى براى قياس مقسم ، مطلق باشد ، يا هرگاه مقدمه حدسى پنهان باشد ، از حدس نشئت بگيرد .\r\nبنابر شق اول ، كه عبارت از امتناع از جهت امكان است ، استناد حكم يا احكامى به يك سبب ، خود به خود استناد آن به غير سبب را ايجاب نمىكند ؛ زيرا جايز است كه آن ( سبب ) لازم اعم باشد ، مگر از جهت خصوصيت موجود در آن ( سبب ) لازم بيايد كه دو سبب در يك يا چند حكم به صورت دائم يا غالب يا كلى متفق باشند ، كه اين امر ممتنع است و اين حكم به خودى خود و نزد مردم ضرورت دارد ؛ پس در اين صورت است كه حدس لازم مىآيد . و اگر كذب اين قضيه يا عدم علم به آن فرض شود ، حصول « حدس » براى ما ممتنع مىگردد .\r\nپس روشن شد كه مقدمه ضرورى در ضرورت خود بر مقدمه مذكور مستند است ، و اما خود اين مقدمه ممكنه ( مذكور ) يا به تجربه ، يا به تواتر و يا به مقدمه اولى مستند است .\r\nاز آنچه گذشت روشن شد كه در مورد حدس ناچار بايد يا از تجربه ، يا از استقراء و يا از تواتر استفاده كرد ، و اين امر به خاطر توليد دوام و كليت است .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nهم‌چنين روشن شد كه احكام مادى براى موضوعات خود با حدس حاصل مىشوند ، زيرا چنانچه گذشت ، احكام مادى به حس منتهى مىشوند ، و حس بر آنچه كه مىيابد در آن حال حكم مىكند ، پس ناچار بايد در حكم بر عدم وجود موضوع ديگرى غير از آن ، از حدس استفاده شود .\r\nهم‌چنين روشن شد همان‌طور كه در مقدمات علمى حدس وجود دارد ، در مقدمات « ظنى » نيز ، هر گاه مقدمات ظنى باشد ، حدس وجود دارد .\r\nهمان‌طور كه گفته‌اند متواترات ذاتاً ضرورى نيستند ، زيرا مقدمه متواتر آن است كه ، علم به اخبار گروهى كه عادتا هم‌آهنگى آنها بر دروغ ممتنع است را ايجاب مىكند . و افعال ( انسان ) بر حسب اختلاف انگيزه‌ها و اتفاق آنها متفق و مختلف است ، و انگيزه‌ها به طبايع و عادات منتهى مىشوند و عادات به طبايع منتهى مىگردند ، و هر قدر تعداد آدميان بيشتر شود اختلاف در انگيزه‌ها و در افعال آنان بيشتر است ، و تمام اين مطالب از تجربه به دست مىآيد ؛ هر چند عقل مجرد يا صرف نظر از تجربه ، عدم اختلافات را انكار نكند . پس هر گاه اخبار ، على رغم اختلاف انگيزه‌ها ، يك‌سان باشند ، قطعاً از غير انگيزه ، كه عبارت از حس صادق است صادر شده‌اند . از اين‌جا معلوم مىشود كه مقدمه متواتر ذاتاً غير ضرورى است ، و به تجربه منتهى مىشود ، و تجربه نيز به اوليات استناد دارد . اين بود مطلوب ما . و تواتر در مقدمات محسوس جريان دارد .\r\nهمان‌طور كه گفته‌اند ، مقدمه تجربى نيز ذاتاً ضرورى نيست ، زيرا تجربه عبارت است از حكم بر يك موضوع به خاطر تكرر وجود آن موضوع نزد تجربه‌گر به صورت غالب يا دائم ؛ حكمى كه اين نكته راايجاب مىكند كه ، علم به موضوع از طريق سبب است و اتفاقى نيست ، زيرا آنچه اتفاقى است دائمى يا اكثرى نيست . اين حكم ، از آن‌جا كه ضرورتاً دائمى يا اكثرى است ، هر گاه ناشى از يك سبب باشد ، اين سبب بايد شامل شىء و غير آن نيز باشد تا حكم عام گردد ، لكن اين حكم به يك چيز\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاختصاص دارد ؛ بنابراين از سببى ناشى مىشود كه به شىء اختصاص دارد ، و تجربه جز با دفع يكى از اين مقدمات عام حاصل نمىشود . پس مقدمه تجربى در ضرورت خود بر اين قياس متوقف است و ذاتاً ضرورى نيست ، و مطلوب ما همين است .\r\nاز تمام مطالب گذشته معلوم مىشود كه مقدمات ضرورى غير اولى به مقدمات اولى بازگشت دارند و به آن منتهى مىشوند . و روشن شد كه هر مقدمه نظرى به مقدمات اولى بازگشت مىكند .\r\n\r\nفصل پنجم : در بعضى از احكام قضاياى ضرورى\r\nلازم است كنه طرفين اوليات مورد تصور باشد ، زيرا در قضيه اولى كه واجب القبول است به چيزى بيش از تصور موضوع و محمول نياز نيست ، پس اگر اين خاصيت را به عنوان يك خاصيت حقيقى ، و نه خاصيت مجازى ، در نظر بگيريم ، لازم مىآيد كه طرفين قضيه اولى با تمام حقيقت خود مورد تصور قرار گيرند ، زيرا حكم ، اولى است ، و نفس توسط آن بين موضوع و محمول تصور شده حكم مىكند .\r\nقبلًا گفتيم كه هر آنچه به طور معقول به تصور آمده باشد ، در واقع تمام حقيقت نفس آن تصور شده است . در غير اين صورت خلف و سلب شىء از خود لازم مىآيد . پس قضيه اولى ، حكمى است قائم به آن دو ، خواه غير آن دو وضع شوند يا مرتفع گردند . پس اگر موضوع ، يا موضوع و محمول هر دو با هم از وجهى معلوم باشند ، در اين صورت حكم بر اين وجه تصور شده قائم خواهد بود ، اعم از آن كه موضوع آن وجه وضع يا رفع شده باشد ، و در اين صورت اگر فرض كنيم كه حكم اولى به موضوع وجه ، به خاطر آن كه چنان است كه هست قائم است ، و موضوع وجه از اين جهت مجهول باشد ، لازم مىآيد كه حكم اولى به امرى مجهول از جهت مجهول بودنش قائم باشد ، و اين محال است ، زيرا حكم معلوم ، مستلزم موضوع معلوم است .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nپس روشن شد كه بايد كنه طرفين هر مقدمه اولى با تمام حقيقت خود مورد تصور قرار گيرد ، و اين بيان عيناً در مورد هر قضيه برهانى جارى است .\r\nنيز روشن شد كه محمول در قضيه اولى از لوازم ماهيت موضوع است . يعنى مفهوم محمول . يك مفهوم ذاتى است ، و گرنه توقف تصديق بر تصديق ، در وجود لازم مىآيد .\r\nنيز از طريق عكس نقيض ، مطلب فوق معلوم مىشود كه ، امورى كه تصور حقيقت آنها امكان ندارد ، در تحليل اقترانى آنها چيزى كه اولى باشد وجود ندارد . و بيان برهانى آنها فقط از طريق قياس اقترانى تمام نمىشود .\r\nهم‌چنين از بيان گذشته معلوم مىشود كه صورت‌ها ، يعنى امور مادى ، برهان ندارند ، زيرا چنانچه قبلًا گفته شد ، كنه اين امور قابل تصور نيست . پس برهان يا از مقدمات اولى . و يا از مقدماتى كه به اوليات منتهى مىشوند قابل تأليف است .\r\nاز اين‌جا روشن مىشود كه مقدمات يقينى موجود در مورد امور مادى به طور بالعرض برهان بردارند . و برهان فقط در مورد معانى مجردى كه با اين امور مقارنت دارند به طور بالذات اقامه مىشود . و بيان اين مطلب گذشت كه تصور امور مادى با وساطت معانى انجام مىگيرد ، پس احكام يقينى مربوط به اين امور در واقع ذاتاً احكام بعضى معانىاى هستند كه موضوع اين امور مادىاند . پس مراد از برهان‌هايى كه در مقدمات آنها چيزى وجود دارد كه از جنس آنچه كه داراى صورت عينى است مىباشد ، مانند جميع امور مادى ، يا اين است كه در مقدمات آنها معانى مجردى است كه با طرفين قضيه نوعى ملايمت دارند ، و يا مراد از اين نوع براهين اين است كه اين امورى كه از جنس صورت‌هاى عينى است ، نزد اين موضوع هستند ، تا اين كه حكم حقيقى بوده و عرض ، ذاتى باشد ، كه در حقيقت بر خود موضوع حمل شده باشد ؛ و اين در صورتى است كه امكان داشته باشد كه از طريق معنا ، خود صورت عينى كه عبارت از موضوع يا محمول مشاراليه است ، مد نظر باشد . و در اين صورت ، هيئت\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nحمل بر دو معنا : ثبوت شىء براى شىء و ثبوت شىء نزد شىء به نحو اشتراك اسمى واقع مىشود .\r\nمبدأ اول تصديق ، قضاياى ضرورى محسوسى است كه موضوع يا هر دو طرف آنها از امور و صور عينى است . و بااين قضايا تجربه صورت مىگيرد ، زيرا ضرورت جز با يقين حاصل نمىشود ، و يقين جز با دوام نسبت براى موضوع ، يقين محسوب نمىشود ، براى اين كه اگر جايز باشد كه اين نسبت در زمانى زايل شود و در زمانى حاصل گردد ، در اين صورت موضوع خود به خود مقتضى محمول نخواهد بود . از سوى ديگر . از آن جهت كه حس واحد جز حصول موضوع و حصول محمول همراه آن را در نفس ايجاب نمىكند ، و اين امر مستلزم اين نيست كه حكم ، دائمى باشد ، و نيز مستلزم اين نيست كه موضوع ، همان موضوع مورد ادراك باشد كه محمول نزد آن حاصل شده است . بلكه جايز است كه موضوع اين محمول حسى قرار نگيرد ، پس لازم است كه نسبت ( بين آن دو ) به نحوى به صورت مكرر بر حس عرضه شود كه سببى بودن محمول ، و دائمى بودن آن با موضوع را ايجاب كند . و سپس مساوات بين موضوع و محمول ، به خاطر عدم استناد محمول به موضوع اعم يا اخص ، را ايجاب كند ، زيرا در غير اين صورت ، مطلب و حال قضيه اختلاف پيدا مىكند ، و اين جريان همان تجربه است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nمقاله دوم ( هفت فصل )\r\n\r\nفصل اول : در هدف اين مقاله\r\nدانستى كه قياس برهانى از حيث مقدمات يقينى آن داراى سه قسم احكام است .\r\nقسم اول : احكام قياس برهانى از حيث يقين موجود در آن است . كه موضوع مقاله اول بود .\r\nقسم دوم : احكامى است از اين حيث كه از كدامين مقدمات يقين حاصل مىشود و از كدامين مقدمات يقين حاصل نمىشود ؛ يعنى احكامى است از حيث شرايط يقينى بودن مقدمات ، بيان اين قسم از احكام موضوع مقاله دوم است .\r\nدر فصلى از اين مقاله بيان مىشود كه واجب است محمول مقدمه برهان براى موضوع آن ذاتى باشد ، و محمول يا عارض ذاتى و ذاتى ، چند اصطلاح دارد .\r\nاصطلاح اول اين است كه ذاتى آن محمولى است كه در حمل يا عروض آن به هيچ واسطه‌اى نياز نباشد ؛ مثلًا خط عارض سطح است بدون اين كه عارض جسم باشد .\r\nاصطلاح ديگر اين است كه ذاتى آن محمولى است كه به اقتضاى طبيعت نوعى موضوع ، عارض موضوع مىشود ؛ مانند ، خنده ناكى نسبت به طبيعت انسان ؛ مقابل اين نوع عارض ، عارض غريب است ، و آن عبارت از امورى غريبه از طبيعت ( انسان ) است ، مانند ، فلان مقدار براى انسان .\r\nاصطلاح ديگر اين است كه « ذاتى » آن چيزى است كه بر چيزى حمل مىشود كه\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nشأن آن چيز موضوع بودن . و شأن محمول . محمول بودن است . گاهى اين قسم را حمل مستقيم مىنامند مانند ، عرض نسبت به جوهر . و وصف نسبت به ذات . مقابل اين نوع حمل ، حمل بالعرض و گاهى « حمل منحرف » ناميده مىشود ، مانند ، حمل ذات به وصف ، مثل حمل انسان بر ماشى .\r\nاصطلاح ديگر « ذاتى » اين است كه ذاتى عبارت از آن چيزى است كه در ماهيت شىء داخل است ، و جنس يا فصل شىء است . گاهى اين معنا بر « نوع » هم اطلاق مىشود ؛ مثلًا گفته مىشود : انسان ذاتى زيد و عمرو است ، و مقابل اين معنا ، عارض غريب است . اين معنا « ذاتى » همان معنايى است كه در كتاب « كليات خمس » مطرح است .\r\nاصطلاح ديگر « ذاتى » اين است كه ، « ذاتى » عبارت است از آنچه كه در نفس الامر بر شىء حمل مىگردد . اين اصطلاح « ذاتى » چنين تعريف مىشود كه : « ذاتى » محمولى است كه موضوع آن ، يا موضوع موضوع آن ، در حد آن ، يا آن در حد موضوع اخذ شده باشد . و اين معنا « ذاتى » همان معنايى است كه در كتاب « برهان » از آن اراده مىشود .\r\nاز آنچه گفته شد روشن مىشود كه عارض ذاتى لازم است كه مساوى ، و نه اعم يا اخص ( از موضوع خود ) باشد ، و اين كه عارض ذاتى به اولى و غير اولى تقسيم مىشود ، و نيز قانون تميز اين دو قسم روشن مىشود .\r\nسپس در فصلى ديگر بيان مىكنيم كه لازم است « ضرورت » و « ضرورى » بر دو معنا اطلاق شود ، اول : وجوب ثبوت محمول بر موضوع به نحوى كه سلب آن از موضوع ، يا وجوب سلب آن از موضوع . محال باشد . و اين « ضرورت » ، كيفيت نسبت است ، و اين همان معنا از « ضرورت » است كه در كتاب « قضايا » مطرح است . دوم محال بودن انقلاب نسبت از حالتى كه در آن حالت است . اعم از اين كه جهت قضيه ضرورت يا امكان باشد ، و اين قسم از « ضرورت » ، همان معنايى از « ضرورت » است\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nكه در كتاب « برهان » مد نظر است .\r\nسپس در فصل ديگرى بيان مىكنيم كه لازم است مقدمه برهان « كلى باشد . و « كلى » بر دو معنا اطلاق مىشود :\r\nاول آنچه كه فرض صدق آن بر كثيرين ممتنع نباشد . يا آنچه كه حكم آن بر تمام افراد ثابت بوده . و سور قضيه نيز باشد . و اين معناى « كلى » در كتاب « قضايا » است .\r\nدوم : حكم براى موضوع در تمام زمان‌ها و بر تمام افراد ثابت باشد . اما سور قضيه نباشد ، بلكه نسبت به هر دو مورد مانند جهت باشد ، اعم از اين كه سور ، كلى باشد يا جزئى ، و اعم از اين كه كيفيت قضيه دوام باشد يا فعليت . مانند آنچه كه در مورد « ضرورت » گفته شد . پس اگر قضيه بالفعل موجهه باشد يا در بعضى از اوقات . بدون دوام ، چنين باشد ، مانند اين قضيه كه : انسان در زمانى تنفس مىكند . لازم است اين قضيه در تمام اوقات صادق باشد . هر چند موضوع آن غير كلى است . و مانند اين قضيه كه : ماه ضرورتاً زمانى كه زمين بين آن و خورشيد قرار بگيرد خسوف مىكند ، كه لازم است اين حكم بر هر قمرى كه به عنوان قمر زمين فرض شود ، صادق باشد .\r\nاين معناى « كلى » ، همان معنايى است كه در كتاب « برهان » مد نظر است . پس اگر قضيه فاقد چيزى از اين معنا باشد . خارج از صناعت « برهان » بوده . و در « برهان » مورداستفاده قرار نمىگيرد .\r\nاز اين‌جا معلوم مىشود كه قضيه‌اى كه در « برهان » مورد استفاده قرار مىگيرد ، قضيه عرفيه عامه است . نيز روشن مىشود كه قضاياى اعتبارى برهان ندارند . و نظير اين مطلب در مورد كيفيت برهان درباره جزئيات نيز صادق است .\r\nسپس در فصلى ديگر روشن مىكنيم كه لازم است مقدمه برهان ، در مورد آنچه كه سبب دارد ، از طريق سبب معلوم باشد .\r\nو از اين‌جا روشن مىشود كه برهان بر دو قسم است : برهان ان و برهان لم .\r\nبدان كه از فوايد علم از طريق سبب ، علم به كليت تصديق است ، زيرا چه بسا يك\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nحكم جزئى از طريق حس يا از طريق غير حس معلوم شود ، سپس هر گاه علم به سبب و مسبب از طريق سبب حاصل گردد ، علم به كليت مسبب حاصل مىشود .\r\nو از فوايد علم به سبب ، حصول تحليل مسبب توسط سبب و تميز ما بالعرض از ما بالذات در آن است .\r\nمثال اين مطلب اين است كه ما وقتى اختلاف مناظر را به سبب اختلاف اوضاع مشاهده و تجربه مىكنيم ، به طور يقين به اختلاف اين چيزهايى كه مىبينيم علم پيدا مىكنيم ، سپس وقتى علت اين امر را مىشناسيم ، كه عبارت است خروج خطوط شعاعى مستقيم از چشم به سوى چيز مرئى « 1 » ، كه مخروط شعاعى به وجود مىآورند ، در مىيابيم كه آنچه در حقيقت مرئى است عبارت است از رنگ و نور . اما ابعاد و\r\n\r\n\r\n","description":"","footnote":"\r\n( 1 ) . در مورد ابصار و كيفيت آن چند قول است : يكى قول رياضيون است كه به خروج شعاع از چشم به سوى شىءمرئى قائل‌اند . برخى از ايشان اين شعاع را به صورت مخروطى مىدانند كه رأس آن در مركز چشم و قاعدهء آن بر سطح شىء مرئى است .\r\nاستاد حسن حسن زاده آملى ، در صفحه 204 و 205 كتاب نفيس اتحاد عاقل به معقول ( انتشارات حكمت ، چاپ اول ، شعبان 1404 هجرى قمرى ) در اين مورد تعليقه‌اى مفيد بر نسخه‌اى از طبيعيات شفا را نقل فرموده‌اند كه صدر آن عيناً ، در اين‌جا نقل مىشود :\r\n« اعلم ، أنّ الإبصار بخروج الشعاع ؛ لكن لاعن الرائي بل عن المرئيّ . وظنّي أنّ اعتقاد المتقدّمين كان كذلك ، و لكن لمّا أطلقوا القول وقالوا : إنّ الإبصار بخروج الشعاع و لم يتقيّدوا الرائي بخروجه عن المرئيّ ، توهّم أنّ مرادهم خروج الشعاع عن الرائي ؛ و لمّا كان كذلك ، فالاعتراضات التي أوردت على خروج الشعاع ، كلّها مندفعة . »\r\nترجمه : « بدان ، كه ابصار با خروج شعاع صورت مىگيرد ، اما نه از چشم بلكه از شىء مرئى . و به اعتقاد من ، متقدمين چنين اعتقاد داشته‌اند ، اما چون آن را به طور مطلق ادا كردند و گفتند : ابصار با خروج شعاع صورت مىگيرد و آن سخن را مقيد نكردند به اين كه ، خروج شعاع از شىء مرئى ، باعث ابصار است . بنابراين چنين توهم شد كه منظور قدما خروج شعاع از چشم است . و چون چنين باشد ، اعتراضات وارد بر نظريه خروج شعاع . يك‌جا دفع مىشود . »\r\nبا توجه به اين تعليقهء مفيد ، معلوم مىشود كه احتمالًا نظريه « خروج شعاع » در طول تاريخ فلسفه اسلامى بد فهميده شده است و اساساً كسى در مورد ابصار قائل به « خروج شعاع از چشم به سوى شىء مرئى » نبوده است . واللَّه اعلم\r\n","page_name":" 194 ","page_number":194},
  {"content":"\r\n\r\nحركت و زيبايى و زشتى و جسم ، از آن جهت كه جسم است . در حقيقت مرئى نيستند ، بلكه باعروض نور و رنگ مرئى هستند .\r\nسپس احكام برهان لم را شروع مىكنيم .\r\nدر فصل ديگرى بيان مىكنيم كه لازم است برهان لم شامل سبب و علت وجود باشد . و لازم است كه اين علت ، علت تامه باشد ، نيز لازم است كه اين علت ، علت وجود محمول براى موضوع باشد . نه علت وجود فى نفسه محمول . و بيان مىكنيم كه نتيجه برهان لم ، هر گاه كبراى قياس ديگرى قرار داده شود ، باز برهان لم حاصل مىشود .\r\nاز اين‌جا روشن مىشود كه در برهان لم سالبه ، وضع علت ناقص كفايت مىكند .\r\nنيز روشن مىشود كه سبب در برهان لم بايد حد وسط قرار گيرد .\r\nنيز از اين‌جا روشن مىشود كه اگر در برهان ان سببى وجود داشه باشد ، اين سبب حد اكبر خواهد بود .\r\nسپس احكام برهان ان را شروع مىكنيم .\r\nو در فصلى از اين مقاله بيان مىكنيم همان‌طور كه گفته‌اند ، برهان ان به سه قسم تقسيم مىشود : برهانى كه مقدمات آن سبب ندارند ، برهانى كه حد اكبر آن علت حد اوسط آن است ، و برهانى كه حد اكبر و حد اوسط آن ، هر دو ، معلول علت سومى هستند . و بيان مىكنيم كه جز قسم اول ، دو قسم ديگر در حقيقت برهان نيستند ، و باز بيان مىكنيم كه برهان ان و برهان لم همان‌طور كه در قياس اقترانى جريان دارند در قياس استثنايى نيز جريان دارند .\r\nو با نظر به جميع اين مطالب روشن مىشود كه قياس از يكى از دو چيز متلازم و متضاعف به ديگرى ، برهان نيست .\r\nنيز روشن مىشود كه قياسى كه حد اكبر آن علت حد اوسط آن باشد ، يا هر دو با هم معلول امر سومى باشند ، البته برهان‌نيست . و بااين‌مطلب مقاله را ، ان شاء اللَّه ، تمام\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمىكنيم . « 1 »\r\n\r\nفصل دوم\r\nلازم است محمول مقدمه برهان ذاتى موضوع آن باشد ، و مقصود از « ذاتى » ، آن چيزى است كه حقيقتاً و نه مجازاً ، بر چيزى عارض شود يا حمل گردد ، لازمه اين امر آن است كه اگر ارتفاع تمام چيزهايى كه ممكن است محمول موضوع واقع شوند فرض شود ، حكم به حال خود باقى ماند ؛ و اگر چيزى از قيدهاى اعتبار شده در دو طرف حكم مرتفع گردد ، حكم زايل شود .\r\nهمان‌طور كه بيان كرده‌اند ، مىگوييم : اگر محمول « ذاتى » نباشد و غريب باشد ، در حقيقت حكم صورت نمىگيرد ؛ و در اين صورت مقدمه صادق نمىشود و نتيجه را ايجاب نمىكند .\r\nهم‌چنين همان‌طور كه بيان كرده‌اند مىگوييم : اگر ( محمول ) « ذاتى » نباشد ، ضرورتاً بايد عروض ( محمول بر موضوع ) به واسطه چيز ديگرى صورت گيرد ، و اين واسطه يا اعم از موضوع است ، يا مساوى موضوع ، و يا اخص از آن است . اگر اعم از موضوع باشد ، اخذ خصوصيتى در موضوع بيهوده بوده . و حكم همراه آن در نفس الامر كاذب خواهد بود ؛ و اگر مساوى باشد . موضوع در نفس الامر عين آن ( واسطه ) خواهد بود ؛ و اگر اخص باشد ، اخذ خصوصيتى در ( موضوع ) لازم مىآيد و حكم بدون آن ( خصوصيت ) ، كاذب خواهد بود .\r\nاز اين‌جا روشن مىشود كه عارض ذاتى ممكن نيست كه از موضوع خود اعم يا اخص باشد ، زيرا هر گاه اعم باشد ، با غير نوع موضوع هم وجود خواهد داشت . و در اين صورت خصوصيت موجود در موضوع بيهوده خواهد بود . و آنچه كه ذاتى\r\n\r\n\r\n","description":"","footnote":"\r\n( 1 ) . شفاء ، برهان ؛ فصل دوم از مقاله دوم ، ص 125\r\n","page_name":" 196 ","page_number":196},
  {"content":"\r\n\r\nموضوع است فقط حصه‌اى از موضوع خواهد بود نه خود موضوع . و اگر اخص باشد ، موضوع آن حصه‌اى از موضوع مفروض خواهد بود نه خود موضوع ، پس واجب است كه ( عارض ذاتى ) مساوى موضوع باشد .\r\nاز اين‌جا روشن مىشود كه ممكن است حصه‌اى را از ( موضوع ) اعم به عنوان تساوى اخذ كرد ، به شرطى كه آن ، موضوع يا محمول واقع شود ، مانند تنفس حيوان ، و سايه‌دار بودن جسم ، و سياهى كلاغ و سفيدى برف . پس در اين‌جا حيوان به معناى موجود داراى ريه ، و جسم به معناى امر كثيف ، و سياهى و سفيدى به منزله امورى ناشى از طبيعت كلاغ و برف اخذ مىشوند . « 1 »\r\nهم‌چنين از اين‌جا روشن مىشود كه عارض ذاتى بر دو قسم است :\r\n\r\n\r\n","description":"","footnote":"\r\n( 1 ) . در نسخه چاپى به جاى مطالبى كه از آغاز اين فصل تا اين جا آورديم . مطالب ديگرى به شرح ذيل آمده است :\r\nلازم است محمول مقدمه برهانى ذاتى موضوع آن باشد . يعنى در حقيقت براى ذات موضوع و نفس آن ، و نه براى امرى غير آن ، ثابت باشد و ضرورت دارد كه چنين محمولى يا نفس ذات موضوع و يا جزئى از اجزاى حد موضوع باشد : مانند جنس و فصل و جنس جنس و فصل جنس ، يا عرضى كه در حد آن اخذ مىشود ، يا چيزى از مقومات آن عرض مانند جنس يا جنس جنس يا فصل آن باشد .\r\nاين مطلب در حمل مستقيم جريان دارد كه حمل عارض بر معروض است . اما در حمل منحرف كه حمل معروض بر عارض است مانند ضاحك انسان است . لازم است كه در آن ، محمول در حدموضوع اخذ شود . اما اخذ شىء از مقومات آن ، مانند جنس جايز نيست ، زيرا اين امر مستلزم آن است كه موضوع از محمول اعم باشد ، كه در اين صورت قضيه كاذب خواهد بود .\r\nاز اين‌جاست كه عرض ذاتى را چنين تعريف كرده‌اند كه آن محمولى است كه موضوع يا مقوّم موضوع در حدّ آن ، يا آن در حدّ موضوع اخذ شود . پس محمولاتى كه نه در حد موضوع اخذ مىشوند . و نه موضوع يامقوم آن در حد آنها اخذ مىشود « ذاتى » نيستند بلكه « عرض غريب » هستند . مانند سياهى نسبت به كلاغ .\r\nاز آنچه گذشت معلوم مىشود كه عرض ذاتى نمىتواند از موضوع خود اخص باشد . اما مىتواند اعم باشد . مانند انسان حيوان است ، كه در اين مورد انسان و آنچه كه در حقيقت عارض است حصه‌اى مساوى معروض است . نيز روشن مىشود كه در مقدمه برهانى . « عرض غريب » داخل نمىشود .\r\nشيخ مىگويد : « اگر جايز باشد كه مقدمات برهانى « غريب » باشند ، در آن صورت مبادى برهان علت نخواهند بود ، و در نتيجه برهان علت نتيجه نخواهد بود »\r\n","page_name":" 197 ","page_number":197},
  {"content":"\r\n\r\nاول : آنچه به واسطه محمول ذاتى ديگر بر شىء حمل مىشود و همين‌طور تا آخر ، تا اين كه به محمول ديگرى منتهى شود كه اخذ آن در حد موضوع ممكن باشد .\r\nدوم : آنچه بدون وساطت محمول ديگر بر شىء حمل مىشود ، و اين قسم دوم « اولى » ناميده مىشود ، و چه بسا اين قسم با محمولات ديگر اشتباه شود .\r\nقانون شناسايى « اولى » اين است كه با فرض ارتفاع هر چيز ديگر ، اخذ موضوع و محمول در حد يكديگر ممكن باشد ، و اگر در اين حالت اتصاف موضوع به محمول امكان داشته باشد ، محمول « اولى » خواهد بود .\r\nو از اين‌جا تميز بين اولى و « غير اولى » ممكن مىگردد ، همان‌طور كه معلم اول نيز چنين گفته است كه : « هر گاه حكم با معانى مختلفى مقارن باشد ، و ارتفاع جميع معانى مگر يكى از آنها فرض شود ، سپس اين معناى واحد تبديل شود و آنچه كه با ثبوت آن حكم ثابت شود و با ارتفاع آن حكم مرتفع گردد ، آن « اولى » است .\r\nمانند تساوى زواياى سه گانه مثلث با دو قائمه ، كه ذاتى مطلق مثلث است و به واسطه مطلق مثلث بر مثلث متساوى الساقين ثابت مىشود . و مانند ثبوت حكم كلى بر جزئيات تحت كلى ( كه به واسطه ثبوت آن بر كلى انجام مىپذيرد ) . » « 1 »\r\nهمان‌طور كه بيان كرده‌اند مىگوييم : از آن‌جا كه چنان است كه گفتيم ، و حمل اعم بر شىء قبل از حمل اخص بر آن است ، بنابراين برهانى كه حد اوسط آن خود به خود از حد اصغر آن اعم باشد . ابتدا برهان مطلوب اعم از نتيجه خواهد بود و سپس برهان بر نتيجه خواهد بود . مانند برهان تساوى زواياى داخلى مثلث با دو قائمه ، كه ابتدا برهان مطلق مثلث است و سپس برهان مثلث متساوى الساقين است ، مگر آن‌كه حد اوسط و حد اكبر با آنچه كه مساوى حد اصغر است مقيد گردد .\r\nسپس مىگوييم : از آن‌جا كه اخذ معروض عرض ( ذاتى ) در حد آن واجب است و اين اصل را فعلًا به عنوان مصادره مىپذيريم تا در آخر فصول مقاله چهارم اثبات\r\n\r\n\r\n","description":"","footnote":"\r\n( 1 ) . ارسطو ، انولوطيقا الاواخر ؛ 73 ب - 30 تا 35\r\n","page_name":" 198 ","page_number":198},
  {"content":"\r\n\r\nشود . و همان‌طور كه گذشت عارض حقيقى بر امر مساوى خود عارض است ، و حمل گاهى حمل مستقيم است - كه عبارت از حمل عارض با لذات بر معروض بالذات است - و گاهى حمل منحرف است - كه عبارت است از حمل معروض بر عارض ، زيرا در اين صورت در حقيقت آن چيزى حمل مىشود كه متصف به عارض است ، چون همان‌طور كه در فلسفه اولى بيان شده است وجود عارض وجود لغيره است - پس با توجه به تمام اين مطالب مىتوان عارض ذاتى را چنين تعريف كرد كه : آن عبارت است از محمول ذاتى كه موضوع يا مقوم موضوع در حد آن ، يا آن در حد موضوع اخذ شود . و منظور از مقوم موضوع ، موضوع موضوع است . همان‌طور كه در فلسفه اولى بيان شده است اين امر نيز به خاطر جواز قيام عرض به چيز ديگر است .\r\nمثلًا جسم طبيعى ، سطح و خط را به عنوان مثال در نظر مىگيريم ، اگر گفتيم اين جسم داراى سطح است ، موضوع كه جسم است ، در حد محمول اخذ مىشود . و اگر گفتيم اين سطح داراى خط است ، مقوم موضوع ، كه جسم است . در حد محمول اخذ مىشود . و اگر گفتيم اين سطح داراى جسم است ، محمول در حد موضوع اخذ مىشود . و اگر گفتيم اين خط داراى سطح است . باز محمول در حد موضوع اخذ مىشود ، و آن چنانچه گذشت در حقيقت چيزى است كه داراى خط است نه اين كه خود خط باشد ؛ و ممكن نيست مقوم محمول در حد موضوع اخذ شود ، زيرا آنچه كه در موضوع اخذ مىشود مقوم خود است . « 1 »\r\n\r\nفصل سوم\r\nلازم است مقدمه برهان « ضرورى » باشد ، همان‌طور كه بيان كرده‌اند مىگوييم : اگر\r\n\r\n\r\n","description":"","footnote":"\r\n( 1 ) . مقوم هر محمول . موضوع آن محمول است . بنابراين اگر مقوم محمول در حد موضوع اخذ شود ، مثل اين است كه خود موضوع در حد موضوع اخذ شده باشد . به همين خاطر ، مرحوم استاد فرمودند كه امكان ندارد مقوم محمول در حد موضوع اخذ شود\r\n","page_name":" 199 ","page_number":199},
  {"content":"\r\n\r\nزوال محمول از موضوع جايز باشد ، نقيض آن ممتنع نخواهد بود ، و در اين صورت نسبت به مقدمات يقين حاصل نخواهد شد ؛ بنابراين نتيجه نيز يقينى نخواهد بود و اين خلف است ، پس مطلوب ثابت شد . « 1 »\r\n\r\nفصل چهارم\r\nلازم است مقدمه برهان « كلى » باشد . همان‌طور كه بيان كرده‌اند مىگوييم « 2 » : اگر محمول كلى نباشد ، زوال آن از موضوع در بعضى اوقات يا ازبعضى از افراد جايز است ، ودراين صورت به مقدمه يقين حاصل نمىشود ، بنابراين به نتيجه نيز علم يقينى حاصل نمىشود ؛ و اين خلف است . پس مطلوب ثابت شد .\r\nاز اين دو فصل روشن مىشود « 3 » كه مقدمه مورد استعمال در برهان ، قضيه عرفيه عامه به اصطلاح كتاب « قضايا » است .\r\nشيخ در فصل اول از مقاله دوم كتاب « برهان » مىگويد : « وقتى در كتاب « قياس » مىگوييم : هر « ج » ضرورتاً « ب » است ، مقصود ما اين است كه هر آن چه موصوف « ج » باشد ، هرطور كه به « ج » بودن وصف شود ، خواه به طور دائم ، يا با ضرورت ، يا به طور موقت ، وخواه به وجود غير ضرورى ، آن چيز به طور دائم و در تمام اوقات موصوف « ب » است ؛ هر چند حتى به « ج » بودن نيز متصف نباشد . اما دراين كتاب ( برهان ) وقتى مىگوييم : هر « ج » ضرورتاً « ب » است ، مقصود ما اين نيست كه هر آنچه ضرورتاً موصوف « ج » است ، پس متصف به « ب » است ، بلكه معنايى اعم در نظر داريم ، و آن\r\n\r\n\r\n","description":"","footnote":"\r\n( 1 ) . نسخه چاپى فقط عنوان فصل سوم و جمله اول آن را دارد . بقيه اين فصل از روى نسخه خطى ترجمه شده است\r\n( 2 ) . نسخه چاپى عنوان فصل چهارم و جمله اول آن را فاقد است و تحت عنوان فصل سوم ، متن فصل چهارم راآورده است\r\n( 3 ) . منظور فصل سوم و فصل چهارم از مقاله دوم است\r\n","page_name":" 200 ","page_number":200},
  {"content":"\r\n\r\nاين كه : هر آنچه به « ج » وصف شود ، تا زمانى كه به « ج » متصف است به « ب » هم متصف است ، هر چند وجود ذات آن چيز شرط نشده باشد ، زيرا در اين‌جا محمولات ضرورى اجناس و فصول و عوارض ذاتى لازم است ولزوم اينها از اين جهت ضرورت ندارد ، زيرا هرگاه چيزى متصف به « نوع » باشد لازم نيست كه به جنس يا فصل يا حد يا لازم آن نوع نيز دائماً متصف باشد ، بلكه فقط تا زمانى به اين امور متصف است كه به نوع متصف است ، وهرگاه « نوع » زايل شود ، قطعاً حدآن ونيز اكثر فصول آن زايل خواهد شد . اما جنس ، چه بسا كه زايل شود ؛ مثلًا وقتى سفيدى از بين رفت و بىرنگ شد ، يا حلوا طعم خود رااز دست داد ، در اين صورت نوع و جنس آن ( كه سفيدى و رنگ ، وحلوا وطعم باشد ) با هم از بين مىروند ، و چه بسا ( جنس ) از بين نرود ، همان‌طور كه وقتى سياه از بين رفت وسفيد شد ، دراين صورت حمل نوع باطل مىشود اما حمل جنس باطل نمىشود . » « 1 »\r\nاز تمام اين مطالب گذشته روشن مىشود كه قضاياى اعتبارى برهان ندارند ، زيرا فاقد ضرورت وكليت هستند .\r\nو بايد دانست ، همان‌طور كه معلم اول تذكر داده است « 2 » ، كه ممكن است برهان از مقدماتى كه اكثراً غير دائمى است تأليف يابد ، ونتيجه‌اى كه اكثراً يقينى است حاصل آيد ، مگر اين كه اين هم به وجهى به انگيزه بازگشت كند ، مانند آنچه درمورد قضاياى جزئى بحث شد .\r\n\r\nفصل پنجم\r\nلازم است مقدمه برهان مشتمل بر سبب باشد ، يعنى اگر سببى دركار باشد علم به مقدمه ، علمى باشد كه از طريق آن سبب حاصل شده باشد .\r\n\r\n\r\n","description":"","footnote":"\r\n( 1 ) . شفاء ، برهان ؛ فصل اول از مقاله دوم ، ص 122\r\n( 2 ) . مقايسه كنيد با : ارسطو ، انولوطيقا الاواخر 4 173 الف : 25 - 40\r\n","page_name":" 201 ","page_number":201},
  {"content":"\r\n\r\nهمان‌طور كه بيان كرده اند مىگوييم : اگر ثبوت محمول براى موضوع سبب نداشته باشد ، اين خارج از بحث ماست . و گرنه واجب است درمقدمه‌اى كه يقينى است ، ما به سبب علم داشته باشيم ، در غير اين صورت وقتى به وجود سبب علم نداشته باشيم ، ممكن است آن سبب در نفس الامر اصلًا وجودنداشته باشد و از مقدمه مرتفع باشد و در اين صورت ارتفاع تصديق جايز است ، وحال آن‌كه ما تصديق را يقينى فرض كرده بوديم ، و اين خلف است . پس مطلوب ما ثابت شد .\r\nو از اين‌جا روشن شد مقدماتى كه برهان از آنها تأليف مىشود يا سبب نتيجه را اعطا مىكنند ، و يا سبب نتيجه را اعطا نمىكنند . برهان در صورت اول برهان « لم » و در صورت دوم برهان « ان » ناميده مىشود . بنابراين برهان ، به برهان « لم » و برهان « ان » تقسيم مىشود . اينك احكام هر دو قسم برهان را مورد بررسى قرار مىدهيم .\r\n\r\nفصل ششم : در احكام برهان لم\r\nشكل اول را در نظر مىگيريم ، سپس همان‌طور كه بيان كرده‌اند مىگوييم : لازم است كه علت موجود در برهان ، فقط علت تصديق نباشد ، بلكه علت وجود نيز باشد ، زيرا هر موضوعى علت ثبوت محمول خود براى نفس موضوع است ، هر چند براى ثبوت محمول آن بر موضوع ، علتى وجود نداشته باشد ، بلكه علت همه آنها امر سومى باشد ، زيرا محمول محمول شىء ، محمول شىء است ؛ اعم از اين كه علت محمول ، خود نيز ، محمول باشد ؛ يا علت محمول چيز ديگرى باشد . و هيچ برهان يا قياسى از اين معنا خالى نيست . پس برهان لم علت تصديق وعلت وجود را به دست مىدهد ، ولى برهان ان فقط علت تصديق رااعطا مىكند .\r\nسپس همان‌طور كه بيان كرده‌اند مىگوييم : لازم است اين علت ، علت تامه باشد ، زيرا اگر علت ناقص باشد ، در اين صورت از وجود آن وجود مطلوب حاصل نمىشود ، وبنابراين يقين حاصل نمىگردد ، و اين خلف است .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nو از اين‌جا روشن مىشود كه در برهان لم سالب ، وضع علت ناقصه كفايت مىكند ، زيرا ارتفاع آن ، يعنى ارتفاع مجموع علت ضرورتاً موجب ارتفاع مطلوب مىشود . « 1 »\r\nسپس همان‌طور كه ذكر كرده‌اند مىگوييم : واجب است اين علت ، علت وجود محمول براى موضوع باشد ، نه علت وجود خود محمول ، زيرا همان‌طور كه در فلسفهء اولى تبيين شده است ، وجود فى نفسه و وجود لغيره دو معناى جدا از هم هستند ، و همان‌طور كه امكان دارد اين دو معنا در ذات خود ازهم جدا باشند ممكن است از حيث علت نيز جدا باشند . پس اگر موضوع علت وجود فى نفسه محمول باشد وعلت وجود آن محمول براى موضوع ديگر نباشد ، دراين صورت ثبوت محمول براى موضوع موضوع ، مانند ثبوت آن براى موضوع ، ضرورى نخواهد بود ، و در نتيجه نسبت به مطلوب يقين حاصل نخواهد شد ، و اين خلف است .\r\nمثال : آتش چوب را از طريق حركت وتماس با آن مىسوزاند ، پس حركت وتماس باچوب معلول آتش ، وعلت وجود آتش در چوب است ، بااين حال علت وجود فى نفسه آتش نيست بلكه علت آتشى است كه در چوب است .\r\nاز آنچه گذشت معلوم شد كه لازم است علت ، در قياس حد اوسط قرار گيرد ، ونيز از اين‌جا روشن شد كه اگر در برهان ان علتى باشد ، آن علت ، همان حد اكبر خواهد بود .\r\nسپس همان‌طور كه بيان كرده‌اند مىگوييم : هرگاه نتيجه برهان لم ، كبراى برهان ديگرى قرار داده شود ، آن برهان نيز برهان لم خواهد بود ، زيرا علت وجود آن امر ديگر ، خود از طريق و وساطت همان امر ، علت تمام چيزهايى است كه آن امر داراست . پس هرگاه در نتيجه حد اكبر موجود باشد ، اين علت ، علت ثبوت اكبر براى حد اصغر دوم - كه حد اصغر اول براى آن موجود است ، مىباشد ، اما عليت آن به واسطه حد اصغر اول است .\r\n\r\n\r\n","description":"","footnote":"\r\n( 1 ) . زيرا وقتى بخواهيم از يك برهان نتيجه سلبى اخذ كنيم ، و دراين برهان علت ناقصه را وضع كنيم - حد وسط قرار دهيم - با رفع علت ناقصه . علت تامه هم خود به خود رفع مىشود و نتيجه سلبى اخذ مىگردد\r\n","page_name":" 203 ","page_number":203},
  {"content":"\r\n\r\n\r\nفصل هفتم : در احكام برهان ان\r\nشكل اول را درنظر مىگيريم ، وهمان‌طور كه بيان كرده‌اند مىگوييم : برهان ان ، بر حسب تقسيم ، احتمال دارد از مقدماتى حاصل شود كه سبب ندارند و يا از مقدماتى حاصل شود كه سبب دارند . در صورت دوم يا حد اكبر علت حد اوسط است ، و يا هردو معلوم علت سومى هستند . قسم اول نزد جمهور منطقيون « دليل » و قسم دوم « برهان ان مطلق » ناميده مىشود .\r\nسپس همان‌طور كه بيان كرده‌اند مىگوييم : « دليل » خود به خود توليد يقين نمىكند . براى مثال فرض مىكنيم كه « ج » ، « ب » است و « ب » ، « الف » است و « الف » علت « ب » است . در اين‌جا ضرورت « ج ب است » از ضرورت « ج الف است » متأخر است ، و از طرف ديگر ضرورت « الف » بودن « ج » ، كه نتيجه است ، از ضرورت « ب » بودن « ج » ( صغرى ) متأخر است ، بنابراين يقين به « الف » بودن « ج » از يقين به « ج » بودن « الف » متأخر است و اين دور است . پس مطلوب ما ثابت است .\r\nسپس همان‌طور كه بيان كرده‌اند مىگوييم : برهانى كه حد اوسط وحد اكبر آن ، هر دو ، معلول امر سومى باشند خود به خود توليد يقين نمىكند . براى مثال فرض مىكنيم كه : « ج » ، « ب » است و « ب » ، « الف » است و « ب » و « الف » ، هر دو ، معلول امر سوم كه « د » است مىباشند . در اين‌جا ضرورت « الف » بودن « ب » بر ضرورت « د » بودن « ب » متوقف است ، و با ضرورت « د » بودن « ب » است كه ضرورت « الف » بودن « ج » و « الف » بودن « ب » همزمان در مرتبه واحدى ثابت مىشود ، و همين‌طور يقين به اين دو نيز به همين ترتيب حاصل مىشود . ولى ما فرض كرده بوديم كه يقين به « الف » بودن « ب » مقدم بر « الف » بودن « ج » است ، و اين خلف است .\r\nاز اين‌جا روشن مىشود كه قياس از يكى از دو متضايف ، يا دو متلازم ، و به‌طورى كلى از يكى از هر دو چيزى كه علم به آنها يك‌سان است به ديگرى توليد يقين نمىكند .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nنيز روشن شد كه قياسى كه حد اكبر آن علت حد اوسط آن است ، يا هر دو معلول امر سومى هستند ، البته قياس برهانى نيست ، زيرا اين نوع قياس توليد يقين نمىكند .\r\nپس واجب‌است كه برهان ان از مقدماتى تأليف شود كه داراى سبب نيستند .\r\nشيخ درفصل هشتم ازمقاله اول كتاب « برهان » مىگويد :\r\n« اگر ثبوت حد اكبر بر حد اصغر علتى نداشته باشد ، بلكه ذاتاً حد اكبر بر حد اصغر ثابت باشد ، امااين ثبوت بين الوجود نباشد ، وثبوت حد اوسط بر حد اصغر نيز علتى نداشته باشد ، اما اين ثبوت بين الوجود باشد ، وثبوت حد اكبر بر حد اوسط نيز بين الوجود باشد ، در اين صورت مىتوان برهان يقينى منعقد كرد وچنين برهانى ، برهان ان خواهد بود نه برهان لم » . « 1 »\r\nسپس مىگويم : از آن‌جا كه مطلق قياس به قياس اقترانى وقياس استثنايى تقسيم مىشود ، وقضيه ( شرطى ) منفصله به وجهى به ( شرطى ) متصله منحل مىگردد ، و در ( قياسات ) شرطى تمام اشكال مانند قياسات حملى به شكل اول بازگشت دارند ، بنابراين امكان دارد كه دراقسام ( قياس ) اقترانى برهان لم وبرهان ان واقع شود .\r\nاما قياس استثنايى يا از متصله و يك استثنا تأليف مىيابد ، كه در اين صورت وضع علت ، علت وضع معلول ، و رفع علت ، علت رفع معلول است . پس ممكن است در اين نوع قياس برهان لم واقع شود . و اگر در آن علتى باشد وبرهان ، برهان لم باشد ، واجب است كه آن علت هرگاه وضع استثنا شود مقدم باشد ، وهرگاه رفع استثنا شود تالى باشد . براى مثال مىگوييم : هرگاه علت موجود باشد معلول موجود است ، لكن علت موجود است ، نتيجه مىدهد كه : بنابراين معلول موجود است . و مانند : هرگاه معلول موجود باشد علت نيز موجود است ، لكن علت موجود نيست ، كه نتيجه مىدهد : بنابراين معلول موجود نيست . يا اين‌كه قياس استثنايى ازمنفصله وحمليه\r\n\r\n\r\n","description":"","footnote":"\r\n( 1 ) . برهان شفاء ، فصل هشتم از مقاله اول ، ص 86\r\n","page_name":" 205 ","page_number":205},
  {"content":"\r\n\r\nتأليف مىيابد ، كه در اين صورت چون قضيه منفصله به قضيه متصله منحل مىگردد حكم آن روشن است . يعنى : هرگاه براى انتاج رفع ، وضع استثنا شود ، واجب است كه وضع ، علت باشد و رفع ، نقيض معلول باشد . يا وضع نقيض باشدورفع ، معلول باشد .\r\nوهرگاه براى انتاج وضع ، رفع استثنا گردد ، دراين صورت اگر رفع ، علت باشد وضع ، نقيض معلول خواهد بود و اگر رفع ، نقيض علت باشد وضع ، معلول خواهد بود .\r\nمثال از منفصله حقيقيه : ياعلت موجوداست ، يامعلول معدوم است ؛ لكن علت موجود است پس معلول موجود است ؛ و لكن علت موجود نيست پس معلول معدوم است . يا مثال ديگر : يا معلول موجود است ياعلت معدوم است ، لكن علت معدوم است ، پس معلول موجود نيست ؛ و لكن علت موجود است ، پس معلول موجود است .\r\nاز تمام اين بيانات روشن مىشود كه ، برهان لم همان‌طور كه در اقترانى حملى وشرطى واقع مىشود ، در ( قياس ) استثنايى نيز واقع مىشود .\r\nبرهان ان ، همان‌طور كه درقياس اقترانى واقع مىشود ، در قياس استثنايى نيز واقع مىشود ، بلكه در استثنايى « دليل » موجب يقين است ، اما در اقترانى چنين نيست . مثال :\r\nهرگاه معلول موجود باشد پس علت آن موجود است ، لكن معلول موجود است .\r\nوجهت اين استدلال ظاهر است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nمقاله سوم ( سه فصل )\r\n\r\nفصل اول : در هدف اين مقاله\r\nدر فصل اول ازمقاله اول گفتيم كه قياس برهانى داراى سه قسم احكام است ، و قسم سوم از احكام اين است كه قياس برهانى در كدام حالات و در كدام مواضع توليد يقين مىكند و در كدامين حالات توليد يقين نمىكند ؛ يعنى شرايط برهان از حيث وقوع آن در مواضع و علوم مختلف . در اين مقاله اين حالات مورد بررسى قرار مىگيرد .\r\nابتدا در فصلى از اين مقاله حقيقت علم برهانى را از آن جهت كه برهانى است معلوم مىكنيم ، زيرا اين امر سزاوار بيان است . اما چنانچه در مقاله دوم دانستى ، در علوم غير برهانى برهان وجود ندارد ؛ و باز دانستى كه هر علمى داراى مبادى تصورى ومبادى تصديقى خارج از آن علم است ؛ ودانستى كه مبادى به مبادى بيّن ومبادى غير بيّن تقسيم مىشود ؛ نيز دانستى كه موضوع مسئله يامساوى موضوع علم است و يا از موضوع علم اخص است و يا نوعى از موضوع علم و يا جزئى ازموضوع علم و يا غيره است ؛ ودانستى كه مطالب در مسائل سه قسم است : مطلب ما ، مطلب هل ومطلب لم ، و بين اين مطالب ترتيبى است ، وبازدانستى كه بيان مبادى در خود علم محال است ، بلكه مبادى در علم بدون بيان وضع مىشوند ؛ نيز دانستى كه گاهى حد و وجود مبادى با هم وضع مىشوند و گاهى فقط يكى از آنها وضع مىشود .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nاز تمام اين مطالب روشن مىشود كه هر علمى داراى يك موضوع است ، نيز محمولات علوم عوارض ذاتى موضوعاتشان هستند .\r\nهم‌چنين علوم به علم اول منتهى مىشوند . نيز روشن مىشود كه در بقيه علوم برهان‌هاى شرطى اقامه مىشود . نيز روشن مىشود كه علوم داراى سه جزء هستند :\r\nموضوعات ، محمولات ومبادى ، و هيچ برهانى جز باقياس استثنايى تمام نمىشود ؛ و هم‌چنين هرگاه موضوع مسئله از موضوع علم اخص باشد ناچار بايد تقسيمى انجام شود .\r\nنيز روشن مىشود كه علم الهى بر هيچ يك از علوم جزئى توقف ندارد ، بلكه امر بر عكس است .\r\nنيز روشن مىشود كه محال است علم جزئى لميت علم كلى را روشن كند .\r\nسپس در فصلى ديگر بيان مىكنيم كه علوم گاهى به عموم وخصوص اختلاف پيدا مىكنند ، و گاهى به تباين . و چه بسا علوم در بعضى از مسائل اشتراك داشته باشد . وحد اوسطهاى استعمال شده در براهين علم يا مساوى موضوع علم اند يا به وجهى با موضوع علم مساوى در نظر گرفته مىشوند . و اين كه برهان‌ها گاهى از علمى به علم ديگر منتقل مىشوند ، وكيفيت اين انتقال را بيان مىكنيم .\r\nاز اين جا روشن مىشود كه مسائل عام درعلم اعم حد اوسط برهان‌هاى علم اخص هستند ، هرگاه به نحو مخصص اخذ شوند ، و اينها خود به خود مسائل علم اخص هستند ، و با اين بيان مقاله را تمام مىكنيم ، ان شاء اللَّه تعالى .\r\n\r\nفصل دوم : در حقيقت علوم برهانى و اجزاى آنها و احكام آنها از اين جهت كه علوم برهانى هستند\r\nاز آن‌جا كه در قضيه برهانى محمول ، عرض ذاتى موضوع است ، وتصور عرض ذاتى از تصور موضوع آن بىنياز نيست ، يعنى موضوع عرض ذاتى يا مقوم موضوع\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nعرض ذاتى ، در حد عرض ذاتى ماخوذ است ؛ يا عرض ذاتى در حد موضوع مأخوذ است ، بنابراين آنچه عروض آن بر محمول به نحوى است كه در تصور وعروض از موضوع بى نياز نيست ، آن هم عرض ذاتى موضوع است ؛ و همين‌طور آنچه كه بر محمول محمول ، حمل مىشود نيز چنين است وتاآخر . و در طرف موضوع نيز چنين است .\r\nعرض ذاتى گاهى ازموضوع خود اخص است ، يعنى همان‌طور كه دانستى بر حصه‌اى از موضوع حمل مىشود ، بنابراين ، اين محمول به همراه عوارض ساير حصص بر سبيل تردد عرض ذاتى تمام موضوع است . « 1 » پس در اين‌جا قضايايى وجود دارد كه موضوع بعضى از آنها ، يامجموع عده‌اى از آنها براى محمول ديگرى عرض ذاتى است و اين امر از بالا به قضيه‌اى منتهى مىشود كه محمول آن محمول نداشته باشد در صورتى كه براى موضوع موضوع آن عرض ذاتى باشد ، و از پايين به قضيه‌اى منتهى مىشود كه اگر عارض ذاتى موضوع آن باشد ، محمول محمول آن وجود نداشته باشد . بيان اين مطلب در فصل سوم از مقاله اول گذشت ، و اين همان چيزى است كه « علم » ناميده مىشود .\r\nاز اين‌جا روشن مىشود كه هرعملى داراى موضوعى است كه تمام محمولات علم از عوارض ذاتى آن موضوع هستند ، و اين همان چيزى است كه معلم اول از آن چنين اراده كرده است كه واجب است برهان يك مسئله ازامور مناسب به اعلم منعقد شود ، و اگر چنين نباشد يقين حاصل نمىشود . « 2 »\r\nچه بسا هنگام نبودن برهان از امور مناسب به اين مطلب قناعت شود ، و اين امر در\r\n\r\n\r\n","description":"","footnote":"\r\n( 1 ) . عده‌اى بر اين عقيده‌اند كه مثلًا ، عليت و معلوليت ، قوه و فعل ، وجود و امكان و . . . دو به دو از عوارض ذاتى « وجودبما هو وجود » هستند ؛ اما مثلًا عليت ، قوه و ماكان عرض ذاتى حصه‌اى از « وجودبما هو وجود » و معلوليت ، فعل و وجوب عرض ذاتى حصه‌اى ديگر از « وجود بما هو وجود » هستند\r\n( 2 ) . ارسطو ، انولوطيقا الاواخر ، فصل 2 از مقاله اول ، 71 ب : 15 - 30\r\n","page_name":" 209 ","page_number":209},
  {"content":"\r\n\r\nعلوم متباين بسيار زياد اتفاق مىافتد ، كه در اين حال قياس تأليف شده خود به خود برهان باشد ، اما براى اين علم برهان نباشد .\r\nاز اين‌جا روشن مىشود محمولى كه از موضوع خود اعم باشد وعارض غريب ، هردو ، ازعلم خارج هستند .\r\nنيز روشن مىشود كه براهينى كه درعلمى مورد استعمال واقع مىشوند واجب است عوارض ذاتى موضوع علم را ثابت كنند .\r\nنيز روشن مىشود كه تمايز علوم به تمايز موضوعات است ، يعنى نسبت بين علوم با نسبت بين موضوعات آنها سنجيده مىشود ؛ وعلم هرگاه اعم باشد كلى ، عالى واشرف ناميده مىشود ؛ وهرگاه اخص باشد جزئى ، سافل واخس ناميده مىشود .\r\nنيز روشن مىشود كه لازم است علوم به علم اعمى منتهى شوند كه از اعم اشياء بحث مىكند ، و آن علم الهى است كه از احوال موجود از آن جهت كه موجود است بحث مىكند ، وعلوم ديگر تحت اين علم واقع مىشوند .\r\nنيز روشن مىشود كه درتمام علوم جزئى در حقيقت براهين شرطى اقامه مىشود ، زيرا دراين براهين وجود مبادى وصدق آنها فرض مىشود . « 1 »\r\nسپس مىگوييم : از آن‌جاكه هر مسئلهء علمى لازم نيست ضرورى باشد ، وهمين‌طور ممكن نيست كه هر مسئلهء نظرى توسط قضيه‌اى كه در خود علم است تبيين شود ، بلكه چه بسا توسط قضيه ديگرى كه موضوع آن خارج از موضوع علم است بيان شود ، وموضوع آن قضيه يا اعم از موضوع علم است يامساوى با موضوع علم است ، وسخن درباره حد نيز به همين منوال است ، پس بعضى از علوم به تصورات وتصديقات خارج ازخود نياز دارند كه مبادى تصورى ومبادى تصديقى\r\n\r\n\r\n","description":"","footnote":"\r\n( 1 ) . وجود مبادى و صدق آنها در علوم جزئى به عنوان اصل موضوع ، مسلم پذيرفته مىشود ؛ و اما اين مبادى و صدق آنها در علم اعم ، علم الهى ، اثبات مىشود ؛ بنابراين براهين اقامه شده در علوم جزئى از براهين شرطى هستند ، زيرا بنا بر فرض وجود مبادى و صدق آنها اقامه مىشوند\r\n","page_name":" 210 ","page_number":210},
  {"content":"\r\n\r\nناميده مىشوند .\r\nاز اين‌جا وازآنچه گذشت معناى اين سخن روشن مىشود كه علوم داراى سه جزء هستند : موضوعات ، مسائل - كه محمولاتى هستند كه اثبات مىشوند - ومبادى .\r\nمبادى يا خود به خود ، بيّن هستند و يا نظرى هستند ؛ مبادى بيّن ، « علوم متعارف » ناميده مىشوند . و اقدم علوم متعارف اين قضيه است كه : سلب وايجاب نه باهم صادق مىآيند و نه باهم تكذيب مىشوند ، زيرا هر مطلب نظرى وضرورى به اين قضيه بازگشت دارد ، و به همين دليل ، به اين مطلب در برهان تصريح نمىشود ، همان‌طور كه جز هنگام مخاطبه با معاند به شكل قياس تصريح نمىشود .\r\nاز اين‌جاروشن مىشود كه هيچ برهانى جز از طريق استثنا تمام نمىشود و آن قياس استثنايى است كه براول اوايل مشتمل است . « 1 »\r\nاما مبادى نظرى درجايى ديگر ، يعنى درعلمى ديگر ، تبيين مىشوند و در علمى كه مبدأ آن هستند بر سبيل تسليم وضع مىگردند ، اگر چنين مبادىاى به هنگام استعمال با انكار متعلم مواجه باشند ، « مصادرات » ناميده مىشوند و گرنه ، « اصول موضوعه » ناميده مى شوند ؛ اما اين‌كه چرا اين‌طور است ، به زودى پس از اين مورد بحث قرار مىدهيم . اينك به تفصيل اجزاى علوم باز مىگرديم و مى گوييم : همان‌طور كه گفته‌اند موضوعات مسائل يا عين موضوع علم اند ، يا عارض ذاتى موضوع علم‌اند ، يا نوعى از موضوع علم و يا جزئى ازموضوع علم هستند ، كه از آن جهت كه جزءاند مساوى موضوع علم نيستند ، و در اين صورت هر چند خود به خود از\r\n\r\n\r\n","description":"","footnote":"\r\n( 1 ) . هر مطلب نظرى ، ناگزير به يك مطلب بديهى بازگشت دارد ، و تمام بديهيات به اين اصل امتناع تناقض ، كه بديهىترين بديهيات است بازگشت مىكنند . مفاد اصل امتناع تناقض ، اين است كه : « سلب و ايجاب يك شىء واحد ، در زمان واحد ، از يك جهت واحد ، محال است » . به عبارت ديگر ، تمام براهين بر اين اصل اساسى استوار هستند ؛ و از آن‌جا كه طبق اين اصل در برهان‌ها ، يك طرف « سلب و ايجاب » وضع و طرف ديگر رفع مىگردد . بنابراين تمام برهان‌ها از طريق استثنا اقامه مىشوند\r\n","page_name":" 211 ","page_number":211},
  {"content":"\r\n\r\nموضوع علم اخص هستند اما عارض ذاتى حصه‌اى از موضوع علم محسوب مىشوند ، و از آن‌جا كه تساوى ( موضوعات مسائل باموضوع علم ) واجب است تا ( عوارض ) ذاتى باشند ، پس ناچار بايد عوارض ذاتى حصص ديگر نيز موجود باشند تا بر روى هم به نحو ترديد بين جميع ، ذاتى نفس موضوع باشند .\r\nاز اين‌جاروشن مىشود كه در چنين موردى چاره‌اى جزتقسيم موضوع نيست ، و در مورد عارض ، نوع و جزء چاره‌اى جز اين نيست كه محمولى بايد باشد كه ازنظر تصور موضوعش ، ازتصور موضوع اول بىنياز نباشد .\r\nسپس همان‌طور كه بيان كرده‌اند مىگوييم : مسائل - كه محمولاتى هستند كه درعلوم براى موضوعات خود اثبات مىشوند ، يا عبارت از قضاياى ياد شده‌اند - از آن‌جا كه در خود به خود بين بودنشان ، يا در تبيين شدنشان از طريق برهان ، به يقين نياز دارند ؛ پس از امورى هستند كه از آنها سؤال مىشود و مورد طلب واقع مىشوند .\r\nو يا از ماهيت مطالب و يا از وجود فى نفسه يا وجود لغيره آنها سؤال مىشود . و تمام اين مطالب و تفصيل اين مطالب باكثرت انواع سؤال كثرت پيدا مىكنند ، مانند مطلب ما ، مطلب هل ، لم ، اى ، اين ، متى و من ، لكن اصول مطالب سه مطلب است : مطلب ما ، مطلب هل ومطلب لم ، وهريك از مطالب سه گانه بردوقسم است .\r\nمطلب ما بر دوقسم است : اول « ما شارحه » ، كه با آن از معناى لفظ به حسب وضع سؤال مىشود . و دوم ، « ماحقيقيه » ، كه باآن از ماهيت شىء سؤال مىشود .\r\nمطلب هل نيز دو قسم است : هل بسيط ، كه با آن از وجود شىء سؤال مىشود ، وهل مركب ، كه با آن از وجود شىء براى شىء سؤال مىشود .\r\nمطلب لم نيز بر دو قسم است : لم ثبوت ، كه باآن ازعلت نفس الامرى موجود سؤال مىشود ، و لم اثبات ، كه باآن ازعلت تصديق سؤال مىشود . ووجه رجوع به هر يك از اين سه مطلب از بيانات گذشته روشن شد .\r\nمطلب ما شارحه بر مطلب هل مقدم است ، زيرا تا معناى لفظ معلوم نشود ،\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nاز وجود آن سؤال نمىشود . ومطلب هل بسيط برمطلب ماحقيقيه مقدم است ، زيرا آنچه وجود ندارد ماهيت ندارد . اين امر خودبه خود روشن است وهم‌چنين بيان آن در فصل اول از مقاله چهارم خواهد آمد . پس حد قبل از اثبات وجود ، شرح اسم است .\r\nمطلب ما حقيقيه برمطلب هل مركب مقدم است ، زيرا تا حقيقت چيزى معلوم نباشد ، وجود چيزى براى آن و احكام آن مورد سؤال واقع نمىشود . اما مطلب لم مطلقاً به وجهى بر مطلق مطلب هل مقدم است ، زيرا اگر علت تصديق نباشد تصديق وجود مطلوب حاصل نمىشود ، ومطلب لم ازجهت ديگرى از مطلق مطلب هل متأخر است ، زيرا طلب علت وجود چيزى بعد از وجود چيز مطرح مىشود .\r\nاز اين‌جا ظاهر مىشود كه « مطلب لم اثبات » بر « مطلب لم ثبوت » مقدم است ، و چه بسا اين دو مطلب با هم جمع شوند ، همان‌طور كه در برهان لم چنين است . و چه بسا اين دو مطلب از هم جدا باشند ، همان‌طور كه وقتى حكمى با ضرورت حس ، يا از طريق ديگر ، معلوم مىشود ، سپس علت آن حكم مورد سؤال واقع مىشود ، برهانى كه اين علت را افاده كند فقط علت وجود را افاده مىكند .\r\nسپس ، همان‌طور كه ذكر كرده‌اند ، مىگوييم : از آن‌جا كه تصديق برمبادى توقف دارد ، بنابراين محال است اثبات خود مبادى درعلم طلب شود ، بلكه - همان‌طور كه گفتيم - مبادى درعلم وضع مىشوند . ومبادى درعلمى اخص از اين علم موضوع واقع نمىشوند ، مگر به صورت موقت ؛ بلكه در علمى اعم از اين علم موضوع واقع مىشوند .\r\nجايز است مبدأ ، مبدأ بعضى ازمسائل ياتمام مسائل علم باشد . وهرگاه براى بعضى از مسائل مبدأ باشد ، مسائل ديگر بر آن توقف نخواهند داشت ، ودراين صورت جايز است كه اين قسم ازمبادى جزء مسائل علم باشد ؛ در اين صورت در خود علم بحث مىشوند . وهليت درمبادى وضع نمى شود ، بلكه فقط ماهيت حقيقى آنها ، مثل موضوعات سايرمبادى وضع مىشود . اما قضايا از آن جهت كه قضايا هستند ماهيت\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nندارند ، بلكه فقط وجود آنهاوضع مىشود .\r\nپس روشن شد كه حد و وجود بعضى از مبادى هم زمان درعلم وضع مىشود .\r\nو بعضى از آنها فقط حدشان وضع مىشود ، و بعضى ديگر فقط وجودشان وضع مىشود .\r\nاز آنچه گذشت روشن مىشود كه علم الهى برهيچ يك ازعلوم سافل توقف ندارد ، بلكه حدودتمام علوم و مقدمات براهين تمام علوم درعلم الهى داده مىشود .\r\nآرى ، گاهى ممكن است از بعضى از علوم تحت علم الهى مبدئى براى بيان بعضى از مسائل علم الهى و براى اعطاى تصديق اخذ شود ، همان‌طور كه مقدماتى از علم هيئت - كه بر حساب ، هندسه ومناظر توقف دارد - براى بيان حال علويات اخذ مىشود ، و مقدمات طبيعى وهندسى در بحث هيولى و صورت وابطال جزء لايتجزى اخذ مىشود . لكن هرگاه عللى راكه برهان لم در آنها دخالت دارد وضع كنيم و جميع آنها را بر حسب آنچه كه درنفس الامر هستند اخذ كنيم ، لازم است كه دراين صورت علوم ، بر حسب اعم فالاعم مرتب شوند ، زيرا حمل عام از حمل خاص اقدم است ، و لازم است كه علت اعم ، اعم باشد .\r\nاز اين‌جا روشن مىشود كه محال است علم جزئى لميت علم كلى را اعطا كند .\r\n\r\nفصل سوم : در اختلاف علوم و مشاركت آنها و نقل برهان از علمى به علم ديگر\r\nهمان‌طور كه بيان كرده‌اند مىگوييم : دانستى كه ممكن است علوم به عموم وخصوص وتباين اختلاف داشته باشند ، و اين امر از وجود اختلاف بين خود اشياء ناشى مىشود .\r\nممكن است شىء واحد به دو حيثيت لحاظ شود ، و بنابر يك حيثيت محمول آن از عوارضى باشد كه از خود آن اعم است ، مانند انسان از اين حيث كه وجود عارض آن مىشود ، كه هم انسان وهم محمول آن ازعوارض موجود بماهو موجود هستند . و از\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nاين حيث كه انفعال مزاجى بر انسان عارض مىشود ، محمول انسان از عوارض موجود مطلق نيست .\r\nهم‌چنين هرقضيه كلى ، به قضاياى جزئيه منحل مىشود ، قضاياى جزئى كه از جزئيات محمول حمل شده برجزئيات موضوع حاصل مىشود ، همان‌طور كه بحث آن در فصل دوم ازمقاله دوم گذشت .\r\nاز اين‌جا روشن مىشود كه مسائل عامه درعلم اعم كه در علم اخص حد اوسط قرار مىگيرند ، اگر به نحو جزئيه درنظر گرفته شوند مسائل علم اخص هستند .\r\nازتمام اين مطالب روشن مىشود كه ممكن است دو علم اعم واخص دربعضى از مسائل مشترك باشند . مانند علم فلكيات وبسائط عنصرى ، كه علم الهى در بحث از ترتيب وجود وعلم طبيعى در بحث فن سماء طبيعى وعالم ، وعلم هيئت از آن بحث مىكند .\r\nسپس مىگوييم : حد اوسط مأخوذ در يك مسئله به هنگام اقامه برهان بر آن مسئله ، فى نفسه يا مساوى موضوع علم - كه درحقيقت حد اصغر است - مىباشد ، يااعم از آن ، و يا اخص از آن است . اگر مساوى باشد ، به حد اوسط مساوى ديگرى نياز خواهد بود ، وهمين‌طور ادامه خواهد يافت تا اين‌كه به حد اوسط مساوىاى منتهى شود كه ثبوت آن ضرورى است ، كه در اين صورت تمام مسائل اين علم ضرورى خواهد بود .\r\nو اگر حد اوسطهاى مساوى تسلسل نداشته باشند به حد اوسط اعم يا اخص منتهى مىشوند ، مانند دو قسم اخير ، كه غالباً چنين است . و آنچه كه از موضوع علم اعم باشد بايد متخصص گردد تا اين‌كه ضرورتاً مساوى وذاتى گردد ، مانند سياهى براى كلاغ ، كه اعم است و با سياهىاى كه اقتضاى طبيعت كلاغ است متخصص مىشود . و آنچه كه از موضوع علم اخص است بايد مساوى موضوع مسئله باشد ، به اين ترتيب كه همراه باغير خود ، به طريق ترديد ، مساوى موضوع علم باشد ، وسخن درباره آن مانند سخن درباره مساوى است .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nسپس مىگوييم : همان‌طور كه ذكر كرده‌اند ، لازم است حد اوسط اعم برموضوع اعم عارض شود تا مسئله علم اعم باشد ، و به هنگام اقامه برهان بر مسئله ، درعلم اخص اخذ شود ومتخصص گردد تامساوى موضوع باشد ، ودراين صورت اگر بيان صغرى ياكبرى به علم اعم حواله شود ، مقدمه اصل موضوع مىگردد ، و به اين امر انتقال برهان علمى به علم ديگر مىگويند .\r\nو اگر با بيان تام تبيين شود ، پس ناچار مقدمات آن ، مقدمات مخصص از علم اعم است ، به نحوى كه اگر از مقدمات تخصص لغو گردد ، برهان ، برهان علم اعم مىگردد درباره مسأله‌اى از آن علم اعم ، زيرا چنانچه گذشت هر حكمى بر موضوعى كلى ، به احكام جزئى بر جزئيات موضوع منحل مىشود ، به اين امر هم نقل برهان از علمى به علم ديگر مىگويند .\r\nمثال : مقدمات مأخوذ ازعلم هندسه براى تبيين كيفيت زاويه ديد ، كه اگر خصوصيت آن مقدمات زايل شود ، برهان هندسى محض بر مسئله هندسى محض خواهد بود . و در هر حال لازم است كه علمى كه برهان به آن منتقل مىشود تحت علمى باشد كه برهان از آن منتقل مىشود .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nمقاله چهارم ( چهار فصل )\r\n\r\nفصل اول : در هدف اين مقاله\r\nدر اول كتاب گفتيم كه قولى كه موجب تصور مطلوب مىشود ، يعنى معرف ، گاهى تصور مطلوب را با امور ذاتى آن ، و گاهى با امور خارج از آن موجب مىشود . و آنچه كه با امور ذاتى موجب مىشود ، يا با تمام ذات و يا با بعضى از ذات موجب تصور مطلوب مىشود ؛ و آنچه كه با تمام ذات موجب مىشود حد تام ناميده مىشود و ما بقى يا حد ناقص است ، كه تصور مطلوب را با بعضى از ذات ايجاب مىكند ، يا رسم تام است ، اگر مركب از ذاتى و عرض خارجى باشد ، و يا رسم ناقص است اگر فقط شامل عرضيات باشد .\r\nهدف از اين مقاله بيان احوال عارض بر « حد تام » از حيث « تام » بودن آن است .\r\nدر فصلى از اين مقاله روشن مىكنيم كه ماهيت دو معنا دارد : اول ، مقول در جواب « ماهو » ، كه براى ماهيات حقيقى مطرح مىشود . و دوم ، « ما به الشىء هو هو » ، و اين براى هر چيزى ، بر خلاف مورد اول ، وجود دارد .\r\nاز اين‌جا روشن مىشود كه آنچه وجود ندارد ، ماهيت ندارد .\r\nنيز روشن مىشود كه غير ماهيات حقيقى حد ندارند .\r\nنيز روشن مىشود كه حد قابل انعكاس بر محدود است ، و اين‌كه شىء واحد فقط يك حد دارد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nسپس در فصلى ديگر بيان مىكنيم كه تصور ، مثل تصديق ، به ضرورى و نظرى تقسيم مىشود و تصور نظرى به تصور بديهى منتهى مىگردد .\r\nو حد از لحاظ معنا و لفظ داراى شروطى است . و حد گاهى حد حقيقى و گاهى حد منطقى است . و از اين‌جا معناى اين سخن روشن مىشود كه ، ماهيات بسيط ، حد ندارند .\r\nسپس در فصلى ديگر مناسبت حد و برهان را بيان مىكنيم . و بيان مىكنيم كه گاهى حد زايد بر محدود است ، و اين‌كه حد با برهان كسب نمىشود .\r\nاز اين‌جا روشن مىشود كه اجزاى حد با برهان كسب نمىشود .\r\nنيز روشن مىشود كه آنچه كسب نمىشود حمل جزء است ، نه جزئيت جزء ، و چنين است در مورد حد .\r\nنيز روشن مىشود كه ممكن است اجزاى حدود منطقى با برهان كسب شود . و با اين سخن مقاله را ختم مىكنيم ، ان شاء اللَّه .\r\n\r\nفصل دوم : در معناى حد\r\nبر امور موجود در خارج احكام و آثار خاصى مترتب است ، مانند انسان و نخل ، كه به خاطر آن آثار و احكام چنان هستند كه هستند . مانند حيوانيت و نطق در انسان كه اگر چيزى از اين دو از انسان زايل شود خود انسان هم ضرورتاً زايل مىشود . سپس ما ضرورتاً يا با برهان يقينى مىدانيم . كه اين شىء به وجود مىآيد و معدوم مىشود ؛ و در خارج و در ذهن يافت مىشود ؛ و اين شىء خودش خودش است ؛ يعنى از خودش بر فرض وجودش سلب نمىشود و اين حكم در نفس الامر ضرورى است . نتيجه اين نكات اين‌كه وجود و غير آن از آنچه كه شىء به خاطر آن چنان است كه هست خارج هستند ، يعنى از ذات شىء خارج هستند ؛ و اين امر براى هر يك از معانى و اشياء صادق است .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nاز آن‌جا كه ضرورت و برهان يقينى مؤدى به اين مطلب هستند كه موجود در خارج ، ماهيتى است كه داراى آثار است . يا موجوددر خارج نفس وجود است ، و آنچه در ذات خودش داراى اين وجود نباشد بالعرض موجود است ، خواه در خارج ماهيت متحد با وجود باشد و خواه معناى ديگرى از معانىاى باشد كه عقل به واسطه ماهيات انتزاع مىكند . بنابراين از اين‌جا نتيجه مىشود كه ماهيات و معانى - كه حكم آنها گذشت - ذات و احكام خود را بعد از اين صفت ( وجود ) دارا مىشوند ، و با وجود است كه چنان مىشوند كه هستند نه بدون وجود ، زيرا غير وجود نفسيت ندارد تا براى آن حكم ثابت شود . و اين مطلب با حكم سابق مطابق با نفس الامر منافات ندارد .\r\nو اين معنا به وجهى در فلسفه اولى بيان مىشود .\r\nاز اين‌جا نتيجه مىگيريم كه ماهيت بين دو معنا با اشتراك لفظى استعمال مىشود :\r\nاول ، ماهيتى كه با وجود متحد مىشود و بر آن آثار مترتب مىگردد ، و آن همان چيزى است كه در جواب « چيست آن » گفته مىشود . دوم ، مطلق آن چيزى كه شىء با آن چنان است كه هست ، كه اين معنا ، موجود و ساير معانى غير ماهيات حقيقى را شامل مىشود . به اين معنا وجود داراى ماهيت است . و آن چيزى است كه با آن شىء چنان است كه هست . و منظور ما از « حد » - كه از معقولات ثانيه است - معناى اول است ، كه در جواب « چيست آن » گفته مىشود .\r\nاز اين‌جا روشن مىشود كه آنچه وجود ندارد ماهيت هم ندارد . بلكه حد ، قبل از بيان وجود ، شرح اسم است و بعد از بيان وجود حد مىشود .\r\nنيز روشن مىشود كه آنچه ماهيت حقيقى نيست ، كه داراى آثار باشد ، مانند معانى اعتبارى ، حد ندارد .\r\nنيز روشن شد كه حد بر محدود خود منعكس مىشود ، يعنى همان‌طور كه به نحو كلى حمل مىشود ، به نحو كلى نيز وضع مىگردد .\r\nنيز روشن مىشود كه ماهيت واحد بيش از حد واحد ندارد ، و برعكس .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\nفصل سوم : تصور هم چون تصديق به ضرورى و نظرى كه به ضرورى منتهى مىشود ، تقسيم مىگردد\r\nانقسام تصور به نظرى و بديهى نزديك به بداهت است ، اما انتهاى نظرى به بديهى ، مثل همان استدلالى است كه در فصل دوم از مقاله اول گذشت .\r\nسپس ، همان‌طور كه ذكر كرده‌اند مىگوييم : از آن‌جا كه حد ماهيت محدود را بيان مىكند ، پس داراى دو جهت است : جهت لفظ و جهت معنا .\r\nدر حد ، از جهت اول ، تمام آنچه كه تعريف و تعرف بر آن توقف دارد شرط مىشود ، مانند : اجلى بودن معرف ، مساوى و اخفى نبودن آن ، و منطبق بودن لفظ با صورت ذهنى بر محدود . پس حد نبايد مباين ، مجاز ، كنايه و استعاره و غيره باشد .\r\nاز جهت دوم تمام آنچه در فلسفه اولى از احكام ذاتيات ، برهانى شده است در آن ( حد ) شرط مىشود و در آن‌جا اين مطلب برهانى شده است كه ذاتى بيّن الثبوت است .\r\nحد در هر دو وجود ، از نظر خارج و از نظر تصور مقدم است . و ماهيت گاهى بسيط ، و گاهى مركب است .\r\nماهيت مركب از جنس و فصل تركيب مىشود ، و ماهيت فقط از اجناس يا فقط از فصول تركيب نمىشود . و بعضى از اجناس و فصول ، قريب و بعضى ديگر بعيد هستند ، و جنس و فصل قريب تماميت دارند .\r\nجنس واحد با بيش از يك فصل تحصل پيدا نمىكند ، و فصل واحد بيش از يك جنس را تحصل نمىبخشد .\r\nماهيت واحد از اجزاى بىنهايت تركيب نمىشود .\r\nاز اين‌جا معناى اين سخن روشن مىشود كه ماهيات بسيط حد ندارند ، زيرا آنچه در حد آنها واقع مىشود بايد خودشان باشند كه در اين صورت از نظر معرفت\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمساوى محدود خواهند بود ، و اين خلف است .\r\nسپس ، همان‌طور كه ذكر كرده‌اند ، مىگوييم : در فصل دوم از مقاله اول گذشت كه كنه بسيارى از ماهيات براى ما قابل تصور نيست ، بلكه به وجهى قابل تصور است . از اين‌جا نتيجه مىشود كه ماهياتى كه چنين شأنى دارند وقتى كه تحديد شوند . لازم است عرض خاص آن به جاى ذاتى ، و به ويژه به جاى فصول ، لحاظ شود ؛ و به جاى فعل ، خاصه قريب وضع شود ، كه اين را فصل منطقى گويند . و چه بسا دو خاصه از نظر قرب مساوى باشند . كه در اين صورت با هم وضع مىشوند . همان‌طور كه در تحديد حيوان به جسم نامى حساس متحرك با اراده چنين است ، و فصول متعدد شده است .\r\n\r\nفصل چهارم : در مناسبت حد و برهان و زياد بودن حد بر محدود و اكتساب حد يا برهان\r\nهمان‌طور كه ذكر كرده‌اند مىگوييم : از آن‌جا كه حد بر ماهيت شىء فى نفسه و كمال ذاتيات آن شامل است ، پس امورى كه علت وجود شىء هستند ضرورتاً از خود شىء خارجند ، لكن هدف از تحديد اعطاى تصور مطابق با وجود شىء در اعيان است ، و وجود اكثر اشياء به علت‌هايشان مربوط است ، به نحوى كه با وساطت آنها متخصص شده و داراى ذات متحصل مىگردند . بنابراين ، معناى مشتمل بر علت‌هاى محصل آنها فايده فصل را افاده مىكند و معلول ، يعنى خود شىء ، از آن پديد مىآيد .\r\nسپس هر گاه شىء وضع شود ، به منزله كمال حد و نتيجه آن خواهد بود .\r\nمثال اين مطلب اين است كه : ما كسوف را تحديد كرده و علت آن را ذكر مىكنيم كه ، كسوف عبارت است از بودن زمين بين ماه و خورشيد و اشتمال مخروط سايه بر ماه ، بعد از اين‌كه خود معلول را - كه محو شدن نور واقع است - ذكر مىكنيم ، مىگوييم ، كسوف محو شدن نور ماه است كه از خورشيد استفاده مىكند ، به واسطه بودن زمين بين ماه و خورشيد و اشتمال مخروط سايه بر آن .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nو اين مسلك همان است كه در برهان ، توسط دو قياس ، بر عكس ترتيب حد طى مىكنيم . ابتدا علت را وضع مىكنيم و از آن كمال مذكور معلول را نتيجه مىگيريم و سپس وجود موضوع محدود را از آن استنتاج مىكنيم و مىگوييم : زمين بين ماه و خورشيد قرار گرفته است . و هر گاه چنين باشد نور محو مىشود ، پس نور ماه محو شده است ، و هر گاه چنين باشد كسوف حاصل مىشود ، پس ماه كسوف كرده است .\r\nپس ( حد ) در قياس علت واقع مىشود و سپس معلول و پس از آن موضوع بر عكس ترتيب حد قرار مىگيرند . معناى مشتمل بر علت را مبدأ برهان مىگويند ، زيرا در برهان حد اوسط قرار مىگيرد . و معناى معلول را نتيجه برهان مىنامند ، زيرا نتيجه قياس اول قرار مىگيرد . اين است مشاركت بين حد و برهان .\r\nهمان‌طور كه دانستى ، برهان لم بايد بر تمام علت ، كه معلول با آن ضرورت مىيابد . مشتمل باشد ، حد تام نيز همين‌طور است . علت تامه ، مجموع علت‌هاى اربعه - فاعلى ، غايى ، مادى و صورى - در مركبات خارجى و مانند آن است ، و در بسائط فقط علت‌هاى فاعلى و غايى وجود دارد ، و تفصيل اين مطلب در فلسفه اولى مطرح است .\r\nو در اين صورت « حد » در « برهان لم » حد وسط قرار مىگيرد .\r\nسپس ، همان‌طور كه ذكر كرده‌اند ، مىگوييم : از آن‌جا كه صورت صحيح هر شىء آن چيزى است كه با عين مطابقت دارد ، و اعراض و جواهرى كه وجودشان لغيره است از محل قابل خود انفكاك‌پذير نيستند ، پس در تحديد اين امور ناچار بايد موضوع و محلى كه شىء جز با آن تمام نمىشود ذكر گردد . مثال اين مطلب چنين است : تحديد « قوس » به اين‌كه ، آن « قطعه‌اى از دايره است » ، در اين‌جا حد زايد بر محدود است . « 1 »\r\n\r\n\r\n","description":"","footnote":"\r\n( 1 ) . زيادت حد بر محدود ، از بحث هايى است كه در مورد « حد » صورت مىگيرد . در بسيارى از حدود و تعريفات ماناچار چيزى را در تعريف اخذ مىكنيم كه در ماهيت محدود داخل نيست . كه اين امر را زيادت حد بر محدود مىنامند . مانند : تعريف عرض ، وقتى كه مىگوييم : عرض موجودى است در موضوع ؛ در اين‌جا ما موضوع را در حد عرض اخذ مىكنيم در حالى كه موضوع خارج از ماهيت عرض است . يا مثلًا در تعريف بنّا مىگوييم : بنّا كسى است كه بنا را مىسازد ؛ در اين‌جا نيز بنا كه در حد بنّا اخذ مىشود ، از ماهيت بنا خارج است و يا وقتى در تعريف قوس مىگوييم : « قوس قطعه‌اى از دايره است » ، در واقع « دايره » را كه خارج از ماهيت « قوس » است در حد « قوس » اخذ مىكنيم ؛ و اينها همه از موارد زيادت حد بر محدود است\r\n","page_name":" 222 ","page_number":222},
  {"content":"\r\n\r\nحد وسط قرار دادن علت‌ها هم ، چنانچه گذشت ، از اين قبيل است .\r\nسپس ، همان‌طور كه ذكر كرده‌اند ، مىگوييم : حد با برهان كسب نمىشود ، زيرا حد براى محدود اولى الثبوت است ، و برهان « اولى » را نتيجه نمىدهد ، زيرا « اولى » مطلوب نيست . هم‌چنين برهانى كه حد را نتيجه دهد ، حد اصغر آن « محدود » است و ضرورتاً حد اكبر آن « حد » است و حد اوسط آن يا « محدود » است يا « حد » است و يا غير اين دو . و بنابر شق اول مصادره بر مطلوب اول لازم مىآيد ، و بنابر شق دوم يا مصادره بر مطلوب اول لازم مىآيد و يا اين‌كه لازم مىآيد كه براى شىء واحد بيش از يك حد باشد و اين ، چنانچه در فصل دوم از اين مقاله گذشته ، ممتنع است . و بنابر شق سوم يا لازم مىآيد كه حد ، حد را بيان كند . مانند : انسان ضاحك است ، و هر ضاحك محدود است به حيوان ناطق . و يا اين‌كه لازم مىآيد بر حمل اقتصار شود ، مانند : هر انسان ضاحك است و هر ضاحك حيوان ناطق است . كه اگر حد با حد بيان شود . كبرى كاذب خواهد بود ، زيرا - چنانچه گذشت - حدِّ چيزى حدِّ غير آن نخواهد بود . و اگر حد با حد بيان نشود معلوم نمىشود كه آن حد است .\r\nپس روشن شد كه حد با برهان كسب نمىشود .\r\nو روشن شد كه آنچه اكتساب نمىشود حمل حد يا حمل جزء حد است . اما حد بودن ، يا جزء حد بودن نه خير ، زيرا مثلًا فرق است بين حيوان كه محمول بر انسان است و بودن آن جنس قريب براى انسان ، زيرا اولى بيّن است و دوم غير بيّن .\r\nاز اين‌جا روشن مىشود كه اجزاى حد ، مثل خود حد با برهان كسب نمىشود .\r\nو از آن و از آنچه كه گذشت روشن مىشود كه حدود منطقى و اجزاى آن امكان\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nدارد كه با برهان كسب شوند .\r\nاين است آخر كلام در كتاب برهان .\r\nاز تحرير اين كتاب در شب مبارك اضحى در كربلاى مشرفه فراغت حاصل شد . و استنساخ آن روز يكشنبه 21 ذى الحجه سال 1349 هجرى قمرى در عتبه مقدس تمام شد .\r\nسپاس خداوند را براى تمام نعمت‌ها ، و درود و سلام بر محمد صلى الله عليه و آله و خاندان او باد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\n10 رسالهء علم امام\r\nمقدمه از آية اللَّه شهيد :\r\nسيد محمد على قاضى طباطبائى\r\n\r\n","description":"","footnote":"","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\nبسم اللَّه الرحمن الرحيم « 1 »\r\nوله الحمد والكبرياء ، والصلاة والسلام على رسوله خاتم الأنبياء وآله الطيّبين المعصومين .\r\nانسان دانا و بشر توانا بايد معناى « دين » را فهميده و به اصول دين علم و قطع برساند . دين عبارت از عقيدهء الهى است كه از آن ناشى مىشود نظام كل براى زندگانى فردى و اجتماعى بشر .\r\nبعضى در تعريف دين گويد : كه آن عبارت است : از علاقهء فردى ميان خدا و انسان .\r\nو اين تعريف خطاست و با دين مقدس اسلام مطابق نيست ، زيرا اسلام فقط براى تنظيم علاقه ميان خدا و انسان نيست ، بلكه شامل تمامى ارتباطات و علائق فردى و اجتماعى ميان خدا و انسان و ميان انسان و تمامى آنچه در عالم و زندگانى بشرى است .\r\nتعريفى كه نقل شد ، با دين مقدس اسلام مطابق نيست ، آن را از اروپا به شرق و عالم اسلام ارمغان فرستاده‌اند و در ميان مسلمان‌ها به ويژه جوان‌ها شهرت داده‌اند تا بتوانند فكر شوم غربى را كه تفكيك ميان دين و ادارهء امور اجتماعى است وارد اذهان نموده و به منظور خودشان رسيده و از اسلام خلاصى يابند .\r\nاسلام دينى است كه خداوند آن را به وسيلهء انبيا و در آخر آنها به وسيلهء خاتم انبيا محمد بن عبدالله عربى قرشى هاشمى صلى الله عليه و آله براى تمامى بشر تا روز رستاخيز ( معاد )\r\n\r\n\r\n","description":"","footnote":"\r\n( 1 ) . اين بحث مقدمه‌اى است كه آيةاللَّه شهيد سيد محمدعلى قاضى طباطبائى بر رسالهء علامه طباطبائى درباره علم امام نگاشته كه به طور مستقل در سال 1396 ه . ق در تبريز به چاپ رسيده است و ما براى تكميل بحث ، در اين مجموعه نقل كرديم\r\n","page_name":" 227 ","page_number":227},
  {"content":"\r\n\r\nفرستاده و اسلام بر دو ركن اساسى گذاشته شده است و آن دو عبارت است از : عقيده و نظام .\r\n1 . عقيده عبارت از ايمان يعنى تصديق قلبى به خدا و پيغمبران و آنچه به آنها نازل شده و تصديق به اوصياى آنها و به روز جزا ( معاد ) و عقد قلبى به عمل به آثار آنچه به آن عقيده نموده است .\r\n2 . نظام عبارت از تشريع و دستورها و قوانين الهى است كه براى تنظيم و ادارهء زندگانى تمامى بشر وضع شده است .\r\nو اساس عقيده از چند ريشهء اصلى تأليف شده است :\r\n- توحيد ؛\r\n- عدل ؛\r\n- نبوت ؛\r\n- امامت ؛\r\n- معاد .\r\nعقيدهء توحيد سه قسمت مىشود به ترتيب زير :\r\n- ايمان به وجود خدا ؛\r\n- ايمان به يگانگى خدا ؛\r\n- ايمان به كمال خدا ؛\r\nخدا داراى هر كمال است و كمال او عين ذات اوست .\r\nپس از ريشه‌هاى دين و اساس آن « امامت » است و نزد عموم شيعهء اماميهء اثناعشريه امامت از اصول دين است .\r\nامامت يعنى قائل شدن به امامت و خلافت و وصايت و ولايت على بن ابىطالب اميرالمؤمنين عليه السلام بدون اين‌كه احدى را بعد از رسول‌اللَّه صلى الله عليه و آله وصى آن حضرت دانسته و فاصله ميان پيغمبر اكرم صلى الله عليه و آله و اميرالمؤمنين عليه السلام قرار داده شود و قائل شدن به امامت يازده فرزند معصوم اميرالمؤمنين عليهم السلام و آخر آنها زنده و حجت خدا در روى زمين\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nاست كه خداوند با قدرت كاملهء خود او را از گزند حوادث روزگار نگاه داشته و آن‌قدر او را زنده نگاه خواهد داشت كه مصلحت اقتضا كند و ظهور او به اندازه‌اى حتمى است كه اگر دنيا تمام بشود و نماند فرضاً مگر يك روز خدا به آن روز آن‌قدر طول خواهد داد كه آن بزرگوار ظهور نموده و دنيا را پر از عدل و داد نمايد بعد از آن‌كه با ظلم و ستم پر شده باشد و او عبارت از حجة بن الحسن العسكرى المهدى القائم المنتظر - ارواحنا فداه و عجل اللَّه تعالى فرجه الشريف - است .\r\nموضوع امامت از ضروريات مذهب شيعهء اماميه بوده و از مسلمات مذهب ماست . رسول اللَّه صلى الله عليه و آله فرموده :\r\nمن مات و لم يعرف إمام زمانه مات ميتةً جاهليةً ؛\r\nهركس بميرد و نشناسد امام زمان خود را مردهء او مردهء زمان جاهليت است .\r\nچون در زمان جاهليت نوع افراد بشر از اعتقادات حقه چيزى نمىدانستند .\r\nاز اين حديث شريف كه متواتر ميان شيعه و سنى است برمىآيد كه بايد در هر زمان امامى وجود داشته باشد و امام متعدد بوده و هر زمانى امامى دارد ، زيرا كلمهء امام اضافه بر زمان شخصى شده و آن اقتضا مىكند كه امام بايد متعدد بوده و هر عصر و زمان اختصاص به امامى داشته باشد و ائمه به نحو تبادل و تناوب بوده و به نوبه در زمان‌ها باشند .\r\nمراد از شناختن امام ، شناختن وى از جهت شكل و شمايل و ديدن روى او و رنگ و قد و قامت او و اندازه‌گيرى عرض و طول بدن او با متر و سانتىمتر نيست ، بلكه مراد ، شناختن شخص امام با نسب او كه مختص به اوست و شناختن اوصاف و كمالات انسانى اوست به صفت امامت و عصمت كه از لوازم آن عموم علم اوست به احكام شرعيه و موضوعات خارجيه و عالم بودن امام است ، به تمامى علوم و فنون و اشياء و موجودات و ماسوى اللَّه تعالى و فعليت علم اوست نه به نحو شأنيت ، زيرا شأنيت ، نسبت به تمامى موجودات يك‌سان است و اختصاص به امام ندارد .\r\nچنانچه تمامى اوصاف و قواى ظاهرى و باطنى تمامى انسان‌ها در مقام فعليت\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nاست « 1 » و تعجب است از كسانى كه اوصاف و قواى خودشان را اگر از آنها سؤال شود در مقام فعليت مىدانند ، چنانچه وجدان شاهد آن است ، ولى نسبت به علم امام كه مىرسند از خودشان هم پايين‌تر خيال كرده و در علم او به شأنيت قائل مىشوند .\r\nدربارهء اين‌گونه اشخاص كوته‌نظر بايد گفته شود : استعداد فهم اين مطلب را ندارند و از ادراكات علمى بىبهره‌اند .\r\nپس از آنچه نگارش يافت معلوم گشت كه بايد انسان به اوصاف امام معرفت برساند و معرفت رسانيدن به اوصاف او نسبت به اشخاص بااستعداد و خواص از قبيل واجبات مطلقه است و ضرورت خاصه دارد و براى خواص از جهت حكم تكليفى ضرورت داشته و واجب است كه تحصيل اعتقاد تفصيلى در معرفت علم امام عليه السلام از حيث كميت و كيفيت و از جهت حكم وضعى اعتقاد به كميت و كيفيت علم امام عليه السلام مدخليت در ايمان و عدالت داشته و ترك كردن تحصيل اعتقاد مذكور ترك مقدمهء واجب مطلق است ، زيرا كسى كه از خواص به شمار است و استعداد فهم اين مطلب را دارد معذور نيست و هم‌چنين اگر معتقد باشد اجمالًا نه تفصيلًا باز معذور نيست .\r\nو بايد دانست كه اعتقادات بر دو نوع است :\r\nقسمتى از قبيل واجبات مطلقه است كه تحصيل علم به آنها از مقدمات آنهاست بايد انسان تحصيل علم و قطع به آنها نمايد .\r\nو قسمتى از قبيل واجبات مشروطه به حصول علم است اگر علم بر مكلف حاصل شد بايد معتقد باشد و اگر حاصل نگشت اعتقاد لازم نيست .\r\nو اعتقاد به امامت و عصمت اميرالمؤمنين و ائمهء طاهرين - سلام اللَّه عليهم - از قبيل واجبات مطلقه مىباشد و در ايمان مكلف مدخليت داشته و بر هر مكلف واجب است كه تحصيل علم به آن نمايد و معتقد باشد و الا ايمان نخواهد داشت .\r\n\r\n\r\n","description":"","footnote":"\r\n( 1 ) . اين مطلب را در رسالهء علم امام عليه السلام كه به ضميمهء ترجمهء علم امام مرحوم شيخ محمد حسين مظفر رحمه الله چاپ‌شده تفصيلًا نگارش داده و تحقيق كرده‌ام ، به صفحهء 119 ( ط تبريز ) رجوع شود\r\n","page_name":" 230 ","page_number":230},
  {"content":"\r\n\r\nاما فروعات مسئلهء امامت آيا علم امام حضورى است يا حصولى اشائى ؟\r\nاز قبيل واجبات مشروطه به حصول علم به مكلف است ولى چنانچه در محل خود تحقيق شده نسبت به تمامى افراد مكلفين مطلب اين طور نيست بلكه ضرورت خاصه دارد و نسبت به اشخاص خواص و آنهايى كه استعداد به دست آوردن اين اعتقاد را دارند از قبيل واجبات مطلقه است و بايد تحصيل علم به اين اعتقاد نمايند و الا نقصان و خللى در ايمان داشته و از عدالت ساقطاند .\r\nو براى اثبات عموم علم امام عليه السلام ادلهء عقليه و نقليه زياد است و از علماى اعلام به تأليف مستقلى در اين باره پرداخته‌اند و سيد علامهء فقيه آقاى حاج سيد عبدالحسين موسوى شيرازى لارى ( متوفى 1342 ق ) - رحمه‌اللَّه - رساله‌اى در اين خصوص تأليف فرموده و آن را « معارف السلمانى به مراتب الخلفاء الرحمانى » ناميده و با تحقيقات علمى به حل مطلب پرداخته و بسيار ارزنده است و در سال 1313 قمرى در طهران چاپ سنگى شده است و مرحوم علامهء جليل فقيد آقاى شيخ محمد حسين مظفر نجفى ( متوفى 1381 ق ) رساله‌اى در اين باب تأليف كرده كه بسيار نفيس است و در سال 1385 ق در نجف اشرف به طبع رسيده و آن را فاضل صديق آقاى حاج ميرزا محمد آصفى ترجمه به فارسى نموده و در سال 1390 ق در تبريز طبع شده است .\r\nنگارنده نيز در اين باره رساله‌اى تنظيم نموده و به ضميمهء ترجمهء « علم امام » مرحوم مظفر رحمه الله مانند مقدمه بر آن در همان سال چاپ شده و در نظر بود ترجمهء علم امام مرحوم مظفر رحمه الله با آنچه نگارش داده‌ام با اضافات و اصلاحات در عبارت اصل ترجمه تجديد چاپ شود ، ولى به نظر رسيد كه قبلا رسالهء مختصر و بسيار نفيسى كه استاد علامهء كبير آقاى طباطبائى - دام‌ظله - به عنوان « بحثى كوتاه دربارهء علم امام » نگارش داده‌اند طبع شده و در دسترس دانش پژوهان گرامى گذاشته شود .\r\nچنانچه اشاره فرموده‌اند دربارهء عموم علم امام عليه السلام روايات متواتره در جوامع حديث شيعه موجود است .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nو نگارنده مىخواهد دربارهء آيهء تطهير در اين‌جا آنچه به نظر مىرسد بنگارد و به طور فشرده آنچه از آيهء شريفه فهميده مىشود در دسترس ارباب فضل و دانش بگذارد و تقليد از گفته‌هاى پيشينيان را كه دربارهء آيهء شريفه گفته‌اند ننموده و تفكر كردن در مفاد آيهء مباركه را به كنار نگذارد و تدبر در آيهء شريفهء قرآن مطلب را دربارهء علم امام روشن‌تر سازد .\r\nنزد ما شيعهء اماميه جاى شك و شبهه نبوده و ضرورى است كه آيهء تطهير در حق پنج بزرگوار آل عباء عليهم السلام نازل شده و روايات شيعه و سنى متواتراً بر آن دلالت دارد .\r\nو آيهء شريفه به تنهايى نازل گشته و منضماً به آيات ديگر قبلى و بعدى در نزول شركت نداشته و احدى از مسلمين در اين مطلب شك ندارد .\r\nو آيهء شريفه دلالت بر دفع رجس مىكند چون رسول‌اللَّه صلى الله عليه و آله داخل مفاد آيهء شريفه است ، رفع رجس نيست كه زوجات رسول‌اللَّه صلى الله عليه و آله داخل مفاد آيه باشند ؛ چنانچه از حضرت يوسف عليه السلام دفع سوء و فحشاء كرده :  « كَذلِكَ لِنَصْرِفَ عَنْهُ السُّوءَ وَ الْفَحْشاءَ »  . « 1 »\r\nو حسنين عليهما السلام داخل آيه‌اند بالاتفاق و در آن موقع آنها به حد بلوغ نرسيده بودند و اين مطلب قرينهء قطعى است و دلالت مىكند كه دفع رجس است ، پس زوجات قطعا داخل معناى آيه نيستند .\r\nو اراده در آيهء شريفه ارادهء تكوينى است ، چون تعلق به فعل شخص مريد دارد نه به فعل غير كه تشريعى باشد پس ارادهء تكوينى ازلى خدا تعلق يافته كه از اهل‌بيت عليهم السلام ارجاس را پاكيزه گرداند .\r\nو لذا اين پاكيزه گردانيدن را اختصاص به اهل‌بيت عليهم السلام داده و با كلمهء « انما » حصر بر آنها كرده است .\r\nو مراد از اراده در آيهء شريفه ارادهء مستتبعه به فعل است و ممكن نيست صرف ارادهء محضه باشد كه به فعليت نرسيده باشد ، زيرا ارادهء تكوينى خداوندى لازم گرفته\r\n\r\n\r\n","description":"","footnote":"\r\n( 1 ) . يوسف ، آيه 24\r\n","page_name":" 232 ","page_number":232},
  {"content":"\r\n\r\nكه مراد در خارج تحقق پيدا نمايد و تخلف ارادهء الهى از مراد محال است .\r\nو استعمال مضارع در ماوقع يعنى در آنچه واقع شده خصوص مادهء « اراده » و لفظ « يريد » ، بسيار است و در آيات قرآنى مانند استعمالش در قرآن در تكوينى و تشريعى زياد است :\r\n « وَ يُرِيدُ الشَّيْطانُ أَنْ يُضِلَّهُمْ »  « 1 » ،  « يُرِيدُ اللَّهُ بِكُمُ الْيُسْرَ »  « 2 » و  « يُرِيدُ اللَّهُ أَنْ يُخَفِّفَ عَنْكُمْ »  . « 3 »\r\nو كلمهء « اهل البيت » . در آيهء شريفه به نحو قضيهء خارجيه است كه اشاره به آن پنج بزرگوار است كه در تحت كساء در بيت ام‌سلمه ( رض ) جمع شده بودند . حتى خود ام‌سلمه به موجب روايات متواترهء فريقين از بيت خارج بوده ، و آيه به نحو قضيهء حقيقيه نيست كه احتياج به كاوشى در مفهوم آنچه موضوع در قضيه است داشته باشد و لذا نتوان ترديد كرد كه مورد حكم در آيه عبارت از آن پنج بزرگوار است و تجاوزى از آنها نمىكند . پس آنهايى كه مىخواهند به كلمهء « اهل البيت » تعميم بدهند و شامل زوجات هم بدانند يا از روى غرض مانند نشاشيبى اموى حيا نكرده بلكه فقط از اهل بيت را زوجات بدانند از بحث و تدبر علمى در آيهء شريفه فرسنگ‌ها دور و از واقع مهجورند ؛ و به دستور خود رسول‌اللَّه صلى الله عليه و آله تطهير را در ميان همان آيات گذاشته‌اند نظر به نكاتى كه در جاى خود محرز و مذكور است .\r\nو الف و لام در كلمه « اهل البيت » براى عهد خارجى است ؛ يعنى بيتى كه آن پنج بزرگوار در آن جمع شده‌اند مانند كلمهء « آل عباء » و « اصحاب كساء » انحصار به آن پنج ذوات مقدسه دارد ، و جمع كردن در زير كساء هم اشاره به انحصار است علاوه بر عمل رسول‌اللَّه صلى الله عليه و آله تا چند ماه ، اگرچه بر حسب اجماع و آيات ديگر و تصريح خود رسول‌اللَّه صلى الله عليه و آله عنوان « اهل البيت » بر ساير ائمه عليهم السلام نيز صادق است .\r\nپس از بيان اين مقدمات اجمالى گفته مىشود :\r\nرجس به معناى پليدى و چركى و قذارت است خواه ظاهرى باشد يا باطنى و در آيات\r\n\r\n\r\n","description":"","footnote":"\r\n( 1 ) . نساء ، آيه 60\r\n( 2 ) . بقره ، آيه 185\r\n( 3 ) . نساء ، آيه 28\r\n","page_name":" 233 ","page_number":233},
  {"content":"\r\n\r\nقرآنى در قذارت معنوى در چند مورد استعمال شده  « رِجْسٌ مِنْ عَمَلِ الشَّيْطانِ »  . « 1 »\r\nو در آيهء تطهير بر حسب ظاهر اطلاق رجس اعم است ولى مصب و جريان آيهء شريفه ارجاس باطنى است و الف و لام ( الرجس ) يا براى جنس است يا استغراق در هر صورت افادهء عموم مىكند ، ولى آن بزرگواران قطعاً خودشان را از ارجاس ظاهرى پاكيزه نگاه مىداشتند و آنچه در اسلام « نجس » است بدون شك از آنها اجتناب مىفرموده‌اند .\r\nارجاس باطنى كه خداوند آنها را از آن پليدىهاى معنوى پاكيزه گردانيده شامل تمامى پليدىها و قذارت‌هاى باطنى است و تمامى ارجاس معنويه از اوصاف رذيله و صفات مذمومه از گناه و عصيان و جهل و نادانى و حرص و طمع و حسد و بخالت و لئيمى و غباوت و سهو و نسيان و كينه دوزى و عداوت و بى بندوبارى و هرچه از اوصاف مذمومه محسوب است از آن بزرگواران دفع شده است . و به عبارت ديگر : آيهء شريفه دلالت بر كبراى كليه دارد و آن عبارت از نفى كليهء ارجاس و پليدىهاى معنوى از اهل‌بيت عليهم السلام است و هر يك از افراد ارجاس باطنيه از اهل بيت عليهم السلام دفع شده است و آن افراد از ارجاس از مصاديق و صغريات آن كبراى كلى است و منطبق بر آن شده و نتيجهء صحيحه مىدهد و لذا با عبارت عربى شريف كه بهتر مطلب ادا مىشود چنين بايد گفت :\r\n« الذنب أو الجهل أو الحسد أو . . . رجس ؛ و كلّ رجس فهو منفي عن أهل البيت عليهم السلام ؛ فالجهل أو ، . . . منفيّ عنهم عليهم السلام » .\r\nآيا كدام رجس باطنى بالاتر از جهل و نادانى است ؟ پس به موجب آيهء شريفه امام بايد به چيزى جاهل نباشد و الا با آيهء شريفه تطهير سازش ندارد و خلاف مدلول مطابقى آيه است ، زيرا جاهل بودن با عموم اذهاب رجس و كبراى كلى منافات دارد .\r\nكسانىكه امام را فقط عالم به احكام شرعيه مىدانند « 2 » و جاهل به ساير موضوعات\r\n\r\n\r\n","description":"","footnote":"\r\n( 1 ) . مائده ، آيه 9\r\n( 2 ) . اگر از علماى قرون گذشته اين حرف را قبل از چند قرن پيش گفته‌اند دليلشان اين است كه ادعاى اين‌كه امام‌حوادث آينده را مىداند بىدليل است .\r\nمعلوم مىشود گويندهء اين حرف از اخبار متواتره چشم پوشيده و تعمق در آيهء شريفهء تطهير ننموده است كه بهترين دليل است و آنهايى كه اين حرف را گفته و رفته‌اند آيا ما هم مىتوانيم با وجود ادلهء بسيار قوى تقليد از آنها نماييم در صورتىكه مىبينيم آنان چندان تحقيق و غوررسى در اين مطلب اعتقادى نكرده‌اند و تعجب از قول كسى است كه گويد :\r\nاين مسئله نتيجهء عملى مهمى ندارد آيا مسئلهء اعتقادى كه نتايج مهم اخروى دارد و موجب معرفت كامل به مقام شامخ الهى امام است به اندازهء نتيجهء عملى دنيوى نيست ؟\r\nآيا نتايج عملى دنيوى اهميتش از نتايج اعتقادى اخروى بيشتر است ؟ و حال آن‌كه اعتقادات به مراتب از غير اعتقادى و عملى اهميت زياد دارد . و گفته شد كه اين مسئله ضرورت خاصه دارد و بر اشخاص با استعداد و صاحبان علم و دانش از قبيل واجبات مطلقه است كه بايد علم و اعتقاد برسانند و الا معرفت‌شان نسبت به امام كه از اصول دين است ناقص است\r\n","page_name":" 234 ","page_number":234},
  {"content":"\r\n\r\nمىدانند با مدلول آيهء تطهير مخالفت دارند و علت آن عدم تفكر و دقت در مدلول آيه است . شيخ صدوق قدس سره مىفرمايد :\r\nو اعتقاد نافيهم أنّهم معصومون موصوفون بالكمال والتمام والعلم من أوائل أمورهم و أواخرها لايوصفون في شيء من أحوالهم به نقص و لاعصيان و لاجهل ؛ « 1 »\r\nاعتقاد ما اماميه در حق ائمه عليهم السلام آن است كه آنها معصوم هستند و موصوفند به كمال و تمام و علم از اوايل امورشان تا اواخر آنها و در چيزى از احوالشان با نقص و عصيان و جهالت و نادانى موصوف نمىشوند .\r\nآيهء شريفه دلالت بر عصمت آل عبا عليهم السلام دارد و عصمت واقعى است و لذا بايد به همه چيز عالم باشند و الا عصمت واقعى درست نمىشود .\r\nدر اين‌جا تذكرِ چند مطلب لازم به نظر مىرسد :\r\nاول : مراد از امام در مورد بحث كه مىگوييم علمش از جهت كميت و كيفيت عموميت را دارد و به همه چيز عالم است و با كوچك‌ترين توجه مىداند آن معنا نيست كه در كتب كلام و اصطلاح متكلمين است كه عبارت از شخصى است كه رياست عامه الهيه به دين و دنيا به نص رسول‌اللَّه صلى الله عليه و آله داشته باشد .\r\n\r\n\r\n","description":"","footnote":"\r\n( 1 ) . اعتقادات اماميه ، ص 99 ( ط تبريز ) به خط شيخ عبدالرحيم خطاط مشهور رحمه الله\r\n","page_name":" 235 ","page_number":235},
  {"content":"\r\n\r\nو نيز مراد مطلق معصوم نيست كه شامل ملائكه نيز باشد كه خودشان اعتراف كردند :  « لا عِلْمَ لَنا إِلَّا ما عَلَّمْتَنا »  . « 1 »\r\nبلكه مراد از امام در اين مقام مطلق آن كسى است كه رياست الهيه عامه داشته باشد خواه توسط پيغمبر باشد مثل اوصياء و ائمه يا بلاواسطهء پيغمبر باشد مانند خود پيغمبر . پس مراد از امام در مورد بحث شامل پيغمبر نيز هست ؛ چنانچه در آيه شريفه  « إِنِّي جاعِلُكَ لِلنَّاسِ إِماماً »  حضرت ابراهيم نبى بود و پس از مدت‌ها به مقام امامت نائل شد و آن مقام ولايت كليه را دارا گشت مقام امامت بالاتر از مقام نبوت مطلقه است ، چنانچه در محل خود تفصيلًا بيان شده است .\r\nدوم : مراد از علم امام علم باطنى فطرى لدنى موهوبى از جانب خداوند عالم است با الهام و وحى مع‌الواسطه يا بلاواسطه و يا با هر اسبابى كه اختصاص به انبياء و اوصياء آنها دارد .\r\nو مراد علم ظاهرى كسبى آنها كه حاصل از امارات و حواس ظاهريه و اكتسابيه است نيست ، زيرا بديهى است كه علم ظاهرى كه براى امام حاصل مىشود مانند علم ظاهرى حاصل بر ديگران است كه تابع اسباب و حواس ظاهرى است در كميت و كيفيت و در اين باره خلافى در ميان علما وجود ندارد .\r\nو اصل عدم علم امام كه از قلم جمعى از بزرگان در فقه و در اصول فقه و يا در مقام‌هاى ديگر كه تعبير آورده‌اند : « امام نمىدانست و يا بر ظن وى غلبه كرد » نظاير آن عبارات جارى و صادر گشته نظر به اين علم ظاهرى است كه امام مكلف است به آن عمل نمايد و به اين مطالب در اضافات بر كتاب انيس الموحدين نراقى رحمه الله اشارت رفته است و مورد كلام جمعى از بزرگان هم راجع به اين علم ظاهرى است « 2 » .\r\nسوم : مراد از عموم علم امام و كيفيت حضورى بودن آن اين نيست كه علم امام احاطه بر تمامى معلومات دارد به نحو عليت و معلوليت ، زيرا واضح است كه علم به اين معنا از\r\n\r\n\r\n","description":"","footnote":"\r\n( 1 ) . بقره ، آيه 32\r\n( 2 ) . و آنچه از سيد علم الهدى و شيخ مفيد و شيخ طوسى - رحمهم‌الله تعالى - دربارهء اميرالمؤمنين و سيدالشهدا عليهما السلام نقل شده و در تنزيه الانبياء و تلخيص الشافى فرموده‌اند تماماً راجع به علم ظاهرى امام است و اگر راجع به آن نباشد خلط بين علم ظاهرى امام و علم باطنى اوست كه كاملًا در زمان‌هاى آن اكابر تحقيق نشده بوده است\r\n","page_name":" 236 ","page_number":236},
  {"content":"\r\n\r\nخصايص ذات واجب الوجود است كه احدى از ممكنات قطعاً در آن با او شركت ندارد .\r\nبلكه مراد از علم حضورى امام انكشاف معلومات است نزد او فعلا در مقابل انكشاف شأنى بر او با قوه و اراده كه از آن تعبير آورده‌اند :\r\nلو شاء أن يعلم لعلم ؛ در صورتى كه مىخواهد و مىداند و احتياج ندارد كه هر وقت خواست بداند مىداند چنانچه با اندك تأمل روشن است .\r\n « وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ »  . « 1 »\r\nعلم خدا عين ذات اوست و به آن نتوان احاطه رسانيد پس مورد احاطه به معلومات است و استثنا فرموده و هر مقدارى كه خودش بخواهد به برگزيدگانش از معلومات خود احاطه مىدهد و استثنا قطعاً تحقق يافته است و خدا قادر است هر مقدار بخواهد به پيغمبر و امام به معلومات خود علم دهد و قادر است آنها را به همه چيز عالم نمايد جلو قدرت غير متناهى خدا را نتوان گرفت .\r\nو به جهت رفع اشتباه از بعضى اذهان ساده و سطحى ، فرق ميان علم خداوند تعالى و علم امام و فعليت آن در اين‌جا مشروحاً بيان مىشود :\r\n1 . علم خدا قديم ، علم امام حادث و موهوبى از جانب خداست .\r\n2 . علم خدا به نحو عليت و معلوليت است ، علم امام به نحو انكشاف است .\r\n3 . علم خدا عين ذات اوست ، علم امام زايد بر ذات اوست .\r\n4 . علم خدا ازلى است ، علم امام در ازل نبود مسبوق به عدم است .\r\n5 . علم خدا محتاج به توجه نيست ، علم امام محتاج به توجه است .\r\n6 . علم خدا لايتناهى و غير محدود است ، علم امام متناهى و محدود است « 2 » .\r\n\r\n\r\n","description":"","footnote":"\r\n( 1 ) . بقره ، آيه 255\r\n( 2 ) . پس از تأمل در آنچه بيان شد و نيز تأمل در فروق مذكوره ، سطحى بودن آنچه ابن شهر آشوب در كتاب منسوب به وى به نام متشابهات القرآن گفته روشن مىشود - رجوع شود به كتاب متشابهات ، ص 211 كه مطالب صحيحه را با سقيمه خلط كرده و مطلب حق و صحيح را واضح نكرده است و عظمت آن بزرگوار و تقليد از وى نبايد اذهان را بگيرد : « الحق أحق أن يتبع »\r\n","page_name":" 237 ","page_number":237},
  {"content":"\r\n\r\nبىنسبت به علم ساير بشر اگر از علم امام‌لايتناهى تعبيرشود مانع ندارد وممكن‌است فرق‌هاى ديگرى نيز وجود داشته باشد ، ولى پس از دقت تمامى آنها به فروقى كه ذكر شد برمىگردد .\r\nبا در نظر گرفتن آنچه از فرق ميان علم خدا و امام نگارش يافت شرك و غلوى در بين تصور كردن ناشى از عدم فهم مطلب و بىعلمى و از نقطه نظر به واقع نرسيدن است .\r\nو در اين‌جا شبههء ساده و سطحى كه اغلب اذهان را بعد از آن‌كه گفته شد :\r\nامام به همه چيز عالم است ، فرا گرفته و فورى زبان به اعتراض گشوده و گويند :\r\nحالا كه امام عالم به علم فعلى حضورى است و مىدانست كه فلان كار چنان خواهد شد پس چرا اقدام كرد ؟ و چرا جلو آن را نگرفت ؟ و چرا به فلان محل رفت تا فلان حادثه واقع شود ؟ پس اگر عالم بود جلو آن حوادث ناگوار را مىگرفت .\r\nاين شبهه بسيار سطحى است و به فرمايش محقق طوسى قدس سره :\r\nشبهه گاه هست كه بسيار ساده و آسان ، رسوخ در اذهان مىكند ، ولى جواب آن ، دقيق و علمى و محتاج به فهميدنِ واقع مطلب است و شبهه كه به آسانى وارد اذهان شده آن را با دشوارى بايد از اذهان خارج نمود .\r\nاين گونه اشخاص خيال مىكنند كه عالم بودن امام ، جلو حوادث را كه از روى اسباب و مسببات و علل و معلولات عالم پيش مىآيد مىتواند بگيرد ولى آن طور نيست بلكه جلوگيرى نتواند كرد علاوه اين‌كه امام مكلف به عمل به علم واقعى نيست گرچه اختيار دارد بعضى اوقات اگر مصلحت تقاضا كند كه به آن علم عمل نمايد مىكند ولى عالم بودن امام لازم نگرفته كه جلو اسباب و مسببات عالم كون و طبيعت را بگيرد مگر از روى اعجاز آن هم اگر صلاح باشد .\r\nعبداللَّه بن رافع از حضرت اميرالمؤمنين عليهما السلام نقل مىكند :\r\nو قد وجّه أباموسى الأشعرى فقال له :\r\nاحكم بكتاب اللَّه ولا تجاوزه ، فلمّا أدبر قال عليه السلام : و كأنّي به وقدخدع . قلت :\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nيا أميرالمؤمنين ! فلم تُوجِّهُهُ و أنت تعلم أنّه مخدوع ؟ فقال عليه السلام :\r\nيا بنيَّ لو عمل‌اللَّه في خلقه بعلمه ما احتجّ عليهم بالرسل .\r\nيعنى وقتى اميرالمؤمنين عليه السلام ابوموسى اشعرى را مىفرستاد ( در داستان جنگ صفين و حكم قرار دادن ابوموسى پس از اصرار مشايخ نهروان ) ، مىفرمايد :\r\nمىبينم ابوموسى فريب خورده و عمروعاص به او حيله زده و عليه من رأى خواهد داد . عبداللّه گويد : عرض كردم يا اميرالمؤمنين ! حالا كه علم داريد ابوموسى فريب خواهد خورد چرا او را مىفرستيد ؟ امام عليه السلام فرمود :\r\nفرزندم ، اگر خدا به علم خود دربارهء خلقش عمل مىفرمود با فرستادن انبياء و رسل به مردم احتجاج نمىفرمود يعنى به علم خود عمل نمىكند بايد انبياء را بفرستد گرچه عالم است كه كدام كس ايمان خواهد آورد و كدام نه . من هم نمىتوانم بر حسب علم خود عمل كنم بايد اسباب و مسببات عالم طبيعت از روى مصالح و مفاسد و افعال بشر با اختيار بشر فراهم آيد .\r\nاين بحث را علامهء كبير و يگانه استاد اكبر آقاى طباطبائى - دام‌ظله - در رسالهء نفيسهء خود « بحثى كوتاه دربارهء علم امام » به نحو بسيار لطيف و خوبى حل فرموده و از اين جهت لازم دانستم كه پس از استجازه از محضر شريفشان به چاپ آن رساله اقدام شود و نظر بر اين‌كه در صفحات آذربايجان - با اين كه آن رساله دو مرتبه در قم چاپ شده - نسخهء آن بسيار نادر و ناياب بود به نشر آن اقدام و در دسترس عموم دانش‌پژوهان ارجمند كه علاقه‌مند به معارف دينى و مسائل اصول دين و اوصاف امام و معرفت كامل به حجت خداوندى هستند قرار داده شود و بر خلاف آنچه كوته نظران خيال مىكنند آن رسالهء شريفه دربارهء علم امام انتشار يافته و به دست عاشقان علم و فضيلت برسد .\r\nو به اين مناسبت شبى تلفن را برداشته و با خود آيةاللَّه طباطبائى - دام ظله - از تبريز به قم تماس گرفته و اجازهء تجديد طبع را صادر و نسخه‌اى نيز به وسيلهء پست از چاپ‌هاى بعدى ارسال فرمودند .\r\nبا كمال خرسندى به مجرد صدور اجازه ، مقدمات طبع فراهم شد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nبديهى است در اين‌گونه مباحث بايد به نظريات متخصصين در فن و شخصيت‌هاى علمى بارزى رجوع شود كه انظار آنها ارزش كامل داشته و مورد اعتنا و اعتبار در ميان افراد جامعه و دانشمندان عصر و علماى اعلام واقع است .\r\nو آيةاللَّه علامهء طباطبائى - دام ظله - از شخصيت‌هاى بزرگ علمى و دينى عصر حاضر و قلم و بيان من از تقرير مقامات علميهء ايشان قاصر است ، زيرا جامعيت معظم‌له در فقه و كلام و تفسير و حكمت و فلسفه و اصول فقه و حديث و رياضيات از هندسه و حساب و شعر و ادب ( حتى در اوايل جوانى استاد ماهر در نقاشى بود و بعداً نظر به جهاتى ترك فرمودند ) چون آفتاب عالمتاب روشن است و جامع‌ترين علماى اماميه در علوم نامبرده در اين عصر مىباشند « 1 » و از افتخارات شيعه و به ويژه از مفاخر خاندان ( سادات عبدالوهابيه ) حسنيين طباطبائيين است كه عموم افراد خاندان با وجود مقدسشان مباهات نموده و دعا گويند .\r\nو نظر بر اين‌كه نگارنده از ايام كودكى بر حالات و جديت و تحمل مشقات آن استاد اعظم و آيت عظماى خداوندى آشنايى داشته و نيز نظر بر نسبت نسبى و سببى از چند جهت قديماً و حديثاً أباً عن جدٍّ آگاهى كامل و اطلاع وافر دارم و لذا تفصيل شرح حال و ترجمهء احوال آن جوهرهء فضل و كمال و ستارهء درخشان در آسمان علم و فضيلت را در كتاب ( خاندان عبدالوهاب ) مشروحاً نگارش داده‌ام و از درگاه خداوند قادر متعال از صميم قلب عمر طولانى و صحت كامل و توفيقات بيشترى را در حق آن علامهء اكبر در نشر علوم و معارف دينى مسئلت مىنمايم . بحقّ النبي و آله الطاهرين صلوات اللَّه عليهم أجمعين .\r\n18 شوال 1396 ه . ق تبريز\r\nسيد محمدعلى قاضى طباطبائى\r\n\r\n\r\n","description":"","footnote":"\r\n( 1 ) . شايد به نظر برسد چرا آيةالله علامهء طباطبائى - دام ظله - با آن جامعيت و احراز مرتبه اعلاى فقاهت و اجتهادرسالهء عمليه نشر نمىفرمايد . علت آن ، نظر به رويهء بزرگان علما و فقها اين خاندان است و وصيت‌شان بر اولاد و اعقاب خودشان مىباشد كه هر قدر بتوانند از فتوا و نشر رساله گرچه با احتمال جنبهء اعلميت در حق ديگران باشد خوددارى نمايند چنانچه رويهء اغلب افراد بارز علمى خاندان جليل تا حال بر اين است\r\n","page_name":" 240 ","page_number":240},
  {"content":"\r\n\r\n\r\nعلم امام ونهضت سيدالشهداء\r\nمحمد حسين طباطبائى\r\n\r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\nعلم امام و نهضت سيدالشهدا\r\nسؤال : آيا حضرت سيدالشهدا عليه السلام در مسافرتى كه از مكه به سوى كوفه مىكرد مىدانست كه شهيد خواهد شد يانه ؟ و به عبارت ديگر ، آيا آن حضرت به قصد شهادت رهسپار عراق شد يا به قصد تشكيل يك حكومت عادلانهء صد در صد اسلامى ؟\r\nجواب : سيدالشهدا عليه السلام - به عقيدهءشيعهء اماميه - امام مفترض‌الطاعه و سومين جانشين از جانشينان پيغمبر اكرم صلى الله عليه و آله و صاحب ولايت كليه مىباشد و علم امام عليه السلام به اعيان خارجيه و حوادث و وقايع طبق آنچه از ادلهء نقليه و براهين عقليه درمىآيد به دو قسم و از دو راه است .\r\n\r\nقسم اول از علم امام\r\nامام عليه السلام به حقايق جهان هستى ، در هرگونه شرايطى وجود داشته باشند ، به اذن خدا واقف است ؛ اعم از آنها كه تحت حس قرار دارند و آنها كه بيرون از دايرهء حس مىباشند ، مانند موجودات آسمانى و حوادث گذشته و وقايع آينده . دليل اين مطلب :\r\nراه اثبات علم از راه نقل روايات متواتره‌اى است كه در جوامع حديث شيعه ، مانند كتاب كافى و بصائر و كتب صدوق و كتاب بحارالأنوار و غير آنها ضبط شده .\r\nبه موجب اين روايات كه به حد و حصر نمىآيد ، امام عليه السلام از راه موهبت الهى و نه از\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nراه اكتساب ، به همه چيز واقف و از همه چيز آگاه است و هرچه را بخواهد به اذن خدا ، به ادنى توجهى مىداند .\r\nالبته در قرآن كريم آياتى داريم كه علم غيب را مخصوص ذات خداى متعال و منحصر در ساحت مقدس او قرار مىدهد ، ولى استثنايى كه در آيهء كريمهء   « عالِمُ الْغَيْبِ فَلا يُظْهِرُ عَلى غَيْبِهِ أَحَداً * إِلَّا مَنِ ارْتَضى مِنْ رَسُولٍ »   « 1 » وجود دارد نشان مىدهد كه اختصاص علم غيب به خداى متعال به اين معناست كه غيب را مستقلًا و از پيش خود ( بالذات ) كسى جز خداى نداند ، ولى ممكن است پيغمبران پسنديده به تعليم خدايى بدانند و ممكن است پسنديدگان ديگر نيز به تعليم پيغمبران آن را بدانند ، چنان كه در بسيارى از اين روايات وارد است كه پيغمبر و نيز هر امامى در آخرين لحظات زندگى خود علم امامت را به امام پس از خود مىسپارد .\r\nو از راه عقل براهينى است كه به موجب آنها امام عليه السلام به حسب مقام نورانيّت خود كامل‌ترين انسان عهد خود و مظهر تام اسما و صفات خدايى و بالفعل به همه چيز عالم و به هر واقعهء شخصى آشناست و به حسب وجود عنصرى خود به هر سوى توجه كند ، براى وى حقايق روشن مىشود . ( ما تقرير اين براهين را نظر به اين‌كه به يك سلسله مسائل عقلى پيچيده متوقف و سطح آنها از سطح اين مقاله بالاتر است ، به محل مخصوص آنها احاله مىدهيم ) .\r\n\r\nاين علم تأثيرى در عمل و ارتباط ، با تكليف ندارد\r\nنكته‌اى كه بايد به سوى آن عطف توجه كرد اين است كه اين‌گونه علم موهبتى به موجب ادلهء عقلى و نقلى كه آن را اثبات مىكند قابل هيچ‌گونه تخلف نيست و تغيّر نمىپذيرد و سرمويى به خطا نمىرود و به اصطلاح علم است به آنچه در لوح محفوظ\r\n\r\n\r\n","description":"","footnote":"\r\n( 1 ) . جن ، آيات 26 - 27\r\n","page_name":" 244 ","page_number":244},
  {"content":"\r\n\r\nثبت شده است .\r\nو آگاهى است از آنچه قضاى حتمى خداوندى به آن تعلق گرفته و لازمهء اين مطلب اين است كه هيچ‌گونه تكليفى به متعلق اين‌گونه علم ( از آن جهت كه متعلق اين‌گونه علم است و حتمىالوقوع مىباشد ) تعلق نمىگيرد و هم‌چنين قصد و طلبى از انسان با او ارتباط پيدا نمىكند ، زيرا تكليف همواره از راه امكان به فعل تعلق مىگيرد و از راه اين‌كه فعل و ترك هر دو در اختيار مكلف‌اند ، فعل يا ترك خواسته مىشود و اما از جهت ضرورىالوقوع و متعلق فضاى حتمى بودن آن محال است مورد تكليف قرار گيرد .\r\nمثلًا صحيح است خدا به بندهء خود بفرمايد : فلان كارى كه فعل و ترك آن براى تو ممكن است و در اختيار توست بكن ، ولى محال است بفرمايد : فلان كارى را كه به موجب مشيّت تكوينى و قضاى حتمى من ، البته تحقق خواهد يافت و برو برگرد ندارد بكن يا مكن ، زيرا چنين امر و نهى لغو و بىاثر مىباشد .\r\nهم‌چنين انسان مىتواند امرى را كه امكان شدن و نشدن دارد اراده كرده ، براى خود مقصد و هدف قرارداده ، براى تحقق دادن آن به تلاش و كوشش بپردازد ، ولى هرگز نمىتواند امرى را كه به‌طور يقين ( بىتغيّر و تخلّف ) و به‌طور قضاى حتمى شدنى است ، اراده كند و آن را مقصد خود قرارداده ، تعقيب كند ، زيرا اراده و عدم اراده و قصد و عدم قصد انسان كمترين تأثيرى در امرى كه به هرحال شدنى است و از آن جهت كه شدنى است ، ندارد ( دقت شود ) .\r\nو از اين بيان روشن مىشود كه :\r\n1 . اين علم موهبتى امام عليه السلام اثرى در اعمال او و ارتباطى با تكاليف خاصهء او ندارد .\r\nو اصولًا هر امر مفروض از آن جهت كه متعلق قضاى حتمى و حتمىالوقوع است متعلق امر يا نهى يا اراده و قصد انسانى نمىشود .\r\nآرى متعلق قضاى حتمى و مشيّت قاطعهء حق متعال مورد رضا به قضاست ؛ چنان\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nكه سيدالشهدا عليه السلام در آخرين ساعت زندگى در ميان خاك و خون مىگفت : « رضاً بقضاءك و تسليماً لامرك لا معبود سواك » و هم‌چنين در خطبه‌اى كه هنگام بيرون آمدن از مكه خواند ، فرمود : « رضااللَّه رضانا أهل‌البيت » .\r\n2 . حتمى بودن فعل انسان از نظر تعلق قضاى الهى منافات با اختيارى بودن آن از نظر فعاليت اختيارى انسان ندارد ، زيرا قضاى آسمانى به فعل با همهء چگونگىهاى آن تعلق گرفته است نه به مطلق فعل ، مثلًا خداوند خواسته است كه انسان فلان فعل اختيارى را ، به اختيار خود انجام دهد و در اين صورت تحقق خارجى اين فعل اختيارى از آن جهت كه متعلق خواست خداست حتمى و غيرقابل اجتناب است و در عين حال اختيارى و نسبت به انسان صفت امكان دارد ( دقت شود ) .\r\n3 . اين‌كه ظواهر اعمال امام عليه السلام را كه قابل تطبيق به علل و اسباب ظاهرى است نبايد دليل نداشتن اين علم موهبتى و شاهد جهل به واقع گرفت مانند اين‌كه گفته شود : اگر سيدالشهدا عليه السلام علم به واقع داشت چرا مسلم را به نمايندگى خود به كوفه فرستاد ؟ چرا توسط صيداوى نامه به اهل كوفه نوشت ؟ چرا خود از مكه رهسپار كوفه شد ؟ چرا خود را به هلاكت انداخت و حال آن‌كه خدا مىفرمايد :  « وَ لا تُلْقُوا بِأَيْدِيكُمْ إِلَى التَّهْلُكَةِ »  « 1 » چرا ؟ و چرا ؟\r\nپاسخ همهء اين پرسش‌ها از نكته‌اى كه تذكر داديم روشن است ، و نيازى به تكرار نيست .\r\n\r\nقسم دوم از علم امام : علم عادى\r\nپيغمبر صلى الله عليه و آله به نص قرآن كريم و هم‌چنين امام عليه السلام ( از عترت پاك او ) بشرى است همانند ساير افراد بشر و اعمالى كه در مسير زندگى انجام مىدهد مانند اعمال ساير\r\n\r\n\r\n","description":"","footnote":"\r\n( 1 ) . بقره ، آيه 195\r\n","page_name":" 246 ","page_number":246},
  {"content":"\r\n\r\nافراد بشر در مجراى اختيار و بر اساس علم عادى قرار دارد . امام عليه السلام نيز مانند ديگران خير و شرّ و نفع و ضرر كارها را از روى علم عادى تشخيص داده و آنچه را شايستهء اقدام مىبيند اراده كرده ، در انجام آن به تلاش و كوشش مىپردازد . در جايى كه علل و عوامل و اوضاع و احوال خارجى موافق مىباشد ، به هدف اصابت مىكند و در جايى كه اسباب و شرايط مساعدت نكنند از پيش نمىرود . ( و اين‌كه امام عليه السلام به اذن خدا به جزئيات همهء حوادث چنان كه شده و خواهد شد واقف است ، تأثيرى در اين اعمال اختياريهء وى ندارد ، چنان كه گذشت ) .\r\nامام عليه السلام مانند ساير افراد انسانى بندهء خدا و به تكاليف و مقررات دينى مكلّف و موظّف مىباشد و طبق سرپرستى و پيشوايى كه از جانب خدا دارد با موازين عادى انسانى بايد انجام دهد و آخرين تلاش و كوشش را در احياى كلمهء حق و سرپا نگه‌داشتن دين و آيين بنمايد .\r\n\r\nنهضت سيدالشهدا عليه السلام و هدف آن\r\nبا يك سير اجمالى در وضع عمومى آن روز مىتوان نسبت به تصميم و اقدام سيدالشهدا عليه السلام روشن شد .\r\nتيره‌ترين و تاريك‌ترين روزگارى كه در جريان تاريخ اسلام به خانوادهء رسالت و شيعيانشان گذشته ، دورهء حكومت بيست سالهء معاويه بود .\r\nمعاويه پس از آن‌كه خلافت اسلامى را با هر نيرنگ بود به دست آورد و فرمانرواى بىقيد و شرط كشور پهناور اسلامى شد ، همهء نيروى شگرف خود را صرف تحكيم و تقويت فرمانروايى خود و نابود ساختن اهل‌بيت رسالت مىنمود ، نه تنها در اين‌كه آنان را نابود كند ، بلكه مىخواست نام آنان را از زبان مردم و نشان آنان را از ياد مردم محو كند .\r\nجماعتى از صحابهء پيغمبر صلى الله عليه و آله را كه مورد احترام و اعتماد مردم بودند از هر راه بود\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nبا خود همراه و با ساختن احاديث به نفع صحابه و ضرر اهل‌بيت به كار انداخت . و به دستور او در منابر اسلامى در سرتاسر بلاد اسلامى به اميرالمؤمنين عليه السلام ( مانند يك فريضهء دينى ) سبّ و لعن مىشد .\r\nبه وسيلهء ايادى خود مانند زيادبن ابيه و سمره بن جندب و بسربن ارطاه و امثال ايشان هرجا از دوستان اهل‌بيت سراغ مىكرد به زندگىاش خاتمه مىداد و در اين راه‌ها از زر ، از زور ، از تطميع ، از ترغيب و از تهديد ، تا آخرين حد توانايى استفاده مىكرد .\r\nدر چنين محيطى طبعاً كار به اين‌جا مىكشد كه عامهء مردم از بردن نام على و آل على نفرت كنند و كسانى كه از دوستى اهل‌بيت رگى در دل دارند از ترس جان و مال و عرض خود هرگونه رابطهء خود را با اهل‌بيت قطع كنند .\r\nواقع امر را از اين‌جا مىتوان به دست آورد كه امامت سيدالشهدا عليه السلام تقريباً ده سال طول كشيد كه در همهء اين مدت ( جز چند ماه اخير ) معاصر معاويه بود . در طول اين مدت از آن حضرت كه امام وقت و مبيّن معارف و احكام دين بود در تمام فقه اسلامى حتى يك حديث نقل نشده است ( منظور روايتى است كه مردم از آن حضرت كرده باشند كه شاهد مراجعه و اقبال مردم است نه روايتى كه از داخل خاندان آن حضرت مانند ائمهء بعدى رسيده باشد ) .\r\nو از اين‌جا معلوم مىشود كه آن روز ، در خانهء اهل‌بيت عليهما السلام به كلى بسته شده و اقبال مردم به حد صفر رسيده بوده است .\r\nاختناق و فشار روزافزون كه محيط اسلامى را فراگرفته بود به حضرت امام حسن عليه السلام اجازهء ادامهء جنگ يا قيام عليه معاويه را نداد و كمترين فايده‌اى هم نداشت ، زيرا :\r\nاولًا : معاويه از وى بيعت گرفته بود و با وجود بيعت كسى با وى همراهى نمىكرد .\r\nثانياً : معاويه خود را يكى از صحابهء كبار پيغمبر صلى الله عليه و آله و كاتب وحى و مورد اعتماد و\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nدست راست سه نفر از خلفاى راشدين به مردم شناسانيده بود و نام « خال‌المؤمنين » را به عنوان لقبى مقدس بر خود گذاشته بود .\r\nثالثاً : با نيرنگ مخصوص به خودش به آسانى مىتوانست حضرت امام حسن عليه السلام را به دست كسان خودش بكشد و بعد به خون‌خواهى وى برخيزد و از قاتلين وى انتقام بگيرد و مجلس عزا نيز برايش برپا كند و عزادار شود !\r\nمعاويه وضع زندگى امام حسن عليه السلام را به جايى كشانيده بود كه كمترين امنيتى حتى در داخل خانهء شخصى خودش نداشت و بالاخره نيز وقتى كه مىخواست براى يزيد از مردم بيعت گيرد ، آن حضرت را به دست همسر خودش مسموم كرده ، شهيد ساخت .\r\nهمان سيدالشهدا عليه السلام كه پس از درگذشت معاويه بىدرنگ عليه يزيد قيام كرد و خود و كسان خود ، حتى بچهء شيرخوارهء خود را در اين راه فدا كرد ، در همهء مدت امامت خود كه معاصر معاويه بود به اين فداكارى نيز قادر نشد ، زيرا در برابر نيرنگ‌هاى صورتاً حق به جانب معاويه و بيعتى كه از وى گرفته شده بود ، قيام و شهادت او كمترين اثرى نداشت .\r\nاين بود خلاصهء وضع ناگوارى كه معاويه در محيط اسلامى به وجود آورد و در خانهء پيغمبر اكرم صلى الله عليه و آله را به كلى بسته ، اهل‌بيت را از هرگونه اثر و خاصيت انداخت .\r\n\r\nمرگ معاويه و خلافت يزيد !\r\nآخرين ضربت كارىاى كه معاويه به پيكر اسلام و مسلمين وارد ساخت اين بود كه خلافت اسلامى را به سلطنت استبدادى موروثى تبديل نمود و پسر خود يزيد را به جاى خود نشانيد ، در حالى كه يزيد هيچ‌گونه شخصيت دينى ( حتى به‌طور تزوير و تظاهر ) نداشت و همهء وقت خود را علناً با ساز و نواز و باده‌گسارى و شاهدبازى و ميمون رقصانى مىگذرانيد و احترامى به مقررات دينى نمىگذاشت و گذشته از همهء\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nاينها اعتقادى به دين و آيين نداشت ؛ چنان كه وقتى كه اسيران اهل‌بيت و سرهاى شهداى كربلا را وارد دمشق مىكردند و به تماشاى آنها بيرون آمده بود ، بانگ كلاغى به گوشش رسيد ، گفت :\r\n نعب الغراب فقلت قل أو لاتقل * فقد اقتضيت من الرسول ديوني \r\nهم‌چنين هنگامى كه اسيران اهل‌بيت و سرمقدّس سيدالشهدا را به حضورش آوردند ، ابياتى سرود كه يكى از آنها اين بيت بود .\r\n لعبت هاشم بالملك فلا * خبر جاء ولا وحي نزل \r\nزمامدارى يزيد كه توأم با ادامهء سياست معاويه بود ، تكليف اسلام و مسلمين را روشن مىكرد و من جمله وضع رابطهء اهل‌بيت رسالت را با مسلمانان و شيعيانشان ( كه مىبايست به دست فراموشى مطلق سپرده شود و بس ) معلوم مىساخت .\r\nدر چنين شرايطى ، يگانه وسيله و مؤثرترين عامل براى قطعيت يافتن سقوط اهل‌بيت و در هم ريختن بنيان حق و حقيقت اين بود كه سيدالشهدا با يزيد بيعت كند و او را خليفه و جانشين مفترض‌الطاعهء پيغمبر بشناسد .\r\n\r\nامام عليه السلام و بيعت با يزيد\r\nسيدالشهدا عليه السلام نظر به پيشوايى و رهبرى واقعى كه داشت نمىتوانست با يزيد بيعت كند و چنين قدم مؤثرى در پايمال ساختن دين و آيين بردارد و تكليفى جز امتناع از بيعت نداشت و خدا نيز جز اين از وى نمىخواست .\r\n\r\nاثر امتناع از بيعت\r\nاز آن طرف امتناع از بيعت اثرى تلخ و ناگوار داشت ، زيرا قدرت هولناك و مقاومت‌ناپذير وقت ، با تمام هستى خود بيعت مىخواست ( بيعت مىخواست يا سر )\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nو به هيچ چيز ديگر قانع نبود و از اين روى كشته شدن امام عليه السلام در صورت امتناع در بيعت قطعى و لازم لاينفك امتناع بود .\r\nسيدالشهدا عليه السلام نظر به رعايت مصلحت اسلام و مسلمين تصميم قطعى بر امتناع از بيعت و كشته شدن گرفت و بىمحابا مرگ را بر زندگى ترجيح داد و تكليف خدايى وى نيز امتناع از بيعت و كشته شدن بود . ( و اين است معناى آنچه در برخى از روايات وارد است كه رسول خدا در خواب به او فرمود : خدا مىخواهد تو را كشته ببيند و نيز آن حضرت به بعضى از كسانى كه از نهضت منعش مىكردند فرمود : خدا مىخواهد مرا كشته ببيند و به هرحال مراد مشيّت تشريعى است نه مشيّت تكوينى ، زيرا چنان كه سابقاً بيان كرديم ، مشيّت تكوينى خدا تأثيرى در اراده و فعل ندارد . )\r\n\r\nترجيح مرگ بر زندگى\r\nآرى ، سيدالشهدا عليه السلام تصميم بر امتناع از بيعت و در نتيجه كشته شدن گرفت و مرگ را بر زندگى ترجيح داد و جريان حوادث نيز اصابت نظر آن حضرت را به ثبوت رسانيد ، زيرا شهادت وى با آن وضع دلخراش مظلوميت و حقانيت اهل‌بيت را مسجّل ساخت و پس از شهادت تا دوازده سال نهضت‌ها و خونريزىها ادامه يافت و پس از آن همان خانه‌اى كه در زمان حيات آن حضرت كسى درب آن را نمىشناخت ، با مختصر آرامشى كه در زمان امام پنجم به وجود آمد ، شيعه از اطراف و اكناف مانند سيل به درِ همان خانه شتافت . حقانيت و نورانيتشان در هر گوشه و كنار جهان به تابش و تلألؤ پرداخت و پايهء استوار آن ، حقانيت توأم با مظلوميت اهل‌بيت مىباشد و پيشتاز اين ميدان سيدالشهدا عليه السلام بود . حالا مقايسهء وضع خاندان رسالت و اقبال مردم به آنان در زمان حيات آن حضرت با وضعى كه پس از شهادت وى در مدت چهارده قرن پيش آمده و سال به سال تازه‌تر و عميق‌تر مىشود اصابت نظر آن حضرت را\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nآفتابى مىكند و بيتى كه آن حضرت ( بنا به بعضى از روايات ) انشاد فرموده ، اشاره به همين معناست :\r\n و ما إن طبنا جبن و لكن * منايانا و دولة آخرينا \r\nو به همين نظر بود كه معاويه به يزيد اكيداً وصيت كرده بود كه اگر حسين‌بن على از بيعت با وى خوددارى كند او را به حال خود رها كند و هيچ‌گونه متعرّض وى نشود .\r\nمعاويه نه از راه اخلاص و محبت اين وصيت را مىكرد ، بلكه مىدانست كه حسين بن على بيعت كننده نيست و اگر به دست يزيد كشته شود ، اهل‌بيت نشان مظلوميت به خود مىگيرند و اين براى سلطنت اموى خطرناك و براى اهل‌بيت بهترين وسيلهء تبليغ و پيشرفت است .\r\n\r\nاشاره‌هاى مختلف امام عليه السلام به وظيفهء خود\r\nسيدالشهدا عليه السلام به وظيفهء خدايى خود كه امتناع از بيعت بود آشنا بود و بهتر از همه به قدرت بيكران و مقاومت‌ناپذير بنىاميه و روحيهء يزيد پى برده بود و مىدانست كه لازم لاينفك خوددارى از بيعت ، كشته شدن اوست و انجام وظيفهء خدايى شهادت را در بردارد . و از اين معنا در مقامات مختلف با تعبيرات گوناگون كشف مىفرمود .\r\nدر مجلس حاكم مدينه كه از وى بيعت مىخواست ، فرمود : مثل من با مثل يزيد بيعت نمىكند .\r\nهنگامى كه شبانه از مدينه بيرون مىرفت ، از جدّش رسول اكرم صلى الله عليه و آله نقل فرمود كه در خواب به وى فرموده : خدا خواسته ( يعنى به عنوان تكليف ) كه كشته شوى .\r\nدر خطبه‌اى كه هنگام حركت از مكه خواند و در پاسخ كسانى كه مىخواستند آن حضرت را از حركت به سوى عراق منصرف سازند ، همان مطلب را تكرار فرمود .\r\nدر پاسخ يكى از شخصيت‌هاى اعراب كه در راه اصرار داشت كه آن حضرت از رفتن به كوفه منصرف شود و گرنه قطعاً كشته خواهد شد ، فرمود : اين رأى بر من\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nپوشيده نيست ولى اينان از من دست بردار نيستند و هرجا بروم و هرجا باشم مرا خواهند كشت . ( برخى از اين روايات اگرچه معارض دارد يا از جهت سند خالى از ضعف نيست ، ولى ملاحظهء اوضاع و احوال روز و تجزيه و تحليل قضايا آنها را كاملًا تأييد مىكند . )\r\n\r\nاختلاف روش امام عليه السلام در خلال مدت قيام خود\r\nالبته مراد از اين‌كه مىگوييم مقصد امام عليه السلام از قيام خود شهادت بود و خدا شهادت او را خواسته بود اين نيست كه خدا از وى خواسته بود كه از بيعت يزيد خوددارى نمايد ، آن‌گاه دست روى دست گذاشته ، به كسان يزيد اطلاع دهد كه بياييد مرا بكشيد و بدين‌طريق خنده‌دار وظيفهء خود را انجام دهد و نام قيام روى آن بگذارد ، بلكه وظيفهء امام عليه السلام اين بود كه عليه خلافت شوم يزيد قيام كرده ، از بيعت با او امتناع ورزد و امتناع خود را كه به شهادت منتهى خواهد شد ، از هر راه ممكن به پايان رساند .\r\nاز اين‌جاست كه مىبينيم روش امام عليه السلام در خلال مدت قيام به حسب اختلاف اوضاع و احوال مختلف بوده . در آغاز كار كه تحت فشار حاكم مدينه قرار گرفت ، شبانه از مدينه حركت كرده ، به مكه كه حرم خدا و مأمن دينى بود پناهنده شد و چند ماهى در مكه در حال پناهندگى گذرانيد . در مكه تحت مراقبت سرّى مأمورين آگاهى خلافت بود تا تصميم گرفته شد توسط گروهى اعزامى در موسم حج كشته شود يا گرفته شده ، به شام فرستاده شود و از طرف ديگر سيل نامه از جانب عراق به سوى آن حضرت باز شده ، در صدها و هزارها نامه وعدهء يارى و نصرت داده ، او را به عراق دعوت كردند و در آخرين نامه كه صريحاً به عنوان اتمام حجت ( چنان كه بعضى از مورّخين نوشته‌اند ) از اهل كوفه رسيد ، آن حضرت تصميم به حركت و قيام خونين گرفت . اول به عنوان اتمام حجت مسلم بن عقيل را به عنوان نمايندهء خود فرستاد و پس از چندى نامهء مسلم مبنى بر مساعد بودن اوضاع نسبت به قيام به آن حضرت\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nرسيد .\r\nامام عليه السلام به ملاحظهء دو عامل كه گفته شد ، يعنى ورود مأمورين سرّى شام به منظور كشتن يا گرفتن وى و حفظ حرمت خانهء خدا و مهيا بودن عراق براى قيام به سوى كوفه رهسپار شد . سپس در اثناى راه كه خبر قتل فجيع مسلم و هانى رسيد ، روش قيام و جنگ تهاجمى را به قيام دفاعى تبديل فرموده ، به تصفيهء جماعت خود پرداخت و تنها كسانى را كه تا آخرين قطرهء خون خود از يارى وى دست‌بردار نبودند نگه داشته ، رهسپار مصرع خود شد . « 1 »\r\nمحمدحسين طباطبائى\r\nقم - ربيع‌الاول 1391 ه\r\n\r\n\r\n","description":"","footnote":"\r\n( 1 ) . بحثى را كه مطالعه كرديد ، چندين سال پيش توسط مرحوم استاد علامه سيد محمد حسين طباطبائى در پاسخ سؤال گروهى از علاقه‌مندان ، نوشته شده است و چنان كه ملاحظه نموديد ، در اين بحث ضمن حفظ اتقان و استحكام ، اختصار و ايجاز نيز مراعات شده كه تفصيل و تقرير براهين مربوطه ، نيازمند مطرح ساختن يك سلسله مسائل عقلى و فلسفى در سطح عالى است .\r\nاين بحث براى نخستين بار در تاريخ ربيع‌الثانى 1391 هجرى به شكل رسالهء كوچكى در 32 صفحه ، از طرف ما منتشر و به طور رايگان توزيع گرديد و اينك براى استفادهء بيشتر ، متن آن در اين مجموعه نيز درج مىشود . در پيش اشاره شد كه رساله منتشر شده از طرف ما ، در تبريز نيز توسط شهيد آية اللَّه قاضى طباطبائى ، با مقدمه‌اى مشروح تجديد چاپ شد كه در اين مجموعه ، براى استفاده علاقمندان آن مقدمه نيز نقل گرديد . خسروشاهى\r\n","page_name":" 254 ","page_number":254},
  {"content":"\r\n\r\n\r\nنمايه\r\nاعلام\r\nكتاب‌ها\r\nمكان‌ها\r\n\r\n","description":"","footnote":"","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\n\r\nاعلام\r\nابليس ، 85\r\nابن ابى يعفور ، 57\r\nابن فهد ، 116\r\nابن قولويه ، 57\r\nابن مسكان ، 54\r\nابى بصير ، 55\r\nارسطو ، 151 ، 152 ، 154 ، 162 ، 174 ، 175 ، 176\r\nاستاد آيت اللَّه صائنى زنجانى ، 153\r\nاسماعيل بن جابر ، 77\r\nالهيات ، 128\r\nامام حسن عليه السلام ، 248 ، 249\r\nامام حسن عسكرى عليه السلام ، 85\r\nامام صادق عليه السلام ، 35 ، 65 ، 75 ، 77 ، 82\r\nاميرالمؤمنين عليه السلام ، 248\r\nاويس قرنى ، 36\r\nايساغوجى ، 162\r\nابى صامت ، 32 ، 33\r\nابى عبداللَّه عليه السلام ، 54 ، 55 ، 57 ، 74\r\nباباركنا ( ركن الدين شيرازى ) ، 15\r\nبسربن ارطاه ، 248\r\nبنىاميه ، 252\r\nپيامبر اسلام صلى الله عليه و آله / رسول خدا صلى الله عليه و آله ، 31 ، 35 ، 36 ، 43 ، 56 ، 68 ، 71 ، 72 ، 75 ، 77 ، 101 ، 102 ، 119 ، 243 ، 244 ، 246 - 252\r\nجابر جعفى ، 35 ، 36\r\nحاتم طائى ، 65\r\nحسين بن على عليه السلام ، 252\r\nامام جواد عليه السلام ، 85\r\nحضرت كاظم ، 119\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nداود قيصرى ، 15\r\nداوود عليه السلام ، 116\r\nدكتر سيد يحيى يثربى ، 153\r\nرُشيد هجرى ، 36\r\nزيادبن ابيه ، 248\r\nسبزوارى ، 21\r\nسلمان فارسى ، 36\r\nسمره بن جندب ، 248\r\nسيدالشهدا عليه السلام ، 243 ، 246 - 252\r\nسيد حيدر آملى ، 22 ، 23\r\nشيخ آغا بزرگ تهرانى 1 ، 14\r\nشيخ كبير ، 15\r\nضرسى كناسى ، 66\r\nعبدالاعلى ، 79\r\nعلى عليه السلام ، 248\r\nفرفوريوس ، 162\r\nقياس خفى ، 168 ، 182\r\nقيصر ، 15\r\nكسرى ، 65\r\nكميل بن زياد نخعى ، 36\r\nمحمد ، 122 ، 224\r\nمحمد بن فضيل ، 56\r\nمحمد حسنى حسينى ، 162\r\nمحى الدين بن عربى ، 15\r\nآقا محمد رضا قمشه‌اى ، 15\r\nمسعودى ، 114\r\nمسلم بن عقيل ، 253 ، 254\r\nمعاويه ، 247 - 250 ، 252\r\nمفضل ، 35\r\nموسى ، 84 ، 86\r\nميثم تمار كوفى ، 36\r\nميرزا احمد آشتيانى ، 15\r\nنصارى ، 120\r\nوهب بن منبة ، 116\r\nهارون ، 74\r\nهانى ، 254\r\nيزيد ، 249 ، 250 ، 252 ، 253\r\nيوسف عليه السلام ، 83\r\nيونس ، 75\r\nيونس بن عبدالرحمان ، 85\r\nصدوق ، 243\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nكتاب ها\r\nاثبات الوصيه ، 114\r\nاسفار ، 21\r\nاصول موضوعه ، 211\r\nالذريعة الى تصانيف الشّيعه ، 14\r\nالميزان ، 13\r\nبحارالانوار ، 30 ، 35 ، 117 ، 119\r\nبرهان وحد ، 165\r\nبصائر ، 32 ، 34 ، 35 ، 243\r\nتحف العقول ، 82\r\nتفسير قمى ، 54 ، 66\r\nتوحيد صدوق ، 79\r\nرسائل سبعه ، 153\r\nرساله شريف برهان ، 153\r\nرسالة الولاية ، 11 ، 13 ، 15 ، 17\r\nشفاء ، 128\r\nصحيفهء سجاديه ، 21\r\nعدةالداعى ، 116\r\nقياس ، 151 ، 178\r\nكافى ، 74 ، 111 ، 113 ، 119 ، 243\r\nكامل الزياره ، 57\r\nكليات خمس ، 192\r\nمحاسن ، 53\r\nمصادرات ، 211\r\nمصباح الهداية الى الخلافة والولايه ، 15\r\nمناقب ، 75\r\nنهج‌البلاغه ، 75\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nمكان‌ها\r\nايران ، 15\r\nتبريز ، 16 ، 154\r\nتهران ، 15\r\nدمشق ، 250\r\nشام ، 253 ، 254\r\nعراق ، 243 ، 252 - 254\r\nكربلا ، 250\r\nكوفه ، 243 ، 246 ، 252 - 254\r\nمدينه ، 252 ، 253\r\nمكه ، 180 ، 243 ، 246 ، 252 ، 253\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nملخص\r\nالمفكر الإسلامي الكبير العلامة الطباطبائي ترك رسائل علمية وجيزة فضلا عن الكتب المستقلة ، رسائل تضمنت مطالب عميقة فلسفية وعرفانية ودينية استقطبت لما لها من عمق علمي ، أنظار العلماء المسلمين . وقد ترجمت تلك الرسائل وشرحت من قبل عدة من العلماء المسلمين نقدمها الآن مجموعة في مجلدين وتحت العنوانيين الآتيين :\r\nالمجلد الثاني ويتضمن رسالة الولاية ، والعلم ، والبرهان ، وعلم الإمام .\r\nالناشر\r\nمؤسسة بوستان كتاب\r\nمركز الطباعة والنشر التابع لمكتب الاعلام الإسلامي\r\nالناشر الافضل على المستوى الوطني\r\nعنوان المكتب المركزي : ايران ، قم اول شارع شهداء ، ص ب :\r\n917\r\nالهاتف : 982517742155 + ، الفاكس : 982517742154 + ، التوزيع : 982517743426 +\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمجموعة رسائل\r\n( اثبات الواجب الوجود ، والتوحيد ، والخلق الجديد اللانهائي ، والوحي ، وعلي والفلسفة الالهية ، والاعجاز والمعجزة )\r\nالمجلد الثاني\r\nالعلامة السيد محمد حسين الطباطبائي\r\nباهتمام : السيد هادي الخسروشاهي\r\nمؤسسة بوستان كتاب\r\n1429 / 1387\r\n\r\n","description":"","footnote":"","page_name":" 262 ","page_number":262},
  {"content":"\r\n . \r\n","description":"","footnote":"","page_name":" 263 ","page_number":263},
  {"content":"\r\n . \r\n\r\n","description":"","footnote":"","page_name":" 264 ","page_number":264}
  ]