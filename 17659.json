[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n . \r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\nجعفر شهرى\r\nطهران قديم\r\n( جلد اول )\r\nانتشارات معين\r\n\r\n","description":"","footnote":"","page_name":" شناسنامهء كتاب 3 ","page_number":3},
  {"content":"\r\n\r\nشهرى باف ، جعفر ، 1293 - 1378\r\nطهران قديم ( ج 1 ) : نوشتهء جعفر شهرى . - تهران : معين ، 1371 .\r\nدوره 964 - 5613 - 66 - x\r\nisbn جلد 1 isbn 964 - 5643 - 62 - 7\r\nفهرستنويسى براساس اطلاعات فيپا .\r\n1 . تهران - اوضاع اجتماعى - قرن 13 ق . 2 . تهران - آداب و رسوم - قرن 13 ق .\r\n3 . تهران - تاريخ - قرن 13 ق . الف . عنوان . ب . عنوان : طهران قديم .\r\n9 ش 0865 / 2079 dsr\r\n12 / 955\r\nكتابخانه ملى ايران\r\n2182 - 77 م\r\nروبروى دانشگاه تهران ، فخر رازى ، فاتحى داريان ، پلاك 29\r\nصندوق پستى 775 - 13145 / تلفن 6405992\r\nwww . moin - publisher . com\r\ninfo @ - publisher . com\r\nشهرى ، جعفر\r\nطهران قديم ( جلد اول )\r\nچاپ چهارم : 1383\r\nخط : استاد محمد احصائى\r\nچاپ : مهارت\r\nشمارگان : 2000 نسخه\r\nحق چاپ محفوظ است\r\nتلفن مركز پخش : 6414230 - 6961495 ( پوياى معين )\r\n\r\n","description":"","footnote":"","page_name":" شناسنامهء كتاب 4 ","page_number":4},
  {"content":"\r\n\r\n\r\n[ جلد اول 
  ]\r\n\r\nفهرست\r\nپيش‌سخن 7\r\nتهران قديم 13\r\nحدود 14\r\nمحلات شهر 15\r\nدروازه‌هاى داخل شهر 16\r\nدروازه‌هاى اطراف شهر 17\r\nدروازه و دروازه‌بانى 18\r\nخندق 23\r\nخندق‌نشينان 25\r\nدرويش‌ها 26\r\nقنبر سياه 26\r\nفاحشه‌ها 28\r\nكفن‌دزدها و كفن‌پوشها 29\r\nخيابان‌ها و اماكن آنها 30\r\nخيابان باب همايون 32\r\nلقانطه 32\r\nدوچرخه‌سوارى حقير 35\r\nقورخانه 36\r\nخيابان ناصريه 37\r\nمدرسه دار الفنون 37\r\nدر آشپزخانه 41\r\nدر وزرا و داستان آن 42\r\nبر ميرزا غلامعلى دوافروش لعنت 44\r\nسيد علمدار 44\r\nعباس سيگارى و ماجراهاى مربوط به آن 46\r\nباريك الا اينم ، باريك الا اونم 47\r\nهمه همديگر را مىشناختند 48\r\nدر تهران پول زير دست و پا ريخته ، كسى نيست جمع بكند 49\r\nداش رجب پنجه 51\r\nاولين دوچرخه‌سازى 52\r\nخلاى رئيس 54\r\nلولئين‌خانه‌ها يا مستراح‌هاى عمومى 56\r\nشغل كنّاسى 60\r\nجاى شما خالى ! 61\r\nدواخانهء شورين 61\r\nخيابان جبّاخانه 63\r\nقهوه‌خانه قنبر 64\r\nجراحى قلمدان‌ساز 66\r\nقلمدان 68\r\nاستاد رمضان سلمانى 70\r\nكسبهء خرده‌پاى پشت ديوار انبار 70\r\nسر در نقاره‌خانه 73\r\nميدان ارك 73\r\nخيابان جليل آباد 76\r\nغير از جناب آقاى . . . ! 80\r\nنظميه ( اداره ) 81\r\nمحكمهء خلاف 82\r\nامتحان آيين‌نامه حقير 84\r\nقلعهء ارك 86\r\n\r\n","description":"","footnote":"","page_name":" 1 ","page_number":5},
  {"content":"\r\n\r\nمسجد مادر شاه - مسجد ارك 88\r\nعمارات شاهى ، سفره‌خانه 88\r\nعمارت حوضخانه 89\r\nعمارت موزه يا تخت طاووس 89\r\nعمارت تخت مرمر 90\r\nعمارت خوابگاه 90\r\nعمارت كريمخانى 92\r\nكاخ ابيض 92\r\nنه خ . . . ترا كه . . . 94\r\nعمارت برليان 95\r\nشمس العماره 95\r\nخدمه و سكنهء اندرون 97\r\nخاتون سوارى 100\r\nزن و دربار 101\r\nوقايع شمس العماره 106\r\nهودج نقاله 107\r\nو اما ماجراى قباله 109\r\nبا اين يك مشت الاغ چه بكنم ؟ ! 110\r\nتكيه دولت 110\r\nچادر تكيه دولت 114\r\nشرايط ورود به تكيه دولت 115\r\nصورت تعزيه 115\r\nسيد غشى 117\r\nتعزيه و تعزيه‌خوانى 117\r\nخدا هيچ عزيزى را ذليل نكند 120\r\nانبار - زندان 122\r\nحكومتى - حكومت 123\r\nبازار كنار خندق 128\r\nسه راه شتر گلو 130\r\nميدان شمس العماره 130\r\nبازار مفت‌برها 131\r\nسنگكى بازار كنار خندق 131\r\nكله‌پزى 132\r\nكله‌خورى فرمانفرما 136\r\nآجيل‌فروشى كنار خندق 137\r\nآجيل‌فروش 140\r\nآجيل مشكل‌گشا 141\r\nقصه پير خاركن آجيل مشكل‌گشا 141\r\nخر ناخنكى 143\r\nعطارى سليمان ميرزا وزير فرهنگ ! 145\r\nكاروانسراى سقاباشى 145\r\nقحطىها 148\r\nروضهء شيخ حسن ديوانه ! 149\r\nسقايى 151\r\nدنبالهء سقايى - سقاخانه 151\r\nآب شهر 156\r\nبادسام - باد شهريار 159\r\nسال سام - سال وبايى 160\r\nماده تاريخ - سجل احوال - شناسنامه 161\r\n« چى » - « باشى » 163\r\nنرينى به قفل 164\r\nزورخانه 165\r\nآداب زورخانه 166\r\nشروع ورزش - سنگ‌گيرى 170\r\nتخته 174\r\nميل 175\r\nدعا 176\r\nكباده 177\r\n« گلريزان » 179\r\nپهلوانان نامى 182\r\n\r\n","description":"","footnote":"","page_name":" 2 ","page_number":6},
  {"content":"\r\n\r\nسوزن و زورخانه 183\r\nهمجنس‌بازى 184\r\nمكتبخانه 185\r\nمدرسه 187\r\nقاعده آموزش 188\r\nحروف ابجد 190\r\nقانون تغييرناپذير 191\r\nمدارس جديد 191\r\nنشريات 198\r\nسه‌راه مسجد شاه 202\r\nهنوز آدم‌خور نشده ! 204\r\nحسين يقه‌چاك - حسرت الملوك ؟ ! 205\r\nبازار عطرفروشها 207\r\nسه‌راه يا چهار راه بزازها - عبد الله آشى ؟ 208\r\nوعده مرده‌شور 210\r\nبخوريد كه سبزىدارش كردم ! 210\r\nهنوز مشترى اولم را نديده‌ام 211\r\nبخوريد مال خودتان است ؟ ! 211\r\nبازار مرغىها 211\r\nعظمت عشق يا صفاى محبت ! 213\r\nسبزه‌ميدان 214\r\nكسبهء سبزه‌ميدان 215\r\nقهوه‌خانهء موال آباد 215\r\nجمله معروف حاجى ملك اروسىدوز 217\r\nعطارىهاى سبزه‌ميدان 217\r\nسبب اعوجاج تهران 220\r\nخيابان چراغ گاز 223\r\nكارخانه چراغ گاز 223\r\nاگر ارزان باشد خريداريم ! 224\r\nروشنايى شهر 225\r\nكارخانهء برق ژاله ! 227\r\nدنبالهء كارخانه برق امين الضرب 227\r\nديگر روشنايىها 228\r\nعقيده دربارهء چراغ 230\r\nآداب روشن كردن چراغ 231\r\nرسوم و آداب چراغ 232\r\nدنبالهء كارخانهء برق حاج امين الضرب 232\r\nكالسكهء آتشى 234\r\nخاطرهء اول 235\r\nخاطرهء ديگر 236\r\nپيدايش گاراژ - كمپانى 237\r\nاولين اتومبيل‌ها 239\r\nقيمت اتومبيلها 240\r\nسيماى اتومبيلهاى اوايل 242\r\nقرب و منزلت شوفر ! 244\r\nاجرت و عوايد شوفر و نرخ كرايه 246\r\nچاروادارى و ديگر وسايل حمل و نقل 247\r\nخاطره در اين زمينه 248\r\nقافله‌هاى چاروادارى 248\r\nگارىهاى تجارتى 249\r\nگارى پستى 250\r\nكالسكه - درشكه - دليجان 250\r\nمنزلگاهها 250\r\nنهصد و نود و نه زيادتر از هزار است ؟ 254\r\nبعضى ديگر از كسبهء خيابان چراغ برق 256\r\nحكم تابلو 258\r\nاقدامات كابينهء سيد ضياء الدين 258\r\nقبض جريمه ! 268\r\nشراب ناب ! 269\r\nپشكل‌جمع‌كن‌ها مرا معزول كردند ! 269\r\n\r\n","description":"","footnote":"","page_name":" 3 ","page_number":7},
  {"content":"\r\n\r\nقهوه‌خانهء عرش 270\r\nملكوت ترياك 271\r\nبرقى . . . تمام ميكنم ! 272\r\nكاسب بايد پا شكسته باشد 274\r\nخيابان لاله‌زار 276\r\nخيابان عشاق 278\r\nدر توصيف پسران 282\r\nسينماها 284\r\nاولين تا پنجمين سينما 284\r\nخيابان باغشاه 290\r\nميدان مشق 291\r\nخدا زد تو سرش افتاد تو ميدون ! 295\r\nاختراع بادبادك ! 297\r\nچراغانى آسمان 297\r\nدنبالهء مطالب ميدان مشق - شيخ حفظكم الله ! 298\r\nمزد هنر ! 299\r\nميرزا ملك دلشاد معارف ؟ ! 299\r\nسينما سپه - كنسرت قمر 301\r\nصحنه‌اى از كنسرت 303\r\nشعر غزل 305\r\nمسجد مجد الدوله 320\r\nناز مرگ 321\r\nواگن اسبى 325\r\nماشين دودى 332\r\nمزاحمين قطار 335\r\nمرشد ماده 337\r\nخاتون شله 343\r\nرشك‌كشى - شپش‌كشى 344\r\nباغشاه 348\r\nخيابان علاء الدوله 357\r\nسفارت انگليس 358\r\nمطبخ و موال مشروطه ؟ ! 362\r\nفيشر آباد 366\r\nخيابان علاء الدوله - خيابان اميريه 371\r\nخربازى 371\r\n. . . و كله قند 378\r\nخيابان لختى 380\r\nخانهء رفعت ! 381\r\nخيابان دروازه شميران 383\r\nنسيم شمال 384\r\nخيابان شاه آباد 387\r\nخيابان دوشان‌تپه 388\r\nميدان توپخانه - ميدان سپه 390\r\nصحيهء كل مملكتى 392\r\nمحمود قاتل 395\r\nدار زدن 399\r\nاصغر قاتل 401\r\nمعرفى عدليه - محاكمهء محمد باقر گلپايگانى قاتل 404\r\nشتر قربانى 405\r\nكارناوال 408\r\nميدان بهارستان يا نگارستان 412\r\nميدان پاقاپوق 415\r\nسر بريدن 415\r\nبازار ارسىدوزها 420\r\nدنبالهء بازار ارسىدوزها - طرح بازار 424\r\nفايده بازار 425\r\nطرز تهيه كفش 427\r\nاستخاره‌ى عبدل چلغوزكار 429\r\n\r\n","description":"","footnote":"","page_name":" 4 ","page_number":8},
  {"content":"\r\n\r\nقيمت كفش 431\r\nاجرت دوخت 431\r\nخصوصيات اخلاقى 432\r\nماليات نجارها را اروسىدوزها بدهند 433\r\nصورت دكاكين و فروشندگان كفش 433\r\nصورت و وضع كارگاه‌هاى كفاشى 434\r\nدستورات استفاده از كفش 435\r\nباقلا پلويى حاج محمود 435\r\nتعارف به مشترى 436\r\nابول پلوئى 439\r\nقيمت غذا 440\r\nچلو كباب 441\r\nعرضه‌ى چلو كباب 441\r\nسنت پسنديده 442\r\nتوتون فروشى 443\r\nاولين انحصار 443\r\nتوتون و تنباكو 443\r\nتحريم تنباكو 446\r\nسيگارفروشى 447\r\nملاحظات مشترى 449\r\nسيگارپيچى 449\r\nقضيهء كبريت 451\r\nكلاه مالى 453\r\nاهميت كلاه 454\r\nكلاه نمدى 455\r\nكلاه پوستى 456\r\nكلاه مقوائى 457\r\nكلاه پهلوى يا كلاه زوركى ! 458\r\nفروش كلاه 463\r\nنعل و ميخ كفش 467\r\nكسبه متفرقهء بازار ارسىدوزها 468\r\nحمام 470\r\nحمام نظام الملك 470\r\nبناى حمام 470\r\nمعمارى حمام 471\r\nتابلو حمام 471\r\nمدخل يا راه ورود 472\r\nشكل سربينه 473\r\nسر چاق‌كنى حمام 475\r\nورود به حمام 475\r\nدستور ورود به گرمخانه 476\r\nسفارش شيخ اكبر مسأله‌گو 476\r\nلولئين‌خانه‌ى حمام 477\r\nواجبىخانه 477\r\nگرمخانه 478\r\nخزينه - خزانه 479\r\nكوزه انداختن 480\r\nآب خزينه و معالجات بوسيلهء آن ؟ ! 481\r\nچاله حوض و كارهاى در آن 482\r\nانواع شنا 484\r\nاستحمام و كيسه‌كشى و مشتمال 486\r\nعلاج نعوظ 490\r\nكيسه‌كشى 492\r\nصابون‌زنى 493\r\nحنا بستن - خضاب كردن 495\r\nنوره - واجبى - داروى نظافت - موزدائى 496\r\nبازى - تفريح 497\r\nتطهير - غسل 498\r\nچهار غسل متصل 500\r\nانعام - پاداش - پول چاى 502\r\n\r\n","description":"","footnote":"","page_name":" 5 ","page_number":9},
  {"content":"\r\n\r\nسرتراشى - ريش‌تراشى در حمام 503\r\nگر تراشى - رگ‌زنى - حجامت در حمام 505\r\nاوقات فصد و حجامت 508\r\nكارهاى سربينه 510\r\nپذيرايى در سربينه و خواب 511\r\nسارقين حمام 511\r\nپول حمام و اجرت دلاك 513\r\nسنت پسنديده 514\r\nكسبهء جلو حمام 515\r\nساعت كار حمام 515\r\nبوق حمام 516\r\nزت و زنگوله ؟ ! 516\r\n. . . كه ديگ حمام سوراخ بگرديه ! 517\r\nرواج حمام 517\r\nتون حمام 519\r\nقصه‌هاى حمام 521\r\nقصه قوز بالاقوز 523\r\nتعارفات معموله در حمام 524\r\nحمام زنانه 525\r\nحمام‌هاى اشتراكى 526\r\nاسباب حمام 526\r\nسينى زير پا 529\r\nماجراى سكينه 530\r\nدربارهء ازالهء بكارت 531\r\nپارگى دامن 532\r\nدنباله كار حمام زنان 532\r\nسحر و جادو در حمام 534\r\nطلسم سوسن غسّاله 535\r\nطلسم شمامه و دمامه 536\r\nبشقاب دوازده برج و هفت كوكب 538\r\nطلسم هاروت و ماروت 540\r\nقفل بلقيس سليمان 541\r\nانگشتر قولنج 542\r\nحمام زنانه يا هويت‌شناسى 543\r\nمثل حمام زنانه ميماند ! 544\r\nمفاخره با لنگ حمام 545\r\nايضا دربارهء لنگ حمام 545\r\nدنبالهء شلوغى حمام زنانه 547\r\nعقيده درباره غسل جنابت 548\r\nبقيه كار زنها در حمام 548\r\nموارد حمام سر و تن‌شوئى 551\r\nپول حمام 551\r\nفهرست عكس‌ها 553\r\nفهرست اعلام 557\r\n\r\n","description":"","footnote":"","page_name":" 6 ","page_number":10},
  {"content":"\r\n\r\n\r\nپيش‌سخن\r\nوقتى ناصر الدينشاه سر زده به ديدار ميرزاى جلوه شاعر وارستهء طرف علاقه‌اش كه در مدرسهء صدر مقابل مسجد شاه « 1 » حجره داشته ميرود ، او را طبق معمول مشغول مطالعه مينگرد .\r\nپس از اداى احترام از طرف ميرزا و ابراز عنايت از جانب شاه كه او را با قسم جان خود بر سر جايش نشانيده مانع حركتش مىشود از او دربارهء كتاب مورد قرائتش سؤال مىكند ؟ .\r\nميرزا اظهار ميدارد تاريخ نگاه ميكرده است كه شاه با همان لحن دوستانه ميگويد ميرزا خفه‌ام كردى از بس هر وقت ترا ديدم تاريخ ميخواندى ، آخر از چه چيز آن خوشت ميآيد كه همه‌اش سر در اين يك رقم كتاب ميكنى ؟ !\r\nميرزا جواب ميدهد : قربان از يك كلمهء ( مرد ) و ( مردن ) آن كه چون دربارهء فرد گردن كلفتى خوب قلمفرسائى كرده ، داد سخن داده ميگويد چنين كرد و چنان كرد و چنين گرفت و چنان بست و خست و دريد و بريد و قاپيد و چاپيد و خون مردم را در شيشه كرد و همچه جمع كرد و روى هم گذاشت و چه و چه و چه و يا چنان و چنين عدل و داد نمود و چنين و چنان شايستگى و بايستگى و مردم‌دارى نمود آخرش ميگويد فلان وقت مرد و رفت و غائله را تمام مىكند و همين يك كلمهء\r\n\r\n\r\n","description":"","footnote":"\r\n( 1 ) . مدرسهء طلاب دينى مقابل در شمالى مسجد شاه كه بعدها در خيابان‌كشى جزء خيابان گرديده ، فعلا چند دكان از موقوفات آن باقى مانده است .\r\n","page_name":" 7 ","page_number":11},
  {"content":"\r\n\r\nمردن اوست كه مرا تا ريشهء جان شاد مىكند . ناصر الدينشاه ميگويد آفرين ميرزا كه ارشادم كردى و جبهء خود را كنده به دوش او ميافكند .\r\nاين بنده را نيز قرائت تاريخ از نظر عبرت‌آموزى همواره مورد علاقه بوده ليكن نه از آن جهت كه چه كسى خورد و چه كسى برد و قتل و غارت و خونريزى و ستيز كه عمر آدمى را ارزش زياده از آن است كه آن را صرف چنين مسائل نمايد بلكه از زاويه انسانى و كيفى آن كه مردم قرون و اعصار را شناخته سر از وضع و زندگى و چگونگى آنان بيرون آورم كه متأسفانه هم هر چه در اين امور زيادتر كاويده كمتر يافته‌ام .\r\nدر اين زمينه كه مثلا مردم صد سال و دويست و پانصد و هزار سال پيش را چه وضع و حالى بوده ، چه ميخورده ، چه ميپوشيده ، چگونه ميزيسته ، كسب و كار و داد و ستد و معامله و معاشرت و مسكن و مأوا و رفتار و گفتار و عيش و عزا و عادات و آداب و سنن و معتقداتشان چه صورت داشته است ؟\r\nلذا با توجه به اين نكات من اين كتاب را به همين منظور تأليف و تصنيف كرده در آن فقط به مردم و آنچه به توده و اجتماع و اكثريت برخورد مىكند توجه داشته به ترسيم اوضاع و احوال و كم و كيف پنجاه سال پيش از اين پرداخته‌ام .\r\nكتابى ما حصل سالها رنج و مرارت پيگير در احياء سنن و عادات و افعال و اعمال فراموش شده مردم تهران قديم ، در انديشه خدمت به زادگاه و اينكه شايد از محو آثار آن كه ( عنقريب است كه از ما اثرى باقى نيست ! ) جلوگيرى به عمل آمده باشد .\r\nمجموعه‌اى مستخرج از ديده‌ها و شنيده‌ها و محفوظات و ملموسات خويش از طهران طفوليت ، طهران قبل از ظهور پهلوى ، اطلاعاتى تنها قائم به ذات خود حقير با اصالت و بكارت و صداقت تمام بدون قرض و مدد و كمك و شريك و دريوزه از اين و آن .\r\nواقعياتى كه مثلا اگر درباره خندق و دروازهء آن حرف زده‌ام ، خود در خاكريز او سرسره‌بازى كرده ، از دروازه‌هاى آن خروج و دخول داشته ناظر اياب و ذهاب آيندگان ، روندگان ، زورگوئى ، ستمگرى مأموران و نواقليان آن بوده‌ام و هر آينه در جهت واگن اسبى و ماشين دودى و چهارچرخه ، درشكه ، شتر و الاغ\r\n\r\n","description":"","footnote":"","page_name":" 8 ","page_number":12},
  {"content":"\r\n\r\nسخن گفته‌ام خود راكب واگن و مسافر ماشين دودى آن بوده ، پشت درشكه دويده ، عقب چارچرخه را گرفته ( قنوت ) و تركه و شلاق سورچىهاى آنها پشت و پهلوهايم را طناب‌مانند بالا آورده ، دشنامهاى خواهر و مادر و سرا و بونه و جد و آباء خردزدى سوارى ، شتر دزدى سوارى آن حواله قباله‌ام شده تا ديگر امور آن كه مستقيما يا وسيلهء پدر داش مشدى يكه‌بزن و خويش و اقارب همه‌كاره در همجوش تاجر و كاسب و ادارى و دربارى و نوكرمآب و مادر و مادربزرگ و عمه و خالهء سر در همه چيز دار نصيبم شده است و بالاتر از همه حس كنجكاوى و فضولى ذاتى كه از هر كس و هر چيز و هر جا و مكان و مطلب و واقعه بهر صورت كه شده و توانسته‌ام ، حتى با خطر جان استراق سمع و بصر و اخذ و ادراك داشته‌ام .\r\nپس در اين صورت ميتوانم با قوت قلب هم به خواننده اطمينان بدهم كه مطالب كتاب كلمه‌اى دور از واقعيت و حقيقت نبوده ، همانهائى است كه بوده و شده خدشه و خللى در آن راه نداشته ، ملموساتى كه خود اين هيچ مدان يا در جريان مستقيم آن بوده يا از افراد و منابع كاملا موثق بدست آورده در صندوقچهء امين سينه ضبط و يادداشت كرده‌ام و خواننده ميتواند به آن مؤمن بوده با خاطرى آسوده از آن كسب اطلاع نمايد .\r\nهمچنين جهت رفع شبهه از عزيزانى كه مطالعه نكرده كتاب پنج جلدى حاضر را با كتاب شش جلدى تاريخ اجتماعى تهران در قرن سيزدهم اينجانب بخاطر تشابه اسمشان نسخهء مثل هم فرض بكنند به عرض برسانم كه نه چنين بوده كه هر يك مستقل و جداى از هم مىباشد ، تنها در اين رابطه كه در عين انفكاك مكمل هم بوده و چون به هم پيوست شوند در مباحث تهران دائرة المعارفى كامل ميشوند ؛ اگر چه دامنه‌ى سخن تهران در چنان وسعت است كه اگر دهها كتاب ديگر در چگونگىاش نوشته شود هنوز شروع به آن مىباشد ، چه نه از يك نقطه و شهر و بلكه از يك پايتخت و نه بلكه بخاطر شعاع نفوذ بخشى و فرادهىاش به ديگر نقاط كشور از يك مملكت حرف مىزند ، در اين اميد كه ارباب پژوهش و قلم دنبال گرفته ، نيامده‌هاى آن تكميل بكنند .\r\nو اما دربارهء خود كتاب ، اين كه بخاطر خوف تحريف و حذف و كسور و\r\n\r\n","description":"","footnote":"","page_name":" 9 ","page_number":13},
  {"content":"\r\n\r\nدستكارىهاى غير مأذون كه دور از نظر نگارنده در جلد نخست چاپ اول آن به عمل آمده بود تأديبى شد تا در اين چاپ كل امور آن از تصحيح و نظارت و غيره در اختيار بگيرم و همچنين جلد خدشه‌دار شده‌ى مورد ذكر كه به همين صورت صحيح و كامل و منطبق با اصل گرديد ، اگر چه نقايص وارد شده در آن نه به آن حد بوده كه نفى اعتبار مطالب كلى آن بكنم .\r\nديگر آنكه مطالب كتاب موجود ترسيم صحنه‌ها و نمايش احوال و افعال مردم گذشته‌ى تهران مىباشد از خصوصيات و خلقيات و گذران و آداب و عادات و فرهنگ و رسوم و عواطف و روابط و معتقدات و معاش و معاد و آنچه فرد و جماعتى با آن پا به عرصهء وجود نهاده به خاك ميروند ، در اين خاصيت كه هر چه اگر خوب و قابل پسند بوده سرمشق و اگر زشت و ناستوده ، طرد بشوند و كل تواريخ كه به همين خاطر نوشته شده‌اند ؛ با اين جلب نظر كه اگر در اين تاريخ مطالب معجب دور از باور به نظر برسد نبايد حمل به دروغ و ناممكن گرديده ، بلكه بايد به عدم ثبات سياسى مملكت و تغيير و تبديل‌ها و دگرگونىهاى پى در پى حكومت‌ها و همراهشان بهمريختگىهاى همه جانبه ، مثل از ميان بردن شئون و رسوم و اثر و آثار گذشته و تحميل فرهنگ و سليقه ، عقيده‌هاى تازه و در نتيجه بيگانگى نسل كنون با نسل و زمان پيش از خود نگاه بشود ؛ در اين توضيح كه اگر در طبقه و طبقاتى سخنى به نفى و انتقاد و شوخى و ضحكه و مانند آن آمده ، آن بوده كه وقوع داشته ، با آن سر و كارشان بوده ، قصد هيچگونه اهانت و ضحاكت در آن نبوده و نميباشد ، چه نياوردنشان خيانت به تاريخ زمان محسوب و با هر چشمپوشى برهه و قسمتى از آن در امحاء و فنا مىافتاد .\r\nدر اينجا از دوست عزيزم دانشمند فرهنگ‌شناس گرانمايه جناب آقاى سيد ابو القاسم انجوى شيرازى كه مشوق من در خلق اين اثر بوده‌اند كمال تشكر را دارم . همچنين از دوستان جوان ديرينم آقايان صالح رامسرى ويراستار كتاب ، محسن محمدى ناظر فنى و نصر الله حدادى مسئول استخراج فهرست اعلام كه با صميميت و دقت زياد امور مربوطه را به انجام رسانيده‌اند . سپاسگزارم ، و در آخر از همسرم نصرت اكبر نظرى كه وسايل آسايش فكرى مرا در امر نوشتن ، تا حد از دست دادن سلامت قلب و روان فراهم ساخته نهايت سپاس را داشته و به پاس\r\n\r\n","description":"","footnote":"","page_name":" 10 ","page_number":14},
  {"content":"\r\n\r\nزحماتش كليه حقوق آثارم را طبق صلحنامه رسمى ، با حفظ اختيار تا زمان حيات خود واگذار به ايشان نموده بدين وسيله نيز تأييد ميكنم .\r\nلذا با استفاده از اين اختيار ، نقل مطالب كتاب را با ذكر مأخذ و حفظ امانت مجاز اعلام داشته ، لاكن جداى از آن مانند ترجمه و اقتباس و تهيه فيلمنامه و امثال آن منوط به كسب اجازهء كتبى از مالك اثر مىباشد كه بايد از ايشان اخذ بشود و به همين قرار استفاده از بقيهء آثار اين كمترين .\r\nبا تشكر جعفر شهرى\r\nزمستان 69\r\n\r\n","description":"","footnote":"","page_name":" 11 ","page_number":15},
  {"content":"\r\n . \r\n","description":"","footnote":"","page_name":" 12 ","page_number":16},
  {"content":"\r\n\r\n\r\nطهران قديم\r\nتهران چهل پنجاه سال پيش شهرى بود به وسعت تقريبى بيست و يك كيلو متر مربع كه تعداد جمعيتش را بين دويست و پنجاه تا سيصد هزار نفر تخمين مىزدند . تعداد دقيق جمعيت شهر از آنجهت معلوم نبود كه هنوز آمار و احصاييه معمول نشده ، داشتن شناسنامه هم باب نشده بود و تا موقعى كه اولين سرشمارى انجام گرفت تعداد جمعيت شهر را با حدس و گمان تخمين مىزدند . « 1 »\r\nتهران صورت هشت ضلعى ناقص الاضلاعى داشت كه با خندقى كه به دورش حفر كرده بودند از اراضى اطرافش جدا ميشد و ارتباط آن با خارج شهر تنها به وسيلهء سيزده دروازه‌اى بود كه اطرافش ساخته شده بود .\r\nعرض خندق « 2 » بين شش تا ده ذرع « 3 » و عمق آن تقريبا چهار ذرع بود و اين\r\n\r\n\r\n","description":"","footnote":"\r\n( 1 ) . پس از قانونى شدن شناسنامه كه تقاضاى هيچكس در هيچ دستگاه و اداره‌اى بدون داشتن شناسنامه پذيرفته نمىشد در سال 1317 يا 1318 مدت بيست و چهار ساعت خروج مردم را از خانه‌ها قدغن كردند و بنا به سرشمارىئى كه توسط كارمندان ادارات انجام گرفت تعداد جمعيت تهران به رقمى حدود سيصد هزار نفر رسيد .\r\n( 2 ) . خندق عبارت بود از مجراى عميقى كه جهت حفاظت شهر حفر شده بود و هنگام حمله دشمن در آن آب مىبستند و ارتباط شهر با خارج وسيلهء پل‌هاى جلوى دروازه‌ها برقرار ميگرديد .\r\n( 3 ) . يك ذرع معادل يك متر و چهار سانتيمتر مساوى چهار ( چهار يك ) برابر شانزده گره ، با اين حساب كه هر گره را از اندازهء دو بند شست دست راست مردى متوسط القامه يا پهناى سه انگشت وسطى او مىگرفتند كه از مفصلى به مفصلى بوده باشد ، و چارك يا چهار يك : وجب گشوده‌ى مرد ميان‌بالايى بود كه آن را بر روى زمين گشوده بند اول شست خود به آن بيفزايد ، مساوى بيست و\r\n","page_name":" 13 ","page_number":17},
  {"content":"\r\n\r\nآخرين خندق شهر بود كه در زمان ناصر الدين شاه حفر شده ، محدوده شهر را نسبت به برج و باروهايى كه در عهد شاه طهماسب صفوى كشيده شده بود و بيش از يك فرسخ « 4 » محدوده نداشت تا چهار برابر وسعت بخشيده بود .\r\n\r\nحدود\r\nحدود جغرافيايى تهران در زمان مورد بحث عبارت بود از :\r\nشمال : از شرق به غرب ، در طول خيابان شاهرضاه « 5 » نرسيده به پيچ شميران تا كمى بعد از چهار راه كالج كه به شكل مايل به طرف غرب و خيابان سى مترى ممتد مىگرديد .\r\nغرب : از زير چهار راه شاه « 6 » تا نزديك ميدان گمرك .\r\nجنوب : در امتداد خيابان شوش « 7 » تا ميدان شوش .\r\nشرق : در مسير خيابان شهباز « 8 » تا بعد از ميدان ژاله كه كج و معوج و با اضلاعى ناقص در جهات فرعى به يكديگر پيوسته هشت ضلعى نامتناسب شهر را به وجود مىآورد .\r\nخيابان‌هاى مذكور غير از خيابان شوش كه بعد از همه احداث شد اولين خيابانهايى بودند كه در زمان پهلوى اول از زمين‌هاى دولتى ، يعنى خندق‌هايى كه پر شدند ، به وجود آمد و با ايجاد آنها ضرر و زيانى متوجه كسى نشد . « 9 »\r\n\r\n\r\n","description":"","footnote":"\r\nشش سانتيمتر كه چهار تا چنان وجبى يك ذرع محسوب مىشد و در اندازه‌گيرى به كار مىآمد و هنوز نيز در خريد و فروش فرشهاى ارزان‌قيمت « البته توسط فرش‌فروش موقع خريدن نه وقت فروش ! » به كار ميآيد .\r\n( 4 ) . برابر شش هزار قدم مردى متوسط القامه .\r\n( 5 ) . خيابان انقلاب و امتدادش خيابان آزادى در تغيير نامهاى زمان انقلاب .\r\n( 6 ) . چهارراه جمهورى فعلى . در استدعا از عزيزان خواننده مخصوصا غير سالمندان كه نامهاى معابر كتاب را براى شناخت بهتر مطابقه با اطلس‌هاى بعد از انقلاب و جمهورى اسلامى بدهند .\r\n( 7 ) . اين خيابان بعدها كشيده شده نامگذارى گرديد و در آن زمان فقط به صورت خندق و خاكريز وجود داشت .\r\n( 8 ) . اين خيابان نيز بعدها كشيده شده نامگذارى گرديد . قريهء دولاب در شرق اين خيابان بود .\r\n( 9 ) . براى پر شدن و آباد شدن تكه خندق‌هايى كه در گوشه و كنار خيابان‌هاى جديد الاحداث باقى مىماند . بلديه ( شهردارى ) دستور داد هر كس آنها را پر كند متعلق به خودش باشد و به او سند\r\n","page_name":" 14 ","page_number":18},
  {"content":"\r\n\r\n\r\nمحلات شهر\r\nتهران داراى پنج محله بود به اين شرح :\r\nاول - محله عودلاجان : محدود به خيابان جليل آباد ( خيام ) و ارك كاخ گلستان و بيوتات سلطنتى تا ناصريه ( ناصر خسرو ) و حدود مسجد شاه و شمال بوذرجمهرى شرقى و بازار عودلاجان يا بازار كليمىها و محله كليمىها و پامنار « 10 » و جنوب خيابان چراغ گاز يا چراغ برق ( امير كبير ) و ميدان توپخانه ( ميدان سپه ) .\r\nدوم - محله سنگلج : محدود به خيابان خيام تا انتها و از شمال تا ميدان حسن آباد و خيابان شيخ هادى و باستيون « 11 » و پهلوى جنوبى ( اميريه ) و پل امير بهادر ( خيابان بين ميدان شاهپور و سه راه اميريه ) و بازارچه قوام الدوله تا خيابان خيام .\r\nسوم - محله بازار : حدود سه راه مسجد شاه ( انتهاى خيابان ناصر خسرو ) در امتداد خيابان جباخانه ( خيابان بوذرجمهرى ) تا انتهاى بازار بزرگ ( بازار بزازها ) و بازار چهل تن . در جنوب و متمايل به طرف شرق تا خيابان ماشين دودى يا گارماشين ( خيابان رى ) .\r\nچهارم - محله چاله‌ميدان يا چالى ميدان : محدود به حدود جنوب بازار چهل تن و امامزاده سيد اسماعيل و ميدان مال‌فروشها و ميدان امين السلطان و گمرك و خانىآباد و دروازه غار و پاقاپوق ( ميدان اعدام يا ميدان محمديه ) .\r\n\r\n\r\n","description":"","footnote":"\r\nمالكيت بدهند . به اين ترتيب خندق‌ها پر شد و روى آنها ديواركشى و خانه‌سازى كردند .\r\nنامرغوب‌ترين آنها خندق‌هاى دو طرف خيابان شاهرضا بود كه مىگفتند زمينش شنى است و خاك رس ندارد به درد خشت زدن نمىخورد و كمتر كسى به تصرف آنها ميل مىنمود .\r\n( 10 ) . از بازار عودلاجان تا پامنار نام محلات شرق تهران ، از شرق خيابان ناصر خسرو تا خيابان سيروس .\r\n( 11 ) . انبار اسلحه و مهمات قشون كه ابتدا با ديوارهاى چينه‌اى و چند برج گلى محصور بود و بعدها ديوار و برج آن با آجر ساخته شد و اكنون قسمتى از آن به صورت فروشگاه ارتش درآمده است .\r\n","page_name":" 15 ","page_number":19},
  {"content":"\r\n\r\nپنجم - محله دولت : عبارت از حدود خيابان لاله‌زار ، خيابان شاه‌آباد ، خيابان اسلامبول ، خيابان علاء الدوله « 12 » ( فردوسى ) خيابان لختى ( خيابان سعدى ) خيابان واگن‌خانه ( خيابان اكباتان ) خيابان عين الدوله ( خيابان ايران ) خيابان دوشان‌تپه ( خيابان ژاله ) خيابان نظاميه ( خيابان بهارستان ) دروازه شميران ، دروازه دولت و متعلقات آن كه بعد از چهار محله سابق الذكر بوجود آمده جزء محلات جديد الاحداث و غير قابل اعتناى شهر به حساب مىآمد . « 13 »\r\n\r\nدروازه‌هاى داخل شهر\r\nغير از دروازه‌هاى سيزده‌گانه اطراف شهر كه در امتداد خندق‌ها شهر را در محاصره داشتند دروازه‌هاى ديگرى نيز در داخل ، يعنى در مركز شهر ، وجود داشت كه حدود ارك شاهى و عمارات شاهى و كاخ‌هاى سلطنتى را از شهر مجزا مىكرد و عبارت بودند از :\r\n1 - دروازه خيابان چراغ‌گاز : در شرق ميدان سپه و اول خيابان امير كبير كه با آجر و گچ و بدون زينت ظاهر ساخته شده بود و شايد عمر و فرصت سازنده به تكميل و آرايش ساختمان آن كفاف نداده بود .\r\n2 - دروازه ناصريه : ابتداى خيابان ناصر خسرو در ضلع جنوب شرقى ميدان سپه ، مقابل تلگرافخانه .\r\n3 - دروازه باب همايون : اول خيابان باب همايون مشرف به ميدان سپه ، يعنى در قسمت جنوب غربى آن ، مقابل ديوار غربى پست و تلگراف ، يا سر در نقاره‌خانه كه در اعياد و جشنها بر سر در آن نقاره مىنواختند « 14 » و بعد از خرابى\r\n\r\n\r\n","description":"","footnote":"\r\n( 12 ) . يكى از حكام تهران .\r\n( 13 ) . تهران فقط چهار محله داشت كه چهار محله تهران ناميده مىشد و محلهء پنجم از زمان دروازه‌كشىهاى زمان ناصر الدين شاه به آن اضافه شده بود كه تهرانيهاى آن دوره آن را به حساب نمىآوردند و تقريبا محله‌اى شبيه منطقه‌ى اقمارى ، خارج از محدودهء فعلى .\r\n( 14 ) . عده‌اى مأمور با طبل و دهل در مواقع معين آهنگ مىنواختند . همچنانكه الآن در نقاره‌خانهء امام\r\n","page_name":" 16 ","page_number":20},
  {"content":"\r\n\r\nآن دروازه و نقاره‌خانه‌اى شبيه به آن جلو ميدان مشق به دستور سردار سپه بنا شد كه تا اكنون برقرار مىباشد ، اما آن گيرندگى و ظرافت را نتوانست بدست آورد .\r\n4 - دروازه خيابان علاء الدوله : اول فردوسى مشرف به ميدان سپه .\r\n5 و 6 - دروازه‌هاى باغشاه و لاله‌زار : در زمان خود قاجار براى عبور و مرور واگن برداشته شد و اثرى از آنها نمانده بود .\r\n7 - دروازه ارك : جنوب ميدان ارك كه بر سر در آن نيز نقاره‌خانه ساخته شده بود .\r\n8 - دروازه نو : بر خلاف نامش دروازه كهنه‌اى بود در انتهاى بازار عباس‌آباد كه از دوران صفويه بر جاى مانده مخروبهء آن هنوز باقيست .\r\n9 - سر در الماسيه : انتهاى خيابان باب همايون سردرى دروازه مانند داشت كه باغ اندرون شاهى را به خارج مرتبط مىكرد ، شبيه به ديگر دروازه‌ها و با بسته شدن آن دروازه‌ها ، راه رفت و آمد به اندرون قطع مىگرديد .\r\n\r\nدروازه‌هاى اطراف شهر\r\nدر هر طرف از جهات چهارگانه شهر سه دروازه نيز وجود داشت كه عبارت بودند از :\r\nشمال : دروازه شميران ( حدود سر پيچ شميران فعلى يعنى محل تقاطع خيابان كورش كبير و شاهرضا ) و دروازه دولت ( محل تلاقى خيابانهاى سعدى شمالى و شاهرضا و روزولت ) و دروازه يوسف‌آباد ( چهار راه كالج ) .\r\nغرب : دروازه باغشاه ( انتهاى خيابان سپه ) دروازه قزوين ( ميدان قزوين ) و دروازه گمرك ( انتهاى خيابان اميريه رو به ميدان گمرك ) .\r\nجنوب : دروازه خانىآباد ( ميدان خانىآباد در محل تلاقى خيابان خانىآباد يا مولوى با خيابان شوش ) دروازه غار ( فاصل بين خانىآباد و ميدان شوش )\r\n\r\n\r\n","description":"","footnote":"\r\nرضا ( ع ) مىنوازند .\r\n","page_name":" 17 ","page_number":21},
  {"content":"\r\n\r\nدروازه شاه عبد العظيم « 15 » ( ميدان شوش ابتداى جاده شهر رى ) .\r\nشرق : دروازه خراسان ( ميدان خراسان ابتداى جاده رى ) دروازه دولاب ( سه راه شكوفه ) و دروازه دوشان‌تپه ( انتهاى خيابان ژاله مشرف به ميدان ژاله ) و جدا از اينها دروازه بىسقفى كه ماشين دودى « 16 » يا قطار حضرت عبد العظيم از آنجا به شهر رى فعلى رفت و آمد مينمود .\r\nاين دروازه‌ها كه جز دروازه ماشين دودى معمارى بقيه‌شان با تفاوت‌هايى شبيه معمارى زمان صفويه بود در زير بنايى به مساحت صد تا صد و بيست ذرع مربع در عرض پانزده و طول هشت ذرع برپا گرديده بود . با اين شكل كه دهانه‌اى بزرگ در وسط و دو گوشوار در دو طرف داشت . محفظه‌هاى دو گوشوار « 17 » از داخل به صورت دو اتاق شش ذرع در چهار ذرع براى مأمورين و دروازه‌بانان درآمده بود كه نماى آن با كاشىهاى زيبائى تزئين يافته و با هشت مناره كوتاه و ظريف با تصاويرى از پهلوانان باستانى ايران مانند رستم و گيو و گودرز و صحنه‌هاى نبرد رستم و سهراب و رستم و افراسياب و رستم و اشكبوس و رستم و ديو سفيد و امثال اينها زينت يافته بود .\r\n\r\nدروازه و دروازه‌بانى\r\nدروازه‌هاى دوازده‌گانه اطراف شهر - بجز دروازه بىسقفى كه محل عبور ماشين دودى بود - تنها مدخل و مخرج آيندگان و روندگان شهر به حساب مىآمد كه از اذان صبح گشوده شده كمى بعد از غروب مسدود ميگرديد و مترددين را لازم بود كه فقط در ساعات گشايش آنها رفت و آمد داشته باشند و در ساعات و\r\n\r\n\r\n","description":"","footnote":"\r\n( 15 ) . امامزاده واجب التعظيمى كه با چهار پشت واسطه به امام حسن مجتبى ( ع ) مىرسد ، از اعاظم علما و زهاد و از اصحاب حضرت جواد و حضرت هادى ( ع ) كه گويند در رى بيمار و وفات مييابد و بعضى كه گويند سقف زيرزمين مكان او را بر سرش فرود آورده مقتولش مىسازند .\r\n( 16 ) . قطارى بود با لكوموتيوى بخارى در انحصار يك شركت بلژيكى كه تهران را با هفت تا چهارده واگن به شهر رى وصل مىنمود و چون از دودكش برنجيش دود غليظى بيرون مىآمد به آن « ماشين دودى » مىگفتند .\r\n( 17 ) . قرينه‌سازى - دو بنا كه در دو طرف ساختمانى بطور يك شكل ساخته شده باشد .\r\n","page_name":" 18 ","page_number":22},
  {"content":"\r\n\r\nاوقات غير مجاز فقط با راضى ساختن دروازه‌بانان و دادن پول چاى و دست‌لاف « 18 » و مانند آن مىتوانستند عبور و مرور بكنند و در غير اين صورت اجبار بود كه تا باز شدن آنها معطل بشوند .\r\nدو اتاقى كه در دو طرف اين دروازه‌ها ساخته شده بود يكى براى مأمورين نواقلى ( اخذ عوارض ) و يكى جهت دروازه‌بانان بود كه بستن و گشودن دروازه‌ها را در اختيار داشتند و هر مسافر تازه‌وارد را الزام بود كه با اين دو دسته برخورد داشته باشد .\r\nوظايف دروازه‌بانان نظارت در احوال آيندگان و روندگان و در صورت دستور ، تفتيش بدنى و تحقيق و تجسس در احوال ايشان و تكاليف مأموران نواقل دريافت عوارض از بار و مركب مسافران بود كه از مشاغل پر درآمد دستگاه دولت بشمار مىآمد .\r\nعوارضى كه از ورود و خروج هر بار و مسافر دريافت مىگرديد عبارت بود از :\r\nصد دينار ( يك دهم ريال ) براى هر لنگهء بار الاغ و يك عباسى ( دو دهم ريال ) براى هر لنگه بار قاطر و پنج شاهى ( ربع ريال ) براى هر لنگه بار شتر ، ايضا دو قران جهت هر درشكه « 19 » و سه قران ( ريال ) براى هر كالسكه « 20 » و چهار قران براى هر دليجان « 21 » و پنج قران براى هر گارى پستى « 22 » و يك تومان ( ده ريال ) جهت هر\r\n\r\n\r\n","description":"","footnote":"\r\n( 18 ) . رشوه .\r\n( 19 ) . وسيله چهارچرخه‌اى با سقف كروكى و چرخهاى لاستيكى با ظرفيت دو مسافر و يك درشكه‌چى كه در خارج اطاق مسافر قرار مىگرفت و بوسيلهء دو اسب حركت مىكرد .\r\n( 20 ) . شبيه درشكه با اطاقى مربع شبيه اطاق اتومبيلهاى سوارى اوليه با قرار داشتن كالسكه‌چى آنها در خارج كه با دو يا چهار اسب كه كنار هم و شش اسب كه دو به دو پشت سر هم بسته مىشدند حمل مسافر مينمود .\r\n( 21 ) . چهارچرخهء مسقف بزرگترى با ظرفيت شش يا هشت مسافر كه باربندهايى در سقف و پشت جهت بار مسافران داشت و با چهار اسب پهلوى هم كشيده مىشد كه در اين وسيله نيز سورچى در خارج از دليجان قرار مىگرفت و جهت مسافرتهاى دور به كار برده مىشد .\r\n( 22 ) . گارىهاى چهارچرخهء روپوش‌دارى با دو چرخ كوچكتر و دو چرخ بزرگتر در عقب كه جزء وسائط سريع السير بشمار مىآمد و در حمل و نقل بار و محصولات پستى به كار مىرفت و ساعتى شش تا هشت كيلومتر راه ميپيمود .\r\n","page_name":" 19 ","page_number":23},
  {"content":"\r\n\r\nگارى تجارتى « 23 » ، بعلاوه نفرى يك عباسى چهار شاهى ( دو دهم ريال ) كه از هر مسافر دريافت مىگرديد ، به همين حساب براى هر چهارپاى خالى از هر سر اسب و الاغ و شتر و قاطر و همچنين گاو و گوسفند كه از چهار شاهى تا نيم ريال بوصول مىآمد .\r\nچون دولت از جهت صرفه غالبا عوايد دروازه‌ها را مانند غالب مشاغل به اجاره واگذار مىكرد دروازه‌بانان حكام مطلق العنان دروازه‌هاى خود بودند كه نرخ عوارض آن را در فصول مختلف و رواج و كساد كسب و كار تغيير داده توجهى به قرار دولتى نمىداشتند و چه بسا كه اين تغيير نرخ عوارض و حق العبور در موارد مختلف مانند مخارج اضافى يا توقعات و زياده‌خواهىهاى كنترات‌چىهاى خويش كه اين دوازده دروازه را يك جا اجاره نموده واگذار كرده بودند يا ضعف و آشفتگى دولتها به چند برابر بالا برده بدلخواه خويش قوانين مقرر مىداشتند تا آنجا كه گاهى منجر به ضبط و مصادره اموال و اثقال مردم مىگرديد كه تنها راه چارهء اين گونه مواقع براى مردم آن بود كه متحمل مرارت تغيير مسير گرديده بطور قاچاق از بيراهه و شكاف خندقها و مثل آن رفت و آمد بكنند .\r\nالبته عوارض و حق العبور اتومبيل كه در آنزمان شايد در روز از تعداد انگشتان دست يك مأمور تجاوز نمىنمود مبنايى نمىتوانست داشته باشد كه اولا مربوط بانصاف و مروت نواقلىها و دروازه‌دارها بود كه تا چه مبلغ مطالبه نمايند و ديگر بستگى به آنكه چه كسى راكب چنان مركوب مىباشد و كم زورى و پر زورى او كه چندين برابر پرداخت كرده يا بدون آن عبور بكند . ولى آنچه مسلم و جزء قوانين خود ساختهء دروازه‌بانان بود آن بود كه از هر اتومبيل سوارى يك تومان و از هر سرنشين آن دو قران دريافت مىكردند و اگر از صاحب مقامى محروم گشته چيزى عايدشان نگرديده بود آن را سرشكن كاميونهاى بارى و سوارىهاى\r\n\r\n\r\n","description":"","footnote":"\r\n( 23 ) . گارىهائى شبيه آن جهت حمل مسافر با ظرفيت سه خروار ( 900 كيلو ) بار و بيست و چهار مسافر كه بارها را در كف گارى قرار داده مسافران را روى آن مىنشانيدند و وسايل ديگر مسافران از قبيل وسايل دم دستى مانند اسباب دود و دم قليان و سطل و آفتابه و مثل آن از بيرون به اطراف آن آويخته مىشد و در روز شش فرسنگ يا يك منزل كه مساوى شش فرسخ بود و چهار اسب آن را مىكشيد طى طريق مينمود .\r\n","page_name":" 20 ","page_number":24},
  {"content":"\r\n\r\nمسافرى و يا با ايراداتى كه از بار و ديگر اوضاع آنها ميگرفتند از اين دو وصول مىكردند .\r\nپالكى و كجاوه « 24 » و تخت روان يا هودج « 25 » نيز از جمله وسايلى بودند كه هنوز وجود داشته اما كم‌كم رو به زوال ميگذاردند و از پالكى آن يك قران و از كجاوه سى شاهى ( يك قران و نيم ) و از تخت روان از دو تا چهار پنج قران وصول ميگرديد .\r\nاگر چه بطوريكه ذكرش گذشت دروازه‌بانى و نواقلى از مشاغلى بود كه كمتر كارى عوايدش بپاى آن مىرسيد ، ليكن مداخل كلى و بره‌كشان آنها در مواقعى بود كه وضعى فوق العاده مانند جنگ و سان و رژه و مانور و شاه‌سوارى و مثل آن پيش آمده دولت مال بگيرى « 26 » داشته بخواهد مهمات و قورخانه‌اى حمل و نقل بكند .\r\nدر اين مورد توضيحى لازم ميآيد و اين آنكه چون دولت جهت صرفه‌جويى و خوددارى از مخارج اضافى يا فقر مالى براى چنين مواقعى . وسائلى در اختيار نداشت آن را از مركب و مركوب مردم تأمين مينمود ، به اين صورت كه حكمى براى مصادره و توقيف چهارپايان و گردونه‌ها صادر نموده در اختيار مأموران مىنهاد و اين همان زمان بود كه مأموران به مال و حشم و دواب صغير و كبير رحم نكرده ، با آنكه جز دستور اخذ اسب و الاغ و شتر و قاطر و وسايل چرخ‌دار نميرسيد ، اما از گوسفند و بز و مرغ و خروس و خشك و تر مردم نيز نگذشته هر چه بچشمشان مىرسيد غارت مىكردند .\r\nاگر چه اين مأموريت منحصر به دروازه‌بانان و مأموران نواقلى نميگرديد و اين موارد فرصتى بود كه هر فراش و آژان و سرباز و قزاق و سردمدار در هر نقطه\r\n\r\n\r\n","description":"","footnote":"\r\n( 24 ) . دو وسيلهء نقليه از دو صندوق بدون در كه روباز آن را پالكى و روپوشيده‌ى آن را كجاوه ميگفتند و بر دو طرف قاطر يا شتر بسته شده يك نفر در هر صندوقشان قرار مىگرفت .\r\n( 25 ) . اطاقكى مسقف در دو ذرع و نيم طول و يك در يك ذرع و نيم عرض كه با دو شتر يا دو قاطر كه به جلو و عقبش بميان تيرهاى بلندى كه به صورت شاسى اتومبيل از زيرش بيرون آمده بود كشيده شده در آن ميتوانست تا چهار نفر با لوازم حاجت خواب و خوراك و چاى و قليان زيست بكند .\r\nشبيه پالگى با اين تفاوت كه بالاى آنها با كمانه‌ها و پارچه‌اى مسقف مىگرديد .\r\n( 26 ) . مصادره دواب و احشام و وسايل حمل و نقل كه توسط دولتها به عمل مىآمد .\r\n","page_name":" 21 ","page_number":25},
  {"content":"\r\n\r\nاز خارج و داخل شهر به يغما و چپاول اموال و اثقال مردم پرداخته با چوب و كتك ، چارپايان را از زير ركاب مردم كشيده با بار و بنه به اسم دولت و بنفع خود تصاحب نمايد ، باز اين لجام گسيختگى به اين حد نيز محدود نميگرديد و درشكه و گارى و چهارچرخه و اتومبيل و آنچه از اين قبيل را هم شامل نموده چپاول ميگرديد و از دست ندادن اين اموال هم منوط به آن بود كه از ابتدا با پرداخت پول شيرينى و پول چلو كباب و مبالغى باسامى آنها بتوانند مأمور را راضى ، و الا چندان كه از اختيار مالك بدر آمده به تصرف مأمور قرار مىگرفت و از نظر غايب مىگرديد ديگر مگر مركب را در ميدان مال‌فروشها و اثاثيه‌اش را در ميدان سيد اسماعيل « 27 » كه فروخته شده بود و ديگر اشيائش را در خانه و اتاق و اندرون و شكم مأمور بدست آورد ، كه شايد جملهء خر بگيرى و مثل تا بگويم : « خر نيستم صد خروار بارم كرده‌اند » از همين زمان مىباشد .\r\nعوايد ديگرى نيز براى دروازه‌بانان وجود داشت . مثلا به بهانهء تفتيش و بازرسى اموال و اشياء مسافران و مكاريان هر زمان شيئى يا اشيايى را مانند پارچه و ترياك و بنگ ، قاچاق مىشمردند و به دست‌آويز آن به اخاذى و جيب‌كنى مىپرداختند و واى به حال مسافر و صاحب بارى كه از پرداخت ( پول شيرينى و دست‌لاف ) « 28 » خوددارى ورزيده ناخن خشكى بكند كه اولا بار و بنه او خالى شده از بسته و جعبه و عدل « 29 » از هم گسسته پايمال خاك راه و دستخوش نابودى و تاراج مىگرديد و ثانيا ساعتها بلكه روزها و هفته‌ها بايد سرگردان و معطل گشته درماندهء چاره‌سازى گرفتارى خويش بماند تا در آخر هم كه باز بتوصيه اهل خيرى كه راهنمائيش كند كه « با مأمور دولت نمىشود در افتاد و هر كه با اين گروه در افتد ور افتد » و بعقل آوردن سر او كه از نصفهء ضرر برگشتن هم منفعت مىباشد وادار شود كه چيزى هم اضافه بر خواستهء اولى ايشان تسليم نموده خود را خلاص بكند و در واقع هم چوب را خورده و هم پياز را و هم جريمه\r\n\r\n\r\n","description":"","footnote":"\r\n( 27 ) . ميدانى در جنوب بقعهء امامزاده سيد اسماعيل واقع در شرق خيابان سيروس نرسيده به چهار راه مولوى . ميدانى كه در آن از هر گونه امتعه‌ى نو و كهنه و دزدى خريد و فروش ميگرديد .\r\n( 28 ) . رشوه ، حق و حساب .\r\n( 29 ) . لنگه بار بسته‌بندى شده مانند قماش و پنبه .\r\n","page_name":" 22 ","page_number":26},
  {"content":"\r\n\r\nرا پرداخت بكند . « 30 »\r\nنوع دوم اين مداخل و غارتگرى وقتى انجام مىگرفت كه كار دروازه رواج داشت و كمتر فرصت وقت‌كشى بود و بايد معامله دربست يعنى با نظر و توافق طرفين و بسرعت انجام مىگرفت و نرخ‌ها يك لا به چند لا ترقى مىكرد كه اگر مسافر و صاحب بار مطيع و سر به راه بود و كم و زيادى كرده تحصيل رضايت مىنمود كه فبها ، خودش آزاد و مالش بدون تفتيش و جستجو مرخص مىگرديد و هر آينه بر خلاف اين عمل مىكرد و آرى و نه و چون و چرا و لجاجت و تمرد مينمود چوبهايى بود كه به بهانه تفتيش به بارهايش مىزدند و سيخ‌هاى آهنى نوك تيزى كه بجستجوى ترياك به داخل بسته‌ها و عدل‌هايش اگر چه پارچه‌هاى قيمتى و بالاتر از آن هم بود فرو برده ، هستى و سرمايه‌اش نابود ميكردند كه گويا مثل معروف « اگر يكى ديگر بزنى هيچ » « 31 » از همين احوال مىباشد .\r\n\r\nخندق\r\nخندقهايى كه از آنها بحث مىشود مربوط بدوران ناصر الدينشاه است و خندقهايى كه پيش از آن در عهد صفويه كنده شده بود مساحت بمراتب كمترى را در حصار خود داشته بود .\r\nوسعت شهر در داخل خندقهاى گذشته در حدود هفت كيلومتر مربع بوده در حالى كه خندقهاى ناصرى بيش از بيست كيلومتر را در برمىگرفت و اگر در ابتدا با وضع بسامانى حفر شده از آنها مواظبت به عمل مىآمد در اين زمان از حالت\r\n\r\n\r\n","description":"","footnote":"\r\n( 30 ) . كنايه از ضرب المثلى است كه ميگويند متهمى را بجرمى به نزد حاكمى برده و حاكم حكم مىكند يا فلان مقدار پياز و يا فلان تعداد چوب بخورد يا فلان مبلغ پول بپردازد كه متهم مقدارى از پيازها و مقدارى چوب را خورد و چون هر دو را از توانايى خود خارج ميبيند متقبل پرداخت پول مىشود .\r\n( 31 ) . كسى بار شيشه‌اى حمل ميكرده كه يكى با چوبى بر آن نواخته ميگويد بارت چه مىباشد ؟ و طرف جواب ميدهد يكى ديگر بزنى هيچ ! (\r\n ز دستت خاطرى پر پيچ دارم - * زنى گر چوب ديگر هيچ دارم \r\n) .\r\n","page_name":" 23 ","page_number":27},
  {"content":"\r\n\r\nدروازه دولت در حال خراب كردن\r\n\r\n","description":"","footnote":"","page_name":" 24 ","page_number":28},
  {"content":"\r\n\r\nاوليهء آن نشانه‌اى بر جا نمانده ، ديواره‌هاى آن در اثر برف و باران و سيلاب و خاك‌بردارى و بازى اطفال از ميان رفته ، كف آن بالا آمده ، شكافهايى كه در آن پيدا شده معبر عام گرديده بود و از همين معابر هم بود كه شبها كاروانيان و چارپاداران و امثال آن جهت فرار از مزاحمت دروازه‌بانان و نواقليان اموال و اثقال خويش عبور مىدادند .\r\n\r\nخندق‌نشينان\r\nخندق‌ها محل اجتماع و سكونت روز و شب الواط و اراذل و فقرا و غربا و كولىها و شترداران و دزدان و فواحش و دراويش و قلندران و امثال آن كه بدون مزاحمت مىتوانستند در آن تردد و زندگى بكنند . كولىها و شتردارانى كه در آن سياه‌چادرهاى خود را افراشته و قاطرچيانى كه آن را مأمن و گوسفنددارانى كه آن را محل نگاهدارى احشام ساخته و بىخانمانهايى كه غار و دخمه‌هايى در آن بوجود آورده منزل مىساختند و فواحشى كه اين گونه دخمه‌ها را مأواى خويش كرده كارگزارى قاطرچيان و شترداران مىكردند . ايضا هر قسمت آن طفيل دسته‌اى از لشوش و محل عرض وجود عده‌اى از اجامر و قمارباز و آدم لخت‌كن و مزاحم و شرير كه آن را محل درآمد خويش مىداشتند .\r\nاز جمله دراويشى كه خلوتهايى از آن را جهت سكونت گزيده با چادر و حصير و گونى و پارچه‌سرسايه‌اى « 32 » براى خويش ساخته خانقاهى فراهم كرده با عده‌اى مريد به صرف چرس و بنگ و حشيش « 33 » و مثل آن مىپرداختند و مهمترين آنها خانقاه « درويش كوتوال » در حوالى خندق دروازه دولاب بود كه قليانهاى حشيش و دوغهاى وحدتش « 34 » مشهور گرديده ، خانقاهش خراباتى كه سرسپردگان را روزها و هفته‌ها معتكف آستان مىگردانيد و هنوز هم « كوچهء خرابات » كه نامش از آن خانقاه گرفته شده بود و قهوه‌خانه‌اى كه بعد از او نزديك خندق\r\n\r\n\r\n","description":"","footnote":"\r\n( 32 ) . اتاقك يا آلاچيق يا چيزى شبيه آن كه سردستى ساخته شده حافظ سرما و گرما بوده باشد .\r\n( 33 ) . نوعى مواد مخدر كه از گرد روى برگ و بوته شاهدانه بدست مىآيد .\r\n( 34 ) . دوغى را كه با بنگ و مثل آن تركيب كرده به كار برند .\r\n","page_name":" 25 ","page_number":29},
  {"content":"\r\n\r\nبوجود آمد و تا اين اواخر مراجعان را با چپق‌هاى بنگ « 35 » و دود و دم‌هاى مختلف به سير آفاق و ملكوت مىكشاند برقرار مىباشد .\r\n\r\nدرويش‌ها\r\nدرويش‌ها در خندقهاى نزديك دروازه‌ها فرود مىآمدند و هر دروازه هر چند گاه محل استقرار و خانقاه درويشى مىشد و چون فسخ اقامت مىكرد متعلق به درويش و قلندرى ديگر مىگرديد ، از جمله درويشان و قلندرانى با صفات و خصوصيات مختلف كه بعضى فقط ساقى چرس و بنگ مريدان مىشدند و بعضى از خاصانشان كه كشف و كرامت يا ادعاى آنها داشته ، تارك دنياهايى كه از ايشان عجايب تعريف شده كه وزارتها و امارت‌ها مىبخشيدند و بزرگان و صاحب نفسانى كه گره‌گشايىها داشته ، مسيحا نفسىها مىكردند .\r\n\r\nقنبر سياه\r\nاز جمله غار بخواب‌هاى اين خندقها يكى هم مردى به نام قنبر سياه بود كه امرش از دزدى مصالح ساختمانى مىگذشت ، باينصورت كه شبها با الاغ خود گچ و آهك و آجر و مثل آن از سر كوره‌ها دزديده پشت دكاكين مصالح‌فروشهاى دم دروازه ريخته صبح پولشان را دريافت مينمود كه چون گفتنىاى ؟ ! دارد ذكر مىشود :\r\nقنبر سياه مردى بود زشت سياه‌چرده با موهايى ژوليدهء درهم گوريده ، مانند سياههاى آفريقايى با قدى متوسط كه تابستانها مصالح دزدى و پاييز و زمستان از خرمنها و روستاهاى اطراف گندم دزدى و جو دزدى مينمود .\r\nدر يكى از شبهاى پاييزى كه در جاده تقى آباد ورامين « 36 » جوال خود را پر كرده و به طرف شهر مىآمده است در تاريكى بيابان صداى نالهء زنى بگوشش\r\n\r\n\r\n","description":"","footnote":"\r\n( 35 ) . چپقى كه داخل تنباكوى آن حشيش ريخته بكشند . اين مخدر را بصور و طرق مختلف به كار مىبرند . مانند قليان كه داخل تنباكو و يا چپق و سيگار كه همراه توتون آن و با نوشابه كه داخل آن ميكردند . خاصيتش سكر و بيخبرى و مضرتش كدورت بتدريج اختلال حواس و ديوانگى .\r\n( 36 ) . مجموعه دهاتى در جنوب شرق تهران .\r\n","page_name":" 26 ","page_number":30},
  {"content":"\r\n\r\nمىرسد و چون به رد صدا مىرود جوان زنى را مينگرد كه به روى زمين پيچ و تاب خورده خدا خدا مىكند و چون كبريت كشيده به تفحص ميپردازد معلوم مىكند حاملهء پابماهى است كه هنگام وضع حملش مىباشد ، با اوضاع و احوالى چنين كه شوهرش در هفتهء پيش مرده ، مادر شوهر وى را از خانه رانده بناچار روانه حضرت عبد العظيم گرديده ميان راه درد حمل امانش بريده در اين نقطه از پا درش انداخته است .\r\nچون داستان او را مىشنود كه جز مضطر بىپناهى نميباشد و از عزيمت بسوى حضرت عبد العظيم هم هدفى جز بىهدفى نداشته است ، جوال گندم را از روى الاغ برگردانده سوارش كرده روانه مىشود و در حضرت عبد العظيم به عنوان خواهر به خانه‌ايش سپرده وسايل زايمانش را فراهم مىسازد و در اولين ساعت فردا هم الاغ خود را كه تنها داراييش بوده فروخته برايش لوازم زندگى و ما يحتاج فراهم مينمايد و جهتش تا زنده است متعهد مخارج مىشود . زن پسرى مىآورد و قنبر هم به عهد خود در مخارجشان پايدار مانده سالها سپرى مىگردد تا اجلش فرا رسيده دار فانى وداع مىكند ، اما داستان بدينجا خاتمه نيافته منتهى به بعد مرگ او مىشود .\r\nدر اين هنگام كه قنبر مرده براى غسل و كفنش مىبرند حاج محمود نامى هم از محله صابون‌پزخانه فوت مىكند كه او را نيز به غسالخانه مىآورند . اين حاجى محمود مرد متمكنى بوده كه تنها دويست و پنجاه خانه و دكان در اجارهء اين و آن داشته و مقبرهء مجللى هم براى خود در حضرت عبد العظيم بنا كرده بود ، نعشش بيش از دو هزار تشييع‌كننده داشته بوده است .\r\nسبب مرگ حاج محمود هم آن مىشود كه مستأجر يكى از خانه‌هايش دو ماه كرايه را پس انداخته ، چندين بار امروز و فردا كرده بوده حاج محمود هم كه طاقتش طاق شده بوده ، رفته اثاثيه‌اش را ميان كوچه ريخته در را برويش قفل مىكند و چون در تخليه اتاق و بيرون ريختن مستأجر و بر و بچه‌هاى او تقلاى زياد كرده حرص و جوش مىخورد عرق كرده سينه‌پهلو نموده « تخته‌بند » « 37 » مىشود\r\n\r\n\r\n","description":"","footnote":"\r\n( 37 ) . سينه‌پهلو ، ذات الريه .\r\n","page_name":" 27 ","page_number":31},
  {"content":"\r\n\r\nو سحر همان شب دار فانى را وداع مىكند .\r\nقنبر سياه را شسته كفن كرده حاج محمود را هم غسل و كفن نموده حمل مىكنند و وقتى هنگام دفن گوركن نقاب كفن حاج محمود را در قبر باز مىكند او را سياه كريه بد هيبتى مىنگرد « 38 » كه زشت‌تر از آنى نديده بوده است و اطرافيان هم كه آن را نتيجهء اعمال بد او تصور مىكنند لب فرو بسته اظهارى نمىكنند تا قبر از خاك انباشته و هموار مىشود و از آن سو وقتى در قبرستان چهارده معصوم « 39 » نقاب كفن قنبر سياه را كنار ميزنند وى را با چهره‌اى سفيد و سر تراشيده و ريش خضاب كرده بقيافهء حاج محمود مىنگرند و اندك اندك مطالب بر سر زبانها افتاده اسباب شايعات و حرف و سخن مىشود تا آخر كه از اشتباه ناقلان جنازه‌ها معلوم مىگردد ، اما ديگر كار از كار گذشته نبش قبر حرام و حاج محمود در قبر قنبر سياه و قنبر سياه مدفون مقبرهء حاج محمود و مجاور حضرت عبد العظيم مىشود !\r\n\r\nفاحشه‌ها\r\nچنانچه ذكرش گذشت زواياى خندق‌ها محل سكونت فواحش و زنان تن‌فروش شده بود كه از آن جمله بود فاحشه‌اى بنام « زينت قداره‌كش » كه غالبا مست كرده خندق‌هاى ميان دروازه شاه عبد العظيم و دروازه غار را قرق مينمود و « مونس گيس‌بلند » كه با چوب‌دستىاش ده جوان گردن كلفت را حريف مىگرديد و زنى باسم « زينب كور » كه عملى چنين مينمود . اين زن كه شليتهء « 40 » بلند سرخ مىپوشيد و چشمانى تنگ بىمژه داشت و نرخش دهشاهى بود و جز با مردان مسن سبيل كلفت نمىجوشيد روزهاى كسادى بالاى خاكريز خندق دروازه غار\r\n\r\n\r\n","description":"","footnote":"\r\n( 38 ) . از عقايد مردم بود كه آدم گنهكار هنگام مرگ رويش سياه مىشود كه اگر هم در دنيا نشود در آخرت سياه‌روى مىگردد ، چنان كه از دعاهاى گداها و معركه‌گيرها بود كه « روسياه از دنيا نروى » ؛ چنان كه « لال و بىايمان نميرى » نيز از ديگر دعاها بود و محتضر گنگ را نيز گناهكار مىدانستند .\r\n( 39 ) . قبرستانى قديمى در سمت غرب ابتداى جادهء شهر رى مخصوص فقرا .\r\n( 40 ) . دامن چين‌دار بقامتهاى مختلف از چهار انگشتى كه فقط روى كفل‌ها را مىگرفت كه بر روى شلوار پوشيده مىشد تا بلند نزديك مچ پا .\r\n","page_name":" 28 ","page_number":32},
  {"content":"\r\n\r\nرو به آفتاب ايستاده شليتهء خود را بالا زده مانند طوافها كه متاع خود را با فرياد و تعريف عرضه ميكنند فرياد ميكشيد ( ايها الناس ببينيد و بخريد من بازارى نيستم كه توى تاريكى قالب بكنم ) و مردم را بدور خود جمع مينمود .\r\n\r\nكفن‌دزدها و كفن‌پوشها\r\nاز دزدان و آدم‌لخت‌كن‌هاى ساكن خندقها دسته‌اى هم جماعت كفن‌دزدها بودند كه روزها در قبرستانها گردش كرده قبور مرده‌هاى تازه را نشان مىگذارده شبها كفن‌هايشان ميبردند و بسا خلاف انسانىهاى ديگر كه از آنان با نوجوان و زنان و دخترانشان بظهور مىرسيد ! ! پس از آن كفن‌دزدها از بس مورد طعن و لعن مردم و منبرىها واقع شدند كفن‌پوشى را بجاى كفن‌دزدى برگزيدند و آن نيز بدين صورت بود كه شبها چيز سفيدى مانند كفن بسر تا پا كشيده در گورها و گودالهاى معابر و قبرستانها ، مانند قبرستان سر قبر آقا « 41 » كه محل عبور و مسير مردم محلات جنوب شهر ، امثال گذر حاج غلامعلى و گذر صابون‌پزخانه و كوچه سياه‌ها و مثل آن بود مخفى شده چندانكه راهگذرى نزديك ميشد برخاسته بىحركت در برابرش قرار مىگرفتند و در همان ترس و هراس وى بود كه بر او آويخته جيب و بغلش خالى كرده جامه‌هايش بغارت مىبردند ، تا آنجا كه اين كفن‌پوش و كفن‌پوشى چنان ولوله و وحشتى در دل مردم شهر افكند كه از مغرب ببعد كمتر كسى بيرون از خانه و در كوچه و معبر پديدار ميگرديد ، در آن حد كه حتى مأموران حفاظتى نيز از برخورد و مأموريت مقابله با آنها سر باز مىزده شانه خالى مىكردند ، از آنجا كه زيادتر طبق عقيده خرافى ، ايشان را مرده‌هاى جان بسرى تصور ميكردند كه دچار عذاب الهى گشته گور بگور شده‌اند ، تا آنكه سنگ آنها سنگ‌شكنى يافته چند تن از دزدان « شب‌رو » « 42 » گردن كلفت‌تر و خطرناكتر از خودشان بمقابله برخاسته برشان انداختند . شايد مثل معروف ( باز\r\n\r\n\r\n","description":"","footnote":"\r\n( 41 ) . قبرستانى متروك جنب مقبره و گنبد قبر آقا - مكان بعدى زايشگاه فرح و بنگاه اشرف و شهردارى ، در خيابان مولوى ، بعد از چهار راه مولوى به طرف غرب .\r\n( 42 ) . دزدانى شب كار كه فقط در شبها دست بدزدى و لخت كردن و خانه‌برى و دكان‌برى و مثل آن مىزدند .\r\n","page_name":" 29 ","page_number":33},
  {"content":"\r\n\r\nكفن‌دزد اولى ) از همين مأخذ باشد كه كفن‌دزد اول فقط كفن مرده را ميبرد در حالى كه دومى علاوه بر كفن به خود مرده هم تجاوز و سومى كه هم به بعضىشان تجاوز و هم البسه‌شان برده هم غارتشان ميكرد !\r\nاواخر ، يعنى در اوايل حكومت پهلوى كه در شهر نظم و نسقى برقرار شده دزدان و راهزنان و « سوزمانىها » « 43 » و ديگران از خندقها رانده شده‌اند ، خندق‌ها روزها محل بازى اطفال و دوچرخه‌سوارى نوجوانان و در شبها جاى عيش و نوش و باده‌گسارى جوجه‌مشدىها و در نور مهتاب مكان تمرين‌ساز و كمانچه‌ى تازه آوازخوانها و مطربهاى مبتدى گرديده بود تا آنكه خندقها انباشته و دروازه‌ها خراب و چهار خيابان شهباز و شاهرضا و سى مترى و شوش در محل آنها احداث گرديدند كه اگر به بعضى از اقدامات و كارهاى آن دوران صحه گذاشته شود گناه محو آثار باستانى شهر منجمله تخريب دروازه‌ها كه دسته گلهايى از زيبايى بشمار مىآمدند قابل بخشش نمىباشد . « 44 »\r\n\r\nخيابان‌ها و اماكن آنها\r\nشايد در اين زمان كلا خيابان‌هاى تهران از پانزده بيست خيابان اصلى و فرعى تجاوز نمىنمود كه عبارت بودند از :\r\nخيابان ناصريه - خيابان چراغ گاز - خيابان جباخانه « 45 » - خيابان گارماشين « 46 » - خيابان اسماعيل بزاز « 47 » - خيابان لاله‌زار - خيابان لختى « 48 » - خيابان\r\n\r\n\r\n","description":"","footnote":"\r\n( 43 ) . كولىهاى خودفروش و قحبه‌هاى ارزان قيمت .\r\n( 44 ) . از تخريب دروازه‌ها مدركى هم بدست متلك‌گوها افتاد كه بهر كس مىخواستند طعنهء شهرستانى بودن و دهاتى بودن بزنند مىگفتند فلان بفلانش كه دروازه‌ها را خراب كرد تا شما فلان فلان شده‌ها بتهران آمديد .\r\n( 45 ) . خيابان از سه راه مسجد شاه تا چهار راه گلوبندك .\r\n( 46 ) . خيابان رى .\r\n( 47 ) . خيابان مولوى شرقى از چهارراه مولوى تا ميدان شاه با پيچ و خم‌ها و عرض‌هاى مختلف بين هشت تا دوازده ذرع - مثل ساير خيابانهاى فرعى .\r\n( 48 ) . خيابان سعدى كه خيابان شيخ هم ناميده مىشد و از اين نظر كه شايد در سراسر بيست و چهار ساعت بيش از تعداد انگشتان دو دست عابر از آن عبور نمىكرد و حتى در روز روشن در آنجا آدم لخت مىكردند بنام لختى مشهور شده بود .\r\n","page_name":" 30 ","page_number":34},
  {"content":"\r\n\r\nجليل آباد « 49 » - خيابان باغشاه « 50 » - خيابان حسن آباد « 51 » - خيابان اميريه « 52 » - خيابان منيريه « 53 » - خيابان بلورسازى « 54 » - خيابان مهدى موش « 55 » - خيابان شاه آباد - خيابان استانبول - خيابان علاء الدوله « 56 » - خيابان نظاميه « 57 » - خيابان واگن‌خانه يا باغ وحش يا فيل‌خانه « 58 » - خيابان عين الدوله « 59 » - خيابان آب سردار « 60 » - خيابان دروازه شميران « 61 » - خيابان صفى عليشاه - خيابان باب همايون يا خيابان در اندرون يا دالان بهشت يا خيابان سر در الماسيه - خيابان صاحب جمع « 62 » - خيابان ملك « 63 » - خيابان حاج عبد الصمد « 64 » - خيابان ارامنه « 65 » - خيابان امير بهادر « 66 » ، كه تعدادى از اينها هم اگر نام خيابان داشتند اما جز كوچه‌هايى كج و معوج تنگ و متروكه نبودند و طول آنها از چند صد قدم تجاوز نمىنمود . مانند خيابان نظاميه كه از ميدان بهارستان شروع شده به سرچشمه و خيابان ظل السلطان كه از ضلع\r\n\r\n\r\n","description":"","footnote":"\r\n( 49 ) . خيام : از خيابان سپه تا گلوبندك در عرض هشت ده متر با پيچ و خمهاى زياد .\r\n( 50 ) . سپه فعلى .\r\n( 51 ) . شاهپور : از ميدان حسن آباد تا ميدان شاهپور .\r\n( 52 ) . پهلوى جنوبى از چهار راه پهلوى ، پايين كاخ مرمر تا سه راه پل امير بهادر .\r\n( 53 ) . خيابان منشعب از خيابان اميريه به طرف خيابان سى مترى و باغشاه .\r\n( 54 ) . بين خيابان مهدى موش تا مولوى غربى يا خيابان ساعت مشير السلطنه .\r\n( 55 ) . از ضلع جنوب غربى ميدان شاهپور تا چهار راه عزيز سلطان .\r\n( 56 ) . فردوسى .\r\n( 57 ) . بهارستان .\r\n( 58 ) . اكباتان .\r\n( 59 ) . ايران .\r\n( 60 ) . ژاله - خيابان شمالى مجلس شورا ، خيابانى متروك ، باريك و پر پيچ و خم .\r\n( 61 ) . خيابان سپاه يا بهارستان شمالى يا پارك امين الدوله .\r\n( 62 ) . جنوب ميدان امين السلطان تا ميدان شوش در عرض هشت نه ذرع مخروبه با پيچ و خمهاى زياد .\r\n( 63 ) . بين سه راه اميريه تا ميدان قزوين .\r\n( 64 ) . خيابانى منشعب از چهار راه ملك به سمت جنوب .\r\n( 65 ) . خيابان فرهنگ بين شاهپور و اميريه .\r\n( 66 ) . تكه خيابانى از سه راه اميريه تا اول خيابان ارامنه .\r\n","page_name":" 31 ","page_number":35},
  {"content":"\r\n\r\nجنوب غربى اين ميدان شروع و به سه راه خيابان ملت ختم مىگرديد و خيابانهاى ديگر مانند خيابان ملك و حاج عبد الصمد و مهدى موش و خيابان پل امير بهادر « 67 » و امثال آن كه فقط نامى از آنها به گوش رسيده جز قليلى در آنها سكونت نمينمود .\r\n\r\nخيابان باب همايون\r\nاولين خيابان مشجر كه خلاف ديگر خيابانها درخت و سايه در آن ديده مىشد خيابان باب همايون يا خيابان سر در الماسيه يا خيابان ارك يا خيابان در اندرون يا خيابان دالان بهشت يا خيابان لقانطه يا خيابان نقاره‌خانه بود « 68 » كه از ابتداى دروازه نقاره‌خانه كه در دروازه‌ها ذكرش گذشت شروع شده بجلو سر در الماسيه يعنى در شمالى اندرون شاهى ، محل نرده‌هاى شمالى فعلى وزارت دارايى مىرسيد ، باطراوت و نظافت و دار و درخت و نهرهاى پر آب دو طرف كه اولين خيابان مرغوب شهر محسوب ميگرديد و از آنجا كه معبر خاص شاه و درباريان بود از آن رسيدگى فوق العاده به عمل ميآمد .\r\nدر دو طرف اين خيابان چنارهاى بلند سلامت يك قد و اندازه‌اى بود كه از دوران صفويه بجا مانده ، نگاهدارى شده ، شاخه‌هاى آن‌ها در عرض خيابان سر بهم داده در تابستانها با شاخ و برگهاى خرم خود آن را تاريك و روشن كرده فضاى دلربا بوجود آورده پاتوق و تفرجگاه زيباپسندان شناخته شده بود .\r\n\r\nلقانطه\r\nدر ابتداى اين خيابان كافه‌اى بود بنام « لقانطه » كه آن را مردى بنام غلامحسين خان لقانطه داير كرده صورتى آبرومند به آن داده و مشابه آن يكى هم در ميدان بهارستان برپا ساخته بود .\r\nدر جلو اين لقانطه حوض كاشى زيبايى وسط پياده‌رو ساخته بود كه از نهر\r\n\r\n\r\n","description":"","footnote":"\r\n( 67 ) . تكه خيابانى از سه راه اميريه تا اول خيابان ارامنه .\r\n( 68 ) . اسامى مختلف خيابان باب همايون .\r\n","page_name":" 32 ","page_number":36},
  {"content":"\r\n\r\nخيابان باب همايون و انتهايش سر در الماسيه .\r\n\r\n","description":"","footnote":"","page_name":" 33 ","page_number":37},
  {"content":"\r\n\r\nخيابان لوله‌كشى شده ، فواره‌اى در وسط آن فوران مينمود ، علاوه بر جريان قسمتى از آب نهر كه از آن عبور مىكرد و دور آن را گل و گلدان و قليانهاى بلور بادگير نقره چيده حاشيهء كنار نهر خيابان را چمن‌كارى و گلكارى نموده صفا و جلا و زيبايى جداگانه به آن داده بود . علاوه بر داخل قهوه‌خانه كه مشابه همين حوض را ساخته در و ديوار و سقف آن را با عكس‌ها و تابلوها و ديواركوب‌ها « 69 » و چل‌چراغهاى متعدد زينت نموده ، تابستانها با چيدن ميز و صندلى در پياده‌رو و در زمستانها از مشتريان در داخل پذيرايى مينمود .\r\nبنا بر رسم زمان چاى و قليان در درجهء اول متاع اين كافه يا لقانطه يا قهوه‌خانه بود و قهوه دومين آن كه هنوز در اينجا خلاف ساير قهوه‌خانه‌هاى ديگر كه در آنها فروش قهوه به كلى از ميان رفته بود بطالبان فروخته مىشد و در تابستانها انواع شربت آلات مانند شربت به‌ليمو ، سكنجبين ، شربت آلبالو ، شربت ريباس و همچنين بستنى و فالوده « 70 » كه عرضه ميگرديد .\r\nاگر چه اين كافه مانند تمام قهوه‌خانه‌ها از پيش از آفتاب داير و بعد از دكاكين تمام كسبه تعطيل ميگرديد اما جوش و جلاى آن از دو سه ساعت بغروب مانده تا يكى دو ساعت از شب گذشته بود كه اعيان و رجال با اسب و كالسكه ، درشكه و اتومبيلهاى سوارى خود ، كه اين مركب كم كم و تك و توك زير پاى\r\n\r\n\r\n","description":"","footnote":"\r\n( 69 ) . تك لاله يا دو شاخه - لاله‌اى كه به ديوار مىكوبيدند .\r\n( 70 ) . عبارت از نشاستهء پخته‌اى بود كه در ظرفى استوانه شكل ، از مس يا آهن ريخته و با دسته‌اى كه از چوب تراشيده شده بود بر آن فشار مىآوردند و نشاسته را از سوراخهاى انتهاى آن كه مانند آبكش در آن منافذ تعبيه شده بود بيرون كرده ، نشاسته را در ظرف آب خنكى نيمه منجمد نموده از آن چيزى شبيه رشته فرنگى باريك بدست ميآوردند - اين مادهء اوليه فالوده بود كه پس از آن آن را روى برفى كه از يخ تراشيده فراهم ميكردند ريخته رويش را با شربت ساده يا شربت آلبالو و مانند آن زينت نموده بر آن اندكى گلاب افشانده در اختيار مشترى ميگذاشتند . يخ اين فالوده نيز به اين صورت تهيه ميشد كه يخ تاوه ، يعنى يخ تكه‌اى بزرگ قالبى تميزى را به روى لنگ يا پارچه‌اى بر پشت جعبه‌اى گذارده جعبهء ديگرى را برابرش نهاده اره‌ى منحنى مخصوصى كه ميتوانست از دو طرف هلال‌وار خم بشود و دو سرش دسته‌هاى چوبى و هر دو طرف اره‌اش دندانه‌ى ريز داشت بدست گرفته مقابل يخ بر روى چهارپايه‌اى نشسته از بالا بپايين شروع به رنديدن آن مىكردند و اين برفى بود كه فقط مخصوص فالوده تهيه مىگرديد و بدست آوردن آن نيز كه درشت و ريز و ناهموار نبوده باشد مهارتى خاص لازم داشت كه از عهدهء همه كس برنمىآمد .\r\n","page_name":" 34 ","page_number":38},
  {"content":"\r\n\r\nبزرگان پيدا شده بود ، در آنجا تفريح و وقت‌گذرانى ميكردند و كافه‌اى بود تقريبا گران‌قيمت كه دو برابر قهوه‌خانه‌هاى ديگر پول مىگرفت و به اعيان و اشراف و ادارىهاى والامقام و فرنگ‌ديده‌ها و روزنامه‌نگاران و نويسندگان اختصاص يافته بود .\r\n\r\nدوچرخه‌سوارى حقير\r\nاز اين لقانطه خاطره‌اى مىباشد كه بنا بمناسبت ذكر مىكنم :\r\nده دوازده ساله بودم كه با پسرى همسال خود به نام محمد على در « ميدان مشق » « 71 » تمرين دوچرخه‌سوارى مىكرديم . عصر روزى كه پياده و سوار و بنوبت از ميدان به طرف خانه برمىگشتيم نزديك دروازهء باب همايون نوبت به من رسيد كه محمد على را پياده كرده سوار بشوم و چون هنوز از روى ركاب و بتنهايى سوار شدن را بلد نشده بوديم دوچرخه را پهلوى سكوى كوتاه دروازه برده بر روى آن نشستم و هنوز بر روى زين آن مستقر نشده بودم كه به راه افتاده بسرعت دور گرفت و چپ و راست به طرف سرازيرى خيابان كه از دروازه ببعد با شيبى تند شروع ميگرديد شتاب برداشته در آن حد سرعت كه اختيار از دست من و رفيقم كه به گرفتنم بشتابد گرفته ، با همان شتاب ، جلو لقانطه به گلگير عقب سمت راست اتومبيل سوارىاى كه كنار جو متوقف بود خورده دوچرخه بين سپر و گلگير آن مانده و من پشتك‌وار بوسط حوض پياده‌رو لقانطه افتادم !\r\nمنظرهء ديدنيش آنجا بود كه خودم كه چون موش آب كشيده بيرون آورده شده بودم در ترس جواب به مادر بخاطر سر و وضع و جوابگويى خرابى دوچرخه به دوچرخه‌ساز و مدعى سوم آنهايى كه بدور حوض نشسته لباسهاى عاليشان خيس و بطرفم هجوم‌آور گرديده به زير مشت و لگدم انداختند و از آنسو خنده و مسخره‌بازى راهگذران و از بالاى دروازه بوق و كرناى نقاره‌چيان كه براى اجراى برنامه‌ى روزانه آمده به صورت ( هو ) باد به سرناها انداختند و از طرفى شوفر و صاحب اتوموبيل كه گلگير اتوموبيلشان غر شده دوچرخه را به گرو\r\n\r\n\r\n","description":"","footnote":"\r\n( 71 ) . محل فعلى شهربانى كل كشور و وزارت خارجه .\r\n","page_name":" 35 ","page_number":39},
  {"content":"\r\n\r\nكشيده بودند و در آن ميان كه آژان پست رسيده مطالبه‌ى تصديق ( گواهينامه ) مينمود !\r\nدوچرخه‌ى كرايه‌اى كه در اثر خوردن به گلگير اتوموبيل دوشاخه‌اش شكسته ، بعد از رهايى بيش از دو ساعت طول بكشد تا در آن چوب كرده مرمت ظاهرىاش نموده با حيله تحويل بدهم و براى تأخير دو سه ساعته‌ى آن كلاه پوستىام را كه تا سالها همچنان به ميخ ديوار دكانش ميديدم گرو بگذارم و دوچرخه‌سوارىاى كه بخاطر دردسر آژانش كه راه و بيراه طلب تصديق ميكردند مجبور بشوم تا درصدد اخذ گواهىنامه برآيم و سجل احوال « 72 » رفيقم را كه خودم فاقد آن بودم گرفته ، با عكس خود تحصيل تصديق بكنم و تا مدتها كه تمرين نام محمد على شيرازى بكنم . « 73 »\r\n\r\nقورخانه\r\nكمى پايين‌تر از اين لقانطه اداره قورخانه بود كه مركز اصلى آن در سمت غرب اواسط خيابان با درى بزرگ و جلوخانى نيم هلال ديده مىشد و هنوز هم در و جلوخان و سر در آجرى آن بر جاى مىباشد و كم و بيش دكان‌هاى بسته‌اى در رديف آن كه بعضى از آنها كه در سال يكى دو ماه جهت فروش خوراكىهايى مانند توت تازه و خريد و فروش گنجشكهاى خواننده ، امثال قنارى و سهره و بلبل در تابستان‌ها باز شده دوباره تعطيل ميگرديد .\r\nقورخانه اگر چه عمل رسميش ساختن اسلحه و مهمات و ساز و برگ جنگى بود اما كمتر اثرى از آنها به چشم مىخورد و تنها فعاليتش تهيه وسايل آتشبازى بود كه جهت نمايش شبهاى اعياد و جشنهاى ملى و مذهبى و امثال آن به كار مىآمد ، مانند تابلوهايى از پرچم و تاج و شير و خورشيد و مشابه آن كه از\r\n\r\n\r\n","description":"","footnote":"\r\n( 72 ) . شناسنامه .\r\n( 73 ) . چون سجل احوال‌ها عكس نداشت هر كس مىتوانست در صورت گرفتارى سجل دوست و آشنايى را گرفته كارگزارى كند ، از جمله نام‌نويسى و دخول در اداره‌جات و اخذ گواهينامه ( تصديق ) دوچرخه و موتور سيكلت و اتومبيل و اختيار زن و خريد و فروش املاك و هر چه كه سر و كار با سجل احوال پيدا بكند .\r\n","page_name":" 36 ","page_number":40},
  {"content":"\r\n\r\nلوله‌هاى باروت درست مىشد و فشفشه « 74 » و ترقه و خمپاره « 75 » كه به آن « قمباره » مىگفتند و كوزه « 76 » و ترقه و پاچه‌خيزك يا پاچه‌خزك « 77 » و امثال آن كه اوقات بىمصرف كاركنان آن را مشغول مينمود .\r\n\r\nخيابان ناصريه\r\nدوم خيابان ناصريه يا خيابان ناصر خسرو فعلى كه از ميدان توپخانه شروع شده به ميدان شمس العماره و از آنجا با يك منحنى كه عرض آن نيز نصف ميگرديد به سه راه مسجد شاه و اول خيابان جباخانه مىرسيد .\r\nاين خيابان از بانى و محدث خود ناصر الدينشاه اسم گرفته بود و در ابتدا اشجارى نيز در آن نشانيده نهرهايى در دو طرف آن جارى ساخته بودند كه كم كم در اثر تردد كمتر شاه و بزرگان از آن درختانش مورد دستبرد مردم و سپورها « 78 » واقع شده جز كم و بيشى از آنها باقى نمانده بود مگر چند درختى كه مقابل دكاكين كسبه‌ى گردن كلفت قرار گرفته سپورها جرئت بريدنشان نميكردند .\r\n\r\nمدرسه دار الفنون\r\nسمت غرب اوايل خيابان ناصريه مدرسه دار الفنون از تأسيسات ميرزا تقى خان امير كبير قرار داشت كه انواع علوم جديده و قديمه از طب و حقوق و زبان و\r\n\r\n\r\n","description":"","footnote":"\r\n( 74 ) . لوله‌هاى مجوفى از مقوا با دسته‌اى از گجن ( نوعى نى كه از آن حصيرهاى جلو پنجره ميسازند ) كه پر از باروت كرده با آتش زدن آن تا مدتى از دهانه‌اش آب‌پاش مانند جرقه‌هاى آتش بيرون ميآمد .\r\n( 75 ) . گلوله‌اى از باروت كه از لوله‌اى مانند لوله توپ رها مىكردند و در آسمان اجتماعى از ستارگان آتشين بوجود مىآورد .\r\n( 76 ) . كوزه‌اى سفالين كه در زمين مىنشانيدند و از آن جرقه‌هاى آتش مىجهيد .\r\n( 77 ) . شبيه فشفشه كه پس از آتش زدن سرگردان بر روى زمين به اين سو و آن سو مىپريد و گاهى در پاچه‌هاى مردم مىخزيد .\r\n( 78 ) . هيزم مورد حاجت سپورها بيشتر از درختان خيابانها تأمين مىگرديد .\r\n","page_name":" 37 ","page_number":41},
  {"content":"\r\n\r\nخيابان ناصريه از شمال به جنوب 1 . دو راهى خط واگن 2 . دواخانهء شورين با علامت سايبان سر در مغازه 3 . مدرسهء دار الفنون با علامت سبات و پوشش جلوى در 4 . كنگره‌هاى ديوار شمالى ارك سلطنتى .\r\n\r\n","description":"","footnote":"","page_name":" 38 ","page_number":42},
  {"content":"\r\n\r\nانتهاى خيابان ناصريه ( ناصر خسرو ) مشرف به ميدان شمس العماره و عمارت شمس العماره . دكاكينش از راست به چپ مغازه‌ى دو دهنه‌اى كاشانى كه عكس و كارت پستال و تابلوهاى قلمى بزرگان و مشاهير ميفروخت و يك دكان كتابفروشى و سمت چپش قهوه‌خانهء پنجه‌باشى با حوض آب و درختكارى جلو .\r\n\r\n","description":"","footnote":"","page_name":" 39 ","page_number":43},
  {"content":"\r\n\r\nحياط مدرسهء دار الفنون .\r\n\r\n","description":"","footnote":"","page_name":" 40 ","page_number":44},
  {"content":"\r\n\r\nارتباطات و رياضيات اروپايى و نجوم و هيئت و موسيقى و ديگر و ديگر و منجمله روش نظامى و قشونى و تعليمات حرب در آنجا تدريس مىگرديد و فرزندان متنفذين و دولتمندان در آن تحصيل مىكردند و بهترين و بارزترين شاگردان را بيرون ميداد . مدرسه‌اى بود كه مورد مخالفت ناصر الدين شاه قرار گرفته ميگفت :\r\n( اينطور كه پيداست اگر به همين علم و اطلاع شاگرد بيرون بدهد كسى ديگر به حرف ما گوش نخواهد كرد ) .\r\n\r\nدر آشپزخانه\r\nديگر در آشپزخانه كه به در احمد شاهى معروف بود و آن كوچهء عريضى در محل خيابان شمالى وزارت دارايى فعلى بود كه با درى از خيابان ناصريه جدا ميگرديد و آشپزخانه خدمهء اندرون شاهى در آن قرار داشت و امروزه به صورت بنگاه دارو پخش درآمده است .\r\nبعد از آن ديوار چينه‌اى « 79 » لب كنگره با برج قراولى اندرون‌شاهى و بعد از آن دو دكان بزرگ به نام تجارتخانه كاشانى كه صورتى مانند سمسارى و عتيقه‌فروشى داشت و عكسهاى قلمى بزرگان و رجال گذشته و حال را زير سبات دكان از طرف بيرون كوبيده بود در معرض تماشا گذارده بود و پس از آن « مبال رئيس » « 80 » كه مستراح عمومى خيابان بود و بعد از آن قهوه‌خانه پنجه‌باشى « 81 » و چند دكان و « در هيئت وزرا » « 82 » و تقريبا در همينجا خاتمهء خيابان ناصريه كه بعد از آن تا سه راه مسجد شاه ، پشت بازار كنار خندق و مخروبه و جزو خيابان اصلى بشمار نمىآمد .\r\n\r\n\r\n","description":"","footnote":"\r\n( 79 ) . خاك تنها را كه گل كرده و با پا ماليده و به روى هم گذاشته از آن ديوار بالا ميبردند . هر رگ اين ديوار يك مهره و هر مهره نيم ذرع كه بايد خشك شده مهره ديگر برويش ميگذارند و زيادتر به كار ديوارهاى بلند مانند ديوار يخچال مىآمد .\r\n( 80 ) . مستراحى عمومى به نام مبال رئيس كه شرحش در جاى خود آمد .\r\n( 81 ) . اسم صاحب قهوه‌خانه‌اى از فراشهاى دولتى با درجهء ( پنجه ) گى كه پنجاه نفر را رياست داشته بود .\r\n( 82 ) . درى بزرگ با سر در هلالى و ايوانى آيينه‌كارى مشرف به ميدان شمس العماره كه ( در وزرا ) ناميده مىشد .\r\n","page_name":" 41 ","page_number":45},
  {"content":"\r\n\r\nسمت شرق اين خيابان نيز بفاصله‌هايى ميان خانه‌ها دكاكين باز و بسته كه مهمترين آنها خرازىفروشى ( گل بهار ) مقابل دار الفنون بود ديده مىشد و دو سه كاسب سرشناسى كه ذكرشان خواهد گذشت و چند كوچه به نام كوچه ( امام جمعهء خوئى ) و كوچه ( خدابنده‌لوها ) و كوچه ( خراسانىها ) كه هنوز هم تقريبا به صورت اوليه باقى ميباشند و ميدان شمس العماره و ( بازار كنار خندق ) كه خراب و ضميمه خيابان ناصر خسرو گرديده اثرى از آن نميباشد .\r\n\r\nدر وزرا و داستان آن\r\nهيئت وزرا غالبا در عمارت بادگير تشكيل مىشد كه اعضاى آن نيز از اين در يعنى در شمس العماره كه در به نسبه بزرگى بود رفت و آمد مىكردند و به ( در هيئت وزرا ) مشهور شده بود و اتومبيل رئيس الوزرا كه « تنها اتومبيل آن هيئت » و ماشين كالسكه‌اى هفت نفرهء سياهى بود جلو در توقف مينمود و بچه‌هاى زيادى براى تماشا بدور آن جمع مىشدند . با ورود اتومبيل معمولا بچه‌ها اول بتماشا و سپس به انگولك كردن آن برميخاستند كه چون مزاحمت را به حد اعلا رسانيدند رانندهء آن درصدد برآمده تدبيرى انديشيده تا رفع مزاحمت نمايد و با جريان دادن برق از ( كوئل ) آن به تنه كه با باز و بسته نمودن سويچ به بدن مزاحم ميرسيد و آزار شديد مىرساند توانست فكر خود را عملى بكند .\r\nاگر چه اين عمل بچه‌ها را موقتا سر جاى خود نشانيد و مانع اذيتشان گرديد اما سبب كينه و عقده‌اى شد كه جرىتر شده درصدد آزار زيادتر اتومبيل برآيند ، تا آنكه روزى يكى از بچه‌ها به نام « احمد ياور » كه از اطفال شرور خيابان بود با سيخ بلند آهنىاى به تصور اينكه درازى سيخ مانع صدمه به او مىشود براى خط كشيدن خود را به اتومبيل نزديك گردانيد و هنوز نك سيخش ببدنهء اتومبيل نرسيده بود كه از جا كنده شده با سر در جوى آب افتاد و باعث شد كه برخاسته همراه پرانيدن سنگ و چوب و آجر به اتومبيل هر چه نيز از بد و زشت از دهنش درآيد نثار شوفر و صاحب ماشين بكند ! در همين هنگام كه او مشغول دشنام و بد و بيراه بود رئيس الوزرا هم كه مرد متوسط القامهء ريش‌دارى بود باتفاق هيئت دولت كه در معيتش مىآمدند سر رسيد و سبب شد كه احمد ميدان وسيعتر يافته دشنامهاى\r\n\r\n","description":"","footnote":"","page_name":" 42 ","page_number":46},
  {"content":"\r\n\r\nسر در آئينهء ، يا در هيئت وزرا واقع در ميدان شمس العماره ، روز تولد احمد شاه .\r\n\r\n","description":"","footnote":"","page_name":" 43 ","page_number":47},
  {"content":"\r\n\r\nغليظتر مانند فلانم بفلان خود و اربابت و فلان خر بفلان زن اربابت و بدتر از آن حواله نمايد و بيحيايى شديدتر بكند .\r\nرئيس الوزرا با ملايمت احمد را از راننده جدا كرده مشتى پول در دستش ريخته بسيار از شهامت و شجاعتش ستايش كرده غائله را خاموش گردانيد اما نتيجهء كار رئيس الوزرا آن شد كه كم كم در اثر آن تشويق مزورانه و پول ، احمد از بچه‌پرروهاى خيابان گرديده بتدريج در زمره مزاحمان محل درآمده بود به نام احمد ياور و جزء لشوش شناخته شده ، شبى كه با جوركش و فاعل خود ( مهدى كله‌پز ) بگفتگو « 83 » پرداخته با كارد او را از پا درآورده بدار آويخته شود ! !\r\n\r\nبر ميرزا غلامعلى دوافروش لعنت\r\nيكى ديگر از دكاكين اين خيابان دكان ميرزا غلامعلى دوافروش پائينتر از كوچه امام جمعه خوئى بود كه دواهاى ايرانى و كم و بيش داروهاى خارجى مىفروخت .\r\nميرزا غلامعلى يكى از رؤسا و مبلغين فرقهء بهائيت بود كه هر چند يك بار دكانش در اثر تهييج و تحريك منبرى و ملا و واعظ و معركه‌گيرى كه بابى و بهائى را اسم بر و او را معرفى مىنمود مورد هجوم چپوچيان واقع شده دكانش بتاراج مىرفت كه براى نمونه يكى از آن صحنه‌ها را ذكر مىكنيم .\r\n\r\nسيد علمدار\r\nسيد علمدار يكى از معركه‌گيرها بود كه با ذكر داستانهاى جنگ بدر و احد و شجاعتها و معجزات ائمه معركه‌گيرى و كسب روزى مينمود و شگردى « 84 » هم براى جلب مردم و درآمد زيادتر داشت بدينترتيب كه جوانكى به نام باقر را كه از دو چشم نابينا بود تعليم داده بود كه براى مردم غيب‌گويى مينمود و اين بدين صورت انجام ميگرفت كه طبق قرار مثلا هر گاه سيد با تركه يا چوب‌دستى خود يكى به شانه او بزند و بگويد « با نشان باش » و بپرسد چه در دستش مىباشد ؟ او جواب\r\n\r\n\r\n","description":"","footnote":"\r\n( 83 ) . گفتگو : جدل .\r\n( 84 ) . قاعده - برداشت .\r\n","page_name":" 44 ","page_number":48},
  {"content":"\r\n\r\nبدهد يك پنج قرانى و چون دو نوبت به او زده بپرسد پهلوى من كه ايستاده است بگويد مثلا درويش فنا « 85 » و به اين وسيله اسباب تعجب مردم را فراهم نموده اين عمل را از نيت صاف و پاكى طينت باقر معلوم كرده جهتش كشف و كرامت برشمارد و مبالغى هم بنام او اخاذى بكند . چون معركه‌اش گرم و هنگام جمع كردن « چراغ » « 86 » يعنى پول مىرسيد صدا بلند مينمود : ( هر كس دشمن جدم پيغمبر نميباشد پنج دقيقه مرا بقدمهايش مهمان بكند و هر كس دشمن على نيست صلوات بلند ختم كند ) و چون جمعيت را ملزم به اطاعت و پرداخت وجوه مورد طلب مينمود براى خود شيرينى و ختم معركه دعاها و نفرين‌هايى را حسن ختام قرار ميداد كه يكى از نفرينهايش فنا فى اللّه شدن بابىها و بهايىها بود و غالبا ميرزا غلامعلى دوافروش را در بر مىگرفت .\r\nيكى از داستانهاى سيد علمدار كه با آن مىخواست بابىها را تخطئه كند سرگذشت ( مسيلمهء كذاب ) و ( سجاح متنبى ) بود كه هر دو ادعاى نبوت مىكردند و مىگفت چون مسيلمه از سويى و سجاح از طرفى ادعاى پيغمبرى كردند و ميان اتباعشان قتال و جدال طولانى شده فتح و نتيجه‌اى براى هيچيك از طرفين مترتب نگرديد صلحاى قوم قرار بر اين نهادند كه دو پيغمبر را با هم مقابله داده به مناظره بگذارند و هر يك از آنان كه مجاب ديگرى گرديد متابعانش تبعيت از پيغمبر غالب بكنند . پس چادرى افراشته نان و آب سه روز آنها را فراهم ساخته دامن چادر را فرو كشيده ايشان را به حال خود گذاردند و چون مسيلمه كه مردى نيكو صورت خوش‌بيانى بود ، چهرهء زيبا و اطوار دلرباى سجاح را كه زنى خوش‌ادا بود نگريست با شيرينى زبان و حلاوت گفتار دل او را بدست آورده در هم آميختند و پس از موعد مقرر كه سجاح از خيمه بيرون آمد حق را به طرف مسيلمه داد و اتباع خود را نيز به پيروى او دستور فرمود و همسرى خويش را با مسيلمه آشكار گردانيد و وقتى اتباع سجاح در برابر اين تسليم از او خواستند تا بگويد چه چيزى براى خودش و آنها تحصيل كرده است ؟ جواب داد : معافيت از\r\n\r\n\r\n","description":"","footnote":"\r\n( 85 ) . درويشى از جمله معركه‌گيرها كه طبع شعرى نيز داشت و ذكرش در جاى خود خواهد آمد .\r\n( 86 ) . اسم - پول به معناى روشن كردن قبر اموات و گذشتگان پول‌دهنده و روشن داشتن چراغ خانه و اجاق مطبخ درويش .\r\n","page_name":" 45 ","page_number":49},
  {"content":"\r\n\r\nخواندن نماز صبح را مهريه من و اختيار خواندن و نخواندن نماز مغرب و عشا را بهرهء شما قرار داده است ! و آنگاه روى سخن را متوجه بهايىها نموده مىگفت اين پيغمبر هم مانند آن پيغمبر نماز و روزه و همه چيز را به امت خود بخشيده علاوه بر خود و زن و بچه‌اش كه غير امتش را هم مهمان كرده است و آنگاه به دشنام و لعن و نفرين پرداخته مىگفت : ( بر كم فروش لعنت ) و از مردم جواب :\r\nبشمار - بشباد ( بيشمار - بيش باد ) مىگرفت و ادامه مىداد ، ( بر گران‌فروش لعنت ) ، ( بر مردم‌آزار لعنت ) ، ( بر تارك الصلاة لعنت ) ، ( بر هميشه جنب لعنت ) ، ( بر معركه‌شكن لعنت ) ، ( بر لا مذهب و بىاعتقاد لعنت ) ، ( بر مفتش و گمركچى و پاپوش‌دوز لعنت ) ، ( بر بابى و بابىپرست و بابىصفت لعنت ) ، ( بر ميرزا حسينعلى و سيد عليمحمد و عباس افندى لعنت ) ، تا آنجا كه مىگفت ( بر كريم آقا توتونى سگ‌بابى ته بازار هم لعنت ) ، ( بر سيد محمد كتابفروش لعنت ) ، ( بر ميرزا غلامعلى دوافروش خيابان ناصريه هم لعنت ) و همين لعنت‌نامه‌ها هم بود كه از همان پاى معركه مردم را روانهء اماكن متهمان مورد ذكر نموده دكان و خانه و اموالشان ، بغارت ميسپرد كه از آن جمله هم يكى ميرزا غلامعلى مذكور بود كه سالى يكى دو بار مورد هجوم قرار مىگرفت .\r\nدربارهء بهائىگرى و بابىگرى لازم بتذكر است كه اين تهمت‌ها و افتراها نه مخصوص اهل تشرع و تعصب و معركه‌گيرها بود كه باسم دين بر مخالفان و دشمنان خصوصى وارد مىآوردند ، بلكه هر كس مختصر اختلافى با كسى بهم مىرساند يا خصومتى از شخصى در دل مىگرفت برايش آسان‌ترين وسيلهء انتقام آن بود كه وصله‌اى از بيدينى يا بابىگرى بر او بسته از هستى و حيات ساقطش گرداند و چه بسا دكاندارى كه مثلا از دادن وجه دستى به لش و لات محل ، يا نسيه به مشترىاى خوددارى كرده بود متهم به بابىگرى شده هستى و حياتش در ظرف ساعتى نابود ميگرديد .\r\n\r\nعباس سيگارى و ماجراهاى مربوط به آن\r\nعباس سيگارى يكى ديگر از كسبهء سرشناس خيابان ناصريه و عضو ادارهء تلگرافخانه بود و دليل معروفيتش را هم اين ميگفتند كه بخاطر فوق العادگىاى كه\r\n\r\n","description":"","footnote":"","page_name":" 46 ","page_number":50},
  {"content":"\r\n\r\nاز نظر جسمانى داشته ؟ بميان بعضى خانواده‌هاى اعيان و رجال راه پيدا نموده از همان جهت هم شغلى در ادارهء تلگرافخانه بدست ميآورد كه ساعات كار ادارىاش را در آنجا و مواقع فراغتش را توسط همان ارتباطات نهانى در دكان به رتق و فتق بعضى امور و رفع مشكلات گرفتاران ميپرداخت .\r\n\r\nباريك اللا اينم ، باريك اللا اونم\r\nاز اين به موقعيت رسيده‌ها يكى هم « عليقلى خان تعليمى » بود كه او را در نوجوانى بعنوان خانه شاگردى از ده به شهر ميآورند و چون به حمامى فرستاده ، لباس پاكيزه به او پوشانده شده چهره‌اى پيدا مىكند ، مورد توجه آقا و خانم قرار گرفته عناياتى از ايشان مييابد كه دريافتىهاى آقا را در كوزه‌اى و از آن خانم را در كوزهء ديگر ميريزد ، تا وقتى كه آنها را لبالب از سكه‌هاى طلا و نقره مينگرد و پس كوزه‌ها را بفاصله كف اطاق نهاده وسطشان شروع به غلتيدن نموده ، به طرف يكيشان غلتيده ميگويد بارك اللا اونم و به طرف ديگريشان غلتيده ميگويد بارك اللا اينم و با آنها ملك و آب خريده ، يكى از متمولين مىشود و لقب تعليمىاش از آن بوده كه هميشه عصايى مجوف همراه داشته كه داخلش مقدارى سكه حمل ميكرده است ، بر اين عقيده كه ميگفته : آدم عزت و حرمتش به آن است كه پول داشته باشد اگر چه توى گور باشد ، برعكس آدم بىپول كه لولهنگ‌دار « 87 » هم برايش آفتابه‌ى سوراخ آب مىكند و اين دو كنايه از آنجا بود كه مرده‌اى احترام مىديد كه موقع حركت دادن برايش زير تشك پول گذاشته باشند و براى شستنش كه جهت مرده‌شو پول در جيبهايش بگذارند و براى ( الله كريم‌گو ) « 88 » و قبركن و تلقين‌خوان و نمازخوان و غيره برايش پول خرج بكنند .\r\n\r\n\r\n","description":"","footnote":"\r\n( 87 ) . لولهنگ ( لولئين ) ؟ آفتابه‌ى سفالين و لولئين‌دار كسى بود كه مستراحهاى عمومى آنها را براى مردم آب و حاضر مينمود و بعدا كه آهن ورق و حلبى آمد از آنها ساخته شد و از مس و برنج و نقره و طلا هم كه براى متمكنين ميساختند .\r\n( 88 ) . كسى كه پيشاپيش جنازه حركت مىكرد و تلاوت قرآن و بعضى كلمات مانند ( اللاه خداى كريم . . . ) و اللاه خداى كريم آن بود كه تابوت جنازهء مرده‌هاى اسم و رسم‌دار را جلو هر مسجد و امامزاده و سر هر سه راه و وسط چهارراه بر سر دست بلند كرده نفرى كه از هوچيان و مرده‌خوران محل بوده ، قبل از همه مرگ و مير افراد را واقف ميگرديد بر روى چهارپايه‌اى كه دنبالش -\r\n","page_name":" 47 ","page_number":51},
  {"content":"\r\n\r\nفلسفهء آفتابه‌ى سوراخ هم اين بود كه با آنكه ( لولئين‌خانه‌ها ) عموما وقف و آفتابه ، به رايگان در اختيار مردم قرار مىگرفت معهذا لولئين‌دار ، يعنى كسى كه آفتابه‌ها را آب مىكرد براى آنها كه يكشاهى « 89 » را صد دينار و سه شاهى مىدادند دو آفتابه كه به آن ( دوقلو جفت‌كن ) مىگفتند آب مىكرد و برايشان جفت مينمود و جلو آنها كه پول نمىدادند يا گاهى مىدادند و گاهى نمىدادند آفتابه‌ى سوراخ مىگذاشت كه يا بايد اول طهارت گرفته سپس قضاى حاجت نمايند ، يا با كثافت‌كارى ، پول حمامى هم كه آلوده و نجس شده بودند جريمه بپردازند .\r\n\r\nهمه همديگر را مىشناختند\r\nتهران شهرى بود با دويست و پنجاه تا سيصد « 90 » هزار نفر جمعيت كه بسيار اندك بيگانه‌اى در آن راه يافته بود و اكثريت قريب باتفاق همان اهالى بومى آن بودند كه با زاد و ولد اضافه مىشدند . به اين ترتيب لش سنگلجى لش چاله‌ميدانى را خوب مىشناخت كه پسر چه كسى و پسر برادر چه كسى و نوه و نتيجهء چه كسانى است و عموها و دائىهايشان چه كسانى و چكاره بوده‌اند و خودش چند مرده حلاج « 91 » مىباشد ؛ از آنجا كه پدران و عموها ، دائىهايشان با هم بزرگ شده ايشان نيز با هم رشد كرده جلو آمده بودند و به همين صورت بودند كاسب‌ها - تاجرها - پيشه‌ورها - پيله‌ورها - بناها - مقنىها - چينىبندزن‌ها - نقيب‌ها - گداها - يكه‌بزن‌ها - پهلوان‌ها - بيكاره‌ها - باج‌بگيرها - معركه‌بگيرها - درويش‌ها - دزدها - آدم‌لخت‌كن‌ها - خوب‌ها ، بدها كه همه همديگر را مىشناختند و شاخه‌هاى يك\r\n\r\n\r\n","description":"","footnote":"\r\nميكشيدند بالا رفته فرياد مىكشيد : اللاه خداى كريم . احد و فرد و واجب التعظيم . يعنى بزرگ است خداى ابراهيم ، و در حالى كه تابوت همچنان بر سر دست بود بمناسبت وضع و سن مرده تكه روضه‌اى خوانده ، اشكى گرفته از چهارپايه فرود مىآمد ، تا جنازه به نقطه‌اى آنچنانىهاى ديگر برسد و بسا كه اگر هوا گرم بود در اثر معطلىهاى مكرر كه براى ثوابش از زمان حركت دادن تا گورستان بايد وسيلهء پا همراه مشايعين برده شود باد كرده تركيده يا بوى تعفن ميگرفت !\r\n( 89 ) . يك بيستم ريال .\r\n( 90 ) . اين اختلاف و حدس و گمان به آن خاطر بود كه هنوز سجل احوال ( شناسنامه ) همگانى نگرديده سرشمارىاى از سكنه به عمل نيامده بود .\r\n( 91 ) . در چه حال و هوا بودن . داراى چه خصوصيات از خوب و بد بودن .\r\n","page_name":" 48 ","page_number":52},
  {"content":"\r\n\r\nدرخت به حساب مىآمدند .\r\nبه همين سبب هم بود كه هر واقعه‌اى از هر كس در شهر تا كمتر از ساعتى شايع مىشد و به اطراف مىرسيد و هر حكايت در اندك مدتى دهان به دهان گشته همه جا را پر مينمود . چه نقطهء ابهامى براى كسى از شخص مورد بحث باقى نمانده بود و همين بود سد راه اهالى در كارهاى زشت و ناپسند كه غرور و آبرويشان در گرو آن ميآمد ، چنان كه در تهرانى اصيل هرگز دزد و هيز و بدكارهء حرفه‌اى به نظر نميرسيد .\r\nجهت استنباط همين اثر هم بود كه هنگام ازدواج به پسران توصيه ميشد تا دختر از خانوادهء پرفاميل بخواهند چه معتقد بودند كه فاميل زياد براى دختر از بسيارى مفاسد اخلاقى او جلوگيرى مىكند ، لذا هر آينه دزد و هيزى يافت شده بود قويا از غربا و بيگانگان دانسته ميگفتند حتما كه بايد غربتى و ناآشنا بوده و چون ته و توى قضيه نيز برميآمد بهمانگونه بود كه تشخيص داده شده بود . صدق اين مدعا آنكه از ميان هزار فاحشه‌اى كه در زمان جمع‌آورى بدكاره‌ها از شهر گردآورى و به شهر نو اسكان داده شدند حتى يك نفر زن تهرانى در ميانشان ديده نشده بود و همين بود وضع سارقان كه در ميانشان يك تهرانى اصيل را نظميه نتوانست معرفى بكند ، از آنجا كه تعصب تهرانى تا آن حد بود كه يا چنين كسى را بستگان او نابود كرده سر به روى سينه ميگذاردند يا خود دوام نياورده خويشتن سر به نيست ميكردند .\r\n\r\nدر تهران پول زير دست و پا ريخته ، كسى نيست جمع بكند\r\nرسول سوزن سنجاقى ، روستازاده‌اى بود كه در تهران صاحب همه چيز مىشود و چون كار و بارش تيار ميگردد كاغذى به ولايتش همدان نوشته در آن جملهء بالا را كه ( در تهران پول زير دست و پا ريخته ، كسى نيست جمع بكند ) آورده روانه مينمايد و طولى نمىكشد كه تهران را همدانى پر مىكند تا آنكه روزى يكى از آنها بنزد رسول آمده مىگويد : « پول كه در تهران نريخته بود هيچ ، به اغواى تو سرمايهء مختصرى را هم كه با خود آورده بودم بباد دادم و با او به ستيز برميخيزد .\r\nرسول در دفاع ، اول وضع حال خود را از موقعى كه حتى كرايه راه نداشته و پياده\r\n\r\n","description":"","footnote":"","page_name":" 49 ","page_number":53},
  {"content":"\r\n\r\nاز همدان روانه شده است و وضع فعليش را كه صاحب همه چيز مىباشد بتصديق او مىرساند و بعد براى روشن ساختن قضيه و اين كه درك واقعيت مطلب بكند او را با خود به راه انداخته دور كوچه بازار گردانده به هر چه از كفش كهنه و كلاه كهنه و گيوه كهنه گرفته تا كاغذ و مقوا و حلبى پاره و امثال آن برخورد مىكند مىگويد اينها همان پولهائى است كه زير دست و پا ريخته كسى نيست جمعشان بكند و از گذشته خود شروع مىكند كه چون به تهران رسيده در احوال تهرانيان تفحص نمودم به اين نتيجه رسيدم كه در دماغ تهرانى بادى و در وجود او شتابزدگىايست كه به كارهاى زحمت‌دار پر معطلى تن نمىدهد و ديگر اين كه در تهران به همه چيز حتى به خاكستر پول مىدهند و اين بود كه تكه زمين بىصاحبى را در نظر گرفته ، كيسه گونىاى فراهم كرده ، از آن روز هر چه ، حتى پشكل الاغ را در هر جا ديدم در كيسه ريخته به آن بيابان بردم و وقتى مقدار آنها قابل توجه گرديد همه را سوا و هر تكه را به خواهان و خريدارى دادم ؛ مثلا خرده شيشه‌هايش را به شيشه‌گر و كهنه پيله‌هايش را به تخت‌كش « 92 » و پهن و پشكل‌هايش را به نانوا و حمامى و كاغذ مقواهايش را براى توكارى « 93 » به ارسىدوز و آهن مفرغ‌هايش را به چلنگر « 94 » و ريخته‌گر و الى آخر ، در حالى كه تو خيال كرده در تهران اسكناس و سكه‌ى ضرب كرده زير دست و پا ريخته‌اند ! و اين كنايهء « بنويس همولايتىهايت هم بيايند » از رسول سوزن سنجاقى مانده است .\r\nهمينطور مىگويند رسول به پسرش وصيت مىكند : « پسر جان سعى كن از مايه نخورى » و وقتى پسر تصديق مىكند كه از مايه خوردن كاسب را نابود مىكند مىگويد : از منفعت هم نخورد و دنبالهء آن اضافه مىكند : از دبّه « 95 » هم نخور ، كه پسر متحير مانده مىپرسد پس از چه بخورم ؟ و رسول مىگويد : « همين طور كه راه\r\n\r\n\r\n","description":"","footnote":"\r\n( 92 ) . سازندهء زيرهء گيوه كه كهنه‌هاى نم‌زده را به پهناى يك انگشت تا مىزد و مىكوبيد و پهلوى هم مىنشانيد و با درفش بلند داغ‌كرده‌اى از آن گذرانده رشته‌اى از چرم خام دباغى نشده از آن گذرانده به صورت زيرهء گيوه در ميگذراند .\r\n( 93 ) . فاصلهء ميان زيره و كف كفش را كفاشها با كاغذ و مقوا پر مىكردند و به آن توكارى مىگفتند .\r\n( 94 ) . آهنگر سبك‌كار مانند نعل‌ساز - قفل‌ساز - خاك‌انداز - بيلچه‌ساز .\r\n( 95 ) . معامله‌اى كه فروشنده ادعاى ارزانفروشى مىكند و خريدار خود را مغبون مىداند .\r\n","page_name":" 50 ","page_number":54},
  {"content":"\r\n\r\nمىروى و نگاه مىكنى كه دو نفر معامله مىكنند بگو منهم شريك و خودت را بند كرده امرت از اين راه بگذران ! »\r\n\r\nداش رجب پنجه\r\nواقعهء ديگر از عباس سيگارى سابق الذكر قضيه‌ايست كه جلو دكان او اتفاق مىافتد به اين شرح كه داش رجب پنجه ، يكى از پيرداش مشدىها ، بالاى چهارپايهء جلو دكان او نشسته بوده كه ميرزا آقا نامى را كه با چاقو كسى را زده بوده فرار كرده ، به وسيله آژان براى دريافت قرض و دستى به خيابان آمده بوده از جلويش عبور ميدهند .\r\nداش رجب كه از حركت زشت فرار ميرزا آقا در دعوا بىدل‌پرى نبوده وقتى او را در چنان وضع مينگرد به پيشش خوانده مىگويد : كسى كه با يك تكه مفتول آهن دستهايش قفل مىشود ادعاى لوطيگرى نمىكند و چاقو براى اين و آن نمىكشد و وقتى چاقو كشيد نامردى نمىكند و اگر بخواهد بزند به حريفش خبر مىدهد و از پا درآمده‌اش را در خاك و خون رها نكرده فرار نميكند ، و وقتى هم كه گرفتار شد و به حبس افتاد لا اقل آنقدر تعصب بخرج مىدهد و بر خود فشار مىآورد كه با دست بسته جلو سر و همسر راه نيفتد و گدائى نكند و به همقدرهايش خفت وارد نياورد ! .\r\nميرزا آقا جواب ميدهد : مگر ميان دعوا نان و حلوا خير مىكنند كه ما چاقو كشيده‌ايم و يا شما در زمان خودتان براى حريفهايتان رجز اسفنديار رويين‌تن مىخوانديد كه ما نيرنگ پيران ويسه به كار برده‌ايم ، و يا دستبند به دست شماها موم مىشود كه دست ما را قفل مىكند ، و در حبس و كوتاه‌دستى پادشاهى مىكنيد كه ما گدائى مىكنيم ؟ ! .\r\nداش رجب كه چنان گستاخىئى از او انتظار نداشته بوده پس از يك سلسله تعريف و توصيف درباره لوطى و لوطيگرى و يكه‌زنى و حربه‌كشى و اين كارها ، و اينكه براى هر كارى قاعده و اصول و شرايطى گذاشته‌اند و دعوا هم آداب و رسومى دارد كه بايد رعايت شود و در جواب كلفت‌گوئىهاى ميرزا آقا ميگويد : اول اينكه اگر ما براى كسى حربه مىكشيديم ، كه تا مشت و سيلى بود\r\n\r\n","description":"","footnote":"","page_name":" 51 ","page_number":55},
  {"content":"\r\n\r\nهرگز نمىكشيديم ، لا اقل حربه‌مان را كه قمه و قداره و دست كم خنجر بود و قابل پنهان كردن نبود بدست مىگرفتيم و جلويش بلند مىكرديم و براى پاييدن خودش نشانش مىداديم ، نه مانند شماها كه مثل پشت توپخانه‌اىها آن را به صورت چاقو و قلمتراش در آستينتان پنهان مىكنيد و بىخبر و نامردانه در پشت و پهلوى طرف فرو مىبريد . همينطور وقتى هم كه زخم خورده‌مان از پا درمىآمد خودمان به كولش گرفته بخانه‌اش رسانيده يا خود به دارو درمانش ميپرداختيم و وقتى به حبس مىرفتيم تعارف و پيشكش رفقا را هم زوركى قبول مىكرديم نه اينكه مثل اسفنددودكن‌ها با چهار روز حبسى كه كسى بسراغمان نيايد دور كوچه محله‌ها به گدايى راه بيفتيم و دست پيش كس و ناكس دراز بكنيم ؛ و اما راجع به دستبند - در اينجا رو به مأمور كرده ميگويد تا آن را از دست ميرزا آقا باز كرده به وى بسپارد و آژان هم كه نمىتوانسته تمرد چنان مرد محترمى بكند دستبند را از دستهاى ميرزا آقا باز كرده به داش رجب ميدهد كه او پنجه‌اى در يك حلقهء دستبند و پنجه‌اى در حلقه ديگر آن انداخته با يك تكان زنجيرش را از هم گسسته به مأمور مىدهد و به ميرزا آقا مىگويد : اين را هم بدان كه تا بازو و سيلى بود دست به حربه نمىبرديم و در جواب يعنى چه ؟ ات يعنى اين كه و همانگونه كه روى چهارپايه چندك نشسته بوده دستش را عقب برده جلو مىآورد و چنان سيلىاى به صورت ميرزا آقا مىزند كه معلق‌وار آنطرف پياده‌رو زمين مىخورد و از چشم و گوش و آن طرف صورتش كه سيلى خورده بوده براى ابد معيوب مىشود .\r\n\r\nاولين دوچرخه‌سازى\r\nده دوازده دكان بالاتر از شمس العمارده يعنى مجاور وزارت دارايى فعلى ، مستراح عمومى خيابان بود و اين تنها مستراحى غير از مبال‌هاى مساجد و حمام‌ها بود كه در اختيار مردم قرار گرفته بود و جنب آن دوچرخه‌سازى ( حسين آقا شيخ ) كه تقريبا اولين دوچرخه‌سازى كه در معناى واقعى خود يعنى دوچرخه كرايه بدهى و تعمير دوچرخه بود قرار گرفته بود كه ابتدا بشرح دوچرخه‌سازى و سپس بذكر احوال مستراح ميپردازيم .\r\nاين شغل يعنى كار دوچرخه از مشاغلى بود كه تا آنزمان در تهران بىسابقه\r\n\r\n","description":"","footnote":"","page_name":" 52 ","page_number":56},
  {"content":"\r\n\r\nبود و مردم به آنهايى كه بر اين مركب سوار مىشدند « بچه شيطان » و « تخم جن » هايى مىگفتند كه از طرف شياطين و پريان كمك ميشوند ، چه به غير اين كسى نمىتواند روى دو چرخ حركت بكند و دليلشان اين بود كه مىگفتند مركبى كه اگر كسى آن را نگه ندارد خودش نمىتواند خودش را نگه دارد چگونه مىتواند يكى را هم بالاى خود نشانيده راه ببرد ؟ مخصوصا كه با سرعت آدم دونده‌اى هم طى طريق كرده ، از هر طرف و هر سمت هم پيچ و خم بخورد ! پس اين نيست مگر آنكه خود آن روروئك را جنيان ساخته و راكبين آنها نيز بچه جن‌ها و بچه شيطان‌ها ميباشند . چنان كه اولين بارى كه اين مركب به تهران آورده شد و دو پسر بچه انگليسى در ميدان مشق با شلوارهاى كوتاه سوار شده آنها را به نمايش مردم گذاشتند پيرها و سالمندانى كه به تماشايشان رفتند بسم الله گويان و لا حول زنان و شگفت‌زده كه گويى به تماشاى غول « 96 » و آل « 97 » و پريزاد رفته‌اند باز مىگشتند و آمدن آنها را يكى از علائم ظهور ميگفتند ! « 98 »\r\nبارى اين حسين آقا با شهامتى غير قابل انكار كه قديمىها به حكم اين كه از هر تازه‌رسيده‌ى ناشناخته بايد اعراض بكنند ؟ هر پديدهء تازه را تكفير و تحريك مىكردند ، چند دستگاه از آنها را خريده در اختيار مردم ميگذارد و چون اين وسيله يا اسباب‌بازى بسرعت جا باز كرده مورد استقبال جوانان و نوجوانان واقع مىشود دكانى هم ارمنىاى به نام « اديك » در ميدانگاهى سفارت انگليس اول خيابان منوچهرى داير نموده مشتريان شمال شهر را در اختيار مىآورد ، و كم كم كه دكانهاى ديگرى هم بر آنها اضافه شده عموميت پيدا مىكند .\r\nاگر چه در ابتدا اين كار نوظهورى بود كه جز يكى دو نفر از جان گذشته و متهور نتوانستند به آن دست زده از تهديد اين و آن نهراسيده به آن اقدام كنند و از\r\n\r\n\r\n","description":"","footnote":"\r\n( 96 ) . موجوداتى شبيه آدم باضافهء شاخ و دم و پشم و هيئتى وحشتزا كه در افسانه‌ها آمده است .\r\n( 97 ) . از خانواده جن كه دشمن مولود تازه‌زا است و مىگفتند شب شش زائو به او حمله‌ور مىشود و رحمش را درمىآورد و مولودش را نابود مىكند . ايضا با اين عقيده كه غشىها و مصروعين را اين موجود بيمار مىكند .\r\n( 98 ) . هر پديده و تازه‌رسيده‌اى كه دور از عقل ميآمد عوام آن را از علائم ظهور حضرت قائم ( ع ) ميگفتند .\r\n","page_name":" 53 ","page_number":57},
  {"content":"\r\n\r\nوزين‌ترين و چشمگيرترين مشاغلى شد كه تا آنزمان بوجود آمده بود . اما اندك اندك كه متقاضيان آن رو به كثرت نهاده از پسر حاجى ، بچه اعيان‌ها ، بچه تاجرها به متوسطين و بچه كاسب‌ها رسيده ، ابهت و احترام آن نيز از ميان رفته جزء كارهاى ناباب درآمده محترمين آن را كنار نهادند ، مخصوصا كه عده‌اى بدسيرت هم آن را وسيلهء شيطنت و كسب لذات جسمانى قرار داده به اغفال مشتاقان و مراجعان پرداختند ، به اين طريق كه ابتدا با تعليم دادن و پشت دوچرخه را نگاه داشتن و از زير زين . . . « كه شايد فرنگى هم سوراخ چرم زين را جهت همين كار تعبيه كرده بود » ! و راه شوخى و خنده و مزاح را با او باز نمودن و كرايهء دوچرخه را نگرفتن و در صورت كراهت او از زير پايش كشيدن و به او دوچرخه ندادن و امثال آن جاده وصول تمنا باز بكند . و اينك تا حد بدنامى دوچرخه‌سوار و بدنگرى مردم به آنان نيز معلوم شود مشاهده زير بهترين شاهد آن مىباشد : روزى دوچرخه‌سوارى ، از عرض خيابان لاله‌زار به آنطرفش مىرفت كه ناگهان چرخ عقب دوچرخه‌اش بر روى ريل واگن اسبى كه در اثر آب‌پاشى خيابان ليز شده بود سريده به طرف پيرزن لرى كه او نيز ميگذشت مايل گرديد و پيرزن به گمان آنكه راكب دوچرخه عمدا عقب خود را به طرف وى سرانيده است با بدخلقى و لحنى كه از سراپايش دشنام ميباريد گفت : پيير سوختهء غينى ، رى دچرخه هم غينشه قرمييه ، خيال مكنه منم مشترىام ! يعنى : پدرسوختهء بدكاره ، روى دوچرخه هم فلانش را قر مىدهد . خيال مىكند من هم مشترىام كه هنوز قيافهء مشمئز و لهجهء لرى خنده‌دار او آئينهء خاطر مىباشد .\r\n\r\nخلاى رئيس\r\nمجاور دكان حسين آقا شيخ پس از مستراحهاى مساجد و حمام‌ها تنها مستراح عمومى شهر به نام خلاى رئيس بود كه سبب احداثش را اينطور تعريف مىكردند :\r\nوقتى يكى از مأموران داروغه كه جوانى خوش‌بر و روى خوش‌اندام بوده مورد غضب واقع گرديده اخراج مىشود و زن ثروتمندى به او علاقه بسته برده نگهداريش مىكند . چند صباحى كه از اين مقدمه مىگذرد جوان سر به بدخلقى و ناسلوكى گذارده از بيكارى شكايت مينمايد و هر چه خانم در صدد انصرافش\r\n\r\n","description":"","footnote":"","page_name":" 54 ","page_number":58},
  {"content":"\r\n\r\nبرمىآيد كه با وجود چنين خانهء راحت و شام و ناهار مرتب و پول تو جيبى و رخت و لباس نو ، كسب و كار برايش زايد مىباشد بخرجش نرفته دو پا را در يك كفش مىكند كه يا كار و مشغوليات ، يا اينكه خانه را ترك مىكنم .\r\nناچار خانم سرمايه‌اى در اختيارش گذارده مختارش ميسازد و جوانك مدتى گرد شهر در صدد كار برآمده تا عاقبت محل مورد ذكر را كه خرابهء متروكى بوده خريده عمله و مقنى گذارده احداث چند دستگاه مبال مىكند و مقدارى نيز آفتابه براى آن تهيه كرده هر كدام را به رنگى ملون ميسازد و خود بالاى صفه‌ى كنار حوض آن نشسته قلاب آفتابه پركنى را بدست گرفته مشغول لولئين « 99 » دارى مىشود ! . « 100 »\r\nوقتى خبر به خانم مىرسد و او را مىبيند كه سحر از خواب برخاسته مشتاقانه روانه مىشود متعجب كه چگونه ممكن است كسى كه آسوده‌ترين و محترم‌ترين زندگىها را داشته دست بچنان شغل خسيس بزند خود بخاطر اطمينان روزى به سراغش رفته او را بهمانگونه كه شنيده بوده ملاحظه مينمايد ، با اين اضافه كه در كمال شگفتى ملاحظه مىكند بالاى سكو نشسته آفتابه براى مراجعان پر مىكند ، اما هركس به هر آفتابه دست مىبرد با تغيّر و تشدد دستور برداشتن آفتابه‌ى ديگر ميدهد ، به اين صورت كه اگر سبز را برداشته مىگويد آفتابهء زرد را بردارد و اگر قرمز را برميدارد پشت گلى يا سياه به او تكليف مىكند و به هر يك از مستراح‌ها كه مىخواهد برود به مستراح ديگر فرمانش ميدهد و بر سر آن يكسره با مردم ستيز و خشونت مىكند !\r\nچون شب مىرسد و خانم موضوع كار زشت لولئين خانه‌دارى و جريان آفتابه‌ها را با او به پيش مىكشد جواب ميشنود ! چنانچه خانم مطلع مىباشد قبل\r\n\r\n\r\n","description":"","footnote":"\r\n( 99 ) . لولئين آفتابه‌ى سفالين و لولئين‌خانه بمعنى مستراح عمومى و لولئين‌دار كسى كه تصدى پر كردن آفتابه‌ها را به عهده داشته باشد .\r\n( 100 ) . در اين توضيح كه لولئين‌خانه‌ها حوض بىلبه‌اى وسط حياطشان داشت و سكو مانند مسقفى در كنار آن كه لولئين‌دار با چوب بلندى كه سرش قلاب نصب شده بود بر روى تشكچه نشسته با آن آفتابه‌ها را پر مينمود . كارى كه در حد خود خبره‌گى كافى لازم داشت ، چه بدست بىاطلاع آفتابه از قلاب رها شده غرق ميگرديد .\r\n","page_name":" 55 ","page_number":59},
  {"content":"\r\n\r\nاز اين نوكر داروغه بوده كه اهنّ و تلّپّى داشته ! كلاه پاخ‌پاخى « 101 » شير و خورشيددار ، قباى قرمز و خنجر پر كمر ، با صولت و صلابت تمام . بالاتر از همه قدرت و حكومتى كه در ابوابجمعى خود داشته ، حكمش بالاتر از حكم سلطان مىآمده ، مىتوانسته به همه كس امر و نهى كرده ، دشنام داده ، سيلى زده ، تحكم نموده ، چه بكن چه نكن داشته باشد و چه كسى بوده كه بتواند بالاى حرفش حرف داشته باشد كه با اخراجش همه بر باد رفته روباه شل و كلاغ پر سوخته‌اى گرديده كه هر لحظه حسرت آن يكه‌تازىها و بلند پروازىها در آتشش ميكشيده ، تا آنجا كه كم مانده بوده كارش به جنون بينجامد و به تفحص شغلى به شرايط آن برميآيد و نتيجه‌اش آن مىشود تنها حرفه‌اى كه مىتواند در مشاغل آزاد داراى چنان ابهتى باشد كه هم مشمول عوايد بوده و هم آقايى و اربابى و رياست و حكومت و كدخدايى و بزرگى و بالاتر از همه فرماندهى و امر و نهى داشته باشد مگر همان لولئين‌دارى مىباشد ، چه كسى كه به فشار اجابت دست به تنبان و چشم به آفتابه ، آشفته‌حال پا به لولئين‌خانه ميگذارد عجالتا هر حكمى را گردن نهاده با هر مقام و منصب در برابر لولئين‌دار كوچكتر از كوچك مىشود و اين همان كارى است كه تالى شغل پيشين مىباشد .\r\nتا اواخر خلاى رئيس كار راه‌اندازى مينمود و با آنكه چند پشت لولئين‌دار عوض كرده بود هنوز مردم موقع آفتابه برداشتن لولئين‌دار را رئيس خطاب كرده در برداشتن آفتابه از او كسب اجازه ميكردند . فعلا تجديد بنا و تجارتخانه شده است .\r\n\r\nلولئين‌خانه‌ها يا مستراح‌هاى عمومى\r\nچون حرف از لولئين‌خانه گذشت توضيحى هم درباره مستراح‌هاى عمومى بياوريم : آبريزهاى همگانى را كه آن هم فقط در مساجد و حمام‌ها بود لولئين‌خانه مىگفتند و سبب اين نام هم آن بود كه قبل از وجود آفتابه از گل چيزى شبيه آن\r\n\r\n\r\n","description":"","footnote":"\r\n( 101 ) . كلاهى از پوست گوسفند با پشم‌هاى بلند كه پشم‌هايش تا روى چشم آمده قيافه را مهيب مينمود .\r\n","page_name":" 56 ","page_number":60},
  {"content":"\r\n\r\nساخته و پخته به كار مىبردند . لولئين‌خانه‌ها محوطه‌هاى وسيعى كنار يا خارج مساجد بود كه اطراف آن را مستراح ساخته وسط آن حوضى كنده بلندىاى صفه‌مانند كنار حوض آن برميآوردند و لولئين‌ها را كنار حوض رديف مىكردند و يك نفر بالاى بلندى آن نشسته متصدى پر كردن آنها ميگرديد ، ضمنا مراقبت مردمان ناباب مينمود كه دو نفرى بمستراح نروند !\r\nبلندى جاى لولئين‌دار تختگاهىئى بود كه اطاقكى نيز براى سكونت وى در آن ساخته شده چوب بلندى كه سرش قلاب داشت ابزار كارش بود كه به گردن آفتابه‌ها انداخته با يك چرخش آنها را پر كرده كنار حوض مىنشاند كه از عهدهء همه كس برنيامده در صورت عدم اطلاع آفتابه را غرق مينمود .\r\nنشيمن‌هاى مستراح‌هاى آن دهانه‌هاى وسيع هولناكى بودند كه بر بالاى انبار آنها قرار گرفته ، انبارهايشان زيرزمين‌هاى عميقى متصل بهم كه بالايشان نشيمن‌ها تعبيه شده بود و حفاظ آن براى جلوگيرى از سقوط تكه چوبهايى كه بر درازاى دهانه‌هاى نشيمن‌ها قرار داده شده ؛ در دهشتناكترين مناظر ممكن ، با بويى تند عفن همراه انواع نجاسات و جانوران غوطه‌ور در آن كه همه كس را رغبت و جرأت استفاده از آن ميسر نمىگرديد .\r\nمحتويات انبارها پيش‌فروش شده سالى يك بار تخليه مىگرديد و حمل آنها به اين صورت انجام مىگرفت كه ابتدا خاكستر فراوانى وسط محوطهء لولئين‌خانه خالى نموده ميان آن را حوض‌مانند گود كرده كثافات را در آن ريخته به حال خود مىگذاردند تا زمانى كه رطوبات آن كاملا جذب هوا و خاكستر گشته قابل حمل شده باشد و چون لازم بود كه چنين كار جهت خشك شدن در هواى گرم و فصول بين بهار و پائيز انجام شود بوى بد آن حدود و بلكه محله را اشباع مينمود و ناخوشىهاى گوناگونى كه از آن به ظهور و بروز ميرسيد و بسا افراد را كه به بستر بيمارى و سينهء گور مىكشيد .\r\nزمين در و ديوار مستراحها نيز كمتر از انبار و سطح لولئين‌خانه‌ها آلوده و ملوث نبود ، چه بيشتر مراجعان آن كه قادر بپرداخت يك شاهى پول لولئين‌دارى « آفتابه‌دارى » نبودند بدون آفتابه به مستراح مىرفتند و در برخاستن هم جهت استنجا چاره‌اى نداشتند جز آنكه خود را با انگشت پاك كرده آن را به ديوارها\r\n\r\n","description":"","footnote":"","page_name":" 57 ","page_number":61},
  {"content":"\r\n\r\nبمالند و يا خم شده موضع را با تيزه‌ها و لبهء سكوهاى آن ازاله كرده تميز نمايند و كوچك اندام‌ها كه پاهايشان به اندازهء دهانهء نشيمن از هم گشوده نمىشد و اطفال كه از ترس سقوط در مستراح در گوشه و كنار آن روى زمين نشسته قضاى حاجت نمايند فضاى آنجا را بيش از پيش آغشته و كثيف بكند .\r\nدر اينجا اين سؤال پيش مىآيد كه اگر پول لولئين‌دارىشان نبود چرا لا اقل با كاغذ پاك نمىكردند و جوابش اين كه اولا كاغذ تميز و سفيد ارزشمندتر از آن بود كه به مصرف بىارزش‌ترين كارها و رفع پليدى برسد و در كاغذهاى نوشته هم امكان آن بود كه اسم خدا و پيغمبرى بر آنها نوشته شده معصيتش زيادتر از صوابش مىآمد و بعد از همه با كاغذ پاك كردن كار ارمنىها و خارج از اسلام‌ها بود كه عمل‌كننده در زمرهء آنان درمىآمد « 102 » و ارجح باز آن بود كه تا از دين برنگشته از كافران و نصارا و ارامنه نشده باشند از انگشت و تيزه و سنگ و كلوخ و آجر و مانند آن استفاده بكنند . چنان كه سر پا شاشيدن هم مخصوص سگان و نصارا بود كه مسلمان و مسلمان بچه نبايد بدان عمل كرده و در صورت وقوع در قيامت در صف اهل عذاب قرار مىگرفت ؛ در آن حد دقت كه براى اين گونه افراد يعنى با كاغذ پاك‌كن‌ها اهل ثواب همراه خود تا به آن كار دست نزنند . مقدارى سنگ و كلوخ آورده كنار مستراح مىريختند . « 103 »\r\nدر هر صورت اين مستراح‌ها هر چه بود عده‌اى از آن متمتع ميشدند : اول متولى و سپس لولئين‌دار كه آن را اجاره كرده بود و سوم شاگرد لولئين‌دار كه آن را از اجاره‌دار به صورت مقاطعه كنترات نموده يا مزد مىگرفت و چهارم كود بخر و پنجم و ششم و هفتم و هشتم كودكش و رعيت و باغدار و محصول‌فروش كه همگى از\r\n\r\n\r\n","description":"","footnote":"\r\n( 102 ) . هر قطعه كاغذ پس از استفاده‌ى نوشتن يا چاپ چندين بار ديگر مورد استفاده قرار مىگرفت به اين صورت كه مرتبه دوم توسط خانه‌دارها و كاغذجمع‌كن‌ها جمع‌آورى مىشد و به عطار و بقال براى بسته‌بندى جنس فروخته مىشد يا آن را با جنس مبادله مىكردند و پاره‌هاى آنها را از ميان زباله‌ها جمع‌آورى مىكردند كه به خرج كفاشها و پينه‌دوزها مىرسيد و آخر كه آن را خيسانده خمير مىكرده از آن مقوايى كلفت ناهموار براى نعلكى چسبان « - كسى كه با آن پاشنهء كفش درست مىنمود » فراهم مىكردند .\r\n( 103 ) . سنگ و كلوخ پاك در صورت عدم دسترسى به آب ، از وسايل تطهير است .\r\n","page_name":" 58 ","page_number":62},
  {"content":"\r\n\r\nيكى از مستراحها يا بول‌گاههاى عمومى كه زمان رضا شاه ساخته شد .\r\n\r\n","description":"","footnote":"","page_name":" 59 ","page_number":63},
  {"content":"\r\n\r\nآن سود مىبردند و در آخر عده‌اى كناس كه قابل توضيح مىباشند .\r\n\r\nشغل كناسى\r\nكناس در معنى خلا پاك‌كن يعنى كسانى كه مستراحهاى پر را تخليه كرده مختصر اطلاعى نيز از بنايى مربوط به آن داشته طوقه‌هاى ريخته‌ى چاه را چيده ، نشيمنهاى خراب را تعمير مىكردند . و نوع ديگرشان در نام اصل خود كناس كه تنبل‌هاى اين صنف بوده از ممر پست‌تر آن عايد بدست آورده ، از طريق كند و كاو و تجسس در ميان نجاسات كسب معاش مىكردند .\r\nبطوريكه گفته شد نشيمنهاى مستراح‌هاى عمومى مانند مستراحهاى مساجد و حمام‌ها مانع و حفاظى نداشتند و چنانچه شيئى از كسى مىافتاد مستقيما در انبار آنها افتاده داخل كثافات ميگرديد و تنها كناس بود كه با دريافت دستمزدى مىتوانست با پامالى و دست‌مالى آن را يافته تحويل نمايد كه البته اين مخصوص اشيايى قيمتى مانند كيف و كيسه پول و انگشترى پنج تن و آيه‌دار و از اين قبيل بود كه ارزش خرج و اجرت كناس داشته ، صاحبش از سقوط آن مطلع شده باشد و بعد از اين اشياء كم بها مانند اسباب جيب ، از جمله جام و زنجير و چاقو و پاشنه‌كش و از اين قبيل بود كه چشم‌پوشى شده براى كناس ميماند و كناس هر چند روز يك بار به يكى از اين انبارها كه جزو حدود سرقفليش بوده حق آب و گل بر آن پيدا كرده بود داخل شده جهت خود به جستجوى آنها مىپرداخت و بسا از ذوق شيئى كه يافته بود متوجه بالا نشده از سر و بر نيز ملوث مىگرديد و تنها چارهء كار آن بود كه صدا بلند كرده به طرف بگويد آنطرف بگيرد ، يا خودش را نگه بدارد تا خبرش كند و چه زياد كه اين صداى نابهنگام از بن چنان مغاك تاريك سهمگين باعث وحشت كارگزار گشته وى را دچار غش و سقوط مىنمود .\r\nاز جمله لولئين‌خانه‌هاى مرغوب شهر ، اول لولئين‌خانه مسجد شاه بود كه زمينى معادل هزار و چند صد متر مساحت را در برگرفته چهل دهانه مستراح در آن بنا شده بود كه با سرقفلىئى معادل سى چهل هزار تومان و روزانه ده دوازده تومان عايدات خريد و فروش مىگرديد و بعد از آن لولئين‌خانه مسجد جامع كه\r\n\r\n","description":"","footnote":"","page_name":" 60 ","page_number":64},
  {"content":"\r\n\r\nدوازده مستراح و روزى چهار تومان اجاره داشت و بعد از آن لولئين‌خانه مسجد سيد عزيز الله و مسجد تركها و مساجد سراج الملك و مجد كه از روزى سه تومان تا پنج قران اجاره مىآوردند .\r\nامروزه صورت لولئين‌خانه‌هاى مذكور از ميان رفته ، صحن لولئين‌خانه مسجد شاه به صورت پاساژ درآمده از چهل مستراحش بيست و هشت دهانهء آن بلع و در قسمت كمى از زمين آن دوازده مستراح كوچك ساخته شده كه بيشتر اين چند نيز انبار اشياء دكاندارهاى جلوخان مسجد گرديده . از آن مسجد جامع را مؤمنى ديگر تصاحب و به نام تعمير و تبديل به احسن جلويش را دكاكين درآورده ، سرقفلىهايشان را فروخته ، مبالغى هم ماهانه اجاره دريافت مىكند . و به همين كيفيت ديگر لولئين‌خانه‌ها كه به سرنوشت اين دو گرفتار آمده هر يك لقمه‌ى حريص و طعمه طماعى شده‌اند ؛ در اين تأسف كه چه بجا بود همراه آن قليل آثار باستانى كه نگاهدارى شد يكى از اين لولئين‌خانه‌ها هم جهت نماياندن اين قسمت از زندگى نياكان به همان وضع و حالت نگاهدارى مىگرديد .\r\n\r\nجاى شما خالى !\r\nاين مستراحها نيز مكانهائى بودند كه هرزگان و بدكاران از آن جهت عمل خلوت استفاده ميكردند و محل‌هائى براى شعارنويسى و خالى كردن عقده‌هاى دل و ناسزاگوئى به اين و به آن كه ديوارهاى آن را منقوش ميساختند ؛ به اين طريق كه از غايط خود با انگشت شكل شخصيتى را كشيده بر پيشانيش نام‌نويسى ميكردند و يا با ذغال و گچ و مداد مطالبى از اين قبيل مينوشتند كه شاگرد يا پسر يا برادر فلانى را به اين موال آوردم و جاى شما را خالى كردم و با نام و نشان از اين و آن اسم برده و ناسزاهائى كه به استاد و ارباب و دولت و ملت گفته پيغامهائى كه به اين و آن ميدادند و اشعارى كه از ذكرشان خوددارى ميگردد ، و بيش از همه كه از نام دولتيان مزين ميساختند !\r\n\r\nدواخانه شورين\r\nيكى ديگر از دكان‌هاى خيابان ناصريه دواخانهء شورين بود كه دواهاى فرنگى\r\n\r\n","description":"","footnote":"","page_name":" 61 ","page_number":65},
  {"content":"\r\n\r\nمىفروخت . و با ورود اطباى خارجى به ايران و بنام دواخانه مظفر الدينشاه و دار الخلافه داير گشته بود . مشتريان و مراجعان اين داروخانه منحصر بود به اروپائيهاى مقيم تهران و اعضاى سفارتخانه‌ها و كمتر كسى از اهالى بومى بود كه با آن سر و كار بهم رسانيده مگر آنكه خيال لودگى و مسخرگى و آزار و اذيت داشته باشد . به اين طريق كه چون دواهاى فرنگى را همان جوهر داروهاى ايرانى مىدانستند جهت تحقير دواهاى فرنگى روزى يكى مراجعه كرده ( جوهر گندم ) « 104 » ميطلبيد و وقتى شورين ساده و بى خبر اظهار ناآشنائى مينمود از ميان دستمال يا كاغذ مدفوع خشك يا ترى بيرون آورده مىگفت از اين مىخواهد ، روزى ( كپسول ريش‌دراز ) از او مىخواستند و پشكل بز را نشانش مىدادند و يا ( قرص قمباره ) « 105 » از او خواسته چون درباره‌اش تحقيق و پرسش مينمود از پائين صدا ! برآورده فرار ميكردند .\r\nاز جملهء اين كارها هم شرطى كه كسى مىبندد تا وسط دواخانهء او رفع حاجت نمايد و آمده از شورين نفت مىخواهد و چون شورين مىگويد ندارد و به او جواب رد مىدهد مىگويد : به دواخانه‌اى كه نفت نداشته باشد بايد ريد و تنبانش را پائين كشيده وسط دواخانه تغوط مىكند كه بعضى مىگفتند اين شرط براى سه مرتبه بوده به اين ترتيب كه شورين براى اينكه دگر باره به اين محذور برنخورد نفت هم مىآورد و مردك روز ديگر مىآيد و باز هم سراغ نفت مىگيرد و شورين جواب مثبت داده از او طلب ظرف مىكند كه مردك مىگويد : به دواخانه‌اى كه قاطى دوا نفت بگذارد بايد ريد ، تا مرتبه سوم كه چون وارد مىشود و از نفت سؤال مىكند ، شورين مىگويد : چكار به داشتن نداشتنش دارى ؟ كارت را بكن و غايله را ختم مىكند .\r\nاين تنها كاسب فرنگىاى بود كه توانسته بود با اين احوال و مشكلات مقاومت داشته خودش را حفظ بكند ، اما در عوض توسط همين كارها كه با وى و داروخانه‌اش انجام شده تعريفش به اين سوى و آن سو ميرسيد ، در اندك زمانى\r\n\r\n\r\n","description":"","footnote":"\r\n( 104 ) . نام اديبانه‌ى مدفوع آدمى !\r\n( 105 ) . اسم متداول خمپاره .\r\n","page_name":" 62 ","page_number":66},
  {"content":"\r\n\r\nچنان معروفيت يافته شهرت گرفت كه از جملهء سرشناس‌ترين مؤسسات درآمد كه شايد با مخارج سنگين اعلان و خرج تبليغ زياد هرگز به آن شهرت نمىرسيد ، و شايد هم همين احوال باعث شد كه هر هوچى و زيرك و فايده‌جو در شناساندن خود متوسل به وسايلى دشنام‌ساز بشود و برخى كه تا زمينه‌ى مقام و منزلتى برايشان فراهم و وجيه الملّه شوند براى خود به صورت مخالف دولت تا به حبس افتادن و تبعيد پيش ميرفتند .\r\n\r\nخيابان جبّاخانه « 106 »\r\nديگر از خيابانها ، خيابان جبّاخانه بود كه از سه راه مسجد شاه با عرضى از ده تا پانزده متر شروع شده از ديوار جنوبى قلعهء كاخ شاهى و سر در نقاره‌خانهء ميدان ارك گذشته به چهارراه گلوبندك ميرسد . مسماى اسم اين خيابان از انبار شاهى ، يعنى زندان بود و انبار مهمات و لباس‌خانه كه « جبه‌خانه » ناميده مىشد . خيابانى كثيف ، پرگرد و غبار در تابستانها ، و پر گل و لاى در زمستانها كه غالب كسبهء دستفروش و سرپايى و طواف و طبقى و مانند آنها در آن جمع مىشدند و محل حمالها و چرخىها و گاريچيهاى گارى چهارچرخه‌اى و باركش شهرى و پاتوق درشكه‌چىها و محل نظافت اسب و درشكه و آب و علف دادن به آنها و انتهاى خطوط واگن اسبى كه مخصوصا نزديك گلوبندك كه آخر خط واگن اسبى بازار بود از آلوده‌ترين معابر به حساب مىآمد .\r\nنبش ضلع شمال غربى اين خيابان از طرف مسجد شاه ( قهوه‌خانه قنبر ) قرار داشت كه بناها و نقاش‌ها و شيروانىكوب‌ها و خرپاكوب‌ها « 107 » در آن جمع مىشدند و درويش‌ها و مداح‌ها و معركه‌گيرهاى خوش‌دهن در آن مجالس قصه‌هاى مذهبى و مدح و مرثيه و نوحه و روضه و مثل آن ترتيب مىدادند و بعد از\r\n\r\n\r\n","description":"","footnote":"\r\n( 106 ) . اسلحه‌خانه ، جبّه‌خانه .\r\n( 107 ) . كسانى كه اسكلت شيروانى برپا مىكنند .\r\n","page_name":" 63 ","page_number":67},
  {"content":"\r\n\r\nآن كوچهء تكيه دولت « 108 » قرار داشت و سپس مقدارى با اعوجاج ديوار چينه‌اى انبار ارك و بعد از آن دكان ( قلمدان‌ساز ) « 109 » كه مقابل در سبزه‌ميدان بود و كمى عقب‌تر از آن دكان استاد رمضان سلمانى و بعد از آن دروازهء توپ مرواريد يا سر در نقاره‌خانه تا به چهارراه گلوبندك مىرسيد كه اينها همه در شمال خيابان قرار داشتند و جنوب آن بازار مسجد شاه با ديوار شمالى دكان‌هاى ( بازار عطرفروشها ) و ( بازار مسگرها ) و ( بازار مرغىها ) و در دهانهء سبزه‌ميدان و ( بازار گلوبندك ) به طرف خيابان مذكور تا به چهارراه گلوبندك مىرسيد . همه اين بازارها بعدا خراب و ضميمهء خيابان گشته نام جباخانهء آن مبدل به ( بوذرجمهرى غربى ) شده اولين خيابان شرقى - غربى اين قسمت گرديد ، و عنوان‌هاى زير كه سر لوحهء مطالب آن مىباشد .\r\n\r\nقهوه‌خانه قنبر\r\nبانى اين قهوه‌خانه سياه حبشىئى به نام قنبر از غلامان اندرون بوده كه آن را محل اجتماع سياه‌ها مينمايد و سپس در اختيار اسماعيل نامى كه چايى بدهش بوده قرار مىگيرد . كه او نيز به همان نام قنبر شناخته شده مكانش از قهوه‌خانه‌هاى مشهور مىشود .\r\nقابل ذكر است كه در آنزمان سياه‌ها جمعيت قابل توجهى از مردم تهران را تشكيل مىدادند كه در هر خانهء بزرگ و صاحب مقام و تاجر و متمولى حد اقل چند نفر زن و مرد در آن خدمت مىكردند كه چگونگيش در محل خود ذكر مىشود . اما سبب رسيدن قهوه‌خانه به اسماعيل كه بعدها به نام حاج اسماعيل قنبر ناميده مىشد هم آن بود كه ابتدا مردم سفيد پوست بومى به جهت تفريح و سر بسر گذاشتن سياه‌ها كه زبان مسخره و قيافه‌اى ناموزون داشتند در آن قهوه‌خانه جمع مىشدند و\r\n\r\n\r\n","description":"","footnote":"\r\n( 108 ) . تكيه‌اى اپرامانند ، در چهار طبقه به صورت مدور كه آن را ناصر الدينشاه اسما براى عزادارى آل عبا و رسما براى تفريح و شنيدن موزيك و آواز و ديد زدن زنها وسيلهء دوربين و امثال آن ، و محل نوعى درآمد كه شرحش خواهد آمد ساخته بود ، با ظرفيتى در حدود بيست هزار نفر .\r\n( 109 ) . جراحى كه قبلا شغل قلمدان‌سازى داشته ، سپس دسترسى به چند نسخهء معالجهء زخم و جراحت پيدا نموده جراح شده ، به همان نام قلمدان‌ساز معروف مىشود .\r\n","page_name":" 64 ","page_number":68},
  {"content":"\r\n\r\nبساط و كورهء يكى از قهوه‌خانه‌ها ، با چاىبده آن كه استكانهاى چاى را براى رساندن به مشتريان ، طبق رسم بر سر دست گرفته است .\r\n\r\n","description":"","footnote":"","page_name":" 65 ","page_number":69},
  {"content":"\r\n\r\nچون محلى بود عمومى و جلوگيرى از ورود مردم متفرقه به آن مقدور نبود و جمعيت اصلى آن يعنى سياهپوستان مورد ريشخند و استهزاء قرار گرفته صاحب آن رنج مىكشيد ، اسماعيل ، تا توجه مردم را منعطف جهت ديگر گرداند براى عصرها مداح دعوت مىكند و مداح فرصت‌شناس هوشيار هم از اولين مجلس خود داستان قنبر ، غلام على ( ع ) را سر لوحهء سخن خود قرار داده مطالب خويش را از داستان و شعر بر پايهء بزرگى و مقام و موقعيت قنبر ميگذارد ، همراه شرح حالاتى از بلال حبشى تا كم كم كه روحيه و برخورد مردم با سياه‌ها تغيير كرده برايشان قائل احترام مىشوند ، مخصوصا صاحب قهوه‌خانه را مورد توجه و اكرام خاص قرار مىدهند و قنبر هم در ازاى آن اول اختيار و سپس خود قهوه‌خانه را واگذار به اسماعيل مىكند .\r\n\r\nجراحى قلمدان‌ساز\r\nقلمدان‌ساز مردى ميانه سن با عبا و قبا و عمامهء شيرشكرى « 110 » بود با شغل قلمدان‌سازى كه با سر كردن در كتاب‌هاى طبى و شوق طبابت نسخه‌هايى از بعضى مرهم‌ها بدست آورده با تهيه آنها مجروحين را مداوا و از اين راه به شهرت رسيده بود .\r\nمحل كار و طبابت او دكان سه در چهار ذرعى بود كه خود جلو آن پشت ميز كوچك و كوتاهى روى تشكچه نشسته به مراجعان مىپرداخت و عقب دكانش دو سه قفسهء مندرس از اشياء كسب قلمدان‌سازىاش با قلمدانهاى ساخته شده و نيمه‌كاره و مقوا و رنگ و دوات و قلم‌موهاى گوناگون و در طبقه‌بندىهاى زيرين آنها كيسه‌هاى دواجات و علف‌هاى دارويى و هاونهاى سنگى و برنجى براى دواكوبى و مقدارى شيشه‌هاى روغن عقرب « 111 » و روغن مار « 112 » و روغن زيتون و\r\n\r\n\r\n","description":"","footnote":"\r\n( 110 ) . پارچهء سفيد با نقشهاى لطيف دستدوز از مليله و ابريشم شكرىرنگ مخصوص مردان ميانه سال ، تجار و كسبهء معتبر .\r\n( 111 ) . عقرب را زنده در قوطى يا شيشهء روغن كنجد يا كرچك مىانداختند و در شيشه را محكم مىكردند كه عقرب در آن خفه شود . اين روغن براى معالجه زخم‌هاى قمه و كارد و چاقو و امثال آن به كار مىرفت و خاصيت كهنهء آن بيش از تازه‌ى آن بود .\r\n( 112 ) . روغن مار عبارت از چربى بدن مار بود كه آن را با پختن مار بدست مىآوردند .\r\n","page_name":" 66 ","page_number":70},
  {"content":"\r\n\r\nكنجد و چربىهاى مختلف مانند موميايى روغن « 113 » و روغن بلسان « 114 » و روغن گردو و روغن برنج و روغن تخم‌مرغ « 115 » و قوطىهاى متعدد مرهم از مرهم سياه « 116 » و مرهم سفيد « 117 » و غيره و زن و مرد بيشمارى از طلوع آفتاب تا غروب در داخل و خارج دكان كه جهت خود و اطفال خرد و بزرگى كه همراه آورده بودند براى زودتر به نوبت رسيدن تفره تلاش‌زده سر و صدا ميكردند .\r\nايضا طبابت‌هايى نيز مينمود ، ليكن رغبت و تخصصش زيادتر بر روى بثور و جراحات بود كه موجب مرگ و مير كسى نشده به شهرتش صدمه‌اى وارد نياورد ، منجمله معالجه سوزاك و سفليس كه ابتدا با گرفتن تعهد اينكه تا معالجه نشده با كسى مقاربت ننموده از مبتلا ساختن ديگران خوددارى كرده ، بعد از آن نيز دنبال هرزگى نرفته تقوا و طهارت پيشه نمايد قبول درمان مينمود .\r\nنسخهء سوزاك او تقريبا همه به يكسان : مغز خيار و مغز تخم بادرنگ و مغز تخم خربزه و گل ارمنى و كتيرا و نشاسته و صمغ عربى و آلو و تخم خرفه و تباشير و ريوند چينى بود كه روزى دو تا پنج مثقال در شربت ريواس ريخته بنوشند . يعنى همه اجزاء و ادويهء سرد طبيعت ، كه اين مرض را بعد از سرايت از\r\n\r\n\r\n","description":"","footnote":"\r\n( 113 ) . ماده‌اى سياه و كدر با بويى شبيه بوى نفت از درز بعضى از سنگهاى غارها بيرون مىآمد كه آن را با الكل يا نفت يا روغن كنجد گداخته حل كرده به محل ضربخوردگىها و شكستگىها مىماليدند .\r\n( 114 ) . شيرابهء درخت بلسان كه آن را براى تقويت استخوانها و كمر و معالجهء ضربديدگى به كار مىبرند .\r\n( 115 ) . زردهء تخم مرغ را در ماهيتابه روى آتش ملايم مىگذاشتند و به اندازه‌اى تفت داده با قاشق چوبى بهم مىماليدند تا روغن پس دهد ، روغنش پس اندك از زرده‌اى زياد ، كه مگر از بيست زرده تخم مرغ ميتوانستند نصف قاشق غذاخورىاى روغن بدست آورند و بويش نامطبوع كه براى تقويت مغز و موى سر و عضلات به كار مىبردند .\r\n( 116 ) . پانزده مثقال زفت ، چهار مثقال سقز ، نود مثقال روغن زيتون و بيست مثقال موم را با هم مىگداختند و با چهل و يك مثقال مردار سنگ كه مىسائيدند ، مخلوط مىكردند و براى مداواى زخمهاى عفونى و سياه شده پس از بريدن گوشتهاى فساد يافته به كار مىبردند .\r\n( 117 ) . مرهم سفيد عبارت بود از سفيداب قلع و گل ارمنى كه مساوى وزن آنها سفيده‌ى تخم مرغ و با هم مخلوط نموده براى معالجهء سوختگى و آفتابزدگى و زخم آبله به كار مىبردند و ساده‌ترش اين بود كه موم سفيد را در روغن كنجد ذوب كنند و سفيداب قلع در آن ريخته و ماليده مرهم بسازند كه دارويى بسيار مفيد براى هر نوع سوختگى امتحان شده بود .\r\n","page_name":" 67 ","page_number":71},
  {"content":"\r\n\r\nديگرى از فشار حرارت و غلبه گرمى مىدانست كه ضد آن را تجويز مينمود ، همراه شورهء قلمى « گردى سفيد رنگ » كه در دوغ بىنمك ريخته جهت زياد شدن ادرار كه مجرا را شستشو دهد صرف كند و ( كبابهء چينى ) كه نرم كوفته و سائيده روزى سه قاشق چايخورى در آب ريخته ميل نمايد ، اما داروى اخير يعنى كبابه جزء اسرارش بشمار مىآمد كه در نسخه ننوشته خود ميداد و ظرف يكهفته سخت‌ترين سوزاكها را درمان مينمود .\r\nاما سفليس را اگر چه مرهم سفيد ميداد كه بر جراحتش گذارند ولى مادهء آن را با دادن چپق و قليان جيوه قلع مينمود ، به اين طريق كه گوشها و چشمهاى بيمار را با پارچه‌اى كلفت جهت جلوگيرى از نفوذ دود آن بسته جيوهء خشك را ميان توتون يا تنباكو ريخته امر بكشيدن مينمود . چه بسيار مردم بىاطلاع هم كه بدون توجه به دستور بستن چشم و گوش خودسرانه اين قاعده را به كار برده دچار كرى و كورى مىشدند .\r\nويزيت يا حق العلاج او ده شاهى « 118 » بود . همراه دواهاى لازمه كه خود ميسپرد و معافيتى كه از همان دهشاهى نيز براى فقرا و بىبضاعتها قائل ميگرديد . پس از خرابى خيابان و انهدام دكانش به خانه‌اش در چهارراه مسجد جامع انتقال يافت و پس از او پسرهايش جانشينش گرديدند كه با مداخله وزارت صحيه ( بهدارى ) كه از دخالت غير مجاز در امور طبابت اين گونه افراد جلوگيرى نمود به بوته تعطيل و فراموشى گرائيد .\r\n\r\nقلمدان\r\nچنانچه ذكرش گذشت قلمدان اسباب تحريرى از مقوا و چوب يا نقره و طلا بود با قلمهاى نى تراشيده و قلمتراش و دوات ليقه « 119 » دار داخلش كه آن را ميرزاها و محررين و منشىها و مستوفىها و امثال آن پر شال مىگذاشتند و ضمنا صورت حكم رسمىاى كه هر آينه حاكم و پادشاه قلمدان جلو كسى مىگذاشت نشانهء حكم\r\n\r\n\r\n","description":"","footnote":"\r\n( 118 ) . نيم قران ( نيم ريال ) .\r\n( 119 ) . نخ يا الياف نازكى از كتان يا علف يا ابريشم كه بهم مىفشردند و جهت تعديل مركب بر قلم در دوات مىگذاشتند .\r\n","page_name":" 68 ","page_number":72},
  {"content":"\r\n\r\nصدارت يا وزارت يا منشيگرى يا مستوفىگريش بود كه به آن سمت پذيرفته شده بايد به كار مىپرداخت و موجب تفاخرى كه اسباب سربلندى و بالش خود و بستگانش مىگرديد و برداشتن قلمدان از جلويشان علامت آن كه از آن كار معزول مىباشد . « 120 »\r\nطرز ساختن آن قوطى چوبى مستطيلى به اندازهء خود قلمدان بود كه اطرافش را تخته‌ى نازك يا مقوا گرفته ، روى آن را چسب زده بر روى آن كاغذ يا پوست چسبانده پس از خشك شدن يك سر آن را با شكل زيبايى با محاسبه‌ى معين براى جدا شدن از تنه مىبريدند و از قالب جدا كرده رنگ زده تصوير و نقش و نگار مىكشيدند يا صنعتگران و زرگرها كه آن را از فولاد و مفرغ و طلا و نقره مىساختند . و قوطى مانندى به قد بيش از يك وجب و اطرافى به پهناى دو انگشت كه سر كوتاهش با اتصال به جادواتى و جاقلمىاش بدرون پوسته‌ى روئى بطور كشوى بيرون و تو ميگرديد و علاوه بر دوات و چند قلم نى ميتوانست قلمتراش و قط زن و قيچى مخصوص او در آن جا داده شود .\r\nآخرين قلمدانهايى كه ببازار آمد ( قلمدان پهلوى ) به ارزانترين قيمت آن روز ، يعنى دو قران بود كه عكس رضا شاه روى آن چسبانده شده بود و لوازم التحريرفروشان براى اطفال دبستان مىآوردند تا كم‌كم كه قلم فرانسه « 121 » با نوك آهنى و خودنويس كه با جوهر كار ميكردند به بازار آمده قلمدان و قلم نى و دواتهاى ليقه‌اى را منسوخ گردانيدند .\r\n\r\n\r\n","description":"","footnote":"\r\n( 120 ) . گفته‌اند در زمان خسرو انوشيروان وقتى كار فتنهء مزدكيان به اوج مىرسد شاه ، بزرگان قوم و وزرا را طلبيده دربارهء آن مشكل از آنان چاره‌جويى مىكند و هر يك از آنها پيشنهادى مثل گرفتن و بستن و كشتن و قتل عام و مصادرهء اموال و امثال آن مىدهد كه هيچكدام موافق طبع نوشيروان واقع نمىشود تا بوذرجمهر كه سمت محقرى مثل منشيگرى داشته فضولتا مىگويد : چاكر نيز نظر و پيشنهادى دارد ، بر اينكه شاه قبلا سبب و علت گرايش مردم به مزدك را دريابد و سپس كارسازى بكند . اين نظر موافق طبع شاه واقع مىشود و وقتى طريقهء شروع كار را مىپرسد بوذرجمهر مىگويد : اين بسته به آنست كه شاه قلمدان بزرگ وزير را جلو حقير بگذارد و به همان عنوان خطابم فرمايد ، كه گويا مفهوم برداشتن و گذاشتن قلمدان از آن زمان يا قبل از آن مىباشد .\r\n( 121 ) . قلمى با نوك فلزى و دستهء چوبى كه بيشتر با جوهر بنفش از آن استفاده مىشد در دو نوع ؛ نوعى ساده و نوعى تكمه‌دار كه نك تكمه‌دار آن را شاگرد مدرسه‌اىها بيشتر مىپسنديدند .\r\n","page_name":" 69 ","page_number":73},
  {"content":"\r\n\r\n\r\nاستاد رمضان سلمانى\r\nبعد از دكان قلمدان‌ساز ، دكان استاد رمضان سلمانى بود كه شامل داستان زير مىباشد . استاد رمضان كه مردى صورت‌پسند بود پسرى را كه فعلا صاحب نامى گرديده از ذكر اسمش خوددارى مىشود بشاگردى مىآورد و دل در گرو مهر او مىسپارد و كم كم آنچنان شيفته و شيداى او مىشود كه شبى در مستى دكان و سرمايه خود را به او مىبخشد و پس از چندى بى خبر از كاغذى كه در شب معلوم پسرك از وى گرفته بوده است بر سر مسأله‌اى با وى بمشاجره ميپردازد كه پسرك او را از دكان بيرون مىاندازد و چون كار از صورت عادى و گفت و شنيد معمولى گذشته پسر جدا خود را صاحب دكان معرفى كرده از ورودش جلوگيرى مىكند ناچار كارشان به كميسرى « 122 » و نظميه « 123 » و عدليه « 124 » مىكشد .\r\nروز محاكمه فرا رسيده وقتى مدعى العموم « 125 » به حقانيت استاد رمضان پسرك را متهم به كلاهبردارى و تصرف عدوانى مىكند پسرك كه با آرايش و پيرايش و دلربايى بيش از حد حاضر شده بوده است كاغذ مهر و امضاى بخشش‌نامه را ارائه داده مىگويد دكانى است كه به دلخواه صاحب آن به او واگذار شده است و چون وكيل استاد رمضان اعتراض كرده مىگويد بخششى بوده كه در مستى و بيخبرى علقه به وقوع پيوسته قانونى نميباشد مىگويد : عين همان بخششى بوده كه من نيز دربارهء او با گرامىترين عضو خود انجام داده‌ام ، همراه مطالبى مانند پول خاطرخواهى به كيسه نميرود و در آخر كه حاضرم همان عمل را من با او انجام داده دكان را برگردانم محاكمه را به سود خود بپايان ميبرد !\r\n\r\nكسبهء خرده‌پاى پشت ديوار انبار\r\nبعد از دكاكين مزبور ديوار چينه‌اى انبار شاهى بود كه در پشتش كسبهء خرده‌پا و دستفروشهاى سبد ، لاوكى « * » و مانند آن جمع مىشدند ، منجمله طبقىهاى\r\n\r\n\r\n","description":"","footnote":"\r\n( 122 ) . كلانترى .\r\n( 123 ) . شهربانى .\r\n( 124 ) . دادگسترى .\r\n( 125 ) . دادستان .\r\n* ظرفى چوبىمانند طشتك و لگن .\r\n","page_name":" 70 ","page_number":74},
  {"content":"\r\n\r\nخوراكىفروش و الاغىهاى طواف و چاى دارچينىها « 126 » و سلمانىهاى كيف بدست « 127 » ، طبقىهاى تخمه آجيلى و سينى لاوكىهاى حلوايى ، هل و گلابى « 128 » ، گز و سوهانى و غيره و غيره كه پشت اين ديوار بهترين پاتوق و محل كسبشان بشمار ميآمد .\r\nچاى دارچينىها عموما از تركهاى آذربايجانى و مهاجرين « بودار » « 129 » روسيه بودند كه زيادتر شغل چاى دارچين‌فروشى را از آنجهت اختيار كرده بودند كه بيشتر ميتوانستند ميان توده لوليده با آنها معاشرت و حشر و نشر داشته ، خاصه در اين محل كه مىتوانستند توسط خدمهء اندرون سر از كار دربار و اوضاع و احوال آن درآورند . خاصيت طبى اين نوشيدنى يعنى ( چاى دارچين ) علاج رطوبت بود كه به كار سردمزاجها مىآمد و ارزانترين متاعى بود كه مىتوانست صورت عرضه گرفته عده‌يى را به كار بگمارد به اين ترتيب كه مشتى دارچين و زنجبيل نيمكوب را در سماورى ريخته جوشانده در اختيار مردم مىگذاردند كه تصوير ذهنى آنها خالى از لطف نميباشد :\r\nسماور حلبى بزرگى داشتند كه با دستهء سيمىئى مانند سطل حمل و نقل مىگرديد و دايما دودى از دودكش آن تصاعد مينمود ، چه هرگز پولى جهت ذغال و خريد آن نمىدادند و آتش آن را از چوب و چل و پر و پوشال و كاغذ مقواهاى گوشه و كنار تأمين مىكردند . كمربندى پهن از چرم ، مانند قطار فشنگ به دور كمر داشتند كه به اندازهء تعدادى استكان نعلبكى در آن جاسازى شده بود كه يكطرف آن را استكان و طرف ديگرش را نعلبكى مىگذاشتند و سطل حلبى كوچكى آب كه استكان نعلبكىها را در آن شسته همان آب را بر سر سماور مىبستند و لنگ پاره‌ى از هم گسيختهء حمامى كه روى شانه انداخته با آن استكانها را خشك مىكردند و توبرهء مندرسى كه آشغال پوشالهاى جمع‌آورى كرده از معابر را در آن\r\n\r\n\r\n","description":"","footnote":"\r\n( 126 ) . قهوه‌چىهاى دوره‌گرد كه بجاى چاى ، جوشاندهء دارچين و زنجبيل مىفروختند .\r\n( 127 ) . سلمانىهاى دوره‌گرد كه ابزارشان را در كيف دستىئى گذاشته دور مىگشتند .\r\n( 128 ) . مايعى غليظ از لعاب پخته نشاسته و سريشم كه در پياله‌هاى سفالين مىريختند و رويش را با جوهر يا آب گلرنگ زينت مىدادند و آب شيره و گلاب روى آن پاشيده مىفروختند .\r\n( 129 ) . در مظان جاسوسى .\r\n","page_name":" 71 ","page_number":75},
  {"content":"\r\n\r\nجهت ذخيرهء سوخت سماور از شانه مىآويختند و در يك جيبشان آب نبات چاىهايشان كه با هر چاى دو آب نبات مىدادند و در جيب ديگرشان دارچين و زنجبيل‌هايشان كه هر چند نيم مشتى از آن در سماور مىريختند ، با ژنده‌ترين بشن « 130 » ظاهر كه كلاه‌پوستى پشم‌ريخته‌اى بر سر و قباى كوتاه سه چاكىاى در بر و شلوار پشمى دستبافى با وصله‌هاى زياد و كفشى صد پينه كه چندين نيم‌تخت روى هم بر آنها ميخ شده بود به پا و سر و ريشى آشفته كه كمتر قيافهء حقيقى آنها مشخص ميگرديد ، با چپقى هميشه مهيا كه پك‌ها و قلاج‌هاى محكم صدادار بر آن زده با هر استكان چاى تعارف مشترى مىكردند .\r\nقيمت هر استكان از اين چاى دارچينيشان كه بعضى چاى هم به آن مىافزودند يك شاهى كه در استكانهاى شستى بزرگ روسى ريخته مىشد و ارزانتر از آن چاى دارچينى كه در استكان نعلبكىهاى گلى لعاب‌دار بدرنگ كه حجم كمتر نيز داشت مىدادند و دو تا يك شاهى به فروش ميرسيد .\r\nمعمولا چاى دارچينىها بساط خود را نزديك سلمانىهاى كيفى دوره‌گرد قرار مىدادند كه از مشتريان پر خريدشان به حساب مىآمدند . اين گونه سلمانىها براى هر مشترى كه اصلاحش تمام مىشد و از زير دستشان كنار مىنشست يك چاى دارچين سفارش مىدادند تا آنجا كه اين طعنه‌يى براى سلمانىهاى دكاندار بود كه چون كسى اصلاح سر و رويى را از دوست و آشنائى نامناسب مينگريست مىگفت : « اصلاح با چاى دارچين بهتر از اين نمىشود . » شرح سلمانىها در جاى خود خواهد آمد .\r\nديگر در اين محل يعنى پشت ديوار انبار شاهى مقابل سبزه‌ميدان كسبه‌ى مختلفى جمع مىشدند كه بهترين محل براى كاسبهاى دله‌كار بود ، از جمله بساطىهاى خورد و خوراك ، مانند نان و آش و شيربرنج و فرنى و دوغ و شربت و تره‌بار و خشك‌بار كه بمناسبت فصول مىتوانستند در اختيار خريداران بگذارند تا كاه و يونجه و عليق دواب كه پشت ديوار دسته شده به فروش درشكه‌چىها و گارىچىها مىرسيد . بطور كلى در اين محل غوغايى از بيكاره‌ها و باكاره‌ها و\r\n\r\n\r\n","description":"","footnote":"\r\n( 130 ) . صورت ظاهر .\r\n","page_name":" 72 ","page_number":76},
  {"content":"\r\n\r\nحمال‌ها و ولگردها بود كه درهم لوليده كارگزارى و داد و ستد مىكردند . ناگفته نماند كه همه اين كارها پشت ديوار ارك شاهى ، يعنى پشت خانهء پادشاه انجام ميگرفت !\r\n\r\nسر در نقاره‌خانه\r\nسر در نقاره‌خانه دروازه‌اى شبيه دروازه خيابان باب همايون بود با اطاقكى سه در پنج در بالاى آن كه عصرها نقاره‌چىها در آن جمع مىشدند و در اواخر تعطيل شده جاى تماشاى مردم و بازى اطفال و محل رذالت بدكاران گرديده بود .\r\nسمت شرقيش به ديوار انبار مىپيوست و طرف غربيش با ديوارى همچنان چينه‌اى كه بولگاه اهالى محل شده ، دامنهء كثافات آن تا وسط خيابان كشيده و دنبالهء ديوارش به خيابان جليل آباد « 131 » و حصارخانه‌هاى زنان بازنشسته‌ى اندرون و چهارراه گلوبندك مىرسيد .\r\nخاصيت ديگرى كه از نقاره‌خانه‌ى اين سردر مانده بود برگزارى كوزه‌شكنى شب‌هاى چهارشنبه سورى كه به نيت شكستن و نابود كردن گرفتاريها و نحوست سال گذشته كوزه كهنه‌ها را از بالاى آن بپايين مىانداختند و كوزه‌هاى جادو جنبل‌هاى زنان كه براى نابود ساختن دشمن و هوو ، يا بخت‌گشايى و چله‌برى پر آب و بىآب و نوشته و ننوشته بدست بچه‌ها داده از بالاى آن بپايين مىانداختند .\r\n\r\nميدان ارك\r\nميدانى به مساحت فعلى بود با حوض بزرگى همسطح زمين در وسط و اشجارى از درختان چنار و نارون و زبان گنجشك در اطراف آن ، محل گردش و تفرج و مركز هوا دادن بلبل و سهره و قنارى و عشق‌بازها و مكان آب تنى از ظهر تا عصر بچه‌ها و جوانهاى محل در تابستانها و گردشگاه عصرها تا اول شب بازارىها و بچه‌بازارىها و صورت‌پسندها و اهل حال و هوس كه تخمه‌فروشها و\r\n\r\n\r\n","description":"","footnote":"\r\n( 131 ) . خيابان خيام بعد از خيابان مقابل اداره پست مركزى منشعب از خيابان سپه .\r\n","page_name":" 73 ","page_number":77},
  {"content":"\r\n\r\nميدان ارك و سر در نقاره‌خانه و توپ مرواريد .\r\n\r\n","description":"","footnote":"","page_name":" 74 ","page_number":78},
  {"content":"\r\n\r\nبستنىفروشها و دل‌جگرىها هم موقعيت آن را تكميل مىكردند .\r\nساعت ورود پرنده‌بازها به اين ميدان از اذان صبح بود كه ابتدا بلبل‌بازها به آن رو آورده از جويهاى گلى اطراف و باغچه‌هاى لجن‌زار آن به فراهم كردن كرم دراز براى بلبل‌هايشان برميآمدند ، بعدا تا سهره‌بازها و كرك « 132 » بازها و قنارىبازها كه بنوبت رسيده قفسهاى پرنده‌هاى خود را به لب كولهء سنگ حوض آن قرار داده چندك‌وار مقابلشان نشسته گوش به نغمه‌ها و چشم به حركات آنها مىداشتند و بدبده‌بازها كه روپوش‌هاى قفس‌هاى حيوانات خود را برداشته آنها را مقابل هم به درخت‌ها آويخته صداهايشان را سر مىانداختند .\r\nدر قسمت جنوب حوض ، محل پيكرهء فعلى ، بالاى سكويى كه دورش اواخر زنجير كشيده شده بود ( توپ مرواريد ) قرار داشت و اين توپى بود كه طبق عقيدهء عوام نادر شاه به وسيلهء آن افاغنه را از ايران رانده و توپى نظر كردهء شاه چراغ كه بدون كمك اسب و ناقله و وسيله‌اى از شيراز تا باينجا آمده در اين محل قرار گرفته بىحركت شده بود ، خلاف شرح واقعى خود آن كه در زمان فتحعلى شاه ريخته شده ، دستور ساخت و مادهء تاريخ آن بر انتهايش ( محل قرار دادن فتيله ) نقش شده بود . سبب مرواريد بودن نام آن را هم اينطور ذكر مىكردند كه با يكى از گلوله‌هاى آن ديوار قلعه‌اى خراب شده خمره‌اى از آن مرواريد ناسفته فرو ميريزد كه هر دانهء آن خراج هفت مملكت بوده ، همان سبب پيشرفت و رونق كار نادر مىشود و حال آنكه نادر شاه سال‌ها جلوتر از خلقت آن توپ مىزيسته بلكه شايد گلوله‌اى هم از آن پرتاب نشده بود . اما اصل نام او از جهت نقش شبيه گردن‌بند مرواريدى بود كه بر گردن آن تعبيه شده بود .\r\nاين توپ حدود دو متر و نيم طول لوله و ضخامتى از سر تا انتها ميان سى تا پنجاه سانت داشت كه سر پر « 133 » و از ته بوسيلهء فتيله آتش ميگرديد ، با كله‌اى لبه‌دار مانند كلاه بادمجان و با شباهت زيادتر به خود آن كه از مفرغ ريخته شده به طرف انتها كلفت مىشد با دو چرخ بزرگ چوبى كه تسمه‌اى آهن به دورش\r\n\r\n\r\n","description":"","footnote":"\r\n( 132 ) . كرك به فتحه‌ى كاف و را با نام دوم بدبده ، حيوانى است فلفل‌نمكى رنگ و كوچكتر از كبوتر كه از آوازش نوايى شبيه « بدبده » به گوش ميرسيد و به آن بلدرچين هم مىگويند .\r\n( 133 ) . سلاحى كه گلوله و باروت را از سر او به آن داخل مىكنند .\r\n","page_name":" 75 ","page_number":79},
  {"content":"\r\n\r\nكشيده شده در حدود يك ذرع ارتفاع از زمين قرار گرفته بود با قيافه‌اى مشابه . . .\r\nكه زنان و دختران خانه مانده را جهت بخت‌گشايى و مشكل‌گشايى به طرف خود مىكشيد !\r\nچون بروايت شايع توپى بود نظر كردهء شاهچراغ كه با پاى خود تا به اينجا آمده در همين نقطه رو به قبله متوقف گرديده ، در اين صورت ميتوانست سببى باشد تا كارگذارى كارهاى پيچيده و گره‌گشايى بخت‌هاى فروبستهء زنان و دختران نمايد و بدين جهت هر شب جمعه از عصر بلند تا تاريكى شب زن‌ها و دختران بىصاحب و بدون مراقبى كه به دور آن جمع شده از سر و كول آن بالا رفته بر چرخ‌هاى آن با قفل و پارچه و نخ و طناب و تكه‌هاى چارقد و چادر دخيل بسته طلب حاجت مىكردند و بر لولهء آن سوار شده از سر به طرف پايين سر خورده ، يا بر سر آن نشسته چنان كه به خر مراد سوار شده‌اند خود جنبانده مقصد و مطلوب مورد نظر نيت مىكردند و مردان ولگرد و جوانان هرزه‌ى خوش آب و رنگ هم كه ميانشان لوليده از زير لوله نظر به بالا افكنده حظ بصر برده به شوخى باردى و متلك‌پرانى پرداخته بسا بىبند و بارهايشان را نيز كه در كوچه پس‌كوچه‌هاى تكيهء منوچهر خان « 134 » كشانده به معجز توپ حاجت روا ميساختند ! توضيح كامل احوال اين توپ و مراجعان به آن در جاى خود خواهد آمد .\r\n\r\nخيابان جليل آباد « 135 »\r\nخيابان جليل آباد خيابان باريك و پر پيچ و خم هولناكى بود كه بقاياى آن از طرف\r\n\r\n\r\n","description":"","footnote":"\r\n( 134 ) . بازارچه و تكيه‌اى در كوچهء مقابل ميدان ارك كه بناى آن توسط يك مسيحى جاسوس و مأمورى بىمذهب و به ظاهر اسلام آورده‌اى كه نام خود را منوچهر گذاشته بود و به هنگام محرم در تكيهء آن عزادارى مصلحتى مىكرده ضمنا كسى كه توانسته بود لقب ( السلطنه ) بگيرد و در قسمتى از جنوب به حكومت نشسته ثروت بىحساب بدست آورد . در ضمن محرك و پشتيبان بابىها نيز بود و همچنين در خسّت و لئامت زبانزد ، همراه نقص عضو و محروميت از بيضتين تناسلى در رجوليت ، چنان كه خوش طبعى در اين بيت با الهام از او ورم بيضهء خود را اين گونه اظهار مىكند :\r\n بىخ . . . را به قدر جهان مايه داده‌اند - * ما را به قدر مايهء او خ . . . داده‌اند . \r\n( 135 ) . خيابان خيام شمالى .\r\n","page_name":" 76 ","page_number":80},
  {"content":"\r\n\r\nميدان ارك و بناى عدالتخانه كه سقفش شيروانى شده است ، به نام صندوق شكايات كه ناصر الدينشاه در مراجعت از سفر اول از فرنگ دستور احداث آن داده بود . در وسط آن صندوقى گذاشته شده بود كه مردم تقاضاها و شكايات خود در آن انداخته و اين اعلان جلب اعتماد كه فقط شخص شاه آنها را ملاحظه مىنمايد و قفلى به درش كه خودش آن را قفل و خودش باز مىكند ، اما تنها نان‌دانىاى براى فراشها كه با گرفتن پول و پيشكشى اجازه‌ى انداختن نامه‌هاى خود به آن بدهند و پس از دو هفته براى جيب‌كنى زيادتر به اين بهانه كه بايد قبلا آن را نگاه بكنند و فقط پنج هفته توانست عمل بكند .\r\n\r\n","description":"","footnote":"","page_name":" 77 ","page_number":81},
  {"content":"\r\n\r\nشمال تكه خيابان مقابل اداره پست مركزى مىباشد كه از خيابان باغشاه ( سپه ) شروع شده به چهارراه گلوبندك و از آنجا به صورت كوچه پس‌كوچه‌هاى كج و معوجى به ( ميدان پاقاپق ) « 136 » مىرسيد .\r\nاين خيابان كه محل اجتماع دزدان و اراذل و اوباش محله سنگلج بود و در شب‌ها رهگذران را لخت مىكردند ، جاى قمار روزانه قزاق‌هاى قزاق‌خانه و خط فاصل ميان محله سنگلج و محلهء عودلاجان نيز بود كه امنيت و انتظاماتش به هيچ يك از دستگاههاى انتظامى مربوط نمىگرديد ، چه هر يك از كميسرهاى مربوطه‌ى ( سنگلج ) « 137 » و ( عودلاجان ) « 138 » حفاظت آن را در عهدهء ديگرى خوانده نزدشان شكايت هيچ دزدزده و لخت شده مسموع نمىگرديد ، در حالى كه مأمورينشان روزها آن را طفيل و ابوابجمعى خود مىدانستند كه مىتوانستند تلكه قمارهاى قماربازها و حق و حساب خال‌سياه‌بازها و معركه‌گيرها را دريافت نمايند . به همين مناسبت اولين تشكيلات و نظم و نسق فرنگى كه به دست خارجيان به نام نظميه در ايران بوجود آمد ، اداره‌اش در اين خيابان انتخاب شد كه امنيتش سر لوحه ديگر كارها قرار گرفته بود .\r\n( كنت دومنت فرت ) كه به لقب نظم الملك مفتخر گرديد اولين اقدامش فراهم ساختن افرادى از جوانان بيست تا سى ساله براى تشكيلات نظميه بود كه آنها را با لباس‌هاى متحد الشكل و تعليماتى دقيق مهيا گردانيد ، با سخت‌گيرىهايى طبق نظام اروپايى و اهداى اختياراتى خشن به افرادش در نظم و نسق شهر كه بر هيچ خطا اغماض نداشته باشند ، تا آنجا كه دامنهء عملياتش به دستگيرى نوكرها و خدمه‌ى رجال و اعيان و اشراف شهر نيز توسعه يافته دخالتش در امور مذهبى و عزادارى و سينه‌زنى و روضه‌خوانى نيز ريشه دوانيد ، تا آنكه علما به اتفاق رجال كه اختيارات خود محدود مينگرند به مخالفتش برخاستند و به تدريج از تشكيلاتش كاسته شير بىيال و دم و شكمش نمودند ، تا آخر كه يكسره با اشكال‌تراشىهاى\r\n\r\n\r\n","description":"","footnote":"\r\n( 136 ) . ميدان اعدام .\r\n( 137 ) . نام محله‌اى در غرب تهران كه قسمتى از آن پارك شهر فعلى مىباشد .\r\n( 138 ) . اسم محله‌اى قديمى از شهر خيابان ناصريه ( ناصر خسرو ) منتهى به خيابان سيروس .\r\n","page_name":" 78 ","page_number":82},
  {"content":"\r\n\r\nانتهاى خيابان جليل آباد ( خيام ) بعد و شترهائى كه از ميدان پاقاپق ( ميدان اعدام ) به طرف شهر حمل بار مىكنند و مردى با كلاه پهلوى در كنار جوى آن كه گويا سر و رو تازه مىكند .\r\n\r\n","description":"","footnote":"","page_name":" 79 ","page_number":83},
  {"content":"\r\n\r\nاينكه كافر نبايد حاكم بر سرنوشت مسلمان باشد ، تشكيلاتش را به خودمانىها يعنى همان بچه‌داروغه‌ها و بچه‌سردمدارهاى سابق سپرده از كار بركنارش ساختند .\r\nاز اقداماتش گماردن پليس پست روز و شب در كوچه معابر و پشت‌بام‌هاى بازارها و مساجد و خراب كردن طاق‌هاى طاقىهاى پس‌كوچه‌ها و بازارچه‌ها جهت كنترل بهتر و توقيف متنفذين نامطيع و دستگيرى و حبس و جريمهء يكه‌تازها و لشوش و عربده‌كش‌ها و قداره‌بندها و زير نظر گرفتن مراكز عزادارى و اماكن مذهبى و دسته‌هاى عزا و سينه‌زنى به خاطر انضباط و همچنين جلوگيرى از شرارت قزاق‌ها و دخالت در امور ديگر مأموران نظام و غير نظامى ، امثال نوكرها و فراش‌هاى علما و اعيان و كوتاه ساختن دست فراش‌هاى حكومتى و شاهى و برانداختن دستگاه داروغه و چوب و فلك و مانند آن كه هيچيك از اين امور با مزاج خودسرى مردم و يكه‌تازى بزرگان و متنفذين موافق نيامده ، لازم بود تا دست به دست هم داده برش اندازند .\r\n\r\nغير از جناب آقاى . . . !\r\nاز وقايع شيرين زمان كنت اينكه يك شب چند تن از نوكران قوام الملك به جرم بد مستى و عربده‌كشى دستگير شده به زندان مىافتند و چون قوام الملك مستحضر مىشود ، پيشكار يزدى و كاربرش به نام مختار بيگ را پيش كنت مىفرستد تا از او خواسته نوكرهايش را آزاد بكند .\r\nكنت امتناع كرده پيغام مىفرستد : نوكر شما و فردى عادى در برابر قانون و نظام كنت داراى تفاوت نمىباشند كه بايد طبق قانون مجازات بشوند . قوام الملك از اين سرپيچى غضبناك شده با خشونت تمام توسط پيشكارش پيغام مىدهد : اگر تو كند ( كنت ) هستى من تند هستم و خودم آمده آنها را آزاد مىكنم كه پيشكار عين گفته‌هاى او را به كنت مىرساند و چون بوى اطاعتى از كنت نشنيده وى را همچنان در تصميم خود مبرم مينگرد و تا آن زمان چنان جسارتى را در مقابل ارباب خود از كسى نديده بوده به حميتش برخورده با غيظ و عصبانيت فرياد مىزند : « خيال كردى ! هيچكس غير از جناب آقاى قوام الملك حق ندارد از اين\r\n\r\n","description":"","footnote":"","page_name":" 80 ","page_number":84},
  {"content":"\r\n\r\nگه‌ها بخورد ! » كه كنت هم با خنده تصديق كرده موضوع ضرب المثل و ورد زبان‌ها مىشود !\r\n\r\nنظميه ( اداره )\r\nاسم اين مؤسسه گر چه در ابتدا نظميه گذاشته شد اما هيچ يك از مأموران و مردم اين اسم را نپذيرفتند و اداره‌اش خوانده به اسم اداره صدايش زدند و كلا كلمه اداره در اذهان مردم از نظميه شروع و شناخته شد و اسمى كه مردم بسيارى شيفتهء آن گشته ديوانهء عضويت آن گرديدند ، از آنجا كه بهترين البسه و كفش و كلاه متعلق به نوكرهاى آن بود كه مىپوشيدند و چشم‌گيرترين عوايد از طريق كلك‌بازى و دزدى گرگى به طرف آنها سرازير مىگرديد . پوشششان كلاهى پشمين با نشانى پهن ، شير و خورشيد ، برگ خرما و اونيفرمى زيبا و شلوارى گاليفه و چكمه‌اى ورنى « 139 » و كمربند و حمايلى چرمى و باتوم لاستيكى كه چوب قانونش مىگفتند در پهلو ، صورت ظاهريشان را تشكيل مىداد كه با هيبت و آبروى آن مىتوانستند بىآبرويىهاى بسيار بكنند !\r\nاين اداره كه به جاى داروغه‌خانه‌هاى سابق برقرار شده بود چندانكه كنت رئيس خارجى آن بر كنار شده دست خودمانىها افتاد بفوريت رنگ وطنى گرفته حدت و خشونتش با خلافكاران به سازش و همگامى با آنان تبديل يافته محل شراكت با دزد و رفاقت با قافله گرديد ، تا آنجا كه به سرعت آوازهء خلافكارىهايش در اذهان افتاده روى داروغه‌ها را سفيد گردانيد !\r\nاز جمله افتضاحات آن اينكه حاجى كرمعلى نامى زوجى قاليچه ابريشمى و يك جفت شمعدان دانه نشانش به سرقت ميرود و با توصيه يكى از دوستانش به خانهء رئيس نظميه مىرود و وقتى به اطاق وى راهنمايى مىشود قاليچه‌هاى خود را كوبيده به ديوار و شمعدانهايش را بر سر بخارى مىبيند كه هر چه رئيس نظميه دليل حضورش را جويا مىشود جوابى نمىآورد تا آخر كه در اثر سماجت بىاندازه او مىگويد براى حل دو معما آمده بودم كه جواب يكى را از قاليچه‌هاى\r\n\r\n\r\n","description":"","footnote":"\r\n( 139 ) . چرمى اعلاء از جنس شبرو ، اما براق .\r\n","page_name":" 81 ","page_number":85},
  {"content":"\r\n\r\nمنصوب به ديوار و جواب ديگرش را از شمعدان‌هاى بالاى بخارى دريافتم !\r\nديگر محمد رضا نامى را در پس‌كوچه‌اى با پسرى دستگير كرده مىبرند كه محمد رضا تا ساعتها صداى فرياد و فغان پسرك را ميشنود كه مأموران بر او ميآويخته‌اند و داستانهايى ديگر كه پس از استخلاص از وضع حبس و محكومين و مأموران آن ميآورد !\r\nدر هر صورت ابتدا ادارهء نظميه در خيابان جليل آباد بود تا اينكه از دست آدم لخت‌كن‌ها و قزاق‌هاى قزاقخانه كه مأمورانش را مورد دستبرد قرار داده كفش و لباس و تفنگ و اسلحه‌شان را ربوده لختشان مىكردند آن را به ميدان توپخانه كه محل امن‌ترى بود نقل مكان دادند و تابلويى بر سر درش زدند ، به عنوان ( تشكيلات كل نظميه مملكتى ) و سه اطاق آن را هم در اختيار اداره تأمينات ( آگاهى ) گذاشتند تا زمان رضا شاه كه نظميهء جديد را با نام ( شهربانى ) در ميدان مشق « 140 » ساختند و با تشكيلاتى ديگر مشغول به كار شد و محل سابقش ادارهء عبور و مرور ( راهنمايى ) و محكمه ( دادگاه ) خلافىهاى آن شد و ساختمان ضلع جنوب غربى آن در اختيار ادارهء تصديق ( گواهىنامه ) قرار گرفت .\r\n\r\nمحكمهء خلاف\r\nنام محكمه خلاف به ميان آمد بىمناسبت نيست ذكرى هم از احوال آن بكنيم .\r\nمحكمهء خلاف دادگاهى بود با يك رئيس خشن كه عينك دودىاى بر چشم داشت و آژانى در اختيارش كه مجرم را به حضورش مىكشيد ، با قضاوتى اين چنينى كه بدون هيچ سؤال و جواب و پرس و جوى و توجه به بيگناهى و تقصير با پرسيدن نام و اسم پدر و شغل كه درشكه‌چى يا شوفر مىباشد ، براى درشكه‌چى دو تومان و براى شوفر پنج تومان جريمه مىنوشت و آژان با خاتمهء محاكمه مجرم را كه هنوز در مسخرهء دادگاه يكطرفه متحير مانده بود بيرون انداخته نفر بعدى را داخل\r\n\r\n\r\n","description":"","footnote":"\r\n( 140 ) . ميدانى در شمال خيابان باغشاه ( خيابان سپه ) و محل وزارت جنگ ، محدود به خيابانهاى سپه و خيابان قوام السلطنه و خيابان سوم اسفند و خيابان علاء الدوله ( فردوسى ) كه سربازان در آن مشق نظام مىكردند و در زمان رضا شاه طرف غربىاش تبديل به باغ ملى شده ، در جانب شرقىاش شهربانى و ادارهء ثبت و سپس باغ ملى آن نيز كه تبديل به وزارت خارجه و ديگر تشكيلات گرديد .\r\n","page_name":" 82 ","page_number":86},
  {"content":"\r\n\r\nعمارت طرف راست اداره نظميه ، با تابلوى سر در آن با متن تشكيلات كل نظميهء مملكتى واقع در ميدان توپخانه ( ميدان سپه ) و عمارت كلاه فرنگىدار طرف چپ ، ابتداى خيابان باب همايون ( اداره عبور و مرور ) - ( ادارهء راهنمائى ) و پائين و طرف چپ باغچهء نرده‌كشى وسط ميدان و كنارش يكى از اتوبوس‌هاى اولين ، با ملاحظهء خلوتى آن !\r\n\r\n","description":"","footnote":"","page_name":" 83 ","page_number":87},
  {"content":"\r\n\r\nمىنمود . محكمه‌اى كه هرگز كسى در آن برائت نيافته مقصر و بىگناه و حاكم و محكوم مشمول مجازات شده طبق سر و وضع شوفرى ، درشكه‌چىگرى كه به نظر رئيس آن پول پيداكن بودند محكوم و جريمه شده بود .\r\n\r\nامتحان آيين‌نامه حقير\r\nچنانچه ذكرش گذشت ساختمان يك طبقه‌اى با سه چهار اتاق در ضلع جنوب غربى ميدان توپخانه نبش ميدان و خيابان باب همايون بود كه در آن تصديق دوچرخه ، موتور سيكلت و اتومبيل مىدادند . به اين ترتيب كه در يكى از اتاق‌هاى آن چند سؤال از قواعد دست راست و دست چپ رفتن و قواعد انداختن نور در شب ، علائم و فاصله به مقوايى نوشته به ديوار كوبيده شده بود و متخصصى آماده كه با درخواستى شفاهى در همان ميدان راننده را گردش داده صدور تصديق مينمود . امتحان دوچرخه و موتور سيكلت نيز چندان كه دوچرخه‌سوار بتواند از طرف چپ دوچرخه ، سوار شده از طرف راست آن پايين بيايد و دور بزند و در مورد موتور سيكلت اين كه دنده‌ها را بشناسد و بتواند دورى به گرد خويش زده با دستور و فرمان ممتحن حركت و توقف نمايد . دانستن علائم ( آيين‌نامه ) ى اتومبيل هم فقط آن بود كه هنگام سبقت از دست چپ وسيلهء ديگر حركت نمايد و در حركت ، سى متر از اتومبيل جلوتر حريم نگاه بدارد و از سر بيرون كردن از اتومبيل و خبردار گفتن احتراز كرده به جاى داد زدن از بوق استفاده بكند ؟ و در شب براى پيچيدن جهت رفتن به طرف راست يك مرتبه چراغ زده براى سمت چپ رفتن دوبار چراغ‌هايش را خاموش و روشن نمايد و بس ، و امتحان رانندگيش هم آنكه بتواند به نرمى حركت كرده در نقطه تذكر ممتحن ترمز كرده عقب و جلو نمودن بتواند .\r\nروزى كه هنوز هجده سالم نشده بود و با دو نوبت رانندگى كردن خود را قابل دانسته ، براى تصديق مراجعه نمودم و در ظرف نيم ساعت امتحان و قبول شدم ، بىخبر از مقررات آن كه سؤالاتى شفاهى نيز ضميمه‌اش مىباشد به اتاق ممتحن مقررات ( آئين‌نامه ) هدايت شده تحت امتحان قرار گرفتم . اول سؤال آن بود كه هنگام حركت از اتومبيل جلو چقدر بايد فاصلهء حريم داشته باشم و من كه اصلا اين موضوع به ذهنم نرسيده ، چه از آن مطالب چيزى به اطلاعم نرسيده بود\r\n\r\n","description":"","footnote":"","page_name":" 84 ","page_number":88},
  {"content":"\r\n\r\nبا خود گفتم كه البته فاصلهء زيادتر بىخطرتر و قابل قبول‌تر از فاصلهء اندك مىباشد و جواب دادم : ده ذرع ، بيست ذرع ، سى ذرع هر چه زيادتر بهتر ، كه ممتحن هم بلافاصله گفت : تصديق تو هم امسال نشد ، سال ديگر و سال ديگر نشد سال ديگر و هر چه ديرتر بهتر و براى يك هفته رفوزه‌ام گردانيد .\r\n\r\n","description":"","footnote":"","page_name":" 85 ","page_number":89},
  {"content":"\r\n\r\n\r\nقلعهء ارك\r\nدر محدودهء چهار خيابان ناصريه ، خيابان باغشاه ، جليل آباد و جباخانه ارك شاهى بود كه در داخل آن قصور و ابنيهء سلطنتى قرار داشت و با ديوارهاى چينه‌اى ضخيم و كنگره‌دار و دوازده برج نيم هلال كه سوراخ‌هايى جهت نگاهبانى و تيراندازى در آن تعبيه شده به نيت دوازده امام ساخته شده بود اطراف عمارات داخل ارك را در برمىگرفت . عمارات آن عبارت بود از عمارت شمس العماره ، كاخ گلستان ، سفره‌خانه ، عمارت بادگير ، كاخ ابيض ، عمارت خوابگاه ، عمارت برليان ، حوضخانهء كريمخانى ، تالار آيينه و امثال آن و ابنيهء آن ساختمان‌هاى يك طبقهء كرسىدار با زيرزمين و آب انبار و بادگير و وسائل ، جهت زنان حرم و خدمتكاران آن كه به نسبت اعتبار و مقام ساكنان آن متصل به قصور عاليه يا دور تر از آنها ساخته شده بود . ابنيه و قصورى كه به تدريج خراب شده جاى آنها وزارت دارايى و وزارت اقتصاد ، گمركات ، دادگسترى ، وزارت اطلاعات ، بانك ملى بازار و استاندارى و ديگر تأسيسات بنا گرديدند .\r\nتا زمانى كه از آن ياد مىكنيم هنوز قسمت عمده‌اى از خاتون‌هاى حرم مانند بعضى از زنان ناصر الدين شاه و عيالات مظفر الدين شاه و سوگلىهاى محمد على شاه در ساختمان‌هاى اندرون اقامت داشتند ؛ علاوه بر صيغه‌ها و معشوقگان سلطان احمد شاه كه مرتب بر تعدادشان افزوده در جملهء مقررى بخواه‌ها و مستمرىبگيرها درمىآمدند . زن‌هايى كه در حيات ناصر الدين شاه و مظفر الدين شاه و محمد على شاه از هزار نفر متجاوز بوده با تصفيه‌هايى كه چندين\r\n\r\n","description":"","footnote":"","page_name":" 86 ","page_number":90},
  {"content":"\r\n\r\nنوبت به عمل آمده بود هنوز بيش از پانصد نفرشان جيره و مواجب دريافت مىكردند . اين اندرون دو آشپزخانه داشت يكى در داخل محوطه ، مخصوص شاه و نزديكان و يكى در بيرون حصار يعنى در خيابان احمد شاهى كه جهت زنان و خدمه فعاليت مىنمود .\r\nدر اين آشپزخانه‌ها به چندين برابر تعداد نفرات اندرون طبخ غذا ميگرديد چه اين سنتى بود كه از شاه شهيد « 1 » بر جاى مانده هنوز نگاهدارى ميشد . از آنجا كه ناصر الدين شاه دستور داده بود اطرافيان اندرون او را هم از سفره‌خانهء او بىنصيب نگذارند ، با اين نظر كه آشپزخانه شاه بايد شاهانه بوده باشد . از اين رو هر ظهر و شب مجمعه‌هاى بىشمارى از انواع اطعمه و اشربه بر سر خدمهء اندرون از مطبخ‌ها بيرون آمده به خانه‌هاى اطراف رفته به فروش مىرسيد و كاسه بشقاب دورىهاى پر كه در خود محل به پول رسيده پس‌مانده‌هايشان بذل فقرا ميگرديد . فروختنىهايشان شامل قابىپلو ، مانند شيرين‌پلو با يك مرغ تمام كه در لاى برنج نهاده شده بود و بشقابى حلواى زعفرانى و چند گل شامى معمولى يا شامى لپه و پياله‌اى ترشى و ظرفى مربا و تنگى دوغ يا شربت به مناسبت غذا و بشقابى پنير و سبزى و ظرفى نان شيرينى و بشقابى ميوه يا بنا به حالت فصل غذا ، چلو خورش ، چلو كباب ، سبزى پلو با كوكو و ماهى ، يا باقلاپلو كه همراه ميوه‌هاى سال و اشربه و حلويات تغيير يافته بدست مردم مىرسيد .\r\nاين سهمى بود از مجمعه و سينى و ظرف كه براى خانوادهء هر يك از خدمتكاران مقرر شده بود و چون در اثر فزونى آن حد اقل يك نوبت از دو وعده آن اضافه مىآمد آن را به فروش مىرسانيدند و قيمت آن حد اكثر دو قران براى هر مجموعه و يك قران جهت هر سينى غذاى چهار نفره تا دهشاهى و پنجشاهى كه در هر قاب و باديه عرضه مىگرديد ، فقرا و مستمندان نيز بىنصيب نبوده كه آنها هم از پس‌مانده‌هاى اهالى اندرون اطعام مىشدند . خانه‌هاى اين زنان ساختمان‌هاى آجرى دو اطاقهء كرسىدارى بود كه گله به گلهء اندرون براى ايشان\r\n\r\n\r\n","description":"","footnote":"\r\n( 1 ) . لقبى كه بعد از كشته شدن ، از طرف كاسه‌ليسان كه از مرده‌اش هنوز استفاده ميجستند به مصداق :\r\n( برعكس نهاده نام زنگى كافور ) بجاى خبيث به ناصر الدين شاه داده شده بود و اگر نام شهيدى بخواهد بر او صدق بكند بايد شهيد راه زن و خوش‌گذرانى و ستمگرىاش دانست .\r\n","page_name":" 87 ","page_number":91},
  {"content":"\r\n\r\nساخته شده بود و جيرهء روز و شبشان سينى مجمعه‌هايى كه هر ظهر و شب بر سر غلام بچگان و كنيزكان چنان كه پلوى نذرى ميدهند قرار گرفته ، با عجله‌ى تمام تا سرد نشود جلو در هر يك از اتاق‌هايشان گذاشته مىشدند .\r\nاما آشپزخانهء خارج اندرون وسيله‌اى بود تا زنان جوان حرم كه اجازهء خروج از حصار را نداشتند به بهانهء دستور غذا در آن رفت و آمد كرده با اقوام و دلدادگان خود ارتباط يافته تجديد عهد بكنند ، تا آنكه در اواخر دورهء احمد شاه كه وضع مالى دربار رو به وخامت گذاشت هر دو آشپزخانه تعطيل شد و مطبخى به نام مطبخ احمد شاهى كه در خارجىاش از كوچهء تكيه دولت بود جانشين آنها گرديده و زنان و خدمه و اضافات حرم نيز بيرون رانده شدند ، اما تا اسمى از قاجاريه بود مردمى هم از آشپزخانه ارك اطعام مىشدند .\r\n\r\nمسجد مادر شاه - مسجد ارك\r\nاز ساختمان‌هاى خارج محدوده اندرون يكى هم مسجد مادر شاه « مسجدى در تلاقى خيابان اندرون و باب همايون » بود كه به دستور مهد عليا مادر ناصر الدين شاه ساخته شده زنان حرم در آن نماز مىگزاردند و ديگرى مسجد ارك مخصوص زنان طبقهء دوم و خدمهء زن و كنيزكان كه هر دو مسجد تجديد بنا شده به صورت معابد عمومى درآمده است .\r\nمهد عليا از آلوده‌ترين و خبيث‌ترين زنان دربارى شناخته شده ، مخصوصا از جهت تمنيات حيوانيش كه حد و اندازه نمىشناخته تا آنجا كه فوج سربازى از جوانان برومند را جهت ارضائش گارد مخصوص ساخته بود و فساد ديگرش سعايت در قتل امير كبير كه از جهت اين اعمال مورد نفرت عموم واقع مىشود و از جهت پرده‌پوشى و انحراف نظر مردم مسجد مادر شاه را بنيان ميگذارد كه تا تجديد بناى آن كه اخيرا انجام گرفت امامى نداشت و كسى در آن نماز نمىگزارد .\r\n\r\nعمارات شاهى ، سفره‌خانه\r\nاز عماراتى كه تا اواخر صورت و كيفيت خود را حفظ كرده بود عمارت سفره‌خانه بود كه ميهمانان خارجى در آن ضيافت مىشدند و همچنان برقرار بود تا سال\r\n\r\n","description":"","footnote":"","page_name":" 88 ","page_number":92},
  {"content":"\r\n\r\nدوازدهم سلطنت رضا شاه كه وليعهد ( محمد رضا ) به مرض حصبه و يرقان مبتلا شده اطبا از معالجه‌اش دست شستند ، كار به نذر و نياز و اطعام و مانند آن انجاميد و سر تا سر ماه رمضان فقرا و مساكين افطارها در آن اطعام شدند و پس از آن براى هميشه به تعطيل گرائيد . شرح مداواى ايشان در جاى خود خواهد آمد .\r\n\r\nعمارت حوضخانه\r\nعمارت حوضخانه كه از اسمش ظاهر است محل استراحت سلاطين سلف ، چنانچه در شهر اقامت داشتند ، با حوضى جوشان در زيرزمين آن كه رشته‌اى از آب قنات شاه را از آن عبور داده بودند ، با ماهىهايى فراوان در آن و تفأل و تطيرى دربارهء ماهىاى قرمز و سياه بزرگ كه هنگام ورود شاه هر گاه آن ماهى به طرف شاه مىآمد آن روز روز خوب او بوده وقايعش به خوشى و طبق دلخواه مىگذشته و هر گاه بر خلاف شاه شنا كرده پشت به وى مىرفته است روز نحس او بوده ، امورش نامطلوب مىگشته است ، با اين شايعه كه مظفر الدين شاه عاقبت فرمان مشروطه را با تفأل ماهى كه رو به او آمده بوده است توشيح مىكند . « 2 »\r\n\r\nعمارت موزه يا تخت طاووس\r\nعمارتى محل سلام زمستان‌ها و عمارتى كه چهل‌چراغ معروف در آن آويخته ،\r\n\r\n\r\n","description":"","footnote":"\r\n( 2 ) . از اين گونه تفأل و تطيرها زياد از سلاطين داشته‌اند چنان كه پادشاهى روزى را سعد مىگرفت و بهر كس كه جلو راهش سبز مىشد انعام مىداد و روزى را بئس ( با با و همزه و سين ، در معنى نحس و شوم ) كه به هر كس برميخورد حكم قتلش مىداد تا در روز بئسى كه پيرمردى سر راهش پيدا مىشود و حكم توقيفش را صادر مىكند و قتلش را به برگشت خود از شكار مىاندازد . آن روز شكار فراوانى صيد مىكند و عيشى كامل برايش حاصل مىشود و چون بازمىگردد پيرمرد را براى اجراى حكم احضار مىكند . پيرمرد از او مىخواهد تا انصاف بدهد كه آيا ملاقات او براى شاه شوم و بئس بوده است كه اين روز را چنان به كامرانى گذرانده است يا برخورد شاه براى پيرمرد كه در هر دقيقه هزار بار مرده و زنده شده است ؟ ! مىگويند موقع صدور فرمان مشروطيت پس از مشاوره‌ها ، استخاره‌ها ، فال‌ها و رمل و حسابگرىها شاه بيمار را وسيلهء تخت روان به حوضخانه مىبرند تا از حركت ماهى استمداد كند ! شاه بيچاره‌اى كه حتى از شنيدن رعد و برق بدنش از ترس بلرزه درآمده در زير عباى سيد بحرينى قايم ميشده و سيد بحرينىاى كه به همان خاطر صاحب مكنتى سرشار مىشود !\r\n","page_name":" 89 ","page_number":93},
  {"content":"\r\n\r\nعكس بزرگ ناصر الدين شاه را كمال الملك در آن كشيده بود و عمارت بارعام و محلى كه رضا خان در آن تاجگذارى نمود . دربارهء اين تاجگذارى در دهن‌ها بود ، كه چون رئيس مجلس تاج را براى بسر نهادن رضا شاه بدست گرفته قدم پيش مينهد رضا خان آن را از دست او گرفته اجازه نمىدهد و مىگويد : اين تاجى نبوده كه كسى بر سر من بگذارد كه خود آن را به دست آورده خود نيز آن را بايد بسر بگذارم « شبيه عملى كه نادر شاه كرده بود » .\r\nدر اين رابطه نيز سخنى است از رضا خان كه چون قاجاريان او را غاصب تخت و تاج پدران خود ميخوانند ، ميگويد : اين تاج و تختى بوده كه در آن زمان توى كوچه به زير دست و پا افتاده بود كه هر كس ميتوانسته بردارد و من برداشته‌ام .\r\n\r\nعمارت تخت مرمر\r\nديگر عمارت تخت مرمر محل جلوس فتحعلى شاه كه عكس بزرگ او نيز در آن نصب شده اكثرا از روى آن تخت احكام خويش صادر مينمود .\r\n\r\nعمارت خوابگاه\r\nعمارتى با پنج اطاق كه اطاق وسط خوابگاه ناصر الدين شاه بوده و چهار اطاق در اطرافش كه يكى مخصوص خدمهء خلوت و طرب و يكى آبدارخانه و شراب خانه و يكى اختصاص به زنان داشته كه در آن به آرايش و پيرايش خود مىپرداختند و يكى خاص زنانى كه بايد خود را جهت همبسترى آماده بكنند .\r\nهمراه با تصاوير و نقوشى ميل‌انگيز قبيح اما بسيار نفيس عمل استاد بهرام از مجالس عيش و طرب و انواع مجالست‌ها و معانقت‌ها و مقاربت‌ها همراه نقش‌هايى از زنان لخت و نيمه عريان در حالات مختلف از شاهكارهاى بديع نقاشى كه طبق فرمان رضا شاه ابتدا رويشان گچ كشيده سپس خراب شده جاى آن وزارت دارايى كنونى نهاده شد\r\nبا تخريبشان اين اشكال براى مردم پيش آمده بود كه با اينهمه زمين‌هاى بيكارهء خالصه و دولتى و غير آن چه داعى داشت كه عمارات تازه را بر فراز ساختمانهاى ارزشمند قديم بنا بكنند ، اگر چه از طرف ستمكارترين و\r\n\r\n","description":"","footnote":"","page_name":" 90 ","page_number":94},
  {"content":"\r\n\r\nعمارت تخت مرمر ، يا عمارت سلام واقع در ميدان ارك ، در يكى از تشريفات .\r\n\r\n","description":"","footnote":"","page_name":" 91 ","page_number":95},
  {"content":"\r\n\r\nبد افعال‌ترين ساخته شده بود ، كه كمتر فايده‌اش استفادهء از جهانگردان و اين كه در مقابلش زندگى گدايان و گرسنگان و كنار كوچه بخوابان آن زمان نشان داده بشود .\r\n\r\nعمارت كريمخانى\r\nديگر عمارت كريمخانى محل فرمانروايى اندك كريمخان زند كه استخوانهاى جسدش به امر آغا محمد خان قاجار در گرفتن انتقام و عقده‌نشانى در زير پله‌هاى آن دفن شده كه در هر رفتن و آمدن لگدكوب خصى « 3 » شدن خود بكند و پس از انقراض قاجاريه خارج شده با احترام دفن مىشود . « 4 » كينهء آغا محمد خان از كريمخان تا آن حد بوده كه مىگويند روزى در حضور كريمخان كارى با قالى زير پايش مىكرده است و چون كريمخان از او سؤال مىكند . مىگويد چون فعلا بيش از اين زورم نميرسد با قلمتراش قالىها را پاره مىكنم !\r\n\r\nكاخ ابيض\r\nكاخ ابيض مقر حكمرانى سلطان احمد شاه آخرين پادشاه سلسلهء قاجار ، محلى كه جملهء معروفش به زبان آمده ضبط اذهان مىشود . به اين صورت كه در روز سلامى در پاسخ و تشكر از تهنيت‌گويان كه سرش را بعرش برين رسانيده ، سايهء خدا و حجت بالغه و مطاع جهان و افتخار عالميان و ارض و سمايش ميخوانند ميگويد : خلاف اين سخنان ميبايست گفتن ، چه پادشاهى كردن به مشتى فقير عليل مفلوك ذليل چندان افتخارى هم نميباشد ، كه شايد ميخواسته بگويد بجاى اين بادمجان دور قاب چيدن و بوجارلنجانىها و تملق و چاپلوسىها بهتر بود مرا از بىكفايتى خود آگاه نموده ، حرفى دربارهء بهبود مملكت بزنيد .\r\n\r\n\r\n","description":"","footnote":"\r\n( 3 ) . بيضه كشيده ، غير مرد . نامرد !\r\n( 4 ) . وقتى آغا محمد خان دستگير و به مرگ محكوم مىشود كريمخان در مجازاتش تخفيف داده قانع به خصى كردن او و ساقط كردن وى از مردى و توليد مثل مىشود و تا زنده بوده است زير نظرش نگاه مىدارد و خصومت آن وى را بر دشمنى بر كريمخان مستحكم‌تر ميسازد ، در حالى كه گفته شده وى را عمويش تا جانشين براى قبيله‌اش غير از نسل خود پيدا نكند بيضه كشيده بود .\r\n","page_name":" 92 ","page_number":96},
  {"content":"\r\n\r\nعمارت ، يا خلوت كريمخانى در وقتى كه رضا شاه دستور بيرون كشيدن استخوانهاى جسد كريمخان زند را كه آغا محمد خان قاجار به انتقام و عقده گشائى دستور دفنشان جلوى پله‌هاى آن ، تا با هر رفت و آمد لگدكوب بكند ، مىدهد .\r\n\r\n","description":"","footnote":"","page_name":" 93 ","page_number":97},
  {"content":"\r\n\r\n\r\nنه خ . . . ترا كه . . .\r\nاز آغا محمد خان سر سلسله اين خاندان نيز مشابه اين حالت بظهور رسيده بود كه چون بنا به سنت در هر عيد و سلام و مناسبتى بايد قصيده‌اى در مديحه‌ى شاه سروده عرض حضور بكنند و شعرا در هر نوبت به جاى صله و تشريف جز چوب و كتك و پس‌گردنى نمىخورده‌اند ناگزير كار مدح و ثنا معطل مانده ناچار متوسل به نظير « طاق يا جفت » « 5 » و « شير يا خط » « 6 » و « خير و شر » « 7 » مىشوند ، تا قرعهء فال به نام پيرمردى افتاده خلاف ديگران اقدام به سرودن اين رباعى هجو مىكند :\r\n نه عقل ترا كه وصف عاليت كنم * نه فهم ترا كه حرف حاليت كنم \r\n نه ريش ترا كه ريشخندت سازم * نه خ . . . ترا كه خ . . . ماليت كنم « 8 » \r\nكه همه دلهره‌ى بباد رفتن سر او در دلشان مىافتد و بجاى آن لبخندى\r\n\r\n\r\n","description":"","footnote":"\r\n( 5 ) . دو سكه باريك كه در پشت گرفته بر سر يكى يا دو تا بودنش كه طاق يا جفتش ميگفتند شرط بسته يا به آن تفأل و تطير كه بكنند يا نكنند ميزدند .\r\n( 6 ) . همچنين با انداختن سكه‌اى به زمين كه به هوا پرت نموده يا در مشت پنهان كنند همين نظرات منظور ميكردند و شرط بردن يا به آن عمل كردنش آن بود كه سكه‌اى را در مشت گرفته پس از شرط بستن شير يا خطش مشت را گشوده كه موافق گفته طرف گوينده برنده و خلاف او بازنده‌اش معلوم ميگرديد و طريق ديگرش هم آن كه سكه را با تلنگر بالا افكنده به زمين بيندازند .\r\n( 7 ) . با سر چوب يا نك چاقو خطوطى ناشمار به روى زمين خاكى كه « به غير خاكى نبود » كشيده با جدا كردن و گفتن خير ، شر فال گرفته كه شروع نموده يا منصرف ميگشتند ، كه اين عمل اكثرا از طرف قماربازهاى قاپ‌باز كه كدام ابتدا به انداختن قاپ بكنند صورت ميگرفت . ميگويند اين سنت از شمر در وقتى كه در بريدن سر امام حسين ( ع ) مردد ميماند مانده است .\r\n( 8 ) . آغا محمد خان پادشاهى بود سفاك و بىرحم و حريص و دنى كه دورهء حكومتش تماما به خونريزى و گردآورى مال سپرى گشت و براى سكه‌اى سرها به نيزه كرده بخاطر لؤلوئى لئالى چشم‌ها بيرون مىآورد .\r\nنه كسى رنگ انعامش مىديد ، نه مذاقى طعم طعامش مىچشيده از ابتكاراتش در قساوت فراهم ساختن بستان‌ها از آدميانى كه زنده زنده به صورت واژگونه در خاكشان مىنشانيد و همچنين ساختن مناره‌ها از سرهاى بىگناهان كه با خشمى دستور قتل عالم شهر و شهرهائى مىداده است و خواستن به وزن و كيل و شماره چشمهاى مردان و پستان زنان و نگذشتن از خون صغير و كبير با اندك بد گمانى به اطرافيان ، الى آخر كه شاعر رباعى را به همان مناسبت وادار به سرودن آن مىكند كه اگر عقل مىداشتى براى چند صباحى سرورى ، لعن ابدى براى خود نميخريدى و اگر فهم داشتى پند ناصحان مىپذيرفتى يا از گذشتگان عبرت مىگرفتى ، علاوه بر نداشتن ريش در اثر نداشتن بيضتين و بخاطر ريختن موى صورت و نداشتن ريش كه به همين جهت او را « آغا » مىگفتند كه به بانوان خطاب مىشد مثل آغا بگيم ، آغا بانو ، گلين آغا . علاوه بر كراهت منظر كه وى را منفور خاص و عام ساخته بود .\r\n","page_name":" 94 ","page_number":98},
  {"content":"\r\n\r\nكه هرگز از او ديده نشده بوده بر لبان آغا محمد خان مينگرند و دنبال آن فرمان صله و انعامى كه به گوينده تسليم نمايند و مىگويد : حرف اگر بود همين بود كه اين شاعر زد كه اگر تعريفم نكرد مسخره‌ام نيز ننمود كه بهتر از هر كس خود من بمعايب ظاهر و باطن خويش واقف ميباشم چه مىديدم شعراى پيش با تعريف توصيف بىجا دائر بر عقل و شعور و حسن و جمال و فضل و كمال و سخاوت و شجاعت ندارىام تا چه حد دستم انداخته ريشخندم مىكنند و اين شاعر تا چه حد حقيقت‌گويى كرده است .\r\n\r\nعمارت برليان\r\nكاخ برليان محل استراحت و خوابگاه احمد شاه بود و گاه غذاى خود را در همين كاخ صرف مينمود و چنانچه شايع بود بايد در هر استراحت دخترى تازه‌رسيده وى را بخواباند . روى اين سليقه و با محاسبهء دور انديشى ، بزرگان قوم ! تا هر يك بلكه دختر خود را بهمسرى شاه درآورند در فرستادن دختران خود راه مسابقه ميپيموده‌اند . و غذاى خاصه‌اش از جوجه مرغ‌هاى سه روز بوده كه جهتش آماده ميساختند . چون راوى مطالب بالا خاله‌ام همسر يكى از درباريان بود ، روزى بعقل بچه‌گى از او پرسيدم كه شاه در هر وعده چند گوسفند مىخورد ؟ ! و او در جواب موضوع جوجه‌ها و بقيهء ماجرا بميان كشيد . « 9 »\r\n\r\nشمس العماره\r\nو در آخر شمس العماره ساختمانى در هفت طبقه با محاسبه‌ى زيرزمين ، با\r\n\r\n\r\n","description":"","footnote":"\r\n( 9 ) . در نظر اطفال آن زمان شاه چنان بود كه قدش تا لب پشت‌بام مىرسيد و زورش كوه را از جا مىكند و هر وعده غذايش چندين گاو و گوسفند بود و موقع حرف زدن يك دهنش آتش و يك دهنش آب بود و سرش را با تيغ طلا مىتراشيدند و آن را به جاى آب با شربت خيس مىكردند ! چنانچه ضرب المثل زير كه بچه دهاتىاى مىگويد ( خوش به حال شاه كه سرشو با اوديشو ( آب شيره ) خيس مكنن و با تيغ طلا ميتراشن ) ( * ) كه اگر تيغ طلايش قابل اعتنا نبوده اما مثل اين كه شيره بسرشان ماليدن « كه شيره بسر ماليدن معنى ريشخند و دست انداختن داشت » در اكثر از سلاطين صدق مينمود !\r\n( * ) در تراشيدن سر لازم بود كه قبلا آن را با آب رطوبت رسانيده مالش بدهند .\r\n","page_name":" 95 ","page_number":99},
  {"content":"\r\n\r\nمعمارى ايرانى و اسلوب فرنگى كه پس از بازگشت ناصر الدين شاه از سفر اول فرنگ بنا مىشود . اضافه بر دخالت فكر منجمان كه هر يك طبقه را بنا به حكم نجوم و ستارگان سبعه مشابه هفت پيكر داستانى نظامى با رنگى تزئين نموده اسباب چينى و مرتب مىكنند . عمارتى با زينت كاشىكارى از خارج و با گچ‌برىها و نقاشىها و آيينه‌كارىهايى خاص در داخل كه در نهايت استادى و چيره‌دستى از نقش و نگارهاى گل و بلبل « 10 » و گچ‌برىهاى بوته در هم و آيينه‌چسبانىهاى ستاره گمراه ، حق هنر در آن ادا گشته عجايب بسيار در آن راه يافته بود . دربارهء دقت در استحكام آن افسانه‌ها مىگفتند . از جمله آن كه چون پايه‌هاى مرتبهء اول آن به زير نعل درگاه « 11 » ميرسد ميرزا مهدى خان معمار آن ، آنها را ذرع و پيمان كرده اندازه‌هايشان را براى ناصر الدين شاه مىفرستد و خود گم شده شش ماه و به روايتى تا هفت سال ناپديد مىگردد تا دستگيرش ساخته به حضور مىآورند و چون مورد خطاب و عتاب معطل گذاردن كار واقع مىشود قبل از هر جواب از شاه درخواست اندازه‌ها را مىكند كه آنها را آورده با پايه‌ها به مقياس بياورند و چون چنين مىكنند معلوم مىشود هر يك از پايه‌ها ، از چهار انگشت ، تا يك وجب و زيادتر افت كرده فرو نشسته است و با همين عمل دليل غيبت و تعطيل كار را توجيه نموده مىگويد بنايى كه مىبايست تا اين اندازه افت بكند اگر با شتاب و عجله كار آن بپايان ميرسيد معلوم بود چه بر سر آن مىآمد و وقفه در خدمت و غيبت و اختفا از آن جهت بوده كه شفته‌ها جوش خورده بنيانى كه تا انقراض عالم و ظهور حضرت حجت بايد پابرجا باشد دستخوش شكست و پستى نگشته پايدار بماند .\r\nاما آنچه اهل اطلاع اظهار مىداشتند تعطيل و فرار او از جهت توقع و تمناهاى بىحد و حصر اطرافيان بوده كه هر آينه مىخواسته رواى مطالب همگان كند مگر به جاى بنا بايد عكس آن را كشيده تحويل بدهد . پس با اين نظر كه شايد با غيبت خود بتواند شاه را متوجه بسازد فرار مىكند و با همين ملاقات هم بوده كه\r\n\r\n\r\n","description":"","footnote":"\r\n( 10 ) . نقش‌هائى خاص زمان ناصر الدين شاه كه از گل و برگهايى با پرندگان مغنى بر آنها تصوير مىشد .\r\n( 11 ) . پايهء بنا كه نزديك پوشش درگاه رسيده باشد .\r\n","page_name":" 96 ","page_number":100},
  {"content":"\r\n\r\nشاه نظارت بنا را خود به عهده مىگيرد و مخارج آن را نيز حواله سوگلى خزانه‌دارش « امينه اقدس » مىكند .\r\nشايد اين تنها بناى دولتىاى بوده كه به كارگران آن اجرت مقرر پرداخت مىشده و مصالحش قيمت داشته و لعن و نفرين كمتر همراهش بوده است ، چه رسم كلى در ساختمان اين گونه ابنيه بر اين بوده كه عمله اكره‌اش بايد به صورت بيگار از زندانيان و روستائيان تأمين شده ، مصالحش با كلك كوثر « 12 » به مفت پاى كار آمده ، اجرت كارگران ، مانند بنا و نجار و نقاش و آهنگر و غيره‌اش پايمال ترس و تهديد و دفع الوقت گرديده ، معمارش فقط به افتخار خدمتگزارى قبول زحمت نموده بلكه از جيب خود نيز چيزى سبيل چرب‌كن اطرافيان بكند .\r\n\r\nخدمه و سكنهء اندرون\r\nخدمه و عمله اندرون را سه دسته تشكيل مىدادند 1 - فراش‌ها و سربازها كه حفاظت ارك و اطراف آن مينمودند 2 - كلفت‌ها و نوكرها و ديگر كاركنان از قبيل جاروكش ، باغبان ، چراغچى و سقا و غيره كه در داخل ارك خدمت ميداشتند 3 - سياه‌هاى غلام و كنيز كه امور حفاظت ناموس زنان حرم را عهده‌دار بوده مواظبت ايشان از برخورد با اجنبى و نامحرم مىكردند .\r\nدستهء اخير زن و مردهايى بودند كه به صورت برده از حبشه و زنگبار خريدارى شده زن‌هايشان را آموزش جاسوسى و خبرچينى داده مردهايشان را خصيه كشيده به نگاهبانى خانم‌ها مىگماشتند . مردمانى ساده‌دل و محل اعتماد كه مگر بعضى ناپاكىها را از معاشرت و همنشينى با بدان مىآموختند و افرادى كه تا آخر عمر دست از وفادارى به ولينعمت خود نمىكشيدند . دده باشى نام افتخارى زنان ايشان بوده و خواجه باشى « 13 » نام مردان اين جماعت كه در اثر خدمتگزارىهاى صادقانه و امانت و درستكارى به آن مفتخر مىشدند .\r\n\r\n\r\n","description":"","footnote":"\r\n( 12 ) . لفظى مخصوص عوام به معنى نيرنگ‌سازى . حيله‌گرى ، حساب‌سازى ، حقه و تهديد و دروغ و دغلى .\r\n( 13 ) . مردانى كه از آنان قطع رجوليت مىشد و موى صورتشان از رويش افتاده . چهره‌شان صورت نسوان و صدايشان آهنگ صداى زنان ميگرفت .\r\n","page_name":" 97 ","page_number":101},
  {"content":"\r\n\r\nاگر چه كار اين گروه پذيرايى خانم‌هاى اندرون و رسيدگى به غذا و نظافت منزل و امور روزمرهء آنها بود اما در باطن تكليفشان تفتيش و مواظبت رفتار و حركات آنان با خويشان و بستگان و ملاقاتشان در معاشرت‌هاى همخانگى با يكديگر و دقت در مكاتبات و مراسلات و مانند آن كه دقيقا زير نظر گرفته به عرض خواجه باشى برسانند .\r\nخواجه باشى نيز وظيفه داشت كه مانند سرپرستى مختار حركات كم اهميت زنان را گوشزدشان نموده ، زشتىهاى ناهنجارشان را به سرپرست زنان اندرون كه از مسن‌ترين و محترم‌ترين بانوان حرم انتخاب مىشدند اطلاع بدهد تا در صورت لزوم به سمع شاه رسانيده يا هر گونه كه خود صلاح بدانند از پرده‌درى و تنبيه و توبيخ و اختفا عمل بكنند . اين دقت و مواظبت در مراقبت زنان از آن جهت بود كه بانوان حرم شاه در زمرهء نواميس اكبر به شمار آمده بايد از ديد هر نامحرم بر كنار بمانند و همين سنت بود كه ايشان را در رديف زندانيان سياسى خطرناك قرار مىداد كه خدمه بايد كمال توجه و امعان نظر در جهتشان مرعى داشته تا آنجا كه اين محروميت‌ها و محدوديت‌ها بسا از آنان را به طرف مرگ و انتحار مىكشيد . مخصوصا اين سخت‌گيرىها هنگامى به اوج مىرسيد كه بخواهند جهت ملاقات پدر و مادر و خويشان پا از اندرون بيرون گذارده يا حركت و سفرى در پيش داشته باشند .\r\nخانم اندرون حق نداشت حتى به عمارات داخل اندرون رفت و آمد نمايد مگر با چادر سياه و چاقچور « 14 » و روبنده « 15 » و حفظ و حصان تمام ، همراه مواظبت كامل خواجه‌ها و دده‌ها كه مستخدمين مرد را از مسير او بر كنار بكنند . حق رفت و آمد به خانهء هيچيك از اقوام و خويشان و پدر و مادر خود را نداشت مگر با اجازهء\r\n\r\n\r\n","description":"","footnote":"\r\n( 14 ) . پاىپوشى مانند شلوار گشاد ، در مصرف جوراب كه از پارچه سياه ، با چين و چروك‌هاى زياد كه اندام پا ظاهر نشود دوخته ميشد ، مگر از مچ پا بپايين كه مچش تنگ و با انداختن كف به صورت جوراب درآمده ، بگونهء شلوار به پا كشيده شده با بندى كه از ليفه‌اش ميگذشت بكمر محكم شده گره مىخورد و بسا كه اين گره‌ها در زنان جوان وسيلهء دده‌ها نظارت و قفل شده ، در قضاى حوائج توسط خودشان باز ميشدند !\r\n( 15 ) . پارچه‌اى معمولا سفيد به عرض نيم متر و طول يك متر براى پوشش رو كه براى ديد در آن ، مقابل چشم‌ها را مشبك مىساختند و بندشان بسر بسته از جلو صورت به طرف پايين ميآويختند .\r\n","page_name":" 98 ","page_number":102},
  {"content":"\r\n\r\nتعدادى از زنان حرمسراهاى سلاطين قاجار .\r\n\r\n","description":"","footnote":"","page_name":" 99 ","page_number":103},
  {"content":"\r\n\r\nقبلى و اينكه كلفت و كنيز مطمئنى از طرف خواجه‌باشى همراه داشته باشد و اجازهء خريد متاع از دكان و بازارى را تحصيل نمىنمود مگر در خلوت‌ترين ساعات روز و اينكه چند غلام و كنيز همراهش باشند و دستور اينكه جز از دكاكينى كه فروشندگان پير فرتوت فرسوده داشته باشند خريد ننمايد .\r\n\r\nخاتون‌سوارى\r\nسوارى خانم‌هاى حرم چه در شهر و چه در خارج به اين صورت انجام مىگرفت كه اولا شيشهء كالسكه يا كالسكه‌ها را « اگر اردو وار حركت داده مىشدند » از داخل پرده سياه آويخته هر يك را از جلو عمارتشان كه چندين دده و غلام همراهشان باشد و كالسكه‌چى تا سوار شدنشان سر به پايين و ديده بر هم و پشت به ايشان داشته باشد سوار بكنند و دسته‌اى فراش و شاطر « 16 » سواره و پياده كه در معيتشان حركت نمايد و گماشتگانى از فراش و سرباز كه در مسير راه ، مردم را با پشت به خيابان داشتن و « كور شو - دور شو » گفتن كنار زده از ديدگاه نامحرم به دور بدارند حركت بكنند . چنانچه بادسام و بيمارى وبائى ميباشند كه بايد مردم از ايشان پرهيز داشته و مردم امراض مسرىاى كه بايد از ايشان اجتناب بشود !\r\nاين رسم تا زمان سلطان احمد شاه همچنان برقرار بود و از تنبيه‌شدگان بىادب و آداب‌ندان اين خاتون سوارىها يكى هم خود اين نگارنده كه چون در اثر بىاطلاعى روزى بر كالسكه‌ها خيره شده بسرقت نظر پرداختم با شلاق محكمى كه توسط شاطرى بر شانه‌ام نواخته شد مؤدب گشته پشت به آنها نموده آداب‌دان گرديدم !\r\nاما از آنجا كه «\r\n پرى رو تاب مستورى ندارد - * در ار بندى سر از روزن بر آرد \r\n» با همه اين سخت‌گيرىها هر روز افتضاحى بود كه بر افتضاحات گذشتهء اين خواتين اضافه شده رسوايىهايى كه از ارتباطاتشان با خادمان و نوكران و غلام‌بچه‌هاى داخل و خويش و بيگانه‌هاى خارج بر سر زبان‌ها مىافتاد و\r\n\r\n\r\n","description":"","footnote":"\r\n( 16 ) . جوانان چابك و پر تحرك كه سواره يا پياده كنار اسب ارباب تاخته ، يا طرفين كالسكهء ايشان ميدويدند .\r\n","page_name":" 100 ","page_number":104},
  {"content":"\r\n\r\nشيشه‌هايى كه با همه دربستگى رطوبت خود را پس داده گزك‌هايى كه به دست مردم ميدادند !\r\nلازم بتذكر است كه اين ننگ و نامه‌ها همواره از جانب زنان تازه‌وارد ناشى به كار بىاطلاع به رموز كلفت و نوكردارى و دست به جيب‌نروها و مانند آنها بظهور ميرسيد كه محارم خود را از انعام و هديه و دهان شيرين كنك محروم داشته يا از ترس رسوايى جرأت در ميان گذاشتن اسرار خويش با آنها نمىكردند . در حالى كه هر آينه اندك اطلاعى از راه و روش چگونگى اندرون و زندگى با بزرگان داشتند درمىيافتند كه ميتواند همان خدمهء مستحفظ بهترين وسيلهء كاميابى آنها بوده ، همين مراقبان غليظ و شديد اگر دمشان ديده ، از طرفشان خوشنود شوند برايشان مىتوانند از نزديكترين محارم و با خوشايندترين انعطاف‌ها بوده ، به نيكوترين وجوه وسيلهء ارتباطشان نه در داخل اندرون ، بلكه با دنياى خارج فراهم آورند ! چنانچه كارآموخته‌هاى ايشان از همين اصول پيروى مىكردند .\r\nغلام و كنيز و دده خواجه‌هايى كه با همه وفادارى به ولينعمت با چند اشرفى ، امپريال موم و مرهم شده ريش خاطر خواتين مرهم‌گذارى مىكردند و عزرائيل‌هاى جان‌ستانى كه زرد و سفيدى سكه‌هاى طلا و نقره‌رنگ و بصيرت ديدگانشان دگرگون و شنوانيدن صداى به هم خوردن مسكوك ميان كيسه‌ها گوش‌هايشان از شنوايى انداخته ديده‌ها را نديده ، شنيده‌ها را ناشنيده ميساختند !\r\nبا پول ، چه جوان‌هاى دلربايى كه توسط همين مستحفظين ملبس به لباس زنانه و سرخاب سفيداب مالى گرديده به نام خاله خواهر خوانده به اندرون راه يافته وسيله كام‌گيرى ميگشتند و چه فراش و نوكرها كه از طريق پول وسيله همين مؤتمنين نيمه شب‌ها خدمتگزارى خانم‌ها مىكردند ! پول سفيدى كه كارگذار روزهاى سياه مىآمد و سكه‌هاى زردى كه جهنم اندرون را بهشت مينمود !\r\n\r\nزن و دربار\r\nاز انصاف نبايد گذشت كه غير اين احوال هم نمىتوانستند داشته باشند كه از ورود به اندرون ، تا مرگ و فرار و مثل آن به غير يكى دو نوبت رنگ همبستر نديده كنار گذاشته مىشدند ، چه زن در نظر آن ولينعمتان به منزلهء مبرز « 17 » و مبالى بود كه\r\n\r\n\r\n","description":"","footnote":"\r\n( 17 ) . آبريزگاه ، خلا .\r\n","page_name":" 101 ","page_number":105},
  {"content":"\r\n\r\nفقط بايد خود در آن تخليه و بلكه بىارزش‌تر از آن جز براى يكى دو نوبت به كار نيامده بايد كنار گذاشته شوند .\r\nبه اين گونه كه ولينعمتان جهان مطاع و قدر قدرتان خورشيد شعاع به ييلاقى مىرفته روستائيان به تماشا مىآمده ، چند تن مورد توجه قرار گرفته به اشاره‌شان بايد كار راه‌انداز چند شبه مىشده ، به قشلاقى مىرفته به پيشواز مىآمده‌اند به همان كيفيت چند سرشان بايد افتخار خدمتگزارى مييافتند ، و تا بدنامى نياورده براى آن ولينعمت هو و جنجال و سر و صداى خلاف شرع نداشته به حرام‌خوارى و زناكارى متهم نشود نام صيغه‌اى بر آنها ميشد و از آنجا كه لمس وجود مبارك مس و آهن وجود آنان را كيميا ميساخته « ناموس اكبر » « 18 » مىگشته‌اند جيره و مواجب و اطاقى در اختيارشان قرار گرفته در گوشه‌اى از اندرون زندانى و از هر گونه آزادى و حق حيات محروم مىشدند ، تا آنجا كه چه زياد زائيده يك قل و دو قل و سه قل بچه آورده شاه را از آن خبر نمىشده ، مىمرده دفن مىشده ، تا گرد ملالتى خاطر مبارك همايونى آزرده مىكند ، دستور بوده نگذارند مطلع بشوند .\r\nنام زنانشان را بايد امين خلوت و حاجب الدوله به عرض برساند و محل و صورت خدمتگزاريشان را خدمهء سرور در اختيار بگذارند و مرتبه دوم خلوتشان منوط به اين بود كه تا چقدر توانايى مالى داشته بتوانند دست اندركاران امور مباشرت را از خود خوشنود بكنند !\r\nهر زن بجز يك نوبت حق تمنا نداشته مگر خاطر همايونى به وى تعلق بيابد و تعلق خاطر مبارك صورت نمىگرفت مگر آنكه زير سبيل خدمهء سرور و امناى خلوت چرب شده ، يا نظر مساعد ؟ به او داشته باشند و نظر مساعد ايشان به دست نمىآمد مگر آن كه اگر غير سياه‌هاى دور از رجوليت باشد اول كام دل ايشان حاصل نموده ، يا به همان صورت قبول خدمتى كه برايشان با ديگرى تكه گرفته مىشود نموده ، يا سر كيسه شل نمايند و سياه‌ها را از مرد و زن كه فقط پول و پيشكش ، آن هم نظرگير و قابل اعتنا بتواند رام بكند و مسلم بوده دختر دهاتى\r\n\r\n\r\n","description":"","footnote":"\r\n( 18 ) . نام يكى از اسرار كيميا .\r\n","page_name":" 102 ","page_number":106},
  {"content":"\r\n\r\nتهىدست فلك‌زده‌اى كه از كنج دهاتى به اندرون راه يافته در برابر صدها زن كار كشته و ارقه‌ى گرم و سرد چشيده قرار ميگرفت چگونه ميتوانست كار راه‌اندازى خويش نمايد و ناچار كه بايد يا در حسرت وصال سوخته ، يا دستى از غيب باغبان و فراش و آشپز و مهتر و كالسكه‌چىاى بيرون آمده كارى كرده يا خود به صورتى سر به نيست بكنند .\r\nهر زن بايد با اجازهء امين خلوت و ملكهء اول در سان ورژه‌ى عصر به عصر « 19 » حضور بيابد كه بستگى به اوضاع و احوال رشوه و رشاء و مسائل سابق الذكر پيدا مينمود . مگر فرمان احضار همگانى و بسيج عمومى صادر شده باشد و در اينجا باز آنهائى در صف اول واقع شده رخصت آرايش و پيرايش و جلب نظر مىيافتند كه از خاتون اول حرم و دست‌اندركاران اجازه داشته باشند ، در غير اين صورت نه تنها در صف مؤخر « 20 » قرار گرفته بايد سر و روى خود را بد منظر ساخته به جاى بزك گلرنگ و زردچوبه و مثل آن ماليده چهره‌ى خود نامطلوب نموده ، بلكه حالت برخورد و سلام و تعظيم خويش را بدحالت و بد لعاب بدارند و واى به حال زنى بود كه در اين صورت هنوز جلب نظر مبارك نمايد و بطور خلاصه هر دست‌يابى با قبلهء عالم و بغل‌خوابى با او مستلزم بسا احوال از تملق ، چاپلوسى و كلفتى و زيردستى زنان پيش‌كسوت و رشوه پيشكش‌هاى مالى و بدنى ! به اين و آن ، از دده و كنيز و ( خاتون خلوت ) و ( پيشخدمت حضور ) و ( امين حرم ) تا غلام و غلام بچه و حاجب و عملهء طرب و مثل آن ميگرديد كه براى هر زنى ميسر نمىافتاد .\r\nشايد هم يكى از جهات كثرت زوجات و غلغله‌ى زنان در حرم‌هاى شاهان قاجار اين بوده كه جز درمانده‌ها و بىسر و پاها و روستائيان و بىكس و كارها تن به زوجيت و بزرگداشت ايشان نميداده ، خود آنان نيز طبق تشخيص و نظر اين كه :\r\n« زن و مرد ندارد و صاحب روح بزرگ و اصالت ذات تن به تمكين فرومايه اگر چه\r\n\r\n\r\n","description":"","footnote":"\r\n( 19 ) . هر روز عصر زنان به صف دشتبان ( شانه به شانه هم ايستادن ) مىايستادند و شاه از ايشان سان ديده هر چند نفر از آنان را كه مورد نظرش واقع مىشد با اشاره عصا انتخاب مىكرد و جهت همبسترى در اختيار مشاطه‌ها و عملهء خلوت قرار مىگرفت .\r\n( 20 ) . صف دوم محل زنان صاحب عذر و مانع و آبستن بود كه رشوه نداده‌ها و بىپشت و پناه‌ها نيز بايد در صف آنان بروند .\r\n","page_name":" 103 ","page_number":107},
  {"content":"\r\n\r\nمالك تاج كيان باشد نمىدهد . » « 21 » و به اين خاطر جز به بىسر و پاها رضايت نمىدادند كه اين قبيل زنان هم اگر ( شاه جان ) ى گفته قربان صدقه‌ى خوشايندى رفته ، از طرف چاپلوسى و گنده‌بينيشان « كه آن هم بخاطر جلب استفاده بود » جلب رضايتشان ميگرديد ، اما از آنجا كه فاقد هر گونه ادب و آداب و تعليم و تربيت و سواد و اخلاق و دانستنىهاى معاشرت سلاطين بودند ارضا نشده بدلشان نمىچسبيد و بدنبال يار گمشده و مطلوب نايافته اين زن و آن زن و قبول همسرانى به نمونه‌ى زير مىكردند . « 22 »\r\nديگر از خدمهء اندرون سربازهاى مأمور پست‌هاى قراولى بودند كه نگاهبانى كوچه‌هاى قلعه و برجهاى ارك مىكردند و فراش‌هاى دربان با كلاه‌هاى تخم مرغى شكل از پشم يا نمد همراه قباهاى سرخ و شلوارهاى سياه و گاهى قبا و شلوار يك رنگ و سرهم از قرمز آتشى و شال باريك يا كمربند چرمى و گيوهء لب\r\n\r\n\r\n","description":"","footnote":"\r\n( 21 ) . در صدق مدعا اين سخن از خود ناصر الدينشاه به دامادش امام جمعه كه چون طرف ايراد او واقع مىشود كه چرا يك زن حسابى نميگيرد تا اينهمه كثافت بدور خود جمع نكند ؟ ! ميگويد آدم حسابى دختر به خشتمال و عمله و پينه‌دوز ميدهد و بما نميدهد ، و به تأييد سخنش كربلائى على چينى بندزن را مثال آورده كه چون بخواستگارى دخترش فرستادم جواب داد اى كاش من و خانواده‌ام ميتوانستيم نان و پنير و اطاق كاهگلى خودمان را با جلال و شكوه سلطنت عوض بكنيم و شبانه دخترش را به شاگرد خياطى داده خود را خلاص مىكند . كه اين تنها به امر زن خلاصه نشده ، بلكه بخاطر حقارت روح و پستى نسب كه عجيب‌بينى و بزرگ‌دانى خود ، اگر چه به دروغ ميخواستند ، حتى ملزومين كشور و گردانندگان امور مملكت را كه بايد از نجيب‌زادگان و طبقات اشراف بوده باشند ، از بىاصل و نسب‌ها و بىاصالتان و گدازادگان انتخاب ميكردند ، چه بجز اين گونه بىكسان كسى آنگونه سخنان ، مثل ظل الله و ولى امر و قبله‌ى عالم و مطاع جهان و آنچه در ارض و سما و عرش و فلك و ملك و خصائص فرشتگان و فرستادگان از آن برتر نبود بايشان نميچسبانيد . تا آنجا كه اين حالات شخصى مثل اديب الممالك را بفغان آورده وادار بسرودن اين بيت مىكند :\r\n گفتم به فلك كه هيزپرور شده‌اى ؟ * گفتا كه على الناس على دين ملوك \r\n( 22 ) . يكى از منسوبين مادرى نگارنده را حكومت شوشتر مىدهند و شبى جهت رفع دلتنگى مى و معشوق طلب مىكند و برايش شيشه‌اى عرق خرما و زنى سياه‌چرده درشت استخوان به نام قمر سياه كه بهترين روسپى آنجا بوده مىآورند . زن به مجرد رسيدن و سلام مىگويد : . . ن موخام برم و حاكم مىگويد : آخر خانم ! حرفى ، نقلى ، نازى نوزى ، بدون مقدمه كه نمىشود و زنك مىگويد : من ناز و نوز ندونم - مخواى برات بگو . . !\r\n","page_name":" 104 ","page_number":108},
  {"content":"\r\n\r\nبرگشته در قيافه‌هاى مختلف از ريش و سبيل‌دار كه با چماق‌هاى نقره‌اى بلند ، تك تك و جفت جفت جهت احترام كنار درها مىايستادند ، تا گونه‌هاى ديگر امثال مأموران بىمأموريت و بىكار تشريفات كه سالى يكى دو نوبت با كلاه‌هاى پاخ‌پاخى « 23 » شرابه منگوله‌دار و شمشير حمايل و لباس‌هاى زرق و برق‌دار در اعياد و سلام‌ها حاضر مىشدند .\r\nوظيفه‌ى فراش‌ها و قراولان اگر چه زير نظر داشتن رفت و آمدكنندگان بود كه بايد بطور منظم محل خود را مواظبت داشته باشند اما كمتر در سر پست خود ديده مىشدند كه يا در فراشخانه به گفت و شنيد و عرق‌خورى و قمار و يا به دكاندارى و كسب و كارهايى كه در خارج داشتند مىپرداختند مگر هنگامى كه احتمال تردد شاه را داده يا از اندرون كاسب و فروشنده‌اى مانند بزاز و زرگر و جواهرفروش خواسته از آنها گمان پول چاى و تلكه تسمه‌اى « 24 » داشتند .\r\nاز اين رو هر كس از كسبه و اهالى اطراف مىتوانست جهت بردن آب و خريد اغذيه و اشربه به حياطها و آشپزخانه‌ها و بيرونىها رفت و آمد نمايد و بچه‌ها كه حتى در باغچه‌هاى عمارات آن با بچه‌هاى اندرون به بازى و تفريح و جست و خيز بپردازند ، از جمله راقم اين سطور كه بيشتر اوقات را با بچه‌هاى محل در عمارات و حياطها و باغچه‌ها مخصوصا در تابستان‌ها در حوض صد فواره آن بازى و آب‌تنى و سر و صدا مىكرديم و چه بسا كه با شاه ( احمد شاه ) يا محمد حسن ميرزا وليعهد نيز روبرو مىشده تعظيم و سلام مىكرديم .\r\nخدمتگزاران ديگرى نيز مانند : فراش ، سقا ، چراغچى ، باغبان ، سورچى ، زين‌دار ، مهتر ، كالسكه‌چى ، ميرآخور ، قاطرچى ، خياط و نانوا ، آشپز ، سلمانى ، دلاك ، لباس‌دار ، مشاطه ، نديم ، شاعر ، نقيب « 25 » و كتاب‌خوان « 26 » و ده‌ها و بلكه صدهاى\r\n\r\n\r\n","description":"","footnote":"\r\n( 23 ) . كلاه‌هائى با پشم‌هاى دراز كه پشم‌هاى آن تا روى چشم مىآمد و سربازهاى تشريفات به سر مىگذاشتند .\r\n( 24 ) . جيب‌كنى ، بند شدن .\r\n( 25 ) . كسى كه در اعياد و سلام‌ها مدح و منقبت شاه و در روضه و تعزيه كارگردانى آنها داشته باشد ، و همچنين بخاطر اعتبار ارتباطش با دربار رئيس گداها كه هيچ گدا بدون پرداخت مقررى معلوم روزانه به او حق گدائى نداشته باشد .\r\n( 26 ) . كسى كه هر آينه شاه موقع خواب ميل شنيدن قصه داشته باشد برايش تا موقع بخواب رفتن ، كه\r\n","page_name":" 105 ","page_number":109},
  {"content":"\r\n\r\nديگر حقوق‌بگير بودند كه هر گروهشان تشكيل جماعتى داده بزرگ آنها را ( باشى ) يا ( چى ) مىگفتند مانند رئيس فراشها را كه فراشباشى و رئيس چراغ‌چىها را چراغچىباشى و بزرگ مهترها را مهترباشى ميخواندند .\r\nمواجب‌بگيرهاى ديگرى باز منتسب به دربار مىشدند كه حقوقى مستمر از صندوقخانه « 27 » و عوايدى جداگانه از اندرون دريافت مىكردند امثال واعظ و پيش‌نماز و مسئله‌گو و روضه‌خوان و تعزيه‌خوان و مطرب و دلقك و آوازخوان و مكبر و منجم و معبّر « 28 » و دعاگو كه پشت به پشت مشاغل و مناصب مذكور را از پدران در دربار به ارث مىبردند . غير از دستگاه تشريفات و ركابدارى كه هم جيره و هم مواجب دريافت مىداشتند .\r\n\r\nوقايع شمس العماره\r\nكلاه فرنگى ساعت شمس العماره كه هميشه بر بالاى آن بيدقى جنبش مينمود ، داراى عجايبى بود كه تهرانىها از آن حرف‌ها مىزدند ! اول اينكه : در زوال حكومت محمد عليشاه روزى كلاغ‌ها بر بيدق حمله‌ور مىشوند و با منقار آن را ريز ريز مىكنند و دو روز بعدش محمد عليشاه گريخته مشروطه‌خواهان غالب گرديده سلطنت تغيير مىكند . دوم : ساعت بزرگ دو طرفه‌اى بر بالاى شمس العماره نصب شده بود كه با زنگ پر صدايى اعلام وقت مىنمود .\r\nدربارهء صداى زنگ اين ساعت نيز مىگفتند . كه در ابتدا صدايى داشته كه تا چهار فرسخ مىرسيده و در شهر به آن حدت كه حامله با بلند شدن صداى آن بچه ساقط مينموده و بيمار قالب تهى ميكرده است ! اگر چه اين اغراق و مبالغه‌اى بيش نبود و آن را بيش از حد بزرگ كرده ميگفتند شكايت مكرر اهالى شاه را مكلف مىكند كه دستور كر ساختن آن را داده تا با نمد صداى آن را خفيف بكنند ،\r\n\r\n\r\n","description":"","footnote":"\r\nبمرور ، با بهم رفتن چشم شاه او نيز صداى خود پائين آورد برايش كتاب بخواند . البته اين براى شبهائى بود كه ميلش از مى و مطرب و نرمش و مالش ساقط و به طرف كتاب جنبيده باشد و آن هم بنا به خواهش طبيعت كه به چه مطلب و موضوع از شوخى و هزل و جد رغبت نموده باشد .\r\n( 27 ) . حسابدارى .\r\n( 28 ) . تعبير خواب‌كن ، كه خواب اگر چه از بد نتيجه‌ترين باشد تعبير خوب دلپسند بكند .\r\n","page_name":" 106 ","page_number":110},
  {"content":"\r\n\r\nاما آنچه مقرون به حقيقت بود آن كه صدايش در سكوت شب‌ها تا اقصى نقاط شهر رسيده مردم را مستحضر مينمود . اين ساعت سال‌هاست كه از كار افتاده ولى اسكلتش خودنمايى مىكند . ساعت‌ساز آن هم ميرزا على اكبر خان ساعت‌ساز بود كه آن را كوك و تعمير مينمود .\r\nسوم : دو جغد نر و ماده بودند كه در محفظه اين ساعت لانه ساخته شايع بود فقط با هر تغيير سلطنت ظاهر ميشوند . مىگفتند در كشته شدن ناصر الدين شاه سه روز از لانه بيرون آمده بودند كه روز سوم شاه تير خورده تخت و تاج به مظفر الدين شاه مىرسد و در دوره محمد عليشاه به همچنين كه حكومت به احمد شاه مىرسد و آنچه اين شايعه يا حقيقت را واقعيت بخشيد بيرون آمدن و ظاهر شدنشان در روزهاى شانزدهم تا نوزدهم شهريور هزار و سيصد و بيست بود كه نگارنده خود ناظر آن بودم و در ميان سالمندان و معمران وطوطه‌هايى انداخته بود كه خدا عاقبت پيدا شدن جغدها را به خير گرداند كه بلوا و آشوب و وقايع هولناكى را خبر مىدهند و همان شد كه مىگفتند : رضا شاه استعفا داده متفقين وارد تهران شده قشون اجنبى مملكت را مورد تاخت و تاز و يغما و تجاوز قرار داده ، قحطى و كشتار و ناامنى همه جا را فرا گرفت و بدستشان شد آنچه كه از خجالتش بايد زبان قلم بريده چهره به كف سرافكندگى پوشانده زار بزنم ! !\r\n\r\nهودج نقاله\r\nديگر از وقايع عجيب شمس العماره ، داستان غريب عروسى دختر مظفر الدين شاه با پسر مؤيد الدوله حاكم تهران بود كه چون كار عقد ازدواج اين پسر عمو و دختر عمو خاتمه يافته به عروسى مىرسد ، تا آنكه اين جشن هر چه شاهانه‌تر برگزار شده باشد از طرف اداره تشريفات پيشنهاد مىشود كه هودج نقاله‌اى درست شود تا عروس را از آسمان به خانه داماد برسانند ، در معنى فرشته‌اى كه به داماد نازل شده حامل سعادت مىباشد . به اين ترتيب نقاله‌اى فراهم شده يك سر سيمش به ستون ساعت شمس العماره و سر ديگرش به بادگير خانه داماد كه در سيصد قدمى آن يعنى در گذر نوروز خان بوده محكم شده اسباب كار از هر جهت فراهم ميگردد ، لاكن عروس در رفتن به آن سر باز زده ترجيح مىدهد با كالسكه\r\n\r\n","description":"","footnote":"","page_name":" 107 ","page_number":111},
  {"content":"\r\n\r\nبرود و واقعه‌ى مهمترش آنكه شب عروسى ميان عروس و داماد واقع مىشود . اولا اين از جمله عروسىهائى بوده كه مشابه آن را هيچ پيرى در تهران بخاطر نمىآورده ، چه از نظر تشكيلات و تشريفات و مهمانى و سور و سرور و اطعام فقرا ، به مدت هفت شبانه روز و چه از حيث مهريه كه از لباس و جواهر و آب و ملك و منقول و غير منقول كه در قباله قيد و از ناقل داستان مرحوم سيد حسن خان صافى پيشكار خانهء داماد به حقير تفويض شده بود كه از جمله پانزده هزار اشرفى و دوازده پارچه آبادى و دوازده رشته قنات و دوازده آسياب و دوازده كاروانسرا و بسا دوازده تا از اين قبيل به نيت دوازده امام و ديگر و ديگر كه در آن ثبت مىشود .\r\nبه اين ترتيب مقدمات عروسى برگزار و شب عروسى رسيده داماد نيز به صورت رونما سينه‌ريز دانه‌نشانى از الماس و زبرجد ، كه معادل سيصد هزار تومان قيمت داشته به عروس تقديم و كار زفاف بپايان رسيده وارد سخنان متفرقه ميشوند و اول سخن عروس اين كه چه بهتر ، در اين شب كه شروع زندگيمان مىباشد هر يك معايب ديگرى عنوان بكنيم ، تا با رفع آن بكمال مطلوب برسيم .\r\nهر چه داماد از آن سر باز زده ، آن را كارى عبث و موجب دلخورى معلوم مىكند بخرج عروس نرفته ، تا آخر كه به اجبار به آن گردن نهاده ، به اين شرط كه نخست عروس عنوان نمايد و عروس كه گويا ناراضى از او كنار نشسته بوده ذكر معايب بهانه‌اش بوده ميگويد ، حضرت و الا را عيبى نميباشد الا اين كه قد و قامتشان كوتاه مىباشد ! و از او طلب عيب خود مىكند ؟ كه در اينجا باز هر چه داماد زيادتر خواهش صرفنظر نمودن و معذور داشتن خود مىكند ، عروس زيادتر به لجاجت مىافزايد ، تا آن كه داماد هم كه از قرار شرايط دوشيزگى در او نديده بوده ميگويد شاهزاده خانم هم عيبى نداشته بجز اين كه هم دهن و هم دهانشان فراخ مىباشد ! و جملهء داماد كمال نيافته بوده كه عروس با قشقرى پر فضاحت حجلهء زفاف را مبدل به ميدان حرب نموده بخانهء پدر بازميگردد و وقوع طلاق مىشود ! « 29 »\r\n\r\n\r\n","description":"","footnote":"\r\n( 29 ) . ضرب المثل‌هاى هر مملكت مطابق فرهنگ و خصوصيات مردم آن ساخته شده است ، از جمله ضرب المثل زير كه ميگويد ( مرگ فقرا و ننگ اغنيا صدا ندارد ) و بلكه اين نخستين واقعه باشد كه در قسمت دوم آن كه بىصدائى ننگ اغنيا باشد مفهوم مخالف ميدهد و البته ، از چنان دربار و وضع داخل آن بعيد نبوده كه عروس از روى امتحان و قياس داماد با مردان ديگر قد و قامت ؟ ! او\r\n","page_name":" 108 ","page_number":112},
  {"content":"\r\n\r\n\r\nو اما ماجراى قباله\r\nقباله‌اى در قطع يك ذرع طول و سه چهارم آن عرض كه بر روى كاغذ ترمه نوشته ، كاغذش بر روى پوست آهو چسبانده شده ، با بهترين خط نستعليق و املاء و انشاء تحرير و به نيكوترين وجوه ممكنه حاشيه‌بندى و سرلوحه‌سازى و با طلا و لاجورد تزيين و تذهيب و به صورتى كه گفته شد باطل و با مبادلهء اشياء داده گرفته بخانهء داماد بازگردانده شده ، توسط ناقل مذكور به اين بنده تفويض مىشود ، كه چون جان نگهداريش ميكردم ، و زمانى به فكر قاب كردنش افتاده سراغش از عيال گرفتم و معلوم شد در زنيّتى كه ميخواسته بخرج داده ! خانه تكانى بكند ، با بسا اسناد و مدارك ديگر از جمله اشعار و نوشته‌جات خودم و روزنامه‌جات خارج و داخل قبل از زمان مشروطه تا آنزمان كه در صندوق بزرگى نگاه داشته بودم ، به اين نظر كه آشغال و جا تنگ‌كن ميباشند با صندوقش بيرون انداخته جايشان را قشنگ آب و جارو كرده است ! قباله‌اى كه پس از گذشت سى سال از آن تاريخ خبرش طبق نشانىهاى متن و موضوع از ديوار سالن پذيرائى سمسارى به اطلاعم رسيد كه قاب و شيشه و مشترىهاى چهارصد هزار تومانش را رد كرده بوده است ! كه البته تأسف نه به ارزش پولى آن ، بلكه به آن كه اگر باقى مانده بود ، لا اقل گراور تصوير و موضوع مطالبش در يكى از كتابهايم به نظر خوانندگان رسيده بود ، و مطابق آن موضوعات اسناد و كاريكاتورهاى تاريخى روزنامه‌جات آن كه ميتوانست بسا مفيد فايده بشود ، كه بايد گفت امان از بيسوادى و ضعف شعور ! و بخلاف آن همسر سى و چند ساله‌ى حال كه كاغذ پاره‌اى را از من حفظ و چون پربهاترين ورق بهادار نگهدارى مىكند .\r\nاز جمله نوشته‌جاتى كه بيرون ريخته شد قبالهء زن و مردى ديگر در مقابل قبالهء فوق الذكر بود كه بر روى نيم صفحه كاغذ معمولى به قطع وزيرى بنام ( كاغذ پستى ) نوشته شده بود ، بنام محمد و زينب كه در آن با پنج تومان مهريه و چند تكه تلك و پلك به اسم جهاز عقد شده بود و نام هشت بچه از آنها در گوشه\r\n\r\n\r\n","description":"","footnote":"\r\nرا قصير ديده بوده ، چه بدانيم كه بنا به تشخيص داماد و استفاده از جواب او ، عروس چند مرتبه هم سقط جنين و بلكه وضع حمل يواشكى داشته بوده است !\r\n","page_name":" 109 ","page_number":113},
  {"content":"\r\n\r\nكنار كاغذ با تاريخ تولد كه با آخرينشان سال بيست و هفتمين زندگيشان را نشان ميداد قيد شده بود !\r\n\r\nبا اين يك مشت الاغ چه بكنم ؟ !\r\nرازى هم در اين عروسى از يكى از متنفذين طرف اعتقاد ؟ كه بزرگ جلوت و يار خلوت مؤيد الدوله بوده فاش مىشود كه چون بساط طرب از هر جهت فراهم و ساغرهاى مى در مجلس بدست ساقىهاى گلرخ بگردش درمىآيد مؤيد الدوله نوكرى به خانه‌ى وى ميفرستد كه عيش از همه طرف مهنا ، شراب ارغوانى و كلوچه زعفرانى مهيا فقط حضور جنابعالى را لازم است تا آن را به كمال رساند و ايشان جواب ميفرستند : و اما « اشكال كار در اينجاست كه چون مجلس علنى است فردا با اين يك مشت الاغ چه بكنم ؟ يعنى مردم ! كامتان شيرين و شرابتان دلنشين ، سهميه مرا خشكه ارسال فرماييد ! » حرف سربسته‌اى كه تا ظهر فردا به گوش اهل شهر رسيده چهار محلهء تهران را پر مىكند !\r\nاز تشريفات اين عروسى و اتلاف مال و ريخت و پاش و خرابى و حضور جمعيت آن همين بس كه چون پدر داماد خرابى گل و باغچه‌ها را مينگرد و از قاآنى « 30 » كه همراهش داشته ميخواهد چيزى درباره‌اش بگويد . قاآنى فقط ميتواند مدد از سعدى گرفته بگويد (\r\n بساط سبزه لگدمال شد به پاى نشاط * - ز بسكه عارف و عامى برقص برجستند \r\n) و جبه‌ى شاهزاده به صله به دوشش انداخته مىشود .\r\n\r\nتكيه دولت\r\nديگر از اماكن پيوسته به ارك شاهى تكيهء دولت بود كه در ماه‌هاى محرم از طرف دربار و سلاطين در آن روضه‌خوانى و تعزيه‌دارى به عمل مىآمد و ساختمان سه طبقه مدورى از روى نقشهء تماشاخانه‌هاى فرنگ كه سقف آن با چادرى بر روى خرپاى « 31 » آهن پوشيده مىشد .\r\n\r\n\r\n","description":"","footnote":"\r\n( 30 ) . ميرزا حبيب قاآنى شاعر شيرازى بنام حكيم قاآنى مداح و قصيده‌سراى زمان قاجار .\r\n( 31 ) . اسكلت شيروانى .\r\n","page_name":" 110 ","page_number":114},
  {"content":"\r\n\r\nهر بزرگ و صاحب مقامى بنا به اقتضاى زمان در عمارت خود يا حوالى آن حسينيه و تكيه‌اى براى عوام‌فريبى داشت و به وسيلهء آن به ريشخند و جلب قلوب مردم مىپرداخت و اين تكيه نيز يكى از آنها بود كه بنا به موقعيت و مقام شاه صاحبى و دربارى خود بر ديگران تفوق مىگرفت . در اين مكان از اوايل سلطنت ناصر الدين شاه همه ساله تعزيه‌خوانى و روضه‌خوانى برقرار مىشد تا اوايل سلطنت پهلوى كه كم كم به تقليل و تعطيل انجاميد .\r\nاين تكيه سه راه داشت كه دو راه آن مثل كوچه تكيه دولت ، مقابل بازار كه مخصوص مردها بود و در شمس العماره براى زنان كه عوام نيز از آن تردد مىكردند و در ديگرى مخصوص خواص از جمله شاه و درباريان از داخل اندرون كه به شاه‌نشين آن بازمىگرديد . اين مكان كه تا بيست و چند هزار جمعيت در آن جاى مىگرفت ، ابتدا در چهار طبقه بنا شده بوده كه زمان مظفر الدين شاه در اثر شكستگىهايى در پايه‌ها لازم مىشود طبقهء فوقانى آن را خراب كرده بار ستونها را سبك نمايند و ضمنا توسط مهندسين فرانسوى بجاى ديرك « 32 » كه همه ساله موقع كشيدن چادر موجب زحمات فراوان ميگرديد و غالبا دچار بادهاى شديد شهريار گشته از جا كنده شده خطراتى بوجود مىآورد ، اسكلتى عرقچين‌مانند از آهن به روى آن استوار مىشود كه چادر بر روى آن كشيده ميشد .\r\nطبقات سه گانه آن طاقنماهايى با طاقهاى مقوس بود كه در مرتبه دوم و سوم آن پشت پرده زنبورى « 33 » ها زنهاى تماشاچى جمع مىشدند و طبقهء هم كف آن از طرف اعيان و رجال و وزرا و امنا و رؤساى اصناف آذين‌بندى شده زينت ميگرديد . هر طاقنما از طاقنماى ديگر بهتر و زيباتر و باشكوه‌تر بسته مىشد كه با چشم‌همچشمى كامل و پرخرج‌ترين سليقه‌ها انجام گرفته بايد جلب نظر شاه مينمود .\r\nبستن هر طاقنما شامل بود بر گستردن و كوفتن بهترين قالى قاليچه‌ها و\r\n\r\n\r\n","description":"","footnote":"\r\n( 32 ) . تيرهاى بلند بجاى ستون كه چادر بوسيله آن استوار مىشد .\r\n( 33 ) . پرده‌هايى از پارچه‌هاى محكم كه با دست مشبك و مادگىدوزى شده بود .\r\n","page_name":" 111 ","page_number":115},
  {"content":"\r\n\r\nگرانبهاترين طاق شالها و آويختن سنگين‌ترين چلچراغها و قرار دادن جالب‌ترين شمايل‌ها و نصب خوبترين سياهىها و بيدقها و علم و كتل « 34 » ها و ديگر و ديگر اشياء از قنديل و شمعدان و فانوس و جارو گوى و ديواركوب « 35 » و غيره و مظاهر جنگ و ستيز صحراى كربلا از شمشير و سپر و نيزه و گرز و شش‌پر و زوبين كه با شايستگى و بايستگى تمام جلوه‌گرى كرده مخصوصا نور چراغهاى برق كه در سالهاى اخير بر آنها اضافه شده در و ديوار و اسكلت و چادر و سقف و ستون‌ها را ديدنىتر مىنمود .\r\nافتخار بستن اين طاقنماها خود به خود نصيب نميگرديد كه بايد قبلا با پيشكشىها و تقديمىهاى قابل توجه از شاه كسب اجازه بكنند و بهترين طاق‌نماها در اختيار كسى قرار مىگرفت كه پيشكش ارزشمندتر يا تقديمى زيادتر داده باشد و همچنين رسم همه ساله بود كه در شب هشتم محرم اين قرار را با فرستادن نقدينه و تقديمى تازه تجديد كرده از آن سو مفتخر به خلعت شاهانه‌ى طاقشال گرديده اجازهء بستن سال ديگر را دريافت نمايند و مسلم بود كه ارتقاء يا تنزل طاقنماداران كه طاقنماهايشان مقابل جايگاه يا در كنار و دور از ديدگاه همايونى باشد نيز بسته به آن بود كه آخرين پيشكش شب هشتم را ما فوق ديگران يا كمتر از سايرين تقديم كرده باشند . اين همان پولى بود كه جهت هر اتفاق كوچك و بزرگ ديگر بايد بزرگان و صاحبان اسم و رسم حضور سلاطين قجر تقديم بكنند ، مانند رفتن به سفر ، بازگشت از سفر ، روز تولد ، عروسى ، ولادت فرزند ، جشنها و اعياد ، سلام‌ها و رفع خطرها ، نازشست « 36 » ، مهمانىها ، چه در مهمان شدن و چه در مهمان نمودن . نزول اجلال‌ها جهت ملاقات و احوال‌پرسى ، جهت درخواست حكومت و بازگشت از حكومت و خلاصه در هر كار و برخورد بايد با دست پر حضور سلاطين را ادراك كرده هر بار نيز بر آن افزوده به سلاطين\r\n\r\n\r\n","description":"","footnote":"\r\n( 34 ) . پرچمى پاچين‌مانند كه بر چوبى كشيده شده ، بر سرش قبه‌اى از برنج يا نقره يا چيزى شبيه پنجه نصب مىكردند .\r\n( 35 ) . لاله دو شاخه و سه شاخه‌ى ديواركوب .\r\n( 36 ) . چنانچه شكارى مورد نشانه قرار مىگرفت و تير شاه به هدف اصابت مىكرد اطرافيان سرى سرى بايد چيزى بنام نازشست تقديم بكنند .\r\n","page_name":" 112 ","page_number":116},
  {"content":"\r\n\r\nصحن تكيه دولت در يكى از روضه‌خوانىها .\r\n\r\n","description":"","footnote":"","page_name":" 113 ","page_number":117},
  {"content":"\r\n\r\nقجر تقديم نمايند و با كم و زيادى همين تقديمىها و پيشكش‌ها هم بود كه مىتوانستند اندازه‌ى چاكرى و مقدار ارادت و دولتخواهى خويش اثبات بكنند .\r\n\r\nچادر تكيه دولت\r\nچادر اين تكيه نيز به نسبت مكان خود از بزرگترين و پرشكوه‌ترين پوشها بود كه بر سر اسكلت آهنى آن استوار ميگرديد ، چه سقف و « پوش » سلطانى به حساب مىآمد كه سايه بر سر ظل الله مىافكند ، همراه نقشهايى از شير و پلنگ و طاووس و مرغ و گل و گلدان و شيرهاى شمشير بدست و خورشيد به پشت ، همراه نواردوزىهاى قشنگ كه هر بيننده‌اى را مجذوب مينمود .\r\nبعد از طاقنماها و چادر و پوش و سياهىهاى كتيبه « 37 » و فرشهاى كف و قاليچه‌هاى ديواركوب و چلچراغهاى صد لالهء آويز و پايه‌دار زمينى ، عكسهاى قلمى و دوربينى شاه و وليعهد بود كه گوشه و كنار را پر كرده بود و پرده شمايلهاى ائمه و صحراى كربلا و مقاتل ، تخت‌بندى وسط جهت تعزيه‌خوانان ، بيدقها و كتل‌ها و علامت « 38 » ها و علم « 39 » ها و طوقها « 40 » و ديگر آلات و ادوات مربوطه ، مانند زره ، كلاه‌خود ، سپر ، شمشير و خنجر كه با قواعدى بجا به جرزها و اطراف نصب شده ، زيبايى تكيه را چندان مينمود .\r\nبعد از همه جلال و عظمت پيرايهء جايگاه سلطنتى ، يعنى شاه‌نشين بود كه آنچه در ديگر طاقنماها گرد آمده بود در آنجا جمع شده بود و بعد از همه اهميت و عظمت روضه‌خوانى و تعزيه‌خوانى او كه تالى آن در هيچ نقطهء ديگر تهران به نظر نميرسيد .\r\n\r\n\r\n","description":"","footnote":"\r\n( 37 ) . پارچه‌هاى سياه نوشته يا ننوشته كه بر جرزها و كتيبه‌ها مىكوبيدند و نشانهء عزاخانه به حساب مىآمد .\r\n( 38 ) . تيغه‌هاى چندى كه از فنرهاى اره دو سر ساخته شده بر سر پايه‌اى صليب‌وار نصب مىشد و با زنگوله‌ها و پرها و فانوسها و پرنده‌هاى فلزى و طاقشال‌ها زينت مىگرديد .\r\n( 39 ) . بيدقهاى بلند يا علامت‌هاى كوچك .\r\n( 40 ) . گويى پولادين كه بر سر آن تيغه‌اى مانند تيغهء علامت استوار شده بود و با چوبى كه به انتهايش نصب مىشد آن را حمل مىكردند .\r\n","page_name":" 114 ","page_number":118},
  {"content":"\r\n\r\n\r\nشرايط ورود به تكيه دولت\r\nعزادارى اين تكيه از روز اول ماه محرم شروع شده ، روز يازدهم ختم ميگرديد كه البته بانى اين يازده روز دربار بود و شاه در آن شركت مينمود و بعد از آن ده روز و پنج روز از وزرا و امنا و ديگر درباريان بانى يافته تا آخر ماه صفر امتداد مىيافت ، اما به اهميت روزهاى نخست نبود كه اين بقيه صورت تأسى مىگرفت .\r\nچون فراهم كردن جاى نشستن در تكيه به سختى ميسر ميگرديد ، زنها از صبح زود بلكه بعضى از قبل از آفتاب به آنجا رو آورده جا مىگرفتند و از آنجا كه تا آخر مجلس در اثر كثرت جمعيت و غالبا بسته شدن درها ، ورود و خروج امكان‌پذير نميگرديد ، زنها تقريبا بطور عموم ناهار و دهان‌گيره‌ى خودشانرا همراه مىآوردند و چه بسا كه وسيلهء قضاى حاجت خويش را چيزهايى مانند مشربه يا قلقلك يا كوزه قليان دنبال مىبردند .\r\nلازم به توضيح است كه كوزه قليان بلور بهترين اسباب اين كار بود كه سر آن بدهانه مخرج يا مدخل جفت و جزم شده حالت صدا خفه‌كن مىگرفت و مشربه در خاصيت دوم آن كه زيادتر به كار بچه‌هايشان مىآمد .\r\n\r\nصورت تعزيه\r\nبعد از همه قيافه‌هاى پر صولت و اصوات داودى روضه‌خوانان بود كه دل هر شنونده را به تپش مىآورد و قيافه‌هاى ديدنى و چهره‌هاى دلپسند تعزيه‌خوانان و الحان جان‌پرور آنان ، همراه اطوار و حركات بچه تعزيه‌خوانهاى شيرين حركات و جمالهاى يوسفى حضرت عباس‌ها و حضرت على اكبرهاى آنان كه هر مرد و زنى را بىقرار مينمود ، علاوه بر اصل نمايش ، با كارگردانىهاى ممتاز تعزيه‌گردانهاى مجرب و داستانهاى اثير تاريخ كربلا با ريزه‌كاريهاى هنرى با همراهى مزقان‌چى « 41 » هاى كارآزموده كه از كاملترين نمايشات به حساب مىآمد .\r\nدر تعزيه‌خوانىهاى اين تكيه جملهء اسباب و ابزار كار از البسه تا سلاح و اسب و شتر و غيره كه در داستانهاى تاريخى وقايع كربلا آمده بود در خدمت\r\n\r\n\r\n","description":"","footnote":"\r\n( 41 ) . اسمى در تصحيف موزيك‌چى يا موسيقىچى .\r\n","page_name":" 115 ","page_number":119},
  {"content":"\r\n\r\nگرفته مىشد تا چيزى فروگذار نشده باشد ، علاوه بر آن كاركنان و هنرپيشگان آن كه از برجسته‌ترين و كامل عيارترين تعزيه‌خوانها انتخاب مىشدند ، با قاعده‌اى كه طبق واقعه از ورود به كربلا و گرفتن حر سر راه بر امام حسين ( ع ) و ديگر و ديگر وقايع شروع شده به شهادت شهدا و اسارت اسرا ختم گشته كه روزانه انجام مىگرفت در كمال عظمتى كه مگر اين بيت :\r\n زليخا ديدن و يوسف شنيدن * شنيدن كى بود مانند ديدن \r\nرا وصف‌گزار آن گردانيم .\r\nلازم به توضيح است كه تشكيل روضه و تعزيه‌خوانىهايى آنچنانى نه بخاطر دين و عقيده و مذهب و امام حسين بود كه اينها در درجهء دوم اهميت قرار گرفته - بلكه مسايل زير بود كه باعث آن ميگرديد :\r\n1 - سياست كلى دولت در جلب نظر مردم با تظاهر به ديندارى كه هيچ وسيله‌اى بمانند آن تحبيب قلوب نمىنمود .\r\n2 - غلبه و نفوذ روحانيون كه سلاطين را جهت حفظ تاج و تخت و بقا وادار به قبول خواسته‌هاى ايشان مىكرد .\r\n3 - عقايد مذهبى مردم و عقيدهء آنها به خاندان على ( ع ) كه خواسته‌هاى علما را قوت مىبخشيد .\r\n4 - لزوم وسايل تفريح و سرگرمى براى مردم كه در محدوديت مذهبى زمان برايشان جز روضه و تعزيه وسيله‌اى ديگر به نظر نمىرسيد .\r\n5 - محروميت عامه از هر گونه وسايل و اماكن لهو و لعب و عيش و طرب كه اين امور را جانشين آن ساخته . در آخر مصلحت عمومى سلاطين قاجار و راهنماهايشان در خمود و جمود و جهل و بىخبرى مردم كه حفظ بقاى ايشان مينمود .\r\nروضه تعزيه‌هاى مستمرى كه مىتوانست روزان و شبان مردم را در خود مستحيل داشته روز و هفته و ماه و سالشان را با داستانهاى وقايع كربلا و ديگر وقايع مذهبى از قتل و مرگ و شهادت پيغمبر و امام و امامزاده‌اى مشغول داشته از هر انديشهء ديگر معاف بدارد و نوحه‌سرايىها و صحنه‌سازىهايى كه شمر و خولى و سنان و زد و خوردهاى عون و عباس و جعفر و غيره را با اعداء در كربلا كه مىتوانست هيجانات درونشان را از سختى و تنگى و قحط و غلا و فقر و فشار و زور و ناامنى و ديگر ناراحتىها و نارضايتىها فرو بنشاند .\r\n\r\n","description":"","footnote":"","page_name":" 116 ","page_number":120},
  {"content":"\r\n\r\nبارى اين گونه مجالس جز از جنبهء مردم‌فريبى و ريشخند و وقت‌كشى و مهار و ساكت داشتن و رفع توقع مردم انجام نمىگرفت و همين بىعقيدگى به اصل قضيهء بانيان و برپادارندگان آن نيز بود كه عزادارانى را هم به مجلس خود مىكشيد كه جز غرض تماشا و التذاذ از تعزيه‌خوانان خوش‌سيما و استماع آوازهاى خوش‌آوازه‌خوانان و كسب فيض از ساز و نواهاى موزيك‌چىهاى آن غرض و منظور ديگر نداشته باشند ، همراه بسا پليدىهايى كه بنام عزادارى بانجام رسانيده در مناسبترين نقطه ، مانند تكيه دولت كه اين امور را تكميل مينمود .\r\nعزاخانه‌اى از مستمعان و تماشاچيان سوخته‌دل عاشق‌پيشهء معشوق فريب شيك‌پوش ، از خانم‌ها و زنان اندرون و منتسبين و بزرگان و خدمتگزارانى از جوانان شوخ و شنگ آموخته كار اهل محل و روضه‌خوانها و پامنبرىهاى دلفريب و تعزيه‌خوانان شوخ‌چشم و دلاله‌ها و واسطه‌هاى محبت شيرين‌زبان كه در هم آميخته شمع و گل و پروانه بلبل‌هايى را كه يك جا جمع مينمود !\r\n\r\nسيد غشى\r\nاز جمله خوانندگان اين مجلس يكى جوانى بنام سيد غشى بود كه اين اسم را از جهت آنكه در مجلس غش كرده خود را بر روى زنها كه طبق رسم جايشان جلوى منبر بود مىانداخت كسب كرده بود ، در اين حالت كه چون با صداى دلكش جمعيت را به هيجان آورده شيون و شين را بنهايت مىرساند سربند از سر برداشته نوحه‌خوانان و سينه‌كوبان بميان زنها به راه افتاده با ديدن زنى خوش‌رو نوحه و غليان را بنهايت رسانيده ، با چند حسين واى ، حسين واى ، جيغ و ويق‌كنان و بر سر و سينه‌زنان غش كرده خود را بر روى او ميانداخت و ضمنا چون رويى زيبا و اندامى بتناسب داشت اطرافيان زن نيز برويش ريخته ، سياه از نيشگون و گازش مىساختند !\r\n\r\nتعزيه و تعزيه‌خوانى\r\nتعزيه ، نمايش و شبيه‌خوانىاى بود از شرح مظالم بنى اميه به بنى هاشم كه دردناكترين آن وقايع كربلا بشمار مىآمد ، با صورت كامل آن كه عده‌اى پير و\r\n\r\n","description":"","footnote":"","page_name":" 117 ","page_number":121},
  {"content":"\r\n\r\nجوان و كودك بمناسبت نقش‌هاى خود كه بايد رل زنان و دختران واقعه يا مردها و جوانان و كودكان آن را عهده‌دار باشند لباسهاى زنانه و مردانه‌ى عربى كه مطابقت با صورت تاريخى آن داشته باشد پوشيده سرپوش و روبند و عمامه يا سلاح و آلات حرب آن را بر خويش آراسته شروع به ارائهء نمايش ميكردند ، در اين حالت كه تمام گفتار و محاورات آن را بايد با زبان شعر و سخن نظم بيان بكنند ، در آهنگ‌ها و مقام و نغمه‌هاى دلنشين كاملا علمى تعليم‌دار ، همراه موسيقىاى در نهايت دلپذير با آلات مناسب آن از شيپور و طبل و نى و قره‌نى و سنج و دهل در دستگاههاى لازم كه نيكوتر از آن امكان‌پذير نميگرديد .\r\nاكبر تعزيه‌خوان و حاجى بارك اللّه و شيخ حسن شمر و احمد مرمرى و امر اللّه ملوس از جمله تعزيه‌خوانهاى به نام آن زمان بودند كه در تكيه دولت هنرنمايى مىكردند ، در نقش‌هايى مانند نقش حضرت على اكبر براى اكبر و امام‌خوانى براى حاج بارك اللّه و شمرخوانى براى شيخ حسن شمر و نقشهاى حضرت عباس و حضرت قاسم براى احمد و امر اللّه كه با هنر و اندام و شكل و صدا و صورت خود جان‌بخشى مىكردند .\r\nروضهء اين تكيه از چهار ساعت به ظهر شروع شده نيم و يك بعد از ظهر به اتمام ميرسيد و مجددا كه از دو ساعت بعد از ظهر شروع و به دو سه ساعت از شب گذشته مىرسيد و تقريبا قسمت اعظم اين روضه و تعزيه در روزهاى اول در مقابل شاه انجام مىگرفت و در آخر مجلس ، يعنى روز يازدهم خلعت‌ها و انعام‌ها ، از قبيل كيسه‌هاى پول و قواره‌هاى دوخته و ندوختهء لباس و عبا و قبا و طاقشال‌هاى ترمه به مجلس آمده با دست خود شاه ميان تعزيه‌خوانان قسمت شده عناوين و القاب تازه‌اى تكريم و تشريف ميگرديد ، از جمله نقيب السادات « 42 » و\r\n\r\n\r\n","description":"","footnote":"\r\n( 42 ) . نقيب مداح و منقبت‌خوان بزرگان بود كه ضمنا مقام تعزيه‌گردانى را هم داشت . كار تعزيه‌گردانى مطابق كارگردان‌هاى سينما و تماشاخانه بود كه صورت گفتار هر يك از تعزيه‌خوانها را معلوم و تنظيم مىكرد و به تعزيه‌خوان تعليم و تربيت مىداد . اول هر مجلس باتفاق كاركنان تعزيه وارد مىشد و نسخه‌هاى هر يك را از پر شالش كه طومار مانند در آن فرو كرده بود بيرون آورده تسليم مىكرد و گردش تعزيه را زير نظر مىگرفت . لازم به توضيح است كه اين نسخه‌دهى تقريبا براى مبتديان بود كه هر آينه بيتى يا شعرى از خاطرشان برود به آن رجوع بكنند كه البته اين حالت\r\n","page_name":" 118 ","page_number":122},
  {"content":"\r\n\r\nفخر الذاكرين و معين البكاء كه از جمله عناوين آن مىباشد .\r\nدر همين روز يعنى روز آخر نيز بود كه شير تعزيه كه شيرى اهلى كرده « 43 » بود توسط شيربان‌باشى به مجلس آمده رها مىشد و شير با آرامى و وقار مخصوص خود آمده پاى منبر قرار گرفته سر بر پلهء آن مىنهاد و همين هنگام بود كه شيون و شين و هلهله و هياهوى رقت‌بار مجلسيان به آسمان برخاسته ، تكيه صورت صحراى محشر ميگرفت ، با شيون و شين و خودكشان مردم از مشاهده شير و تواضع او در برابر منبر ، از اين روايت كه در چنين روزى ، يعنى روز بعد از واقعه‌ى عاشورا شيرى از بيشه‌اى آمده نعش‌هاى شهدا را پاسدارى مىكند . پس از چند دقيقه شيربان آمده زنجير به گردن شير مىافكند و آن را دور گردانده پول و پيشكشىهاى تماشاچيان دريافت مينمود ، در آن حد كه گاهى جيب‌هايش از سكه و طلاهاى زنان لبالب مىگرديد . و پس از آن كه زنجير شير كشيده او را از تكيه خارج مينمود .\r\nاين همان شيربان باشى هم بود كه غير از محرم و صفر هر گاه بىپول و حاجتمند مىشد فيل سلطنتى را وسيلهء گدايى قرار داده ، دور كوچه و بازار و جلو دكان‌هاى اين و آن وادار به تمنا مينمود . « 44 » لازم بتوضيح است كه اثرات هنرى اين\r\n\r\n\r\n","description":"","footnote":"\r\nكمتر اتفاق افتاده ، تقريبا تماما تعزيه‌ها را از بر مىخواندند .\r\n( 43 ) . جاى اين شير ابتدا در باغ وحش يا فيلخانه واقع در خيابان واگن‌خانه ( اكباتان ) بود و بعدها به باغ ايلچى در انتهاى بازار عباس آباد منتقل شد كه اواخر از آنجا به مجلس مىآمد و بعد از مرگ او شير آوردن به مجلس هم متروك مىشود . اين شيرى بود ترياكى كه روزها قبل از نمايش شيربانش او را به وضع مجلس كه مردمش از سياهى لشكر پر شده بود آشنا نموده روى پله‌ى منبر برايش ترياك مىگذارد و به برداشتن از آنجا عادتش داده . روز موعود او را كاملا ، البته به غير ترياك سير مينمود ، و روشن بود كه با سيرى شكم ميل به طعمه نكرده و بخاطر ترياك رو به پله‌ى منبر مينمود .\r\n( 44 ) . گاهى با گدايى فيل هم خوشمزگىهايى توأم بود از جمله اينكه چون دو نوبت جلو دكان نانوايى خرطوم دراز كرده نانوا چيزى به او نمىدهد نانهاى روى منبرش را با خرطوم لوله كرده زير پاى خود لگدمال مىكند و خياطى را كه بجاى پول سوزن به خرطومش مىزند به اين صورت ادب مىكند كه روز بعد خرطومش را پر از آب و لجن كرده سر تا پاى ميز و دستگاه و پارچه و دوخته و ندوخته‌هايش را آلوده و كثيف مىسازد . از جمله وقايع مربوط به فيل مزبور آن كه روزى مليجك لوس و ننر سر بسر فيل گذارده . تا آنكه فيل عقبش كرده ، مليجك پناه به ديوار ميبرد و فيل به وى\r\n","page_name":" 119 ","page_number":123},
  {"content":"\r\n\r\nنمايشات چنان بود كه نه تنها شيعيان بلكه گاهى اهل تسنن و يهود و نصاراى مجلس را هم تحت تأثير قرار مىداد تا آنجا كه از يادداشتهاى طبيب فرانسوى مظفر الدين شاه يكى اين قسمت است كه : « نمايشات مذهبى مسلمانان بقدرى جالب اجرا مىشود كه من با همه بىاطلاعى از زبان و بيان ايشان گاهى چنان تحت تأثير واقع مىشدم كه اشكم بىاختيار سرازير مىگرديد . »\r\n\r\nخدا هيچ عزيزى را ذليل نكند\r\nاما بعدها همين تعزيه كه با اين جلال و جبروت برگزار مىشد و تعزيه‌خوانش مورد اعزاز تمام مردم مملكت قرار گرفته حتى سر سلاطين زمان را در برابر اهميت خود فرو مىآورد ، با انقراض دورهء قاجاريه كارش به جائى رسيد كه به صورت پست‌ترين مشاغل و غير قانونىترين كارها درآمد تا آنجا كه عاملينش تعقيب شده مورد مؤاخذه و مجازات و جرم و زندان قرار ميگرفتند و از ترس مأموران در پس كوچه‌ها آن را براى مشتى پيرزن و پيرمرد اجرا مىكردند و همين تغيير احوال و ذليل شدن تعزيه‌خوانها هم بود كه ميرزا ابراهيم خان ناهيد مدير روزنامه ( ناهيد ) را بر آن داشت تا سرلوحه‌اى به اين جمله كه ( خدا هيچ عزيزى را ذليل نكند ) براى شماره‌اى از روزنامه خود انتخاب كرده كاريكاتورى در همين موضوع ضميمه آن نمايد .\r\nگراور در دو قسمت ترسيم شده بود ، اول صورتى از تكيه دولت و برگزارى تعزيه و حضور شاه و وزرا و اعيان و رجال براى تماشا در آن و جمعيت خارج از شمار تماشاچيان و طبق‌هاى خلعت و انعام كه به طرف تعزيه‌خوانان روانه گرديده بود و در قسمت پايين همان صفحه تعزيه‌خوانانى را با بدترين وضع سر و لباس و حقيرترين حالت تعزيه‌خوانى در خلاصه به دو تن كه هم امام و شمر و زينب و على اكبر مىشدند و هم شيپورچى و طبال و نىزن و فلوت‌چى كه هر دم وحشت\r\n\r\n\r\n","description":"","footnote":"\r\nحمله‌ور گرديده او را بين خود و ديوار بميان دندانهايش ميگيرد و بكمك فيلبان و ديگران كه بكمكش تاخته به زحمت از ميان دندانهاى فيل آزادش ميسازند ، اما در عقب كشيدن حيوان يكى از دندانهايش كه به سختى به ديوار فرو نشسته بود ميشكند و ناصر الدينشاه دستور اصلاحش داده وسيلهء بست طلابند مىخورد .\r\n","page_name":" 120 ","page_number":124},
  {"content":"\r\n\r\nفرا رسيدن آژان را داشتند و مشتى فقير و ذليل و پير و پاتال تماشاچى كه مشتريانشان را تشكيل مىدادند و جمله مذكور « خدا هيچ عزيزى را ذليل نكند » را عنوان و نقطهء عطف آن قرار داده بود .\r\nروزنامه ناهيد جريده‌اى بود طبق سرلوحهء خود ، سياسى ، فكاهى ، كاريكاتورى كه بعد از كودتاى 1299 با حمايت حكومت جديد و كمك مالى او بوجود آمده با همين گراور هم كه كنايه به رضا شاه بود توسط همان دولت چهره به نقاب تراب پوشانيد .\r\nروزنامه‌اى بود خادم و ستايشگر دولت كه در جنبهء تبليغى كاهى را كوه كرده در كوبيدن مخالفان او وقاحت را بنهايت مىرساند با قلمى برنده و دريده و تسلطى كه بهر صورت ميتوانست آن را چرخانده بهره‌گيرى نمايد . مثلا آنجا كه دستور كوبيدن روحانيت ميرسيد سخن را به آنجا مىرساند كه حتى از مؤسس آئين اسلام نيز چشم‌پوشى نكرده جهت خوشنودى دستگاه وى را هم از خود هوچى بىآبرويش قياس گرفته ميگويد : جار زد آن جارچى م . . . الدنيا مزرعة الاخره ، و آن را تا مرتبه‌ى چاكرى و گوش بفرمانى خود را بدستگاه نشان بدهد بىاعتنا به احساسات مردم در همين شماره چاپ مىكند و از آنجا كه « چون اجل بزغاله برسد نان چوپان را مىخورد » همين باعث مىشود كه دستگاه هم آن را به حساب خود در حمايت از دين گذاشته براى هميشه با او تصفيه حساب بكند .\r\nبارى اگر روضه و تعزيهء خانهء فقير و كاسب رنگ و ريايى نداشت و فقط بخاطر عقيده و شعائر مذهبى و عزادارى انجام مىگرفت روضه و تعزيهءخانه‌هاى بزرگان و رجال جز وسيلهء اعمال نظرهاى خصوصى نبود و وسيله‌اى جهت تحميق و بهره‌گيرى از عوام و كسب لذات و اطفاء تمايلات و شهوات كه از جملهء آنها نمونهء زير مىباشد :\r\nظل السلطان در خانه‌اش كه فعلا محل وزارت آموزش و پرورش مىباشد سالانه يك دهه روضه مىخواند و دلاله‌هايى را پول مىداد و در ميان زنان مىگماشت تا هر يك را كه مىپسندند با گل و گچ به پشت چادرشان نشان بگذارند و هنگام خروج طبق آن نشان آنها را به اندرون كشيده بحضور ببرند ، همراه با بهره‌گيرىهاى مالى و سياسى و غير آن كه از توضيحشان خوددارى\r\n\r\n","description":"","footnote":"","page_name":" 121 ","page_number":125},
  {"content":"\r\n\r\nمىشود !\r\n\r\nانبار - زندان\r\nغرب تكيه دولت محوطهء انبار يا دوساقخانه « 45 » بود كه با گذشت سالها از مشروطه و بوجود آمدن عدليه و نظميه هنوز بعضى از زندانيان سياسى در آن نگهدارى و زجر و شكنجه مىشدند . قتلگاهى كه در اين زمان‌ها قسمتى از آن به صورت انبار اشياء فرسوده درآمده ، قسمتى از آن اصطبل و گاريخانه شده بود . از زمان صفويه تا اواخر دورهء قاجاريه اين انبار محل اسكان زندانيان و آزار و عذاب و قتل و كشتار آنان بود و چاهى در وسط آن بنام ( چاه ويل ) « 46 » داشت كه كشته‌شدگان در آن انداخته ميشدند .\r\n« ويل » چاهى بود بس عميق و وسيع كه پس از قرنها هنوز به عمق اوليهء خود باقى مانده افتادن هزارها محكوم به مرگ اندك تأثيرى در آن نكرده همچنان با شكم گرسنه براى طعمه دهان گشوده بود و آخرين لقمه‌اش قسمتى از بناى بانك ملى بازار در سه طبقه بنا و صد و پنجاه كارگر و عمله و مهندس بود كه هنگام ساختمان بكام آن فرو رفته اثرى از قربانيان آن نتوانستند بدست آورند .\r\nخدمهء اين انبار را ( دوساق‌بان ) و ( نسق‌چى ) « 47 » مىگفتند و كارشان جلب و زجر و اجراى احكام دست بريدن و گوش بريدن و چشم كندن و بينى مهار كردن و مثله نمودن و شقه كردن و سر بريدن و مانند آن بود و سران ايشان را ( دوساق‌چى باشى ) و ( نسق‌چى باشى ) و ( مير غضب باشى ) مىگفتند . مردمى از قسىترين و شقىترين افراد كه باقىماندگانشان را در اين زمان يعنى در زمان كودكى نگارنده پدران و سالخوردگان به فرزندان خود نشان داده مظالم و شرارتهايشان تعريف مىكردند . خارادلانى كه محكومين سيه‌روزگار را به بدترين و وحشيانه‌ترين عذابها معذب داشته درباره‌شان از هيچ زحمت و رذالت فروگذار نكرده ، مردم خون‌آشامى كه با استفاده از خودمختارى حكومتها از هيچ\r\n\r\n\r\n","description":"","footnote":"\r\n( 45 ) . حبس‌خانه - زندان .\r\n( 46 ) . مأخوذ از واويلا .\r\n( 47 ) . شكنجه‌چى .\r\n","page_name":" 122 ","page_number":126},
  {"content":"\r\n\r\nرنج و ستم و جسارت و جنايت چشم‌پوشى ننموده ، با اندك بهانه‌اى مردم بىگناه را گرفتار مصائب و مهالك مىساختند . مأمورين بىجيره و مواجبى كه بايد از طريق سخت‌دلى و بد ذاتى و پاپوش‌دوزى و توطئه‌سازى و ستمگرى روزى خود كسب و نوكران خودكامه‌اى كه با تكيه به نيزه قدرت ارباب ، همراه دمار از روزگار مردم بيچاره برآوردن امر معاش بكنند . هر كه را كه بخواهند متهم نمايند و هر چه را از اموال و نواميس اهالى كه خواستار شوند خود را مالك بلا معارض و مانع آن دانسته بتوانند با استفاده از آشفتگى و بىصاحبى مملكت بدست آورند .\r\nاوباشى كه با بچنگ آوردن قباى سرخ و خنجر پر شال و نشان شير و خورشيدى بجلو كلاه ، مالك الرقاب هستى و حيات مردم بوده كسى نتواند حرفى بالاى حرفشان داشته باشد و با انتساب به شاه و وزير و دوستاقخانه و فراشخانه صاحب اختيار همه چيز و همه كس مردم بوده ، تراوشگر درون دستگاه اندرون و نشانگر ذات حكومتهاى ستمكار وقت بشوند .\r\nكار خودسرى را بجايى برسانند كه روز روشن دارايى و زن و بچه مردم را از حفاظ و ستار خود بيرون كشيده كسى را جرأت چون و چراى آن نبوده باشد و در هر وقت و بىوقت كه بخواهند زندانيان محكوم را مهار كرده ، « 48 » گوش و بينى و دست و لب‌بريده جهت گدايى بدور كوچه و بازار بكشانند و كسى را قدرت تعرض نبوده باشد .\r\n\r\nحكومتى - حكومت\r\nبعد از انبار تا ديوار جنوب غربى ميدان ارك سر پوشيده‌هايى با طاقهاى گنبدى شكل بود كه مخزن عليق چهارپايان و محل نگاهدارى تعدادى بوقلمون كه در سلطنت پهلوى تخريب و تبديل به احسن شده مقر حكومت تهران گرديد و اكنون\r\n\r\n\r\n","description":"","footnote":"\r\n( 48 ) . يكى از عوايد دوستاقبانان و نسق‌چىها اين بود كه حق داشتند محكومين را بهر صورت مورد استفاده قرار دهند و بدينجهت آنانرا زنجير كرده دور كوچه و بازار وادار به گدايى مىكردند و غالبا براى اينكه سود بيشترى بدست آورند بينى آنها را سوراخ نموده از آن زنجير يا ريسمان گذرانده يا گوش و بينى بريده‌شان در سينى بدست خودشان داده يا از گردنشان آويخته در معابر مىگرداندند . ريسمان از بينى گذراندن را مهار كردن مىگفتند .\r\n","page_name":" 123 ","page_number":127},
  {"content":"\r\n\r\nهم بنايش مقابل در وزارت اطلاعات بنام اداره گمركات برجا مىباشد .\r\nحكام تهران تا ساختمان بناى مذكور محل مخصوص و بنايى بنام حكومتى در اختيار نداشتند و هر حاكم مقر حكمرانيش بيرونى عمارت خانه‌اش بود كه در آن بحكومت مىنشست ، چه ابهت اين خانه‌ها بمراتب از ادارهء محدود و مختصر ملكى يا استيجارى دولتى زيادتر مىآمد ، از آنكه در چندين هزار متر مربع زمين بنا شده بود ، اضافه بر تشكيلات خصوصى حاكم كه بر آن مزيد و عظمت حاكم فزونتر و نرخش زيادتر مينمود .\r\nهر حاكم در محل حكومت خود همان دستگاهى را داشت كه شاه در ارك سلطنتى ؛ از دربان و فراش و قراول و يساول و دوساق و دوساقچى و دستگاه كند و بند و زندان و نسق و نسق‌چى تا جلاد و مير غضب كه به حكم خود متهمان را به زير چوب و فلك و غل و زنجير انداخته ، دست و گوش و زبان بريده حكم اعدام صادر مينمود . در هر محل هر گاه جلو خانهء بزرگى آب و جارو شده بيا و برويى برقرار و نوكرانش لباس نو پوشيده چماق بدست گرفته دشنه و خنجر مىآويختند ، نشانهء آن بود كه صاحب خانه بحكومت رسيده است و از همان زمان بود كه جارچيان به راه افتاده فرياد مىزدند كه ( آهاى . . . ! ايها الناس ، حكم حكم فلان كس كه بايد چنين و چنان كرده چنان و چنين رفتار نموده سر به اطاعت داشته باشند و واى به حال كسى كه از اين دستورات سرپيچى نمايد ) و پيشكشىها و تقديمىهايى بود كه از ساعتى بعد از طرف اصناف و سرجنبانان شهر و محل به طرف خانه‌اش سرازير شده تهنيت‌هايى كه روانه ميگرديد .\r\nديگر از كارهاى همان روز يا روز بعد بود كه دستور جلب چند تن نانوا و قصاب و بقال صادر ميشد تا آنها را آورده به زير چوب اندازند كه تا اين حاكم بر سر كار مىباشد نان بايد به اين قيمت و گوشت به اين قيمت و ماست و پنير و كشك و پشم به اين نرخ بمردم فروخته شود ، نرخى كه بمراتب از قيمت خريد آنها نازلتر بود و رؤساى اصناف را وادار كند كه پول‌هائى فراهم كرده بنام « خرج نمك آشپزخانه » يا « نعل‌بندى اسبها » تقديم حضور كرده استدعاى عاجزانه نمايند تا در اوامر خود تجديد نظر فرموده چاكران را دعاگو و قرين امتنان نمايند . از همين هنگام نيز بود كه ديگر كسبه هم تكليف كار خود را دانسته تا چند تن آنها به زير\r\n\r\n","description":"","footnote":"","page_name":" 124 ","page_number":128},
  {"content":"\r\n\r\nچوب و فلك نيفتاده بمصايب بالاتر گرفتار نشوند لازم بدانند حساب خود را با حاكم تازه تسويه كرده تقديمىهايى برده تعهداتى قبول نمايند و نوكرها و فراشها و مأمورانش هم كه از همان ساعت بجان مردم افتاده « حساب‌خرده » ها را با دوست و دشمن تصفيه نموده عقب‌ماندگيهاى دوران بيكارى و زمان خانه‌نشينى ارباب را جبران بكنند .\r\nحاكم حكم حكومت را بمبلغى خريده مدتها در كوتاه‌دستى از مقام و منصب ، از جيب خورده بايد هر چه زودتر خسارات را تلافى نمايد ، خاصه كه امكان داشت هر لحظه آن را شخص ديگرى با سرقفلىاى بالاتر قبول كرده جاى او بنشيند و خدمه‌اش كه روزها و هفته‌ها و گاهى ماهها و سالها انتظار كشيده تا دست اربابشان به « لحه » « 49 » اى بند شده بدهىها و عقب‌ماندگىها را واريز نموده حسرت‌ها و ناكامىهاى ايام فترت را كارسازى بكنند .\r\nاختيارات حكومت شامل بود بر كل و جزء امور داد و ستد محلى ، رسيدگى بامور كسبه ، مبارزه با گرانفروشى ، دخالت و رسيدگى به كليه دعاوى - اعم از جنائى و قضايى و حقوقى ، رسيدگى به شكايات امور خانوادگى از اختلافات داخلى و ارث و وصول مهريه و نفقه و حضانت . امور ملكى و منازعات مربوط به آن و تصرفات و مخاصمات و قتل و كشتار و سرقت و راهزنى و تجاوز و امور ناموسى « 50 » و خلاصه آنچه را كه اجتماع آن روز با آن برخورد و تضاد داشته احتياج به حكم و داور پيدا مينمود و در اين صورت بود كه شغل حكومت از بزرگترين و\r\n\r\n\r\n","description":"","footnote":"\r\n( 49 ) . جا - دم گاو ، عايدى .\r\n( 50 ) . تنها در يك مورد بوده كه فيصلهء مرافعه‌اى از طرف عين الدوله بىچوب و فلك و مصادره و مثله انجام مىگيرد به اين كيفيت كه : مردى پيش عين الدوله از پسرى شكايت مىكند كه از دختر او ازالهء بكارت كرده است و عين الدوله دستور مىدهد دختر را زينت كرده ، با زر و زيور بحضورش بياورد و چون دختر بحضور ميرسد چهار فراش را مأمور مىكند كه چادر از او دور ساخته ، زر و زيورش غارت بكنند و چون فراش‌ها با همه تقلا موفق نمىشوند عين الدوله رو به پدر دختر كرده مىگويد چهار مرد زورمند نتوانستند گلوبند و گوشواره‌اى را از گوش و گلوى دختر باز كنند يا حتى چادر از صورتش كنار بكشند ، آنوقت چطور يك جوان مردنى مىتواند به او دست بيابد و اين نبوده مگر آنكه خود دختر راه براى پسر باز كرده ، اگر برابر من هم گشوده بود بخلاف آن نمىكردم .\r\n","page_name":" 125 ","page_number":129},
  {"content":"\r\n\r\nپرمنفعت‌ترين مشاغل به حساب مىآمد تا جائى كه گاهى همسرى با مقام سلطنت مينمود و حكم حاكم بود كه مساوى مرگ مفاجا « 51 » آمده گريز و گزيرى از آن مقدور نميگرديد .\r\nحاكمى لايق‌تر و با كفايت‌تر بود كه مردم زيادتر از او حساب برده جلادت و قساوت فزونتر ابراز داشته اعمال و رفتار عجيب و غريب‌تر بظهور رسانده مردم را بيشتر در اطاعات و سكوت و وحشت و اضطراب داشته باشد . چوب و فلك و شلاق و وسايل داغ « 52 » و درفش « 53 » از جمله اسبابى بود كه در ركاب حاكم در محله و بازار و كوچه حركت مينمود و هدايت و ارشاد و راهنمايى حاكم تنها با همين ابزار انجام مىگرفت كه با مشاهدهء اندك تخطىيى خطاكار را به مجازات برساند و در قهر و غضب‌هاى شديد به رفتارهاى هولناكتر مانند گوش و زبان و بينى بريدن و گوش به ديوار كوفتن و در تنور افكندن و شقه كردن و پوست سر كندن و از بينى با قلاب آويختن و واژگونه آويزان نمودن و مهمان كردن به آبگوشت آدم « 54 » اقدام نمايد . از كمترين اختيارات نوكرانشان دوغ و شير و ماست و شيره و مثل آن كه در ملاء عام امالهء بقال و ماست‌بند و دوغ‌فروش و جنس بدبده كردن ، و دست‌پروردگانشان رئيس كميسرىهاى بعد خودشان كه تا همين سالهاى اخير در حكومت قانون و روزگار مشروطه و وجود دادگسترى هنوز كسبه و خلافكار را در\r\n\r\n\r\n","description":"","footnote":"\r\n( 51 ) . جمله‌اى مقرون به حقيقت كامل كه از آن ضرب المثل ( حكم حاكمه ، مرگ مفاجا ) ساخته شده است .\r\n( 52 ) . داغ : مهر باطله‌اى بود كه در آتش گداخته بر پيشانى خلافكار مىگذاشتند . داغى كه تا هنگام مرگ با او بوده در هيچ نقطه بخاطر داشتن آن نميتوانست سر بلند كرده ، هر كس او را از دزد و حيز و آدمكش و راهزن و غيره بنوعى توجيه نموده ، در حالى كه ممكن بوده ، فقط سر تعظيم به طرف حاكم فرود نياورده باشد .\r\n( 53 ) . درفش سرخ كرده كه با آن دست محكوم را بر تخته يا درخت كوبيده ، يا به چشم و گوش و بينىاش ميكردند .\r\n( 54 ) . در اصفهان نان تنگ شده ظل السلطان را حكومت آنجا داده روانه مىكنند و او به محض ورود جارچى روانه نموده كدخدايان اصناف را دعوت به ناهار مىكند و سفره گشوده شده ديگ بزرگى ميان مجلس آمده از وسط آن كدخداى پخته شده‌ى نانواها بيرون كشيده شده ميان مجمعه قرار ميگيرد و با دستور او آبگوشتش را كشيده تكليف تريد و همراه گوشتش مهمانان را با چوب و شلاق وادار به خوردن مىكند و ساعتى بعد نان روى منبرها دسته مىشود .\r\n","page_name":" 126 ","page_number":130},
  {"content":"\r\n\r\nوسط ميدانها و سر گذرها به زير چوب و شلاق انداخته جهت صدا در صدا انداختنشان كنارشان طبال و شيپورچى بگمارند .\r\nعلاوه بر مأمورين حكومتى هميشه مشتى اراذل و اوباش هم با حاكم حركت مينمود كه هر آينه حكم غارت دكان و تجارتخانه‌يى را بدهد چپو نمايند و در هر روز چندين مركز مورد چپاول قرار گرفته اشياء و امتعه قيمتيش به خانه حاكم و نوكرانش رفته و كم ارزشهايش تقسيم ميگرديد . اين رسم نيز تا اواخر برقرار بود كه بلديه‌چىها به بهانه كم فروشى و گران فروشى به دكاكين كسبه ريخته اموال و امتعه‌شان را غارت مىكردند و اين مىرساند كه آنچه در ازمنهء پيشين برقرار بوده از سنن ملى و شرايط كلى فرماندهى بشمار مىآمده كه نبايد تغيير و تبديل پذيرد و شايد آنچه در اين زمينه خود ديده و از پدران شنيده‌ايم مشتى از خروار بوده باشد و شايد شاهدان عينى آن دوران را لازم باشد تا خود از گورها برآمده كليات اين فصول تقرير بكنند !\r\n\r\n","description":"","footnote":"","page_name":" 127 ","page_number":131},
  {"content":"\r\n\r\n\r\nبازار كنار خندق\r\nچون سخن در اطراف خيابان ناصريه و مركز شهر مىباشد لازم ميآيد تا گفتگوئى هم دربارهء بازار از ميان رفتهء ( كنار خندق ) بميان آوريم ؛ بازار كنار خندق كه امروزه اثرى از آن نمانده و از سمت شرق ضميمه خيابان ناصر خسرو شده است بازارى بود از سه راه مسجد شاه تا ميدان شمس العماره كه پيش از آن تا اوايل ميدان توپخانه امتداد داشته ، از ميدان شمس العماره تا توپخانهء آن در ساختن عمارت شمس العماره و تعريض و احداث خيابان ناصريه از ميان رفت و از شمس العماره به پايين آن نيز در خيابان‌كشىهاى زمان رضا شاه خراب شده كه از پررونق‌ترين بازارهاى شهر بشمار مىآمد .\r\nبطوريكه از نام آن برمىآمده بازارى بوده در كنار خندق و باروى قديم تهران - يعنى خندق شاه اسماعيلى كه از طرف شرق از محله كليمىها مىگذشته است ، و تا حدود خندقهاى قديم را هم مشخص ساخته باشيم مىگوييم از سمت شرق بازار پامنار و محله كليمىها و بازار آهنگرها و كوچه غريبان را در بر مىگرفت و از طرف جنوب به كوچه ارمنىها و گذر قاطرچىها و گذر لوطى صالح و دروازه نو تا امامزاده سيد نصر الدين يا سيد ناصر الدين و از طرف غرب به گذر قلى و كوچه چاله حصار و غرب پارك شهر تا خيابان سوم اسفند و از جانب شمال به خيابان سوم اسفند و كوچه سيرك و خيابان اكباتان و سرتخت به طرف پامنار را حصار بوده است .\r\n\r\n","description":"","footnote":"","page_name":" 128 ","page_number":132},
  {"content":"\r\n\r\nدهانه‌ى بازار كنار خندق ، طاقنماى دوم در سمت چپ عكس كه هر دو طاقنماى آن كه طاقنماى آن كه طاقنماى اولش دكاكين طرف غرب بازار و دومىاش سطح بازار مىباشد ، با اندكى از دكاكين طرف شرقش در تعريض و خيابان‌كشىهاى زمان رضا شاه تخريب و داخل خيابان ناصريه گرديد ، به اضافهء سمت غربىاش كه منهاى نماى ورودى شمس العماره با تخريب حدود دو متر از دكاكينش به خيابان افزود .\r\n\r\n","description":"","footnote":"","page_name":" 129 ","page_number":133},
  {"content":"\r\n\r\n\r\nسه راه شتر گلو\r\nنام ديگر بازار كنار خندق بازار شتر گلو بود كه از جلو آن يعنى جنوب ميدان شمس العماره در ابتداى بازارچه مروى آبى از قنات شاه وسيله تنبوشه بيرون جهيده در حوضچه‌اى مىريخت كه از ضخامت و حالت ريزش شبيه گردن شتر مينمود و نام سه راه و بازار از آن اخذ شده بود آبى حاجت رواى سكنه كه سقاها مشك‌هاى خود را از آن پر كرده ، كسبه رفع حاجت خود از آن نموده ، تابستانها بچه‌ها در آن آب‌تنى ميكردند .\r\n\r\nميدان شمس العماره\r\nبراى ورود به بازار كنار خندق لازم است از ميدان شمس العماره وارد آن بشويم و بد نيست تا واقعه‌اى را هم از اين ميدان بميان آوريم :\r\nچون بناى شمس العماره تمام شده مهندسان براى جلو در آن ميدانى را لازم مىبينند و طبق معمول با زور و فشار سكنه آن رانده شده خانه‌هايشان خراب مىشود عالم مجتهدى بنام « ميرزا عبد الرسول افجه‌اى » كه در كوچه پشت ميدان سكونت داشته از آن پس هر گاه براى نماز كه امامت مسجد حكيم هاشم را داشته ميرفته است كسى را اجير ميكرده براى گذشتن از ميدان او را بر پشت بكشد ، كه اين حالت بعرض ناصر الدينشاه ميرسد و لازم مىبينند تا ميرزا را طلبيده استفسار امر نمايد و پاسخ اين مىشود كه چون زمين ميدان غصب و به زور و عنف از مردم گرفته شده و نشستن گرد و غبار آن به لباس سبب ابطال نماز مىشود اين كار را جهت احتراز از آن انجام مىدهد و شاه را متوجه مىسازد كه كار ناصوابى انجام داده بايد ترضيهء خاطر صاحبان املاك آن را فراهم نمايد و به همين صورت هم انجام مىشود .\r\nاز اينجا سه مطلب آشكار ميگردد : اول ، آنكه شاه و اطرافيان آن كه مالك الرقاب همه چيز مردم بوده در برابر خواست‌هاى ايشان هيچ كس را اختيار و جرئت چون و چرائى نبوده است . دوم ، اهميت و اعتبار علما كه تا چه حد در نظر شاهان قاجار و الا بوده كلامشان نفوذ داشته است و سوم ، كوتاه دستى مردم در مظالم مگر با توسل بعلما كه از اين طرق احقاق حقوق ميكرده‌اند .\r\n\r\n","description":"","footnote":"","page_name":" 130 ","page_number":134},
  {"content":"\r\n\r\n\r\nبازار مفت‌برها\r\nبارى بازار كنار خندق بازارى از پر و پيمان‌ترين بازارها بود كه مرغوبترين اجناس در آن فراهم ميگرديد تا آنجا كه خريد دربار و درباريان در آن صورت مىگرفت و نام بازار مفت‌برها هم از آن به نام كنار خندق و شتر گلو اضافه شده بود كه اجناس مورد درخواست درباريان درجه اول را بايد كسبه آن افتخارا تقديم بكنند ، تا آنجا كه خود شاه هم از آن چشم‌پوشى نمينمود « 1 » اما در عوض امتيازاتى نيز نصيب داشتند كه مىتوانستند از زورگويان ديگر مانند قره‌نوكرها در امان بوده از طرف آنان تعدى و تجاوزى نداشته باشند و زيان خريدهاى بلا عوض طبقه اول اندرون را از زنها و منتسبين درجه دوم آن تلافى بكنند . بازارى بود تا دو سه ذرع از كف خيابان ناصريه پايين‌تر كه پنجره‌هاى دكاكين غربى آن به طرف خيابان باز ميگرديد و شامل همه نوع امتعه از خوراك و پوشاك و خرازى و بلور و عطريات و عتيقه و غيره كه از دكان‌هاى قديمى طرف شرق او هنوز نانوايى سنگكى آن برقرار مىباشد .\r\n\r\nسنگكى بازار كنار خندق\r\nنان اين دكان مرغوبتر از نان دكانهاى اطراف خود بود و اسم صاحبش ( حاج على جغجغه ) و مسماى لقب جغجغهء او اين بود كه در مواقع شلوغى تا بچه‌ها سر و صدا راه نيندازند آنها را بدور خود جمع كرده با جغجغه‌هاى « 2 » بوته‌هاى سوخت ، آنها را بازى داده تا رسيدن نوبتشان مشغول مينمود . بازى جغجغه‌اش اين بود كه يكى يك جغجغه به بچه‌ها داده تا آن را بجنبانند و جغجغه‌ى هر يك كه صدا نداشت محكوم بود كه چند پشت‌دستى از ديگران خورده يا هر يك را به كول گرفته دور ميدانگاهى شمس العماره بگرداند و باز جغجغه‌ها را جمع كرده با هم مخلوط و\r\n\r\n\r\n","description":"","footnote":"\r\n( 1 ) . به اين صورت كه هر از چند گاه بدكان يكى از كسبه‌ى آن رفته بعنوان شريك بفروشندگى امتعه‌ى آن پرداخته اطرافيان را تكليف به خريد ميكرده و البته كه قيمتشان چند برابر ميگفته و چاپلوسان هم كه به نشان دادن دولت‌خواهى خريده ، نصف سود بدست آمده را از صاحب دكان دريافت مينمود .\r\n( 2 ) . ميوهء نوعى بوته - خار - چيزى شبيه بادام پوست‌دار با رنگ قرمز جگرى كه چون رسيده شود تخمه‌هايش در درون با جنباندن صدا ميدهد .\r\n","page_name":" 131 ","page_number":135},
  {"content":"\r\n\r\nميانشان قسمت كرده بازى را از سر مىگرفت .\r\nاما مطلب در اين قضيه بود كه چون بچه‌اى بازنده شده بچه‌ها را بكول مىگرفت يا گرفتار پشت‌دستى ميگرديد مىگفت : هان بچه جان ، اين به گوشت باشد كه بايد در زندگى صدا داشته باشى و گر نه لطمه خورده به كولت سوار مىشوند .\r\nسرگرمى ديگرى كه بچه‌ها تا نوبت نان در دكان او داشتند اين بود كه آنها را بدور خود نشانيده ريگهاى دكان را وسطشان كپه كرده ، همراه دست كشيدن به روى آنها با صداى كشدار برايشان بخواند :\r\n از راه برو ، بيراه نرو * هر چند كه راهت دورتره \r\n كم كم بخور ، پر پر نخور * هر چند زيادش خوشتره \r\n دختر بگير ، بيوه نگير * هر چند دختر گرون‌تره ؛ \r\nو بچه‌ها هم كه آشناى بوظيفه خود بودند جواب مىدادند ( اوسا به چشم ) و جملات را از سر گرفته تا بازى گل بكند .\r\n\r\nكله‌پزى\r\nكله‌پزى اين بازار كه مقابل نانوايى آن قرار داشت از جهت مركزى بودنش جالب توجه‌ترين كله‌پزىهاى شهر بود كه جهت تصوير يك كله‌پزى كامل آن را توصيف ميكنم :\r\nاين دكان مانند ساير كله‌پزىها و پزندگىها از دو قسمت همكف و كرسىدار تشكيل شده بود كه قسمت كرسىدار آن كه سكويى در يك ذرع ارتفاع از نيمه ببعد دكان بود محل نشيمن و پذيرايى مشتريان و قسمت همكف آن جهت بساط و ديگ و وسايل فروش آن آماده شده بود .\r\nپيشخوان دكان شامل بود بر كوره و سوخت‌دان ساخته شده‌اى از آجر و گچ كه از بالا در آن ديگ سنگى بزرگ و ديگچهء مسين و سينى بزرگ توگودى جاسازى شده اطراف آن كاشى آبى به كار رفته جلو آن از طرف خارج با پارچه‌اى از متقال آبى تيره پوشيده شده با وسايلى كه ذكر مىشود زينت ميگرديد .\r\nدر يك طرف پيشخوان باديه بشقاب‌هاى مسى سفيد كرده جدا جدا دسته\r\n\r\n","description":"","footnote":"","page_name":" 132 ","page_number":136},
  {"content":"\r\n\r\nشده پهلوى آنها نان سنگك‌هاى نصفه نموده قرار مىگرفت . دخل برنجىاى « 3 » جلو دست و طشتكى كنار آن كه دخل آن براى پول خرد و طشتكش جهت اسكناس‌ها و سينى كوچكى بر در هر يك از آنها بود كه پولها را در آنها ميريخت و همچنين باديهء لنگرى « 4 » روغن جلو بساط كه چهل فتيله در گرد آن در روغن آن فرو رفته سرهايشان بر كنگره‌هاى باديه برگردان و روشن شده نور افشانى مينمود .\r\nروغن اين باديه از چربى كله‌پاچه‌هاى ديگ بود كه با فتيله‌هاى نورافشانش زينت بساط دكان ميگرديد و ملاقه‌اى كنارش كه دمش روى بساط و سرش لب باديه قرار گرفته بوسيله آن روغن به مصرف غذاى مشتريان ميرسيد و زنگهايى آويخته بالاى بساط كه هر دم با سر انگشت كله‌پز بصدا درآمده جلب توجه رهگذران مينمود .\r\nدود اسفند كه دم به دم در منقل آتش زير بساط ريخته شده در فضا متصاعد ميگرديد و صداى ( بفرماييد ، خوش آمديد ) كله‌پز كه هر دم به گوش مىرسيد و صداى شاگردش كه مرتب باديه بشقاب‌ها را آورده برمىگرداند و دستور مشتريان را رسانده گوشت و روغن ميطلبيد .\r\nزير پيشخوان دو كته وجود داشت كه در يكى پستايى سوخت روزانه از قبيل پشكل اسب و الاغ و شتر و گوسفند و مانند آن ريخته مىشد و كته ديگر جهت استخوان پاك‌شده‌ها كه بجاى پشكل و مثل آن به مصرف سوخت شبانه‌ى ديگ مىرسيد و سطل بزرگى در كنار آن كه خرده نانها و آشغالهاى ته ظرف‌ها در آن جا ميگرفت . اين مدفوع حيوانات كه به صورت طبيعى يا به شكل تاپاله درمىآمد سوخت اكثر دكاكين پزنده‌ها مانند كله‌پز و تافتونى و ديزىپز و امثال آن را در بر مىگرفت و جمع‌آورى آنها در رديف شغلهاى متعارف بود كه عده‌اى آنها را از معابر جمع‌آورى و خشك و آماده كرده به فروش مىرسانيدند و فروشندگان سرمايه‌دار كه آنها را در آغل‌ها و دامدارىها پيش‌خريد كرده با سود زيادتر به اقساط مىفروختند .\r\n\r\n\r\n","description":"","footnote":"\r\n( 3 ) . ظرفى گلدان‌مانند از مفرغ و برنج .\r\n( 4 ) . باديه‌هاى بزرگ تو گود برنج خيس‌كنى .\r\n","page_name":" 133 ","page_number":137},
  {"content":"\r\n\r\nجلو بساط از طرف بازار نيز همواره چند سگ بزرگ و كوچك ته بر زمين و چشم به دكان و منتظر انعام و اكرام كله‌پز نشسته بودند و گدايانى كه از آيندگان و روندگان آن درخواست كمك نموده دعا مىكردند ، چه اين دكانى بود كه بخشش از آشغال كله‌ها به سگها با دست و دلبازى انجام مىگرفت و مشتريانش را غالبا داش مشدىها و دست به جيب‌ها تشكيل داده گداها را اميدوار مينمود .\r\nداخل دكان با پرده قلمكارهاى تصاوير ليلى و مجنون و شيرين و فرهاد كه لچكى كوبيده مىشد پوشيده شده بود و آيينه‌هاى كوچك و بزرگ قاب برنجى و عكسهاى مشتريان پر و پا قرص و پهلوانان نامى و دوستان كله‌پز و عكس قاب كرده‌ى صاحب دكان بديوارها نصب شده بود . ايضا دو چراغ لنتر با طبق ( بارفتن ) « 5 » كه يكى بالاى دستگاه و يكى داخل دكان آويخته ، مقواى شيره ماليده‌اى جهت صيد مگس به پايه لنتر داخل آويزان شده بود نظافت و سليقه بيشتر صاحب دكان را مىرساند .\r\nكف دكان با آجرهاى چهارگوش مفروش و كف تختگاهى با حصيرهاى برنجى « 6 » پوشيده شده تغار آبى براى دست شستن مشتريان در وسط و مجموعه ( مجمعه ) هاى لب كنگرهء مسين بر روى حصيرها و سينىهاى گرد كوچكتر براى مشترىهاى تكى و شيشه‌هاى سركه و بلونىهاى « 7 » انواع ترشىها از پياز و بادمجان و هفته بيجار كه روى طاقچه‌هاى چوبى دكان رديف شده بود .\r\nاكنون ملاحظه كنيم كه مشترى در دكان كله‌پزى به چه كيفيت صرف غذا كرده كله‌پز به چه صورت از او پذيرايى مينمود ؟\r\nمعمولا مشتريان اين غذا خود بايد مطابق خورند خويش نان داغ كه حتما نيز بايد نان سنگك بوده باشد « 8 » از نانوايى خريده همراه بياورند ، مگر مشتريان غريبى كه ناشيانه وارد مىشدند ، و در ورود مشترى به دكان بود كه با خوش‌گوئى\r\n\r\n\r\n","description":"","footnote":"\r\n( 5 ) . جنسى ميان شيشه و بلور در الوان مختلف .\r\n( 6 ) . حصيرهاى بافت رشت از ساقه‌هاى برنج .\r\n( 7 ) . شيشه‌هاى كوتاه شكم‌دار با رنگ آبى طبيعى همراه لبى كلفت و برگشته كه پس از پر كردن كهنه‌اى بدرشان كشيده نخ مىبستند .\r\n( 8 ) . خاصيت نان سنگك آن بود كه آب كمتر به خود مىگرفت و در آبگوشت مانند نانهاى تافتون و گرده از هم وانرفته متلاشى نميگرديد .\r\n","page_name":" 134 ","page_number":138},
  {"content":"\r\n\r\nدكاندار يعنى كسى كه پشت دستگاه و ديگ ايستاده بود به داخل تعارف شده حواله‌ى شاگرد ميگرديد و با راهنمايى و تعارفات او به تناسب موقع و مقام بجايى از تختگاهى هدايت شده چندك‌وار مىنشست و مجمعه يا سينىيى جلوش گذاشته يا سرانده مىشد و باديه‌اى برايش وسط سينى قرار ميگرفت .\r\nمشترى ابتدا بظرفيت اشتهاى تريد خود نان در باديه خرد كرده بشاگرد مىسپرد و شاگرد باديه را به استاد داده استاد اگر مشترى خودمانى و قابل احترام بود ملاقه‌اى آب از ديگ و اگر غريبه بود از سينى پيش‌دست به روى آن ريخته و نانها را در آن هموار كرده پنجه بر روى نانها فشار داده آب اضافى آن را پس مىگرفت و بعد آن را گنبدى شكل كرده سر ملاقه‌اى روغن و مقدارى مغز ( مخ ) با آب كله ماليده ، بر بالاى آن ريخته فلفل يا دارچين پاشيده برمىگرداند ؛ كه البته باز اگر ظرف از آن مشترى پول بده و قابل پذيرايى بود از روغن باديهء چهل فتيله رويش مىريخت و اگر نه از چربى روى سينى پيش دست و مخ و مغز نيز به اين چنين كه براى مشتريان خصوصى از خود كله خالى مىكرد « 9 » و براى غير آن از باديهء جلو دست كه با خرده سفيدىهاى ديگر كله قاطى شده مغز واقعى كمتر در آن به كار رفته بود .\r\nمشترى چندانكه دو سه لقمه از روى باديه مىخورد شاگرد كه مترصد و مواظب بود آن را از جلوش برداشته مجددا براى روغن‌گيرى و مخ‌گيرى به استاد مىسپرد و باز نوبتى ديگر روغن و مغز دادنش تكرار مىگرديد يا خود مشترى چربى و مخ آن را چاله زده پياپى باديه را به شاگرد مىسپرد .\r\nاكنون نوبت خوردن گوشت فرا مىرسيد و اين بسته به آن بود كه مشترى چه سفارش داده يا كله‌پز مطابق منزلت مشترى خود ، آن را از پاچه و زبان و چشم و بناگوش در بشقاب مرتب ساخته روغن و دارچين ريخته تقديم نمايد كه باز در اينجا جهت مشترى قابل اعتنا دست گوسفند و براى غير آن پاى حيوان\r\n\r\n\r\n","description":"","footnote":"\r\n( 9 ) . طرز خالى كردن و بيرون كشيدن مغز از كله به اين صورت بود كه ملاقه‌اى آب از مجراى نخاع كله در آن ريخته دم ملاقه را در آن و بالا پايين نموده و كله را جنبانده و در ظرف برمىگرداندند . قابل ذكر است كه خوراك مغز به صورت جداگانه معمول نشده بود و آن را با تريد آبگوشت كله صرف مىكردند .\r\n","page_name":" 135 ","page_number":139},
  {"content":"\r\n\r\nداده ميشد و لازم بتوضيح است كه آبگوشت اين غذا به حساب نيامده پولى جهت آن مطالبه نمىشد و تنها گوشت آن بود كه محسوب ميگرديد .\r\nقيمت يك وعده غذاى كله‌پاچه از سه شاهى « 10 » تا دهشاهى بود كه از برجسته‌ترين خورندگان دريافت ميگرديد و دو سه شاهى نيز جهت نان آن كه از نصف تا سه چهارم سنگك بر آن اضافه ميگرديد . اگر چه مشتريان كله‌پزى را اكثرا داش مشدىها و دست به جيب‌ها تشكيل مىدادند اما مشتريان فقير ( وززه ) « 11 » بد پول بدهى هم داشتند كه فقط با يك شاهى كه به آب آن داده نان تريد كرده صرف غذا ميكردند به آن داخل ميشدند و مردرندهايى كه پس از چانه‌زدنهاى زياد روغن و مغز و غيره تا پس از تصفيه حساب هنوز لقمه‌اى نان و تكه‌اى چشم و لخم و چربىاى باز هم چانه زده ، كه به ايشان مفت‌بر ميگفتند .\r\n\r\nكله‌خورى فرمانفرما\r\nروزى فرمانفرما ( رجل نامى اواخر قاجاريه ) از كالسكه پياده شده وارد بازار مىشود و همچه كه چشمش به بساط پاكيزهء كله‌پز و كله‌هاى بخار كرده و باديه بشقابهاى سفيد و شعله‌هاى دلفريب فتيله‌هاى باديهء روغن و كاسهء ترشى مخلوط هوس‌انگيز او مىخورد و مشتريان چندك‌زدهء پر ولع او را مينگرد آنچنان اشتهايش تحريك شده هوس مىكند كه همه كار و برنامه‌اش را فراموش مينمايد و ناچار به منزل مراجعت كرده تبديل ظاهر نموده ملبس به لباس مهتران گرديده كپنك « 12 » پوشيده كلاه نمدى بر سر نهاده ، آجيده به پا كرده باز ميگردد و ناشناس به دكان كله‌پزى رفته سفارش مىدهد و چنان دلنشينش مىشود كه از شيرين‌ترين خاطراتش شده از آن پس هر جا صحبت غذا مىشده مىگفته هر آينه در دورهء عمرم غذايى خورده‌ام كه لذت‌بخشم آمده با تمام حواس آن را بلع و با تمام وجود جذب كرده باشم همان غذايى بود كه روزى همرنگ ديگران با لباس مهتران داخل جماعت چندك‌زده در آن كله‌پزى خورده‌ام !\r\n\r\n\r\n","description":"","footnote":"\r\n( 10 ) . سه بيستم قران ( ريال ) .\r\n( 11 ) . وززه به كسر اول و سوم و سكون دوم و چهارم مشترى بد پول بده .\r\n( 12 ) . پوشش گشاد بلند از نمد ، مخصوص ساربانها .\r\n","page_name":" 136 ","page_number":140},
  {"content":"\r\n\r\n\r\nآجيل‌فروشى كنار خندق\r\nآجيل‌فروشى اين بازار نيز از آجيل‌فروشىهاى ممتاز شهر بود كه ابتدا به ذكر قيافهء دكان و سپس به نقل داستانى از آن مىپردازيم :\r\nمعمولا آجيل‌فروشها از دكاكين پر زرق و برق پر جلوه بشمار مىآمدند كه هر بيننده‌اى را مجذوب مىساختند ؛ مخصوصا دكان فوق كه جذابيت را در خود به نهايت رسانده بود . در اين دكانها اصولا قفسه و جعبه آيينه و چيزى مانند اينها كه اجناس را در خود بپوشاند وجود نداشت و امتعه در دسترس و معرض ديد قرار مىگرفت . اطراف دكان مانند منبر پله‌بندى شده روى آن را با متقال قرمز پوشانده با طشتكهاى برنجى كوچك و بزرگ و بعضى اسباب آلات ديگر زينت ميگرديد ؛ به اين ترتيب كه طشتكهاى بزرگ در پله‌هاى اول و كوچكتر و به تناسب در پله‌هاى بعدى گذارده شده به نسبت ارزش نيز جنس كم مصرف ارزان قيمت در بزرگترها و پر قيمت كم مصرف در كوچكترها قرار مىگرفت . بالاى هر طشتك كه از نظافت و درخشندگى تلئلو مينمود ، سينىهاى گرد قرار داده اجناس را به سينهء آنها مىكشيدند و لبهء زيرين آنها را گل و جغه‌هاى كاغذى مىچسباندند ، سينىهايى كه مانند طشتكها شفافتر از طلا جلوه‌گرى كرده ، همراه گرد آجر و نرمهء شست كه بر جابجاى آنها فشار داده گردانده بودند گل گل درخشيده جغه گلهايى كه از كاغذ روغنى و كشى زيباترين اشكال را به آنها مىدادند . وسط هر دو طشتك را كه جنس در آنها كوت شده بود باز طشتكهاى كوچكتر نهاده در آنها اجناس پربهاتر خوش آب و رنگ مانند مغز پسته و خلال پسته و ديگر مغزها و خلالها و نمونه‌هاى اجناس ممتاز ريخته گنبدىشكل مىكردند و ميان دو مثلث طرفين اين طشتك‌ها شيشه‌هاى شربت آلبالو و به‌ليمو و آب ليمو و شربت ريباس ( ريواس ) و نارنج و امثال آن مىگذاشتند . ديوار دكان را باز با همان متقال قرمز تا نيم ذرع به سقف مانده پوشانده طاقچه‌هاى چوبىاى كه لبهء آنها را هم با كاغذ روغنى دالبر داده زينت كرده بودند كوبيده بر روى آنها غرّابه‌هاى « 13 » سكنجبين و شربت‌آلات و\r\n\r\n\r\n","description":"","footnote":"\r\n( 13 ) . شيشه‌هاى شكم‌دار گردن‌دارى كه دهانهء آن كنگره‌مانند هنگام ساخت برگردان شده ته آنها از داخل ، محدب گرديده بود .\r\n","page_name":" 137 ","page_number":141},
  {"content":"\r\n\r\nبلونى « 14 » هاى مرباجات مىگذاردند و نقاط خالى ديوار را سينى بشقابهاى كوچك و بزرگ نقش‌دار و آيينه دستىهاى عكس‌دار « 15 » و بىعكس آويخته بالاى هر يك بادبزن گل آفتاب‌گردان‌هاى كاغذى و پر طاووس قرار مىدادند .\r\nزير منبر كه كته‌مانند به صورت انبار درآمده بود اجناس اضافى را جا داده جلو آنها را باز متقال قرمز مىكشيدند و گونىهاى لب برگردان كردهء امتعه را جلوشان قرار ميدادند و به صورت داخل دكان ، بيرون دكان را منبروار از پشت پيشخوان گونىهاى امتعه چيده ، طشتك لاوكها را به ترتيب منبر جلو آنها نهاده ، بساط را با زيبايى هر چه تمامتر تا وسط بازار و معبر مىكشيدند كه در اينجا باز اجناس كم ارزش را جلو دست و قيمتىها را عقب‌تر ، تا پربهاترين را كه دور تر قرار مىدادند . پيشخوان نيز عبارت بود از ميز طويلى كم عرض يا سكويى ساخته شده از آجر كه رويش قاليچه يا متقال قرمز كشيده شده تخته الوار رنده‌ديده‌اى از درازا رويش نهاده شده ترازويى شائينى « 16 » ( شاهينى ) كه كفه‌هايش روى الوار قرار مىگرفت با زنجيرها و كفه‌هاى برنجى از بالاى آن مىآويختند و سنگ وزنه‌هاى هشت ضلعى منقش مفرغى كه روى آن جلو ترازو گذاشته طشتك برنجىاى براى دخل پول كنار ديگر كه سنگ خرده‌هاى ( سير ) « 17 » و ( نيم سير ) و ( چهار مثقال ) « 18 » را در آن مىريختند و جعبه گزها و قوطى سوهان ( سوان ) ها را كه اطراف پيشخوان مثلثى شكل بالا آورده وسيلهء جلب نظر مىساختند .\r\nبعد از آن زينت طاق و فضاى دكان بود كه نهايت سليقه در آن به كار مىرفت تا آن حد كه شايد بهتر از آن ميسر نميگرديد .\r\nنخست طاق دكان را اگر چوبى يا از تير و حصير بود با پارچه‌هاى مانند چيتهاى گلدار پوشانيده اگر ضربى و پوشش آجر بود سفيد و رنگ و نقاشى نموده\r\n\r\n\r\n","description":"","footnote":"\r\n( 14 ) . شيشه‌هاى كوتاه شكم‌دار ضخيم با دهان گشاد ، جاى ترشى و مرباجات .\r\n( 15 ) . دور آيينه‌ها را غالبا گل و برگ زده منقش مىساختند .\r\n( 16 ) . ترازوئى از تسمهء ضخيمى از آهن ، با مدبرى در وسط جهت آويختن و دو قلاب از دو طرف كه بر آنها كفه ميآويختند .\r\n( 17 ) . هر سير يا يك سير معادل 75 گرم .\r\n( 18 ) . يك چهارم سير ، مساوى تقريبى 20 گرم .\r\n","page_name":" 138 ","page_number":142},
  {"content":"\r\n\r\nاز زير آن چند دستك « 19 » چپ و راست كشيده روى آنها را با پارچهء قرمز خوشرنگ يا كاغذ روغنى سرخ و سبز پوشانده آنچه آويختنى و وسيلهء زينت بود از جمله « گو » « 20 » هاى بلورين و جيوه‌اى ده‌ها و صدها مىآويختند ، اضافه بر نوارهاى زرى اصل و بدل و يراقهاى نقره و امثال آن كه از لابلاى آنها گذرانده رشته ميكردند .\r\nبعد از گوها چراغهاى لنتر حباب شرابه‌دار « 21 » متعدد بود كه از نقطه به نقطه سقف آويخته روزها نيز روشن مىكردند و در فواصل ميان آنها آويختنىهاى ديگر مانند نارگيل‌هاى پوست‌دار و انجيرهاى ريسه‌اى ، باسلق‌هاى « 22 » گوناگون شيره‌اى و شكرى از گردويى و مغز پسته‌اى ، خرماخرك « 23 » هاى شاخه‌اى ، گرده‌ها و قرصه‌هاى بزرگ و كوچك حلوا ماما جيم‌جيم « 24 » ، جوزقند « 25 » ، نخ كشيده‌هاى برگهء هلو ، قيسى و برگهء زردآلو ، گوجه برغانى ، پستهء شام ، تخمه كدو ، تخمه هندوانه ، مغز گردو و گردو پوست‌دار ، بادام مغزدار و بادام منقا « 26 » ، گرده سوهان‌هاى « 27 » بزرگ\r\n\r\n\r\n","description":"","footnote":"\r\n( 19 ) . تيرهاى چوبى نازك كه قريب ده سانت ضخامت داشته و براى اسكلت شيروانى و چوب‌بست و داربست درختهاى انگور و غيره به كار مىرفت .\r\n( 20 ) . بلوريهاى كروى مجوفى كه از داخل به رنگهاى مختلف جيوه شده با قلابى براى آويزان كردن كه در تلألو چراغ جلوه‌يى خاص داشتند .\r\n( 21 ) . رشته‌هايى از منجوق و پولك و مرواريد بدلى كه با اشكال زيبا از اطراف طبق چراغ مىآويختند .\r\n( 22 ) . نوعى شيرينى كه از نشاسته و شكر پخته درست مىكردند و ميان آن مغز گردو يا مغز پسته مىگذاشتند و به ضخامت و اندازهء دسته چكشى نخ كشيده مىآويختند ، بهترين باسلق شيره‌اى كه از نشاسته و شيره و مغز گردو درست مىكردند از ملاير مىآمد و شكرى آن را از يزد و مراغه مىآوردند .\r\n( 23 ) . خرماهاى كم بهاى خشك و نارس ، مصرف بيشتر اين خرما اين بود كه وسط آن نخ كشيده به صورت پستانك به دهان اطفال شيرخوار مىگذاشتند .\r\n( 24 ) . حلوايى از آرد و شير و شكر يا شيره كه در سينىهاى گرد پهن كرده رويشان شاهدانه‌ى فراوان پاشيده يا با شاهدانه تركيبشان ميكردند و بر سر گرفته دور كوچه بازار عرضه ميكردند ، و نوع ديگر آن را كه سينىمانند و نازك و شكرى و اعلا و نازك ريخته شده بود ، از آن نخ گذرانده آجيل‌فروشها براى زينت مىآويختند .\r\n( 25 ) . چنان كه از نامش پيداست گردوى كوبيده‌اى بود كه با قند و هل در ميان برگهء هلو يا قيسى گذارده به نخ مىكشيدند .\r\n( 26 ) . نوعى بادم پوست‌دار .\r\n( 27 ) . شيرهء سبز كرده‌ى گندم را همراه شكر و زعفران تفت داده به صورت گرده‌هاى كوچك به اندازهء\r\n","page_name":" 139 ","page_number":143},
  {"content":"\r\n\r\nكه با نرم‌كرده‌ى مغز پسته روى آنها نام پنج تن ( اللّه ، محمد ، على ، فاطمه ، حسن و حسين ) نقش شده كه با سليقه آويزان مىكردند و زرورقهاى نازك بريده كه با اشكال خاصى به آنها شكل داده از لابلاى آنها گذرانده تا بيرون دكان را آذين مىكردند ، علاوه بر چراغهاى كوچك و بزرگ بلور و بارفتن حباب‌دار كه گله به گله بر روى اجناس طشتكهاى داخل و خارج مىگذاردند همراه گلدانهاى چينى و شيشه و بلور الوان گل كاغذىدار كه كنار و گوشهء طاقچه چوبىها قرار مىدادند ، غير از سر طاس‌هاى برنجى دسته‌دار و بىدسته و چوب‌پرهاى پارچه‌اى و پر طاووس كه براى كشيدن جنس و گردگيرى به كار مىبردند .\r\n\r\nآجيل‌فروش\r\nو اما خود آجيل‌فروش را لازم بود بدلايل ذيل مردى پاكيزه صورت و ظاهر الصلاح بوده باشد از آنجا كه اكثر فروشش را آجيلهاى خيراتى و نذرى و مخصوصا آجيل مشكل‌گشا در برمىگرفت ، چنانچه از شرايط دكان او بود كه بايد رو به قبله يعنى درش به طرف جنوب باز شود ، چه اين نيز از شروط خريدن آجيلهاى نذرى بود كه از دكانهاى خلاف آن كه درهايشان به طرف شرق و شمال و مغرب بوده باشد راست نميآمد ؛ بنا بر اين ، در اين صورت تماما آجيل‌فروشها با سر تراشيده و ريش يك قبضه و دو قبضه « 28 » و عرقچين و عمامهء شيرشكرى ، و در صورت سيادت با سرپيچهاى سبز و سياه ديده مىشدند ، همراه قباى بلند سه‌چاكى « 29 » و شال كمر و دستهاى حنابسته و موى خضاب كرده و دستمال روى شانه و لنگ جلو كمر كه در ميان كسبه از نظيف‌ترين بشمار مىآمدند .\r\n\r\n\r\n","description":"","footnote":"\r\nنعلبكى يا هر اندازه كه مىخواستند درآورده در روغن رويش خلال پاشيده ، بانورد بخورد داده صاف مىكردند . بهترين سوهان مخصوص قم بود ، چنان كه بهترين گزها را در اصفهان پخته ، نام صحيح سوهان ، سوان مىباشد .\r\n( 28 ) . ريشى كه در يك مشت جمع شود و درازتر از آن نباشد يك قبضه محسوب مىشد و دو مشت آن دو قبضه به حساب مىآمد ، اصلاح آن را هم به سلمانى به همان اسم قبضه دستور مىدادند .\r\n( 29 ) . قبايى ساده و يقه هفت كه از جلو باز بود و دو چاك در پهلوهايش محاذى چاك جيبهاى بلند آن مىدادند .\r\n","page_name":" 140 ","page_number":144},
  {"content":"\r\n\r\n\r\nآجيل مشكل‌گشا\r\nاين آجيل عبارت بود از : توت ، نخودچى ، فندق ، پسته ، نقل ، كشمش و بادام كه براى رفع گرفتاريها و مشكلات و مهمات نذر مىكردند و از شرايط آن بود كه سه يا پنج يا هفت شب جمعهء آخر ماه يا زيادتر ، حلالترين پول خود را به مقدار نذر در دست گرفته به آجيل‌فروشى كه داراى تمام شروط نظافت و ايمان و داشتن دكان رو به قبله و اسم على يا محمد يا ديگر ائمه باشد داده بدون تكلم و گفت و شنيد ، كه سكوت از جملهء آداب اين كار بود آجيل را گرفته صلوات‌گويان به خانه برده با آداب خود مشغول پاك كردن بشوند [ بهتر از همه آن بود كه نذر و خريد از ماهى كه روز اولش جمعه باشد شروع بشود 
  ] و در پاك كردن آجيل كه دست و مكان و جامه و بدن پاكيزه بوده جنب و حايض در آن دخالت نداشته باشد و پاك‌كنندهء آجيل كه از حرف و سخن لغو و بى جا و غيبت احتراز داشته باشد و همچنين كه آجيل بايد با دست و قندشكن و مثل آن پاك‌شده ، به دهان نرسيده دندان به روى آن فشار نياورد و هنگام پاك كردن هم كه يكى قصهء مربوط به آن را گفته بقيه بسكوت تمام گوش بدهند .\r\n\r\nقصهء پير خاركن آجيل مشكل‌گشا\r\nقصه‌خوان كه زنى از ملا باجىهاى روضه‌خوان بود مىگفت :\r\nيكى بود يكى نبود . يك پيرمرد خاركنى بود كه همه عمرش به خاركنى و زحمت و مرارت گذشته يك روز خوش و يك دل شاد و يك لب خندان و يك شكم سير نديده بود . هر وقت ياد خودش و زحمت‌كشيها و مرارتهايش مىافتاد كه تا يادش مىآمده از پيش از آفتاب با تيشه و طناب پى رزق و روزى از خانه بيرون مىرفته و تا غروب آفتاب جان مىكنده و همه دست و انگشتانش از تيغ و نيش بته‌ها پر خون مىشده تا ميتوانسته پشتهء خارى فراهم كرده با آن لقمه نانى به خانه بياورد و ديگر مردم را مىديد كه بعضىها با چه آسايش و كامروائى زندگى مىكنند آه از نهادش برمىآمد و به هر كس هم مىگفت جوابش اين بود كه قسمت و تقديرش اين بوده يا مشكلى در كارش مىباشد .\r\nروزى كه در زير بار خار كمرش دو تا مانده خستگى بىطاقتش ساخته\r\n\r\n","description":"","footnote":"","page_name":" 141 ","page_number":145},
  {"content":"\r\n\r\nعرق از سر و رويش سرازير شده بود ، با خدا به راز و نياز برآمد :\r\nبار الها ! من پيش هر كدام از بندگان تو كه بيچارگى خودم را در ميان گذاشتم كسى نبود تا عقده‌اى از دل من برداشته گرهى از كارم بگشايد ، پير گشته‌ام و عليل ، طاقت و قوتم تمام شده ، توان زحمت و كارم به آخر رسيده ، دخلم رو به نقصان و عيالات اطرافم را گرفته ، نان‌خورم فراوان و نااميدى و وحشت احتياج و ترس بىنوايى و حاجتمندى و بد عاقبتى اندرونم را مىلرزاند ؛ مگر تو خودت راه فرجى گشوده اين پريشانحال درمانده را فرجى برسانى . اى چاره‌ساز كل بيچارگان ! و اى دليل گمگشتگان . اى كه همه را يكسان يار و مددكار ميباشى .\r\nاى طبيب همهء دردمندان و اى غياث المستغيثين ! جز تو به كه رو آورم كه نااميدى در آن نباشد و به كه حاجت برم كه خود به تو حاجت نداشته باشد :\r\n اى آنكه به ملك خويش پاينده تويى * در ظلمت شب صبح نماينده تويى \r\n درهاى اميد بر رخم بسته شده * بگشاى خدايا كه گشاينده تويى \r\nاى داناى كل حال ، خودت راه نجاتى بنما و فرجى برسان ! مىگويد و مىآيد و مىنالد و اشك مىريزد و با خدا راز و نياز مىكند تا به شهر مىرسد و بار بنه خود را به زمين مىگذارد و به خانه رفته نان خالى همه شبه را خورده نماز گذارده سر به زمين نهاده بخواب مىرود .\r\nدر عالم خواب صدايى به گوشش مىرسد كه اى بنده‌ى من حاجتت روا شد و از اين ساعت از پريشانى بيرون آمدى ، برخيز و بسر بته‌هاى خود برو كه راه فرجت آنجا مىباشد به شرط آنكه در همين ساعت نذر كنى كه تا زنده باشى هر اول ماه آجيلى گرفته ميان مؤمنين قسمت نمائى و اسم آجيل و انواع آن را معلوم مىكند .\r\nپيرمرد از خواب پريده سراغ پشتهء بته مىرود و در ميان آن گوهرى مىبيند كه مانند آتش دور و بر خود را روشن نموده است و برداشته فردايش به بازار برده مىفروشد و كار و بارش خوب مىشود و تا زنده بوده از پول آن ، همه ماهه آجيل مشكل‌گشا خريده خير مىكند . همانطور كه مشكل از كار خاركن باز شد از كار همه هم باز شود انشاء اللّه .\r\nروز اول ماه موقع تقسيم آجيل مشكل‌گشا بود كه ميان روضه و وسط دو\r\n\r\n","description":"","footnote":"","page_name":" 142 ","page_number":146},
  {"content":"\r\n\r\nنماز مسجد قسمت مىكردند و از تكاليف گيرنده بود كه پس از دريافت آجيل بگويد : « خدا مشكل از كارت بگشايد و هر مراد و مطلبى دارى برآورده بكند » .\r\nاين آجيل غير از براى پيش‌آمدهاى بد و گرفتاريها براى كارهاى ديگر نيز مانند سلامت بدن و گشايش كار و وسعت رزق و فرج امام زمان و رواج كسب و كار هم نذر مىشد كه هر اول ماه ادا مىكردند همراه قواعدى ديگر كه بعضى تعداد نذر را معلوم و بعضى بطور دايم و عده‌اى بطريق ديگر كه يكى دو نوبت آن را ادا كرده بقيه را براى بعد از روا شدن حاجت ، مىگذاردند ، يا آجيل آن را يك جا خريده نصف آن را پخش كرده نصف ديگر را گرو نگه مىداشتند . عده‌اى هم بودند كه اين آجيل از نذور دايمى آنها بود ، با عقيده‌ى آنكه تا اين نذر در خانوادهء آنها ادا شود از هر گرفتارى و پريشانى در امان ميباشند .\r\n\r\nخر ناخنكى\r\nآجيل‌فروشى اول بازار كنار خندق كه از پر رونق‌ترين و جالبترين آجيل‌فروشيهاى شهر بود متأسفانه دكانش رو به قبله نبود و براى رفع اين نقيصه پيشخوان و بساط و ترازوى خود را به طرف قبله قرار داده بود و بر جبران آن نيز قابهاى آياتى از قرآن و شمايلهاى ائمه به ديوار پشت پيشخوان قرار داده گونيها و تشتكها و سبد ، لاوكهاى آجيلها و مغزها را تا وسط بازار رو به جنوب بساط مىكرد ، همراه واقعهء زير و ضرب المثلش كه از بساط كردن اينچنينىاش بوجود ميآيد .\r\nدر انتهاى اين بازار تيمچه‌اى بود به نام تيمچهء صدر اعظم « 30 » كه احتياج به مختصر تعمير پيدا مىكند و چندى بوده كه چهارپايانى جهت بردن مصالح و كشيدن خاك بنايى از آن بازار رفت و آمد مىكرده‌اند . در ميان چهارپايان الاغى بوده كه در هر رفت و برگشت سرى در بساط آجيلهاى آجيل‌فروشى ، آن هم در مغزها و نخبه‌هايش كرده خورده ، پاشيده با فين و پف خود مقدارى را هم آلوده\r\n\r\n\r\n","description":"","footnote":"\r\n( 30 ) . يكى از بهترين و زيباترين تيمچه‌هاى تهران كه در معمارى آن نهايت سليقه و استادى به كار رفته است و متأسفانه فعلا به شكل زننده‌اى به صورت حجرات و چلوپزى و قهوه‌خانه و بارانداز و مثل آن درآمده است .\r\n","page_name":" 143 ","page_number":147},
  {"content":"\r\n\r\nكرده خسارت ميزده كه آجيل‌فروش ابتدا با چوب و لگد و زنجير و مثل آن مقابله و به چاروادار او متوسل مىشود و چون نتيجه نمىبيند به مباشر تيمچه شكايت ميبرد .\r\nمباشر كه مرد مطلعى بوده وقتى مطالب آجيل‌فروش را اصغا مىكند كه خر با هيچ وسيله‌اى رفع مزاحمت نكرده است ، مىگويد من ورد و دعايى مىدانم كه شر او رفع مىكند و دستور مىدهد دستمالى از آجيلهايى كه خر به آنها رغبت مىكند ، همراه مقدارى نقل و نبات برايش بياورد . آجيل‌فروش طبق دستور ظرفى مغز بادام و مغز پسته و نقل و كشمش به حجرهء مباشر ميبرد و مباشر لب و دهانى جنبانده كلماتى بر زبان رانده بر آجيلها مىدمد و به او برگردانده مىگويد از اين پس خود در دكان بوده و مترصد باشد كه همواره مقدارى از اين آجيل در دستمال جلو كمر داشته باشد و بمحض مشاهدهء خر به استقبالش شتافته دستمال را جلو دهانش گشوده به نوازش و محبت و بوسه و نوازشش پردازد و به هر صورت كه بتواند مقدارى از آنها را به خوردش بدهد و يقين داشته باشد كه چارهء كارش همين مىباشد .\r\nآجيل‌فروش كه تحت تأثير فسانه و افسون مباشر قرار گرفته بود ، با دقت كامل بمواظبت دستور پرداخته بمحض مشاهدهء حيوان به جلو دويده با نوازش و محبت و قربان صدقه ، دستمال را جلوش مىگشايد و با كمال تعجب مشاهده مىكند كه خر ، پوز مختصرى زده نگاهى به چهرهء آجيل‌فروش انداخته دور مىشود ! تا كم كم و اندك اندك كه نه تنها اعتنا به دستمال نكرده و سر در آجيلهاى بساط نمىكند ؛ بلكه با پيدا شدن آجيل‌فروش راه خود را هم منحرف نموده كج كج و پشت به دكان از آن طرف بازار مىرود !\r\nچون چندى بر آن مىگذرد و از آزار خر خبرى نمىشود . آجيل‌فروش كاسه نباتى پيشكش مباشر برده پس از تشكر مىگويد :\r\nبه لطف شما از زحمت الاغ ، خلاص شده‌ام ؛ اما زندگى است و دوست و دشمن ؛ كه تا دم واپسين با انسان قرين مىباشد و التماس مىكند كه ورد و دعاى كذايى الاغ را به او هم بياموزد . كه مباشر خنديده مىگويد در كار الاغ نه ورد و دعا و سحر و افسونى بوده و نه جادو و جنبلى ؛ بلكه اعمال و رفتار او هم\r\n\r\n","description":"","footnote":"","page_name":" 144 ","page_number":148},
  {"content":"\r\n\r\nصحنه‌سازيى بوده كه آجيل‌فروش دستورات او را دقيق به كار ببرد و به خر بفهماند كه دوستش دارد ! همان دوستىيى كه به هر كس اظهار كند برايش طاقچه بالا گذارده خودش را گرفته پشت چشم نازك مىكند !\r\n\r\nعطارى سليمان ميرزا وزير فرهنگ !\r\nبعد از آجيل‌فروشى بازار كنار خندق عطارى سليمان ميرزا وزير فرهنگ بود كه پس از كنار گذاشته شدن از وزارت به دهن‌كجى دولت دكان عطارى باز مىكند و دليل اين كار او هم اين بوده كه به وى تكليف مختلط كردن مدارس مىشود كه نپذيرفته ميگويد هنوز تمدن ايرانى به آن پايه نرسيده كه دختر و پسر را با هم در يك جا جمع بكنند و او نيز نميتواند مظلمهء اين كار را قبول بكند ، و چون از او سؤال مىشود پس هرگاه از شغل معاف بشوى چه ميكنى ؟ ميگويد : بقالى ، عطارى ، براى يك لقمه نان در دنيا را نبسته‌اند و تا آنكه گفته خود را ثابت كند و بفهماند كه اگر وزيرى چنين شغل‌ها اختيار بكند آسمان به زمين نميآيد دكانى در اين بازار خريده ، شاگرد گذارده عطارى باز مىكند .\r\nميرزا على اكبر خان داور وزير ماليه رضا خان نيز از اين جمله وزرا بود كه چون تهيهء قوانين مالياتهاى متعدد از او خواسته مىشود ميگويد : من بيش از اين نميتوانم خون مردم را در شيشه كرده براى خود لعن ابدى همراه بكنم : و چون رضا شاه به او ميگويد حالا كه نميتوانى بمير ، از همانجا به خانه آمده انتحار مىكند .\r\n\r\nكاروانسراى سقاباشى\r\nكاروانسراى سقاباشى كه هنوز هم به همين نام شناخته مىشود ، كاروانسراى دوقلويى است در ابتداى همين بازار يعنى بازار كنار خندق ، طرف شرق مقدارى از سنگكى پايين‌تر كه ابتدا محل ورود كاروانيان و مال‌بندان ايشان بود و بعدا به صورت سراى تجارتى درآمده بود .\r\nكاروانسراهاى تهران عموما از دو قسمت مجزا تشكيل مىشدند كه قسمت جلو و حجرات آن محل فرود آمدن مسافران و آسايش ايشان و قسمت دوم جاى دواب و چهارپايانشان كه تا تاريخ مورد ذكر هنوز اين اصول مخصوصا در اين\r\n\r\n","description":"","footnote":"","page_name":" 145 ","page_number":149},
  {"content":"\r\n\r\nكاروانسرا باقى و حجره‌هاى آن محل كسب و تجارت تجار و عقب آن بارانداز و انبار و مركز مال‌بندانشان كه مركبهاى سوارى يعنى اسب و الاغ خود را در آن مىبستند بود تا بعد از آن كه يكسره به صورت تجارتخانه و انبار درآمد .\r\nلازم به ذكر است كه الاغ و استر از مركبهاى خاصهء تجار به حساب مىآمد مگر معدودى كه با درشكهء شخصى يا كالسكه رفت و آمد مىكردند ؛ از اين رو كاروانسراها را تماما لازم بود تا محلى هم براى نگاهدارى دواب داشته باشند علاوه بر خدمه‌اى كه از آنها پذيرايى بكنند .\r\nبانى اين كاروانسرا ، سقاباشى اندرون بوده كه اين مثقالى از خروارها تملك شخصى و دارايى او به حساب مىآمد ، چنانچه نامهاى ديگرى نيز از بازارچه و خيابان و حمام و غيره از او بر روى تركاتش باقى مىباشد . جاى تعجب نيست اگر سقايى « 31 » صاحب چنين مكنتى بوده باشد بلكه خلاف آن موجب تعجب مىباشد كه پايين‌تر از او تنها با انتسابى با اندرون و دربار به مدارج عاليه رسيده اموال و اثقال بىحساب يافته بود ، مانند مقنى باشى كه مستراحهاى دربار را تنقيه مينمود و صاحب كاروانسرايى بزرگ مقابل ميدان ارك و ضياع و عقارى زيادتر از اين شده بود ؛ چه رتق و فتق امور بوسيلهء همين سقاها و جاروكش‌ها و غلامها و كنيزها و « چى » ها و « باشى » ها انجام مىگرفت كه اندكى لازم بتوضيح مىآيد ؛ مثلا سوء قصدى به جان شاه واقع مىشود كه عده‌اى در به دو امر و دسته‌هايى بعدا دستگير ميشوند . سوء قصدى كه شايد از اول هم ساختگى بوده اصل و اساسى نداشته است ! اما هر چه بوده شايعه‌يى بوجود آمده بايد جماعتى تحت بازخواست و تحقيق و تفتيش و زجر و شكنجه قرار بگيرند كه همراه متهمان عده‌اى هم كه با آنها خرده حسابى بوده ، بايد وارد صورت شده داخل تسويه بيايند ! و بگير بگير شروع مىشود . « 32 » و از همين وقت است كه به مصداق « غريق به هر خار و خاشاكى چنگ مىافكند » كوچكترين و پست‌ترين افراد اندرون اميدگاه و وسيلهء نجات و استخلاص گرفتاران قرار گرفته هر دسته به يكى يا چند تن از ايشان\r\n\r\n\r\n","description":"","footnote":"\r\n( 31 ) . كسى را كه توسط وسيله‌اى آب به جايى مىرساند ، سقا مىگفتند . معمولا اين آب توسط مشك حمل مىشد و به خانه‌ها و دكانها مىرسيد .\r\n( 32 ) .\r\n دم شازده حسين دو تا را مىكشتن * اگه تو هم بودى ، من‌ام بودم ، مارم مىكشتن ! \r\n","page_name":" 146 ","page_number":150},
  {"content":"\r\n\r\nمتوسل ميشوند و از همينجا هم هست كه سيل استفاده از پيشكشى و تعارفى و نقدينه و جنس به طرف آنها سرازير شده ، در نعمت به رويشان باز مىشود كه اين گونه اتفاقات نيز با اشكال و صور مختلف مستمر مىباشد غير از خواهش شغل و منصب و لقب و عنوان كه باز از دست همين گروه « چى » ها و « باشى » ها كه مىتوانستند راه با شاهزاده‌ها و شاهزاده خانمها و ديگر نزديكان و مقربان داشته باشند برميآيد و تقرب بديشان ، سهل‌ترين و كوتاهترين راه رسيدن به مقاصد مىباشد ؛ اينست كه فراشى كه با گرو گذاردن و فروش هستى و دارايى خود كه از چند تومان يا چند ده تومان تجاوز نكرده به شغل فراشى يا جاروكشى وارد شده تا قبل از اين درماندهء نان بخور و نمير بوده چندانكه ماه و سالى از اقامتش در اندرون مىگذرد ، صاحب آنچنان هستى و اندوخته‌اى مىشود كه تصورش براى خود او هم غير ممكن ميآيد !\r\nبا اين تفصيل پس اگر سقايى كه از ده و قصبهء هزاوه و نطنز با مشك سقايى وارد شده مشك آب يكى يك شاهى به اين طرف و آن طرف مىكشيده ، جارچىيى « 33 » كه حنجرهء خود را پاره مىكرده از بس جار و فرياد خر و اسب گمشده ميزده چندانكه وارد دستگاه اندرون گشته صاحب كاروانسرا و خانه و باغ و بازارچه و حمام و خيابان و ده و ملك و مستغلات و ديگر و ديگر شود استبعادى نبايد داشته باشد .\r\nبارى ، اين كاروانسرايى بود كه بيشتر در قحطىهاى طبيعى و مصنوعى مملكت ، خوار و بار احتكارى كله‌گنده‌هاى دربارى و ملاهاى منتسب بدان در آن نگاهدارى شده مخفى مىگرديد و محلى كه در قحطى سال 1336 قمرى ، قحطىزدگان جهت غارت به آن رو آورده گرديده بيش از چند صد تن آنان هدف گلولهء سربازان قرار گرفتند و در چاه‌هاى آن افتادند .\r\n\r\n\r\n","description":"","footnote":"\r\n( 33 ) . چون وسايل ارتباط جمعى مانند راديو و روزنامه و تلويزيون و غيره ، وجود نداشت عده‌اى بنام جارچى ، مسايل مردم مانند گمشده‌ها و دعوت به عيش و عزاها و مانند آن را با زدن فرياد به گوش مردم مىرساندند ، از جمله احكام سلاطين و حكام كه بوسيلهء همين جارچىها به اهالى ابلاغ مىشد و جارچيهاى دربارى را جارچى باشى مىگفتند .\r\n","page_name":" 147 ","page_number":151},
  {"content":"\r\n\r\n\r\nقحطىها\r\nقحطىهاى اشاره شده بلاهاى آسمانى و غضب و قهر الهى نبود كه گريبانگير مردم اين مرز و بوم شده باشد بلكه غالبا تصنعى و ساختگى مالكان و اربابان نفوذ و قدرت دهدار بود كه با مختصر بهانه بوجود مىآوردند ؛ مثلا در ورامين خشكسالى شده در آن خطه برف و باران كم باريده يا كوههاى شمالى تهران در زمستان كمتر سفيد شده بود و همين امور كافى بود كه سال را سال خشكسالى اعلام كرده و غله را مالكان در هر جا جمع‌آورى و خريده انبار نموده قحطى درست بكنند .\r\nدر هر چند سال يك بار سالى يا دو سالى قحطى و تنگى ارزاق بميان آمده نانواييها بىآرد مانده پخت‌ها از سه نوبت به دو نوبت و يك نوبت و تعطيل كامل انجاميده مردم در مضيقه و تنگنا قرار مىگرفتند تا آنجا كه گاهى در اين قحطىها تا يك سوم و نيمى از جمعيت بدمار هلاكت مىافتادند !\r\nدر ميان قحطىها قحطى سال هزار و سيصد و سى و پنج و شش قمرى بود كه نگارنده كودكى چهار پنج ساله و شاهد بعضى از وقايع آن بوده مطالبى درباره‌اش استماع ميكردم .\r\nدر اين قحطى كار مردم به خوردن مردار و خون و مانند آن رسيده گوشت خر و اسب و قاطر و سگ و گربه از بهترين مأكول بشمار آمده ، پوست خيك و كوبيدهء استخوان و خيساندهء برگ خشك در زمرهء مائده‌ها به حساب مىآمد تا آنجا كه گوشت بدن اموات و اجساد مردگان و بدن اطفال خود مىخوردند . در همين قحطى نيز بود كه نيمى از جمعيت پايتخت از گرسنگى تلف شده اجساد گرسنگان در گوشه و كنار كوچه و بازار هيزم‌وار بر روى هم انباشته شده كفن و دفن آنها ميسر نمىگرديد و قيمت گندم از خروارى چهار تومان به چهارصد تومان و جو از صد من دو تومان به دويست تومان رسيده هنوز دارندگان و محتكران آنها حاضر به فروش نميشدند .\r\nشايع بود كه زيادتر غلات را درباريها و پيوستگان به دربار و علماى منتسب انبار كرده به اين قيمت‌ها رسانيده‌اند و همين‌ها نيز ميباشند تا براى گرانتر فروختن اجناس خويش ، ناامنى راهها را هم فراهم كرده مانع ورود هر بار\r\n\r\n","description":"","footnote":"","page_name":" 148 ","page_number":152},
  {"content":"\r\n\r\nو بنه به تهران مىشوند .\r\nپرى هم دور از تصور نميتوانست باشد كه بعضى وقايع بعد از آن حقيقت را روشن گردانيد ، از جمله پيدا شدن انبارهاى متعدد گندم و جو و عدس و خرما در همين كاروانسراى سقاباشى و چند طويله و كاروانسراى ديگر متعلق به ايشان و بيرون ريخته شدن پوسيده‌هاى اين دانه‌ها در بهار بعد از قحطى و رسوايىهايى كه از جانب بعضى گويندگان و از خودگذشتگان دربارهء محتكران به عمل آمده ايشان را معرفى و حقايق را آشكار گردانيد ؛ از جمله شيخ حسن ديوانه كه در زير ميآيد .\r\n\r\nروضهء شيخ حسن ديوانه !\r\nشيخ روضه‌خوانى بود به نام شيخ حسن ديوانه ، شيخى جلنبرى و بىبند و بار و شهرت ديوانگيش آنكه روضه‌هايش زيادتر گوشه و كنايه‌هايى بر اعمال و رفتار بزرگان و سرجنبانان و حاجىها و پولدارها بود و از اين جهت با همهء سواد و اطلاعات علمى و فقهى عميقى كه داشت ، كسى مجلسى به او نمىسپرد ؛ اما در ميان طبقات پايين و مردمان فقير محبوبيتى بسزا داشت كه مردم به او عشق ورزيده از او حمايت مىكرده براى منبرش سر و دست مىشكستند .\r\nدر محرم سال بعد از قحطى ، طبق معمول همه ساله در مسجد شاه ، روضه‌خوانى برگزار مىشود كه امام جمعه « 34 » ، صاحب مجلس نيز حضور داشته و وعاظ نامىاى سخنرانى مىكرده شيخ حسن نيز در آن مجلس در رديف مستمعان حضور بهمرسانيده بود . او كه همه روزه مترصد بوده تا فرصتى بدست آورده خود را به منبر برساند و موفق نمىشود ، در روز عاشورا همين كه با ورود سينىهاى چاى به مجلس براى چند دقيقه حالت تنفس اعلام و منبر از گوينده خالى مىشود خود را به منبر رسانده از آن بالا مىرود كه هر چه فراشها و گردانندگان مجلس اعتراض نموده او را امر به فرود مىكنند توجه نكرده صلوات و خطبه را\r\n\r\n\r\n","description":"","footnote":"\r\n( 34 ) . مسجد شاه از وقتى كه بدستور فتحعليشاه ساخته شد ، از طرف سلاطين آن برايش به نيابت امام جمعه معلوم شد كه بجاى شاه در آن پيشوائى نماز جمعه بكنند ، اگر چه در كمتر برگزارى نماز جمعه ديده شد و كارشان اين كه براى سلاطين خطبه‌ى عقد و صيغه‌ى زن خوانده دعايشان بكنند .\r\n","page_name":" 149 ","page_number":153},
  {"content":"\r\n\r\nشروع مينمايد و اكثريت هم كه خواهانش بوده به حمايتش صدا بلند كرده تأييدش مىكنند .\r\nمىگويد من خود مىدانم چنين مجلس محترمى جاى من ناقص العقل نبوده تكيه به جاى بزرگان زدن جز از بىخردى نميباشد و به همين حساب هم من روضهء تمام ائمه را از چهارده معصوم و دوازده امام به منبريهاى مستمر مجلس كه حق آنهاست واگذار مينمايم و فقط دو كلمه از امام و امامزاده‌اى حرف مىزنم كه نه تا كنون كسى به فكرش بوده و نه از بيچارگيش سخن بميان آورده نه درباره‌اش از كسى اشكى گرفته است ، يعنى از امامى كه نه در ميان پيغمبران و نه در ميان ائمه ، هيچكدام مصيبتشان به بزرگى مصيبت او نبوده است ، و شروع به روضه‌ى مختصر يك يك از آنها مانند يونس و ادريس و زكريا و يحيى و ايوب و يعقوب كه در دهان ماهى و بگرسنگى و بريده شدن سر و اره شدن و كرم گذاردن تن و كور شدن از فراق فرزند گرفتار مىشوند ، و امام على كه با شمشير ابن ملجم شهيد مىشود و امام حسن كه با سودهء الماس ، جگرش تكه تكه مىشود و امام حسين كه زير تيغ شمر و زير سم ستوران مىرود ، ميپردازد و هر گاه هم كه مردم صدا به گريه بلند مىكنند ساكتشان كرده مىگويد چنان كه گفتم روضهء من ذكر مصيبت هيچكدام از اينها نبوده و بايد اشكها و شيونهايشان را براى روضهء خود او كه دربارهء امام سيزدهم مىباشد نگاه بدارند و در حالى كه مردم متعجبانه به گفته‌هايش گوش تيز ميكنند رو به امام جمعه كه در طاقنماى مقابل منبر نشسته بوده نموده مىگويد : « يعنى براى اين امام ! اين امام مظلوم محروم ستمديده‌ى ضرر كشيده ! همين امام سيد اولاد پيغمبر كه در مجلس صاحب عزا مىباشد ! يعنى اين امام مظلوم محرومى كه هزارها خروار گندم دو تومان بيست و يك قران را خريده انبار كرده بود و تا خروارى چهارصد پانصد تومان هم از او خريدند نداد تا خروارى هزار تومان بفروشد و نصف مردم شهر جلوش از گرسنگى زير دست و پا رفتند و به روى خود نياورد و دندان به جگر مبارك گذاشت و آن وقت زمستان بىرحم زمستان شد و برف و باران باريد و خروارهاى هزار تومانيش به همان قيمت برگشت كه پول داده بود ! بدتر از همه اينكه اگر گريه مىخواهيد بكنيد حالا بكنيد و اگر به سر و سينه مىخواهيد بزنيد اكنون بزنيد كه همين امروز كه از جلو\r\n\r\n","description":"","footnote":"","page_name":" 150 ","page_number":154},
  {"content":"\r\n\r\nكاروانسراى سقاباشى رد مىشدم ديدم چند انبار از همان گندم‌ها را كه براى يك مشتش بچه‌ها از گرسنگى جلو چشم پدر و مادرهايشان پرپر زدند پوسيده بيرون ريخته بودند و وسط كاروانسرا كوت شده بود كه به درد سوخت نانوايى هم نمىخورد و بندهء خدا بايد يك چيزى هم حمالى داده تا برده در خندق خالى بكنند ! اكنون شما را به خدا مصيبت اين امام بزرگتر است يا مصيبت پيغمبرها و امامهاى مصلوب و مقتول ، و گريه به حال اين امام سزاوارتر است يا بر احوال امام حسين و هفتاد و دو تن شهداى دشت كربلا ! ؟ كه هلهله و هياهو در ميان مردم افتاده مجلس به هم خورده امام فرار و روضهء مجلس شيخ حسن هم كه با سر - به نيست شدنش براى هميشه تمام مىشود !\r\n\r\nسقايى\r\nسقايى شغلى بود از مشاغل دون‌پايه كه در هر محل عده‌اى بدان اشتغال داشتند و كسب روزى مىكردند . ترتيب اين كار چنين بود كه مشكى ( خيكى ) را كه پوست گوسفندى قلفتى « 35 » شده و آماده گشته بود از آب تميز پر كرده به خانه‌ها و دكانها مىبرده مىفروختند .\r\nديگر از ابزار سقايى دلوچهء ( دولچه ) دسته‌دارى با دو تسمهء بلند بود كه توسط آن آب از چاله يا جوى و قنات مىكشيدند و قطعه چرمى كه جهت جلوگيرى از نفوذ آب مشك به بدن بر پشت مىبستند . پر كردن مشك توسط اين دولچه‌ها لازمهء مهارتى بود كه خاص سقاها بود و ديگران جز با تمرين فراوان نمىتوانستند .\r\n\r\nدنبالهء سقايى - سقاخانه\r\nيكى ديگر از انواع سقايى ، به دوش گرفتن مشك آب و ايستادن كنار سقاخانه‌ها و داد زدن بود كه :\r\n\r\n\r\n","description":"","footnote":"\r\n( 35 ) . پوست گوسفند را پس از كشتن حيوان و باد كردن ، از طرف دنبه برگردان كرده از گردنش بيرون مىكشيدند و دوخت و دوز كرده بند و تسمه مىدادند كه بيرون كشيدن پوست را قلفتى كردن و ساخته‌شده‌اش را خيك يا مشك مىگفتند .\r\n","page_name":" 151 ","page_number":155},
  {"content":"\r\n\r\nپير سقاى حرفه‌اى به نام ( سيد سقا ) با كاسه و كوزه‌ى خود در حال آب دادن و در قبلش كه بعضى ، شاهى صد دينارى داده خيلىها هم كه نميدادند . همچنين كه نقاب و پيچه‌ى زنان در آن معلوم مىشود و طبقى سمت چپ كه زردك ( هويج زرد ) براى فروش آورده است .\r\n\r\n","description":"","footnote":"","page_name":" 152 ","page_number":156},
  {"content":"\r\n\r\n« بده به راه حضرت عباس - بده به راه ابو الفضل - يكى بانى بشه اين مشك آبو خالى كنم مردم بخورن » و بعد از گرفتن چهل پنجاه ( نياز ) « 36 » مشك را خالى كرده مشك ديگرى پر كرده بايستند كه در اينجا لازم مىآيد تا تعريفى هم از خود سقاخانه بكنيم :\r\nسقاخانه دكان يا نيم‌بابىيى بود كه آبگاهى در آن بوجود آورده جام و پياله‌اى در آن نهاده آب آن در دسترس تشنگان مىگذاشتند كه در زمرهء كارهاى ثواب بشمار مىآمد . اين اقدام توسط شيعيان ، همزمان با روضه‌خوانى سيد الشهدا به ياد شهيدان دشت كربلا بوجود مىآمده كه ابتدا وسيلهء سطل و كوزه و مشك و كشكول آب به مردم مىرساندند و ظرفهاى آب كه در معابر قرار مىدادند و كم كم با چشم و هم‌چشمى ، ظروف بزرگ سنگى و دوستكامى « 37 » هاى سنگى و مسى بزرگ جانشين آنها شده شبها جهت روشنايى و ديد آب بر لبه‌شان شمع روشن مىكنند كه عوام آن را نذر و نياز تصور نموده بر آن عقيده بسته شمع‌ها بر آن نيت مىكنند و بچه‌هاى دزد و بيكاره‌هائى كه به تحصيل و جمع‌آورى نيمه سوختهء شمعهاى آن مىپردازند و اندك اندك كه نقد و جنس و روضه نيز بر نذور افزوده دوستكاميها ، سقاخانه ناميده شده محلى براى استفادهء بعضى مفتخورها مىشود و رندهايى كه ملهم شده آن را نان‌دانى بىدرد سر يافته ، با آجر و خشت و ساروج براى آن آبگير و سقف و نما درست كرده خود متوليشان مىشوند ، كه از آن جمله بود سقاخانهء نوروزخان و سقاخانهء آشيخ هادى و سقاخانهء آيينه كه از پرمنفعت‌ترين آنها بشمار مىآمدند . ايجاد سقاخانه كه جز قليلى صرفا جهت ثواب ساخته مىشد ، به اين صورت بود كه محل در نظر گرفته‌ى آن چند هفته يا چند شب متوالى توسط كسى يا كسانى « بطور ساختگى » خواب‌نما شده ، بر سر زبانها مىافتاد ، به اين كيفيت كه مثلا حضرت عباس با مشك خالى كنار آن ايستاده طلب آب مىكند و صاحب ملك كه همان رند حيله انديشيده يا هر كه بود ،\r\n\r\n\r\n","description":"","footnote":"\r\n( 36 ) . پولى كه به نذر ، يا صدقه يا به مزد انجام كار خير بدهند .\r\n( 37 ) . ظرف گلدان‌مانند بزرگ از سنگ يا مس كه در آن آب يا شربت ميريختند . سنگىهايشان كه در صحن و راهروهاى مساجد و مسىهايشان كه پايه‌دار و بسى كه زياد زيبا و هنرمندانه و با قلمزنى هنرمندانه ساخته شده بود ، هنگام عزا در مساجد و تكايا ميگذاردند .\r\n","page_name":" 153 ","page_number":157},
  {"content":"\r\n\r\nمكلف بود تا آن را سقاخانه بكند و پس ابتدا بيرقى بالايش نصب و سياهى به در و ديوارش آويخته براى ساختنش از مردم طلب كمك و اعانه مينمود كه اين شروع بهره‌وريش بود و بدنبال آن كه براى ساختنش از اين و آن طلب گچ و آجر و ديگر لوازم بكند و عمله اكره‌اش هم كه سر و جانشان فداى حضرت عباس بود و داوطلبانه جمع‌آورى شده ساختمان بپايان ميبردند و با علم و كتل و بيدق ( بيرق ) و لاله شمعدان و چراغى كه از اين و آن گرفته ميشد زينت مىگرديد و آب انداخته شده با روضه‌خوانى مفصلى كه به پايش مىشد افتتاح و رسميت ميگرفت و از همان شب هم بود كه معجزنما گشته كور و شل و چلاقى كه قبلا صورتسازى شده بود شفا يافته شهرتش شهرگير ميگرديد و از همان زمان هم بود كه جا و مكانى كه تا هفته و ماه پيش گوشه‌ى خرابه يا كنج صندوقخانه يا گنجه‌ى عرق و شراب يا قسمتى از ذغال‌دانى منزلى بود در زمرهء اماكن مقدسه درآمده روح حضرت عباس عليه السلام و اجداد و بستگان گراميشان در آن حلول نموده مورد تقديس و نياز قرار مىگرفت و به صورت محلى درميآمد كه حل هر مشكل لا ينحل بايد از او شده هر گره و كار بسته‌اى از او گشايش يافته هر درد و رنج و مرض و بينوائى از او چاره‌ساز و سيل پول و نذورى كه به طرفش سرازير بشود .\r\nدو سه سقاخانهء مذكور نه از آن سقاخانه‌هايى بودند كه فقط شبهاى جمعه و ليالى زيارتى و متبركه مداخل داشته باشند و شمع و پول و منفعت جلب بكنند ، بلكه نان‌دانىاى كه در تمام اوقات و ايام فايده رسانيده كار راه‌اندازى و معجزه كرده مشكل‌گشايى بكنند و تا سود و فايده‌ى اين سقاخانه روشن شود كافى است گفته شود تنها ده بيست مفت‌خور كه شال و پارچه‌ى سبز بر كمر و دور فينه‌ى قرمز سر مىبستند ميتوانستند خرج خود و عشرت‌ها و بدكارگىهاى خويش در تمام دوره سال خويش فقط از دو سه معجزه‌ى ساختگى آن بدست آورند .\r\nالبته فوايد اين سقاخانه‌سازان به همينجا ختم نميگرديد كه فايده‌هاى جنسى و نقدى ديگر از جمله زنان و دختران جوان كه از پاى روضه‌ى سقاخانه و شمع روشن كردن به دام فريبشان مىافتاد و باجگيرى به نام خادم ابو الفضل كه بر ايشان توسل به آنها بجويند و آويختن به رهگذران و لخت كردنشان به اتهام بابى بودن كه به سقاخانه اهانت كرده‌اند و جيب‌كنى از پناهندگان و بستى « 38 » ها كه\r\n\r\n\r\n","description":"","footnote":"\r\n( 38 ) . بست در معنى مآمن ، و بستى كسى كه به آن پناه ببرد .\r\n","page_name":" 154 ","page_number":158},
  {"content":"\r\n\r\nسقاخانهء كوچكى كه بعد از خراب كردن گذر نوروز خان و داخل خيابان بوذرجمهرى كردنش به حوالى آن ساخته شده بود .\r\n\r\n","description":"","footnote":"","page_name":" 155 ","page_number":159},
  {"content":"\r\n\r\nتوسل به سقاخانه مىجستند از منافع ديگرشان بود كه نصيبشان ميگرديد . دربارهء اهميت بست و حمايت اين سقاخانه‌ها و جسارت متوليان آنها همين بس كه اگر كسى حتى قتل نفس كرده خود را به پاى آن مىرساند هيچ قدرتى را توانايى آن نبود كه وى را دستگير و مجازات بكند و خدام و منتسبان به آن كه از هر جرم و جريمه و پيگرد در امان مىبودند ، با اين شاهد كه چون كنسول آمريكا عكس از سقاخانه‌ى بازارچه‌ى آشيخ هادى برميدارد و مردم به اشاره‌ى متوليان بسرش ريخته و تكه تكه‌اش مىكنند ، دولت وقت قادر به دستگيرى مسببينش نمىگردد تا منجر به قطع رابطه ميان دو دولت مىشود .\r\n\r\nآب شهر\r\nتا اينكه موقعيت شغل سقايى بهتر روشن شود مقدمتا لازم است دربارهء وضع آب شهر و استفاده‌ى از آن توضيح بدهم :\r\nآب تهران عموما توسط نهرها و جوىهاى روبازى تأمين ميگرديد كه تمام كثافات و فضولات معابر و خانه‌ها نيز در آنها سرازير و تنها اماكن و خانه‌هايى مىتوانستند از آب تميزتر استفاده كنند كه در سرآبها يعنى نزديك مظهرهاى قنوات و چشمه‌ها قرار داشتند .\r\nاصولا تهران شهرى كم آب ، بلكه بىآب بود كه اين امر از مشكلاتش به حساب مىآمد و يكى از موانع توسعه و پيشرفتش همين مسألهء بىآبى بود كه غربا و شهرستانيها را به سوى خود نمىكشيد ، هرگز دولت به فكر چارهء آن برنيامده بود و همواره اين خود مردم ، يعنى ثروتمندان و خير انديشان بودند كه به خاطر شهرت يا به خاطر خدا دامن همت به كمر زده با حفر قناتى آبرسانى مىكردند . چون تهران فى نفسه فاقد شط و رودخانه و آب‌راه بود ؛ لذا ، آب آن وسيلهء قنوات و كاريزها در دسترس قرار مىگرفت و از اين جمله بود قناتهاى شاهى به نام :\r\nقنات شاه يا آب شاه ، قنات مهرگرد يا آب مهرگرد ، قنات حاجى عليرضا يا\r\n\r\n","description":"","footnote":"","page_name":" 156 ","page_number":160},
  {"content":"\r\n\r\nقنات سرچشمه « 39 » ، قنات باغ شاه ، قنات فرمانفرما ، قنات وزير ، آب سردار ، قنات يوسف آباد ، قنات اكبر آباد ، آب سنگلج « 40 » . . . كه آب قنات شاه و آب قنات حاجى عليرضا و آب قنات فرمانفرما از جمله آبهاى خوب و سبك « 41 » تهران بودند و آب مهرگرد و آب سنگلج جزو آبهاى بد و سنگين بشمار مىآمدند كه باز دومى از اولى هم بدتر كه غير هاضم شناخته شده بود ، تا آنجا كه بيت زير را به اقتفاى حافظ دربارهء شيراز و آب ركنى و آن باد خوش نسيم « 42 » ساخته بودند .\r\n تهران و آب سنگلج و باد شهريار * منعش مكن كه خال لب هفت دوزخ است \r\nو واقعا همچنين بود كه اگر با آب سنگلج مىشد ساخت و ناگواريش را به زلاليش بخشيده تحمل نمود از باد شهريارش نمىشد چشم پوشيد كه وقتى شروع به وزيدن و مزاحمت مينمود طوفانى از گرد و غبار و خاك و كثافات براى شهر و مردم آن ميآورد و غالبا هم بيمارىهائى به دنبالش كه موجب تلفات سنگين ميگرديد .\r\nميگفتند اين محله ، يعنى سنگلج را رضا شاه از آن جهت خراب كرده ، به صورت پارك شهرش « 43 » درآورد تا در او سوابق و كارهائى كه قديمىها از شرارت‌ها و توليد مزاحمت در عرق‌فروشىها و قهوه‌خانه‌ها ، قمارخانه‌ها و خصوصيات اخلاقيش داشتند محو بشود . از جمله درباره‌ى خنده‌اش كه هرگز كسى از او نديده بود چنين ميگفتند كه روزى از قهوه‌خانه كربلائى مهدى سنگلجى بيرون ميآمده كه چشمش به پيرمرد طوافى مىخورد كه الاغش بار انار داشته بود . طبق عادت قزاقى كه هرگز پول بابت اينطور چيزها نميداده يكى از\r\n\r\n\r\n","description":"","footnote":"\r\n( 39 ) . از آنكه در چهار راه سرچشمه مظهر پيدا مينمود .\r\n( 40 ) . محله‌اى قديمى در مركز تهران كه به امر رضا شاه خراب شد و به جاى آن پارك شهر تأسيس گرديد .\r\n( 41 ) . آب گوارا را آب سبك ميگفتند ، از آنكه در هضم غذا كمك مينمود .\r\n( 42 ) . بيت حافظ چنين است (\r\n شيراز و آب ركنى و آن باد خوش نسيم * - منعش مكن كه خال لب هفت كشور است \r\n) و از ركنى هم كه منظور ركن آباد شيراز مىباشد .\r\n( 43 ) . پارك شهر قسمتى از محله‌ى سنگلج مىباشد كه پس از ساخته شدن عدليه ( دادگسترى ) به امر رضا شاه تخريب و به صورت پارك درآمده به جهت جلوگيرى از تغيير و تبديل ، بقايش را وسيله‌ى قانون از مجلس گذراند .\r\n","page_name":" 157 ","page_number":161},
  {"content":"\r\n\r\nيكى از چرخ بشكه‌هاى آب‌رسان كه جهت پر شدن از آب مشروب ، كنار مظهر قنات توقف داده شده است .\r\n\r\n","description":"","footnote":"","page_name":" 158 ","page_number":162},
  {"content":"\r\n\r\nانارهاى او را برداشته آب‌لمبو مىكند . خركچى ادعاى پول نموده او محل نگذارده همچنان مشغول چلاندن انار مىشود ، تا صداى طواف بطرفش به مفت‌خور و گردن كلفت و مانند آن بلند مىشود كه ديگر طاقت نياورده همچه انار را به صورتش ميكوبد كه انار تركيده سر و صورت و رخت انارى را گلگون مىكند و از آن منظره وى را خنده گرفته قاه قاه مىزند ، و پس از آن نيز كه كسى خبر خنده از او نداده است !\r\n\r\nباد سام - باد شهريار\r\nدهستان شهريار در بيست كيلومترى جنوب غربى تهران واقع شده است با بادهاى شديد موسمى و غير موسمى كه هنگام وزش چيزى را در مسير خود از ثمر و شجر سالم و بر سر پا نمىگذارد ؛ در آن حد كه درختان عظيم الجثه را از ريشه كشيده شيروانىهاى عمارات را كنده به دور مىافكند . اين باد سابق بر اين خسارات و زيانهايى براى مردم تهران ببار مىآورد و از آنجا كه از بيابانهاى بىآب و علف پر مزبله مىگذشت و كثافات و ناخوشىهائى با خود ميآورد مردم مىگفتند اين باد غضبى است كه آن را خدا براى مردم گنهكار تهران نازل مىكند .\r\nقصهء آن را همچنين مىگفتند كه چاه عميقى در پشت ( عليشاه عوض ) « 44 » وجود دارد كه باد از ميان آن برمىآيد و موكلى دارد با هيكلى به اندازهء كوه دماوند كه رو به تهران بر دهانهء آن چاه نشسته است و شامهء تيزى دارد كه بوى گناه را از هزار فرسخى استشمام مىكند و چون آن بو به مشامش برسد از سر چاه برخاسته مىگريزد كه باد بيرون زده به راه مىافتد و ضرر و زيانش بستگى به سبكى و سنگينى گناه دارد كه انجام يافته است و از بادهاى سهمگين آن يكى باد ( سام ) « 45 » بود كه در زمان مظفر الدينشاه آمده بود و موجب مرض و با گرديده بيش از نيمى از جمعيت تهران را به ديار هلاك كشيده بود .\r\n\r\n\r\n","description":"","footnote":"\r\n( 44 ) . يكى از دهات شهريار ، واقع در جنوب غربى تهران .\r\n( 45 ) . مشتق از سم - زهر ، باد سام - باد زهردار ، باد مريض .\r\n","page_name":" 159 ","page_number":163},
  {"content":"\r\n\r\n\r\nسال سام - سال وبايى\r\nسال وبايى يكى از سالهاى هولناكى بود كه تا اين اواخر ، ماده تاريخ زمان خود به حساب مىآمد كه هر كس در معرض تعرض آن قرار مىگرفت ، دچار بيمارى و با مىشده در كمتر از دو ساعت با بالا و پايين ( قى و اسهال ) و عطش و قلب‌گرفتگى و كندى نبض و كبود شدن لبها و قطع پول و التهاب تلف شده بود . مرگ و مير اين سال به جايى مىرسد كه نعش‌ها را در كنار كوچه و بازار ، چپ و راست ، هيزم‌وار بر روى هم دسته كرده با گارى حمل مىكنند و مردم با همه خير انديشى و ثواب‌خواهى آن روز كه از عقايدشان بوده و وظيفهء هر فرد مكلف مىدانستند كه بايد تا هفت تن مسلمان را شسته به خاك بسپرد ، باز از كفن و دفن آنها عاجز مىمانند و سالى ديگر در زمان احمد شاه ، كه مردهء يكى هفت قران ، را بلديه بابت كفن و دفنشان دوازده هزار تومان به كنتراتچى گورستان بدهكار مىشود !\r\nاكثرا اين بادها از جهت خاكروبه‌هايى كه از شهر در بيابانها پراكنده مىشد و حيواناتى را كه مرده بيرون مىانداخته ، يا خر و اسب را كه جهت پوستشان پس از كندن آن رها ميساختند و بيرون كردن بيماران خطرناك ، كه در اطراف و خرابه زاغه‌هاى خارج شهر زندگى مىكردند بود كه مسموم شده مردم را مبتلا ميگردانيد ؛ مخصوصا كه خود شهر نيز از هر نظافت و پاكيزگى عارى بوده معابرش آلوده به خاك و بامهاى خانه‌هايش كاهگلى و پليدى و كثافاتش در معابر و نهرها و زير دست و پا ريخته مىشد ، همراه آبهايى كه با نجاسات و بيماريهايشان كه مردم همه چيز خود منجمله مردگان را در جويهاى آب مشروب مىشستند ممزوج ميگرديد .\r\nحاشيهء اين مبحث آنكه طبيب و دارويى نيز در اختيار نبود و تنها علاج اين مرض دود كردن بخورات خوشبو امثال عود و عنبر و مصطكى در خانه‌ها و خوردن خنكىها مانند هندوانه و ليمو و آب ليمو ترش كه البته آن نيز شامل حال دولتمندان ميگرديد كه در وباى مورد ذكر هندوانهء يك من سه چهار شاهى « 46 » به سه چهار تومان ، « 47 » و آب ليموى يك من سه قران « 48 » به چاركى « 49 » بيست تومان رسيده بود\r\n\r\n\r\n","description":"","footnote":"\r\n( 46 ) . هر شاهى باربر يك بيستم ريال .\r\n( 47 ) . هر تومان مساوى ده ريال .\r\n( 48 ) . هر من معادل 3 كيلو .\r\n( 49 ) . هر چارك 750 گرم .\r\n","page_name":" 160 ","page_number":164},
  {"content":"\r\n\r\nو پرهيز از آن نيز دورى از بيمار وبايى و كناره‌گيرى از مقاربت و همبسترى و اجتناب از خوردنيهاى حار ، مانند فلفل و دارچين و ادويه و گوشت و چربى و ميوه‌جات نشسته و آب نجوشانده و احتراز از مستراح عمومى بود ، كه آن را هم قليلى رعايت كرده بقيه كه داراى عقايد خشك تأخير و تعجيل نشدن در مرگ بوده هر چه را از خدا مىدانستند ، بىاعتنا مىماندند و ديگر گرفتن و آويختن دعاى و با و خواندن نماز خوف « 50 » و نبردن اسم و با مخصوصا جلو اطفال و « موچ كشيدن » « 51 » به جاى آن بود كه بردن اسم و با را هم باعث سرايت و دريافت مرض مىدانستند .\r\n\r\nماده تاريخ - سجل احوال - شناسنامه\r\nاز آنجا كه هنوز سجل احوال و شناسنامه مرسوم نشده بود و مردم ماه و سال و تاريخ را كمتر مىشناختند ، شناختن اوقات و احوال و وقايع مهم زندگى هر كس با زمانهايى تطبيق و نشان داده مىشد كه در آن ازمنه اتفاقاتى چشمگير افتاده يا وقايعى مهم بظهور رسيده باشد ، به اين ترتيب كه هرگاه تاريخ كار و چيزى يا سال ولادت كسى يا وقت فوت خويش و اقرباى شخصى مورد سؤال قرار مىگرفت جواب اين بود كه مثلا در سال تير خوردن ناصر الدينشاه يا سال رفتن مظفر الدينشاه به فرنگ يا تاجگذارى احمد شاه يا توپ بستن مجلس يا سال وبايى ، قحطى ، طاعون ، مشمشه ، يا سال مردن فلان عالم و مجتهد و مانند همين وقايع بود كه با ولادت اطفال پشت قرآنها آمده تاريخ‌گذارى ميگرديد منجمله تاريخ ولادت اين نگارنده كه پشت قرآن خانوادگى مقارن تاجگذارى احمد شاه\r\n\r\n\r\n","description":"","footnote":"\r\n( 50 ) . دو ركعت نماز مثل نماز صبح با نيت آنكه خدا آن خطر و ضرر را از خواننده و خواستاران او دور گرداند و برهنه كردن پاها تا زانو و گفتن صد بار يا حى و يا قيوم و يا احد و همراه داشتن سوره‌هاى قل اعوذ برب الفلق و قل اعوذ برب الناس و شستن و نوشيدن آنها .\r\n( 51 ) . نشانه‌اى بود در اين مورد ميان مردم كه به جاى گفتن « و با » از ميان دو لب با فشردن و مكيدن آن‌ها صدا درآورده ( موچ مىكشيدند ) . در موقع ريختن ماست در آش هم همين امر مرسوم بود كه موچ كشيده ماست مىريختند و مىگفتند مانع بريدن ماست مىشود .\r\n","page_name":" 161 ","page_number":165},
  {"content":"\r\n\r\nيكى از پلاك‌هائى كه به مضمون « ثبت املاك ناحيهء چهار سنگلج نمرهء 6575 » با تأسيس ادارهء ثبت احوال و اسناد براى مردم تكليف داشتن سجل احوال ( شناسنامه ) و براى دكاكين و خانه‌ها دستور داشتن شماره شده بود .\r\n\r\n","description":"","footnote":"","page_name":" 162 ","page_number":166},
  {"content":"\r\n\r\nثبت شده بود .\r\n\r\n« چى » - « باشى »\r\nچون مطلب دربارهء سقاباشى و يكى دو باشى و چى مانند كالسكه‌چى و باشى ، مثل جارچىباشى بود ، بىمناسبت نيست از سفارشهايى هم كه پدران دربارهء صاحبان اين اسامى ، به فرزندان خود مىكردند ، ذكرى بكنيم :\r\nاز آن جهت كه مردم اين دو دسته را از ناپاك‌ترين و آزارنده‌ترين مردم شناخته بودند هر پدرى از نصايح و وصيتهايش به فرزندان اين بود كه با هر گروه از مردم مراوده و معاشرت داشته باشند بجز آنها كه عناوين باشى و چى دنبال اسمشان باشد ، مانند : يوزباشى « 52 » ، فراشباشى ، ده‌باشى ، پنجاه باشى ، لله باشى « 53 » ، آغا باشى « 54 » ، مير غضب باشى ، جارچى باشى ، سقا باشى ، چراغچى باشى .\r\nو نيز امثال : كالسكه‌چى ؛ درشكه‌چى ، گارىچى ، قهوه‌چى ، خركچى ، توپچى ، گمركچى ، بلديه‌چى « 55 » ، ماليه‌چى « 56 » ، جارچى ، چراغچى « 57 » ، نسق‌چى « 58 » ، تلفنچى ، چاپ‌چى ، عدليه‌چى « 59 » ، نظميه‌چى « 60 » ، سورچى « 61 » ، مزقانچى « 62 » ، چاپارچى « 63 » ، هوچى .\r\nو مىگفتند اين گونه آدمها گربه و عقرب را مىمانند كه عمرى زحمت و محبت را با چنگال و جا دادن در خانه را با نيش زهر جواب مىدهند و از\r\n\r\n\r\n","description":"","footnote":"\r\n( 52 ) . از طبقهء نظاميان و كسى كه فرماندهى صد سرباز داشته باشد .\r\n( 53 ) . مواظب و سرپرست اطفال اعيان و رجال .\r\n( 54 ) . خواجه‌سرا ، سرپرست زنان حرم بزرگان .\r\n( 55 ) . عضو شهردارى .\r\n( 56 ) . عضو دارايى .\r\n( 57 ) . متصدى نور و روشنائى .\r\n( 58 ) . زندانبان ، مأمور انتظامى .\r\n( 59 ) . عضو دادگسترى .\r\n( 60 ) . عضو پليس .\r\n( 61 ) . رانندهء وسايل چرخدارى كه با حيوان حركت كند .\r\n( 62 ) . موزيسين ، مطرب .\r\n( 63 ) . پستچى .\r\n","page_name":" 163 ","page_number":167},
  {"content":"\r\n\r\nخيرشان بايد گذشت تا شر نرسانند .\r\n\r\nنرينى به قفل\r\nدربارهء هوچى كه در آخر اسامى چىها نامش گذشت ، افرادى بودند كه براى پاسبانى شبهاى محلات و دكاكين و منازل استخدام شده از يكى دو ساعت از شب گذشته راه مىافتادند و چون سياهى و جنبنده‌اى در تاريكى ميديدند ( هو ) انداخته فرياد ميزدند ( آهاى سياهى كيستى ) و اگر آشنا نمييافتند در صددش برميآمدند و يكى از هوهايشان هم اين بود كه آهاى سياهى نرينى به قفل ! و موضوع آن هم اين بود كه غالبا لشوش و باج‌گيرهاى محلات سراغ دكان‌دارها رفته توقع تمناى جنس نسيه يعنى مجانى و پول دستى ميكردند و اگر صاحب دكان امتناع ميورزيد شب آمده به قفل دكانش كه كلا به چفت و ريزه‌هاى پايين در نصب ميشد نجاست كرده صبح در اطراف دكان مترصد ميماندند و چون صاحب دكان آمده از ديدن و چاره‌اش مستأصل ميگرديد خود جلو آمده با گرفتن پولى آن را پاك ميكردند ، و هوچى ميخواست با فريادش مانع كثافتشان به قفل بشود .\r\n\r\n","description":"","footnote":"","page_name":" 164 ","page_number":168},
  {"content":"\r\n\r\n\r\nزورخانه\r\nچنان كه ذكرش گذشت سقاخانهء نوروزخان از پررونق‌ترين سقاخانه‌ها بود كه سر تا سر گذر را با طاق‌بنديها و عكس و شمايل آويختن‌ها و علم و بيرق و علامت و سياهى دايمى طفيل خود ساخته بود و زورخانه‌اى نيز به نام خود داشت كه آن نيز از معروف‌ترين زورخانه‌ها به حساب مىآمد و دالان ورودى آن از زير همان سقاخانه مىگذشت .\r\nزورخانه ، مانند ديگر اماكن عمومى از روى حساب و قاعدهء مخصوص به خود ساخته مىشد كه ابتدا در كوتاه ورودى آن نشانگر موقعيت آن مىگرديد .\r\nكوتاهى در زورخانه كه ارتفاع آن غالبا از يك ذرع تجاوز نمىنمود از آن جهت بود كه ورزشكار را تواضع و فروتنى بياموزد و به او نشان بدهد به اين محل با ادب پا بگذارد و قايل به احترام بزرگتران و پيش‌كسوت‌تران خود باشد و باد نخوت و گردنفرازى را از سر بيرون اندازد .\r\nساختمان آن مركب بود از سقفى گنبدىشكل كه گود ورزش نيز در زير آن قرار گرفته بود و غلام گردشى « 1 » در اطراف آن جهت رخت‌كن و تماشاچى و محلى براى آبدارخانه و كنارى جهت سنگ « 2 » و جايى براى ميل و تخته و پهلوى در\r\n\r\n\r\n","description":"","footnote":"\r\n( 1 ) . دو تا سه متر اطراف گنبدها كه با طاق كوتاهترى ساخته شده بود ، غلام گردش مىگفتند .\r\n( 2 ) . دو تختهء سنگين وزن به عرض و طول 80 * 60 سانتى متر و يا كمتر و بيشتر با جاى دستى در ميانشان كه ورزشكار بر پشت خوابيده آنها را بر سر دست گرفته با بالا پايين كردن ورزش مينمود .\r\n","page_name":" 165 ","page_number":169},
  {"content":"\r\n\r\nورودى ، سردم « 3 » مرشد - كه در بعضى زورخانه‌ها طاق آن بر بالاى چهار ستون سنگى يا چهارپايهء آجرى قرار گرفته بود .\r\nسردم مرشد عبارت بود از جايگاهى مرتفع مسلط به گود كه اطراف آن با كاشيهاى عكس‌دار همراه هزارهء سرپوشيدهء زورخانه زينت شده بود و با چوبهاى هلالىشكل طاقنمابندى گرديده بود و بالاى آن با پر طاووس و عكس و شمايل حضرت رسول و حضرت على و زير هلاليهاى آن با زنگهاى بزرگ و كوچك آذين شده ، داخل آن با عكسهاى پهلوانان مرده و زنده آرايش ميگرديد و مرشد با ضرب تنه چوبى بزرگ خود چهارزانو كنار منقل آتش « 4 » بر بالاى آن قرار مىگرفت : كه در بعضى زورخانه‌ها هم كلا اين سردم از چوب ساخته شده مطابق سليقه مرشد شكل ميگرفت .\r\nگود به مقدار يك ذرع از صفه و غلام گردش پايين‌تر قرار گرفته در صورت هشت ضلعى گودبردارى و مرتب شده لبهء آن چوب‌بندى و كف آن با خاك نرم آب زده « 5 » آماده گشته ، پادو و متصدىيى به نام جامه‌دار و مشتمالچى از واردين پذيرايى مينمود . همچنين در و ديوار زورخانه كه با قاليچه‌هاى لچكى و پرده‌قلمكارها و عكس و آيينه‌ها و ديگر اسباب‌آلات زينتى مانند چراغهاى لنتر و فانوس و زنبورى مزين ميگرديد .\r\nساعات كار آن از بعد از اذان صبح يعنى پس از نماز پيشين تا دو ساعت به ظهر مانده بود و شب بعد از نماز مغرب تا سه چهار ساعت از غروب گذشته ، مگر در موارد استثنايى مانند گلريزان كه تغيير مينمود .\r\n\r\nآداب زورخانه\r\nپيشتازان به اين مكان ابتدا مبتديان بودند كه با گشوده شدن در زورخانه پا در آن مىنهادند و بتدريج سابقه‌دارترها و پيش‌كسوتها و پهلوانها ، كه با ورود بزرگترها ورزش رسمى شروع مىشد و به اين صورت بود ( وارد كردن ) « 6 » افراد توسط مرشد\r\n\r\n\r\n","description":"","footnote":"\r\n( 3 ) . جايگاه مرشد .\r\n( 4 ) . جهت گرم كردن و خوش صدا ساختن ( كوك كردن ) ضرب .\r\n( 5 ) . تا زير پا و بدن نرم بوده هنگام كشتى و ورزش صدمه نرساند .\r\n( 6 ) . تحويل گرفتن ، اعتنا كردن ، خوش‌آمد زدن .\r\n","page_name":" 166 ","page_number":170},
  {"content":"\r\n\r\nجمعى از ورزشكاران كه عكس نمايشى برداشته‌اند .\r\n\r\n","description":"","footnote":"","page_name":" 167 ","page_number":171},
  {"content":"\r\n\r\nكه نوچه‌ها و مبتديان را فقط با جواب سلام و تعارف ( خوش آمدين ) و سابقه‌دارترها را با زدن يك ( تك زنگ ) و پيش‌كسوتها را با زدن زنگ و خوش آمدين و پهلوانها را با زنگ بلند و ( صفاى قدم پهلوان ) گفتن و سادات و بزرگترها را با زدن به زنگ و ضرب و با گفتن ( خوش آمدين - صفاى قدم - بر جمال على صلوات ) داخل مىكرد و همچنين بود نوبت لنگ دادن جامه‌دار به ورزشكار كه جهت ( نوچه ) و تازه‌كار لنگ كوچك و جهت ورزشكار لنگ بزرگتر و براى پهلوان لنگ بزرگ و نو و لنگى براى دور كمر با ( تنكه ) چرمى معلوم مينمود « 7 » .\r\nدر ورود به گود باز صورت نخستين اعمال مىشد و مرشد هر يك را مطابق شأن و مرتبه وارد مىكرد و تنها مقامى كه در آن پول و ثروت و اسم و آوازه و شهرت و مقام مادى مورد توجه قرار نمىگرفت ، زورخانه بود كه فقط زحمت و رياضت و تقدم و ارشديت و پاكى و طهارت و شرف و مردانگى مورد احترام قرار ميگرفت و به همين جهات بود كه اشخاص بدنام در آن قدم ننهاده و آنهايى كه هنوز سيماى مردانه به خود نگرفته بودند و مو بر پشت لب و زنخشان نروييده بود اجازهء پا نهادن به زورخانه نمىيافتند .\r\nداستانهاى غيرت و حميت و گذشت و فداكارى ورزشكار ، هنوز سرلوحهء داستانها و تعريفهاى پهلوان بود كه مثلا دربارهء سيما و صلابت ظاهرى ورزشكار ، جوانى را ذكر مىكردند كه چون مرشد به علت نداشتن ريش و گير نكردن شانه به صورتش مانع ورودش به گود مىشود ، شانه‌اى بدست آورده چنان به صورت مىكشد كه دندانه‌هايش در گوشتهايش فرو مىرود ! و در جهت از خودگذشتگى ، قصهء پورياى ولى را مىتوان نام برد كه چون مادر حريفش را ، كه روز بعد مىخواسته با او هم كشتى شود مىنگرد كه به امامزاده دخيل بسته است و از خدا توفيق و پيشدستى پسرش را مىخواهد ، هنگام مبارزه خود را به خاك او مىافكند و مغلوب نشان مىدهد . و دربارهء طهارت و نفس‌كشى اينكه چون دخترى نيمه شب\r\n\r\n\r\n","description":"","footnote":"\r\n( 7 ) . شلوار كوتاهى كه تا كمى زير زانو از چرم و رويش زينت ابريشم‌دوزى و كاموادوزى شده بود .\r\n","page_name":" 168 ","page_number":172},
  {"content":"\r\n\r\nبه خانهء يكى ديگر از آنها پناهنده مىشود ، تا خود را از نفس اماره برهاند و دست به آلودگى و خيانت او نيالايد يك يك انگشتان خود را در برابر شعلهء شمع مىگدازد تا صبح مىشود و قصه‌ها و داستانهاى ديگر كه در لوازم روحى و خلقى ورزشكار ذكر مىكردند . بعد از آن حركات پسنديده و اخلاق حميدهء مرشد بود كه عملا تازه‌رسيده‌ها را ادب و كمال و فضيلت مىآموخت و اشعار او كه جمله حمد پروردگار و تحيت پيغمبر و مدح على و دوازده امام و قطعات پندآموز بود كه ورزشكار را برازندهء ورزش مينمود .\r\nورزش زورخانه يا ورزش باستانى از زورآوريها و رزمندگيهاى پهلوانى و جنگى ادوار اوليه سرچشمه مىگرفت كه گرفتن سنگ تمرين سپر محسوب مىشد و از آن بازوان توان مىگرفت و از تخته « 8 » قوت و نيروى سر و گردن و سينه و شكم مىآمد و از ميل « 9 » اعمال گرز و شمشير و به كار بردن آنها با دو دست آموخته مىشد و از كباده كمان‌كشى و از كشتى مبارزهء تن بتن و از چرخيدن محفوظ ماندن از سرگيجه و آشفتگى از ازدحام ميدان محاربه منظور بود و فايدهء ضرب مرشد تنظيم حركات و عادت تا انضباط و فرمانبرى از فرمانده و تهييج و مبارزه و اشعار مرشد با رجز و تحريك و هيجانى كه تعليم مىگرديد ، اضافه بر ادب و آداب و تنبيه و تربيت‌هايى كه توسط اشعار عرفا و حكما و بزرگان ، بر آن اضافه مىشد زورخانه را به صورت ميدان جهادى ربانى درمىآورد .\r\nدنبالهء همين ادب و آداب ، طهارت و نظافت و سلامت و ايمان و تقواى ورزشكار بود كه بىوضو پا به زورخانه نگذارد ، جنب و بىنماز نباشد ، حلال و حرام را رعايت كند ، از لقمهء شبهه‌ناك بپرهيزد ، نواميس مردم را محترم بشمارد ، دست به كارهاى ناپسند و منافى عفت و ناموس نيالايد ، استعمال بنگ و باده و امثال آن نكند ، شكرانهء بازوان توانايش را گرفتن دست ناتوانان بداند ؛ و راعيان اين آداب نيز بودند كه زورخانه را به صورت معبد و محراب درآورده ، آن را در\r\n\r\n\r\n","description":"","footnote":"\r\n( 8 ) . تخته‌اى به پهناى هشت ده سانت و طول هفتاد هشتاد سانت با دو پايه‌ى كوتاه چند سانتى كه بر روى زمين مىگذاشتند و دو طرف آن را گرفته با بالا و پايين و عقب و جلو شدن و پيچ و تاب خوردن كه نام شنو ( شنا ) داشت ورزش عمومى بدن ميدادند .\r\n( 9 ) . چوب كلفت تراشيده‌ى مخروط دسته‌دار سنگين وزن به صورت گرز .\r\n","page_name":" 169 ","page_number":173},
  {"content":"\r\n\r\nزمرهء اماكن مقدسه مىنماياندند و مردم جهت علاج دردهاى بىدرمان و حل مشكلات خود به آن رو آورده به چفت و ريزه‌اش دخيل بسته و هنگام دعاى مرشد از وى التماس دعا مىكردند ، تا آنجا كه عرق بدن ورزشكار را جهت شفاى بيمار مىبردند و براى روا شدن حاجت در محل سنگ شمع روشن مىكردند !\r\n\r\nشروع ورزش - سنگ‌گيرى\r\nابتداى ورزش براى پيشكسوتها و پهلوانان و ورزشكاران نيرومند ، گرفتن سنگ بود كه در محل مخصوص آن كه جايى مقابل سر دم بود ، مشغول شده مرشد يا كسى براى او شروع به شمردن مينمود . زمين سنگ گرفتن را ابتدا جامه‌دار تا نرم باشد چندين لنگ روى هم پهن كرده و زير سرىيى براى زير سر ورزشكار و زيردستىهايى ( چيزهايى چرمى مانند بالش كوچك ) براى زير دست او قرار مىداد و كار سنگ شروع ميگرديد .\r\nبه اين ترتيب كه ابتدا سنگ‌گير محل سنگ را بوسيده سپس از پشت در آن مىخوابيد و در حالى كه با بالا بردن هر دست همراه سنگ بدن ، متمايل به طرف ديگر مىشد صداى خوش مرشد يا شمارنده برخاسته برايش ( دهن‌گيرى ) « 10 » مينمود ، عدد سنگ غالبا از سى و چهل تجاوز نمىكرد ، ليكن عدد كامل آن يكصد و هفده بود كه جزء رسوم درآمده بود و از عدد سوره‌هاى قرآن كه يكصد و چهارده مىباشد و نام اللّه و محمد و على كه بر آن اضافه مىگرديد ، علاوه بر جمع اعداد و اسم ( ابد ) و ( على ) كه نيز 117 شده به گل كمربند پهلوان نقش ميگرديد و همه از محاسبهء ابجد بدست آمده بود .\r\nاينك سنگ شروع شده اين نامها و كلمات بود كه با شمارش همراه آن ميگرديد و فلسفهء اين دهن‌گيرى نيز آن بود كه ورزشكار جز توجه به پروردگار و ائمهء اطهار افكارى در سر نپروراند . بايد گفت مهمتر از سنگ‌گيرى ، شمارش و دهن‌گيرى آن بود كه از عهدهء همه كس برنمىآمد ، كه به اين صورت انجام\r\n\r\n\r\n","description":"","footnote":"\r\n( 10 ) . شمردن با كلمات .\r\n","page_name":" 170 ","page_number":174},
  {"content":"\r\n\r\nميگرفت .\r\n« بسم اللّه الرحمن الرحيم . يك است خداى بنده‌نواز . دو - نيست جز اللّه چاره‌ساز . سه - سبب‌ساز كل سبب . چهار - چاره‌ساز بيچارگان . پنج - پنجهء يد اللّه فوق ايديهم ( يا : پنج تن آل عبا ) . شش - شش گوشهء قبر حسين . هفت - بسته به زنجير جفا . هشت - يا امام هشتم روحى فدا . نه - نوح نبى اللّه . ده - دهندهء بىمنت خدا . يازده - على و يازده فرزندش . دوازده جمال حجت خدا صلوات ( كه با اين كلام اطرافيان نيز صلوات فرستاده سنگ دهن‌گيرى امتداد مىگرفت ) . سيزده - بر شكاك لعنت . چهارده - چهارده معصوم پاك . پانزده - نيمهء كلام اللّه . شانزده - گلدستهء طلا . هفده - شاخهء طوبى . هجده - خداى هجده هزار عالم و آدم . نوزده - ختم پيغمبران ، پدر بتول عذرا « صلوات مجدد » . بيست - بر بىصفت لعنت . يك بيست « 11 » آقاى خوبان عليست . دو بيست - بر دوروى و منافق لعنت . سه بيست - بر سياه‌دل و كينه‌توز لعنت . چهار بيست - بر چهار مذهب‌پرست لعنت . پنج بيست - يا باقر علم بعد نبى . شش بيست - يا امام جعفر صادق . هفت بيست - يا امام موسى كاظم دخيل . هشت بيست - يا امام رضا بطلب . نه بيست - طوفان كربلا . سى - ختم كلام اللّه . يك سى - بزرگ است خدا . دو سى - محمد مصطفى . سه سى - على شير خدا . چهار سى - حسين كشتهء اشقيا . پنج سى - يا پنج تن دخيل . شش سى - قبر هجده سالهء حسين . هفت سى - كشتهء زهر جفا .\r\nهشت سى - يا على بن موسى الرضا . نه سى - خداى نهصد هزار عالم و آدم .\r\nچهل - ختم انبيا ، صلوات . ( باز هم اطرافيان صلوات مىفرستادند و دهن‌گير ادامه مىداد ) .\r\nيك چل - گرفتى ماشاء اللّه . دو چل - ناز دو بازويت - ناز سر و سينهء قلچماقت جانمى - ناز چهار ستون بدنت ، آفرين - ناز پنجهء غريب‌نوازت پهلوون - شش ساق عرش مجيد - يا امام موسى كاظم - شاه خراسان رضا - امام محمد تقى ، پنجاه هزار بار بر جمال پيغمبر خدا صلوات ( باز هم صلوات اطرافيان ) .\r\nيك چل - گرفتى ماشاء اللّه . دو چل - ناز دو بازوت . سه چل - ناز سر و\r\n\r\n\r\n","description":"","footnote":"\r\n( 11 ) . غالبا بعد از عدد ده رقم دوم را قبل از عدد اول ميآوردند ، يعنى بجاى گفتن مثلا بيست و پنج ، پنج بيست ميگفتند . تا پنجاه كه طبق ضرب المثلش ميگفتند : ما كه نه چليم ، پنجاه .\r\n","page_name":" 171 ","page_number":175},
  {"content":"\r\n\r\nسينهء قلچماقت ، جانمى . چارچل - ناز چهار ستون بدنت . پنج چل - آفرين ، ناز پنجهء غريب‌نوازت پهلوون . شش چل - شش گوشهء قبر على اكبر . هفت چل - هفت ساق عرش مجيد . هشت چل - يا امام هشتم مددى . نه چل - يا جواد العالمين . پنجاه - پنجاه هزار بار بر جمال پيغمبر خدا صلوات ( باز هم صداى غراى صلوات ) در كار سنگ كمتر كس ميتوانست آن را تا چل و پنجاه برساند .\r\nلاكن اگر پهلوانى يافت ميشد كه از آن نيز تجاوز كند شماره از سر گرفته شده و تا پنجاه دوم كه باز از يك شروع ميشد اينطور ادامه ميگرفت : يكّى و يكّى ، الله و اللّه . دو تّا - آدم نبى اللّه . سه تا - نوح نجى اللّه . چار و چار - ابراهيم خليل الله .\r\nپنج تا - موسى كليم الله - تا آخر به اين قرار : عيسى روح اللّه - محمد مصطفى ( كه باز هم صلوات جمع ) - على مرتضى - يا فاطمهء زهرا جدهء سادات - حسن كشته به زهر جفا - حسين كشتهء شمشير دغا - على اكبر پاره پاره تن صحراى كربلا - زين العابدين اسير بلا - يا جواد الائمه جواد العالمين - يا جعفر بن محمد - يا موسى بن جعفر - يا امام هشتم ادركنى - امام نهم دستم بگير - امام دهم عذرم پذير - يا امام يازدهم نظرى - يا حجة بن الحسن عجل على ظهورك - بر حسود لعنت - بر بخيل لعنت - بر تارك الصلاة لعنت - بر هميشه جنب لعنت - بر دشمن امام زمان لعنت - بر چار يارى لعنت - بر بابى و بابىصفت لعنت - بر غاصب لعنت - بر دشمن على لعنت - سيصد هزار بار بر جمال على صلوات ( باز صداى غراى حاضران به صلوات ) .\r\nاحمد مختار - ختم پيغمبران - حيدر كرار - دستگير درماندگان - راهنماى بيچارگان - پدر يتيمان - شافع روز حساب - نور و ظلمت - قهر و رحمت - دستگير قيامت - نور بالا - طور سينا - مكه و منا - بيت معمور - سقف مرفوع - كتاب مسطور - حوض كوثر - صاحبش حيدر - سيد كائنات - بر جمال خاتم انبيا صلوات ( كه باز هم صلوات بلند حضار ) و ختم شماره‌ى صدمين كه تا اين پايه بىاندازه مستبعد مينمود ، و در افراد معمولى و ظرفيت كم در آخر شماره‌ى هفده و در فوق العاده‌ها صد و هفده بود كه ذكر مصيبت و گريه و اشك و دعا و حاجت‌خواهى و نذر و نياز اطرافيان شروع مىشد و براى پيشكسوتان قدرت از دست داده بخاطر حفظ حرمت و آبرويشان عدد شماره را از ده و پانزده و بيست\r\n\r\n","description":"","footnote":"","page_name":" 172 ","page_number":176},
  {"content":"\r\n\r\nتصوير تخته و ميل و سنگ .\r\n\r\n","description":"","footnote":"","page_name":" 173 ","page_number":177},
  {"content":"\r\n\r\nشروع و بجاى از يك شمردن از ده يا هر چه كه در نظر داشتند ميشمردند .\r\nدر اين حالت كار سنگ و شماره به آخر مىرسيد و سنگ‌گير مجددا محل سنگ را مىبوسيد و كنار مىنشست و مريض‌داران ، خدا قوت‌گويان با دستمالهايشان عرق بدن پهلوان را براى خورانيدن و مس به بدن بيمار خود مىگرفتند و شمع و نذرهائى را كه داشتند در محل سنگ روشن كرده ته مانده‌هايش را جهت تبرك ميبردند .\r\n\r\nتخته\r\nبعد از سنگ ، ورزشكار وارد گود مىشد و خم شده سجده‌كنان كف گود را بوسيده يا سر انگشتان دست راست را به كف گود آشنا كرده ، برخاسته آن را بوسيده به پيشانى گذارده برميداشت و كنار مىايستاد و طريق ايستادن در گود همچنين بود كه مياندار پشت به سر دم يعنى به بالا گودىها مىايستاد و نوچه‌هايش به ترتيب سابقه - كه پيش‌كسوتها و پيش‌كسوت‌ترها بايد نزديك به او باشند - و در طرفين مبتديان كه مقابل سر دم قرار مىگرفتند و مياندار با برگشتن و رو كردن به جمعيت همراه كلمات بالا و پايين مجلس و با اجازهء مرشد ، با اجازهء بزرگترها ، با اجازهء بالايىها ، با اجازهء پايينىها گفتن و جواب بفرمايين ، بفرمايين شنيدن ، تخته شنا را كه وسيلهء اول ورزش زورخانه بود به وسط گود گذاشته باتفاق اطرافيان شروع مينمود .\r\nشنا و اعمال آن به اين صورت ابتدا و اختتام مىپذيرفت كه يا مرشد آن را با ضرب اداره مىكرد و يا مياندار پس از چند شناى ( نرمش ) و ( پىگير ) و ( تك ) و ( ساده ) و ( پيچ ) « 12 » و ( دوتايى ) - ( سه تايى ) ى « 13 » مرتب آن را شروع مىكرد و با گفتن يا الله ، يا الله و جواب گرفتن از ديگران مشغول مىشد و ابيات زير از جمله ابياتى است كه مرشد با آن ورزش را گرم مينمود :\r\n از نور على عيون ما بينا شد * وز نام على لسان ما گويا شد \r\n درياى على نور خدا مىبينم * زان نور محمد و على پيدا شد \r\n\r\n\r\n","description":"","footnote":"\r\n( 12 ) . پيچ و تاب خوردن شنا .\r\n( 13 ) . دو يا سه نوبت در هر شنا بدن را به طرف زمين تكان دادن .\r\n","page_name":" 174 ","page_number":178},
  {"content":"\r\n\r\n*\r\n روزى كه بچنگ مرگ افتد بدنم * در كنج لحد اجل نمايد وطنم \r\n از بهر شهادتين من بنويسيد * اللّه و محمد و على بر كفنم \r\n*\r\n تواضع سر رفعت افرازدت * تكبر به خاك اندر اندازدت \r\n تواضع كند نيك مرد گُزين * نهد شاخ پرميوه سر بر زمين \r\nهمچنين غزل و قطعاتى در همين مضامين در حدى كه ورزشكاران ظرفيت شنا داشته باشند . ايضا قراردادى ميان مياندار و مرشد بود كه چون قرار به تغيير شنا از ساده به دوتايى و سه تايى و ختم مىرسيد ميان‌دار با گفتن « دو نيست خدا » يا « سبب ساز كل سبب » حالى مىكرد كه مرشد ضرب را مطابق شنا بگيرد و در آخر با چند شناى تند آن را خاتمه مىداد و برمىخاست و با كسب اجازه از مرشد تخته‌ى خود را زير سر دم « محل تخته‌ها » يا كنار گود قرار مىداد و سايرين به وى پيوسته نرمش بعد از شنا كه چند تكان پا و حركت سر و گردن و « خميرگيرى » « 14 » بود شروع و با همان حركت بپايان مىرسيد .\r\nبعد از شنا نوبت به ميل مىرسيد كه باز مياندار از مرشد و حاضران و بزرگترها اجازه مىگرفت و ميل خود را برداشته بشانه‌ها مىگذاشت و با تعارف « بفرمائين » به نوچه‌ها و ديگران اجازه مىداد و ميل‌ها بر روى شانه‌ها مىآمد و با ضرب و آواز و شعرخوانى مرشد ورزش ميل شروع مىشد . اين ورزش بازىيى هم به نام « ميل‌بازى » داشت كه بعضى واقعا در آن شيرين‌كاريها مىكردند ، از جمله ميل را از زير كتف و زانو ميان پا پرت كردن و گرفتن و چرخاندن و گرفتن و تا نزديك طاق رساندن و يك ميله و دو ميله و سه ميله و بيشتر بازيدن كه موجب شگفتى مىآمد .\r\n\r\nميل\r\nميل باز ماهر كمتر ميلش به زمين مىافتاد و هر آينه چنين كارى نيز واقع مىشد\r\n\r\n\r\n","description":"","footnote":"\r\n( 14 ) . نوعى حركت دادن دست كه از جلو شكم را دايره‌وار گردش دهند .\r\n","page_name":" 175 ","page_number":179},
  {"content":"\r\n\r\nمرشد با پيشدستى و چابكى فراوان تا جريان را مقلوب كرده باشد محكم بر ضرب مىكوبيد و « بر چشم بد لعنت » مىگفت و از حاضران ( بشمار ، بشباد ) گرفته چنين توجيه مىكرد كه اين كار از جهت بددلى و بد چشمى واقع شده است و به اين ترتيب از خفت ميل‌باز جلوگيرى مىنمود . نيز به همين صورت بود كار و مواظبت مرشد بهنگام كشتى و زور آمدن به ورزشكار كه چون صدايى از او برمىخاست بر ضرب كوفته مىگفت : « بتّركه چشم بخيل » و با گرفتن جواب بشمار بشباد واقعه را لوث مينمود .\r\nكنار گذاشتن ميل همچنان طبق تقدم و تأخرشان و مقام اول از سادات و بزرگترها شروع مىشد تا آخر كه نوچه‌ها و تازه ورزشكارها كنار مىگذاشتند و در هر صورت اين احترام به سادات و بزرگتر در تمام شئون ورزش و زورخانه معمول مىگرديد و بعد از ميل پا زدن و پا گرفتن و بعد از آن چرخيدن بود كه در اينجا خلاف تخته و ميل از كوچكترها شروع مىشد و كلمات و جملاتى براى آنها كه در چرخيدن بكنار و گوشه گود افتاده يا تعادل خود را از دست مىدادند نيز بود مانند : « آى . . . » يا « آى جانمى بابا . . . » و در چرخيدن خوب و ممتاز اين جملات : « ناز جون شيرين‌كار يا ناز قد شيرين‌كار » و امثال آن و بعد از آن دعا و در آخر كباده و كار يك دور ورزش بپايان مىرسيد .\r\n\r\nدعا\r\nدعاى خاتمه كار نيز به اين صورت بود كه مياندار باز با اجازهء سادات و بزرگترها آن را از مرشد شروع كرده به ديگران ختم مينمود ، به اين ترتيب : دست و پنجه جناب مرشد درد نكنه و سايرين جواب مىدادند « آمين » حق زحمتاى شما رو « يعنى مرشد را » بما حلال كنه « آمين . » حق پيشكسوت‌هاى اين كار را كه دستشان از دنيا كوتاه شده است ببخشه و بيامرزه « آمين . » خدا پدر و مادر اين جمع را هم ببخشه و بيامرزه « آمين » تا ما را نيامرزيده از دنيا نبره « آمين . » الهى به حق محمد و آل محمد ما را از دوستداران على و اولادش قرار بده « آمين » دست ما را از دامنشان كوتاه مفرما « آمين » شب اول قبر على را بفرياد ما برسان « آمين » . قرض قرضمندان ادا « آمين » حاجت جاتمندان روا « آمين » سفر مسافران بىخطر « آمين »\r\n\r\n","description":"","footnote":"","page_name":" 176 ","page_number":180},
  {"content":"\r\n\r\nتيغ علماى اسلام برّا « آمين » امام زمان ما را در پناه خودت حفظ بفرما « آمين » بالنبى و آله « آمين » خدا پدر صلوات فرستو بيامرزه ( اللهم صل على محمد و آل محمد ) .\r\n\r\nكباده\r\nدر اينوقت مياندار با اجازهء سرورها ، بزرگترها ، جناب مرشد ، بالايىها و پايينىها از ورزشكاران مىخواست تا بالا رفتنىهايشان از گود بالا بروند و كباده‌كش‌ها و آنهايى كه ميل كباده « 15 » داشتند باقى مىماندند و كباده شروع مىشد و اين نيز مانند چرخيدن از كوچكترها به بزرگترها مىرسيد « 16 » و شمارش آن هم كه كمتر به حد نصاب مىرسيد همان صد و هفده بود كه مطالب آن تغيير مىكرد به اين صورت :\r\nبسم اللّه الرحمن الرحيم ، يكى و يكى . يكى و دو تا . دو تا و سه تا ، سه تا و چار تا ، يا اللّه ، يا اللّه . بر شمر لعنت « و جواب اطرافيان : آى بشمار . » بر يزيد لعنت ( آى بشباد ) بر . . . لعنت ( آى بشمار ) بر . . . لعنت ( آى بشمار ) بر . . . لعنت ( آى بشمار ) بر معاويه لعنت ( آى بشمار ) بر دشمن خدا لعنت ( آى بشمار ) بر محمد و آل محمد صلوات ( اللهم صل على محمد و آل محمد ) و به همين ترتيب با لعن و نفرين شماره جلو مىرفت تا به عدد پنجاه مىرسيد و گوينده مىگفت به پنجهء يد اللهى على صلوات و صلوات تجديد مىشد و اين بار شماره معكوس شمرده مىشد و از آخر به اول مىرسيد . فلسفهء لعن و نفرين در كباده هم اين بوده كه چون كباده مظهر تير و كمان به حساب مىآمد لعن و نفرين بجاى رجز و تيرهايى كه به طرف دشمن پرتاب شود محسوب مىشد . شماره معكوس نيز چنين بود : نه چل و هشت چل . هشت چل و هفت چل . هفت چل و شش چل . يا اللّه يا رحمان . يا سبحان . يا ديان . يا رحيم . يا كريم . يا على . يا مولا . يا\r\n\r\n\r\n","description":"","footnote":"\r\n( 15 ) . آهنى به صورت كمان با دستگيره‌اى در وسط و زنجير حلقه‌هايى سنگين بجاى ( زه ) نصب به او كه با يك دست خود كباده و با دست ديگر دستگيره زنجير او گرفته شده عملش با هر دو دست و در بالاى سر انجام ميگرفت .\r\n( 16 ) . قاعده‌اى در احترامات زورخانه .\r\n","page_name":" 177 ","page_number":181},
  {"content":"\r\n\r\nحيدر . تا عدد به يك مىرسيد و هفده شماره آخر باز لعن و طعن به دشمنان دين و دشمنان على و غاصبين حقوق آنها مىآمد و با هفده و افزودن به اعداد با صد و هفدهمين آن بود كه گفته مىشد بر خاتم انبيا محمد صلوات و صلوات ختم مىشد . گاهى هم كه كباده‌كش مهمانى محترم و تازه رسيده يا پهلوانى نامدار بود كار شمارش را خود مرشد با ضرب به عهده مىگرفت و مديحه‌هايى در وصف مولا كه اشعار زير يكى از آنهاست ميخواند كه البته ضرب و شعر او كار ترقص با كباده را كاملتر مينمود .\r\n تويى آنكه سكه‌ى سلطنت * زده حق به نام تو يا على \r\n كه بجز خداى تو كس نشد * خبر از مقام تو يا على \r\n شده خلقتِ دو جهان اگر * به دو حرف نيّر كاف و نون \r\n تويى آنكه خلقت كاف و نون * شده از كلام تو يا على \r\n همه خاص و عام و شاه و گدا * بخورند بىدِه و داد و بها \r\n همه جمله روزى خويشتن * سر خوان تو يا على \r\n توشه زمين تو مه سما * تو صنم شكن تو صمد نما \r\n تويى آنكه كار دين به صفا * شده ز هتمام تو يا على \r\n تو بخلق هادى و رهبرى * تو بحشر ساقى كوثرى \r\n چه خوش است حال كسى كه مى * بخورد ز جام تو يا على \r\nبا اتمام كباده پيشكسوت اجازه مىگرفت و بالا مىآمد و سايرين نيز بالا مىآمدند و ( خسته نباشى - قربون شما ) ئى بهم مىگفتند و دو نفر دو نفر يكديگر را مشتمال مىكردند يا مشتمالچى آنها را به زير مشتمال مىگرفت و بعد از خشك شدن عرق لباس پوشيده قنداقى ( قندآب ) را كه جامه‌دار جلوشان گذاشته بود مىنوشيدند و استراحتى كرده به پاى سر دم مىآمدند و در اينجا اهميت و بزرگترى رونده يعنى خارج‌شونده از كلام مرشد ظاهر مىشد كه برايش به زنگ و ضرب‌زده مىگفت : ( اول و آخر مردم بخير ) و معمولا ارشد و بزرگتر از همه هم كسى بود كه آخر همه زورخانه را ترك مينمود .\r\n\r\n","description":"","footnote":"","page_name":" 178 ","page_number":182},
  {"content":"\r\n\r\n\r\n« گلريزان »\r\nگلريزان جشنى بود ورزشى كه هر چند يك بار در زورخانه‌اى جهت همراهىى به از پا درآمده يا حاجتمندى برپا مىشد و از آن جمله بود موارد ذيل كه پول و عوايدش به مصرف آن مىرسيد ، مثل بدهكارى ، ورشكستى ، بيمارى ، كمك به حبسى ، خرج عروسى ، خرج سفر زيارت و امثال آن ، سرمايهء كار و كسب كه غالبا منتسبين به زورخانه و ورزشكاران را مشمول ميگرديد .\r\nاسم گلريزان هم از اين قاعده بدست آمده بود كه ابتدا شركت‌كنندگان چنانچه كمك و معاضدتى را براى شخصى نيت مىكردند كمك خود را به صورت پول طلا يا نقره در ميان دسته گلى گذارده تقديم مىداشتند ، به دو دليل : اول آنكه احسان احسان‌كننده معلوم و آشكار نگشته در اختفا و استتار صورت پذيرفته گيرنده را دچار شرمسارى و تحقير ننمايد و دوم چشم همچشمىئى بوجود نياورده زياد و كم آن موجب تفاخر يا خفت و خجالتى براى دهندگان آن نگرديده تظاهر و روى و ريايى در كار نيامده باشد ، چنانچه ضرب المثل « هر گلى زدى بسر خودت زدى » مأخوذ از آن مىباشد .\r\nمتأسفانه اين صفت پسنديده اواخر از ميان رفته گلريزان به صورت جيب‌برى و كلاه‌بردارى و گدائى درآمده بود كه هر هفته و ماه به اسمى اين و آن را دعوت كرده با قرار دادن در رو در بايستى و شرم حضور و حقه و كلك به لخت كردن مىپرداختند . پس گلريزان عبارت بود از آذين زورخانه با شمع و چراغ و قالى و قاليچه و هر چيزى كه در زينت از آن بهتر نباشد و نهادن ميوه و شيرينى و دعوت كردن و دعوتنامه فرستادن براى سر جنبانان و دست به دهان‌برس‌ها و لوطى داش مشدىهاى محل و محلات براى شبى معلوم و انجام ( گل ورزش ) و ( گل كشتى ) « 17 » هايى توسط شيرين‌كارترين ورزشكاران و در آخر رفتن مياندار بوسط گود و عنوان مطلب مورد نظر و ذكر دعا و مصيبت و دريافت اعانه و پول كه قبل از اين بطوريكه ذكرش گذشت توسط دسته‌گل‌ها با واردان مىآمد و در اين زمان به صورت نقدينه‌ى حضورى ، همراه در رقابت و چشم و همچشمى قرار دادن\r\n\r\n\r\n","description":"","footnote":"\r\n( 17 ) . ورزش يا كشتى نمايشى و ورزش و كشتىاى كه در آن هنر و فنون چشمگير نمايش داده بشود .\r\n","page_name":" 179 ","page_number":183},
  {"content":"\r\n\r\nدهندگان ، در كيفيت زير :\r\nخب رفقا : برادران ، مىخواستم بعرضتان برسانم كه از ميان ما جمع ، يكنفر بارش افتاده ، روزگار نظرش را از او برگردانده كه « يا رب نظر تو برنگردد » و « آمين » حاضران . ورشكست شده يا بدهكارى بالا آورده يا مثلا تازه از حبس درآمده سرمايه كسب مىخواهد يا مىخواهد سنت پيغمبر خدا را بجا بياورد عروسى بكند كه چشمش بدست شما برادرهاست كه « قبلا شخص مورد نظر را مستور مىداشتند و در اين زمان او را بحضور آورده نشان مىدادند » : هر كس با چيزى از اين جيفهء دنيا كه مثل چرك دست مىماند ، نشسته مىرود و مثل قحبه هر زمان روى زانوى يكى مىنشيند به اين برادر دينى يا هم‌كسوتش « و با اشارهء دست كه فرد مورد نظر را نشان بدهد » كمك بكند خدا را قسم مىدهم به ريش پر خون حسين آبرويش را پيش سر و همسر نريزد و در دو دنيا سربلندش كند ، و اضافه مىكرد :\r\nمن دوازده چراغ به نذر دوازده امام مىطلبم كه هر كس همراهى كند خدا چراغ عمرشو خاموش نكند و هر كس چراغ اوّلو گرم بكنه « در اين وقت مرشد صدا در ميان صداى مياندار انداخته » مىگفت چه شود ؟ و مياندار جواب مىداد خدا چراغ عمر عزيزشو خاموش نكند و دستشو محتاج نامرد نگرداند و شروع بجمع‌آورى چراغ‌ها ( پول‌ها ) مينمود و از هر كس هر چقدر مىگرفت . روى لنگى كه وسط گود گسترده شده بود ريخته مطابق عدد مبلغ آن پنج ، ده ، بيست ، پنجاه ، كمتر و زيادتر هر چه بود با مطلبى كه حاضر كرده بود دعا مينمود ؛ به اين ترتيب كه مثلا براى پنج تومان مىگفت ( خدا ده هزار يا بيست ، سى ، چهل و پنجاه هزار قضا و بلا از تن خود و خانواده‌ات دور بكند ) تا آخر و چون يازده چراغ آن تمام شده نوبت به چراغ آخر يعنى دوازدهم مىرسيد ، كه همه مىتوانستند در آن شركت بكنند خواهنده روى طلب را به طرف جمع مينمود و مىگفت ( هر كس به چراغ آخر من كمك كند خدا چراغ عمر و آخرتشو روشن كند ) و از سمت راست مجلس شروع به دوران زدن ( پول جمع كردن ) نموده با همان نيز صورت دعاى او تغيير مىنمود . در اينجا باز دو حالت پيش مىآمد كه يا مجلس آمادهء پرداخت بود و دريافتى بطور دلخواه انجام گرفته از دوازده چراغ و پنج چراغ ابتدا كه به نام\r\n\r\n","description":"","footnote":"","page_name":" 180 ","page_number":184},
  {"content":"\r\n\r\nدوازده امام و پنج تن طلب شده بود روشنائيش ! معلوم شده بود و يا مجلس بيروح و نامهيا و گلريزان به دل مدعوين نچسبيده صحنه‌سازى آن آشكارشان گرديده دريافتى غير قابل اعتنا مىآمد كه لازم مىشد اين گدايى را بكمك روضه و ذكر مصيبت و اعتبار و آبروى ائمه دنبال نمايد و در اينجا بود كه كار دوران را متوقف ساخته يا خود مياندار ، اگر روضه و شعر و مرثيه مىدانست و اگر نه مداح و نوحه‌خوان دريده‌اى كه قبلا دستور يافته بود اين كار را به عهده گرفته شروع مينمود و زدن دوران موكول به بعد از روضه ، كه حضار آمادگى بهم برسانند ميگرديد . از جمله اشعارى هم كه در اين مورد خوانده مىشد و مناسب همه حال و تمام اوقات ميآمد اين شعر به استقبال از غزل حافظ بود به اين مضمون :\r\n بلبلى برگ گلى خوشرنگ در منقار داشت * و اندر آن برگ و نوا خوش ناله‌هاى زار داشت \r\n گفتمش در عين وصل اين ناله و فرياد چيست * گفت ما را جلوه معشوق بر اين كار داشت \r\n نيمه شب غواص گرديدم به بحر ابجدى * تا ببينم آن صدف آيا چه دُر دربار داشت \r\n « بلبلى برگ گلى » شد سيصد و پنجاه و شش * با على و با حسين و با حسن معيار داشت \r\n برگ گل حل شد ، نشان از عارض سبز حسن * چونكه اندر وقت رحلت سبزى رخسار داشت \r\n اصل گل پيدا ، نشانِ رنگ گلگون حسين * زانكه در وقت شهادت عارض گلنار داشت \r\n « بلبلى » باشد على كز حسرت هر دو پسر * سينه پر اندوه و غم با ديدهء خونبار داشت \r\n نعش‌هاى نوجوانانش بيكسو روى خاك * يكطرف در دست دشمن عابد بيمار داشت \r\n اكبر و اصغر سويى آماج تيغ و تير كين * زينبش سويى اسير لشكر كفار داشت \r\nو روضه را تمام كرده اشكى گرفته در آخر دست بدعا برداشته مىگفت :\r\nبگو يا مرتضى على و چون از مردم جواب مىگرفت و مجلس را آماده مىنگريست مىگفت : مىخواستم اين چراغ را چراغ آخر كرده از يكنفر طلب بكنم اما حيفم آمد و گفتم بگذار تا زيادتر از آن فيض ببرند و آن را به نياز اسم شهيد كربلا و تير خورده گلويش على اصغر و فرق شكافته‌اش على اكبر ميان چند نفر قسمت مىكنم و ادامه داده مىگفت : ( اى حسين هر كس دستش بدست من برسد و چيزى در اين امر خير كمك بكند به حق ريش غرقه به خون پدرت على خودت عوضش بده ) و با گرفتن « آمين » بعضى مطالب ديگر درباره حسين و فرزندان حسين و نذر حسين و عوض حسين و مقام حسين و دل گرم كردن مردم بر\r\n\r\n","description":"","footnote":"","page_name":" 181 ","page_number":185},
  {"content":"\r\n\r\nآنكه هر كس در راه حسين قدمى بردارد خدا آن قدم را سر پل صراط نمىلرزاند و چه و چه به او عوض مىدهد ، همراه دعاهايى كه با آنها تيرش به هدف مىنشست ، چراغ‌ها و چراغ آخر و با اين دعا دوران را شروع مينمود : برو دست دهنده‌ات زير دست نشه . برو محتاج نامرد نشى . خير از جوونيت ببينى . حبيب ابن مظاهر عوضت بده . تن بيمار نشى . كيسه بيمار نشى . در سرازيرى قبر على به فريادت برسه . با على و آلش محشور شى . گير ظالم نيفتى . خجالت‌زده‌ى عيال و اولاد نشى . بىپول و درمونده نشى . در غربت مريض و محتاج نشى ، و در آخر با دعاى ختم دوران در اين كلمات كه : هر كه داشت و داد و هر كه نداشت و نداد خدا بهر دوشون عوض بده ، لنگ اسكناس را كه گاهى از بسيارى محتوا به زحمت بهم مىآمد پيچيده جلو سر دم مرشد مىگذاشت و به حاضرين شيرينى و ميوه تعارف شده مجلس به آخر رسيده متفرق مىشدند .\r\nچنانچه پيش از اين گفته شد در اين زمان كمتر گلريزانى بود كه نيت لللاه و صداقت عمل و قصد قربت در آن وجود داشته باشد و اكثرا صورت‌سازىهايى بود كه چند نفرى با هم ساخته يكى را مىتراشيدند و يا دست‌آويزى بچنگ آورده به نامش جيب‌برى مىكردند . از اين رو قسمتى از اين پول‌ها پولهاى ( پردار ) ى « 18 » بود كه از خود آنها براى تحريك ديگران پرداخت شده بود و در هنگام قسمت ابتدا آنها كنار رفته و مسترد شده بقيه تقسيم ميگرديد . از فرداى آن شب هم بود كه با باقيمانده در بهترين نقاط خوش آب و هوا و عاليترين اماكن عيش و طرب لميده با نيكوترين وسايل كامرانى و عرق و شراب و خانم و پسر به خوشگذرانى مىپرداختند و مازاد آن كه باج پررويى و مفت‌خورى و گردن كلفتى و بىآبرويى و مفت چنگيشان بود ، تا اين سفره را باز چه وقت ديگر و چه جاى ديگر و با چه نام ديگر پهن بكنند .\r\n\r\nپهلوانان نامى\r\nاز پهلوانان مشهور و خوشنام اين زمان ( آسيد حسن رزاز ) و ( پهلوان يزدى ) و\r\n\r\n\r\n","description":"","footnote":"\r\n( 18 ) . پولى كه براى تحريك ديگران پرداخت شده به صاحبش بازمىگرديد ، مأخوذ از كبوتر جلدى كه هر جا پرش دهند معاودت به خانه صاحب مىكند .\r\n","page_name":" 182 ","page_number":186},
  {"content":"\r\n\r\n( ارباب محمد صادق بلور فروش ) بودند كه هر يك موجب افتخاراتى براى مملكت گرديده بودند ، از جمله ارباب محمد صادق كه با ( پهلوان روسى ) كه پشت پهلوانان غالب كشورها را به خاك رسانده بود كشتى گرفته او را مغلوب گردانيد و چندين شبانه روز به افتخارش شهر را چراغانى كردند ، و از پهلوانان ناجوانمرد بدنام هم يكى . . . خراسانى بود كه هر حريفى را به نحوى بدنام و سرافكنده مينمود و از اعمال شرم‌آورش آنكه با نوچه‌ها به عمل شنيع لواط برخاسته سرين ايشان را با مهر داغ كرده‌ى اسم خود داغ ميگذارد ، در اين محاسبه كه تا در بزرگى و پهلوانى قادر بمقابله و مبارزهء با او نبوده باشند ! بدعت زشت اين پهلوان و چند تن مانند وى و رو آمدن دست‌پرورده‌هاى ايشان نيز بود كه كار ورزش را به سرافكندگى و بىآبروئى كشانده ، وقيح‌ترين اعمال را در ساحت زورخانه بظهور رسانيده ، مكانى كه تا قبل از اين جاى پاكان و مؤتمنان و جوانمردان و محترمان بود ، جاى امرد پسران و مفعول‌صفتان و مزلفان گرديده مأواى هوسبازانى كه جز به خاطر تلذذ نفسانى در آن قدم نگذارند !\r\nبدين جهات نه تنها ورزشكاران محترم زورخانه را ترك كرده از آن كناره نمودند ، بلكه خانواده‌ها نيز بمبارزه آن برآمده با سرسختى تمام جوانان و نوجوانان خويش را از توجه به آن ممنوع فرمودند تا آنجا كه آن را از بدترين اماكن و ورود بدان را نيز حرام دانسته با اين سخنان كه چون كسى وارد ميخانه‌اى شود يا از آن خارج گردد اگر چه براى امر به معروف رفته باشد در زمره‌ى ميخواران شناخته و معاشرت با بدنام باعث بدنامى مىشود به ممانعت آنان برخاستند .\r\n\r\nسوزن و زورخانه\r\nاز آن جمله بود داستان زير كه بر رد اين ذوق و ورزش و نتيجه آن ساخته با آن ورزش زورخانه را تخطئه و جوانان خويش را از دخول به آن دلسرد ميساختند :\r\nوقتى جوانى با تشويق دوستان به زورخانه مىرود و چون لخت شده وارد گود مىشود سوزنى نظرش را جلب مىكند و تا سوزن بپاى كسى نخلد آن را برداشته بكنار گود پرت مىكند . دو هفته از آن واقعه مىگذرد و روزى در جاى آن سوزن جوالدوزى مىبيند و آن را همان سوزن تصور مىكند كه در اثر خاصيت زورخانه\r\n\r\n","description":"","footnote":"","page_name":" 183 ","page_number":187},
  {"content":"\r\n\r\nبه چنان رشدى رسيده است و آن را برداشته با خود به خانه آورده براى روز حاجت در جايى مىافكند ، اما وقتى پس از چندى بسراغش مىرود آن را به همان باريكى و لاغرى سوزن مىبيند الا آنكه سوراخش باندازهء سوراخ جوالدوز مانده است !\r\n\r\nهمجنس‌بازى\r\nميلى بود كه اين زمان يعنى اواخر دوره قاجاريه رواج فراوان يافته بود و نه تنها در زورخانه و ميان ورزشكاران تداول گرفته بود بلكه در ميان ديگر طبقات نيز شيوع يافته جزء ذوقيات و امور معروف گرديده بود تا آنجا كه مردان زن‌دار نيز يكى دو تن خوب‌رو نگاه مىداشتند . قبح اين وقيح از زمان مظفر الدينشاه از ميان رفته ، ميل آن در دل‌ها رسوخ كرده بود از آنجا كه او رغبت به اين شناعت نشان داده بود همانگونه كه بمناسبت ( الناس على دين ملوك ) « 19 » در عهد ناصر الدينشاه كه او بيقرار زن بود زن‌بازى و تعدد زوجات رواج يافته بود .\r\nاز اين رو رايج‌ترين عشق‌ها عشق چون خودبازى و كسب لذت از جنس ذكور بود كه هر مجرد و متأهلى بايد نوخاسته‌اى همراه كرده و هر به ريش رسيده به ريش نرسيده‌اى مخصوص خود نموده و هر نابابى افتخار اربابى مزلفى را داشته باشد تا آنجا كه داشتن غلام بچه بنام ( آدم ) از مفاخر به حساب مىآمد و بعضى مانند مردان چند زنه چند تن به اين اسم نگاه داشته مىنشانيدند . « 20 »\r\nهمراه احوال و آموخته‌هائى براى جلب قلوبشان مانند : نرمش و مدارا ، خوش‌رويى و خوش‌طبعى ، ملايمت و آهستگى ، لطف بيان و قصه‌دانى ، سخاوت و گشاده‌دستى ، همدلى و همزبانى ، ايثار و از خودگذشتگى ، تسليم و رضا ، اطاعت و فروتنى ، صبر و بردبارى ، تحمل و بلاكشى ، پشتكار و موقع‌شناسى ، توكل و اميدوارى ؛ صفات و اخلاقى كه چون يكى از عرفا وصفشان مىشنود مىگويد :\r\nاگر اين صفات هر يك از پيمبران را بودى همه مردم روى زمين به كيش خود آوردى !\r\n\r\n\r\n","description":"","footnote":"\r\n( 19 ) . جماعات دنبال‌رو كيش و مرام پيشوايان و سلاطين خود هستند .\r\n( 20 ) . نشاندن بمفهوم آنكه مردى زنى يا تمتع دهنده‌اى را تكفل مخارج كرده مخصوص به خود گرداند .\r\n","page_name":" 184 ","page_number":188},
  {"content":"\r\n\r\n\r\nمكتبخانه\r\nبعد از زورخانه مكتبخانه بود كه جزء اماكن مقدسه و محل رواى حاجات بشمار مىآمد و پس از آن مدارس طلاب دين كه در آن دروس مذهبى مىخواندند . اين اماكن تا آن درجه محل اعتقاد بودند كه مردم در گرفتارىها نذر و نيازهايى بر آنها نيت كرده مراد و حاجت مىخواستند كه غالبا هم حاجت روا مىگشتند و نذرهاى اين دو مكان هم آش و پلو و حلوا و پخته و نپخته‌ى مأكول و حبوب بود كه به طلاب مىدادند ، و نياز كودكان مكتبخانه‌ها شيرينى و شربت و ميوه و وسايل درس و مشق ، مانند كتاب و كاغذ و قلم و دوات و رخت و كفش و كلاه عيد ، و پيراهن شلوار سياه براى محرم‌هايشان كه طلاب را معصومين و اطفال را فرشتگان خوانده دعاهايشان را مستجاب مىدانستند .\r\nمحل مكتبخانه دكان يا اتاق بزرگى در كوچه يا خانه‌يى بود كه مكتبدارهاى مرد يا ملا باجىهاى زن آن را اداره كرده به تعليم و تربيت كودكان مىپرداختند و صورت ظاهر آن عبارت بود از فرش حصير يا نمد يا گليمى مندرس و ميز كوتاه و تشكچه‌ى مكتبدار و چند تركه‌ى آلبالو يا عناب روى زمين كنار ميز و چوب‌فلكى « 1 »\r\n\r\n\r\n","description":"","footnote":"\r\n( 1 ) . چوبى به قطر هشت تا ده سانت و طول يك ذرع و نيم و اسباب چوب زدن كه دو نقطه ميان آن را در سى چهل سانت فاصله سوراخ كرده طنابى در طول يك ذرع از سوراخهاى آن گذرانده سرهاى طناب را گره مىزدند و طرز كارش باينصورت بود كه مقصر را خوابانده پاهايش را در طناب آن مىكردند و دو نفر كه دو طرفش را داشتند آن را محكم پيچانده پاها را در آن فشرده يكنفر مأمور چوب زدن به كف پا مىگرديد .\r\n","page_name":" 185 ","page_number":189},
  {"content":"\r\n\r\nيكى از مكتبخانه‌ها ، با مكتبدار و قليان آماده‌اش در كنار و چوب‌هاى تنبيهش كه جلوش بر روى زمين مىباشد و معلم مكتبخانه كه مقابلش مىباشد .\r\n\r\n","description":"","footnote":"","page_name":" 186 ","page_number":190},
  {"content":"\r\n\r\nكنار اتاق و براى زير هر بچه قطعه زيراندازهائى از قاليچه كهنه يا نمد و گليم و گونى كه از خانه‌هايشان مىآوردند و قلقلك آبى براى هر بچه كه با مكتب گذاشتنشان مخصوصشان مىگرديد و منقلى كه زمستانها هر صبح برايشان آتش كرده همراهشان مىكردند .\r\n\r\nمدرسه\r\nقبل از بوجود آمدن مدارس به شيوه اروپايى مدرسه اطلاق به اماكنى مىشد كه در آن تحصيل علم دين مىكردند و عبارت بود از حياطى بزرگ با ساختمانهايى يك طبقه و دو طبقه كه ضميمه مسجدى بوده يا به صورت مستقل تنها بخاطر مدرسهء طلاب دين احداث مىگرديد . اتاقهاى آن را حجره مىگفتند كه هر حجره شامل ايوان و يك اتاق و يك پستو يا صندوقخانه بود و در هر حجره يكى تا چند طلبه منزل مىكردند . خرج اين طلاب از درآمد موقوفات مدرسه يا از جانب امام و مرجع تقليد وقت تأمين مىگرديد كه از ماهى يك تومان و دوازده قران تجاوز نمىنمود مگر آنها كه كمكى هم جهتشان از جانب اقارب و خويشان يا از شهر و آباديشان مىرسيد ، عده‌اى هم كه مستقلا عهده‌دار مخارج چند تن از طلاب مىشدند . دربارهء مخارج طلاب بر هر كس وظيفه بود كه در امر دين خود را به مرتبه اجتهاد برساند و وقتى اين تكليف كفائى از او ساقط مىشد كه يكى از افراد خانواده يا قوم يا يكى از مردم شهر و ديار او اين فريضه را ادا بكند « 2 » و از اين رو كسانى كه قدرت مالىاى داشتند جهت برائت ذمه خود مخارج تحصيل طلبه‌اى را تكفل كرده مىپرداختند و بسيار بودند مردم روستا و ده و شهرستانى كه با سرشكن كردن خرج آن يكى يا چند تن را از ميان خود برگزيده براى فرا گرفتن علم دين روانه شهرهاى بزرگ يا مدارس قم و نجف و كربلا مىكردند ، ليكن هر چه بود اين جماعت سخت‌ترين گذران‌ها را داشتند و به عسرت هر چه\r\n\r\n\r\n","description":"","footnote":"\r\n( 2 ) . چنانچه غسل و كفن و دفن هفت ميت از تكاليف شرعى بشمار مىآمد و همين وظيفه بود در خصوص بيماران و محتضران از پا درآمده كه از وظايف دينى هر مرد بالغ بود كه به مجرد رسيدن بر بالين يا مشاهده‌ى او در تهيه دارو و درمان و ديگر كارهايش برآيد و وقتى اين تكليف از او ساقط مىگرديد كه در اين كار مباشرى ديگر قبول بكند .\r\n","page_name":" 187 ","page_number":191},
  {"content":"\r\n\r\nتمامتر زندگى مىكردند در حدى كه نانشان به زحمت گاهى رنگ پنير و قاتقى مانند آن به خود مىديد و كامشان به ندرت طعم غذاى گرم گوشت‌دار مىچشيد . از جهت همين فقر بىحساب و گرسنگىها و حسرتهاى ممتد هم بود كه بعضى از ايشان چون بمقام و موقعيتى از آن دست مىيافتند به تلافى آن مرتكب افعال و اعمال نابجا شده جهت خود حرفها مىساختند ! از جمله ضرب المثل و داستان زير كه :\r\n(\r\n دست مُلا اگر به قاب رسد * - مىزند نقب تا به آب رسد \r\n) و كنايه زير كه : وقتى طلبه‌اى را به ضيافتى دعوت مىكنند و جايش به زاويهء سفره كه پنير و سبزى را مىنهند مىافتد و چون چنين مىنگرد بشقاب پنير و سبزى را لاى نان برگردانده و بوسيده لب طاقچه مىگذارد و مىگويد وعده‌ى ما فردا در مدرسه و بشقاب خورش و دورى « 3 » برنج را پيش مىكشد .\r\nمعلمين اين جماعت را هم ( مدرس ) مىگفتند كه صبح و عصر ، ايشان را در حجره يا شبستان مدرسه فراهم آورده تعليم مىنمود . دروس اين طلاب از صرف و نحو فارسى و عربى و فقه و اصول شروع شده تا به بيان و معانى و حكمت الهى و ديگر مسايل شرعى مىرسيد كه بايد فرا مىگرفتند و انتهاى كارشان در اين گونه مدارس و فراغتشان از اين علوم زمانى بود كه مدرس اكمال معلومات ايشان را تصديق نموده ، مجتهد يا فقيه وقت به تدقيق و تعميق و آزمايششان آورده ورقهء اجتهادشان بسپارد و از جانب خود او را در مسائل شرعى و دادن حكم و فرمان و دريافت حقوق الهى مانند خمس و زكات و سهم امام و رد مظالم و غيره وكيل كرده نمايندگى بدهد .\r\n\r\nقاعده آموزش\r\nابتداى درس مبتديان با اين جملات بود :\r\n( بسم اللّه الرحمن الرحيم - هو الفتاح العليم -\r\n پس مبارك بُوَد چو فَرّ هُما * - اول كارها به نام خدا \r\n) و سپس شناخت و مرور حروف الفبا كه مكتبدار از روى كتاب نشان داده و خودش خوانده آنها بايد با صداى بلند توسط چوب الف‌هايى « 4 »\r\n\r\n\r\n","description":"","footnote":"\r\n( 3 ) . دورى يا بشقاب بزرگ .\r\n( 4 ) . چيزى از كاغذ چند لا شبيه فلشى نصفه كار به كار نشان دادن حروف و كلمات مىآمد .\r\n","page_name":" 188 ","page_number":192},
  {"content":"\r\n\r\nكه در دست داشتند و روى حروف مىگذاشتند تكرار بكنند . پس از آن نوبت شناخت صداها و حركات حروف و جزم و مدّ و تشديد و تنوين و كلمه و جمله كه بايد به همين طريق روز در مكتبخانه و شب در خانه نوشته و خوانده به سينه بسپارند .\r\nالف با ، سى و دو حرف فارسى و عربى بود كه پايهء سواد شناخته شده در همه مدرسه‌ها و مكتبخانه‌ها اسّ اساس سواد معلوم شده بود و تغييرپذير نمىگرديد به اين ترتيب :\r\nا - ب - پ - ت - ث - ج - چ - ح - خ - د - ذ - ر - ز - ژ - س - ش - ص - ض - ط - ظ - ع - غ - ف - ق - ك - گ - ل - م - ن - و - ه - ى ، « 5 » كه مكتوبيش اينطور نوشته مىشد : الف - با - پا - تا - ثا - جيم - چا - حا - خا - دال - ذال - را - زا - سين - شين - صاد - ضاد - طا - ظا - عين - غين - فا - قاف - كاف - گاف - لام - ميم - نون - واو - ها - يا .\r\nبعد از آن نوبت به صداها مىرسيد به اين صورت بنام كسره و فتحه و ضمّه و مدّه و جزمه و شدّه و تنوين و ياى ملحقه يا ( يايى ) به اين صورت : اول فتحه يا ( صداى بالا ) . ا - ب - پ - ت - ث - ج - چ - ح - خ - الى آخر كه بايد شناخته شده به زبان بيايد . دوم كسره يا صداى زير مانند : ا - ب - پ - ت - ث - ج - چ - ح - خ . . . سوم ضمه يا ( صداى وسط ) مثل : ا - ب - پ - ت - ث - ج - چ . . .\r\nچهارم مدّ يا ( آى با كلاه ) مانند : آ - آب - آپ - آت - آث - آج - آچ . . . . پنجم جزمه يا « سكون » شبيه : اب - اپ - ات - اث - اج - اچ . . . ششم شدّه يا « تشديد » مثل : ابّ - اپّ - اتّ - اجّ - اچّ . . . هفتم تنوين كه در خواندن جملات عربى به كار مىآمد مانند : ا - ا - ا - ب - ب - ب - كه اين چنين به زبان مىآمد : ان - ان - ان - بن - بن - بن . . . هشتم صداى يايى مثل : اى - بى - پى - تى - ثى - جى - چى - حى - خى . . . كه با شناخت صداها عمل هجاء صورت مىگرفت و همين زحمت نخستين بود كه متعلم را براى هميشه از مغلوط خوانى آسوده مىكرد و با همين\r\n\r\n\r\n","description":"","footnote":"\r\n( 5 ) . شناخت نظام حروف فوايد فراوان در برداشت از جمله اينكه : حرف از خاطر رفته با بازگشت به ماقبل بذهن مىآمد و ديگر آنكه يافتن اشعار يا شعر مورد نظر از دواوين به سهولت ميسر مىگرديد و آنچه كه با الفبا تنظيم مىشد بهتر در ذهن جا مىگرفت .\r\n","page_name":" 189 ","page_number":193},
  {"content":"\r\n\r\nفرا گرفتن صداها و حركات نيز بود كه نه تنها دشوارترين كلمات فارسى بلكه جملات عربى و غير آن را به راحتى قرائت مينمود .\r\n\r\nحروف ابجد\r\nبعد از آن نوبت به ياد دادن حروف ابجد كه لفظ عرب بود مىرسيد و اين نيز فوايدى داشت و هر چه جلوتر مىرفت از آن بهره زيادترى مىگرفت ، از جمله شناخت و تميز حروف و كلمات فارسى از عربى و ديگر آشنا شدن با صداهاى حروف عربى و سهولت فرا گرفتن تجويد و ادا كردن صحيح كلمات قرآن و از آموزش اعداد ابجد كه پس از حروف ابجد تعليم مىگرديد آموزنده آشنايى با مسايل تقويم و نجوم احكامى بهم مىرساند ، اضافه بر نزديكى او با بسيارى از مفاهيم علوم قديمه و غريبه كه نازلترين آن شناخت گردش ماه و آفتاب و حركات سيارات و طالع وقت و استخراج بروج و كواكب و نشانيدن و خواندن زايچه‌هاى وقت خود و ديگران و فهميدن ماده تاريخهاى عددى و ديگر مسايل متداول روز مثل تقويم و تطبيق و قرائت طالع اشخاص با فالنامه‌ها - كه از شيرين‌ترين سرگرمىها بشمار مىآمد در اين صورت مىشد :\r\nا ب ج د - ه و ز - ح ط ى - ك ل م ن - س ع ف ص - ق ر ش ت - ث خ ذ - ض ظ غ و اينطور تركيب و تلفظ مىشد :\r\nابجد - هوّز - حطىّ - كلمن - سعفص - قرشت - ثخّذ - ضظغ و بدينصورت به عدد درآمده بود :\r\n1 2 3 4 5 6 7 8 9 10 20 30 40 50 60 70 الف - ب - ج - د - ه - و - ز - ح - ط - ى - ك - ل - م - ن - س - ع - 80 90 100 200 300 400 500 600 700 800 900 1000\r\nف - ص - ق - ر - ش - ت - ث - خ - ذ - ض - ظ - غ .\r\nدر آخر قرائت هر بار ابجد هم بود كه بايد محصل اين جملات را نيز از قرآن بر آن افزوده ، با تمام كردن « ضظغ » بگويد : فتبارك اللّه احسن الخالقين ، الحمد للّه رب العالمين ، همچنانكه در ابتداى هر درس بخواند : بسم اللّه الرحمن الرحيم ، هو الفتاح العليم كه گويا جهت تيمن اختيار شده بود .\r\n\r\n","description":"","footnote":"","page_name":" 190 ","page_number":194},
  {"content":"\r\n\r\n\r\nقانون تغييرناپذير\r\nچوب و فلك و كتك و تنبيه از لوازم اوليه و حتمى هر مكتبدار بود كه تشخيص داده بود طبع آدمى آسايش‌طلب و تن‌پرور آفريده شده كه به ارادهء طبيعى اقدام به كارهاى تكليفى نمىكند و معلم هم هر آينه ملايم و بىآزار باشد بمصادق اين بيت\r\n ( استاد و معلم چو بود بىآزار * ، خرسك بازند كودكان در بازار ) \r\nو به نظر لقمان كه ترس براى طفل بمنزله آب براى درخت است كه هيچ شاگردى بدون آن به منزلت شايسته نمىرسد و از اين رو نجنبيده مىجنباندندشان و كج نشده راستشان مىكردند .\r\nپهلوى دست مكتبدار هميشه دو تركه وجود داشت ، يكى كوتاه براى بچه‌هائى كه پاى ميز آمده در دسترسش بودند و يكى بلند ، جهت آنها كه اجازهء گريز به خود داده كنار مىكشيدند يا مكانشان دور تر قرار گرفته بود ، غير از ريگهاى زير تشك براى لاله‌هاى گوش و مدادهاى لاى انگشتان كه ملا قبل از نشستن ، بود و نبودشان را دقت مينمود .\r\nهمچنين از تكاليف هر شاگرد مكتبى بود كه چنانچه خانه‌اش داراى درخت انار و آلبالو و مثل آن باشد به نوبت تركه‌هايى از آن كنده براى مكتبدار بياورد ، چنانچه از وظايف جمله بود كه ناهار و شام و دست‌درد نكندهايى ، امثال شيرينى عيد ، ميوه ، يخ ، بادبزن تابستان و پشمك و زولبياى ماه رمضان و خاكه ذغال زمستان ، علاوه بر كله‌قند ، كاسه نبات ، پارچه‌هاى پيراهنى ، چارقدى ، چادرنمازى ، چادر سياه‌هائى براى ملا باجى و قواره‌هاى قبايى ، عمامه‌اى و شال و ردا و نعلين براى ملا مكتبدار كه بمناسبت ياد گرفتن هر يك از دروس و از بر شدن هر يك از سوره‌هاى قرآن و فرا گرفتن هر يك از بابهاى گلستان جهت سپاسگزارى پيشكش ببرد .\r\n\r\nمدارس جديد\r\nچوب و فلك و تنبيه و توبيخ جزء لا ينفك تعليم و تربيت بود كه به هيچ صورت تعديل و تعطيل نمىگرفت و با آنكه مدارس جديد با تمدن تازه و روش اروپايى شروع مىنمود و اوليايشان توقعاتشان كمتر مىگرديد ، اما توبيخ و تنبيهاتشان\r\n\r\n","description":"","footnote":"","page_name":" 191 ","page_number":195},
  {"content":"\r\n\r\nبمراتب زيادتر ميگشت تا آنجا كه داشتن زيرزمين تاريك جهت ( حبس خانه ) شرط اول اجاره منزلهايى كه براى مدرسه مىگرفتند ميآمد و چه بچه‌هايى كه از افتادن به آن زيرزمين‌ها كه در آنها وسايل فراوان ارعاب و ترس نيز تعبيه شده بود دچار بيمارىهاى غش و ترس و مانند آن مىشدند و چه بسا شاگردان كه از ضرب و شتم و ضربات سيلى و لگد و توسرى و پس‌گردنى از چشم و گوش نابينا و كر و از مغز و هوش عارى گرديده و چه بسيار كه از صدمات چوب و فلك و پشت‌دستى و كف‌پايى و چوب روى ناخن و امثال آن ناقص مىشدند ، غير از تكاليف شاق ديگر مانند يك زنگ و دو زنگ زير آفتاب يك پايى ماندن و در زمستان زير برف و باران دست بالا ايستادن و كلاه كاغذى بر سرشان نهادن و جلو مبالشان قرار دادن و دستور آفتابه براى سايرين آب كردن و لوحه‌هاى اهانت‌آميز بر سينه‌هاشان آويختن و تكليف كردن به ديگر بچه‌ها در آب دهان بصورتشان انداختن در فلسفهء : ( تا نباشد چوب تر ، فرمان نبرد گاو و خر ) كه يا شاگرد تحمل اين شدايد كرده بجايى مىرسيد و يا ترك تحصيل كرده فرارى شده بديگر بيسوادان مىپيوست ، بدون آنكه حتى يكى از آن مدارس بر خلاف چوب تر و مانند آن عمل كرده\r\n ( درس معلم ار بُوَد زمزمهء محبتى * ، جمعه بمكتب آورد طفل گريزپاى را ) \r\nرا به نظر آورد ، و اين بود كه يا سواددار سواددار ، يا بىسواد بىسواد مانده . مگر قليلى كه ذوق شخصيشان آن هم در خارج از مدرسه ميتوانست بين اين دويشان قرار بدهد .\r\nاينها نيز اشعارى دربارهء كتك‌ها بود كه هر شاگرد مدرسه‌اى سينه به سينه از بر مينمود :\r\n كار ملا كف‌دستى ، كف‌پايى و فلك * مال بچه تو سرى ، چوب انار ، فحش و كتك \r\n وقت قرآن سيلى و وقت ( فرائد ) بامبه * صبح‌ها ريگ زير گوش ، ظهر ببعد تركه و چك \r\n پشت دست ، وقت حساب ، روى قلم « 6 » وقت ( نصاب ) * سر ديكته لگد و موقع املا دگنك « 7 » \r\n بامبه چار و توسرى شش ، كف‌دستى پانزده * پشت ناخن ده و ، چك سه ، كف‌پايى چل و يك \r\n\r\n\r\n","description":"","footnote":"\r\n( 6 ) . منظور قلم پا ، در معرض چوب قرار گرفتن .\r\n( 7 ) . سقلمه - سيخانك .\r\n","page_name":" 192 ","page_number":196},
  {"content":"\r\n\r\nاينها هم ابيات و اشعارى براى تعطيلىها بود كه بچه‌ها به ذوق آن ، مرارات شكنجه‌هاى روزهاى مدرسه را از ياد برده خود را بدان دلخوش ميساختند :\r\n عدسى ، فردا مرخصى * لوبيا پس فردام نيا \r\nيا :\r\n روز تاسوعاست امروز * تعطيلى ماست امروز \r\nيا :\r\n روز عاشوراست فردا * خون جگر ملاست فردا \r\nيا :\r\n امروز كه روز شنبه‌س * فرداى او يه‌شنبه‌س \r\n پس‌فرداش كه دوشنبه‌س * پشت سرش سه‌شنبه‌س \r\n وقتى سه شنبه اومد * دنبال اون چارشنبه‌س \r\n پنجشنبه روز ذوقه * چون فرداش روز جمعه‌س \r\nشايد دربارهء تنبيه تا اندازه‌اى هم حق به جانبشان بود كه هيچ چيز جز ترس جان آدمى را مطيع و فرمانبردار نمىسازد و همين تأديب و تنبيه‌هاى مدرسه و بزرگ نماياندن معلم و مدير و ناظم و اولياى طفل در خانه بود كه شاگرد را شايسته و بايسته‌ى نام محصل مينمود ، با فوايد بسيار ديگر از جمله دل به كار آوردن خود محصل و آسودگى آموزگار و نظم كلاس و وجود انضباط و رعايت و مراقبت شاگرد بر افعال و حركات خود در منزل و كوچه و بازار و انجام دادن وظايف و دقت در تكاليف فراوان مسايل ديگر كه در شاگرد جز از طريق داشتن ترس و وحشت از معلم صورت نمىگرفت .\r\nدروس مدارس جديد در ابتدايى عبارت بود از : قرآن ، شرعيات ، فارسى كه « فرايد الادب‌ش » مىگفتند . ديكته ، حساب ، و نصاب ، كه با آن توسط معلمين عمامه بسر و طلاب دين آموزش عربى صورت مىگرفت .\r\nپس از آن هندسه و در كلاسهاى متوسطه به بالا همين دروس باضافهء فيزيك ، شيمى ، جبر ، مثلثات ، طب ، زبان « 8 » ، رياضى زير نظر معلمين فاضل درس‌خوانده كه\r\n\r\n\r\n","description":"","footnote":"\r\n( 8 ) . مقصود زبان خارجى متداول يعنى فرانسه است كه جميع علوم اروپايى منجمله طب و داروسازى با آن زبان تدريس مىشد .\r\n","page_name":" 193 ","page_number":197},
  {"content":"\r\n\r\nاكثرا فارغ التحصيلهاى مدرسهء دار الفنون و فرنگ‌ديده‌ها بودند تدريس ميگرديد .\r\nساعت اول هر روز مختص به درس قرآن بود كه بعد از خواندن دعاى صبحگاهى و ورود به كلاس انجام مىگرفت و درسهاى ديگر بعد از آن كه باز بنا به تقدم و تأخر كه مقدم بر همه باز عربى بود تدريس مىشد . نصاب كه مقدمهء عربى بود از دوم ابتدايى شروع مىشد كه براى آشنايى به آن و پايهء سواد محصلين آن زمان نمونه‌اى از آن آورده مىشود ؛ با اين توضيح كه نه تنها عربى با اين درس آموخته مىشد . بلكه اوزان و بحور عروض و قواعد شعرى و شعرخوانى و شعردانى نيز همراه آن مىآمد كه با همان يك درس نصاب توأمان بشاگرد تعليم ميگرديد .\r\nكتاب نصاب منظومى در ترجمان كلمات عربى به فارسى از تأليفات ابو نصر فراهى است كه در وصف آن خود اين شعر را ميآورد :\r\n همى گويد ابو نصر فراهى * كتاب من بخوان گر علم خواهى \r\nو مىگويد : ضمانت مىشوند گروندگان به ابو نصر كه از بزرگى مورد حسادت ديگران واقع شوند و بزرگان به بندگى در خدمتشان سر گذارند و از آنجهت اين كتاب با نظم تدوين يافته است كه رغبت به شعر جبلى طبع بشر مىباشد و بوسيلهء او مطالب در حافظه بهتر مىنشيند و دسترس به آن هنگام استخراج از ذهن به سهولت ميسر مىگردد .\r\nاز قصيدهء اول در بحر تقارب شكسته :\r\n ببحرِ تقاربِ تقرب نماى * بدين وزن ميزانِ طبع آزماى \r\n فعولَن فعولَن فعولُن فعول * چو گفتى بگو اى مه دلرباى \r\n إله است و اللّه و رحمن خداى * دليل است و هادى تو گو رهنماى \r\n محمد ؟ ستوده - امين ؟ استوار * به قرآن ثنا گفت وى را خداى \r\n صحابه است ياران و آل اهل بيت * كه اسلام و دين شد از ايشان بپاى \r\n سما ؟ آسمان . ارض و غَبرا زمين * محل و مكان و معان است جاى \r\n سقر دوزخ و نار ؟ آتش ، ولى * چه جنت ؟ بهشت ، آخرت ؟ آن سراى \r\n ريه ؟ شش . قفا ؟ حيره و وجه روى * فخذ ؟ ران . عقب ؟ پاشنه رجل ؟ پاى \r\n\r\n","description":"","footnote":"","page_name":" 194 ","page_number":198},
  {"content":"\r\n\r\n شفه ؟ لب . لسان چه ؟ زبان ، فم ؟ دهان * يدَ و جارَحه دست و حلقوم ناى \r\n من و عن ؟ از ؟ الّا و حَتىست تا * ايَن ؟ كو . كَيَف ؟ چون ، ام و اوست يا . . . \r\nدر بحر هزج مقبوض : ازواج جناب رسول\r\n اى طلعت ماه جبهه‌ات محتشمه * محتاج رعايت تو دلها چو رمه \r\n مفعول مفاعِلَن مفاعيلُن فاع * تقطيع به اين بحر كن از هر كلمه \r\n نُه جفت نبىِ پاك بودند همه * بُد عايشه و جويره‌ى محترمه \r\n با ام حبيبَه حَفصه بود و زينب * ميمونه و صفيه . سوده . ام سلمه . \r\nاز بحر مجتثّ :\r\n زهى بگلشن جانها قد تو سروِ روان * رخ تو بر فلك دلبرى مه تابان \r\n مفاعِلُن فعلاتن مفاعلن فعلان * بگوى « مجتث » اين بحر را و خوش برخوان \r\n ضياء نور و سنا ؟ روشنى ، افق چه ؟ كِران * فتى ؟ خفيف و جوان و سبك ثقيل ؟ گران \r\nاز بحر رمل :\r\n اى ز باريكى ميانت همچو مويى در كمر * غنچه از رشك دهانت مىخورد خون جگر \r\n فاعلاتن فاعلاتن فاعلاتن فاعلن * خيز و در بحر « رَمَل » اين قطعه را برخوان ز بر \r\n « جيد ؟ گردن ، صدر ؟ سينه ، ركبه ؟ زانو ، رأس ؟ سر * ثوب ؟ جامه ، رزق ؟ روزى ، زاد ؟ توشه ، باب ؟ در \r\nاز بحر تقارب سالم\r\n ز شرم رخت لاله را داغ بر دل * ز رشك قدت سرو را پاى در گل \r\n فَعولُن فَعولُن فَعولُن فَعولن * تقارب از اين بحر گرديد حاصل \r\n تراب و رغام و ثَرى خاك و طين ؟ گِل * وطن ؟ جايگه ، كرم ؟ رز ، ربَع ؟ منزل \r\nاز بحر خفيف\r\n مه موزون آفتاب لقا * وزن بحر خفيف جُست از ما \r\n فاعلاتن مفاعِلُن فَعِلن * گفتم اين است بحرش اى زيبا \r\n\r\n","description":"","footnote":"","page_name":" 195 ","page_number":199},
  {"content":"\r\n\r\nكه زياده بر اين را از كتاب نصاب صبيان مىتوان شناخت .\r\nمدارس جديد بر دو قسم بودند . دولتى ( مجانى ) و ملى ( پولى ) كه در دولتى شهريه و چيزى دريافت نمىشد و در پولى ، از ماهى يك قران براى كلاس ابتدايى و تا ماهى دو قران و نيم و سه قران جهت كلاسهاى پنجم و ششم شهريه مىگرفتند ، اضافه بر پول سوخت زمستان كه يك قران ، سى شاهى در هر اول زمستان براى تمام فصل سرما كه به مصرف ذغال سنگ و خاكه اره و هيزم و چوب سفيد مىرسيد . « 9 »\r\nمدارس كلا در خانه‌هايى استيجارى بود كه از ماهى دو ، سه ، تا پنج شش تومان اجاره شده بود ، بجز دو سه خانه كه به صورت خيريه ، يعنى بلا عوض در اختيار مدرسه گذاشته شده بود .\r\n\r\n\r\n","description":"","footnote":"\r\n( 9 ) . بخارىهائى از آهن سياه ورق كه با ذغال سنگ يا هيزم يا خاكه اره گرم ميشدند و در هر صورت بايد با چوب سفيد كه از تنهء درخت بيد يا تبريزى يا صنوبر بدست مىآمد و چوب‌هاى سست زود اشتعال بودند روشن مىشدند و براى دوام زيادتر ، ذغال سنگ و خاك اره را نم زده در بخارى مىريختند .\r\n","page_name":" 196 ","page_number":200},
  {"content":"\r\n\r\nشاگردان يكى از مدرسه‌هاى جديد كه پس از مكتبخانه‌ها تأسيس ميشدند .\r\n\r\n","description":"","footnote":"","page_name":" 197 ","page_number":201},
  {"content":"\r\n\r\n\r\nنشريات\r\nچون نشريات مرتبط بدانش و سواد و فرهنگ مىباشد اين مبحث را نيز پيوسته به آن مىكنيم .\r\nدو نوع روزنامه يا به اسمى نشريه وجود داشت ، قسمى دولتى و دستورى ، قسمى ملى و آزاد . دولتىها تابع دستورات و فرمانهاى حكومت‌هاى وقت و طرفدار و سرسپردهء دولتها بودند بىاندك توجهى به خوب و بد و چگونگى اعمال و رفتار آن دولتها ، در تنها دلخوشى سودى كه از آن راه نصيبشان شده روزنامه يا روزىنامه‌شان انتشار يافته ، حربه‌اى براى مقابله با دشمنان و جيب‌كنى از دولتمندان داشته باشند . دوم نشريات ملى يعنى انديشه و زبان و گفته و خواستهء ملت كه بجز معدودى بقيهء آنها نيز تالى روزنامه‌هاى قسم اول بودند با نداشتن مهر نوكرى و تفاوت آنكه آنها آشكارا پول گرفته ايشان در نهان دريافت ميداشتند و آنها « به حاكم عشق مىورزيدند نه به حكومت » « 1 » و بهر كس كه زيادتر امتياز داده سود مىرساند ، و بطور روشن و وضوح روزنامه و نشريهء ملى ؛ روزنامه و نشريه‌اى بود كه يا در نطفه و تكوين خاموش و خفه شده پا بعرصهء وجود\r\n\r\n\r\n","description":"","footnote":"\r\n( 1 ) . پيشخدمت اتاق حاكمى عشق و علاقهء بىحد به حاكم نشان مىداد تا آنجا كه رفتارش بر سر زبانها افتاده موجب شگفتى گرديده بود ، اما وقتى آن حاكم معزول شد و ديگرى بجايش نشست باز همان حالت را از او ديدند كه دربارهء تازه رسيده مبذول مىدارد و چون جوياى دليل شدند كه با آن همه محبت به حاكم معزول اين چه نمك‌ناشناسى و بىوفايى و تغيير عقيده مىباشد ؟ گفت عشق و علاقهء من نه به شخص واحد بوده ، بلكه عاشق هر كس كه حاكم باشد ميباشم !\r\n","page_name":" 198 ","page_number":202},
  {"content":"\r\n\r\nنمىنهاد و يا هنوز صورت حيات نيافته رنگ ممات گرفته چهره به نقاب خاك مىكشيد .\r\nاين روزنامه‌ها چه ماهيانه و چه پانزده روز يك بار و چه هفتگى و چه روزانه از تيراژ هزار و هزار و دويست و از چهار و حد اكثر از شش و هشت صفحه كاغذ امتحانى ( قطع رحلى ) تجاوز نمىنمود ، همراه اين عناوين كه بر سر لوحهء جملگى زينت‌بخش مىگرديد : روزنامهء سياسى ، انتقادى ، اجتماعى ، ادبى ، اخلاقى كه جنبهء سياسى آنها بر ديگر جهاتشان مىچربيد ؛ چه از اين جبهه و از اين طريق بود كه مىتوانستند هر كه را بخواهند بباد انتقاد و دشنام گرفته تلكه نموده لفت و ليس داشته باشند و همين سودطلبىها و بىهدفىها و وظيفه‌ناشناسىها هم بود كه بسا مردمان صالح پاكدامن را لجن‌مال كرده منفور و مطرود مىنمود و چه اجامر و اوباش چپاولچى مانند خودشان را كه به شكل ملايك و فرشتگان ظاهر گردانيده به تارك سرها مينشاند .\r\nگاهى اين هرزه‌گويىها از موضوع سياست و مضار و مصالح مملكت نيز خارج گرديده شكل هتاكى و تهمت و دخالت در امور خصوصى افراد ميگرفت كه يا بايد شخص مورد اتهام در اسرع وقت بعلاج كار برآمده با دهان شيرين كنك قابل توجهى جلب نظر روزنامه‌نگار نموده سر قلم را به ميل خود برگرداند و يا آماج تير بلا گرديده خود و همه چيز خود را در معرض هرزه‌درى بگذارد . در اين زمينه وقاحت بجايى مىرسيد كه در شماره‌اى كادرى به تهديد افشاى مظالم و مفاسد كسى اختصاص مىيافت در اين پانويس كه ( اگر مىخواهيد فلان فلان را در ، مثلا دزدى و ناپاكى و بىناموسى و وطن‌فروشى و چه و چه بشناسيد شرح ماوقع در شمارهء آينده خواهد بود ) يعنى گوشزد و زنگ خطر به صاحب نام كه اگر حاضر به درج مطالب دربارهء خود نمىباشد بايد هر چه زودتر در صدد رفع و رجوع برآيد و در شمارهء بعد ديده مىشد كه موضوع نه تنها مسكوت مانده يا ماست‌مالى شده است بلكه در كمال بىشرمى موضوع بگونه‌اى متغير گرديده ماهيت امر عوض شده است كه گويى درباره يكى از پيامبران صحبت مىكند !\r\nبدين جهات امتياز روزنامه يكى از جمله نقل و آجيل‌ها به اضافهء چك‌هاى در وجه حامل و اسم‌دار و نقدينه‌ها و پيش‌كشىهاى ظروف نقره و قاليچه و\r\n\r\n","description":"","footnote":"","page_name":" 199 ","page_number":203},
  {"content":"\r\n\r\nجوازهاى واردات و صادرات و ديگر چيزها بود كه به دهان هوچىها مىافتاد و اين سوء استفاده نيز در زمانى به حد شياع و اوج مىرسيد كه دولتى قدرتش كمتر و نقاط ضعفش زيادتر شده لازم شود حامى و هواخواه زيادتر داشته باشد و در اين زمان بود كه تعداد روزنامه‌ها از ده‌ها گذشته به صدها مىرسيد و هنگامى هم كه دولتى قدرتمند بر سر كار مىآمد عمل آخر را ابتدا شروع كرده از روز نخستين شروع به كار همه را چه دوست و چه دشمن در بوتهء تعطيل و توقيف افكنده خود و مردم را آسوده مىنمود ، چه همان دوستان را مىدانست كه بسرعت بنا به مصلحت خود كه بايد وجههء ملى و استفاده را از دست نگذارند در رديف مخالفان درآمده زبان به توقع و سپس به انتقاد بگشايند و درست در همين اوقات بود كه جز يكى دو روزنامهء بىزبان در اختيار مردم قرار نمىگرفت .\r\nدر عين حال روزنامه‌هايى بيشتر مورد توجه قرار مىگرفت كه با استفاده از دل‌پرى مردم زيادتر دشنام و ناسزا داشته باشد و نشريه‌هايى زيادتر بر سر زبانها مىافتاد كه با فحش و فضيحت‌ها مصادر امور را بيشتر حلاجى كند ، اگر چه صاحب امتياز و روزنامه‌نگار آن ، خود حلاج ؟ و قصاب بوده كمترين خوش‌نامىاى نداشته باشد !\r\nروزنامه‌ها عبارت بودند از : ايران ، شفق سرخ ، بهار ، نوبهار ، نسيم شمال ، ناهيد ، اميد ، ستاره ، قرن بيستم ، رعد ، طوفان ، پارس ، حلاج ، توفيق . . . و با حلول كودتاى 1299 روزنامه يوميهء عصر به نام اطلاعات در دو صفحه ، كه با كمك دولت و دو شاهى قيمت منتشر مىگرديد .\r\nبعد از آن گرانقيمت‌ها به ارزش سه تا دهشاهى بود كه از هر چند هزار نفر يكى خريده زير گذر يا قهوه‌خانه بلند بلند براى سايرين قرائت مينمود و نو و كهنهء آن مطرح نبود كه گاهى تا روزنامه‌هاى چند سال پيش را روزنامه‌فروشها بجاى نو به فروش مىرساندند ، كه از جمله روزنامه كهنه قالب‌كن‌ها ، يكى ( كاظم روزنامه‌فروش ) بود با قدى بلند و وضعى ژوليده كه هميشه با سر و پاى برهنه دسته‌اى از روزنامه‌هاى مختلف در زير بغل داشت و به دوش و كنار و دنبالش بچه‌هاى جغل و پغل كوچك و بزرگ آويزان و همراه بودند و با اين عناوين داد مىزده ميدويد و مردم را تحريك به خريد مينمود : آى روزنامهء الان ، خبرهاى تازه .\r\n\r\n","description":"","footnote":"","page_name":" 200 ","page_number":204},
  {"content":"\r\n\r\nگرفتن ترياكى آ ، شيره‌اى آ ، فاحشه‌ها ، بچه‌بازا ، عرق‌خورا . يا كشته شدن زن بدست شوهر . حمله كردن گرگ به دختر چهارده ساله . كشته شدن خواهر بدكاره بدست برادر و چون چند تائى از آنها را مىفروخت پا بفرار مىگذاشت و از خيابان و كوچهء ديگر سر بيرون مىآورد . خدايش بيامرزد مرد معيلى بود با نان‌خور زياد كه ناچار به آن كار مىگرديد ، چه با آن طريق همه قيمت روزنامه‌ها كه آنها را قپانى و كشمنى خريده بود منفعتش مىشد ، در حالى كه به غير از آن يك دهم آن را هم نميتوانست بدست آورد كه با اين همه هنوز نان به نانش نمىرسيد . همين هول و هراس و دغل‌كارى و تلاش معاشش هم بود كه روزى در التهاب همين ( خبرهاى تازه ! ) گفتن‌ها و از اين كوچه به آن خيابان گريختن‌ها به زير اتومبيل رفته جان سپرد و خود و بچه‌هايش را كه محكوم بدويدن با او بودند آسوده گردانيد ! چه ده دوازده بچه داشت كه نيمى را عيالش در خانه نگاه داشته نيمى را خود به قلمدوش « 2 » سوار كرده و دنبال ميدواند .\r\nداد زدن روزنامه‌فروشها هم مانند بلالىها و گردويى و دوغى و آب آلويىها همراه با آواز و آهنگ و وزن و قافيه بود كه با تغيير روزنامه‌ها تغيير مينمود ، از جمله داد و معرفى زير :\r\n آى روزنامه‌ى الآنه ، آى خيلى مهمه * روزنامه‌ى ايرانه آى خيلى مهمه \r\n ناهيده و توفيقه ، آى ستاره و رعده * شفقه و طوفانه آى خيلى مهمه \r\n\r\n\r\n","description":"","footnote":"\r\n( 2 ) . شانه . سوار كردن كودك به روى شانه در حالى كه يك پايش از جلو و پاى ديگرش از پشت حامل آويزان باشد .\r\n","page_name":" 201 ","page_number":205},
  {"content":"\r\n\r\n\r\nسه راه مسجد شاه\r\nدر تلاقى و انشعاب بازار كنار خندق و بازار عطرفروشها و معبر نوروزخان سه - راهى وسيع سرپوشيده‌اى بود كه سه راه مسجد شاهش مىگفتند . ( سه راه تقريبى فعلى ) در وسط اين سه راهى پايهء شش ضلعى كلفت آجرىيى بود كه از اطراف طاقها به رويش برگشته تشكيل محوطه‌اى داده بود كه در آن ميوه‌فروشها و طوافها و دست‌فروشها جمع شده بساط پهن مىكردند و بر روى هم سه راهى دلنشين گرم چسبنده‌اى ، مخصوصا از نزديكيهاى شب عيد نوروز تا ارديبهشت كه امتعهء شب عيد از ليمو و پرتقال و سبزىهاى نوبر و ماهيهاى جوراجور و نوبرانه‌هاى بهار در آن با آب و تاب تمام عرضه شده جلوه‌گرى مينمود .\r\nاز بساطىها و طوافهاى اين محل يكى مردى بود به نام ( ميرزا دوغى ) كه تابستانها دوغ و زمستانها تا بعد از عيد ماهى مىفروخت و ديگرى دل و قلوه‌فروشى به اسم ( يد اللّه مشنگ ) كه لاوك « 1 » جگر دل و قلوه‌ى خود را در سمت ديگر سه راه مقابل بساط ميرزا دوغى مىگذاشت .\r\nابزار و اثاثيهء ميرزا دوغى براى دوغ عبارت بود از : چهارپايهء كوتاه و مجمعهء بزرگ مسى و قدح لنگرى « 2 » چينى مرغى « 3 » زيبايى كه وسط مجمعه نهاده از\r\n\r\n\r\n","description":"","footnote":"\r\n( 1 ) . ظرفى چوبى مانند لگن .\r\n( 2 ) . قدح بزرگ كه بعضى تا پنجاه ليتر آب مىگرفت .\r\n( 3 ) . ظروفى چينى به نام مرغى از جنس بسيار اعلا در نازكى و ظرافت تمام با نقوشى تقريبا برجسته از طيور و برگ و گل و بوته كه از چين مىآمد .\r\n","page_name":" 202 ","page_number":206},
  {"content":"\r\n\r\nدوغ پر كف گازدار لبالب مينمود و تخته‌اى بر دهانهء قدح كه ليوانهاى تراش روسى دوغ‌فروشىاش را بر روى آن مىنهاد و قاشق شربت‌خورى چوبى دسته مشبكى كه با آن دوغ‌ها را بر روى هم شر مىداد و مشتى برگ گل سرخ و دسته‌اى كاكوتى « 4 » كه در وسط قدحش جولان مىنمود ، همراه خود ميرزا دوغى كه با ريش جوگندمى و قد متوسط و لنگ آبىيى بر كمر و لبانى پر خنده و نشاطى طبيعى به داد زدن پرداخته از مشتريان پذيرايى مينمود .\r\nبساط ماهى او هم كه از اوايل زمستان گسترده مىشد چنين بود كه ماهى آزادها و ماهى سفيدها را در مجمعه‌هاى بزرگ آب‌نبات‌ريزى « 5 » ريخته با يخ فراوان آنها را مىپوشانيد و ماهى دودىها را از جرز و ديوار و چوبهايى كه از جرز پيش كرده بود مىآويخت و در دهانشان جعفرى و نارنج و تخم مرغ رنگ كرده مىگذاشت و از چند روز به عيد مانده هم تغارهاى آبى بزرگى را از ماهىهاى قرمز حوضى پر كرده براى پاى بساط هفت سين در معرض فروش مىگذاشت .\r\nاين دو نفر بساطى امتعهء خود را به دو صورت جدى و شوخى داد مىزدند كه يكى عرضهء معمولى آنها بود كه ميرزا دوغى داد مىزد ( دوغ عربه تشنه بيا . . .\r\nجگر تو جلا ميده تشنه ) و يد اللّه مشنگ داد مىزد ( جيگر . . . دل قلوه . . . جيگراى پروار داريم . . . دل و قلوه‌هاى پروار ) و داد مزاح‌آميز و تفريحيشان كه براى شوخى و متلك‌پرانى و شيطنت به زبان مىآوردند به اين صورت كه وقتى بزرگى ، صاحب مقامى ، شخصيتى ، وزيرى ، شاهزاده‌اى مىگذشت ميرزا دوغى داد مىزد : چه دوغى « 6 » ! كنايه به اينكه چه وجود بىربطى ! يا مىگفت : به دو به دوغ ليلى كه ماستش كمه و آبش خيلى ، كه باز از اين جملات كنايه‌اش بر اين بود كه چه\r\n\r\n\r\n","description":"","footnote":"\r\n( 4 ) . گياهى با برگهاى باريك معطر با گلهاى كوچك ارغوانى كه براى خوشبو ساختن ماست و دوغ و رفع رطوبت آن به كار ميرفت .\r\n( 5 ) . مجموعه‌هاى بزرگ لبه‌دار مخصوص قنادها .\r\n( 6 ) . لفظ دوغ كنايه بود از آدم دروغگوى بىخاصيت بيهوده‌گو ، در كنايه‌اى كه مولوى در قصهء زبان حيوانات ذكر مىكند :\r\n تا به كى گويى دروغ اى بيفروغ * دوغى اى نااهل دوغى دوغ دوغ \r\n","page_name":" 203 ","page_number":207},
  {"content":"\r\n\r\nهيكل پر زرق و برق پر ادعاى توخالىاى ! و يد اللّه هم در جوابش داد مىكشيد :\r\nجگراى پر خون داريم آ . . . دلاى كباب . يا مىگفت : همه جگرا كبابه . . . دلاى پر خون داريم آ . . . كه همه مربوط بخالى كردن عقده‌ها و بغض‌هايشان بود كه از اين جماعات داشتند و اينها اصطلاحات و زبانهايى بود كه اطرافيانشان از آن سر در مىآوردند و نشانهء اين كه كله‌گنده‌اى وارد بازار شده است .\r\nاما هرگاه پسرى لطيف يا زنى زيباروى و شوخ و شنگ ( مكش مرگ ما ) مىگذشت داد آنها نيز عوض شده ، آهنگ و مقام و آوازشان نيز تغيير يافته ميرزا دوغى در اشاره به ماهى و نظر به صورت گذرنده داد مىزد : ماهى ! به خدا ماهى ، و گاهى هم يكى از ماهىها را بدست گرفته چند قدم جلو مىرفت و در روى طرف با فرياد مىگفت ماهى ! ماهى درشت ، ماهى خوردنى ، ماهى تو حوض داريم آ . . . و يد اللّه هم دنبال كرده جواب مىداد : به خدا مام دل داريم آ . دل و قلوه - يه دست بار تموم بدم ببرين خانوم ؟ ! كه اين نوع داد و جارها هم باز نشان ديگرى براى كسبه بود ، ؛ يعنى تر و تميز و قشنگ مشنگى پا ببازار گذارده است كه بايد كسبه از دكانهايشان بيرون آمده تماشايشان بكنند .\r\n\r\nهنوز آدم‌خور نشده !\r\nاين سه راه حكايتى قديمى هم داشت كه مىگفتند اوايل بهار سالى كه تازه خيار نوبرانه بدست آمده بود ، دست‌فروشى ده عدد از آنها را آورده با تشريفات تمام لاى برگ و گل ميان سبدى چيده ، سر اين سه راه به داد زدن ( آى خيار نوبرونه ) ميپردازد . در اين وقت زنى از خانوادهء اعيان كه سوار خرش بوده قيمتشان سؤال مىكند و دست‌فروش كه طبق همهء دست‌فروشها عادت به ول‌گويى داشته و او را نمىشناخته است مىگويد هنوز خرخور نشده است ، يكى دوازده قران مىباشد ! خانم هم كه از زخم‌زبان مردك بىادب ناراحت مىشود مىگويد عوضى مىگويى كه امسال تا حالا حالاها خيار آدم‌خور نمىشود و دوازده تومان جلو دستفروش انداخته مىگويد همه‌اش را جلو خرم بگذار ، و اين واقعه در ظرف يك ساعت در شهر دهان به دهان گشته باعث مىشود كه آن سال تا خيار به بيست سى دانه يكشاهى نرسد كسى پول به خيار ندهد و مثلش هم باقى بماند كه هر ميوه‌اى را\r\n\r\n","description":"","footnote":"","page_name":" 204 ","page_number":208},
  {"content":"\r\n\r\nكه فروشنده گران‌قيمت بدهد خريدار بگويد : هنوز خرخور مىباشد و به كار آدم نمىخورد و صرفنظر بكند .\r\n\r\nحسين يقه‌چاك - حسرت الملوك ؟ !\r\nنبش شمال غربى اين سه راه هم يك دكان جگركى متعلق به حسين يقه‌چاك بود كه اين مطالب هم از او ياد مىشود . اولا وجه تسميهء او به يقه‌چاك اين بود كه از زمان فوت پدرش كه به احترام او يقه‌اش را باز مىكند ديگر نميبندد « 7 » ! دوم از جگركىهايى بود كه خوراك جغور بغور « 8 » او از عطر و بو ، تالى نمىتوانست داشته باشد و از يك ساعت به ظهر كه غذاى او بدست مىآمد و بساطش آماده و چراغش روشن « 9 » مىشد كمتر كسى بود كه از جلو دكان او رد شده بوى جغور بغور به مشامش برسد و بتواند از داخل شدن و خوردن آن خوددارى بكند ، تا آنجا كه روزى يكى از خانمهاى اندرون كه از آن نقطه ميگذرد و بوى آن مدهوشش مىكند ، آهى مىكشد و مىگويد : « مرده‌شور اين خانمى و عزت و حرمت را ببرد كه آدم بايد حتى حسرت جغور بغور را هم با خود به گور ببرد ! » و از اين سخن به اسم جغور بغور ، عنوان « حسرت الملوك » هم اضافه مىشود . مثلى هم از اين جگركى در زبانها بود كه مىگفتند : « صننار « 10 » جگرك سفره قلمكار نمىخواد » مشابه مثل ( آفتابه لگن هفت دس ، شوم و ناهار هيچ چى ) ، كنايه از اينكه براى هيچ اينهمه تشريفات قايل نمىشوند . ديگر داستان خود دكان و\r\n\r\n\r\n","description":"","footnote":"\r\n( 7 ) . يكى از آداب احترام به ميت مخصوصا به پدر ، باز نگاه داشتن يقه تا چهلم او بود كه در آن روز بزرگترى آن را بسته تكمه مينمود .\r\n( 8 ) . جگرك : جگر سفيد گوسفند را همراه بعضى امعاء چربىدار او با پيه و پياز خام و زردچوبه و فلفل تفت داده و آن را با پاره‌هاى گوجه فرنگى خام زينت مىكردند كه بوى مطبوعى بهم مىرساند اضافه بر طعم و بوى دلپذير و ضمنا مناسب كه يك شاهى آن خورش نان يك نفر مىشد و جگركى جايى كه اين غذا در آن طبخ مىشد . وسيله پخت آن سينى تو گود بزرگى بود كه سراشيب بر بالاى كوره‌اى كه در ارتفاع يك ذرع از زمين بود قرار داده مواد او را در آن ريخته كوت مىكردند - نام دوم جغور بغور و اسم ديگر حسرت الملوك .\r\n( 9 ) . روشن بودن چراغ هر طباخ علامت آماده شدن و داشتن غذاى او بود و خاموش بودنش نشانهء نداشتن يا تعطيل يا تمام شدنش .\r\n( 10 ) . صد دينار ، يعنى يك دهم قران ( ريال ) .\r\n","page_name":" 205 ","page_number":209},
  {"content":"\r\n\r\nسرگذشت آن كه تا اندكى قبل از خيابان‌كشى « 11 » دكان جگركى حسين يقه‌چاك از ارزنده‌ترين دكاكين حدود خود بود . از آنجا كه هم سر سه راه مسجد شاه و هم سر نبش واقع شده و هم وسيع بود كه به درد بسيارى از كارها مىخورد و طالبان و خريداران بسيار داشت كه تا صد هزار تومان برايش سرقفلى « 12 » مىدادند ، اما حسين در جواب همهء خريداران كه از هزار تومان شروع شده به صد هزار تومان رسيده بود يك جواب داشت كه مىگفت : « دكان مرد بمنزلهء شلوار پا مىباشد كه هر گاه تو حاضر به فروش شلوارت شوى من نيز حاضر به فروش دكانم مىشوم » حتى در آخرين شب هم كه بيدق خرابى « 13 » بالاى دكانش خورده بود يكنفر احمق‌تر از خودش كه خرابى باورش نمىآمده با بغچه‌اى پول براى خريد دكان به خانه‌اش مىرود ولى باز او امتناع كرده خريدار را با سخنان ركيك طرد مىكند و صبح فردا كه بسراغ دكانش مىرود آن را قسمتى از سطح خيابان مىبيند كه سپورها مشغول تسطيح آن مىباشند ! طولى نمىكشد كه از غصهء آن خسارت و تعصب احمقانه در بستر بيمارى افتاده دق‌مرگ مىشود .\r\n\r\n\r\n","description":"","footnote":"\r\n( 11 ) . يكى از اسباب فراهم كردن كار براى بيكاران تخريب معابر تنگ و توسعهء آن به نام خيابان‌كشى بود كه اوايل سلطنت رضا شاه پهلوى متداول شد . از بنايى و ساختمان تقريبا تمام چرخهاى اقتصاد و فعالهء مملكت به حركت درمىآمد و كارها به راه مىافتاد مانند عمله ، فعله ، مقنى ، بنا ، معمار ، ناوه‌كش ، خشتمال ، كوره‌پز ، آهنگر ، نجار ، نقاش ، شيشه‌بر ، لولافروش ، كاه فروش ، چوب فروش ، خركچى ، مصالح فروش ، خرپاكوب ، توفال‌كوب ، شيروانىساز ، كه همه مشغول مىشدند ، اضافه بر فروشندگان كه مصالح آنها تا چند دست در جريان مىافتاد . اين فرمان از طرف رضا شاه صادر شد و جهت اجرا بدست بلديه كه سرهنگ كريم آقا خان بوذرجمهرى رئيس آن بود داده شد كه بلافاصله به اجرا گذارده شد .\r\n( 12 ) . پولى كه كسى به مستأجر و متصرف دكانى داده او را راضى به ترك آن مىكرد تا خود متصرف شده در آن به كار و كسب بنشيند .\r\n( 13 ) . بيدق قرمزى را بر سر چوبى ، بالاى هر جا كه قرار بود خراب شود نصب مىكردند و اين بمنزلهء آخرين مهلت به حساب مىآمد و بيست و چهار ساعت بعدش محل بيدق خورده چه داير و داراى سكنه و چه بلا مانع و عارى از سكنه را خراب ميكردند .\r\n","page_name":" 206 ","page_number":210},
  {"content":"\r\n\r\n\r\nبازار عطرفروشها\r\nبازار عطرفروشها از پيچ سه راه مسجد شاه به طرف سبزه‌ميدان بود تا ابتداى بازار بزرگ يعنى بازار بزازها كه اجتماع عطرفروشها در آن واقع شده بود . دكانهاى خوش منظره با قفسه‌هاى كم عمق شيشه كرده ، همراه جعبه آيينه‌هاى زيبا كه داخل آنها از چهار طرف آيينه شده بود و جرزكوبهاى جالب آلوده به عطر كه بوى اين بازار از چندين ده قدمى به مشام مىرسيد . جميع عطريات ايرانى و فرنگى و مشك و عنبر و گلاب و عود و سعد و حسن لبه « 1 » و تمام خوشبوها كه مردان و زنان و صاحبان ذكر و رياضات « 2 » را به كار مىآمد در اين بازار به فروش مىرسيد . اين بازار نيز در خيابان‌كشىها خراب شده پياده‌رو و قسمتى از كف خيابان بوذرجمهرى گرديد و تصنيف زير از زمان يادگارىهاى وجود و رونق و بيا و برو آن بازار مىباشد :\r\nاى مشك‌فروش سر بازار ! ليلى صفتى مىگذرد دست نگه‌دار - از بهر خدا ، بهر رسول دست نگه‌دار - ريزه بالا ريزه . دستاش كوچيكه نميتونه ببريزه ، پاهاش كوچيكه نمتونه گريزه - ماچش بكنى لك ميشه از بسكى لطيفه ، دستش بزنى ميشكنه از بسكى ظريفه ، ريزه بالا ريزه ، چه دلچسب و لذيذه ، چه زيبا و تميزه ،\r\n\r\n\r\n","description":"","footnote":"\r\n( 1 ) . سعد و حسن لبه ؟ دو گياه و ريشه‌ى خوشبو كه در آتش ميريختند .\r\n( 2 ) . در رياضات علوم غريبه مانند احضار اجنه و شياطين و ارواح و همچنين رياضات چله‌نشينى و ديگر امور از اين قبيل و نوشتن بعضى تعويذات ، دودكردنىهايى لازم مىآيد كه آن را « بخورات » مىگويند .\r\n","page_name":" 207 ","page_number":211},
  {"content":"\r\n\r\nدستاش كوچيكه نميتونه ببريزه ، پاهاش كوچيكه نمتونه گريزه .\r\n\r\nسه راه يا چهارراه بزازها - عبد الله آشى ؟\r\nاين محل كه تلاقى بازار عطرفروشها و بازار مرغىها و بازار بزازها بود به يك روايت سه راهى به حساب مىآمد كه انشعاب سه بازار فوق را تشكيل مىداد و از طرفى چهار راه ، كه راهى هم از طرف شمال به خيابان جباخانه كه پشت بازار عطرفروشها و مرغىها واقع شده بود داشت ، كه ضمنا به كوچهء تكيه دولت مىپيوست . از كسبهء تماشائى اين سه راهى يكى « عبد اللّه آشى » بود كه خودش از كسبهء جالب و دكانش از پرفروش‌ترين دكانهاى آشى به حساب مىآمد .\r\nمردى متوسط القامت در سنين ميان چهل و پنج و پنجاه با سر تراشيده و ته ريش ماشين‌زده و شال و قبا به نام مشهدى عبد اللّه كه در اين مكان دو دكان داخل هم داشت كه در آنها آش شله‌قلمكار « 3 » مىفروخت . اين مشهدى عبد اللّه كه به « عبد اللّه آشى » معروف بود از كسبه‌اى بود كه كمتر كسى او را نشناسد يا اسمش را نشنيده باشد كه كارش با شكم ارتباط پيدا مىكرد و محلش جايى بود كه كمتر امكان داشت در روز و هفته و ماه كسى از آن نقطه تردد نداشته باشد .\r\nقاعدهء كارش اول آن بود كه در سال فقط شش ماه آن يعنى پاييز و زمستان را به كسب و كار مىپرداخت و بهار و تابستان را تعطيل مينمود و دوم آنكه پر مصالح‌ترين آش شله‌قلمكار را در اختيار مردم مىگذاشت . و سوم آنكه در روز افتتاحش كه روز اول پاييز بود و خود تقويمى براى مردم بشمار مىآمد ! آشش را مجانى مىداد . بايد روشن شود كه آش بىپولش جنبهء نذر و مبرّات نداشت بلكه از جهت تبليغ توزيع مىكرد و همين تبليغ ساده بود كه ارزشمندترين اثر اعلانى و آگاهى را مىبخشيد و از فرداى آن هم بود كه تا آخر سال لحظه‌اى دكانش از مشترى خالى نميگرديد . دكان عبد اللّه آشى شامل دو دهانهء سقف ضربى 3 * 5 بود كه درشان بدون هيچ حايل و شيشه به طرف بازار باز مىشد و دو پنجره از طرف\r\n\r\n\r\n","description":"","footnote":"\r\n( 3 ) . اين آش از جميع حبوبات و برنج و سبزى به اضافهء گوشت چربىدار فراوان پخته ميشد كه گوشتش را نيم‌كوب كرده و كف ماليده داخل نموده جا مىانداختند و رويش پيازداغ و فلفل ميپاشيدند .\r\n","page_name":" 208 ","page_number":212},
  {"content":"\r\n\r\nشمال بخيابان جبّاخانه داشت كه از آن روشنايى مىگرفت كه در يكى از اين دو دهانه پاتيل‌هايش را كار گذاشته بود و در دكان ديگر از مردم پذيرايى مينمود . تا مقدار فروش آش اين دكان در هر روز و اندازهء پاتيل‌هايش معلوم شود بايد بگويم تمام طول يك دكان را پاتيل‌هايش گرفته بود و ( نيم خروار ) « 4 » خرده برنج مصرف روزانه‌اش بود كه آش مينمود ، غير از ساير مخلفاتش مانند نخود و لوبيا و ماش و عدس و سبزى و چند گوسفند گوشت و آب كه بيش از شش هفت خروار به وزن مىرسيد !\r\nاز اول غروب بار و بنشن‌هاى آن را در پاتيلى و گوشت آنها را در پاتيل ديگر كه چهار گوسفند درسته يا معادل آنها گوشت گردن و قلوه‌گاه بود پخته مىشد و از نيمه شب مخلوط و جاانداخته شده براى سحر آماده به فروش مىگرديد و مقارن دو ساعت بعد از ظهر به اتمام مىرسيد ، به اين صورت كه خود در لچكى ميان دو پاتيل نشسته با قاشق چوبى پيمانه‌اش مقدار آشهايى كه مىخواستند در كاسه‌هاى سفالين نيمه تخت ريخته پياز داغ پاشيده ، قاشق « 5 » فرو برده بدست مشترى يا شاگرد مىسپرد ، و ظرفهاى غير ظروف دكان را قاشق‌شمار كه به خانه‌ها و دكانها مىبردند . يعنى دو پاتيل هر يك به اندازهء دو متر دهنه كه غذاى بيش از سه هزار نفر را تكافو مينمود . آش شله‌قلمكار غذايى بود كامل ، مخصوص صبحانه و ناهار قليان و ناهار كه با نان تافتون كه قاشق كرده پشتش مىدادند صرف ميگرديد . در مقدار خوراك آن از يك شاهى « 6 » كه بچه‌ها مىخريدند تا چهار پنج شاهى كه بالغ كاملى را سير مينمود . خوبى اين آش در وقتى بود كه كاملا پخته و جا افتاده ( دست به گردن ) شده باشد و امتياز ديگرش گوشت فراوان و عمل آوردنش كه با قاشق كش آمده ؛ با انگشت مثل انگشت پيچ بدور نان يا انگشت پيچيده تاب بخورد و مزه‌اش زمانى به حد كمال مىرسيد كه پياز داغ و روغن\r\n\r\n\r\n","description":"","footnote":"\r\n( 4 ) . 150 كيلو .\r\n( 5 ) . تنها غذايى كه با قاشق خورده مىشد آش بود كه آن هم با قاشق چوبى مصرف مىشد چه هنوز استفاده از قاشق و چنگال‌هاى امروزى مرسوم نشده بود . حتى آش رشته را هم با نعلبكى مىخوردند كه دسته جمعى دور قدحش نشسته ( هرت ) مىكشيدند .\r\n( 6 ) . يك بيستم ريال .\r\n","page_name":" 209 ","page_number":213},
  {"content":"\r\n\r\nمفصل با دست و دلبازى روى آن ريخته شده اشتهايى جانانه بدرقه‌اش باشد و همه اين احوالى بود كه به خوبى در آن دكان وجود داشته صورت مىگرفت .\r\nپياز داغى كه حتما بايد با چربى بدن گوسفند درست شده زعفرانى رنگ عمل آمده باشد .\r\n\r\nوعده مرده‌شور\r\nچون اين آش همه چيز را در خود قبول مىكرد و آش‌پزهاى نابابى هم بودند كه همه چيز را بهم آميخته آشهاى ناسالم مىپختند . درباره‌اش مثلى از قول مرده‌شورها بود كه ( انشا اللّه سر آش شله‌قلمكار ) و شأن نزولش آن بود كه چون طلبكارى از مرده‌شويى مطالبهء طلب نموده بود به او وعدهء ببازار آمدن آش شله‌قلمكار را داده بود ، يعنى با آمدن آن ناخوشى و مرگ و مير زياد شده حسابهايش را پاك مىكند . اين مثل مشابه مثل « وعده سر خرمن » است كه دهاتىها مىدادند . آش بدپزها هم آنهايى بودند كه در بازار دروازه و بازار سيد اسماعيل و ميدان كاه‌فروشها آش مىپختند ، مخصوصا پاتيلىهاى ميدان كهنه‌فروشها و ميدان مال‌فروشها و ميدان امين السلطان كه غالبا برنج آششان ته ديگ خشكه‌هاى چلوىها و ته خورش قيمه‌هاى آنها بود كه با سبزى خشك و زوايدى ديگر مخلوط نموده آش مىساختند و در نشان دادن خرابى و آلودگىهاى آش‌هايشان مطالب زير :\r\n\r\nبخوريد كه سبزىدارش كردم !\r\nروزى قاطرى را كه در ميدان مال‌فروشها براى فروش آورده بودند در اثر ازدحام دواب و تنه به تنه خوردن پشتش به پاتيل آشى مىافتد و در اين هنگام هم معده‌اش كه گويا علف تازه نيز خورده بود اجابت و داخل پاتيل آش مىشود كه آشى بدون ناراحتى و تغيير حال قاشق در آن چرخانده دادش را بلندتر كرده فرياد مىزند : به دو كه سبزىدارش كردم !\r\n\r\n","description":"","footnote":"","page_name":" 210 ","page_number":214},
  {"content":"\r\n\r\n\r\nهنوز مشترى اولم را نديده‌ام\r\nداستانى ديگر بود كه مىگفتند آشپزى را كه زياد بد آش مىپخته است مشترىاى به او اعتراض و كاملا كه معايب آشش را گوشزد مىكند و مىگويد اينطور كه تو آش ميپزى يك هفته هم كارت دوام نمىآورد ، آش‌فروش جواب مىدهد من سى سال است همين آش را همين جا همه روزه مىپزم و يك ساعت بعد از ظهر هم آش نداشته‌ام و مشترى اولم را هم هنوز نديده‌ام !\r\n\r\nبخوريد مال خودتان است ؟ !\r\nدربارهء چگونگى آش شله‌قلمكار نيز اين داستان بود كه مىگفتند يكى از پزنده‌هاى ميدان كاه‌فروشها كه آش و پلو و همه چيز مىپخت پاى پاتيل پلوش مىنشست و داد مىكشيد بخوريد مال خودتان است و چون همه‌اش به فروش نمىرسيد فردا آن را كوفته مىكرد و مىگفت بخوريد مال خودتان است و چون باز چيزى از آن مىماند برگ مو يا كلم يا بادمجانى دورش پيچيده به صورت دلمه‌اش درمىآورد و باز همان داد را مىزد و از آن نيز كه باقى مىماند ، آشش ساخته مىگفت : ديديد كه مال خودتان بود ، اما اگر اول مىخورديد اسمش پلو بود و حالا آش ميخوريد !\r\n\r\nبازار مرغىها\r\nاين بازار بطورى كه اسمش توجه ميدهد بازارى بود بعد از بازار عطرفروشها يعنى بعد از سه راه بازار بزرگ به طرف سبزه‌ميدان كه مرغ و خروس‌فروشها و سعله‌اىها در آن اقامت داشته كسب مىكردند و در رديف داد و ستد آنها نيز غاز و بوقلمون و آهو و بز كوهى زنده و كشته شده و گوسفند بود و لاشه‌هاى كبك و قرقاول و غيره كه صيادان در آن بازار مىگرداندند ، و هنوز چنانچه مقابل بازار بزرگ و اول و داخل كوچهء تكيهء دولت ديده ميشوند مرغ‌فروش‌هاى سبدىاى هستند كه از آن مركزيت و نام و پاتوق استفاده مىكنند :\r\n\r\n","description":"","footnote":"","page_name":" 211 ","page_number":215},
  {"content":"\r\n\r\nمرغ‌فروشها ، با سبدهاى مرغ كه شمال سبزه‌ميدان را اشغال كرده‌اند و دكاكين پشت سرشان كه در اختيار دوافروشان مىباشد . در مركزيت كل دوا درمان‌فروشهاى تهران و توابع .\r\n\r\n","description":"","footnote":"","page_name":" 212 ","page_number":216},
  {"content":"\r\n\r\n\r\nعظمت عشق يا صفاى محبت !\r\nاز ديدنىهاى اين بازار دو آهوى نر و ماده بود كه هميشه يكى از آنها بطور آزاد در بازار گردش كرده سر به اين دكان و آن دكان مىكشيد و وسيله تفريح ميگرديد و وحشت و فرار نمينمود . داستان آنها همچنين بود كه وقتى صيادى دامى براى شكار ميگسترد و آهويى بدامش ميافتد و چون بر سر آهو ميرود جفت او را هم پهلوى دام مينگرد كه به حزن‌انگيزترين وجوه صورت بر صورت آهوى گرفتار مىمالد ، چون گريز و وحشتى از او نمينگرد هر دو را گرفته در اين بازار به فروش مىرساند و دكاندار هم كه داستانشان ميشنود از فروششان صرفنظر نموده نگهشان ميدارد ، اما آزادى آنها مشروط بر اين بود كه هميشه يكى را در قفس گذاشته ديگرى را رها مينمود ، چه دانسته بود بدون وجود ديگرى آهوى آزاد فرار نمىكند و همين طور هم بود كه او خيال كرده بود و عجيب‌تر آنكه چون شبى جانورى آهوى نر را ميگزد و او تلف مىشود آهوى ماده هم نزديك ظهر همان روز جان ميدهد ! و دو بيتى زير الهام از احوال آهوان مذكور مىباشد كه نگارنده در تازه جوانى سروده ارسال يار جفاكار كرده بود :\r\n با اينهمه خوارى كه لگدمال تو باشم * باز آهوى عشقم كه بدنبال تو باشم \r\n اى كاش بميرى تو و من بهر تو ميرم * تا آنكه تو مال من و من مال تو باشم \r\n\r\n","description":"","footnote":"","page_name":" 213 ","page_number":217},
  {"content":"\r\n\r\n\r\nسبزه‌ميدان\r\nسبزه‌ميدان كه در ابتدا « سبزىميدان » يعنى ميدان سبزى بوده كه بعدها با بازاركشىهاى سه طرف و ساختمانهاى اطراف به صورت ميدان درميآيد . محوطهء وسيعى با چهار در و دروازه و دو طبقه بنا در چهار طرف كه طبقات زيرين آن با ايوان‌هاى سرپوشيده به دكاندارها و عطارها اختصاص يافته و طبقات فوقانى آن نيز با ايوان‌هاى بىسقف در اختيار تجار قرار گرفته بود . بناى آن به صورت مدرسهء طلاب ساخته شده بود با طاق‌هاى مقوس ضربى آجرى و پايه‌هائى بندكشى شده كه در آنها و مثلث‌هاى دو طرف دهانه‌هايشان كاشىكارى به عمل آمده بود . فضاى آن همراه با درختان فراوان نارون و چنار و اقاقيا كه سايه و صفاى تابستانهاى آن را تأمين مينمود و در وسط آن حوض هم كفى با آبى سبز رنگ كه در اثر استعمال رنگ و رقت خود از دست داده سبز و غليظ شده بود !\r\nشايد چنارهاى آن از كهن‌ترين و عالىترين درختان حوالى و دور و بر خود بودند كه در قديم‌ترين ازمنه غرس شده همچنان از طرف كسبه و سكنه به خوبى پذيرايى و مواظبت مىشدند و اگر امروزه نشانى از آنها ديده نمىشود از آنست كه از هنگام تأسيس بلديه هر رئيسى ، چند تنه از آنها را همراه ديگر اشجار ساير خيابانها بريده جهت سوخت و سوز زمستان و هيزم آشپزخانه به منزل فرستاده يا به پول نزديك كرده بود . آخرين آنها چنار خوش قد و قواره‌اى در وسط آن بود كه بدستور كريم آقا بوذرجمهرى « 1 » نصف آن در سالى و نصف ديگرش در دو سال بعد\r\n\r\n\r\n","description":"","footnote":"\r\n( 1 ) . رئيس بلديه . امضاى بوذرجمهرى تنها از اين شناخته ميشد كه كريم را كه اسمش بود از زيادى\r\n","page_name":" 214 ","page_number":218},
  {"content":"\r\n\r\nبريده شد و بسرنوشت بقيه دچار گرديد و ميدان به صورت كوير درآمد ، چنانچه اكنون مىباشد !\r\nسبب بريده‌شدن در دو نوبت آن هم اين بود كه چون سكنهء محل آخرين درخت را در معرض تلف ديده اره را در پايش مشاهده ميكنند ، حيله‌اى انديشيده بحضور كريم آقا رفته معروض ميدارند كه درخت در رؤياى سه نفر خواب‌نما شده كه از قطع آن صرفنظر بشود كه موجب خطر و ضرر جان جناب رئيس مىباشد و هر سه نفر هم قول شاعر ، كه : ( نهال‌افكن بود كم زندگانى ) را شاهد آورده كريم آقا متوهم شده دستور منع مزاحمت صادر مىكند اما چون مدتى ميگذرد و از بريدن نصفهء درخت ضرر و زيانى نمينگرد و چون تنهء آن مورد حاجت در و پنجره‌هاى ساختمان جديدش مىشود مجددا فرمان قطع ميدهد و درخت بريده شده چوبش ضبط انبار مىشود !\r\n\r\nكسبهء سبزه‌ميدان\r\nسبزه‌ميدان محلى بود كه علاوه بر دكاندارها و دوافروشها و خرده‌فروشهاى مستقر ، انواع كسبهء دستفروش كه امتعهء خود را بر سر دست عرضه مىكردند نيز در آن جمع مىشدند . از جمله قبا ، گليم و لباده‌اىها « 2 » كه متاع خود را يك كتى روى شانه مىانداختند . كفاشهاى نو و نيمدارفروش ، طواف ، ميوه‌فروش ، سيب‌زمينى ، كبابى ، لبويى ، شلغمى ، دل و جگرى ، دوغى ، تخم‌مرغى ، پنيرى ، باقلايى ، چاى دارچينى ، پاتيلىهاى آشى و پلوئى كه سبزه‌ميدان برايشان بهترين مركز كار معلوم شده بود .\r\n\r\nقهوه‌خانهء موال آباد\r\nدر ضلع جنوب شرقى آن قهوه‌خانه‌اى بود بنام قهوه‌خانه ( موال آباد ) متعلق به حسن موال آبادى و حاج حسن شمشيرى بعد « 3 » كه بعدها به صورت چلوكبابى درآمد\r\n\r\n\r\n","description":"","footnote":"\r\nسواد ! ( كيريم ) مينوشت !\r\n( 2 ) . قبايى يقه‌دار كه از يقهء باريك و جلويى تا پايين با تكمه‌هاى فراوان شكل مىگرفت و بعضى مردم و آخوندها مىپوشيدند .\r\n( 3 ) . بعدها حاج حسن شمشيرى شده از راه كسب چلوپزى ثروت شايان به دست آورده ، ضمنا از طرفداران پر و پا قرص دكتر محمد مصدق و كسى كه بزرگترين رقم قرضه‌ى ملى دولت ايشان را كه از مردم طلبيد ، به مبلغ يك ميليون تومان خريد و در آخر كه با كودتاى 1332 محمد رضا شاه بر عليه مصدق ، بجرم علاقه به مصدق دچار غضب شاه و محكوم به مصادرهء اموال و مزد وطنخواهى و خدمتگزار پرستىاش بيمارى دق و تقديرنامه‌اش را كه از خاك گور گرفته در امامزاده عبد اللّه به خاك سپرده شد ! !\r\n","page_name":" 215 ","page_number":219},
  {"content":"\r\n\r\nسبزه‌ميدان در جبهه‌ى غربى و دهانه‌ى بازار توتون‌فروشها و جبهه‌ى غربى كه در آن دهانهء بازار اروسىدوزها مىباشد .\r\n\r\n","description":"","footnote":"","page_name":" 216 ","page_number":220},
  {"content":"\r\n\r\nو فعلا تعطيل مىباشد . در اين سابقه از نام كه چون صاحبش ابتدا قهوه‌خانهء پشت مبال ( مستراح ) مسجد شاه را داير كرد و قهوه‌خانه‌اش به مبال آباد مشهور شد بعد از آن هم كه اين قهوه‌خانه را برپا ساخت اسمش با خودش به اين مكان آمده صاحبش رسما مبال آبادى شناخته شد .\r\n\r\nجملهء معروف حاجى ملك اروسىدوز\r\nدر اين قهوه‌خانه بود كه جملهء تاريخى حاجى ملك اروسىدوز از زبان او گذشت و اين چنان بود كه روزى جلو نيمكت همين قهوه‌خانه نشسته بوده كه يكى خبر زاييدن زنش را ميآورد و چيزى به او مشتلق داده مرخصش مىكند و هنوز او رد نشده ديگرى وارد شده اطلاع آمدن دومىاش را ميدهد و پشت سر او ديگرى كه خبر سوميش را مياورد و حاجى ملك كه چنين مينگرد شتابان برخاسته عمامه‌اش « 4 » را از سر باز كرده به او داده ميگويد به دو اين را بسوراخ بتپان كه تا باز است از آن جانور بيرون ميآيد و اضافه مىكند : احمق كسى كه در لانه عقرب آب بريزد و از آن انتظار بيرون آمدن بچه عقرب نداشته باشد !\r\n\r\nعطارىهاى سبزه‌ميدان\r\nعطارى در ابتدا به دكاكينى اطلاق مىشد كه در آن‌ها عطريات و بخورات مىفروختند و اواخر به دكانهايى كه قند و چاى و شكر و آب‌نبات و كبريت و فلفل و زردچوبه و دواجات و مثل آن داشته باشند . در واقع شلوغترين و\r\n\r\n\r\n","description":"","footnote":"\r\n( 4 ) . بعضى كسبه ، مخصوصا حاجىها و معتبرينشان عمامه شيرشكرى مىبستند ، عمامه‌اى از پارچه كتان شكرىرنگ كه با نخ زرد مليله‌دوزى شده بود . لازمهء اين عمامه نيز عرقچين سفيد بود كه بر سر گذاشته عمامه را روى آن مىبستند و با آن قبا و شال و نعلين مىپوشيدند .\r\n","page_name":" 217 ","page_number":221},
  {"content":"\r\n\r\nپر و پيمان‌ترين دكانى كه شايد فقط جملهء زير را بتوان مصداق حالت صورت و كيفيت آن يافت : ( چيزى مىخواهد كه در دكان هيچ عطارى پيدا نمىشود ! ) و جايى كه همه چيز در آن غير از جان آدمى يافت ميگرديد .\r\nعطارىهاى سبزه‌ميدان دو جنبه داشتند يكى خرده‌فروشى و ديگر عمده‌فروشى و بنكدارى كه با همه سرمايه‌دارى و دست اولى از جهت مركزيت به خرده‌فروشى نيز مجبور بودند كه از همان خرده‌فروشى كه كيسه بغچه‌هاى دوا را كنار و گوشهء سبزه‌ميدان پهن كرده بودند به تجارت و بنكدارى رسيده بودند . در اين صورت نه تنها مركزيتى براى ديگر دكاندارها بود كه اجناس مورد حاجت خود تأمين كنند ، بلكه خانه‌دارها هم اكثر لوازم خانهء خود را ، آنها كه مصرف زيادتر داشتند و ماهانه ، سالانه مىخريدند از جنس عطارى و دواجات ، بخاطر تازه و ارزانتر بودن از آنها تهيه مىكردند .\r\nفروش دوا از كارهاى اصلى آنها بود و تا دواجات فرنگى متداول نشده بود محليتى داشت براى كليه داروهاى ايرانى و آنچه در ديگر نقاط شهر بدست نمىآمد كه مردم مىتوانستند از عطارىهاى سبزه‌ميدان بدست آورند و عطار يعنى كسى كه به تمام اسامى و خصوصيات و مضار و فوايد علف و گياه ، چه دارويى و چه غير آن واقف بوده يكان يكان را از نام و صورت شناخته ، از طبع و خاصيت هر يك اطلاع كافى داشته باشد . از اينرو اين گونه عطارىهاى دوافروش خود نيمچه طبيب بلكه طبيبى بودند كه علاوه بر نسخه‌پيچى كار طبابت هم انجام مىدادند ، كه يكى ديگر از اسباب رونق كارشان همين كلينيك مجانى سرپاييشان بود كه هم خود ويزيت كرده و هم دوا مىدادند و ديگر كهنه نبودن دواهايشان كه از جهت فروش زيادشان هميشه تازه بدست مردم مىرسيد .\r\nداروسازى نيز از ديگر كارهايشان بود كه هر دكان به اسم خود قرص و حب و كپسول و شربت و روغن‌هايى داشت كه در جهت امراض عمومى مورد استفاده قرار مىگرفت . از ماليدنى روغن‌هايى كه امراض جلدى را علاج مينمود .\r\nاز قرص و حب‌ها و قرص كمر براى تقويت گرده و پشت و امور جنسى و حب لينت و از اين قبيل براى معده و امعاء و حب سرعت انزال و حب نعوظ جهت مردان ضعيف و محروم . همچنين كپسول ضد اسهال و كپسول گنه‌گنه و چهار گرد\r\n\r\n","description":"","footnote":"","page_name":" 218 ","page_number":222},
  {"content":"\r\n\r\nو امثال آن براى تب‌بر و امراض عفونى و شربت‌هايى كه جامع الفوايد بشمار آمده از سوى چشم تا درد سينه و سرفه و ضعف عمومى و اشتها و ديگر بيمارىها را فايده مىبخشيد و ماليدنىهايى جهت جوشها و خارشها و بثور و زخمها و مكروهات پوستى و شياف و چكاندنى و پرز « 5 » و فتيله « 6 » و غيره و غيره كه به كارهاى ديگر مىآمد . اواخر برچسب و اعلان تبليغ و توصيف نيز ياد گرفته براى دواهايشان قوطى و جعبه و بسته و شيشه تهيه نموده رويشان را با عكس و تعريف مزين ساخته و با آن خود و داروى خود و مكان خويش را معرفى مىكردند . مثلا ( قرص تقويت جهت قوت كمر و لذت جماع و سرعت انزال ، فرمايش حاج مم كاظم دوافروش . آدرس سبزه ميدان تهران ) يا ( شربت مقوى : براى ميل غذا ، اشتها ، سوء هاضمه ، دستگاه گوارش ، رغبت جماع ، سيلان منى ، سرعت انزال ، درد مفاصل ، دل دردهاى مزمن . حاج حسينعلى عطار ، سبزه‌ميدان ) يا معجون فلان و فلان كه به اسم معجون افلاطون . معجون جالينوس . معجون جلاجل . معجون ارسطو و معجون مرواريد ناميده مىشد ، تا كم‌كم كه دانششان پيشرفت كرده قاعدهء اعلان در روزنامه را فهميده ، مخصوصا درباره مباشرت كه دواهايشان در روزنامه‌ها به اين اشكال و اسامى كه در يكى خروسى با چند مرغ و يكى عكس خروس فقط داشت و ديگرى شكل ماهى سقنقور « 7 » را كشيده بود اعلان ميگرديد ، با حكايت‌هايى از ديگر خواص آنها كه از موى سر تا ناخن پا را در برمىگرفت\r\n\r\n\r\n","description":"","footnote":"\r\n( 5 ) . پرز بر وزن گرز پنبه يا پارچهء لوله‌كرده‌اى كه به دوا آغشته استعمال مىكردند . در معالجات بيماريهاى نهانى زنان .\r\n( 6 ) . پنبهء لوله شده‌ى آلوده به دارو جهت داخل زخمهاى نيشتر خورده و امثال آن .\r\n( 7 ) . حيوانى از نوعى ماهى به شكل سوسمار ، ذوحياتينى كه در آب و خشكى هر دو زندگى داشته در اطراف رود نيل زيست مىكند و از خاصيتش اين مطالب افسانه‌آميز كه اگر مردى در آبى كه اين حيوان در آن باشد پا بگذارد از غلبهء ميل بىتاب مىشود و اگر از آن آب بر كف پايش بمالد از همبسترى سير نمىشود و اگر از آن بخورد حرمسرا ميخواهد و اگر از آن ماهى معجونى بسازد و با عسل و موم بخورد مويش سفيد نشده پيرى نمىبيند و از جماع سيرى نمىيابد و با هر زن مقاربت كند آن زن دست از او نكشد و هر جماعش ساعتها طول كشد و خونش اصلاح مىشود و عمرش تا به سيصد ميرسد ! اسمى معلوم يا مجهول وسيلهء جيب‌كنى كسبهء حجاز از زائران حج كه ماهى مرده‌هاى قنات‌ها را خشك كرده ، با تشريفات و اوصاف فراوان با قيمت بس گزاف به زائران حج قالب مىكردند .\r\n","page_name":" 219 ","page_number":223},
  {"content":"\r\n\r\nو جملگى سر از سبزه‌ميدان بيرون ميآوردند .\r\nبعضى هم نسخهء معجون يا شربت خود را به اين شرح نوشته خواصش را ذكر مىكردند : ( معجونى كه قضيب را سخت و دماغ را قوت دهد و رغبت را بسيار گرداند و در خون تغيير عظيم پديد آورد ، چنانچه مباشرت به لذت حاصل و نيروى بسيار آورد و معده را قوت دهد و اشتها را زياد گرداند و دفع بلغم و هضم طعام كند ، از مرواريد ، بيخ مرجان ، انيسون ، بهمن سرخ و سفيد ، كاكنج ، ريشه لبلاب ، شكوفهء اذنى ، كزمارج ، سليخه ، دارچين ، اسارون ، مصطلكى ، صمغ عربى ، كتيرا ) اما مقدار و طرز تهيه‌اش را نمىنوشتند .\r\nدر اين صورت چون اين مكان مركزيتى براى دواجات شده بود ناگزير خرده‌فروشهاى كيسه دستمالى هم در اطراف آن گرد آمده گله به گله بساط نموده و نسخه‌پيچى و خرده‌فروشى مىكردند ، به اين كيفيت كه كيسه‌هايى كوچك و بزرگ از گل و برگ‌ها و دانه‌ها و حبوب و پوستها و ريشه‌ها در اطراف خود چيده ترازويى جلو دست گذارده نسخه‌پيچى مىكردند و بيمارانى كه در اطراف هر يك حلقه زده آشكارا و زير گوشى دربارهء علت و مرض خود صحبت و نجوا داشته دستور مىخواستند .\r\n\r\nسبب اعوجاج تهران\r\nتهران شهرى است شمال و جنوبى كه در دامنهء البرز واقع شده . شمال آن شامل كوهها و بلندىها و جنوب آن شيب‌ها و پستىها و گودالها و دره‌ها كه سابقا آب آن از بلندىهاى شمالى تأمين مىشده ، در هر صورت چه آبهاى نزولى كه توسط برف و باران جارى ميگرديد و چه آبهايى كه وسيله قناتها و كاريزها جريان مىگرفت و از شمال به طرف جنوب مىآمد ، ناگزير نيز راه و مسيرى مىخواست كه از آن عبور بكند و لذا از هر نقطه كه آب ، راهى باز كرده جريان گرفته بود طبعا حريمش جزء خالصه و متعلقات آب ميگرديد كه حق مالكيت از ديگران سلب مينمود و اين همان حريم و مسيل بود كه مردم در اطرافش به احداث باغ و خانه و دكان پرداخته ، حوالى آن را شارع و محل عبور مىساختند . ضمنا واضح است كه هرگز هيچ آب بطور دلخواه راه معينى در پيش نگرفته بطور منظم و دور از اعوجاج\r\n\r\n","description":"","footnote":"","page_name":" 220 ","page_number":224},
  {"content":"\r\n\r\nحركت نكرده است و اين همان عدم سير صحيح و طى طريق غير مستقيم او بوده كه كوچه‌ها و معابر را كه ناگزير بايد در ساختمان خانه‌ها تبعيت از جريان و حريم آب داشته باشند وادار به بىنظمى و نامرتبى و بىحسابى و خارج شدن از محاسبات هندسى و شهرسازى نموده ناچار به اعوجاج و انحناء و بد نقشگى و بد صورتى بكند .\r\nشاهد اين مدعا نقشه‌هاى قديمى آن كه خيابان‌ها و معابر اصلى غالبا از شمال به طرف جنوب كشيده شده ، شوارع عام و طرق شرقى و غربى كمتر در آن به نظر مىآيد و همين نقيصه هم بوده كه امروزه يكى از اشكالات عمده‌ى عبور و مرور شهر را فراهم ساخته از شرق به غرب و از غرب به شرق راه مستقيم صحيحى ( به غير از تنها خيابان شاهرضا ) كه از بيابان به بيابان ختم شود نمىيابيم ، چنانچه به همين صورت بود وضع راهها و جاده‌هاى خارج شهر كه مهندسشان رودخانه‌ها و آبهاى طبيعى بوده نقشه و ملاك جاده‌سازها كه همانرا مبناى عمل قرار داده محاذى آن كوه و زمين را بريده راه مىساختند . مأخذ و ملاكى كه هنوز نيز در جاده‌سازىهاى درجه دوم ملحوظ مىباشد .\r\nبه اين كيفيت هم تنگى و گشادى و ضيق و وسعت كوچه‌ها بوجود ميآمد كه در نقطه‌اى كه نهر از جهت غير شيب بودن وسعت مىگرفت معبر نيز حريم بيشترى يافته ميدانگاهى و ميدانچه و مثل آن مىشد و در مجرايى كه تنده و شيب بود و عبور آب از آن بسرعت انجام مىيافت و يا انتهاى آب و باريكه بود ناچار كوچه باريك و تنگ و بن‌بست و نامتناسب ميگرديد .\r\nدر هر صورت چه آبهاى نزولى كه از آسمان جارى شده راه خود مىگشود و چه آبهايى كه بتوسط مردم بدست آمده مسيرى را دنبال كرده بود مجراهايى بودند كه مسير و سرنوشت معابر شهر تهران را معلوم مىكردند و تنه‌هاى اصلىاى كه شاخه‌ها و ريشه‌هاى ناموزون به اطراف دوانيده تهران بعد خود را به صورت بدقواره‌ترين و نامتناسب‌ترين شهرها درمىآوردند .\r\nديگر از علل ناموزونى شهر تهران وجود لجام‌گسيختگى قدرتمندها و ضعف ضعفا و افراط و تفريط در شرم و حيا و مجامله و ملاحظه‌كارى مردم بود كه مثلا گردن كلفتى مىخواست در نقطه‌اى خانه‌اى بسازد ديوار خود را با اجازهء خود تا\r\n\r\n","description":"","footnote":"","page_name":" 221 ","page_number":225},
  {"content":"\r\n\r\nحد امكان جلو مىگذاشت و چون مردم بصدا درمىآمدند ديگرى كه بعد از او احداث بنا مىكرد به حكم اجبار صاحب خانه نخست مجبور بود ديوار خود را عقب‌تر بگذارد ، و طبق همين قرار ميدانگاهىها و سرتخت‌ها « 8 » و تكيه‌ها و جلو خان‌ها كه چون زمينى مفت و يا مجهول المالك و يا ضعيف صاحب بدست مىآمد آن را زور و فشار زورمندى پيش‌خوان و ميدانگاهى و يا ضميمهء خانه خود يا تخت و صفه و تكيه مينمود .\r\n\r\n\r\n","description":"","footnote":"\r\n( 8 ) . در هر محلى يكى دو نقطهء وسيع آن را بالا آورده تخت مىكردند و براى بازى ترنا ( * ) و تعزيه و جمع شدن و شعر خواندن و سخنورى اختصاص مىدادند .\r\n( * ) . بازى پادشاه وزيرى كه يكى شاه و يكى وزير و يكى دزد و يكى عاشق شده ، شاه به هر يكشان حكمى كرده ، مثلا به دزد كه بتواند چيزى را در حضور جمع بربايد كه صاحبش يا ديگران ملتفت نشوند و به عاشق كه آواز بخواند و اگر نتوانند به وزير حكم تنبيهشان كند و وزير با لنگ لوله كرده چند كف دستيشان بزند و در اتمام كار دور از سر گرفته شده دزد بجاى پادشاه و پادشاه بجاى دزد نشسته او فرمان بدهد ، بازىاى پرمعنى سرگرم‌كننده كه روزها در حمام و شبهاى زمستان در قهوه‌خانه‌ها اجرا ميگرديد .\r\n","page_name":" 222 ","page_number":226},
  {"content":"\r\n\r\n\r\nخيابان چراغ‌گاز\r\nخيابانى بود مانند بقيهء خيابانهاى شهر ، با دكانهاى بىتركيب يك طبقه‌ى سبات‌دار « 1 » و بىسبات در عرض كم و زياد از هشت و ده تا پانزده و بيست متر ، با پيچ و خمهاى بسيار و چندين كاروانسراى كوچك و بزرگ بنام گاريخانه كه به صورت گاراژ درآمده بود و دكانهايى نوظهور از شغل اتومبيل و لوازم آن كه مردم را جهت تماشا بسوى خود مىكشيد و سبب نام « چراغ‌گاز » ش آنكه زمانى كه تازه خيابان مىشده در آن كارخانهء گازى جهت تأمين روشنائى تأسيس شده بود .\r\n\r\nكارخانه چراغ‌گاز\r\nاين اولين كارخانه‌اى بود كه در ايران داير گرديده بود و شيوهء كار آن نيز چنين بود كه ديگ‌هاى دردارى كه درهايشان با پيچ و مهره‌هايى باز و بسته ميشدند در آن كار گذاشته شده از آنها لوله‌هايى به اطراف كشيده شده بود . كه شاه‌لوله‌اش به خيابان ناصريه و خيابان در اندرون « 2 » مىآمده به عمارات شاهى و فانوسهاى آن كه به ديوارها نصب بود ممتد مىگشته غروب به غروب شيرهاى ديگها باز شده ، گاز « كاربيت » در لوله‌ها جريان يافته توسط عده‌اى چراغچى كه با ميله‌هاى بلند مشتعلى به راه مىافتادند فانوسهاى آن را كه به ديوارها نصب شده لولهء گاز به\r\n\r\n\r\n","description":"","footnote":"\r\n( 1 ) . چيزى شيروانىمانند يا پوششى از پارچه ، يا چادر كه جهت آفتاب‌گير جلو دكانها پيش بدهند .\r\n( 2 ) . خيابان باب همايون .\r\n","page_name":" 223 ","page_number":227},
  {"content":"\r\n\r\nداخلشان رفته بود روشن نموده و با بسته شدن شيرها خاموش مىشدند .\r\nاين ابداع قبل از اختراع چراغ برق بود كه با اولين سفر ناصر الدين شاه به فرنگ به ايران آمد و براى روشنايى اندرون در نظر گرفته شد ، زيرا دو خيابان ارك « 3 » و ناصريه هم شامل اندرون مىشد و آنها نيز از آن بهره‌ور ميشدند .\r\nفانوسهاى آن مانند چراغهاى جلو اتومبيل بود با طبق نور افكنى در داخل كه نور را القا و پخش مينمود و لولهء باريكى مسى كه از لولهء اصلى زمين بالا آمده به آن مىرسيد ، با شعله‌اى قوى و نورى سفيد ، اما طولى نمىكشد كه لوله‌هاى فانوسهاى خيابان توسط اهالى قطع و خراب و روشنايى آن منحصر به اندرون و حياطهاى آن ميگردد ، تا در سفر مظفر الدين شاه به روسيه كه اولين كارخانه چراغ برق يعنى ( كارخانه امين الضرب ) خريدارى شده حمل مىشود و برق جانشين گاز شده ، نام خيابان نيز از چراغ گاز تبديل به چراغ برق مىشود .\r\n\r\nاگر ارزان باشد خريداريم !\r\nداستان خريد كارخانه برق حاج امين الضرب به اين صورت بر سر زبانها بود كه حاج امين الضرب كه اصفهانى زيرك و تاجر سرمايه‌دارى بوده جزء ملتزمين ركاب با مظفر الدين شاه به روسيه ميرود و روزى كه در خيابان قدم مىزده چشمش به كارخانهء مزبور مىافتد كه مشغول كار مىباشد و او كه تا آنزمان چنان چيزى نديده بود محو تماشا مىشود . چون مدت اقامتش در جلو كارخانه به طول مىانجامد دربان براى رد كردنش جلو آمده ميگويد مگر خيال خريدنش را دارى كه اينطور نگاه ميكنى ؟ ! و حاج امين الضرب جواب مىدهد بله ، به شرطى كه ارزان بدهند و درست حساب بكنند ! كه در همين ميان هم صاحب كارخانه رسيده از جريان مستحضر مىشود و چون وضع جلنبرى او را در آن قباى دراز و مستعمل و عمامه شيرشكرى ژوليده و وضع نابسامان « كه عادت هميشگيش بود » ملاحظه مىكند تا او را دست انداخته باشد بگويد قيمتش پانصد تومان مىباشد و حاج امين الضرب هم بخواهد تا قولنامه‌اش كند و پولش را هم حوالهء يكى از تجار معتبر آنجا نموده\r\n\r\n\r\n","description":"","footnote":"\r\n( 3 ) . نام ديگر خيابان باب همايون .\r\n","page_name":" 224 ","page_number":228},
  {"content":"\r\n\r\nشوخى شوخى كار بجدى رسيده كارخانه را تصاحب مىكند . اكنون اين داستان تا چه حد افسانه يا حقيقت داشته باشد بعهدهء گويندگان كه از معمران و معتبران بودند مىباشد ، اما آنچه فهما و روشنفكران اظهار مىداشتند اين كه معاملهء كارخانه با آن صورت بهانه‌اى بوده تا روسها راه باز كرده جاى پاى بيشترى در ايران داشته باشند و قدر مسلم آنكه اولين « 4 » كارخانهء برق كه چشم تهرانيها را بنور جمال خود منور گردانيد توسط حاج حسين آقا امين الضرب اصفهانى تاجر معروف به ايران وارد شده به كار پرداخت كه تا سالهاى بعد از 1320 هنوز خدمت مينمود ، كارخانهء مادر . مادرى باوجود كه فرزندانى خلف ، مانند كارخانه برق ژاله و آلستوم و ديگر كارخانه‌هاى دولتى و خصوصى و شبكه سراسرى را جانشين گردانيد .\r\n\r\nروشنايى شهر\r\nتا قبل از كودتاى 1299 و زمان صدارت سيد ضياء الدين طباطبايى اگر شبها در كوچه و خيابان روشنايى و نورى به چشم مىآمد همان چند لامپ « خايه‌قوچى » « 5 » تيرهاى اطراف اندرون بود كه كورسو مىزد و بقيهء شهر در ظلمت مطلق فرو رفته بود ، اگر چه آن چند لامپ هم كه از سيمهاى خود آويخته بود و تلو تلو مىخورد يكى از ده آنها سلامت نبود و توسط سنگ و تيركمان بچه‌ها هدف قرار گرفته نابود شده بود . از جمله اقدامات سيد ضياء الدين يكى تأمين روشنايى بقيهء شهر بود و آن نيز به اين صورت انجام گرفت كه توسط بلديه تعدادى فانوس ديوارى حلبى برنگ سبز با لامپاهاى نمرهء هفت « 6 » كه سه طرف آن شيشه و واريختگى و كلاهك بادگيرى در بالاى آن تعبيه شده توسط پايهء آهنى به ديوار قرار مىگرفت خريدارى و در هر پنجاه قدم يكى از آنها به ديوار كوبيده شده ، با جيرهء هر فانوس پنج سير « 7 » نفت و استخدام عده‌اى چراغچى كه هر صد و پنجاه چراغ\r\n\r\n\r\n","description":"","footnote":"\r\n( 4 ) . دومين كارخانه برق توسط همين بازرگان در مكانى واقع در خيابان رى نزديك ميدان شاه نصب شد .\r\n( 5 ) . لامپ‌هايى شبيه خيار كه سيمهاى داخلش هفت و هشت « زيگزاگ » مانند تعبيه شده بود .\r\n( 6 ) . چراغ نفت‌سوز با فتيله‌اى به پهناى بند انگشت در هفت شمع روشنايى .\r\n( 7 ) . هر سير معادل 75 گرم و در جمع 375 ، كه نفت هم به وزن سير و چارك و من خريد و فروش مىگرديد و ليتر و اندازهء مايعات در آن شناخته نشده بود ، كه پيمانه‌هاى خرده‌فروشىاش را هم كه از يك سير به بالا تا يك چارك ( 750 گرم ) بود از روى همان مقياس ميساختند .\r\n","page_name":" 225 ","page_number":229},
  {"content":"\r\n\r\nبيكى از آنها واگذار شد صورت عمل يافته معابر را مختصر روشنايى بخشيدند .\r\nاگر در ابتدا اين فانوسها نورى داشتند و كم و بيش راه را از چاه مميز مىساختند اما اندك اندك در اثر پيدا شدن راه دزدى در نفت آنها كه چراغچىها فتيله‌هايشان را بالاى كلاهك آوردند و حقه‌بازىهاى ديگر مانند سرپيچ پنج بجاى سرپيچ هفت « 8 » قرار دادن و پايين نگاهداشتن فتيله‌ها به صورتى درآمدند كه فقط نور سر فتيلهء خود معلوم مىكردند و خاصيتى ديگر از آنان مترتب نميگرديد .\r\nاين چراغها كنترات مردى بنام حسين خان چراغچى بود كه سر دستهء حساب شده ديگر چراغچيان را او استخدام مينمود و اگر چه در ابتدا آنها را با روزى چهار قران مزد اجير كرده بود ، اما اواخر نه تنها چيزى به آنها پرداخت نمينمود بلكه مبلغى هم روزانه دستى مىگرفت ، معهذا هنوز دزدى نفت و فتيله و فروش لوله‌هاى آنها و تعويض لوله‌هاى سالمشان با لوله‌هاى لب پريده آنقدر بود كه چراغچىها علاوه بر پر كردن جاى اجرت خود چيزى هم سرك داشته باشند ، تا آنكه اولين كارخانه برق دولتى در ميدان ژاله برقرار شد و تيرهاى سيمانى آن برپا گرديد و نور برق جاى روشنايى لامپها را گرفته فانوسها جمع‌آورى گرديدند .\r\n\r\n\r\n","description":"","footnote":"\r\n( 8 ) . سرپيچ‌هاى چراغهاى نفت‌سوز از سه شعله شمع شروع تا به نمره‌ى سى كه سرپيچ لنتر بود ميرسيد . به اين حساب سر پيچ نمره 3 . نمره پنج . كه اين دو نمره فتيله‌هايشان طناب‌مانند و گرد و بكلفتى مداد تقويم و مداد معمولى بود و پس از آن نمره هفت و ده كه فتيله‌هايشان پهن نوارى بود ، و بعد از آن سرپيچ نمره 15 كه گردسوز و فتيله‌هايشان گرد كه شعله‌ى گرد پخش مينمود و نمره بيست نيز در دو نوع گردسوز و پهن‌سوز كه پهن‌سوزهايشان همان سرپيچ نمرهء ده بود كه دو جاى فتيله‌ى ده در آنها بكنار هم تعبيه شده بود و بعضى از آنها خفه‌كن داشته كنار سرپيچ ، دسته‌اى متحرك در نظر گرفته شده بود كه با پايين دادن از داخل سرپيچ به دو طرف فتيله‌ها چسبيده خاموش مينمود كه براى جلوگيرى از بوى بد بعد از خاموش شدن در نظر گرفته شده بود و گردسوزش فقط با تفاوت پنج شمع روشنايى زيادتر از نمرهء پانزده و نمرهء سىاش سرپيچ لنتر كه گردسوز و در سى شمع شعله كه چراغش به كار دكاكين پر رونق مثل آجيل‌فروشى و امثال آن و طالارخانه‌هاى بزرگ ميآمد .\r\n","page_name":" 226 ","page_number":230},
  {"content":"\r\n\r\n\r\nكارخانهء برق ژاله !\r\nو اما كارخانه برق ژاله از قرار شايع در ظرفيت چهل هزار كيلو وات خريدارى شد كه درباره‌اش چنين تبليغ كردند : از شرق تا سمنان از غرب تا قزوين و از شمال تا آمل و از جنوب تا قم را برق مىدهد ! اما پس از چندى معلوم شد كه حتى از خود روشنايى تهران هم عاجز مىباشد ، از آن جهت كه از چهل هزار كيلو وات 36 هزار آن در خريد دزديده شده ، چهار را بجاى چهل به حساب آورده ، چراغچىهاى جديد روى چراغچىهاى قديم امثال حسين خان و اعوان انصارش را سفيد كرده‌اند !\r\n\r\nدنبالهء كارخانه برق امين الضرب\r\nبارى كارخانه امين الضرب از عجايبى بود كه تا سالها موجب حيرت و تماشاى مردم شهر شده بود . هر غروب به تماشايش مىرفتند و مدتها به شگفتيش لب به دندان مىگزيدند و لا حول مىگفتند . اما با اين همه كه هر نور لامپش تا ساعتها وقت مردم را به تماشا مىگرفت ، اندك عكس العمل و رغبتى به استفاده از آن نشان نمىدادند و تنها فايده‌اى كه از آن مترتب مىشد همان نور چند لامپ دو سه خيابان اطراف اندرون شاهى بود و بس كه اول غروب روشن و آخر شب از خود كارخانه خاموش مىگرديد .\r\nپس از اندرون و دور و بر آن دكاندارهاى خيابان‌هاى فوق الذكر بودند كه راغب نور برق گرديدند و ترتيب شركت آنها همچنين بود كه خود ، يا وسيلهء يكى از كاركنان كارخانه سيمى از شاه سيم « 9 » گرفته به دكان كشيده به سرپيچ مىبردند و لامپ بسته روشن مىكردند و تحصيلدار كارخانه شب به شب آمده مطابق مصرف شمع ( وات ) هر چند لامپ كه روشن مىديد پول مىگرفت ، بدون آنكه هيچ نوع كليد و كنتور و فيوز و چيزى در كار آن لازم و تكليف داشته باشد .\r\nقيمت سوخت هر لامپ چهل شمع شبى چهار شاهى بود و هفتاد و پنج وات هفت شاهى و صد شمع ده شاهى كه بعضى كسبهء نادرست هنوز در آن دغلى\r\n\r\n\r\n","description":"","footnote":"\r\n( 9 ) . سيم اصلى و بعد از آن به اسم سيم فشار قوى .\r\n","page_name":" 227 ","page_number":231},
  {"content":"\r\n\r\nكرده ، اول شب لامپ كم وات زده ، پس از دور شدن تحصيلدار لامپ پر وات مىبستند يا در ابتدا يكى دو شعله نشان داده بعد از رفتن او سه چهار لامپ روشن مىكردند و لئيم‌تر از اينها آنان كه دكان يا بساط خود را نزديك آمدن تحصيلدار تعطيل كرده پس از گذشتن او دوباره داير و از آن نيز شانه خالى مىكردند !\r\n\r\nديگر روشنايىها\r\nنور و روشنايى خانه‌ها و ديگر اماكن نيز بوسيلهء لامپا « 10 » هاى نمره سه و نمره پنج تا هفت و ده و پانزده و بيست و بيست و پنج و سى نمره كه با نور شمع اندازه‌گيرى شده بود ، در شكل‌هاى مختلف تأمين مىگرديد كه پرنورترين آنها ( لنتر ) هاى نمرهء سى بود كه در ركابى از سقف مىآويختند و حبابى از چينى يا بلور رنگ‌دار ، كه از زير ، لعاب سفيد خورده نور آن را به پايين مىفرستاد و از همين نوع كه بالاى پايه‌هايى ريختگى از چدن و مفرغ و برنز در اشكال زيبا سوار شده وسط اتاق قرار مىگرفت .\r\nديگر چراغهاى لامپا مانند با سرپيچ‌هاى دو شعله و سه شعله كه آنها نيز بر پايه‌هاى با رفتن و بلور و چينى و فلز سوار مىشد و حباب‌هاى زيبا بر كلاهك سرپيچ آنها استوار مىگرديد و به كار زينت سربخارىها و طاقچه‌ها مىآمد و نور لطيف و روشنايى شاعرانه ميدادند و تا موقع خاموش شدن بوى بد نمىدادند و در خاموش شدن هم چنانچه پيش از اين در پاورقى آورده شده براى جلوگيرى از بو ، با پايين كشيدن شستىاى كه كنار سرپيچشان تعبيه شده بود با خفه شدن خاموش مىشدند .\r\nبعد از اينها پايه بلندهايى به اسم جار با پايه‌هاى مرمر در سرپيچهاى گردسوز نمره بيست و بيست و پنج با حبابهاى لب كنگره‌ى الوان بسيار زيبا كه وسط مجلس قرار داده ميشدند و جهت زينت دو طرف دوال « 11 » بخارى اتاق\r\n\r\n\r\n","description":"","footnote":"\r\n( 10 ) . چراغهاى نفت‌سوز تا ده شعله شمع را لامپا ميگفتند .\r\n( 11 ) . لبهء بخارى .\r\n","page_name":" 228 ","page_number":232},
  {"content":"\r\n\r\nمىگذاشتند و بعد از آن شمعدانها و تك پايه‌هاى شمع‌سوز مفرغ و بلور كه به وسيله شمع روشن مىشدند و لاله‌هاى پايه برنجى حباب‌دار و دو شاخه ، سه شاخه‌هاى زمينى و ديواركوب و پنج شاخه و ده شاخه و پانزده شاخه و بيست و چهل « 12 » و بالاتر شاخه كه چهل چراغ ناميده شده بر بالاى پايه‌هاى محكم بلور استوار گشته بر روى زمين قرار گرفته سقفىهايشان كه از سقف آويزان مىشدند .\r\nوسايلى بسيار زيبا و دلپذير كه علاوه بر روشنايى ، زينت‌بخش اتاق‌ها و مجالس گرديده ، جلوه و جلا به جشنها و چراغانىها مىدادند و در آخر چراغها و اسبابى كه رافع حاجت بوده فقط به كار روشن كردن مكان و معلوم كردن راه از چاه و كار راه‌انداز مىآمدند ، مانند فانوس‌هاى شيشه‌دار و نفت‌سوز و پارچه‌اى شمع‌سوز كه اولى را فانوس بغدادى و دومى را فانوس شمعى « 13 » مىگفتند و براى عبور شب‌ها از كوچه‌ها و كشيدن جلو اسب و الاغ روضه‌خوانها و پيشاپيش اعيان و رجال و علما و مثل آن به كار مىآمد ، تا پيه‌سوز « 14 » و چراغ روغنى بىلوله و حباب كه با روغن كرچك روشن شده مانند كهنهء نفت‌آلود شعله‌اى دوددار مىكشيد « 15 » از نوع پيه‌سوزها و چراغهاى زير خاكى اعصار قديم كه در موزه‌ها ديده مىشوند و اخس و زشت‌تر و پرضررتر و كم نورتر از همه ، چراغى بود بنام ( چراغ موشى ) كه بدون سرپيچ و لوله تنها وسيله كهنه‌اى كه از لولهء باريكى در قوطى نفتى فرو رفته بود روشن شده دود و بوى عفن متصاعد مينمود و به كار فقرا و مستراحهاى عمومى و مبال حمام‌ها و استفاده از مطبخ و پاشير آب‌انبار و امثال\r\n\r\n\r\n","description":"","footnote":"\r\n( 12 ) . هر سرپيچ را نمره‌اى بود كه مطابق نور شمع حساب شده بود مانند لامپاى برق كه از صفر شمع تا هزار و بالاتر حساب مىشود .\r\n( 13 ) . فانوسهايى كه حباب آن از پارچهء موم‌آلود ساخته ميشد و وقتى بر زمين مىنهادند بر روى هم چين مىخورد و شمع آن ظاهر ميگرديد هر اعيان و ملايى نوكرى به نام « فانوس‌كش » داشت كه در پيشاپيشش حركت ميكرد و برايش فانوس مىكشيد .\r\n( 14 ) . ظروفى از گل مانند پيالهء پايه‌دار با دسته‌اى مانند دستهء فنجان و لبه‌اى شكل لبهء قهوه‌جوش كه در پيالهء آن فتيله مىانداختند و روغن كرچك ميريختند و لب فتيله را در چاك لبهء آن قرار مىدادند و روشن ميكردند براى گرفتن گل يعنى جرم فتيله اسبابى قيچىمانند داشت كه جرم را مىبريد و هم با قاشقك سرش كه مثل دو دهانهء قاشق به هم مىآمد آن را خاموش ميكردند .\r\n( 15 ) . دود چراغ خوردن غرض گوينده را از دود همين نوع چراغها كه طلاب قديم در پايش به بحث و فحص مىپرداختند مىرساند .\r\n","page_name":" 229 ","page_number":233},
  {"content":"\r\n\r\nآن مىآمد . دنبال همه چراغهاى نور سفيد زنبورى سقفى كه حباب آن با يك شعله‌ى تورى از سقف يا بلندى آويخته شده لولهء باريكى از آن به منبع نفتى كه كنارى قرار مىگرفت و تلمبه‌اى در داخل و بعضى در خارج داشت آمده بود كه با باد تلمبه نفت به چراغ رسيده با گرم كردن سرپيچ و لوله‌ى تورى بندشان وسيله نفت يا الكل كه بايد مقدمتا انجام شود روشن ميگرديد و زنبورى هلندىاش مىگفتند و ديگر زنبورىهاى روسى ركاب‌دار تورى دراز « 16 » و زنبورىهاى فانوسى دستى و آويزى لوله طبق‌دار شرابه‌دار سوئدى كه بعد از هلندىها به بازار آمدند تا چراغ برق كه هنوز بالاى آن چيزى نيامده همچنان يكه تاز ميدان مىباشد .\r\n\r\nعقيده دربارهء چراغ\r\nدربارهء نور و روشنايى عقايد بسيارى ابراز مىشد ، از جمله آنكه نور را از مواهب الهى و مايهء خير و بركت و نعمت و آسايش و سعادت مىدانستند ، برعكس ظلمت كه آن را مظهر شيطان و از علايم قهر و غضب و تنگى و سختى مىپنداشتند ، به اين دليل كه نزول بركات جمله با نور همراه بوده جميع دركات از تاريكىها مىباشند . از نور است كه خوب و بد شناخته شده ، فعاليت‌ها آغاز گرديده ، نبات و حيوان و انسان رشد يافته ، اثمار و اشجار به ثمر رسيده كارهاى خير بروز مىكند و برعكس آن تاريكى و ظلمت كه پليدىها در آن بظهور رسيده ، فسق و فساد و فجور در آن واقع گشته ، امراض در آن شدت يافته ، دزدان و خيانت‌پيشگان و بدكاران در آن دست به فعاليت زده ، جانوران موذيه در آن به ايذاى خلايق برآمده ، زشتيها و ناجوانمردىها در آن بوقوع پيوسته ، هر كار خبيث در آن واقع مىشود . پس نه تنها در مصرف نور امساك جايز نمىداشتند بلكه اسراف آن را نيز مجاز دانسته « 17 » نور چراغ را وسيلهء طرد مفسده‌ها و رافع بستگىها و سبب رونق كار و وسعت\r\n\r\n\r\n","description":"","footnote":"\r\n( 16 ) . نوعى زنبورى شكم‌دار بىحباب با تورى دراز شبيه خيار كه بر ركابى آويزان مىشد و تا هزار شمع و زيادتر نور مىفشاند .\r\n( 17 ) . از جمله حرام‌هايى كه حلال و مباح مىباشد اسراف در نور و روشنايى است كه آن را شرع جايز دانسته است و ديگر اسراف در سفر حج كه اصولا حاجى بايد مسرف و ولخرج باشد .\r\n","page_name":" 230 ","page_number":234},
  {"content":"\r\n\r\nمعاش مىدانستند . از اين رو از مؤكدات بود كه هر كس در شب بايد چراغ خانه و دكان خود را تا موقعى كه هنوز خورشيد فرو ننشسته است و قرمزيش بر آسمان است روشن داشته باشد تا نور به نور ديگر بپيوندد و تا آفتاب طالع نشده آن را خاموش ننمايند و به همين عقيده از مؤكدات بود كه مخصوصا تازه‌عروس‌ها تا سه روز بعد از عروسى چراغ اتاق حجله‌ى خود خاموش نگردانند . همچنين دستور براى اعياد مخصوصا عيد نوروز و در تحويل سال و سر عقد ازدواج‌ها كه همه‌ى چراغ‌ها را روشن بگذارند ، خاصه چراغ‌هاى شب عيد را كه تا آخرين ساعت هفتهء اول سال ، نفت به نفت و شمع به شمع كرده روشن بدارند .\r\n\r\nآداب روشن كردن چراغ\r\nبا اين عقيدهء لطيف از عصر بلند چراغها را نفتگيرى و تميز و فتيله‌هاى آنها را گل‌گيرى و مرتب كرده ، لوله‌هاى آنها را پاكيزه و براق نموده ، با سلام و صلوات كبريت بر آنها زده فتيله‌هايشان را پايين كشيده ، با گرم شدن لوله و اضافه كردن هر بار به شعلهء آن و بالا كشيدن فتيله باز صلوات فرستاده شاه چراغ را كه مقصود شاه چراغ شيراز برادر امام رضا ( ع ) بود سلام و تحيّت گفته خرسندى مىكردند كه از آن جمله بود ترحيب‌ها و ترجيب‌ها به محمد و آل محمد از جانب دكاندارهاى بلد ، هنگام روشن كردن چراغ كه باينگونه متذكر مىشدند :\r\n صل على محمد ، صلوات بر محمد * نور چراغ مصطفى ، كيست ؟ على مرتضى\r\nبعد امام مجتبى ، حسين شهيد كربلا * بعد شهيد كربلا ، اسير دشت نينوا\r\nز بعد زين العابدين ، باقر علم انبيا * ز بعد باقر علوم ، صادق رمز ماسوا\r\nز بعد علم بالغه ، موسى كشته‌ى جفا * ز بعد كاظم الكظيم ، على موسى الرضا\r\nز بعد موسى الرضا ، تقى امام اتقيا * پس از امام اتقيا ، نقى ولى اوليا \r\n\r\n","description":"","footnote":"","page_name":" 231 ","page_number":235},
  {"content":"\r\n\r\n پس از على نقى چه كس ؟ حسن امام حق‌نما * پس از امام عسكرى ؟ قائم حجت خدا\r\nصل على محمد و صلوات بر عليهما \r\nو در اينوقت خود صاحب دكان و مشتريان و جمعيت تماشاچى كه براى جواب دكاندار و صلوات جملهء آخر مىايستادند و صلوات بلند مىفرستادند .\r\nايضا تحيت و سلامى ديگر بچراغ به اين صورت :\r\nالسلام عليك يا شاه چراغ ، يا صاحب چراغ . همه نظرهاى پاك ، كورى چشم حسود و حسد و بخيل و نادرست و ناپاك ، جنب و حرامزاده و نانجيب و بدعت‌گذار و شبهه‌ناك . دم بدم ، قدم بقدم ، بر يكه‌سوار عرب و عجم ، زبدهء اولاد بنى آدم ، نبى ، مكّى ، عربى ، مدنى ، امى ، قرشى - يعنى بنام احمد ، محمود ، ابو القاسم محمد صلوات ، كه متفقا چه ايستاده و چه نشسته و چه مشترى و چه راهگذر درخواست گوينده را اجابت و الهم صلى على محمد و آل محمد مىگفتند .\r\n\r\nرسوم و آداب چراغ\r\nهمچنين از رسوم و آداب بود كه هر كس تا يكى دو ساعت از شب گذشته وارد دكانى شود بايد ( چراغ روشن ) بگويد و صاحب دكان جواب بدهد ( چراغ عمرت روشن ) و از عقايد بود كه هر مشترى در اول چراغ ، اگر چه بسيار كم و مختصر چيزى از دكاندار بخرد و در غير اين صورت بود كه مىگفتند : ( دشت سر چراغ را كور كرده ) يعنى براى تا آخر شب كار صاحب دكان را كساد نموده است .\r\nباينجهت كسبه هم تا حد امكان براى اينكه دشت سر چراغشان كور نشود با مشترى راه آمده ارزان مىدادند . اگر چه بسيارى دكاندارها هم اين اعتقاد را دستاويز در محظور گذاشتن مشترى قرار داده هم فروخته و هم گران مىفروختند .\r\n\r\nدنبالهء كارخانهء برق حاج امين الضرب\r\nچون سخن نور و چراغ با گاز و برق حاج امين الضرب شروع شد با همان نيز همراه تشريح وضع كارخانه و ساختمان و خصوصيات آن خاتمه مىدهيم .\r\n\r\n","description":"","footnote":"","page_name":" 232 ","page_number":236},
  {"content":"\r\n\r\nكارخانهء مذكور در حد خود از كارخانه‌هاى معتبر و اساسى زمان بود و موتور آن كه وسيلهء نفت كار مىكرد و لنگرى و فلكه‌اى بقطر حدود سه متر داشت كه با حركت متين خود هر بيننده‌اى را بحيرت مىكشيد . اينكه براى نگارنده امكان تشريح آن مىرود از آنروست كه در تهران هيچ مكانى از كارخانه و زورخانه و ميخانه تا خانقاه و مسجد و كليسا و بتخانه و خانه‌ى شاه و وزير ، در و دربندان نداشت و هر كس مىتوانست در آنها تردد داشته باشد و به كندو كاو يا تماشا بپردازد ، تا آنجا كه در حياطها و باغچه‌هاى اندرون شاهى اطفال محل ببازى مىپرداختند و بحياطها و اتاق‌هاى خانم‌هاى حرم سر مىكشيدند و چه بسيار كه خود اين نگارنده با بچه‌ها در صحن و حوض صد فواره‌ى حياط شمس العماره شنا و بازى و آب تنى مىكرديم و احمد شاه از عمارت جنوبى نظاره كرده بشاشت مينمود و اين كارخانه نيز يكى از آن اماكن بود كه فضولهاى مثل مرا وادار به كنجكاوى مينمود .\r\nاين كارخانه كه دينامش برق صد و ده ولت توليد مىكرد موتور تك سيلندرى داشت كه براى خنك كردنش آب به اطراف عروقش گردش داشت و مولد برقى بقطر دو متر كه وسيلهء تسمهء چرمى پهنى كه از فلكهء كم قطر موتور به آن كشيده شده بود گردش مينمود و تخته كليدى به جرز مقابل در ورودى كه كليد مدور مدرّجى برويش نصب شده بود و تخته آمپرى به روى جرز ديگر كه ميزان فشار و ولتاژ برق را معلوم مىنمود . فايدهء كليد گردان آن ، اين بود كه چراغها را با ملايمت و مانند چراغ لامپا كه اول فتيلهء آن را پايين كشيده كم كم بالا مىآوردند روشن مينمود و گويا اين كار از آنجهت بود كه با دفعتا روشن كردن ، فشار به موتور نيامده دورش گرفته نشود و ديگر آنكه اگر دست كسى به سيم و سرپيچ و وسيلهء برقى ديگرى باشد متوجه شود و دستكارى را تعطيل بكند . چنانچه در ابتدا علاوه بر روشن كردن ملايم كه از فرط بىرونقى حتى زردى سيم داخل لامپ‌ها به چشم نمىآمد ، دو نوبت آن را روشن و خاموش كرده بعد از هر نوبت نيم دقيقه فاصله داده دفعه سوم جريان مىدادند .\r\nديگر آنكه چون ترانسفور موتور و دستگاه تقويتى نداشت تا نور برق را بطور يكسان تنظيم و توزيع بكند برق كارخانه و اطراف آن تا آن حد قوى و\r\n\r\n","description":"","footnote":"","page_name":" 233 ","page_number":237},
  {"content":"\r\n\r\nكامل بود كه خيره نگاه كردن به لامپهاى آن دشوار و هر چه به طول مسير مىافزود به همان نسبت از نور آن كاسته شده تا اواخر خط كه سيمهاى لامپ زيكزاك‌هائى بودند كه با نخ زرد زده شده باشند .\r\nاز خصوصيات ديگر اين كارخانه دو حوض يا استخر بزرگ براى خنك كردن موتور آن در حياط عقب بود كه هر چه كارخانه جالب و زيبا و قابل تماشا بود آن دو حوض با عمق و دهانهء زياد و لوله‌هاى پيچاپيچ چپ و راست و صداهاى مهيب و فواره‌هاى جوشان و خروشان ، با بخار آب جوش خود كه فضاى محوطه‌ى آن را ابرآلود مينمود وحشتناك ، كه مگر بچه‌هاى نترس متجسس مثل مرا بتواند به طرف مخروبهء هولناك حياط و ديدن خود بكشد .\r\n\r\nكالسكهء آتشى\r\nاز جمله اشياء بىمصرفى كه در سمت غرب موتورخانه قرار داده شده بود ، وسيلهء نقليهء موتورى چهارچرخه‌ى هيولائى بود كه چهار قدم و زيادتر طول موتور و اتاقك كوچكى با سقف برزنتى شبيه اتاقك تراكتورهاى فعلى بعد موتور داشت كه بر روى دو تيرآهن بجاى شاسى و چهارچرخ آهنى بىرزين كار گذاشته شده بود و آتشخانه‌اى ديگ‌مانند در زير موتور آن كه هنگام سلامت و عمل بوسيلهء ذغال سنگ كار و با توليد بخار حركت كرده احتمالا راه ميرفته است كه پس از تحقيق معلوم شد اولين وسيلهء نقليهء خودكارى بوده كه بنام كالسكهء آتشى بايران وارد شده بود ، با سرعتى معادل قدم آدمى و سر و صدايى عجيب هنگام حركت كه در هر چند صد قدم لازم بوده آبگيرى شده توليد بخار نمايد تا دو مرتبه بتواند مقدارى ديگر طى طريق بكند و بعد از يكى دو نوبت مورد استفاده قرار گرفتن كنار ميرود كه به همه چيز جز به كالسكه ميتوانست شبيه باشد و با همهء سماجت و كنجكاوى نتوانستم اطلاعات زيادترى دربارهء آن بدست آورم اما اتوموبيل بودن آن را از آنجا معلوم مينمود كه نوع كوچكتر او ، كه موتورى بخارى كوچك شبيه موتور آن در پشت يك كالسكه داشت و آن نيز براى مظفر الدينشاه در اواخر سلطنتش آمده بود ديده بودم كه در انبار شاهى افتاده بود .\r\nچون هنوز صحبت از خيابان چراغ برق مىباشد يكى دو خاطره هم از زمان\r\n\r\n","description":"","footnote":"","page_name":" 234 ","page_number":238},
  {"content":"\r\n\r\nكودكى خود از اين خيابان ذكر مىكنم .\r\n\r\nخاطرهء اول\r\nخانهء ما در يكى از كوچه‌هاى محله عربها « 18 » بود و چون روزگار با خانواده ما سر ناسازگارى گذارد و چهره‌ى كريه خود ظاهر گردانيد من نيز در اثر فقر و تنگدستى ناگزير به ترك تحصيل و شاگردى دكان اين و آن گرديدم و از آن جمله بود پادويى دكان دواتگرى « 19 » در اول كوچهء پشت كارخانه سابق الذكر كه كوچهء « سرتخت بربرىها » يش مىگفتند .\r\nاستاد من مرد بد اخمى بنام استاد رمضان بود و رفيقى باسم احمد آقا داشت كه در دستگاه انگليسىها رانندگى اتومبيل ياد گرفته ، شوفر يكى از اعيان شده بود . روز اول شوفريش كه اتومبيل ارباب را تحويل گرفته براى خودنمايى و پز دادن و شايد هم احوالپرسى بملاقات استاد من آمده بود ، براى جلوگيرى از مزاحمت مردم و بچه‌ها اتومبيل را از عقب بكوچه رانده بالاى سرازيرى آن نگاهداشته بود .\r\nكوچه با شيب تندى به خيابان مىپيوست و اتومبيل از نوع سوارى بيوك طاق كروكى بود كه از تازگى مثل آيينه مىدرخشيد و مرا مأمور نمود از آن مواظبت كرده از فضولى و دستكارى بچه‌ها جلوگيرى بكنم . ابتدا بدستور او كنار اتومبيل ايستادم و به مراقبتش پرداختم ، اما وقتى بچه‌هاى زيادترى را ديدم كه به شأن و مقام من كه اتومبيلى را نگاهدارى مىكنم غبطه مىخورند و براى نزديك كردن خود به من منت كشيده موس موس مىكنند ، براى تكميل اين موقعيت با باد و بروت بسيار كه حتى تا پشت فرمان و داخل آن هم مىتوانم رفت و آمد بكنم كم كم در طرف رانندهء آن را باز كرده خودم را به پشت فرمان رساندم و با يك دنيا غرور و تبختر به كج و راست كردن فرمان و عقب و جلو كردن دسته‌ها و ميله\r\n\r\n\r\n","description":"","footnote":"\r\n( 18 ) . كوچه پر پيچ و خمى مانند ساير كوچه‌ها كه يك سرش به خيابان چراغ برق و سر ديگرش به خيابان ناصريه مىباشد .\r\n( 19 ) . تعميركارى سماور و آفتابه و چراغ . كسى كه با جوش و لحيم و برنج و مفرغ و مانند آن سر و كار داشته باشد .\r\n","page_name":" 235 ","page_number":239},
  {"content":"\r\n\r\nمدبرهاى آن پرداختم .\r\nبوى نووى ماشين از داخل آن به مشام مىرسيد و چه نرم و راحت بود صندلى آن كه گويى روى بالش پر قو نشسته باشم و در همين وقت هم بود كه بچه‌ها نيز شهامت يافته شروع به داخل شدن در اتومبيل و از سر و كول آن بالا رفتن نمودند و هنوز لذت خودنمائىام به ذائقه‌ام ننشسته بود كه اتومبيل از دنده خلاص شده به راه افتاد و در حالى كه هر دم بر سرعتش مىافزود و با دستپاچه‌گى ، من كه بالاى آن فرمان در دستم پيچ و تاب خورده به اين سو و آن سو ميكشيد از جلو دكان گذشته مانند گاو وحشى شاخى به جرزى و تنه‌اى به جرزى زده به اين ديوار و آن سكو خورده در جوى خيابان افتاده بيرون آمد و محكم به تير چراغ برق سر خيابان كوبيد و هر تكهء شيشهء چراغ و فرفرهء رادياتورش به يكطرف رفت ، كه البته با آن هم شاگرد دواتگرى من و هم بطور قطع شوفرى احمد آقا رفيق استاد من به آخر انجاميد !\r\n\r\nخاطرهء ديگر\r\nپس از آن مرا در بالاخانه‌اى پيش مرد خياطى از اهالى لبنان گذاشتند . روزى دكان را بدستم داده براى ناهار رفته بود كه يكى وارد شده جعبهء چوبى كوچكى شبيه جعبهء گز به روى ميز گذارده گفت : وقتى استادت برگشت بگو ( حامد ) از بيروت آمده بود و اين جعبه را هم برايت سوغات آورده بود و چون نبودى و هم عازم مراجعت بودم به همين وسيله خداحافظى مىكنم و سفارش پشت سفارش كه مبادا فضولى كرده دست به جعبه زده در آن را باز نمايم كه جن و پرى در آن بوده به جانم مىافتند !\r\nپس از رفتن او من كه بيشتر از آن فضول و كمتر از آن كودن بودم كه سوغات را از جعبه‌ى جن‌گيرى و جن و پرى تميز ندهم و در صورت داشتن جن و پرى نيز نمىتوانستم از ماهيت آنها سر بيرون نياورم ، با ترس و لرز فراوان به طرف جعبه رفته يكى از تخته‌هاى آن را با نك قيچى بالا آورده نظر به درون آن انداختم كه ناگهان چشمم به چيزهايى خورد كه گويى بند بند جانم را به رقص آوردند : انجيرهاى درشت شكرك بسته‌اى كه هر يك به اندازهء نعلبكىيى\r\n\r\n","description":"","footnote":"","page_name":" 236 ","page_number":240},
  {"content":"\r\n\r\nخودنمائى ميكردند ، در جلوه‌اى كه حتى ميوه‌هاى بهشتى شنيده‌هايم هم به گردشان نمىرسيد !\r\nدر اينجا بود كه سفارش مرد برايم مفهوم و معنا پيدا نمود و توانستم حقيقت جنيان داخل آن را معاينه به نظر آورم . اما چه مىشد كرد كه ديگر در جعبه گشوده شده اجنه‌هاى آن به جانم افتاده بودند ! و هر چه خواستم خود را از چنگشان خلاص كنم ميسرم نگرديد ، تا انديشه‌ام به اينجا انجاميد كه يكى از آنها را برداشته بقيه را جابجا نمايم و با همين فكر پسنديده ! بود كه يكى يكى انجيرها از جعبه بيرون كشيده شده در زير دندانهايم قرار گرفته بلع گرديدند تا يك رديف آن به آخر رسيد و در همين هنگام هم بود كه صداى پاى استاد از پله‌ها به بالاخانه پيچيد و واجب شد كه به عجله تختهء آن را گذارده كنار در منتظر پيش آمد بشوم ؟ !\r\nاستاد بالا آمد و احوال آن را كه « مشترى آمد يا نيامد و چه شد و چه نشد » پرسيد تا موقعى كه چشمش به جعبه‌ى روى ميز افتاد و همچه كه سراغ آن را گرفت و از آردهاى پراكنده‌اش پرسيد ترس استادى وى و كم سن و سالى من كار خود را كرده گفتم : به خدا من نه انجيرها را خورده‌ام و نه هيچ چى ! و همانطور كه آقا حامد گفتند دست به آن نزده‌ام و آردهاى آن را جن و پرىهاى داخل خود آن بيرون ريخته‌اند ! كه استاد متوجه شده با ستارهء « 20 » روى ميز سر در عقبم گذاشت و من كه كنار در آمادهء فرار بودم پله‌ها را چند تا يكى كرده پا بگريز نهادم و هنوز به پله آخر نرسيده بودم كه صداى سريدن و پرت شدن استادم را شنيدم كه چون كوله‌بارى از بالاخانه بپايين مىافتاد و چندان شد كه توانستم جسم خون‌آلود او را در پاگرد آخرين پله مماس به خود ببينم و با تمام قوا گريخته معركه را پشت سر بگذارم !\r\n\r\nپيدايش گاراژ - كمپانى\r\nديگر از موضوعات خيابان چراغ گاز يا چراغ برق آنكه اين اولين خيابانى بود كه در آن گاريخانه‌ها تبديل به گاراژ گشته اتومبيل‌ها جاى گارىها را گرفته\r\n\r\n\r\n","description":"","footnote":"\r\n( 20 ) . خطكشى از تختهء نازك و بلند كه با آن اندازه گرفته حساب برش پارچه ميكردند .\r\n","page_name":" 237 ","page_number":241},
  {"content":"\r\n\r\nآهنگرىها و گارى كالسكه‌سازىهاى آن تبديل به تعميرگاه اتومبيل شدند ، و از جهت پيدا شدن همين مركزيت هم بود كه ، كمپانىهاى اتومبيل در آن بوجود آمدند و اولين كمپانىاى كه تأسيس شد ، و البته تا آن روز چنين اسمى به گوش كسى نخورده بود « 21 » ، كمپانى فورد بود كه دو دهانه دكان بالاتر از كوچهء ناظم الاطباء گرفته در يكى از آنها يك دستگاه سوارى كروكى گذاشته و يكى را دفتر كار و فروشگاه خود ساخته بود و بعد از آن كمپانى شورولت كه به همين صورت دو دكان بالاتر اختيار نمود تا كم كم كه بيوك و دوج هم به آنها اضافه شده كمپانىها متعدد گرديدند .\r\nشايد اتومبيل‌هايى كه از آنها صحبت مىشود مدلهاى هزار و نهصد و بيست يا بيست و يك و حدود آن بودند و از آنجا كه كودك هشت نه ساله‌اى بودم تنها عشقم تماشاى اتومبيلهاى نو و مناظر دلپذير يكى دو دكان اتومبيل‌فروشى بود كه در هر فرصت خود را به پشت شيشه‌هاى آنها رسانيده مدتها به تماشا بپردازم و اين كار را پيوسته ادامه داده تمام سال را روزشمارى كرده منتظر آمدن مدلهاى تازه‌تر بمانم .\r\nگارىخانه‌هاى اين خيابان چنانچه ذكرش گذشت يكى پس از ديگرى تبديل به گاراژ شده بنامهايى مانند گاراژ حسينى ، گاراژ فرد شيشه و گاراژ فولادى نامگذارى مىشدند كه از گاراژ حسينى اتومبيلهاى سوارى و از گاراژ فرد شيشه كاميونهاى بارى و از گاراژ فولادى كه بر شيشهء جلو و پهلوهاى ماشينهايش نوشته شده بود ( پست فولادى ) بارىهاى تجارتى و محموله‌هاى پستى خارج مىشدند كه با هر كدام از آنها هم دو نفر امنيه ( ژاندارم ) مسلح براى حفاظت حركت مىنمود .\r\n\r\n\r\n","description":"","footnote":"\r\n( 21 ) . اگر چه كلمهء كمپانى قبل از اين هم به كار مىرفت كه شهرت حاج محمد حسن امين الضرب بود ، ولى شهرت و تداول آن مربوط به وقتى است كه اتومبيل وارد ايران شد و فروشندگانش بنام كمپانى شهرت يافتند .\r\n","page_name":" 238 ","page_number":242},
  {"content":"\r\n\r\n\r\nاولين اتومبيل‌ها\r\nپس از كالسكه آتشىهاى ابتدائى كه حرفشان گذشت ، اولين اتومبيل وارد به ايران سوارىهاى فورد كروكى كلاچى « 22 » لاستيك توپر « 23 » بودند كه سرعتشان ساعتى چهل كيلومتر بود ، و چون گيربكس و جعبه دنده‌اى براى كم و زياد كردن زور موتور نداشتند مانند همان گاريهاى سلف كه جانشينشان شده بودند ، در سربالايىها وامانده كه بايد با هل دادن جلووشان ببرند و چون ترمزشان كه اهرمى بنام ( ترمز شيش ) « 24 » بود و هنوز ترمز روغنى و كمپرسى و امثال آن ابداع نشده بود در سرازيرىها نيز تا فرار نكرده بتوانند جلوگيرى آن كنند باز بايد مسافران پياده شده سبكش بكنند .\r\nبارىها نيز جز چند كاميون اسقاط و لاستيك توپرى ، كه از ممالك همجوار مانند شام و عراق با محموله وارد شده ، چون نرخ كرايه در اينجا بالا بود مانده كار مىكردند ؛ تا كم كم كه گاريخانه‌دارها و كالسكه‌دارها متوجه ارزششان شده كمپانىها نيز وارد كرده متداول گرديدند و غالبا از نوع كاميونهايى بود كه ( زنجيرى ) شان مىگفتند .\r\nغرض از زنجيرى يعنى فاقد ديفرنسيال كه چرخهاى عقبشان به وسيلهء زنجير و خودرويى كه به دوچرخه تعبيه شده بود ، شبيه بعضى موتور سه‌چرخه‌هاى زنجيرى امروز كار مىكردند . كاميونهايى سفت و سقط ناهموار با چرخهاى توپر ( غير بادى ) كه هنگام حركت همه ساختمانها و اماكن اطراف خود را لرزانده موجب فرو ريختن هر گونه اسباب آلات سر بخارىها ، طاقچه‌ها و درهم شكسته\r\n\r\n\r\n","description":"","footnote":"\r\n( 22 ) . اتومبيل‌هاى بدون دنده مثل اتومبيلى كه گيربكسش قاطى كرده در يك دنده بماند كه ناچار بايد با كم و زياد كردن كلاج حركت بكند .\r\n( 23 ) . لاستيك بادى اختراع نشده بود و لاستيك ( رزين ) اتومبيلها توپر و كلفت كه به چرخ ( رينگ ) چسبيده روى خودشان ريخته شده بود و در تعويض بايد با خود چرخ عوض بشوند .\r\n( 24 ) . ترمزى اهرمى به آن گونه كه در موتور سيكلت و دوچرخه ديده مىشود .\r\n","page_name":" 239 ","page_number":243},
  {"content":"\r\n\r\nشدن شيشه پنجره‌ها ميشدند .\r\nبين سوارىها و كاميونها نيز اتومبيلهايى شبيه وانت وارد شدند كه ( لارى ) شان مىگفتند ، اتومبيلهاى دورسيمىيى كه به كار حمل مسافر مىآمدند ، در اين حالت كه كفشان تا پنج شش خروار « 25 » بار زده روى بارها را دو زانو ، شاگرد مكتبىوار ، مسافر مىنشاندند . نشاندنى كه مانند محموله به همشان فشرده تا بيست و دو سه نفر را جا داده و پنج شش نفر را لب اطاق ، رو بجاده و پا آويخته كه جلو شكمشان طناب ميكشيدند جا ميدادند ، در اين اسامى كه مسافران داخل را ( طالارى ) و بيرونىها را ( طنافى ) مىگفتند . مسافرينى كه در پياده شدن ، زن شوهر را نشناخته ، از فرط گرد و غبار برادر براى برادر ، ناشناس گرديده ، در جاده‌هاى سنگلاخ خاكى بدون آسفالت و روى فنرهاى بدون ( كمك فنر ) كه از تكانها و بالا پايين جستن‌هاى اتومبيل و ضربات و لطمات سر و بر و پشت و پا و كمر گوئى از زير آوار بيرون آمده‌اند ، چنانچه تا هفته‌ها بايد دارو و درمان و استراحت كوفت و روفت بكنند .\r\nتا كم كم سوارىهاى گيربكس‌دار و بارىهاى جديد ديفرنسيال‌دار به اسامى ( هودسن ) و ( پونتياك ) و ( رنو ) و ( ريو ) و ( گراهام ) و ( جمس ) و غيره با ظرفيت‌هاى مختلف در سوارىهاى پنج نفره و هفت نفره و نه و دوازده نفره و بارىهاى يك تن و ربع و دو تن و نيم و سه تن وارد شده به كار افتادند ، تا مرغوبترين آنها بنام ( گرام‌پيچ ) كه گويا در مخفف گراهام‌پيچ بر سر زبانها افتاده با مزاياى بسيار ، مانند چرخهاى بادى و پمپ باد جهت باد كردن لاستيك‌ها در پنچرگيرىها و ترمزهاى روغنى كه بىاندازه مورد توجه قرار گرفت .\r\n\r\nقيمت اتومبيلها\r\nقيمت هر اتومبيل سوارى با اندكى اختلاف ، در جهت نوع ، بين سيصد تا سيصد و پنجاه تومان « 26 » ، با پنجاه تومان پيش قسط و ماهى بيست و پنج تومان قسط ماهانه\r\n\r\n\r\n","description":"","footnote":"\r\n( 25 ) . هر خروار مساوى 300 كيلو .\r\n( 26 ) . هر تومان برابر ده ريال .\r\n","page_name":" 240 ","page_number":244},
  {"content":"\r\n\r\nيكى از اتومبيلهاى نخستين كه بنام كالسكهء آتشى نام گرفته بود .\r\n\r\n","description":"","footnote":"","page_name":" 241 ","page_number":245},
  {"content":"\r\n\r\nو قيمت لارى ششصد تومان كه يك پنجم آن گرفته شده بقيه قسطبندى ميگرديد و قيمت بارى از هزار و هزار و پانصد تومان بود تا عاليترين و پر ظرفيت‌ترين آنها يعنى گراهام پيچ كه دو هزار و پانصد تومان با پانصد تومان پيش قسط تحويل ميگرديد ، با بسيارى لوازم يدكى مانند دوچرخ يدك كامل با لاستيك و جعبه آچار تمام و تلمبه دستى و چراغ دوره‌گرد ، علاوه بر آن جوايزى از قبيل ساعت و مدال طلا و فندك و كمربند و كت چرمى و قوطى سيگار و غيره كه به راننده و تحويل‌گيرندهء آن پيشكش ميگرديد ، اضافه بر شرطى براى واسطهء فروش كه از هر ده اتومبيل كه بتواند به فروش برساند يك اتومبيل يا قيمت آن متعلق به خودش باشد .\r\n\r\nسيماى اتومبيلهاى اوايل\r\nسوارىها تماما اتاقشان كروكى و شبيه اتاق درشكه بود ، در كروكى از برزنت محكم ضخيم با چرخهاى توپر رزينى ، همراه تكان‌هاى شديد هنگام حركت ، اما با اينهمه مرغوب‌تر از مدلهاى لاستيك بادى كه بعدا آمدند ، از آنجا كه مدلهاى تازه لاستيكشان سوراخ شده آنها نميشدند و همين ترس و مزاحمت پنچرگيرى بود كه تا مدتها مردم را با همه مزاياى نرمى و سرعت و روانى از خريد نوع لاستيك بادى منع مينمود . گلگيرهايشان كاملا شبيه گلگير درشكه كه بالاى چرخها برگردان شده بودند و فرمانشان چهار پره‌اى از چوب لاك الكلى شده همراه لزوم زور و فشار فراوان هنگام فرمان دادن ، از آنجا كه كمك فرمان و دستگاه نرم‌كننده در آنها بوجود نيامده بود . دوچرخ زاپاس جهت احتياط روى ركاب‌هاى دو طرف از نوع لاستيك بادى و باربندى در عقبشان بجاى صندوق عقب براى بستن بار با ظرفيت چهار نفر و سرعتش حد اكثر چهل كيلومتر در لاستيك توپر و شصت كيلومتر در لاستيك بادىها ، همراه استحكامى فوق العاده كه بندرت دچار شكست و بست و عيب و خرابى ميگرديد ، با تضمين دهساله كه كمپانى سلامت و تعمير آنها را ضمانت مينمود .\r\nجرقهء سر شمعهايش بوسيله ( ماگنيت ) مىرسيد « اسبابى شبيه دينام » كه با حركت هندل در آن توليد برقى قوى و متناوب شده فقط به كار موتور و رساندن جرقه بسر شمع‌ها مىآمد و قبل از اين نيز مگنيتى كه برقى شبيه پنبه‌اى كه آتش\r\n\r\n","description":"","footnote":"","page_name":" 242 ","page_number":246},
  {"content":"\r\n\r\nبزنند به پيستون رسانده آن را تا نيمهء سيلندر و زيادتر همراهى مينمود .\r\nچون دينام و باطرى نداشت لذا چراغى هم كه وسيله برق روشن شود نميتوانست داشته باشد و چراغهايش توسط گاز آستيلن ( كاربيت ) و وسيلهء كبريت روشن ميگرديد و در اين صورت بوق برقى را نيز فاقد بود ، كه دستگاه خبركنندهء آن بوق بادى مانند بوق درشكه يا چيزى شبيه چرخ‌گوشت دستى بيرون اطاق جاى آئينه‌ى بغل كار گذاشته شده بود كه بوسيلهء دسته‌اى كه صفحه‌ى دنده‌دارى را روى تكمه يا زبانه‌اى ميسائيد كار كرده ، صداى قارقارك يا توله سگ يا كره شتر مينمود .\r\nگيربكس نداشت و اتصال موتور به چرخ‌ها توسط صفحه‌اى كلاج مانند انجام ميگرفت و كم و زياد سرعت آن منوط به گاز كه كم يا زياد داده بشود ، و پدال پائى براى گاز دادن نداشت و اسباب آن ميله‌اى شبيه دسته راهنما در زير فرمان ، بر روى نيم دايره‌اى دنده‌دار بود كه گاز در آنها طبق دلخواه راننده تثبيت ميگرديد ، و ترمزشان ( مدبر ) ى منوط به قدرت پاى راننده كه تا چه حد قدرت فشار داشته باشد ، با معايبى از جمله پاره شدن سيم آن و كج و از كار افتادن و بىاثر شدن اهرم‌ها در اثر فشار زياد و غير قابل تنظيم بودن كه با سفت كردن سرعت اتومبيل گرفته شده با فاصله گذاشتن ترمز ضعيف شده پدال به تخته ميرسيد .\r\nچون برق و باطرى نداشت لذا سلف و استارت نيز نمىتوانست داشته باشد و موتور آنها بوسيلهء ( هندل ) « 27 » روشن ميشد كه غالبا در اثر عدم تنظيم موتور ، هندل پس زده به سر و روى و مچ دست گرداننده خورده فجايع هولناكى مانند شكسته شدن سر و دست و چانه و دندان ببار مىآورد . ( دسته موتور ) « 28 » نداشت و موتور مستقيما به روى شاسى قرار گرفته محكم شده بود و لذا در روشن شدن و هنگام ايستاده تمام اتاق‌ها و هر چه از بار و مسافر و در آن بود بالا و پايين مىپريد و چون حفاظ و بخارى براى جلوگيرى از سرما و براى گرما و خنك‌كننده نداشت\r\n\r\n\r\n","description":"","footnote":"\r\n( 27 ) . دسته‌اى دو خم براى روشن كردن اتومبيل كه از زير پنجرهء جلو موتور به موتور وصل شده با چرخاندن ميل‌لنگ را ميگردانيد .\r\n( 28 ) . لاستيك‌هايى كه واسطه ميان موتور و شاسى شده از حركت و لرزش آن جلوگيرى مىكند .\r\n","page_name":" 243 ","page_number":247},
  {"content":"\r\n\r\nفقط در هواهاى معتدل مىتوانست مورد استفاده قرار گيرد كه در سرما جان در آن به لب مىرسيد و در گرما هرم و حرارت بيتاب مينمود .\r\nچنانچه گفته شد حد اكثر سرعتشان در سوارىها تا چهل كيلو متر و در بارىها تا بيست كيلو متر در ساعت بود كه در سربالايىها در اثر نداشتن جعبه‌دنده آن نيز به صفر مىرسيد و چون ترمز مطمئن نداشت و همچنين فاقد گيربكس بود كه با دندهء سنگين از سرعت آن جلوگيرى بكند اندك بىاحتياطى و سبك نكردن اتومبيل از بار و مسافر آنها را به ته دره‌ها و ديار عدم ميفرستاد و چه زياد قتلگاه‌هايى كه در انتهاى گردنه‌ها ايجاد مينمود !\r\nاما با همه اين احوال در زمره‌ى عجايب هفتگانه‌اى بودند كه هر بيننده را به تعجب و حيرت وامىداشتند ، خاصه پيرمردان و پيرزنان كه آن را از اسباب احكام محكمهء الهى دربارهء وضعيت آخر الزمان مىدانستند و مىگفتند همان مركب‌هايى كه خبرشان رسيده كه نه خر هستند و نه اسب و بدون كاه و جو و يونجه و عليق راه ميروند و با ظهورشان زمان به آخر رسيده حضرت حجت ظهور مىكند همين‌ها ميباشند ، مخصوصا دليل نزديك شدن شهرها به هم را كه مىگفتند در كتابهاى بحار مجلسى و دار السلام و حلية المتقين آمده و چگونگييش را نميدانستند سرعت اين وسيله برايشان ظاهر مينمود و هر عمل آن از به چپ و راست رفتن و بوق و صدا كه شگفت‌آفرينىهاى زيادترى را موجب ميگرديد !\r\n\r\nقرب و منزلت شوفر !\r\nو نيز اين چنين بود احوال رانندگان اين مركب‌ها كه مردم آنها را ساحر و جادوسازان و معجزه‌گرانى مىدانستند كه بالاتر از جادوگران تا آن روزگار كار ميكنند كه مىتوانند با يك اشاره هيولايى را بسرعت باد به حركت درآورند و با چندين آدم و خروارها بار از كوه و كمر و پستى و بلندى گذرانده از ته دره به كوه و از سر كوه به ته دره بياورند ! و در نظر اهل علم و روشنفكرترها مردمان فوق العاده‌اى كه آن كار را از راه علم ميكنند و از هر دو جنبه قابل اهميت‌هايى كه لازمهء بالاترين تكريم و تعظيم‌ها آمده ، خاصه زنان و دختران جوان را كه شيفته و مجذوب آنان مينمود و چه دوشيزگان پرده‌نشين كه جهت يك بار سوارى و\r\n\r\n","description":"","footnote":"","page_name":" 244 ","page_number":248},
  {"content":"\r\n\r\nابتداى خيابان چراغ برق ، از طرف ميدان توپخانه و مسافركش‌هاى شهرى « اتوبوس‌هاى اولين » كه اطاقشان بر روى شاسى اتوموبيلهاى شورولت و فورد سوارى ساخته شده ، پشت ديوار جنوبى بانك شاهنشاهى ( بانك بازرگانى بعد ) متوقف ميباشند .\r\n\r\n","description":"","footnote":"","page_name":" 245 ","page_number":249},
  {"content":"\r\n\r\nنشستن پهلوى دست آنان ترك خانه و خانمان كرده تسليم ايشان مىشدند و چه زنان كه به عشق يك سفر با اينان ، قيد آبرو و حيثيت و شوهر و فرزند زده فرار مىكردند تا آنجا كه مىتوان گفت هشتاد درصد از فواحش فاحشه‌خانه‌ها در بعد از آن توسط رانندگان بوجود آمدند و فراوان پسرانى كه به عشق شاگردى آنان و سوار شدن روى ركاب مركب‌هاى ايشان متوارى و فاسد و سر به نيست مىگشتند .\r\nيكى ديگر از موجبات اهميت آنان درآمد سرشار و بريز و بپاش دستشان بود كه بىحساب خرج مىكردند ، از آنجا كه بىحساب هم بدست مىآوردند . از اين رو افتخار هر قهوه‌خانه‌دار بود كه يكى از آنها پا به درون قهوه‌خانه‌اش گذارد و آرزوى هر رستوران‌دار كه شوفرى به رستورانش بيايد و همچنين فخريه و سرافرازى هر قمارخانه‌دار و فاحشه‌خانه‌دار كه شوفر جزو واردينش باشد و مايهء مباهات هر دختردار كه شوفر به خواستگارى دخترش برود . اما ديرى نپاييد كه در زمرهء كثيف‌ترين و رذل‌ترين آحاد شناخته شدند كه هر زن و دختر وسيلهء ايشان به شهر نو آمده فروخته مىشد و هر پسر توسط اينان بدست اين و آن مىافتاد و هر مال و محمولهء تجارتى و شخصى كه در طول راه مفقود گرديده به گردن دزد و راهزن و مثل آن مىافتاد سر از آنان درمىآورد ، تا آنجا كه مايهء روسپيدى چارواداران و گاريچيان پيش از آن گرديدند !\r\n\r\nاجرت و عوايد شوفر و نرخ كرايه\r\nبرعكس ارزانى اتومبيل ، اجرت راننده تا حد اعجاب بالا بود كه هر شوفر سوارى در ماه تا سى تومان معادل مواجب يكنفر سرتيپ حقوق مىگرفت و شوفر بارى تا چهل و پنج تومان كه برابر حقوق بالاترين مقام كشورى و لشكرى ميآمد ، در اين حساب كه يك رانندهء سوارى در سه چهار رفتن و برگشتن به خراسان مىتوانست صاحب يك سوارى نقدى ، و يك شوفر بارى به همين تعداد رفت و برگشت مالك يك لارى يا كاميون بشود كه علاوه بر اين اجرت كلان خرج و خوراك توراهيش را هم از مالك اتومبيل دريافت مينمود ، اضافه بر عوايد بين راه كه بنفع خودش برداشت مينمود ، اضافه بر دست‌درازى به اموال و اثقال و\r\n\r\n","description":"","footnote":"","page_name":" 246 ","page_number":250},
  {"content":"\r\n\r\nبار و بنهء مسافرين كه مزيد بر آنها ميگرديد .\r\nبعد از شوفرى ، ماشين‌دارى بود كه در حد خود در رديف بهترين و پرسودترين كارها به حساب مىآمد كه هر مالك ماشين در سر سال صاحب چندين دستگاه سوارى و بارى گرديده بود ، از آنجا كه يك مسافر با سوارى تا قم پنج تومان و با لارى بايد بيست و پنج قران كرايه پرداخت بكند ، و به همين حساب براى هر مسافر كه از سى تا پنجاه تومان كرايه معلوم شده بود . « 29 »\r\n\r\nچاروادارى و ديگر وسايل حمل و نقل\r\nتا سالها بعد از ظهور اتومبيل هنوز مردم بسيارى با همان وسايل قديمى مانند اسب و الاغ و قاطر و شتر و كجاوه « 30 » و پالكى « 31 » و عمارى « 32 » و كالسكه « 33 » و درشكه و دليجان « 34 » حركت مىكردند و از جهت « يكى از ترس و ديگر سنت‌گرايى » تمايلى به استفاده از اسباب جديد نشان نمىدادند .\r\nترس عده‌اى از اتومبيل تا آن حد بود كه حتى از صدايش فرار نموده كنار و گوشه مخفى مىشدند و دستهء ديگر جرئت سوار شدنش نمىكردند و جماعتى كه\r\n\r\n\r\n","description":"","footnote":"\r\n( 29 ) . چنانچه بخواهيم ارزش سى تومان و پنجاه تومان در آن زمان را بسنجيم بايد بگوييم با بيست و سى تومان يك باب خانه حدود دويست ذرع با چند اتاق و با چهل و پنجاه تومان يك دست عمارت در سيصد چهارصد متر زمين خريد و فروش مىشد .\r\n( 30 ) . دو صندوق چوبى مستطيل كه با هلالىهاى چوبى و پارچه‌اى كه رويش ميكشيدند بدنه آن را مسقف ساخته به طرفين شتر يا قاطر مىبستند و در هر جعبه يك نفر مسافر نشسته اسباب و لوازم مختصرى از قبيل لحافچه و تشكچه‌ى زير پا و بالش پشت و اسباب دود و دم ، مانند قليان و ترياك و آفتابه با خود حمل مينمود .\r\n( 31 ) . صندوق‌هايى شبيه كجاوه كه فاقد روپوش بودند .\r\n( 32 ) . اطاقچه‌مانندى با در و پنجره و پردهء حفاظ ، در ظرفيت تا چهار نفر ، با وسايل خواب و خوراك و چاى و قليان و ترياك كه به روى دو تير بلند مقاوم سوار و وسيلهء دو قاطر كه وسط سر تيرهايى از جلو و عقبش بيرون آمده مىبستند ، حمل مىگرديد .\r\n( 33 ) . مركبى اسب‌كش با اطاقى در و شيشه‌دار و ظرفيت چهار نفر كه روبروى هم نشسته رانندهء آن در بيرون اتاق جاى مىگرفت .\r\n( 34 ) . وسيله‌اى با ظرفيت هشت نفر كه دو تا چهار اسب آن را مىكشيد و سورچى ( راننده ) اش بيرون مىنشست .\r\n","page_name":" 247 ","page_number":251},
  {"content":"\r\n\r\nآن را مركب شيطان تصور مينمودند كه راكبش را بسوى جهنم مىبرد و با سوار شدن در آن مرتكب گناه كبيره مىشوند . سوارشوندگان نيز كه بسيارى در آن دچار سرگيجه و تهوع و حال بهم‌خوردگى شده با يك نشستن در آن براى هميشه از آن توبه مىكردند . بعد از همه آتش گرفتن آنها كه وسيله‌اى آتشى بوده ، جابجا چند دستگاه از آن مشتعل و منفجر شده خبرش به گوش مردم رسيده بود .\r\n\r\nخاطره در اين زمينه\r\nهمراه پدرم به سلطان‌آباد ( اراك ) مىرفتيم كه در قهوه‌خانهء ابراهيم آباد شش فرسخى شهر ، نعش‌ها و مجروحان زيادى را ديديم كه زنهايى در كنارشان ضجه و فرياد مىزدند ، معلوم شد كه يكى از « مسافران طنابى » اتومبيل در تاريكى شب نور سرخ رنگى از چراغ خطرهاى عقب اتومبيل كه همراه گرد و غبار جاده به صورت شعله درآمده بوده نظرش را جلب مىكند و به تصور آتش و اينكه اتومبيل دچار حريق شده است فرياد زده خود را از طناب جدا كرده پرت مىكند كه ديگران هم به او تأسى نموده خود را به پايين مىافكنند ، مگر زنها كه جرئتشان يارى نمىكند و اين‌ها نعش‌هايى بوده كه پس از توقف اتومبيل و معلوم شدن قضيه توسط امنيه‌ها ( ژاندارم‌ها ) جمع‌آورى و به قهوه‌خانه آورده شده بود .\r\n\r\nقافله‌هاى چاروادارى\r\nبارى چنان كه ذكرش گذشت هنوز سنت‌هاى قديم در مسافرت‌ها و اياب و ذهاب برقرار بود و آن به چند نوع صورت مىگرفت : اول ، توسط چهارپايان شخصى كه هر فرد توانگر چهارپايى جهت اياب و ذهاب خود داشت كه زيادتر از همه الاغ بود و با آن رفت و آمد كرده در سفرها نيز از همين استفاده مىنمود . اين گونه مال « 35 » داران در مسافرت‌هاى دور داخل قافله شده در دسته‌هاى چند صد نفرى حركت مىكردند ، از آنجهت كه با جماعت از دزد و راهزن بهتر در امان بوده ، مىتوانستند با يارى هم با دزدان مقابله بكنند و از حيث ناخوشى بيمارىها و\r\n\r\n\r\n","description":"","footnote":"\r\n( 35 ) . چارپاى مثل اسب و الاغ و قاطر را مال مىگفتند .\r\n","page_name":" 248 ","page_number":252},
  {"content":"\r\n\r\nخورد و خوراك نيز خاطرجمع‌تر ، كه امدادگر هم بوده ، با تشكيل دادن دسته‌هاى چند نفره كه با هم همخرج و هم منزل مىشدند مىتوانستند كمك و مساعدت بهم كرده مونس هم بشوند . پس قافله‌ها متشكل بود : از تك‌سوارانى كه اسب و الاغ و قاطر شخصى داشتند و آنهايى كه با مركب كرايه « 36 » اى و آنهايى كه با قافله‌دار و چاروادار قرارداد مىبستند ، همراه پالكى سوارها و كجاوه سوارها و تخت روان‌دارها كه داخل هم حركت مىكردند ، با هر قافله هم كه مشتى پياده و مسافران لنگى « 37 » بنام طفيلى « 38 » كه در حمايت قافله راه مىسپردند و هر يك از اين قافله‌ها را قافله‌سالارى بنام حمله دار سرپرستى مىنمود .\r\n\r\nگارىهاى تجارتى\r\nگارى تجارتى عبارت بود از : گارى چهارچرخه‌اى با اتاقى مثلثى شكل شبيه كرجى و طاقى با پوششى از تسمه‌هاى چوبى و پارچه كه كف اطاق آن جاى بار و روى بار بيست و چهار مسافر جا ميدادند . اطراف اطاق گارى از بيرون نيز محل زوايد و دست و پاگيره‌ها و شكستنىها و اسباب سردستىهاى مسافران بود كه آويخته مىشدند ، از قبيل اسباب چاى و قليان ، اسباب پخت و پز ، كهنه مشمع و رخت و كهنه بچه ، آفتابه و سماور و سطل آب دادن اسبها .\r\nاين گارىها با چهار اسب و گاهى براى جاده‌هاى دشوار با پنج اسب ، كه يكى از اسب‌ها را يدك كشيده عقب گارى مىبستند حركت مىكردند ، در كاروان‌هاى شش هشت دستگاهى و بيشتر كه با اجتماع اطمينانشان زيادتر مىآمد ، در روزانه شش فرسخ طى طريق كه نصف بيشتر آن را قبل از ظهر و نيم\r\n\r\n\r\n","description":"","footnote":"\r\n( 36 ) . كرايه كردن چارپاى بدون چارپادار كه صورت مركب شخصى داشته باشد مشروط به سپردن وجه الضمان يا ضامن بود و خرج عليق و پذيرايى حيوان كه با كرايه‌كننده بود و در صورت تلف شدن مركب و رسيدن صدمه بايد غرامت بپردازد .\r\n( 37 ) . مسافران بىزاد و راحله كه تنها با لنگ قرمزى كه با خود مىبردند سفر كرده امرشان از مسافران و كمك آنها مىگذشت و لنگشان وسيله‌اى كه هنگام خفتن آن را به زير خود پهن كرده عوض لحاف روى خود مىكشيدند ، همچنين سفرهء نان و حولهء استحمام و آب‌تنى و ظرف ميوه دزدى و خشك كردن عرق و صورت و مانند آن .\r\n( 38 ) . سربار ، مزاحم ، انگل .\r\n","page_name":" 249 ","page_number":253},
  {"content":"\r\n\r\nكمتر آن را بعد از ظهر مىپيمودند ، در معيت يك گاريچى كه رانندهء آن بود و يك مهتر كه پذيرائى اسبها مىنمود .\r\n\r\nگارى پستى\r\nاين گارى نيز شبيه گارىهاى تجارتى بود با تفاوت آنكه در شبانه‌روز بيست و چهار فرسخ يعنى معادل چهار روز گارىهاى تجارتى بدون توقف و با شتاب راه مىپيمود و جز براى تعويض اسب در ( مال‌بندان ) « 39 » و خوراندن عليق و استراحت موقت ، توقف نمىكرد و از لوازم بود كه جهت حفاظت محموله‌هاى پستى همواره دو تا چند امنيه همراهشان باشد .\r\n\r\nكالسكه - درشكه - دليجان\r\nبا اين وسايل تنها متعينين و دولتمندان كه كالسكه و درشكه از خودشان بود حركت مىكردند مگر اواخر كه كالسكه نيز در رديف وسايل كرايه‌اى درآمده گارىخانه‌ها از اين دستگاه هم به اجاره مىگذاشتند و دليجان ، كالسكه‌اى هشت نفره بود باطاق و پشتى باربنددار كه بجاى مينىبوس‌هاى امروزى به كار مىآمد ، با دور چرخ‌هايى از آهن كه از درشكه و كالسكه ، كه چرخهايشان رزين‌دار بودند سخت‌تر و از گارى كه فاقد فنر و هر گونه وسيلهء تكان‌گير بود ، راحت‌تر مىبودند و مثل كالسكه راننده‌اش بيرون اتاق مىنشست .\r\n\r\nمنزلگاهها\r\nتا سالها بعد از تداول اتومبيل هنوز منزلگاههاى مسافران همان كاروانسراهاى قديمى مخروبه و كاروانسراهاى شاه عباسى بود كه بايد در حجره‌هاى آنان منزل بكنند . كاروانسراهاى قديمى قلعه‌هاى كوچك مخروبه‌اى بودند با حجراتى در اطرافشان كه از گل و خشت خام بالا آمده اندك اندك رو به ويرانى مىنهادند و\r\n\r\n\r\n","description":"","footnote":"\r\n( 39 ) . در هر منزل ، يعنى در هر شش فرسخ ، كاروانسرا و منزلى بود كه « مال‌بندان » ناميده مىشد و در آنجا اسبها را با اسبهاى تازه‌نفس عوض كرده كاه و جو توى راهشان را مىگرفتند .\r\n","page_name":" 250 ","page_number":254},
  {"content":"\r\n\r\nدو دستگاه از گاريهاى تجارتى .\r\nگارى پستى ، با دو مأمور امنيه ( ژاندارم ) ، با نشان جلوى كلاه كه براى حفظ محمولات پستى پشت سر سورچى و عقب آن نشسته‌اند .\r\n\r\n","description":"","footnote":"","page_name":" 251 ","page_number":255},
  {"content":"\r\n\r\nكالسكه ، كه اطاقش به انواع پوشيده و باز ، طبق حاجت سرنشينان آن ، از زن و مرد ساخته ميشدند .\r\nتخت روان براى يك خانوادهء چند نفره كه قاطرى به جلو و قاطرى به عقبش ميبستند و نردبان روى قاطر عقبى براى سوار و پياده شدن مسافران آن و در عقبشان دو رأس قاطر حامل كجاوه ، در طرفيت دو مسافر كه هر يكشان در يك اطاقك آن مينشستند .\r\n\r\n","description":"","footnote":"","page_name":" 252 ","page_number":256},
  {"content":"\r\n\r\nدليجان يكى از وسايل مسافركشى بين شهرى .\r\n\r\n","description":"","footnote":"","page_name":" 253 ","page_number":257},
  {"content":"\r\n\r\nكاروانسراهاى شاه‌عباسى ساختمانهايى از آجر با اسلوب و معمارى صحيح كه در زمان شاه عباس بزرگ بنيان گرديده در هر شش فرسخ يكى از آنها در غالب جاده‌هاى كشور جهت آسايش مسافر ساخته شده بود .\r\n\r\nنهصد و نود و نه زيادتر از هزار است ؟\r\nدربارهء اين كاروانسراها مىگفتند شاه عباس دستور ساختن نهصد و نود و نه بنا از آنها را مىدهد و چون اجازه يكى ديگر مىطلبند كه آن را به ( هزار ) برسانند مىگويد اگر ساختن آن يك براى بزرگ نشان دادن رقم است ( نهصد و نود و نه ) از آنجا كه دهان پركن‌تر مىباشد بمراتب زيادتر به نظر مىآيد .\r\nدر هر صورت اين كاروانسراها از دو محوطهء معمور و محصور تشكيل شده بود ، شامل دو حياط و اتاق‌هايى كه در اطراف هر يك از آنها ساخته شده بود و اصطبل و مال‌بند و آخور و آب‌انبار و ديگر امكاناتى كه بلا عوض در اختيار مسافر قرار مىگرفت . حياط جلوى آن محل سكونت مسافر و حياط عقب براى جا دادن دواب و استراحت سورچى و مهتر كه اصطبل زمستانى و انبار توشه و عليق نيز در آن ساخته شده بود . اضافه بر آخورهاى سردستى كه در هر حياط اطراف تختگاهىهاى آن كه در وسط هر يك بالا آمده بود منظور شده بود .\r\nهر حجره داراى وسعتى معادل بيست تا بيست و چهار پنج ذرع بود با طاق‌هاى آجرى و ديوارهاى گل و گچ‌كرده و ايوانى در جلوى هر يك جهت منزل كردن در هواهاى خوش و تابستانها كه در اثر عدم رسيدگى و گذشت روزگاران و بىنظمى واردان از حيّز انتفاع خارج گرديده رطوبت سقف‌هايشان به زمين و نم پايه‌هايشان به سقف مىپيوست . گچ و كاهگل آنها در اطراف فرو ريخته ، دود اجاق‌هايى كه از تنبلى مسافران در داخل حجره‌ها زده شده سقف و بدن آنها را به صورت تون حمام درآورده ، خاك و كثافات و زباله به گونهء مزبله و خاكروبه‌دانيشان ساخته ماهيت آنها را تغيير داده بود .\r\nاگر در ابتدا از بهترين ابنيه ، در حدود خود محسوب مىشده كه جهت اطراق موقت ، پاكيزه‌ترين و آسوده‌ترين منزلگاهها مىآمده و هر آينه تا پيش از اين مأمور و مراقب و محافظى داشته كه نگاهداريشان مىنموده ، آبادى و نظافتشان را\r\n\r\n","description":"","footnote":"","page_name":" 254 ","page_number":258},
  {"content":"\r\n\r\nمواظبت مىكرده است ، اما امروزه اثرى از آنها بجاى نمانده بود و جز مخروبه‌هاى نابسامانى به نظر نمىآمدند كه فقط مىتوانستند آفت جان مسافران گشته جانوران گزندهء آنها كه در ميان خاك و زباله و مدفوعات انسانى و حيوانى آن‌ها بوجود آمده بودند هر يك افعىهاى كشنده‌اى باشند كه با نيش زهرهاى خود هر آدمىاى را نابود بكنند .\r\nمستراحهاى آنها كه زمانى از اساسىترين بيت الخلاها به حساب آمده و حتى چراغ و جاى چراغ براى آنها معلوم شده بود در اين زمان از ناهنجارترين محل‌هاى آن ديده مىشدند كه مدفوع و كثافات تا دالان و بيرون محوطهء آنها را گرفته ، جاى پا نهادن در زمين آن باقى نمانده بود و اصطبل و حياط آن كه كود و پهن صد ساله بر روى هم انباشته مانده ، حجرات آن كه زوائد و كثافات و نجاسات مسافران در آنها بىحد و حساب گرديده ، بعوض مأمن به صورت مدفن در آمده بود .\r\nاز ميان جانوران و حشرات آن جانورى نيز بنام ( غريب‌گز ) شناخته شده بود كه نيش آن موجب هلاكت حتمى مىگرديد ، سواى مور و مار و كنه و عقرب و رطيل و ديگر گزندگان كه در آنها به حد وفور مشاهده مىشدند و جانورانى كه از هر صد مسافر نيم زيادترشان را دچار انواع مصايب و بيمارىها نموده ، منازلى كه در هر كدامشان يكى دو تن از مسافران به خاك سپرده شده منزلگه آخريشان ميگرديد ، به نشان شوخى زير و اينكه مزاحه زادهء حقيقت مىباشد . « 40 »\r\nاغذيه و مأكول مسافران نيز از همان بومىهاى محل و اهالى بىحفظ الصحه و كاروانسراهاى فوق الذكر كه در آنها مرغ و خروس و گاو و گوسفند و غيره نيز\r\n\r\n\r\n","description":"","footnote":"\r\n( 40 ) . چنانچه شيخ اجل گويد : به مزاحت نگفتم اين گفتار - هزل بگذار جد ازو بردار مىگويند چهل مازندرانى همسفر گرديده عازم ديدن درويشى در طوس كه به او معتقد بوده‌اند مىشوند . در هر منزل يكى دو نفر از آنها در اثر بدى مسكن و خرابى خورد و خوراك و غذا و زهر گزندگان بيمار شده به ديار عدم مىروند ، تا آخر كه سى و نه نفرشان از بين رفته تنها يك نفرشان به طوس مىرسد و يكسر به اتاق درويش رفته مىگويد : ( سلام اى درويش طوس ! ما چهل نفر بيمى ) آمه‌ييم تيه بپابوس . سى و نه نفرمان مرد و تنها ماندم من ديوث . اگر ديگه منم بيامويى به پابوس ، تيه منه موس .\r\n« وطن » در زبان عامه معنى زادگاه و محل تولد و يكى از نفرين‌ها اين بود كه ( اميدوارم روى وطن نبينى ) و معمولا مخاطب جواب مىداد دل خوشى هم از وطن ندارم .\r\n","page_name":" 255 ","page_number":259},
  {"content":"\r\n\r\nنگهدارى مىشد و از قهوه‌خانه‌هاى خراب و دزدخانه‌هاى همان منازل بدست مىآيد و اشربهء ايشان از آب‌انبارهاى تا لبالب لجن و كثافت آن كه از زمان ساختمان تنقيه و تنظيف نشده هزاران گونه جانور مرده و زنده با آب باران‌ها و سيلاب‌ها در آن داخل شده منزل و زاد و ولد كرده بودند تأمين مىگرديد ، فروشندگان شير و ماستى كه امتعهء خود را در كنيف‌هاى « 41 » بچه و لگن و طشت‌هاى رختشوئى و كهنه‌شوئى به عمل آورده مىفروختند و قهوه‌چىهائى كه چاى هفتگى و پانزده روزه دم كرده در شيشه غرابه‌ها نگهدارى كرده با رسيدن قافله گرم كرده به فروش مىرساندند .\r\n\r\nبعضى ديگر از كسبهء خيابان چراغ برق\r\nيكى از دكاكين معروف اين خيابان دكان چلو خورشتى آقا كمال جنب گاراژ حسينى بود كه در پزندگى شهرتى بسزا داشت و سبب معروفيتش هم روغن اعلاى پر عطر و بويى بود كه مصرف مىنمود ، بطورى كه از مسافات دور بوى مطبوع غذاى او به مشام مىرسيد و هر راهگذر و شنونده‌ى بو را مجذوب مىنمود و ديگر اطعام فقرا در هر روز به تعداد ده نفر كه با نصف ظرف چلو و تكه‌اى نان بطور مستمر از طرف صاحب آن و پس‌مانده‌هاى غذاها را كه ديگران به پزنده‌هاى دوره‌گرد مىفروختند او صرفنظر كرده ميان مساكين تقسيم مىنمود .\r\nهر ظرف كامل غذاى او با دو رنگ خورش كه در دو پيالهء ماست‌خورى لبالب مىكرد و برنجش شكم‌دارترين مشتريان را كفايت مىنمود ، يك قران « 42 » بود و سبب ذكر نام او يكى صفت پسنديده حسن عمل و ديگر نيت خير فقيرنوازى وى و بعد از همه آرزوى دايمى حقير نگارنده كه چه مىشد وسعتى بهم رسانيده روزى شاگردانهء بيشترى نصيبم گشته نيم ظرف از آن غذا اختيار بكنم و ايضا ابتكار او در تغيير قانون نصب تابلو كه در زير آورده مىشود :\r\n\r\n\r\n","description":"","footnote":"\r\n( 41 ) . كنيف ظرفى قابلمه مانند از گل پخته كه در كف گهواره براى دفع بول و غايط كودك جاسازى شده بود . به اين صورت كه طفل را طاقباز و بدون شلوار خوابانده ماتحتش را جهت اجابت روى آن قرار داده خودش را تا حركت نكند با تسمه و طناب به گهواره محكم ميكردند .\r\n( 42 ) . يك ريال .\r\n","page_name":" 256 ","page_number":260},
  {"content":"\r\n\r\nيكى از كاروانسراها و منزلگاههاى بين راه .\r\n\r\n","description":"","footnote":"","page_name":" 257 ","page_number":261},
  {"content":"\r\n\r\n\r\nحكم تابلو\r\nاز طرف دولت حكم شد هر دكاندار بر سر مغازهء خود تابلويى نصب نمايد و قابل ذكر است كه اين كار از جملهء ننگ‌نامه‌ها بشمار مىآمد در آن حدّ بدى كه كسى ناموس خود در معرض معرفى و اعلان بگذارد ! و چون گريز از آن غير ممكن گرديد آقا كمال مجبور به ابتكارى شد به اين كيفيت كه تا هم حكم دولت را اجرا و هم تابلو بر سر دكان خود نگذارد خطاطى را دستور مىدهد نام چلو خورشى او را به اين صورت ( چلو خورشتى آقا كمال ، با كمال احترام از مشتريان محترم پذيرائى مىشود ) بر پشت شيشهء درش بنويسد و اين همان ابتكار بود كه ديگران را هم به آن ترغيب نمود تا نصب تابلو را با شيشه‌نويسى تعديل بكنند .\r\n\r\nاقدامات كابينهء سيد ضياء الدين\r\nحكومت سيد ضياء الدين اولين دولت حكومت كودتاى 1299 بود كه كابينه‌اش را كابينهء سياه « 43 » و كابينهء نيم بند « 44 » و حكومت نود روزه گفته . اشعارى هم در مدح و ذمش سروده بر سر زبانها انداختند در اين مضامين :\r\n اى دست حق پشت و پناهت بازآ * قربان كابين سياهت بازآ . . . \r\n*\r\n زان دولت عهد با عدو بند « 45 » * كابينهء نيم بند بهتر . . . \r\nاما هر چه بود مورد توجه و پشتيبانى دسته‌اى از روشنفكران قرار گرفته بود و از اقدامات عاصىكننده‌اش كه كم كم همه را خسته و كدر و كسل گردانيده بود ، اول حكم دستگيرى و حبس و مصادره و غارت اموال هر صاحب مال و هر صاحب نفوذ كه سرى جنبان داشته بود و ديگر ده‌ها و بلكه صدها قانون جوراجور\r\n\r\n\r\n","description":"","footnote":"\r\n( 43 ) . كابينهء سيد ضياء را به اين خاطر كابينهء سياه مىگفتند كه هميشه سيد لباس سياه و عباى سياه پوشيده ، شال سياه مىبست و از طرف ديگر به خاطر بگير و ببندهائى كه از رجال و معتبرين كرده همه را به روز سياه نشانيده بود .\r\n( 44 ) . از جهت آنكه هرگز كابينه‌اش كمال نيافت و نتوانست هيأت دولت خود را تمام و كمال معرفى كند و جز مورد اعتماد اكثريت ضعيفى در مجلس قرار نگرفت .\r\n( 45 ) . غرض وثوق الدوله است كه مىگفتند با قرارداد معروف خود ايران را به دست صاحب منصب‌هاى انگليسى ميسپارد .\r\n","page_name":" 258 ","page_number":262},
  {"content":"\r\n\r\nو پسنديده و ناپسند كه در هر روز و شب تصويب كرده به سرعت و شدت به مرحلهء اجرا درمىآورد ، از جمله فقرات زير :\r\nهر كاسب بجز نانوا و كله‌پز و حمامى بايد دكان خود را اول آفتاب باز و اول غروب تعطيل بكند .\r\nهر ظهر و غروب بايد كسبه در پاى دكانهاى خود اذان بگويند .\r\nحمامى و خميرگير و كله‌پز كه استثنائا زودتر از ديگران صبح‌ها به سر كار مىروند بايد با خود چراغ يا فانوس حمل بكنند . « 46 »\r\nهيچ كاسب بجز بقال و پزنده و نانوا حق ندارد روزهاى جمعه دكان خود را باز و داد و ستد بكند .\r\nنان نكش ممنوع و نان سنگك خشك از دانه‌اى هشت سير « 47 » و نان تازه از يكى ده سير نبايد كمتر باشد . همچنين تافتون خشك از قرصه‌اى چهار سير و تازهء آن از پنج سير نبايد كمتر از ترازو بيرون بيايد .\r\nهر نانوا مكلف است براى زير نان‌ها كه از تنور بيرون مىآيد سكوى آجرى بسازد و نان را نبايد جلو مشترى و روى زمين و زير دست و پا بيندازد . « 48 »\r\nمنبرهاى نانواها بايد با متقال تميز پوشيده شده باشد و هر روز آن را شسته عوض بكنند .\r\nهر خوراكىفروش اعم از نانوا و قصاب و كله‌پز و آبگوشتى و كبابى و\r\n\r\n\r\n","description":"","footnote":"\r\n( 46 ) . اين حكم براى آن شده بود كه پليس و مأمورين حكومت نظامى كسبه را از غير كاسب تميز بگذارند كه بعدها اين عمل طعنه‌اى شد براى كسانى كه صبح‌ها دير به سر كار مىرفتند و همسايگان يا كارفرمايانشان مىگفتند : چراغت را خاموش كن ، به كنايهء اينكه ترا به جاى خميرگير به كار نگيرند !\r\n( 47 ) . هر سير معادل 75 گرم .\r\n( 48 ) . رسم بر اين بود كه نان از تنور بيرون آورده را جلو مشترى روى زمين مىانداختند به دو خاصيت و معنا . اول كه ريگهايش ريخته شده مشترى زحمت ريگ گرفتن نداشته باشد و ديگر كه معلوم كند نان براى چه كسى مىاندازد در هر صورت نان جز آن نبود كه ابتدا روى زمين و زير دست و پا مىافتاد و بعد به دست مشترى مىرسيد ، مگر نان‌هاى خصوصى براى مشتريان خاص كه يا بدستشان داده يا برايشان كنار سنگ‌كوب ( * ) ، گذاشته شود .\r\n( * ) . وسيله‌اى از قطعه الوارى كلفت به قد و پهناى دو وجب با دسته‌اى شبيه دسته بيل بلند كه با آن ريگهاى تنور را صاف ميكنند .\r\n","page_name":" 259 ","page_number":263},
  {"content":"\r\n\r\nدكان سنگكى اول بازار و منبرى براى انداختن و پهن كردن نان بر روى آن كه پس از حكم سيد ضياء دربارهء اين كه نانها را به روى زمين نيندازند تعبيه شده بود .\r\n\r\n","description":"","footnote":"","page_name":" 260 ","page_number":264},
  {"content":"\r\n\r\nيخنى « 49 » پز و فرنى « 50 » پز بايد كف دكان خود را آجر فرش بكند .\r\nتغارهاى خمير نانواها بايد رويشان با تنظيف « 51 » تميز پوشيده شده باشد .\r\nهر پزنده و خوراكىفروش بايد در دكان خود كاغذ شيره ماليدهء مگس‌كش بياويزد . « 52 »\r\nسطح خيابان مخصوص چهارپايان و گارى و درشكه و واگن و پياده‌روها مخصوص اياب و ذهاب پياده‌ها مىباشد و هيچ پياده حق ندارد از سواره‌رو خيابان عبور نمايد . سگ‌هاى خانگى بايد قلاده شده زنجير داشته باشند و در غير اين صورت در رديف سگ‌هاى ولگرد محسوب شده معدوم خواهند شد .\r\nهر بار شتر بوته سى شاهى و هر بار بوته الاغى پانزده شاهى و هر بار شترى پشكل دو قران و هر بار الاغى پشكل يك قران و هر گونى پهن و سوخت بايد دو عباسى عوارض بپرازد . « 53 »\r\nكبوتربازى اكيدا قدغن و پرندگان ديگر از قبيل طوطى ، بلبل ، قنارى و سهره و كرك بايد دور از انظار نگهدارى شوند .\r\nسر بريدن حيوانات امثال گوسفند و مرغ و خروس در انظار و ملأ عام به كلى ممنوع مىباشد .\r\nداد زدن اطراف كوچه‌ها توسط طواف ، دوره‌گرد ، طبقى ، كاسه‌بشقابى ، قبا\r\n\r\n\r\n","description":"","footnote":"\r\n( 49 ) . غذايى از گوشت و دنبهء فراوان بدون آب ، با سيب‌زمينى و گرد ليمو عمانى .\r\n( 50 ) . خوردنىاى از شير و آرد برنج و شكر و گلاب كه آرد برنج آن را در آب سرد حل كرده روى آتش مىگذارند و چون آرد پخته شد به آن شير اضافه نموده پس از افزودن شكر و گلاب مصرف مىكنند . اين خوردنى را بيشتر براى بيماران ترتيب ميدهند .\r\n( 51 ) . نوعى پارچه‌ى نازك ، رقيق‌تر از ململ .\r\n( 52 ) . هنوز مصرف داروى كشنده‌ى مگس متداول نشده بود . بنا بر اين براى رفع مگس كاغذ يا مقوايى را شيره ماليده آن را جلو دكان مىآويختند و چون مگس بر آن مىنشست چسبيده قادر به حركت نميگرديد .\r\n( 53 ) . هر سحر پشت دروازه‌ها چندين هزار شتر و الاغ كه سوخت شهر را حمل ميكردند جمع ميشدند كه مشمول حكم بالا گرديده واضح است براى كسانى كه از درماندگى به كار كندن بوته و جمع كردن پشكل بپردازند تسليم شدن به چنين عوارضى از زورشنوىها و احكام غير قابل تحمل بود .\r\nميگفتند عالمى سيد ضياء را پس از عزل در خواب مىبيند و از او سبب بركناريش سؤال مىكند .\r\nسيد در جواب مىگويد : مرا پشكل جمع‌كن‌ها از كار انداختند يعنى نفرين آنها مرا معزول كرد .\r\n","page_name":" 261 ","page_number":265},
  {"content":"\r\n\r\nارخلاقى « 54 » قفل و كليدى ، ميوه‌فروش ، گروديى و امثال آن و همچنين تعارف و اصرار كسبه به مشترى و بفرما زدن چلويى و آبگوشتى و غيره « 55 » ممنوع و همراه با جريمه و مجازات مىباشد .\r\nاز اين تاريخ كليهء احزاب منحل مىشود و تشكيل هر نوع جمعيت و دسته قدغن و متخلفين تحت تعقيب قانونى قرار خواهند گرفت .\r\nمصرف ترياك و شيره در انظار و قهوه‌خانه‌ها ممنوع و معتادين بايد در منازل و دار العلاج « 56 » ها رفع حاجت نمايند . همچنين خريد و فروش ترياك بىبند ( بىباندرول ) همراه با جريمه و مجازات مىباشد .\r\nهر كاسب بايد سنگهاى فلزى داشته باشد و آن را به نظر اداره اوزان بلديه « 57 » برساند . عموم فروشنده‌ها موظفند بر روى اجناس خود مقواى قيمت « 58 » نصب نمايند . شير و ماست و پنير و اجناس مرطوب و مايع را بايد با تنظيف از گرد و غبار و پشه و مگس حفظ نمايند . هيچكس از اهالى حق ندارد در معابر به دفع بول و غايط و قضاى حاجت بپردازد . عرق و شراب‌فروشى و پياله‌فروشى و هر نوع تحصيل و داد و ستد آن ممنوع و هيچكس نبايد اقدام به تهيه و معامله آن نمايد .\r\nتظاهرات مستانه ممنوع و متخلفين به سختى مجازات مىشوند .\r\nعربده‌كشى و آوازخوانى در كوچه و خيابان اكيدا ممنوع است .\r\nقداره‌كشى و نزاع و عربده‌كشى و حمل كارد ، چاقو ، قمه و قداره موجب مجازات‌هاى سنگين مىباشد .\r\nنابينايان بايد بازوبند از پارچهء زرد و عصا در دست داشته باشند .\r\n\r\n\r\n","description":"","footnote":"\r\n( 54 ) . ارخلاق يا ارخالق ، نيمتنه‌اى يقه هفت با يراق‌دوزى و مليله‌دوزى كه از ترمه و شال دوخته مىشد و ارخالقى دوره‌گردهائى كه خريدارشان بوده خود را قبا ارخلاقى داد ميزدند .\r\n( 55 ) . هر پزنده و غذافروشى با حاضر شدن غذايش شاگردى را جلو دكان براى بفرما زدن به رهگذران و جلب مشترى ميفرستاد .\r\n( 56 ) . دار العلاج اماكنى بود كه در اين زمان براى ترياكىها و شيره‌اىها در نقاط مختلف شهر بوجود آمده بود .\r\n( 57 ) . اداره بلديه كه با همين حكم تأسيس شده بود ، نام سابق شهردارى .\r\n( 58 ) . صورت قيمت ( اتيكت ) .\r\n","page_name":" 262 ","page_number":266},
  {"content":"\r\n\r\nسيد ضياء الدين طباطبائى نفر ششم از سمت چپ در سمت رئيس الوزراى كودتاى 1299 به اتفاق وزرا و رضا خان پهلوى در مقام وزير جنگ نفر اول از سمت چپ .\r\n\r\n","description":"","footnote":"","page_name":" 263 ","page_number":267},
  {"content":"\r\n\r\nچاروادارها نبايد چهارپايان خود را پراكنده رها نمايند و بايد آنها را قطار كرده منظم و پشت سر هم به راه اندازند و براى راندن آنها نبايد از چوب و سيخانك و زنجير و امثال آن استفاده بكنند .\r\nبار هر الاغ از بيست و پنج من و بار هر قاطر از چهل من و بار شتر از شصت من نبايد تجاوز كند .\r\nاجتماعات خيابانى قدغن و بيش از دو نفر نبايد با هم گفتگو بكنند .\r\nارباب قلم و مطبوعات بايد زبان و قلم خود را از هتاكى به اين و آن نگهدارى نمايند .\r\nمعركه‌گيرى ، مارگيرى ، تلكه‌گيرى ، گدايى ، كلاشى ، رمالى ، دعانويسى و ولگردى ممنوع و عاملين آن در صورت مشاهده دستگير و مجازات مىشوند .\r\nآب خزينه‌هاى حمام‌ها بايد همه هفته تعويض شود و تخلف از آن موجب تعطيل حمام مىگردد ، همچنين آويختن لنگ حمام به در و ديوار و جرز بيرون حمام اكيدا ممنوع مىباشد و كوره‌هاى حمام‌ها بايد از بام به بالا دودكش داشته باشند .\r\nهيچيك از كارگران حمام نبايد بدون لباس كامل از حمام خارج شده بوسيله لنگ در كوچه و بازار قدم بگذارند . « 59 »\r\nكم‌فروشى و گرانفروشى همراه با جرايم و جزاهاى سنگين مىباشد .\r\nگارىها و چهارچرخه‌ها بايد در شب چراغ و درشكه‌ها بايد نمره و بوق و چراغ داشته باشند .\r\nحد اكثر مسافر درشكه سه نفر و ظرفيت گارى چهارچرخه اسبى يك خروار و نيم بار و ظرفيت چرخ‌دستى پنجاه من مىباشد .\r\nقصاب بايد روپوش سفيد به تن داشته در دكان خود را با سيم تورى پوشيده روى گوشتها را با پارچه‌ى سفيد بپوشاند .\r\nغير از قصاب و دواخانه بقيه كسبه بايد در دكاكين خود را رنگ سبز بكنند ،\r\n\r\n\r\n","description":"","footnote":"\r\n( 59 ) . رسم بود كه هنگام كار ، كارگران حمام لنگى به كمر و لنگى به روى شانه مىانداختند و به اين صورت از حمام بيرون مىآمدند .\r\n","page_name":" 264 ","page_number":268},
  {"content":"\r\n\r\n( رنگ دكانهاى قصابى و دوافروشى سفيد مىباشد ) .\r\nهمچنين از اقدامات و قوانين حكومت سه ماهه‌ى حكومت او بود :\r\nپوشانيدن مجارى آب و نصب فانوس‌هاى نفتى در معابر جهت روشنايى شب‌ها و استخدام سپور « 60 » ، آب‌پاشى خيابان‌ها . بستن سينماها و تماشاخانه‌ها و عرق‌فروشىها و فاحشه‌خانه‌ها ، انتقال فواحش از محلات داخل شهر ، مانند محلات چاله‌سيلابى « 61 » ، محلهء عرب‌ها « 62 » ، كوچهء پشت بدنه « 63 » ، گودهاى كوره‌پزخانه‌ها ، كوچه قجرها « 64 » ، كوچه ارمنىها « 65 » ، و گذر قاطرچىها به شهر نو « 66 » و تعيين سه قران تاكس « 67 » رسمى براى هر نوبت تمتّع « 68 » با آنها و دوازده قران براى متعه‌ى شب تا صبح بنام شب‌خوابى يعنى تا صبح ، و ديگر ، پوشانيدن نشيمن مستراح‌ها با مبال فرنگى « 69 » . مراقبت در تعويض آب حوض‌هاى لولئين‌خانه‌ها ، كشيدن لجن آب‌انبار ميرزا موسى « 70 » كه شايد از زمان ساختمان تا آنروزگار\r\n\r\n\r\n","description":"","footnote":"\r\n( 60 ) . رفتگر ، نظافتچى .\r\n( 61 ) . كوچه‌اى در جنوب شهر در يكى از چند چاله‌ى معروف تهران به نام چاله ميدان ، چاله حصار و چاله سيلابى كه خاك‌هاى آنها را در زمان صفويه براى ساختمان برج و باروى شهر برداشته بودند .\r\n( 62 ) . محله‌اى در شرق خيابان ناصريه كه عده‌اى بدنام در آن خانه داشتند .\r\n( 63 ) . كوچه‌اى در شمال خيابان مولوى نزديك چهارراه مولوى .\r\n( 64 ) . كوچهء آبشار فعلى كه زنان رانده شده از دربار قاجاريه ابتدا در آن محبت‌خانه‌هايى بوجود آورده بودند كه ديگران هم بر آنها تأسى كرده ساختمان‌ها و اماكنى بر آن افزودند و به صورت عشرتگاه درآمد كه با حكم سيد ضياء ساكنان آن به شهر نو منتقل شدند .\r\n( 65 ) . انتهاى بازار دروازه به طرف غرب ، دنبالهء همين كوچه به طرف گذر لوطى صالح .\r\n( 66 ) . محله‌اى جديد الاحداث در جنوب غرب تهران ، ضلع جنوب غربى ميدان قزوين فعلى .\r\n( 67 ) . با همين حكم بود كه با نرخ به ( تاكس ) تبديل شده ، در واقع اصطلاح تاكس و تاكسى از اين قانون و اين زمان بود كه ظهور يافته در دهان‌ها افتاد و در تاكسى نيز به كار گرفته شد .\r\n( 68 ) . در تشكيل محله‌ى مزبور استناد دولت سيد ضياء به قانون متعة و تمتع بود و براى جلوگيرى از منع شرعى سند آن ارائه شد و بردن نامش كه عربى و دشوار بود به ( سيگاركشى ) تبديل گرفت و بمرور كه مفاسد ديگر مثل همخودخواهى در آن راه يافت به آن نيز اسم چپق‌كشى داده شد .\r\n( 69 ) . لگن‌هاى مستراحى از جنس آهن سياه با دهانه‌اى فراخ و انتهايى تنگ كه در زير مخرج آن دريچه‌اى قرار گرفته بود كه با ريختن فضولات باز و بسته مىشد . خاصيت اين مستراح اين بود كه خطر سقوط افراد در مستراح را از بين برده ضمنا كثافات آن با خودشوئى از نظر دور شده خيرمقدم ديگران نميگرديد !\r\n( 70 ) . آب‌انبار سيد اسماعيل كه به نام آب‌انبار ميرزا موسى شهرت يافته بود . از بناهائى معتبر كه شرحش خواهد آمد .\r\n","page_name":" 265 ","page_number":269},
  {"content":"\r\n\r\nكشيده نشده بود . تأسيس رختشوخانه‌ها « 71 » در چند نقطهء شهر ، قدغن ريختن آب و كثافات و آب حوض و آب رخت و آب ظرف و امثال آن در كوچه و جوىها .\r\nقدغن كردن رختشويى و ظرف‌شويى بر سر نهرها . جلوگيرى از شستشوى جنازه‌ى اموات در خانه‌ها و دفن متوفيات در منازل و مساجد و امام‌زاده‌اى داخل شهر . بيرون راندن گاوداران و دامداران از شهر به حومه . شكستن بست « 72 » خانه‌هاى اعيان ، علما و امامزاده‌ها . سانسور شديد و توقيف نشريات بدزبان ، قدغن كردن نقالى ، سخنورى « 73 » ، معركه‌گيرى « 74 » ، مسئله‌گويى « 75 » ، لوطى عنترى ، حقه‌بازى ، پرده شمايلى « 76 » ، خرس رقصانى و ده‌ها قانون ديگر در تعقيب و جرايم رشوه و دزدى و تأكيد در تعيين تكليف شاكى و متشاكى در عدليه ظرف چهل و هشت ساعت و تعقيب مأموران خاطى و كارشكن و دزد و خائن و جلوگيرى از دفع الوقت در ادارات و نصب صندوق شكايات و ديگر قوانين ، همراه با انتخاب و استخدام مأموران شديد و غليظ جهت اجراى قوانين و شدت عمل و نظارت كامل در مجازات متخلفين كه با همهء تشنگى مردم به اصلاحات ، اندك اندك عرصه را به عالى و دانى تنگ مينمود . با ذكر يكى دو نمونه از قوانين و اجراى\r\n\r\n\r\n","description":"","footnote":"\r\n( 71 ) . اماكنى حياط مانند در سرآبها با حوض آب و جايگاههايى طشت‌مانند از ساروج جهت رختشويى كه آبشان در چاه آب فرو مىريخت و به خارج شهر منتقل مىشد . چه ، زنها غالبا رختها و ظرفهاى خود را در جويها و نهرها و آبهايى كه به كار شربشان مىآمد مىشستند .\r\n( 72 ) . سر طويله يا جلو خان و خانه هر اعيان و مجتهد به نام بست خوانده مىشد . چنان كه مجرمى مىتوانست خود را به آنجا برساند از هر نوع گزند و مجازات در امان مىماند . همچنين بود دالان و كوچه و صحن و حرم امامزاده‌ها كه بست خوانده مىشد .\r\n( 73 ) . جلساتى متشكل از جمعى شعرشناس كه دو مبارز سخنور يعنى شعردان و حافظ شعر آن را اداره كرده ديگران را سرگرم مىساختند .\r\n( 74 ) . جمع كردن و سرگرم ساختن مردم را به هر طريق از قصه‌گويى و مرثيه‌خوانى و شعبده‌بازى و امثال آن را معركه‌گيرى مىگفتند .\r\n( 75 ) . معركه‌هاى مذهبى كه اول در آن توضيح مسايل شرعى ميشد و در آخر تلكه مىكردند .\r\n( 76 ) . مرثيه‌خوانى كه به صورت اعجازخوانى و روضه‌خوانى در حالت تجسم صحنه‌هاى مورد ذكر با نشان دادن صورت وقايع آن كه در پرده آمده باشد .\r\n","page_name":" 266 ","page_number":270},
  {"content":"\r\n\r\nنفر نشسته احمد شاه و نفر ايستاده محمد حسن ميرزا وليعهد .\r\n\r\n","description":"","footnote":"","page_name":" 267 ","page_number":271},
  {"content":"\r\n\r\nآنها و عكس العمل مردم كه ذيلا ميآيد :\r\n\r\nقبض جريمه !\r\nغلامحسين خان توتونى يكى از كسبهء معروف و معتبر بازار بود كه روزى هنگام ادرار كنار كوچه با استكان دستش كه براى استبرا برده بود « 77 » گرفتار آژان « 78 » پست شده جلب به كميسرى « 79 » مىشود ، صاحب منصب كشيك كه هم خودش قاضى و خودش مجرى و هم تحويلدار بوده برايش پنج تومان و دو قران « 80 » قبض جريمه صادر مىكند . غلامحسين خان ابتدا متوسل به شخصيت خود و سرشناسى در كميسرى شده طفره ميرود و چون چاره را ناچار ميبيند پنج تومان و دو قران يك طرف ميز و همين مبلغ طرف ديگر ميز گذاشته قبض ديگرى نيز مطالبه مىكند .\r\nصاحب منصب وقتى وجه دوم را مشاهده مىكند و برايش جوياى سبب مىشود ، جواب ميشنود كه در حين عمل بادى هم از مخلص صادر شد كه مأمور شما زير سبيلى رد كرده آن را به عرض نرسانيده ، خواستم چيزى از شما نزد ما نمانده باشد !\r\nچون موضوع جنبهء اهانت پيدا مىكند صاحب منصب با عصبانيت و تا آنكه تنبيه او را با نقره‌داغ « 81 » كرده باشد قبض دوم را هم مهر مىكند ، اما كار به اينجا خاتمه نيافته وقتى غلامحسين خان قبض‌ها را در جيب مينهد ميگويد : اكنون كه مسلم شد باد نيز موجب جريمه مىشود مىخواهم يك قبض هم براى حرفى كه مىزنم صادر نمائى و از قول من به آن پفيوزى كه حكم نشاشيدن كرده است بگويى : اول بايد مبالش را مىساختى دوم حكمش را مىكردى !\r\n\r\n\r\n","description":"","footnote":"\r\n( 77 ) . كسبه چون محلى براى رفع حاجت در اختيارشان نبود هر يك استكان يا جام كوچكى مخصوص اين كار داشتند كه كنار كوچه ادرار كرده با آن تطهير ميكردند .\r\n( 78 ) . پاسبان ، پليس .\r\n( 79 ) . كلانترى .\r\n( 80 ) . معمولا اين گونه جرايم را پنج تومان و دو قران قبض مىنوشتند كه گويا دو قران خرج كار و پنج تومان ماندهء خالص آن باشد .\r\n( 81 ) . تنبيهاتى كه از جانب پول و جريمه و امثال آن انجام شود ، داغى كه از اين جهت به دل بنشيند .\r\n","page_name":" 268 ","page_number":272},
  {"content":"\r\n\r\n\r\nشراب ناب !\r\nاگر ماجراى بالا حد عصبانيت مردم را در صدور و اجراى اين گونه قوانين مىرساند ، واقعه زير اجراى محكم احكام و ترس مردم را از سرپيچى آن معلوم مىكند به اين قرار : چون انداختن و كشيدن و فروش عرق و شراب قدغن اكيد مىشود و براى هر شيشه‌ى آن تا دوازده تومان جريمه معين مىگردد و چون قسمت اعظم تهيه‌كنندگان آن را كليمىهاى ترسو تشكيل مىدادند ، ناچار تا گرفتار طمع و معاملهء آن نشوند تمام خمره‌ها و شيشه و اسباب اثاثهء آن را شكسته نابود ميكنند .\r\nدر چنين وضع و حالى آخر شبى چند تن از لشوش به در خانه يكى از آنها به نام سليمان رفته مطالبه دوا « 82 » مىكنند و هر چه سليمان قسم و آيه مىخورد و موسى و محمد را شفيع مىآورد كه همه را از بين برده در چاه ريخته است باور نمىكنند تا آنجا كه كار به شتم و ضرب رسيده ، زير مشت و لگدش مىاندازند .\r\nناچار سليمان وادار به تسليم مىشود به شرطى كه او را دچار دردسر نكرده به كسى اظهار ننمايند و اين دفعهء آخرشان باشد و جهت فرار از دست آنها برگشته زاد و رودش را كه خوابيده بوده‌اند بيدار نموده بر سر لگنشان نشانيده به زحمت از بول آنها شيشه‌اى فراهم كرده به نام شراب سفيد تحويل مىدهد و سفارش مىكند كه در جاى گرم بوده و تا كنار يخ نگذارند به مصرف نرسانند ! و تا شب روز بعد همچنان در هول و هراس بسر مىبرد كه مبادا از كم و كيف آن مطلع شده خانه را بر سرش خراب بكنند ، اما چون شب مىرسد آنها را مينگرد كه هنوز در را باز نكرده صدا به گله و شكايت بلند مىكنند ، او كه چنان شرابى داشته چرا تا آنوقت به آنها نداده است و چقدر از محبتش اظهار امتنان نموده از سر همان درخواست مىكنند !\r\n\r\nپشكل جمع‌كن‌ها مرا معزول كردند !\r\nبعد از سقوط و اخراج سيد ضياء الدين شبى كسى او را بخواب ميبيند و از وى\r\n\r\n\r\n","description":"","footnote":"\r\n( 82 ) . عرق و شراب را دوا مىگفتند ، دواى قرمز ، دواى سفيد . نام ديگر آن نجسى بود كه غير\r\n","page_name":" 269 ","page_number":273},
  {"content":"\r\n\r\nسؤال مىكند تو به آن قدرت را چه كسى توانست معزول بكند ؟ و سيد جواب ميدهد : پشكل جمع‌كن‌ها ! و تعبير سخنش هم عوارضى بوده كه وى به روى پشكل جمع‌كن‌ها كه براى هر كيسه پشكل بايد دو عباسى عوارض بدهند وضع كرده بود .\r\n\r\nقهوه‌خانهء عرش\r\nيكى ديگر از اماكن تهران در خيابان چراغ برق ، قهوه‌خانه‌اى در بالاخانه‌اى نرسيده به پامنار بود كه « قهوه‌خانهء عرش » ش مىگفتند و نام عرش را از آن جهت گرفته بود كه تنها قهوه‌خانه‌اى در مرتبه فوقانى بود و ديگر تنها ساختمان دو طبقه در تمام شهر كه بر خيابان ساخته شده بود . « 83 » اين قهوه‌خانه در دو اتاق تو در تو با پله‌هايى باريك و بلند بود كه پنجرهء يك اتاق آن به طرف خيابان باز شده مركز شبانه‌روزى ترياكىها و شيره‌اىها كه در آن جمع مىشدند بود و تعطيل‌پذير نميگرديد . به اين معنى كه از صبح تا شب ترياكىهاى محل در آن جمع مىشدند و از آخر شب به بعد عرق‌خورهاى ترياكى شب‌زنده‌دار جهت خمارشكن به آن رو مىآوردند و از نيمه شب به بعد تشكچه‌هاى شيره‌اىها گسترده شده ، نگارىهاى چراغ‌هاى شيره بدست ساقىهاى آن مىآمد بعد از همه كه شب خواب‌ها « 84 » را بايد بخوابانند . اما آنچه بعد از معرفى و وصف قهوه‌خانه موضوع سخن مىباشد ، تاريخچه ترياكى شدن بعضى از قدّيس‌جامه‌گان و منبرىها و عموميت يافتن آن در نزد آنان مىباشد كه تا آن روز در زمره اعمال ناروا شناخته شده يا مخفى انجام يافته كسى از آن مطلع نمىگرديد و از آن پس آشكارا و علنى شده حتى صورت پسنديده به خود گرفت . « 85 »\r\n\r\n\r\n","description":"","footnote":"\r\nمصرف‌كنندگان به آن مىگفتند .\r\n( 83 ) . دكاكين تماما يك طبقه بود و هنوز دو اشكوبه ( طبقه ) و سه اشكوبه‌سازى بر خيابان معمول نشده بود .\r\n( 84 ) . ساقى يعنى آنكه نگارى را آمادهء كشيدن مىكند و به دهن مشترى ميگذارد . شب خواب قهوه‌خانه ، افراد بىخانمان كه شب در قهوه‌خانه خوابيده پول مختصرى پرداخت كنند .\r\n( 85 ) . در آن زمان و خيلى پيش از آن ترياك و مصرف آن نه تنها منع و عيب نداشت ، بلكه دستور معالجه‌ى هر گونه مرض ظاهر و باطن شناخته شده تا آنجا كه در سحرهاى ماه رمضان پس از مناجات و اذان سحر كه بعد از آن خوردن و آشاميدن ممنوع ميگرديد نوشيدن آب و استفاده‌ى\r\n","page_name":" 270 ","page_number":274},
  {"content":"\r\n\r\n\r\nملكوت ترياك\r\nوقتى يكى از گويندگان گمنام كه جز مجالس يك ده شاهى يك قران نداشت و پول به مضاربه و مثل آن ميداده است . يكى از بدهكارانش چندى در تأديه بدهيش تأخير و خود را پنهان مىكند تا آنكه مكانش را در قهوه‌خانه عرش يافته بسراغش ميرود و با سماجت مطالبه طلب مىكند و چون خشونتش از حد ميگذرد ، هم‌منقلىهاى بدهكار احاطه‌اش كرده ، نشانيده چايى به دستش داده تعارفش به ترياك نموده چند بست پياپى به كامش ميكنند و مهلتى براى بدهكار بدست ميآورند و در عوض معاملهء قرض خوش‌بهره‌اى برايش با قهوه‌چى انجام ميدهند .\r\nاز طرف ديگر يكى دو ساعت پس از آن مجلس ترحيم پيرمرد ترياكىاى كه در اثر نرسيدن ترياك كه پسرهايش از او بريده فوت كرده بوده است داشته و اين احوال كه تكليف طلبش با بدهكار اول معلوم و معاملهء نان و آب‌دارى هم با بدهكار دوم يعنى قهوه‌چى منعقد نموده و از نشئه ترياك سرمست بوده روانه مجلس ختم شده ، طبق معمول كه بايد سخنگوى مجلس ترحيم معايب متوفا را محاسن جلوه داده محاسنش را بزرگ بكند ، شروع به گشودن منبر در چگونگى توحيد نموده ، از اشياء كه همه « ناطقند و گويا ليكن به زبان بىزبانى » و آنكه اين نطق و بيان آنها جمله در حمد و تسبيح پروردگار مىباشد و چه و فلان تا آنجا كه مىگويد : اين صداى باد نيست مگر آنكه در جولان فرياد هوهو برمىآورد و آب كه در حركت له‌له نموده الله الله مىگويد آتش كه از زبانه نغمهء جلى جلى و خفى خفى سر ميدهد تا طفل در گهواره كه از گريه و هق هق خود حق حق و گوسفند و بره از بع بع خود حى حى و هر جانور كه از اصوات و الحان خود ، نامى از نام‌هاى پروردگار ، مانند رحيم ، حكيم ، امين ، مبين ، فرد و احد و صمد و مانند آن به زبان مىآورد و آخر كه برگ درختان از برخورد به هم نالهء العفو و كدوى تار و مزمار ضجّهء غفور و غفار و گلوى نى كه سوز سبحان و رحمان و آواز دلى دلى كه آواى وى وى او كه در معنى هو مىباشد و صداى چپق و قليان كه ذكر وفى و غفران و\r\n\r\n\r\n","description":"","footnote":"\r\nترياك مجاز معلوم شده بود ، چنانچه اذان مؤذنين با جمله‌ى ( آب است و ترياك ) خاتمه ميگرفت و عيبش فقط اين بود كه ترياكى سست و بيكاره و بىخيال معرفى شده و اين كه عمل عوام الناس معلوم شده از چنان افراد نميتوانسته مشاهده بكنند !\r\n","page_name":" 271 ","page_number":275},
  {"content":"\r\n\r\nحقه وافور از جيرجير خويش فرياد يا مجيب و يا مجير بركشيده ترياكيان را شنگول وحدانيت رب الارباب نموده در خلسهء لم يلد و لم يولدى مىبرد ، و در ( گريز جمع كردن منبر ) متوفا را مردهء حميد سعيدى توصيف مىكند كه ناله‌هاى احتضارش جز ذكر غفار و قهار و قرقر تخته‌هاى تابوتش غير از اقرار به وحدانيت خدا و رسالت رسولش محمد و حشر و نشر و ايمان و اعتقاد نبوده است و منبرى باز كرده به هم مىآورد و آنچنان مرده‌اى تطهير كرده و تحويل مىدهد كه مجلسيان را انگشت به دهان زبان‌آورى و وادار به احسنت و آفرين خود ساخته نامش به اندك زمانى در دهان‌ها افتاده مجلسش تا پنج تومان و زيادتر بالا مىرود و همان اتفاق باعث مىشود تا اكثر همكارانش نيز كه سبب پيشرفت او را استعمال ترياك تصور مىكنند متلمذ ترياك شده ، اختفا و كراهتش از ميان رفته مردم نيز سر به پيرويشان سپرده ، همگانى و علنى شده ، تا آنجا كه دور از ممنوعيت مسائل شرعيه بشود . تقليد اين جماعت از يكديگر خلاصه به اين فقره نميگرديد كه در كل شئونشان ريشه دوانيده بود ، در آن حد كه هر آينه طرف علاقه و اعتقادى را با ظاهر غيرعادى ، مثلا با سربند شوريده يا با نعلين نك پنجه مينگريستند همه سربند خود شوريده پيچيده نعلين كوتاه نك پنجه مىپوشيدند تا آنجا كه چون در تبريز صاحب مريدى را كه به علت ورم بيضه پاهاى خود گشاد گشاد ميگذاشته ميشنوند ، بتصور اينكه لابد زيادى مريدش بخاطر غرىاش مىباشد اكثرشان گشاد گشاد راه رفتند .\r\n\r\nبرقى . . . تمام ميكنم !\r\nديگر از دكاكين خيابان چراغ برق سمسارى « 86 » ميرزا موسى نرسيده به مسجد سراج الملك بود كه داراى واقعهء جالب زير مىباشد : سمسارى از دكان‌هايى بود كه غالبا اشياء و اجناس آن را خارج از دكان بساط مىكردند و دكان سمسار تقريبا جايى كه صاحب او نه از آن به صورت دكان ، بلكه بخاصيت انبار و زوايد استفاده مينمود . چون معمولا صاحبان اين شغل دكان‌هاى خود را در نقاط خلوت\r\n\r\n\r\n","description":"","footnote":"\r\n( 86 ) . خريدار و فروشندهء اشياء دست دوم .\r\n","page_name":" 272 ","page_number":276},
  {"content":"\r\n\r\nانتخاب مىكردند و اطراف دكاكين آنها نيز طفيليشان بود كه از در و ديوار و جرز و معبر و زمين و هواى آن مىتوانستند براى نمايش اجناس خود بهره ببرند .\r\nترتيب بساط كردن آنها هم به اين صورت انجام مىگرفت كه اشياء لوكس سنگين‌وزن و گرانقيمت مانند ، ظروف نقره ، نوربلين و ورشو و بلور و آنتيك « 87 » را منبر مانند داخل دكان روى ميز و عسلىها و لاله ، تك پايه ، سه شاخه ، جار « 88 » و چينىجات ارزان‌تر را جلوتر آنها چيده و كم‌بهاتر از آنها مانند ، مس و مفرغ و اشياء غير شكستنى را بيرون دكان بساط مىكردند « 89 » و قالى و قاليچه و گليم و نمد و امثال آن را كه پاى جرزهاى دو طرف بالا برده بر ديوارهاى دو سمت آويخته در معرض نمايش مىگذاشتند و ميز و صندلى و نيمكت و تختخواب و اين گونه اشياء را مقابل دكان يا درازى معبر يا نزديك جوى پياده‌رو و مثل آن مىگذاشتند كه شايد يك سمسار به اندازهء چند كاسب اطراف خود را اشغال مىكرد و ميرزا موسى يكى از آنها بود كه تا روى جوى خيابان بساط مينمود .\r\nطرف عصر يكى از روزها كه ميرزا موسى جلو دكان خود بر روى چهارپايه نشسته چپق ميكشيده است ، ناگهان چشمش به تخت فنرى مقابلش مىافتد كه بالا و پائين ميرود ! اول به گمان آنكه سگى يا گربه‌اى زير آن بازى مىكند توجه نميكند ، اما وقتى حركت تخت را منظم مينگرد و صداى انسان از زير آن ميشنود جلو رفته نظر به زير تخت مىاندازد و با كمال تعجب زن و مردى را در زير آن مشاهده مىكند كه . . . ! كامروائى ميكنند ، اما تا به چپ و راست مينگرد كه چوب و چيزى بدست آورده حق نانجيب‌ها را كف دستشان بگذارد و بناى ناسزا و بد و بيراه مينهد ، صداى مرد بگوشش مىخورد كه ملتمسانه ميگويد : ميرزا موسى جان ، دورت بگردم كمى دست نگه دار ، زبان به دهان بگير برقى . . . تمام ميكنم : حرفى كه مثلى شده بعدها درباره‌ى كارهاى دستپاچگى به كار گرفته شد . « 90 »\r\n\r\n\r\n","description":"","footnote":"\r\n( 87 ) . عتيقه ، قديمى و گرانقيمت .\r\n( 88 ) . چراغهاى پايه‌بلند حباب‌دار پر بها . چهلچراغ و لاله‌هاى چند شمعى .\r\n( 89 ) . گشودن و پهن كردن و در نمايش گذاردن اجناس . بساط به مفهوم اشيايى كه روى زمين بگسترند .\r\n( 90 ) . سخنى كه اولا درك سرعت برق را پس از ديدن آن در افهام مىرساند و ديگر حد خلوتى ، كه در عصر آن بتواند چنان صورتى رخ داده رهگذرى نباشد متوجه بشود !\r\n","page_name":" 273 ","page_number":277},
  {"content":"\r\n\r\nدر تعقيب شغل سمسارى بايد گفته شود : شاغلان آن از صبورترين و پر حوصله‌ترين كسبه‌اى بودند كه ديده مىشدند . چه از گشودن تا بستن دكان جز جهت قضاى حاجت از دكان و پاى بساط كنار نمىرفتند و چه بسا كه بول و غايط خود را در سلف‌دانى « 91 » و كنيف « 92 » و مثل آن زير عبا و عقب دكان مىكردند و چه زياد ماه تا ماه دشت و فتحى « 93 » ننموده خم به ابرو نمىآوردند و بدون تفاوت صبح آمده شب باز مىگشتند ، در شباهت كامل به عنكبوت كه در صيد مگس روز و هفته‌ها بىحركت ميماند و استقامت و حوصلهء پايداريشان از سبب داستانى كه از گذشتگان آويزهء گوش مىداشتند و دلخوشيشان اينكه در هر صورت يكى دو معامله در ماه و سال مخارجشانرا تأمين و چشم و گوش بستگى و گرفتارى و استيصال يكى دو فروشنده و خريدار بارشان بار مىكند .\r\n\r\nكاسب بايد پاشكسته باشد\r\nبه گوششان بود كه وقتى زنى دسته هاون فلزىاى را به پيش سمسارى براى فروش مىبرد و بعد از ختم معامله مىگويد : هاون آن را هم دارد كه بعدا مىآورد و پس از رفتن زن ، سمسار متوجه مىشود دسته هاون طلا مىباشد ، تا روزى كه سمسار براى امرى از دكان خارج بوده زن هاون آن را نيز آورده چون سمسار را نمىبيند به دكان پهلودستى يعنى همكار او ميفروشد و وقتى سمسار آمده از جريان مطلع مىشود با دستهء هاون محكم به قلم پاى خود كوبيده مىگويد : اگر پايم شكسته از دكان بيرون نرفته بودم هاون طلا از دستم نرفته بود ! و از آن زمان جملهء ( كاسب بايد پا شكسته باشد ) از دستور كارى اهل اين فن مىشود .\r\nهمچنين جمله‌ى ( مشترى خبر نمىكند ) و مطلب ( اقبال فقط يك مرتبه در\r\n\r\n\r\n","description":"","footnote":"\r\n( 91 ) . گلدان مانندى برنجى با درى شبيه به دهانه قيف كه داخل آن خاكستر ريخته آب دهان مىانداختند ، ابزارى كه زيادتر به كار پيران و مريض‌هايى كه به خلط و درد سينه مبتلا بودند مىآمد .\r\n( 92 ) . ظرفى از سفال يا مس و برنج و حلبى شبيه كلاه شاپو با ته مدور كه ته گهواره گذاشته تشك سوراخ‌دارى روى آن مىانداختند و ماتحت بچه را روى آن قرار ميدادند و براى اينكه طفل نجنبد و جابجا نشود او را به گهواره محكم مىبستند .\r\n( 93 ) . داد و ستد .\r\n","page_name":" 274 ","page_number":278},
  {"content":"\r\n\r\nخانهء آدم را مىزند ) بر اين كه : اقبال به در دكان كسى رفت ديد نيست ، پرسيد ؟\r\nگفتند : به خانه‌اش رفته . به خانه‌اش رفت گفتند : به حمام رفته . به حمام رفته سراغش گرفت ؟ گفتند به قمارخانه رفته است . گفت ديگر حوصلهء تا آنجا رفتن را ندارم و در خانهء بغلى را كوبيد و امثال اين‌ها كه هر كاسب مخصوصا طبقه سمسار را پاگير مىنمود . از آنجا كه اين دسته شغلى داشتند به قول معروف « گم » كه گاهى يك معاملهء آن امكان داشت بىنيازشان نموده از نيست ، هستشان بكند .\r\n\r\n","description":"","footnote":"","page_name":" 275 ","page_number":279},
  {"content":"\r\n\r\n\r\nخيابان لاله‌زار\r\nديگر از خيابان‌هاى معروف تهران ، خيابان لاله‌زار بود كه بىكاره‌ها طول آن را هشتصد قدم تعيين كرده بودند كه از ميدان توپخانه شروع شده به سه راه لاله‌زار « 1 » مىرسيد . اين خيابان از آنجا لاله‌زار نام گرفته بود كه قسمت شرق آن تا فيلخانه « 2 » و غرب آن يكسره تا خيابان علاء الدوله « 3 » باغ خالصه‌ى پر دار و درخت‌هاى مصفايى بوده كه لاله‌هاى خودرو در آن ميروئيده و با نرده‌هاى چوبىاش از جمله تفرجگاه‌ها به حساب مىآمده است ، تا پس از مراجعت ناصر الدين شاه از سفر اول فرنگ كه در آنجاها خيابان‌كشىهاى مرتب و ميدان‌هاى وسيع ديده بوده است خيابان مذكور ( لاله‌زار ) را از وسط آن گذرانده در صدد تشكيل شانزه ليزه‌اى « 4 » در پايتخت برميآمد و جهت اين كار حصار و نرده‌هاى آن خراب مىشود و درختهاى آن افتاده زير ديگهاى آشپزخانه‌ها ميرود و چون صورت نازيبا پيدا مىكند ، زمين‌هاى آن ميان اطرافيان او تقسيم مىشود كه قسمت قابل توجهى از آن هم نصيب ميرزا على اصغر خان « اتابك » شده ( پارك اتابك ) و بقيه با ساختمان و بىساختمان ميان وراث تصاحب‌كنندگان اوليه دست به دست ميگردد\r\n\r\n\r\n","description":"","footnote":"\r\n( 1 ) . آخر لاله‌زار به خيابان استانبول ختم مىگرديد و لاله‌زار نو آن قسمت از اين خيابان به طرف شمال است كه بعدا كشيده شده به شاهرضا پيوست .\r\n( 2 ) . شمال خيابان اكباتان نرسيده به اداره تلفن ، باغ وحش سابق ، قسمتى از لاله‌زار ، واگن‌خانه بود .\r\n( 3 ) . خيابان فردوسى .\r\n( 4 ) . خيابانى معروف در پاريس .\r\n","page_name":" 276 ","page_number":280},
  {"content":"\r\n\r\nخيابان لاله‌زار ، با خط واگن كه در طرف راست سطح آن و گراند هتل در سمت چپ آن ، در محلى كه اتومبيلى در وسط خيابان ديده مىشود ، با تيرهاى چوبى برق ، با سه سيم فاز و نول بنام شاه سيم و تيرهاى چدنى تلگراف كه طرف راست آن مىباشد .\r\n\r\n","description":"","footnote":"","page_name":" 277 ","page_number":281},
  {"content":"\r\n\r\nكه شايد هنوز از قباله‌هاى يك سهم از هزار و پانصد و دو هزار سهم باغ لاله‌زار در دست ورثهء چهارم پنجم در محاضر معامله مىشود .\r\n\r\nخيابان عشاق\r\nنام دو خيابان لاله‌زار ، خيابان عشاق بود كه از بهترين تفريحگاهها و نيكوترين محل چشم‌چرانى و عشقبازى و كاميابى فكلىها و زن و مردهاى جلوه‌گر « 5 » بشمار مىآمد و اول خيابانى كه در آن تآتر و سينما و هتل بوجود آمده « عشقى و عارف » « 6 » بهترين نمايشنامه‌هاى خود را در سالن گراند هتل « 7 » آن به معرض تماشا گذارده سينماهاى آن ( پردهء سيم‌نما ) « 8 » براى مردم آورده زنان و پسران خودفروش محل عرضه و پاتوقشان شد .\r\nاز طرف عصر دسته دسته مردم اهل دل رو به اين خيابان مىآوردند زيرا گذشته از ابنيهء عاليه و عمارات رفيعه و مغازه‌هاى شيك و لوكس‌فروشيهاى ديدنى كه در آن بوجود آمده بود زيباترين خانمهاى شوخ و شنگ و رعناترين پسران دلربا نيز از اين ساعات رو به آن مىآوردند و شيكپوشترين مردان و آلامد « 9 » ترين جوانان در اين خيابان ديده مىشدند .\r\n\r\n\r\n","description":"","footnote":"\r\n( 5 ) . اهل مد و آرايش ، خودآرا ، ظاهرساز ، دلفريب .\r\n( 6 ) . دو شاعر ملى و انقلابى كه نمايشهاى شور افكن وطنى همراه با شعرها و تصنيفهاى مهيّج مىساختند و خود در نقش‌هاى اول آنها به روى صحنه مىآمدند . نمايشنامه‌هايى كه بيشتر با زبان شعر تهيه و اجرا مىشدند از آن جمله بود نمايشنامه‌هاى : ايوان مداين عشقى در اين مطلع :\r\n ديشب كه مرا حب وطن در نظر آمد * ديدم كه زنى با كفن از قبر درآمد \r\n سر از خاك بدر كرد ، به اطراف نظر كرد * اين خرابه قبرستان نه ايران ماست \r\n اين خرابه ايران نيست ، ايران كجاست ؟ \r\n( 7 ) . اولين هتل آبرومند به سبك اروپايى در ايران با سالنى زيبا و طارمىاى در جلو ايوان يا راهرو مرتبهء دوم كه ابتدا جهت رقص و ناهارخورى اختصاص يافت و سپس سالن بالماسكه و نمايش شد و چندى نيز صورت سينما به خود گرفت .\r\n( 8 ) . سينما را « سيم‌نما » مىگفتند ، شايد به تصور آن كه تصوير آن از ميان سيم ظاهر مىشود ، از آنجا كه سيم با ظهور برق از اشياء عجيبى مجسم شده بود كه هر عمل از آن صادر مىگرديد .\r\n( 9 ) . آخرين مد ، تازه ، شيك ، پز نوظهور .\r\n","page_name":" 278 ","page_number":282},
  {"content":"\r\n\r\nكتهاى بلند پشت‌چاك دو تكمه‌اى « 10 » يقه باريك و دميسيزونهاى « 11 » چسبان ، با شلوارهاى تنگ لوله تفنگى و پيراهنهاى يقه‌دار آهارى لردى « 12 » سفيد كه تسمهء كراوات از دور آنها نمايان مىگرديد ، با كلاههاى مقوايى ماهوت « 13 » كه فكلىها « 14 » و اعيان و رجال پوشيده بر سر مىگذاشتند در اين خيابان ديده مىشد و چادر سياههاى چرخى بىكمر و دامن « 15 » ( كلوش ) تازه درآمده كه بر سر بعضى زنان به جاى چادر كمرى « 16 » جا گرفته بود و بتدريج كوتاه و كوتاهتر گرديده اندك اندك تا زير زانو و بالاى زانو آمده ، همراه پيچه‌هاى « 17 » چهار انگشتى و كفشهاى\r\n\r\n\r\n","description":"","footnote":"\r\n( 10 ) . كتهايى با يقهء جمع و لبهء باريك به اندازهء سر انگشت ، با چاكى در پشت و تسمه‌اى از سر پارچه خود بالاى چاك و دو تكمه كه به دو طرف آن دوخته شده بود .\r\n( 11 ) . لباسى نيمچه لباده با يقهء باز و جلو بسته همراه تكمه‌هاى زياد در جلو كه بعضى آنها را نيز يقه‌دار ( كه شكل 7 گرفته بود ) مىدوختند ، داراى پشتى ساده ، در قدى تا نزديك زانو .\r\n( 12 ) . يقه‌هاى آهاردارى كه فقط جلو آنها برگردانده شده بود تا كراوات در دور آنها به نظر بيايد .\r\n( 13 ) . كلاههايى از اسكلت مقوا و رويهء ماهوت ، در بالايى جمع‌تر از دهانه و طاقى كه پستى و برآمدگى نداشته باشد . درز اين كلاهها در پشت سر قرار مىگرفت و با آسترى اطلسى و زقره‌اى از مشمع يا چرم نازك دوخته مىشد .\r\n( 14 ) . جوانان از فرنگ برگشته يا وطنى كه صورت فرنگىمآبى به خود مىگرفتند و مستفرنگ مىشدند ، همانند ژيگولوهاى امروزه با پز عالى و جيب خالى . در وصف حالى از ايشان ، در آن گاه كه دنبال خانمها مىافتادند : عاشقم پول ندارم - كوزه تو بده آب بيارم ! يا اين شعر :\r\n پز عالى جيب خالى بفدات جون و سرم * قد صنّار چى مىخواى نسيه برايت بخرم \r\n( صنار - صد دينار ، يك دهم ريال ) .\r\n( 15 ) . تا قبل از اين چادرهاى كمرى ، رسم بود كه علاوه بر خود چادر دامنى نيز از جلو وصل به خود داشت كه مانند پيراهن از بالا ميپوشيدند و كمربندى سر خود داشت كه آن را از پشت گره زده به كمر محكم مىكردند و اين از آن جهت بود كه در راه رفتن نقطه‌اى از بدن زن نمايان نباشد ، چادر چرخى جديد خلاف آن بود كه مانند چادر نماز گرد و چرخى و بدون دامن بريده مىشد و با وزيدن باد و حركت چادر ، قسمت پايين بدن زن مشهود مىگرديد .\r\n( 16 ) . نوعى چادر كمرى از جنس ضخيم يا پارچهء عبايى كه زنان بسيار مؤمنهء مستوره برمىكردند و نوعى با پارچهء كروب دوشين و اطلس كه جوانترها مىپوشيدند و جلو دامن آن را مشبك و پليسه و مانند آن نموده پايين دامن آن را نوار منگوله‌هاى ظريف مىدوختند و از منافذ آن ، آنچه را كه در زير پرده نهان بوده هويدا مىساختند !\r\n( 17 ) . پيچه نقابى براى جلو صورت به اندازه‌هاى مختلف از بيست و بيست و پنج سانت ( يك چارك ، يعنى يك وجب و يك خم شست ) تا ده در پانزده سانت ، كه فقط اندكى از چشمها و كمى از بالاى بينى را مىپوشانيدند .\r\n","page_name":" 279 ","page_number":283},
  {"content":"\r\n\r\nنك‌مدادى پاشنه يك وجبىى سه تا هفت پله‌اى « 18 » با جورابهاى پانما و پيراهنهاى بدن‌نماى كوتاهتر از چادر با پستان‌بندهاى حرير كه اندام سينه‌ها و چگونگى زير چادر آنها را كاملا نمايان ميگردانيد و دل و دين از شيخ و شاب مىربود ، در اين خيابان جلوه‌گرى مينمود .\r\nهمچنين لباس بچه‌هاى اشراف و بچه شاهزاده‌ها و پسر حاجيها كه كم كم از صورت لباده « 19 » و سردارى « 20 » و قبا و مرادبگى « 21 » و كلاههايشان از پوستى و پشمى و نيمچه عمامه و كفشهايشان از قيافهء چرمى و دهن دولچه « 22 » و گيوه « 23 » و ملكى « 24 » و\r\n\r\n\r\n","description":"","footnote":"\r\n ( نقاب دارد و دل را به جلوه آب كند * نعوذ باللّه اگر جلوه بىنقاب كند ) \r\nكه اينها را پيچه دو انگشتى يا چهار انگشتى مىگفتند ، و بزرگتر آنها را كه صاحبان چادرهاى كمرى نوع اول جلو صورت مىزدند كه با اين نيز بعضى از قسمتهاى صورت نمايان مىگرديد :\r\n ( چنان كز گوشهء ابر سيه‌فام * كند يك قطعه از مه عرض اندام ) \r\n( 18 ) . پاشنه را لبه‌دار مىساختند كه بتدريج از پايين به بالا لبه‌ها بزرگ و بزرگتر مىگرديد .\r\n( 19 ) . قبايى ساده بلند با يقهء باريك سفيد و جلوى تا پايين ناف تكمه‌دار كه تكمه‌هاى آن در زير لبه‌اى پوشيده مىشد و به نظر نمىآمد اما خوش دوخت و آراسته بود و روى قبا و البسهء كهنه‌تر مىپوشيدند .\r\n( 20 ) . سردارى ، لباسى بلند به شكل لباده بود با تفاوت نداشتن تكمه در جلو كه بطور آزاد به تن مىايستاد و البسهء زير از آن نمايان مىگرديد ، با چند چين درشت يا ريزتر كه فقط در حوالى پشت خورده بود ، در اين زمان معمولا اين لباس از ماهوت آبى دوخته مىشد و جوجه‌مشديها و داش‌مشديها مىپوشيدند .\r\n( 21 ) . نوعى قباى كوتاه بدون چاك دو طرف با يقهء هفت بدون لبه و برگردان كه لبه‌ها و پاى دامن آن را نوار قيطان زرى يا نقره يا نوار بدلى مىدوختند و گاهى طرف سينهء چپ آن را يكى دو بته جغه ( به شكل ميوهء كاج كه سرش مايل بوده باشد ) سوزن‌زنى مىكردند .\r\n( 22 ) . كفشهايى مردانه از چرم سياه يا قرمز ، بدون بند و سگك كه مثل گيوه با پاشنه‌كش يا انگشت به پا مىكشيدند .\r\n( 23 ) . كفشى با رويهء بافته و زيره‌اى از چرم كه بهترين و مرغوبترين آن از كرمانشاه مىآمد .\r\n( 24 ) . كفشى با رويهء دستباف و زيره‌اى از پارچهء كوبيده شده كه نوار نوار پهلوى هم جفت كرده و چرم خام از آن گذرانده باشند ، در نك آن سرپنجه‌اى از جنس چرم خام كه باريكه‌اى از آن كمى به طرف سرپنجه برگشته و پاشنه‌اى از جنس سرپنجه كه استحكام آن را حفظ كند . اين نوع گيوه را بعد از خريدن ، اول نوار قيطان مىكردند « دورش را بوسيله پينه‌دوز از داخل نوار مىگرفتند و لبه‌اش را قيطان‌دوزى مىكردند » و پس از آن بود كه مىتوانست قابل استفادهء پا كردن بشود ، اگر چه هر نوع كفش گيوه را تماما بايد نوار قيطان بدوزند . كفشى بود از نوع اعلاى گيوه مخصوص مشديها و لوطىمنش‌ها كه نوار آن از داخل دوخته مىشد برعكس گيوه و آجيده و\r\n","page_name":" 280 ","page_number":284},
  {"content":"\r\n\r\nآجيده « 25 » بيرون آمده ، كتهايشان كوتاه كمر تنگ كانگاى « 26 » مشكى و شلوارهايشان چسبان فرانل ( فلانل ) « 27 » سفيد و كلاههايشان دو انگشتى « 28 » شده بود ، همراه كفشهاى تازه درآمده‌ى شبرو « 29 » و ورنى « 30 » دو رنگ جيردار « 31 » كه به پا كرده روى آنها را گتر « 32 » كشيده ، پوشت « 33 » زده تعليمى « 34 » بدست گرفته ، به چشم عينك پنس‌دار و به گردن كراوات بسته ، زنجير ساعت بغلى را هلالىوار به تكمهء جيب جليقه بند\r\n\r\n\r\n","description":"","footnote":"\r\nصمدى . گيوه‌اى سبك و راحت كه دور دهانهء آن را قيطان دوخته نوارش را از داخل ميدوختند . كار نوار قيطان را پينه‌دوزهاى تميزدست انجام مىدادند .\r\n( 25 ) . گيوه‌اى با زيره‌اى از چرم كه چرم آن را با نخ تابيدهء كلفت آج و ناهموارى داده بخيه‌هاى يكنواخت پهلوى هم كه تمام سطح آن را مىپوشانيد زده بطورى كه تختى بر روى تخت آن بوجود مىآوردند و پاشنهء آن را نعل مىكوفتند . گيوه‌اى بود بسيار بادوام كه هر چه گل و خاك و رطوبت به زيرهء آن مىرسيد محكمتر مىگرديد ، در حالى كه به پا نيز آسوده‌تر بود و انعطاف تخت آن در پا زيادتر از نوع ديگر گيوه‌ها مىآمد .\r\n( 26 ) . پارچهء انگليسى كت و شلوارى پشمى به رنگ سياه از بهترين پارچهء مشابه خود كه از آن كت تكى مىدوختند و با شلوار سفيد مىپوشيدند .\r\n( 27 ) . پارچه‌اى شال‌مانند به رنگ سفيد مايل به شكرى كه از آن كت و شلوار تابستانى يا شلوار تكى مىدوختند ، كت اين شلوار را از رنگ سياه يا مايل به آن و يا جگرى انتخاب مىكردند .\r\n( 28 ) . كلاههاى مقوايى ماهوت ديواره كوتاه كه جوانها و پسرهاى هرزه يك‌ور بسر مىگذاشتند .\r\n( 29 ) . پوست پرورده‌ى خوراك و لعاب داده كه در دباغى بهترين صورتها را به آن داده باشند .\r\nمخصوص رويهء كفش و كيف و مانند آن .\r\n( 30 ) . نوعى پوست دباغى كردهء گوسفند كه لعاب براق به روى آن داده باشند . معمولا لعاب ورنى را مشكى مىدادند .\r\n( 31 ) . جير ، چند لا چرم به پهناى دو انگشت بود كه روبروى جفت كرده و كوك زده ته كف يا روى هم دوخته لاى زيرهء كفش مىگذاردند كه هنگام راه رفتن جيرجير مىكرد بيشتر جوانهاى متظاهر و زنهايى كه مىخواستند جلب توجه كنند و مردان را به متلك‌پرانى يا دنبال خود كشاندن تحريك كنند استفاده مىكردند .\r\n( 32 ) . روكشى از جنس ماهوت و كلفت‌تر به رنگهاى كرم و قهوه‌اى به شكل ساقهء جوراب كه روى كفش مىبستند ، سگكها و با فشاريهايى در پهلو داشت كه روى كفش را تا سر پنجه مىپوشانيد .\r\n( 33 ) . دستمال جيب كوچكى جلو سينهء كت . دستمالهائى مخصوص از پارچهء لطيف لب برگردان كرده و گل دوخته كه وسطش را گرفته تكان داده يا به صورت مثلث درآورده در جيب كوچك يا جيب ساعت مىگذاردند .\r\n( 34 ) . عصايى نازك و سبك بدون خم . معمولا از چوب آبنوس سياه با سر و ته نقره كه سر آن يعنى جاى دستگيره‌اش را به صورت سردستهء دندهء اتومبيل از خود چوب يا نقره يا طلا مىساختند .\r\n","page_name":" 281 ","page_number":285},
  {"content":"\r\n\r\nكرده ، عطرهاى تند مىزدند در اين خيابان ديده مىشدند .\r\nاينها و صدها از اين قبيل اسبابى بودند كه لاله‌زار را بر ديگر خيابانها ممتاز مينمود ، مخصوصا كه اندك اندك نسيم آزادى و نواى قوانين استقلال‌خواهى و مشروطه كه ( آحاد مملكت در اعمال و رفتار خود تا آنجا كه به حقوق ديگران تجاوز نداشته باشند آزاد مىباشند ) « 35 » نيز بگوش‌ها رسيده ، دستاويزى مىشد تا هر منتهز فرصتى بتواند بطريقى پردهء عفاف را دريده به هر صورت و شكل و شمايل كه دلخواهش باشد در انظار ظاهر گرديده خود و ديگران را مستفيض گرداند ! اضافه بر پسران و زنهاى خودفروش و خانمهاى تك‌پران خانه درآمد « 36 » ، كه بر اينان افزوده پسران بند انداختهء سرخاب و سفيداب كرده كه با غمزه‌هاى دخترانه و كج كج نگاه كردن و زنهاى اهل حال بزك كرده كه با صد ناز و ادا نقاب صورت را بالا زده سينه و دامن و اندام را بيرون انداخته پاها را فراخ گذارده نبش سه راهها و چهار راه‌ها مىايستادند اين خيابان را پركشش‌ترين اماكن ساخته بود .\r\nهمين اشكال و شمايل نيز بود كه كت و شلوار كراواتيها را به نام فكلى و خانمهاى پيچه چهار انگشتى چادرچرخى را به اسم آلامد معروف كرده بر سر زبانها انداخت و اين اشعار نيز از مضامينى بود كه در مدح و ذم و تعريف و تكذيب ايشان ساخته شده هر هفته و ماه يكى از آنها بر سر زبانها مىافتاد :\r\nدر توصيف پسران\r\n كلاه دو انگشتى سرش * ابروى تابدارِ او \r\n فكل گُلى به گردنش * صد تا خواهون قطارِ او \r\n باد خفه « 37 » كن شلوار پاش * جلوهء كار و بارِ او \r\n ز بهر روى سرخابيش * جوون و پير دچارِ او \r\n زلفاى روغن زده‌اش « 38 » * غلط نبين يه تارِ او \r\n\r\n\r\n","description":"","footnote":"\r\n( 35 ) . يكى از مواد قانون مشروطه كه آن روزها درباره‌اش تبليغ مىكردند .\r\n( 36 ) . زنهاى شوهردار نانجيب يا صاحب‌دارهاى تك پران .\r\n( 37 ) . شلوارهاى پاچه تنگ چسبان مد روز به نام شلوار ( چس خفه كن ) .\r\n( 38 ) . روغن سرى به نام ( پماد ) شبيه روغن گريس ، كمى معطر كه موى سر را با آن مالش مىدادند و سپس شانه كشيده تركيب ميدادند . پرى موى برخى سرها تا آن حد بود كه مگر چنين روغنى آنها را ميتوانست تركيب بدهد . البته در افراط و تفريط : يا پرمويى اينچنينى ، يا كچل بىمو ! كه البته بىموهايشان نه از بيمارى ريزش مو بود كه چنين بيمارىاى وجود نداشت ، چه ريزش مو از فكر و خيال و غم و غصه‌ى زياد مىباشد و عارى از آن بودند و كچلىهائى مورد نظر است كه از عوارض زخم كچلى برايشان مانده بود .\r\n","page_name":" 282 ","page_number":286},
  {"content":"\r\n\r\n چشماى شوخ نرگسش * پير و جوون خمارِ او \r\n دسمال كارش تو جيبش * لنگ نمونه تا كارِ او \r\n ساعت و بند ساعتش * كرده زياد عيارِ او \r\n بشمره تا كه اطوارش * تو جيب قدم شمارِ « 39 » او \r\n چاك كتش « 40 » نشون ميده * جادهء كوهسارِ او \r\n خورند او تعليميش * حربهء كارزارِ او \r\n براى كفش جيردارش * هزار نفر قطارِ او \r\n آنقدرى كه شب رسيد * صد تا رديف سوارِ او \r\nايضا اين شعر دربارهء فكلىها :\r\n فكلى بوگندت « 41 » منو كشت * شلوار تنگت منو كشت \r\n زلف كمندت منو كشت * خواهرِ لوندت منو كشت \r\nكه گويا ايرج ميرزا هم آنجا كه مىگويد :\r\n ببينى آن پسر شوخ است و شنگ است * براى عشق ورزيدن قشنگ است \r\n نبينى خواهر بىمعجرش را * كه تا ديوانه گردى خواهرش را \r\nتضمين آن دو بيت كرده باشد . ديگر اين اشعار دربارهء خانمها :\r\n بيرونِ پيچه صورت دلدار را ببين * از پاش تا به سر قِر و اطوار را ببين \r\n سرخاب گونه‌ها و سفيدابِ گردنش * چادر به گرد رو خط پرگار را ببين \r\n ابروى تابتاى سيه كرده‌اش نگر * چشمان سرمه كردهء بيمار را ببين \r\n آرنج دور كرده‌ى چادر ز بر نگر « 42 » * آن سينه‌ريز « 43 » و سينهء هموار را ببين \r\n\r\n\r\n","description":"","footnote":"\r\n( 39 ) . چيزى شبيه ساعت بغلى كه كار كيلومتر شمار را انجام مىداد ، با عمل فيزيكىاى شبيه ساعتهاى اتوماتيك امروزى كه با حركت اندام آدمى كار كرده قدمها را شمرده ، تعداد آن‌ها را معلوم مينمود .\r\n( 40 ) . چاكى تا نزديك كمر كه به يك تكمه يا نوار كوتاه و دو تكمه در طرفين آن ، ختم مىگرديد .\r\n( 41 ) . مقصود عطرهاى تندى است كه استعمال مىكردند .\r\n( 42 ) . با يك آرنج چادر را كنار زده راه رفته يا سر گذرگاه‌ها مىايستادند .\r\n( 43 ) . گردن‌بندى با زنجير و حلقهء بلندتر كه روى سينه مىافتاد .\r\n","page_name":" 283 ","page_number":287},
  {"content":"\r\n\r\n نازك‌تر از حرير به بالاش نيمتن « 44 » * بيرون از آن دو ليموى چون نار را ببين \r\n آن دامن مشبك بالاى زانويش * در زيرِ پرده پردهء اسرار را ببين \r\n پس در پيش روان شو و در چرخش سرين * گردونه بين و گنبد دوار را ببين \r\n آنگه به چشم او بشمر اسكناس و پس * حورى عورِ خالى از اغيار را ببين \r\n\r\nسينماها\r\nچنان كه گفته شد سينماهاى جديد التأسيس اين خيابان يكى ديگر از اسباب تجمع افراد بود و با آنكه هنوز زن و دخترى جرأت پا گذاشتن به آنها را نداشت و سرپرست خانواده‌اى نبود تا شهامت بردن زن و دختر خود را به سينما داشته باشد و خانم‌بازها را از اين فيض محروم مىنمود ، اما براى نديده‌ها و اكثريت جوانان و مخصوصا پسربازها سينما بهترين مكانى بود كه با ده شاهى مىتوانستند بليطى خريده داخل آن بشوند و چندين ساعت « 45 » خود را به هرزگى و دستمالى و ليس و بوس اين و آن بگذرانند و وقت‌كشى و كسب لذت بكنند .\r\n\r\nاولين تا پنجمين سينما\r\nسينماها ، اگر حافظه اشتباه نكرده باشد ، اولين آنها « خورشيد » بود ، اول لاله‌زار نرسيده به مغازهء « پيرايش » و پس از آن « ايران » و بعد از آن سينما « ماياك » داخل كوچهء يكى به كوچهء آخر اين خيابان مانده به طرف بالا كه يك مرتبه هم دچار آتش‌سوزى شده « 46 » بيش از دويست نفر در آن به هلاكت رسيدند و چهارمين آنها\r\n\r\n\r\n","description":"","footnote":"\r\n( 44 ) . نيمتنه ، پيراهن كوتاه ، كت زنانه و جلوى بسته .\r\n( 45 ) . آوردن جملهء « چندين ساعت . . . » از آن جهت است كه سآنس و ساعت معينى معلوم نشده بود و هر كس مىتوانست تمام سآنس‌هاى آن را با يك بليت تماشا كند .\r\n( 46 ) . عزيزى پس از انتشار چاپ اول اين كتاب در يكى از مجلات سينما آورده بود ( تا آنجائى كه من در روزنامه‌هاى آن روز نگريستم چنان آتش‌سوزىاى در آن سينما رخ نداده بود ، كه البته در كتابى ديگر پاسخشان داده شده ، در اينجا نيز معروض ميدارد ، چنانچه دريافتم اقتضاى سنّى ايشان اجازه مشاهدهء عينيشان نداده ، تكيه بر روزنامه‌ها داشته ، و بايد در اينخصوص نيز خاطرنشان كنم ، در\r\n","page_name":" 284 ","page_number":288},
  {"content":"\r\n\r\nسينما تمدن واقع در شمال خيابان مولوى شرقى ، كمى بعد از چهار راه مولوى .\r\n\r\n","description":"","footnote":"","page_name":" 285 ","page_number":289},
  {"content":"\r\n\r\nسينما داريوش واقع در ميدان شاهپور ضلع غربى « 47 » و پنجم سينما سپه واقع در خيابان سپه كه كم كم رو به ازدياد نهادند ، با ساعات كارى كه از چهار بعد از ظهر شروع كرده تا ساعت ده شب ( يك‌سره ) نمايش مىدادند .\r\nكلمهء « يكسره » از آن جهت آورده شد كه اگر چه طول مدت سآنسهاى آن روز نيز مانند امروز از دو ساعت تجاوز نمينمود ، اما از آنجا كه مردم هنوز اول و آخر و وقت و ساعت و شروع و ختم نمىشناختند و طاقت و شكيبايى تا سر سآنس را در خود نمىديدند ، به محض خريدن بليت وارد سالن شده از هر جاى فيلم كه بود بتماشا مىپرداختند و نديده‌هايش را از اول سآنس بعد وصل مىكردند و چه زياد كه با همان يك بليت هر سه سآنس يعنى شش ساعت در سينما مانده سه نوبت همان فيلم را تماشا مىكردند . ديگر عدم كنترل در آن كه ميتوانستند در خلال سآنسها كه چراغها روشن مىشد خود را از صندليهاى جلو يعنى جاهاى نامرغوب به صندليهاى عقب و لژ برسانند و اين همان زمان بود كه مانند جماعتى كه از جلو پرده‌ى آن شير و پلنگ عقبشان كرده باشد با سر و صدا و جنگ و گريز از سر و كول هم و روى صندليها بالا رفته خود را به عقب و عقب‌تر مىرساندند .\r\nاز احوال سينماهاى آن زمان نيز آنكه چون آپاراتهايشان كوچك و قادر به نمايش فيلمهاى يك‌سره نمىشدند ، در هر بيست دقيقه يك بار جهت تعويض حلقهء فيلم و امور مربوطه ، نمايش تعطيل و چراغهاى سالن روشن مىگرديد كه اين توقف يا تنفس را آنتوراك ( انتراكت ) مىگفتند و پس از آن بود كه از جهت عدم\r\n\r\n\r\n","description":"","footnote":"\r\nزمانى كه دولت خود مشوق سينما بود ، تا آنجا كه وام بدون بهره به سازندگان آن داده درباره‌اش تبليغات وسيع مينمود ، روزنامه اجازه نداشت چنان خبرى درج بكند ، و در جهت اطمينان خاطرشان معروض ميدارد كه وسائل سوخته و ميز و صندلىهاى نيمه سوخته‌ى خيس آب آن كه در كوچه ريخته بود خود اين حقير شاهد بودم .\r\n( 47 ) . همچنين وجود اين سينما را در ميدان شاهپور جوانكى ديگر كه جوابشان در تاريخ ( . . . تهران در قرن سيزدهم . . . ) خود اين بنده داده شد انكار نموده آن را در اول خيابان قزوين كه اخيرا به آنجا تغيير مكان يافته بود ذكر كرده ، به فكر خودشان غلط گرفته بود ! كه بايد در اينجا نيز بعرضشان برسانم كه اول تشريف برده تهران را شناخته مطالعه كنيد ، بعد از كسى كه از اسم و مطالب كتابش تهران قديم چاپ زده‌ايد غلط گرفته ، اظهار فضل بكنيد !\r\n","page_name":" 286 ","page_number":290},
  {"content":"\r\n\r\nاطلاع كافى كاركنان آپاراتخانه ، هر چند دقيقه يك بار يا فيلم پاره شده يا دچار نواقص ديگر مانند آتش گرفتن نوار فيلم ميشد كه باز تماشا تعطيل و چراغها روشن ميگرديد ، و در اين موارد بود كه صداى مردم درآمده از هر صندلى سالن بانك و نوايى برمىخاست و نعره‌ها و فريادها و دشنامها و ناسزاها همراه سوت بلبلى كشيدنها و پا به زمين كوبيدن‌ها سالن را اشباع مينمود ، اگر چه در هنگام نشان دادن فيلم هم هرگز آن آرامش و سكوت و صموت لازم مشاهده نمىگرديد .\r\nاز جمله بىانضباطى تماشاچيان تخمه شكستن و چيز خوردن و تعريف كردن و توضيح دادن فيلم و توضيح خواستن ، مخصوصا تعريف و تكذيب و توصيف و تشريح ديده‌ها از طرف آنها كه قبلا نيز فيلم را تماشا كرده بودند براى نديده‌ها ، و همراه آن خنده و فحش و خوب و بد از پسند و غير پسند فيلم كه به گوش مىرسيد ، همراه چرك چرك شكستن تخمه و آجيل و پرتاب پوستهاى آنها به پشت گردن جلوىها كه خود اين امر نيز پيوسته موجب نزاع و سر و صداهاى ديگر ميگرديد ، اضافه بر جنگ و ستيزه‌هاى تن بتن چند نفره كه بر سر مسئله يا نظريه‌اى دربارهء فيلم يا رفتار خصوصى و يا معاشقات با بغل‌دستى كسى ، سالن سينما تبديل به ميدان حرب ميگرديد و داخل همهء اين احوال فروشندگان آجيل و تخمه و سيگار و سيراب شيردان و دل جگرى و ليمونادى دم بدم كه حين نمايش فيلم صدا بلند كرده به معرفى امتعهء خود مىپرداختند .\r\nبعد از آن كيفيت و چگونگى فيلم بود كه چون هنوز صدا براى آنها اختراع نشده بود بطور صامت روى صحنه مىآمد ، در موضوعات قهرمانى و كمدى و كم و بيش داستانهاى مذهبى ، كه به جاى صداى آن ، دسته‌اى ساززن ضرب‌گير يا موزيك‌چى و مزقانچى جلو پرده نشانيده فيلم را موزيك‌دار مىساختند « البته با تطبيق آهنگها با حركات و عوالم قهرمانان و چگونگى فيلم » به اين صورت كه در صحنه‌هاى عشقى ، درآمدها و آهنگهاى مربوطه ، و در بزن بزنها ، دستگاههاى تند مهيج و بدين ترتيب جهت هر موضوع مقام و نغمه و گوشه و آهنگى كه ارتباط داشته باشد .\r\nديگر براى ترجمه و تفهيم فيلم يك نفر در بلندى يا بالكن و مثل آن مقابل پرده ايستاده پانوشته‌هاى فيلم را براى مردم ترجمه و تعريف مينمود كه البته آن\r\n\r\n","description":"","footnote":"","page_name":" 287 ","page_number":291},
  {"content":"\r\n\r\nمترجم هم كسى جز يكى از كاركنان سينما مانند كنترل‌چى « 48 » يا نظافتچى و مثل آن نبود كه موضوع داستان را قبلا فهميده با آمدن هر پانوشته آن را با تظاهر به اينكه داراى سواد خارجى مىباشد تكه تكه توصيف مينمود !\r\nفيلمها تقريبا همگى سريال و فيلمهاى يك نوبتى كه « درام » « 49 » ش مىگفتند بندرت به بازار مىآمد ، شايد از آن جهت كه مردم را معتاد كنند ، پرى هم اين حيله بىراه نمىتوانست باشد كه هر قسمت از سريال به نقطه‌اى ختم مىشد كه بيننده مجبور به ديدن دنبالهء آن مىگرديد ، در حالى كه بعضى از آنها بيش از يك سال كه هر پانزده روز و يك ماه عوض مىشدند طول ميكشيد .\r\nاز جمله فيلمهاى مشهور آن زمان فيلمهاى : دزد بغداد ، علىبابا و چهل دزد ، در جستجوى طلا « 50 » ، قاليچهء حضرت سليمان ، جنگهاى صليبى ، يهودى سرگردان ، تارزان .\r\nو از قهرمانان آنها : ريشارد تالماج ، آلبرتينى « 51 » ، چارلى چاپلين ، دوكلاس فربنكس . همچنين فيلمهاى دينى تا مذهبيون را هم به سينما بكشانند ؛ امثال :\r\nطوفان نوح ، قوم لوط ، تا كم كم كه فيلمهاى سريال نوبتى طولانى موجب ملال و واخوردگى مردم شده جاى خود را به يك نوبتى سپرده كه تا اكنون بر جا مىباشند .\r\nيكى ديگر از اماكنى هم كه كم و بيش يعنى گاهگاه به صورت سينما در مىآمد ، سالن گراندهتل بود كه در حالت رواج كار تآتر « 52 » و با داشتن\r\n\r\n\r\n","description":"","footnote":"\r\n( 48 ) . كنترلچى را ابتدا « مميز » مىگفتند .\r\n( 49 ) . درام اگر چه در معنا مطالب و داستان حزن‌آور و مثل آن مىباشد ليكن در اينجا غرض فيلمهاى دوساعته‌اى بود كه در يك نوبت به اتمام ميرسيد .\r\n( 50 ) . نام يكى از فيلمهاى چارلى چاپلين :\r\n ديشب من و ممدلى و شعبان * رفتيم به سينماى ايران \r\n آويخته پرده‌يى در آن بود * صد جن و پرى در آن عيان بود \r\n بس گنج طلا كليد بىپيچ * روشن كه بشد چراغ آن ، هيچ ! \r\n( 51 ) . آلبرتينى از آرتيستهاى مورد توجهى بود كه به طرفدارى در برابر رقيبش ريشارد تالماج ، مضمون متلك‌مانندى ساخته بودند كه مىگفتند : آلبرتينى ريد به ريشات ، در شوخى با ريش طرف صحبت .\r\n( 52 ) . تآتر را تيارت مىگفتند . كسى را كه مىخواستند بگويند در امرى طرف را بازى مىدهد ، مىگفتند تيارت درآورده .\r\n","page_name":" 288 ","page_number":292},
  {"content":"\r\n\r\nنمايشنامه‌هاى خوب به صورت تماشاخانه درمىآمد و در كسادى و تعطيل تآتر ، سينما مىگرديد ، اگر چه ديگر سالن‌ها نيز از اين اصل مستثنى نبوده گاهى سينما و گاهى تآتر مىشدند و براى اين تعويض و تبديل فقط كافى بود كه پردهء تآتر را كنار كشيده پردهء سينما « 53 » را كه از چلوار دوخته شده بود بياويزند جهت همين منظور هم از ابتدا محل پرده را با وسعت و به گونه‌اى مىساختند كه هر دو كار از آن ساخته بشود ، علاوه بر كنسرت و بالماسكه كه گاهى هم سالنها به اين كارها مخصوص مىشدند . « 54 »\r\n\r\n\r\n","description":"","footnote":"\r\n( 53 ) . اصطلاح پردهء سينما از وقتى به جا مانده است كه فيلم را به روى پارچهء سفيد نشان مىدادند و هنوز ديوار سفيد رسم نشده بود .\r\n( 54 ) . اين مضمون را دربارهء سالنهاى اينچنينى ساخته بودند : آقاى ميرزا غولا ، از اين لا نشد از اون لا .\r\n","page_name":" 289 ","page_number":293},
  {"content":"\r\n\r\n\r\nخيابان باغشاه\r\nديگر خيابان باغشاه يا خيابان دروازهء باغشاه بود كه بعد از خرابى دروازهء آن ، اسم خيابان سپه روى آن گذارده شد كه از ميدان توپخانه شروع شده از سر در قزاقخانه « 1 » و جلو مريضخانه « 2 » دولتى و چهارراه حسن آباد گذشته به باغشاه مىرسيد .\r\nچنان كه سابقا ذكرش گذشت هر خيابان و كوچه و گذر و بازار و بازارچه به مناسبت بنا يا بنيانگذار يا صاحب قدرتى اسم مىگرفت كه اين خيابان هم از باغ ( شاه ) و دروازهء آن نام گرفته بود . باغى كه ناصر الدينشاه در پشت خندق غربى شهر دستور احداث آن را مانند ساير ابنيهء دولتى جهت عيش و نوش داده قصور و ابنيهء عاليه در آن بنا شده بود كه بعدها يعنى در زمان نوادهء او محمد عليشاه مقتل شهداى راه آزادى و محل حبس و زندان و شكنجه و آزار و اعدام سياسيون و آزاديخواهان شده در زمان رضا شاه سربازخانه شده كه تا تاريخ كتاب به همان صورت باقى مانده بود .\r\nاين خيابان نيز معبر خلوت كم رفت و آمدى بود كه جز چند دكان يك طبقه در بعضى نقاط آن ، آن هم تا نزديك چهارراه « حسن آباد » ، به چشم نمىخورد و همين خلوتى و پرت‌افتادگى آن بود كه موقعيت بيمارستان يافته مريضخانهء دولتى « 3 »\r\n\r\n\r\n","description":"","footnote":"\r\n( 1 ) . دروازهء بعد از پستخانه از بناهاى زمان سردار سپهى رضا شاه .\r\n( 2 ) . بيمارستان سينا .\r\n( 3 ) . اولين بيمارستان دولتى به نام مريضخانهء دولتى كه در عهد احمد شاه به اسم مريضخانهء احمدى\r\n","page_name":" 290 ","page_number":294},
  {"content":"\r\n\r\nدر آن احداث گرديده بود تا بعدها كه در آن ساختمانهاى پستخانه و شركت نفت و موزهء ايران باستان « 4 » بوجود آمده از حالت معبر خصوصى كه تا قبل از اين فقط شاه و درباريان از آن عبور مىكردند بيرون آمده چهرهء خيابان و گذرگاه عمومى به خود گرفت .\r\nاز خلوتى و پرت‌افتادگى اين خيابان همين بس كه در شب ، عبور و مرور از آن غير ممكن مىآمد تا آنجا كه رجال سرشناس مانند فرمانفرما كه منزلش در انتهاى همين خيابان بود با همه نوكر و قراول « 5 » و يساول « 6 » جرأت تردد از آن نمينمود ، چه چندين بار گرفتار سگها و ضمنا آدم لخت‌كنهاى خيابان كه از قزاقها « 7 » و لشوش سنگلج بودند و سر و روى خود را مىپوشيدند گرديده جيب و بغل و كفش و كلاه و يراق « 8 » و جهاز « 9 » اسب و يدك « 10 » خود و نوكرانش به يغما رفته بود .\r\n\r\nميدان مشق\r\nاز ابتداى شمالى خيابان باغشاه ( خيابان سپه ) از طرف ميدان توپخانه ( ميدان سپه ) تا خيابان قوام السلطنه سر در و ديوار ميدان مشق بود كه سربازخانهء مركزى\r\n\r\n\r\n","description":"","footnote":"\r\nناميده شد و بعدها به بيمارستان سينا يا قصابخانه موسوم گرديد .\r\n( 4 ) . غرض اولين موزه‌اى است كه در قسمتى از ديوار انبار قورخانه ، مقابل ساختمان بانك سپه مركزى بوجود آمد ، اين موزه چند سالى نپاييد كه بناى جديد آن در ضلع جنوب غربى ميدان مشق ساخته شده به آنجا منتقل گرديد كه هنوز بر جا مىباشد .\r\n( 5 ) . نگهبان ، ديده‌بان ، مستحفظ .\r\n( 6 ) . اسكورت ، قراول ، جلودار ، ركابدار ، چماقدار ، افرادى كه در ركاب ارباب يا بزرگ خود حركت كنند .\r\n( 7 ) . سربازانى كه به تقليد نظاميان روس لباس مىپوشيدند و به روش نظام روسى تعليم ديده بودند .\r\n( 8 ) . وسايل سبك و زينتى مركب ، مانند پيشانىبند ، سينه‌بند ، نوار و مانند آن كه حيوان را پيرايه بسته زينت مىكردند .\r\n( 9 ) . زين و برگ ، ركاب و دهانه ، آنچه با آن چهارپا آماده براى سوارى مىگردد .\r\n( 10 ) . رسم بود در سوارى بزرگان كه اسبى نيز جهت احتياط يدك مىكشيدند ، حتى در كالسكه و درشكه كه اسبى را به پشت آن بسته ميكشيدند . اسب يدكى كه در سربالائىها و از بين رفتن يكى از اسبها به كار ميآمد .\r\n","page_name":" 291 ","page_number":295},
  {"content":"\r\n\r\nسردر ميدان مشق و خط واگن اسبى كه خيابان باغشاه ( خيابان سپه بعد ) را معلوم مىكند .\r\n\r\n","description":"","footnote":"","page_name":" 292 ","page_number":296},
  {"content":"\r\n\r\nسردرى بنام سردر قزاقخانه كه بجاى سردر اول به دستور رضا شاه ساخته شد و خط واگن آن كه بجاى نخستين مىباشد با اطاق نقاره‌خانه در بالا .\r\n\r\n","description":"","footnote":"","page_name":" 293 ","page_number":297},
  {"content":"\r\n\r\nقسمتى از ميدان مشق ، با ساختمان وزارت جنگ كه در شمال آن مىباشد .\r\nقسمت ديگرى از ميدان مشق و نظاميان كه براى عكسبردارى مرتب شده‌اند .\r\n\r\n","description":"","footnote":"","page_name":" 294 ","page_number":298},
  {"content":"\r\n\r\nو سربازها در آن مشق نظام مىكردند . ميدانى شمالا : بخيابان سوم اسفند . شرقا :\r\nبخيابان علاء الدوله ( فردوسى ) . جنوبا : بخيابان باغشاه ( سپه ) . غربا : بخيابان قوام السلطنه ، كه قسمتى از ساختمانهاى آن نيز با شيروانى قرمز به وزارت جنگ مخصوص شده بود .\r\nميدان خاكىاى كه جوانها نيز در آن بازى الك دولك « 11 » و چلتوپ « 12 » نموده ، اواخر تمرين دوچرخه و موتور سيكلت و مانند آن مىكردند .\r\nميدانى كه دو پسر بچهء انگليسى در آن نمايش دوچرخه‌سوارى داده آن را باب و جوانها را تشويق و بازاريابى فروش دوچرخه نمودند ، همچنين ميدانى كه در آن بالن هوا كرده نشان مردم دادند و ميدانى كه اولين بار در آن طياره به هوا فرستاده معرض تماشا گذارده شد .\r\n\r\nخدا زد تو سرش افتاد تو ميدون !\r\nپيش از طياره حرف بالن آمده بود كه بعدها خود آن را هم به ايران مىآورند به اين صورت كه وقتى چند تن خارجى از اتباع فرانسه در تهران ادعا مىكنند كه چيزى اختراع كرده‌اند كه مىتوانند با آن به هوا پرواز كنند و قرار نمايش آن را براى روزى در ميدان مشق مىگذراند و مردم هم كه اين امر بعد از قصهء شاهنامه و هوا رفتن كيكاووس كه از دهان نقالها شنيده بودند ، « 13 » برايشان عجيب بوده براى\r\n\r\n\r\n","description":"","footnote":"\r\n( 11 ) . نوعى بازى كه كودكان انجام مىدادند ، چوب كلفت كوتاهى تا اندازهء هفتاد هشتاد سانت به نام دولك كه با آن به چوب كوتاهى به مقدار يك وجب به اسم الك مىزدند و آن را به طرف بازيكنان مقابل ميپراندند .\r\n( 12 ) . بازىاى مانند الك دولك كه به جاى الك ، توپ به كار گرفته مىشد ، توپى كوچك مخصوص كه از نخ پيچيده درست مىكردند .\r\n( 13 ) . كيكاوس ميل صعود به آسمان مىكند و حكما صندوقى مىسازند و از چهار گوشهء آن چوبهايى بالا مىبرند و بر هر يك ران گوسفندى مىآويزند و چهار كركس گرسنه به پايين چوبها مهار مىكنند و كيكاوس در صندوق مىنشيند و كركسها به اشتهاى گوشت طيران مىكنند و به هوا مىروند و چون خدا و امثال او را كه در هوا سراغ كرده بوده نمىيابد طبق دستورى كه داشته گوشتها را از چوبها باز كرده مىافكند و كركسها راه نشيب به پيش گرفته وى را بازميگردانند .\r\nهمين قصه را نقالها شاخ و برگ مىدادند ، ضمنا سازندگان بالن و پس از آن طياره را كه اسمش پيچيده بود و آن را نيز بالون ميگفتند به باد مسخره مىگرفتند و مىگفتند ما چند هزار سال جلوتر\r\n","page_name":" 295 ","page_number":299},
  {"content":"\r\n\r\nتماشا هجوم مىبرند تا هنگام عمل مىرسد .\r\nفرنگيها چادر برزنتى بسيار بزرگى را بر سر حفره‌اى كه قبلا دستور حفر آن را داده در آن كاه فراوان انباشته بوده‌اند گشوده اطراف آن را با ميخها و طنابهاى مخصوص به زمين محكم كرده در كاهها آتش افكنده ( كاه‌دود ) مىكنند و چون دود در زير چادر جمع مىشود كم كم بالا آمده بزرگ و بزرگتر تا هيولايى كروى شكل گرديده سر پا مىشود و آنگاه دهانه‌اش را بهم آورده سبدى به زيرش بسته ، يك نفر در آن مىرود و در يك لحظه طنابهاى آن را بريده رهايش مىكنند و بالن در مقابل ديدگان حيرت‌زدهء مردم ، مسافر را برداشته به هوا مىبرد ، اما هنوز چند دقيقه از صعود آن نمىگذرد كه تركيده سرنگون شده سرنشين آن پخش زمين مىشود و مردم كه آرزوى چنين اتفاق و گوشمالى فرنگى را كه مىخواسته « سر از كارخانهء خدا درآورد ! » ميكرده‌اند غرق شادى و شعف گرديده اين شعر را بالبداهه سروده دهن بدهن مىكنند :\r\n فرنگى آمد و بالون هوا رفت * نشست در توش و تا پيش خدا رفت \r\n مىخواس سر در كنه از كار سبحون * خدا زد تو سرش افتاد تو ميدون « 14 » \r\nاما بعد از بالن طياره بوجود آمد و همين فرنگيها با دو بالهء آن كه طيارهء ( يونكرس ) ش مىگفتند به تهران آمدند و در همين ميدان هم به زمين نشست و مردم به تماشايش رفتند و ديدند كه با كمال اطمينان هم به هوا رفت و همدست خلبانش هم به نمايش برآمده در وسط بالهايش به قدم زدن پرداخته از آن بال به اين بال و از اين به آن بالش رفت و براى مردم هم دست تكان داد و سر از كار سبحان هم درآورد و زمين هم نيفتاد و خود آنها را هم يكى سه تومان سر كيسه كرده در آن نشانيده دور آسمان تهران به گردش درآورد و هيچ واقعهء غير مترقبه‌اى هم نتوانست از اين جسارت جلوگيرى بكند !\r\n\r\n\r\n","description":"","footnote":"\r\nاين كار را خيلى ساده‌تر و مطمئن‌تر انجام داده‌ايم .\r\n( 14 ) . بالن مزبور به گونه‌اى رنگ‌آميزى شده بود كه چون به هوا صعود مىنمود صورت فيلى را مىگرفت كه به هوا رفته است و از اين واقعه بود كه چون در جايى اتفاقى مىافتاد و عده‌اى جمع شده كسى جريان آن را سؤال مىنمود ، جواب مىدادند : فيل هوا كرده‌اند .\r\n","page_name":" 296 ","page_number":300},
  {"content":"\r\n\r\n\r\nاختراع بادبادك !\r\nبعد از مشاهدهء طياره بود كه تهرانيها هم بر سر غيرت آمده با گفتن اينكه چه چيز ما از فرنگيها كمتر است و با ذكر اين حماسى كه ( هنر نزد ايرانيان است و بس ) ساختن بادبادك را شروع نموده در مقابل طيارهء فرنگى قرار دادند و هر روز به تكميل و پيشبردش پرداختند تا آنجا كه توانستند بادبادكهايى بسازند كه در آن توله‌سگهايى بنشانند و روانهء هوا بكنند . غير از بادبادك معمولى ، بادبادكهاى دنباله‌دار و يك گوشواره و دو گوشواره و فرفره‌دار و دم طاووسى و فانوس‌دار « 15 » كه يكى از يكى بهتر به آسمان بفرستند كه متأسفانه در اين روزگار اين صنعت هم رو به زوال گذارده تقلاى نان و آب فرصتى براى ساختن و نمايش آن نمىدهد .\r\n\r\nچراغانى آسمان\r\nبادبادك هوا كردن اندك اندك در زمرهء عشقهايى درآمده بود كه نه تنها كودكان را در خويش گرفته بلكه بزرگسالان را هم به خود مشغول ساخته بود تا آنجا كه جنبهء چشم همچشمى و رقابت و شرط و شرطبندى گرفته از جمله‌ى سرگرميهاى بزرگ شده بود . از اوايل بهار تا اواخر پاييز كار بچه‌ها هوا كردن بادبادك بود و براى جوانها و مردها ساختن آنها به انواع ، از شكل و شمايل و قد و اندازه كه از كاغذهاى الوان ساخته براى هر يك به صورتى دنباله و فانوس و كبوتر و طاووس و چشم و ابرو و غيره تعبيه كرده ، براى زير آنها سبدهاى توگود بافته آماده مىساختند و از عصر بلند آنها را به هوا فرستاده نمايش مىدادند و در سبد بزرگهاى آنها كه از يك تا چند توله‌سگ گذارده روانهء آسمان كرده از اول غروب كه فانوسدارهاى آنها را پرواز مىدادند و اين از ديدنىترين مناظرى بود\r\n\r\n\r\n","description":"","footnote":"\r\n( 15 ) . از كاغذ مثال زنجير دنباله‌هايى مىساختند كه از همين زنجير علاوه بر دنبالهء آن كه لازم بود تا تعادل آن را حفظ كند يكى دو نيم هلال هم بر پشت آن يا زواياى دو طرف آن مىبستند . فرفره هم آن بود كه از كاغذ مربع كه از چهار گوشه در آن برش داده بودند سر برشها را به مركز برمىگرداندند و چهار پره‌اى مىساختند و با سنجاق به جلو و دو طرف بادبادك نصب مىكردند و فانوس هم چراغهاى كاغذى بود كه در آن شمع گذاشته روشن مىكردند و به جاى دنباله به بادبادك يا به نخ آن مىبستند .\r\n","page_name":" 297 ","page_number":301},
  {"content":"\r\n\r\nكه در اين ايام مخصوصا در شبها آسمان تهران شاهد آن ميگرديد ، خاصه جهت آنها كه شام و سماور و بساط چاى و قليان و دود و دم خود را به پشت‌بامها مىبردند . آسمانى كه در نور فانوسهاى روشن بادبادك‌ها گويى آن را چراغان كرده‌اند !\r\nشرطبنديهايى نيز بر سر آنها كه از آن چه كس بالاتر رفته يا كدام زيادتر دوام آورده و فانوسهايشان كه كدام تا آخر روشن مانده يا سالم به زمين بازگشته و بادبادكى كه زيادتر توله‌سگ حمل كرده است ! و شيرين‌ترين حالت آن جنگ انداختن بادبادكها با هم بود كه كدام بادبادك ، بادبادك ديگرى را انداخته يا توانسته به بادبادك حريف يا فانوس او شاخ زده سرنگون يا مشتعلش نمايد . آتش گرفتنى كه در اثر شاخ خوردن ، شمع در فانوس واژگون شده آن را شعله‌ور ساخته ، آتش از او به بادبادك سرايت كرده آن را به آتش كشيده مانند شهاب يا ستارهء دنباله‌دار خود و توله‌سگهايش را روانهء زمين و حوض و حياط و بساط و سر و كلهء مردم مينمود . برد و باختها غالبا بر سر خوراكى انجام مىگرفت ، در اين صورت كه بازنده ، تماشاچيان يا اهل خانهء خود و رقيب را به ميوه و شيرينى يا فصل هر چه از سال بود ، يا سر هر چه كه شرطبندى كرده بود مهمان بكند و همين برد و باخت‌ها بود كه طرفين را وادار مينمود كه هر چه بيشتر به تكميل و استحكام و اگر شرطبندى بر سر زشتى و زيبايى باشد به شكل و شمايل بادبادكهاى خود بپردازند و باعث شود كه اندازه‌هاى آنها را تا دو ذرع و سه ذرع مربع بالا برده و ظرفيت بار آنها را تا ده و دوازده توله سگ و زيادتر ترقى داده زياد بكنند .\r\n\r\nدنبالهء مطالب ميدان مشق - شيخ حفظكم الله !\r\nبه غير از خاصيتهاى گفته شده مانند مشق سربازها و تمرين و نمايش دوچرخه‌سوارى و هوا كردن بالن و پرواز طياره و تعليم و بازى موتورسيكلت در اواخر و مسابقهء اسب‌دوانى و خردوانى و دويدن و امثال آن ، خاصيت ديگرى هم اين ميدان داشت و اين آنكه در زمستانها و برف‌ريزانهاى چله‌ها ، به صورت كاغذ مشق يكى از خطاطان شيرين قلم آن روز به نام « حفظكم اللّه » كه شيخ شوريده‌اى بود درمىآمد ، به اين صورت كه چون برف سطح ميدان را مىپوشانيد\r\n\r\n","description":"","footnote":"","page_name":" 298 ","page_number":302},
  {"content":"\r\n\r\nو رفت و آمد در آن متروك مىگرديد او كه ظاهرا داراى اختلال حواس و باطنا از هنرمندان و هوشمندان بود پارويى بدست گرفته بر روى برفها تمرين خط درشت مينمود .\r\n\r\nمزد هنر !\r\nاين مرد از خوشنويسان و خطاطانى بود كه چهار نوع خط ( نسخ و نستعليق و ثلث و شكسته - رقعه‌نويسى ) را در كمال صحت و شيوايى مىنوشت و از ارزش قلم او كافى است گفته شود تابلو آرم‌مانندى جهت سفارت عثمانى ( تركيه ) لازم مىشود و او مىنويسد و به دست كليمىاى به سرقت رفته خارج مىشود و معادل دوازده هزار تومان پول آن روز به فروش مىرسد ! در حالى كه آن كار را در برابر پنج قران اجرت انجام داده بود ! و از ديگر كارهايش آنكه يك سورهء ياسين را بر روى تخم‌مرغى نوشته بوده و آية الكرسى را بر روى لوبيايى نگاشته بود ! صلهء ذوق و اجرت هنرش آنكه اكثر اوقات از فرط ضعف گرسنگى كنار خيابانها مىافتاد « 16 » و عاقبت هم در بينوايى و از گرسنگى جان سپرد . « 17 »\r\n\r\nميرزا ملك دلشاد معارف ؟ !\r\nمقارن شيخ حفظكم الله خطاط شوريدهء خل وضع ديگرى نيز بود كه اشعارى از آسمان ريسمان ، پرت و پلاى آشفته چون خود ، همانند بعضى اشعار « نو » امروزى ، بىوزن و قافيه و ادب و آداب مىسرود كه گاهى يك مصرع شعرش از يكى دو كلمه نگذشته يك مصرعش از سطر بلندى تجاوز مينمود ! با علاقه يا جنونى عجيب به سرايندگى كه حتى سخنان معموليش را هم به صورت شعر ادا مينمود ! پديد آورندهء سخن تازه ، يعنى پدر حقيقى شعر جديد كه فرزندان ناخلفش اسم او\r\n\r\n\r\n","description":"","footnote":"\r\n( 16 ) . از كوچه‌هاى تنگ و جاهاى شلوغ گريزان بود و غالبا در خيابان‌هاى خلوت وقت مىگذرانيد .\r\nمنزلش در يكى از حجرات مدرسهء صدر ، در جلو خان مسجد شاه .\r\n( 17 ) . غالبا در سكوت و صموت مىگذرانيد ، با كسى انس نمىگرفت ، عرض حاجت نمىكرد ، وقتى از بينوائيش مطلع شدند كه در حال احتضار بوده و چون غذا برايش حاضر ميكنند ، ميگويد متشكرم كه دير خبر شديد و رو برگردانده جان ميسپرد !\r\n","page_name":" 299 ","page_number":303},
  {"content":"\r\n\r\nاز صفحهء ابداع سخن آشفته زدوده ، بيگانه بجاى پدر برگزيده يا آنكه به خود مخصوص گردانيده : كه ما جهت معرفى و زنده كردن نام و شادى روحش از او ياد مىكنيم : نامش محمود ، پدرش حسنعلى ، تخلصش ( ميرزا ملك دلشاد معارف ) مولدش تهران ، سكونتش در محلهء عربها ، شغلش خطاطى و كاغذنويسى ، دكانش در بازار صحافها ، امور ذوقيش شاعرى ، دارائىاش اندكى جنون ، اثرات جنونش سخنان بى جا و پا در هوا ، اشعارش زير چرند ، اسم و آوازه‌اش بلند ، هنرش اندك ، توقعش زياد ، از خود راضى ، ردكنندهء شعراى مستقبل و ماضى . دليل درازى تخلصش اينكه چون خط و ربط داشت « ميرزا » را از آن گرفته بود و از آنجا كه خود را ملك الشعرا مىدانست « ملك » را به تخفيف ملك الشعرايى بر آن افزوده و چون خل و چل و شاد و بيغم بود « دلشاد » ى آن را از آن آورده بود و از آنجا كه خود را مجمع فضايل و كمالات و علوم اولين و آخرين مىدانست « معارف » آن را هم به آن خاطر بدان سبب پيوسته بود . تولدش نامعلوم ، وفاتش در سال آخر سلطنت ناصر الدينشاه و مرگش به علت چوبى كه به امر آن شاه خورده بود واقع شده است . سبب چوب خوردنش هم آن بوده كه چون بارها به حضور ناصر الدينشاه عريضه نوشته خود را ملك الشعراء خوانده درخواست صدور حكم و جايزه و صله كرده عريضه‌اش بلا جواب مىماند روزى كه ( شاه سوارى ) بوده و ناصر الدينشاه از قصر ييلاقى به شهر مىآمده است خود را به سر در نقاره‌خانهء دروازهء ارك « باب همايون » رسانيده همچه كه مركب شاه نزديك مىشود سر از نقاره‌خانه بيرون آورده با صداى مهيب فرياد مىزند :\r\nايا آنكه روز تو بىغم بود ! عريضه نوشتم ، مكرر نوشتم ، جوابم ندادى ، تلطف چرا كم بود ؟ !\r\nكه شاه از صداى ناهنجار نابهنگام او از جا جهيده دستور فرود آوردن و چوب زدنش را مىدهد و با آنكه ديوانگى او به عرض مىرسد و در چوبها تخفيف حاصل مىشود ، اما از جهت ضعف بنيه و نحافت جثه ، چندى در بستر افتاده در ميگذرد .\r\nچنان كه گفته شد شعر گفتن او مناسبت نداشت و انديشه و تعمقى برايش لازم نمىآورد و خود را پابند هيچ قيد و بندى در صنايع و لوازم آن نشناخته بود و\r\n\r\n","description":"","footnote":"","page_name":" 300 ","page_number":304},
  {"content":"\r\n\r\nحرف معموليش شعر بود كه با همان سؤال و جواب مينمود و اينها نمونه‌هايى از آن اشعار او از جمله شعر زير در رابطه با خواستن چاى از قهوه‌چى :\r\n يكى چايى تازه‌دم آور اى قهوه‌چىِ خوش اخلاق * كه تا نوش جان سازم و زان شوم چاق\r\nنيارى تو كهنه كه ناگه ببينى * به كندم ز تن پوستت دادمش من به دباغ ! \r\nو اين شعر دربارهء واگن سواريش :\r\n سوارِ شب جمعه واگن شدم \r\n؛ يعنى ( شب جمعه سوار واگن شدم )\r\n سوى لاله‌زار من دوان ران شدم ؛ \r\n( سوى لاله‌زار دوان دوان روان شدم )\r\n يكى چوب بر اسب زد سورچى * كه اسبش بگوزيد چون قورچى\r\nخراباتيان جمله نالان شدند * سبيلها به كف مانده حيران شدند \r\nحالا اين مصاريع چه ربطى مىتوانستند با هم داشته باشند ، ميرزا ملك دلشاد نوپرداز مىدانست ، آن هم در غليان احساسات !\r\nهمچنين اشعار زير :\r\n بچه گنجشكى به دست مرد بود * - پر از او مىكند و دل از گنجشك \r\n( يعنى گنجشكك )\r\n پر درد بود * ، رفتم پيشش ، گرفتم ريشش ؛ \r\n و گفتم به دو : صد چنين گنجشك روى هم به فرج مادرت ! * هين چين كنى \r\n( يعنى هان چرا چنين كنى ؟ )\r\n گفت تا خواهم بدانم كيست در اينجا فضولم ؟ * گفتمش \r\n خود تو و ده جد و آبادت * كه با اين گنجشك چين اين كنى \r\n( يعنى اين چنين كنى ) ملاحظه شود : لا اقل گاهى آهنگ و مقصود و معنى و نظم رعايت شده است .\r\nرحمة إله عليه .\r\n\r\nسينما سپه - كنسرت قمر\r\nيكى از ساختمانهاى جديد التأسيس خيابان باغشاه ( خيابان سپه ) سينما سپه بود\r\n\r\n","description":"","footnote":"","page_name":" 301 ","page_number":305},
  {"content":"\r\n\r\nكه ( على وكيلى ) آن را ساخته بود ، همراه دشنامهايى بدرقه‌اش از آشنايان و ناآشنايان كه : با آنهمه ثروت محبت‌خانه باز كرده است ! « 18 »\r\nچنان كه در احوال سالنهاى سينما گفته شد كه گاهى سينما و گاهى تآتر شده و وقتى به صورت كنسرت و بالماسكه درمىآمد ، از آن جمله يكى هم كنسرت قمر بود در سينماى على وكيلى كه به مناسبت حرف و « هنر و هنرمند » در اينجا توضيح داده مىشود :\r\nقمر الملوك وزيرى كه مادر گيتى مانندش نياورده بود از آوازخوانهاى بنام آن زمان بود كه آواز و تصنيف‌هاى روحپرور و صفحات نوازشگر او آرام‌بخش تن و جان هر پير و جوان مىگرديد .\r\nاين زن هنرمند كه خوبى صدا را با حسن صورت جمع كرده بود و آواز را از روضه‌خوانى و مولودخوانى « 19 » زنانه همراه مادربزرگش خير النساء خاتون به لقب افتخار الذاكرين كه روضه‌خوان زن در مجلس زنانه بود شروع كرده به مجلس‌خوانى و آوازخوانى رسانيده بود ، شايد اگر گفته شود احياء موسيقى اصيل ايرانى كه در قرون اخير توسط متعصبين رو به اضمحلال نهاده بود ، توسط او به عمل آمد و بايد به نام او ثبت شود ، سخن به گزافه نرفته است .\r\nقريحهء خدادادى اين زن چنان بود كه كافى بود ساز زنى پيش درآمد آهنگ و مقامى را اجرا كند تا او تمام دستگاه آن را با مقامها و نغمه‌ها و گوشه‌ها در كمال صحت و درستى كه گاهى نيز الهام‌بخش نوازندهء خود بوده باشد اجرا كرده بانجام برساند ؛ و عجيب‌تر آنكه تسلط او در تمام دستگاهها چنان بود كه آوازخوانى در يك دستگاه و آن نيز به قوت و كمالى كه عمرى در آن تعليم و تمرين يافته باشد ! . و از اين شگفت‌تر پرده‌هاى صوتى حلقوم او كه همانند\r\n\r\n\r\n","description":"","footnote":"\r\n( 18 ) . برپا دارندهء اين گونه اماكن مانند سينما را جزء ( مخربين ) مىخواندند ؛ و مخرب در شرع به كسى اطلاق مىشود كه بنيان اخلاق اجتماع را ويران كند ، امثال كسى كه تبليغ بر رد مذهب كند يا بدعت در دين گذارد ، گناهش از جمله گناهان كبيره و جايش در آن جهان در ( تابوت ) است كه از بدترين مكان‌هاى جهنم مىباشد .\r\n( 19 ) . روضه‌اى زنانه كه به مناسبت ولادت حضرت زهرا عليها سلام مىخوانند كه همه در اعزاز و اكرام او مىباشد .\r\n","page_name":" 302 ","page_number":306},
  {"content":"\r\n\r\nپرده‌هاى ساز كاملى در كف استادى ماهر كه مىتوانست آن را با هر مقام و دستگاه كوك و تنظيم كرده تطبيق نمايد و هر گوشه و نغمه‌اى را بدون ممارست مقدماتى در حد اعلاى علمى خود بسط و قبض و ترفع و تنزل داده به تقرير و تحرير آورده بىهيچ نقص و انحرافى شروع و ختم بكند .\r\nافسوس كه عمر گل كوتاه است و بدر ماه چهره ننموده در محاق مىرود و بدبختى عظيم‌تر آنكه از اين زن هنرمند نيز آثارى كه از دوران جوانى و آوازى كه از فوران شور و نشاط او باشد بر جاى نماند ، از آنجا كه اولا راديو و دستگاههاى ضبط امروزى مانند كاست و غيره بوجود نيامده بود كه آن را حفظ بكند و ديگر ، صفحات بايگانى او كه در انبار كمپانى طرف معاملهء او نگاهدارى مىشدند ، كه بعضى از سيصد تصنيف و آواز متجاوز ميدانستند در جنگ بين المللى دوم دستخوش انهدام بمباران كارخانه شده نابود گرديدند و صفحات موجود او در ايران نيز در اثر كثرت استعمال از حيّز انتفاع خارج شده جز چند صفحهء خط خورده ، آن هم از دوران كهولت و بيمارى او باقى نماند تا بتواند نمودار معنى هنر و نگاهدارندهء ارزش واقعى او بشود .\r\nبارى ، از اين زن كه كمترين صلهء هر چهچه‌اش اين بود كه دهان او را پر از اشرفى طلا مىكردند در سينماى همين خيابان سپه يعنى سينما سپه كنسرتى ترتيب داده شد كه مدت آن شش روز اما چندين نوبت تمديد گرديده تا شش هفته به طول انجاميد و از استقبال مردم همين بس كه گفته شود در وقتى كه قيمت بليت لژ سينما از يك قران تجاوز نمىنمود و حد اكثر بهاء بليت نمايشها به چهار قران نمىرسيد براى هر بليت كنسرت او از چهار تومان تا بيست تومان گذارده شده بود و بالاتر از اين آنكه همان بليتها در بازار سياه تا چند برابر قيمت خريد و فروش ميگرديد و هنوز در شبهاى آخر آن مردم بسيارى كه براى نشستن به روى صندلى بليت به دست نياورده در كنار سالن ، سرپا مىايستادند !\r\n\r\nصحنه‌اى از كنسرت\r\nدر يكى از آن شبها كه نگارنده را سعادت حضور در آن مجلس دست داد صحنهء سن متشكل بود از باغ و خانه‌اى دهاتى كه قمر به شكل زنى روستايى در كنارى\r\n\r\n","description":"","footnote":"","page_name":" 303 ","page_number":307},
  {"content":"\r\n\r\nبر روى تخته نمدى پشت چرخ نخ‌ريسى نشسته دوك مىريسيد ، با پوششى از يل « 20 » آلبالويى رنگ چسبان و چارقد نو گلدار كه آن را با سنجاقى به زير گلو محكم كرده صورت چون گل خود را مانند قرص قمر بيرون انداخته ، با عالمى جمال و جلال دستهء چرخ را به گردش درآورده صدا در فضا انداخته بود . شعر آن شب او كه بعد از تصنيف « امان از اين دل » از « جاهد » « 21 » شروع نمود طبق معمول از غزليات سعدى بود كه مخلص را طالع شنيدن تصنيف و بيت اول غزل آواز او از دست رفته از بيت دوم غزل وارد سالن مىشدم كه چون تصنيف آن در آخر نيز تكرار شد به ذكر تصنيف و غزل هر دو مىپردازم . اينك شعر تصنيف :\r\n امان از اين دل كه داد * فغان از اين دل كه داد\r\nبه دست ش‌يرين ، « 22 » عنان فرهاد \r\n كه سر به حسرت نهاد - كه سر به حسرت نهاد * ، به كوى معشو - قِ خويش و جان داد \r\n اى داد و صد فرياد از اين دلِ من * اين دل شده سربارِ مشكل من \r\n ريزم ز بس از ديده قطره قطره * ريزم ز بس از ديده قطره قطره \r\n افتاده روى دجله منزل من \r\n رحمى كه از پا - افتادم اى دل * كردى تو آ - خر فرهادم اى دل \r\n برافكندى بنيادم اى دل * دا - دى آ - خر بر بادم اى دل \r\n تا كى به هر انجمن ، نيلى كنم پيرهن ، * ريزم به يادِ وطن ، \r\n جامى پر از خون ، اوباشِ هر رهگذر * بگذاردم سر بسر ، مانند مجنون \r\n ساقى به پا خيز - شورى برانگيز * مطرب بزن چنگ - چنگى دلاويز \r\n ( جاهد ) بنال ا - ما شكوه آميز * تا اندكى احوال ما گردد دگرگون \r\n اى گنج دانش ايرج ! كجايى ؟ * در سينه‌ى خا - ك ، پنهان چرايى ؟ \r\n تا بوده در اين دنياى فانى * كى برده از خوبان بجز رنج جدايى ؟ \r\n\r\n\r\n","description":"","footnote":"\r\n( 20 ) . كت كوتاه يقه راسته‌اى با آستينهاى بلند و سر آستينهاى چاكدار و دو چاك كوتاه در دو طرف پهلوها كه دور لبهء جلو و يقه و سر آستينهاى آن را يراق‌دوزى مىكردند و رنگ آن غالبا آلبالويى و جگرى بود و پارچهء آن از مخمل انتخاب مىگرديد .\r\n( 21 ) . امير جاهد شاعر و تصنيف‌ساز معروف .\r\n( 22 ) . نقاط بين حروف فاصله‌ايست كه در خواندن اين تصنيف منظور شده بود .\r\n","page_name":" 304 ","page_number":308},
  {"content":"\r\n\r\n كى برده از خوبان بجز رنج جدايى \r\nشعر غزل\r\n جانا ، بهشت ، صحبت ياران همدم است * ديدارِ يارِ نامتناسب جهنم است \r\n هر دم كه در حضور عزيزى بسر برى * درياب كز حيات جهان حاصل آن دم است \r\n نه هر كه چشم و گوش و زبان داشت آدمى است * بس ديو صورت است كه فرزند آدم است \r\n آن است آدمى كه در او حسن سيرت است * يا حسن صورت و بجز اين حشو عالم است \r\n هرگز حسد نبرده و حسرت نخورده‌ام * جز بر دو روى يار موافق كه بر هم است \r\n آنان كه در بهار به صحرا نمىروند * عيش خوش ربيع برايشان محرم است \r\n آن سنگدل كه ديده بدوزد ز روى خوب * پندش مده كه جهل در او نيك محكم است \r\n آرام نيست در همه عالم باتفاق * ور هست در مجاورت يار همدم است \r\n گر خون تازه مىرود از ريش اهل دل * ديدار دوستان كه ببينند مرهم است \r\n دنيا خوش است و يار عزيز است و تن شريف * ليكن رفيق بر همهء آنها مقدم است \r\n ممسك براى مال همه ساله تنگدل * سعدى به روى دوست همه روزه خرم است \r\nدر اين حال كه تا آن زمان نفس در قفس سينه‌ها محبوس و ندا از جاندارى به گوش نمىرسيد با خاموش شدن او چنان شد كه گويى روانهاى جمع به فغان برآمده سپاسگزارى مىكنند و يكباره چنان شور و ولوله‌اى فضاى سالن را فرا گرفت و صداهاى احسنت آفرينى طنين‌افكن گرديد كه گويى قيامت قيام كرده است و در تعقيب آن صله‌ها و پيشكش‌ها و تقديمىهايى كه از طرف جمعيت روانه و ارسال هديه‌هاى نقدى و جنسىاى از قبيل پول زرد و اسكناس و گلوبند و طوق و انگشترى و سينه‌ريز و امثال آن كه ديوانه‌وار به طرف او پرتاب گرديد ، بدون آنكه از فرط هيجان توجه به طول مسافت ميان خود و سن و رسيدن آنها بسلامت به دست وى و مانند اين مسائل بكنند ! !\r\nبارى ، قمر الملوك وزيرى نه از آن هنرمندانى بود كه مردم حسب المعمول پس از مرگ وى استرحاما ، از او قدردانى كرده به ذكر خصايلش بپردازند ، بلكه از نوابغ انگشت‌شمارى كه در زمان حيات ، آن هم از سر صدق دل و شعف باطن به سپاس و ستايشش برمىخاستند و بزرگان شعر و ادبى مانند : شهريار و ايرج و\r\n\r\n","description":"","footnote":"","page_name":" 305 ","page_number":309},
  {"content":"\r\n\r\nبهار و امثالهم در مدحش قلم بدست گرفته نابغه‌ى زمان و يگانه فرزند مادر گيتى و افتخار خلقتش دانسته تمجيد و تحسينش مىكردند ؛ « 23 » هر چند او مستغنى از هر گونه تعريف و توصيف بود و لحن ملكوتى و نواهاى زبوريش خود آهنگهاى سماواتىاى بودند كه مىتوانستند وى را در زمرهء كروبيان درآورده هر شنونده را بىخودانه وادار به تمجيد و تحسين نموده در وصفش چنين كلمات بسرايند ، از ايرج :\r\n قمر مگو كه يكى از ودايع حق بود * قمر مگو كه يكى از صنايع چين بود \r\n به يك تغنى او در نشاط مىآمد * اگر چه قلب پدر مرده طفل مسكين بود \r\n ز يك ترنم او شادمان شدى هر چند * طلاق ديده زن ناگرفته كابين بود \r\nهمچنين اين مديحه :\r\n قمر آن نيست كه عاشق بَرَد از ياد او را * يادش آن گُل نه كه از ياد برد باد او را \r\n ملكى بود قمر پيش خداوند عزيز * مرتعى بود فلك خرم و آباد او را \r\n چون خدا خلق جهان كرد به اين طرز و مثال * دقتى كرد و پسنديده نيفتاد او را \r\n ديد چيزى كه به دل چنگ زند در وى نيست * لا جرم دل ز قمر كند و فرستاد او را \r\n حسن هم داد خدا بر وى و حسن عجبى * گر چه بس بود همان حسن خداداد او را \r\n بلبل از رشك وى اين گونه گلو پاره كند * ورنه از بهر چه است اينهمه فرياد او را . . . \r\nيا اين غزل از شهريار :\r\n از كورى چشم فلك امشب قمر اينجاست * آرى قمر امشب به خدا تا سحر اينجاست \r\n آهسته به گوش فلك از بنده بگوئيد * چشمت نَدَود اين همه ، امشب قمر اينجاست \r\n آرى قمر آن قمرى خوشخوان طبيعت * آن نغمه‌سرا بلبل باغ هنر اينجاست \r\n شمعى كه بسويش من جان سوخته از شوق * پروانه صفت باز كنم بال و پر اينجاست \r\n تنها نه من از شوق سر از پا نشناسم * يك دسته چو من عاشق بىپا و سر اينجاست \r\n مهمان عزيزى كه پى ديدن رويش * همسايه همى سر كشد از بام و در اينجاست \r\n\r\n\r\n","description":"","footnote":"\r\n( 23 ) . يكى از مديحه‌هاى ايرج ميرزا دربارهء قمر اين بيت است كه از زبان الهه‌ى حسن و هنر « زهره » كه افتخار تربيت او را از آن خود مىداند ، در كتاب ( زهره و منوچهر ) آورده است كه زهره با باليدن بىاندازه به خود مىگويد :\r\n تا كه يكى همچو قمر پرورم * در دهنش تنگ شكر پرورم \r\n","page_name":" 306 ","page_number":310},
  {"content":"\r\n\r\nقمر در اوج جوانى و شهرت و ناز .\r\n\r\n","description":"","footnote":"","page_name":" 307 ","page_number":311},
  {"content":"\r\n\r\n ساز خوش و آواز خوش و باده دلكش * اى بىخبر آخر چه نشستى خبر اينجاست \r\n آسايش امروزه شده دردسر اما * امشب دگر آسايش بىدردسر اينجاست \r\n اى عاشق روى قمر اى ايرج ناكام * برخيز كه باز آن بت بيدادگر اينجاست \r\n آن زلف كه چون هاله به رخسار قمر بود * باز آمده چون فتنه‌ى دور قمر اينجاست \r\n اى كاش سحر نامده خورشيد نزايد * كمشب قمر اينجا قمر اينجا قمر اينجاست \r\nغالبا قمر بود و تار مرتضى خان نى داوود كه توأمان هم مىشدند ، او تار را بصدا درمىآورد و اين نغمه سر مىداد و اين درآمد زمزمه مىكرد و او دنبالش مىگرفت ، بدون هيچ تمرين و ممارست قبلى ، حتى براى ضبط كه صفحاتش را نيز تماما به همين شيوه يعنى بالبداهه پر مىنمود .\r\nاين يك منظره از قمر ، و زمان ديگرى را هم از پيرى و كهولت او مىشناسم كه در خانه‌اى محقر در كنج غربت و بىكسى در حالى كه از فرط فقر و بينوايى بر روى گليم پاره و بسترى ضايع‌تر از گليم با مرگ دست و پنجه نرم مينمود و چون ديگر صدايى نداشت تا جان به تن كسى ببخشد و چون قمرى نبود تا تلئلو رخسارش آيينهء جهان‌نماى دلداده‌اى شود ، حتى كسى به عيادتش نرفت تا تسلايى براى زحمت جان دادنش باشد .\r\nخدايش در كنف عنايت آمرزش داشته باشد ؛ زنى بود نيكو سيرت ، باگذشت ، سخى ، بلند نظر ، مهربان ، شاد و بذله‌گو ، فقيرنواز ، دوست‌باز و عشق‌باز ، درويش‌سيرت ، دل رحيم ، در آن حد كه هرگز بينوايى به طرفش دست نياز دراز نكرد كه محروم شده باشد و در اين راه به آن اندازه مسرف كه در زمانى كه يك شاهى ، يعنى يك بيستم ريال را مردم به چند گدا مىدادند تا ميان خود قسمت كنند او پنج قران پنج قران مىبخشيد . پنج قرانيهاى اسكناس تازه درآمده‌اى كه گدايان دور درشكه‌اش جمع مىشدند و خانم خانم كرده ميگرفتند و رنگ گلى آنها كه مرتبه‌يى ناظر دراز كردن دستش به دادن آن به پيرمرد خميده‌اى بودم هنوز جلو ديدگانم مىباشد . « 24 » سواى تهيهء كفش و كلاه و لباس براى اطفال بىبضاعت\r\n\r\n\r\n","description":"","footnote":"\r\n( 24 ) . در ارزش و اهميت پنج قرانى و كارآمدىاش كافى است به همين اكتفا نموده بگويم يعنى خرج خانه‌ى دو سه روز افرادى مثل من كه از حقوق ماهى پانزده تومانم در اوائل ازدواج يعنى روزى پنج قران دو قرانش كنار گذاشته شده ، از سه قرانش هم ماهى دوازده قران كرايه خانه ميداديم و -\r\n","page_name":" 308 ","page_number":312},
  {"content":"\r\n\r\nو قرار مقررى و مستمرى براى خانواده‌هاى مستمند و پرداخت خريد جهيز و فراهم كردن اسباب عروسى پسر و دخترهاى فقير و تقبل خرج دوا و دكتر بىبضاعتان و قبول مخارج ده تخت براى مداواى امراض زنانگى خانواده‌هاى ندار در چند مريضخانه و چند تخت زايمان اضافه در زايشگاه . رخت و لباس و لوازم تحصيل فرزندان خانواده‌هاى معيل . تهيهء سوخت و وسائل راحت زمستان و پول و لباس و برنج و روغن شب عيد مستمندان . تحت كفالت مخارج خود گرفتن كودكان بىسرپرست و يتيم . قبول به فرزندى دخترى از خانواده‌اى فقير ، تا به شوهر و سر و سامان رساندن ، با برگزارى بهترين جشن براى عروسيش و عاليترين جهاز ، در آن حد قبولىاش به خود فرزندى كه در مهمانى عروسيش دعوت على اكبر داور وزير ماليه را رد كرده ، كلاه پر از اشرفىاش را كه به جلب رضايتش برايش ميفرستد در چاه ريخته به فرستاده‌اش ميگويد به او بگو امشب براى من شبى است كه همه طلاهاى دنيا را دارم ، از آن كه عروسى دخترم بوده ميخواهم بخاطر دل و براى او آواز بخوانم . همراه دو سه نمونه ديگر از رأفت و محبت و رقت و انسان‌دوستى او كه چون در جلو قهوه‌خانه‌اى ، ميان راه قزوين و همدان دختر دم‌بختى را نظاره‌گر ملبوس پرجلوه‌ى خود مينگرد ، آنها را با چمدان لباسى كه همراه داشته به او بخشيده ، لباس از زنى از همراهان عاريه مىكند .\r\nديگر كه عوايد كنسرت‌هاى خود را صرف امور خيريه مثل خريد خانه براى بىخانمان‌ها و دست‌مايهء بيكاران و اداى قرض قرضمندان و مقروضين به زندانى افتاده ميكرد و امورى از اين قبيل تا آنجا كه دو سه خانه‌اى كه به او بخشيده يا از عوايد خود خريده بود فروخته به مصرف اين گونه امور رساند و زمانى احساس شعف و رضايت مينمود كه دل دردمندى از او شاد شده باشد .\r\nبه اديب و فاضل و شعر و شاعرى و هنر و هنرمند و اهل صفا و وفا عشق\r\n\r\n\r\n","description":"","footnote":"\r\nبقيه مخارجمان از پول حمام و لباس و ديگر خرده‌ريزها تأمين ميگرديد و با آن يك خانوادهء متوسط چند نفره ميتوانستند به خوبى گذران بكنند ، و اين شهود كه گداهاى كور كه مستحق شرعى و واجب الرعايهء همگان بودند ، تا ترحم مردم جلب و ثواب آن چند برابر نشان بدهند ، هفت هشت تنشان دست بشانه‌هاى هم گذارده جلوىشان ميگفت ( بابا هفتا عاجزى به يه پول ) يعنى به نيم شاهى « يك چهلم ريال » !\r\n","page_name":" 309 ","page_number":313},
  {"content":"\r\n\r\nميورزيد ، و به همين روحيه بود كه هر چه از متعينين اهل افاده و بزرگان دروغين و تازه به دولت و مقام رسيده‌ها متنفر و از مجالس و دعوت‌هايشان گريزان بود ، مجالس دوستانه‌ى بىريا و صميمى را استقبال مينمود و همچنين دوستدار مردم كوچه و بازار كه اولىها را خودفروش و خودنما و علاقه و خواست‌هايشان را تجارتى كه نه بخاطر خود وى و وجود او ، بلكه بخاطر تكميل عيش و لذت خويش و دوستيشان بىحقيقت مىباشد ، كه به او جز به نظر فروشنده‌اى نمينگرند و دومىها را صميمى و دوستى و علاقه‌شان را قلبى و خاصه مردم چون خود را كه نديده به او عشق ميورزند و در آن اشتياق به ايشان كه هر زمان عبورا جمعشان را جلو قهوه‌خانه‌اى مينگريست كه مستانه به صدايش كه از گرامافون قهوه‌چى برخاسته بود گوش ميدهند با صداى بلند قربان صدقه‌شان ميرفت « 25 » در اين شدت تعلق به افراد معمولى و ندار به نمونه زير :\r\nروزى سوار درشكه شده بجايى ميرفته كه صدايش از گرامافون دكاندارى به گوش درشكه‌چى خورده ، آهى كشيده ميگويد چه ميشد خدا به من هم پولى ميداد ميتوانستم قمر را براى عروسى پسرم دعوت بكنم .\r\nقمر ميگويد خدا را چه ديده‌اى شايد قمر در عروسى پسر تو هم آواز بخواند . درشكه‌چى كه او را نميشناخته « 26 » ميگويد : اى خانم ! قمر كجا و عروسى\r\n\r\n\r\n","description":"","footnote":"\r\n( 25 ) . نبود قهوه‌خانه‌اى كه صفحه‌ى قمر گذاشته باشد و جلو قهوه‌خانه‌اش از كثرت و ازدحام عاشقان و شنوندگان صداى او راه عبور و مرور بند نيامده باشد ، و صفحه‌اى از او ببازار نميآمد كه خوانده‌هايش يكى دو روز سرمشق مرور و تعليم خرد و كلان نگرديده به تقليد او برنيامده ورد زبان خاص و عام نشده باشد و نبود كسى كه تا صفحهء قمر در دسترس باشد طلب صفحه‌ى خواننده‌ى ديگر نموده ، درخواست تكرار مكرر آن ننمايد . در اين اشاره كه در غدغن روضه و نقالى و تعزيه در قهوه‌خانه‌ها كه براى جلب مشترى ترتيب ميدادند ، گذاشتن گرامافون تشخيص داده شد و چه جانانه هم كه توانست كارساز گرديده تمام وقت جلب مشترى بكند .\r\n( 26 ) . به آن خاطر قمر در ميان افراد معمولى شناخته نبود كه اولا هنوز كشف حجاب نشده با چادر تردد مينمود و دوم تلويزيون و حتى راديو بوجود نيامده بود با آنكه چادرى ، پيچه‌اىها هم اكثرا چهرهء خود گشوده داشته ، زيبارويانشان جلب نظر ميكردند ، خود او نيز تا شناخته نشود ، او رو ميپوشيد ، به اين خاطر كه زحمت آن تجربه كرده بود ، به اين صورت كه روزى در درشكه جلب نظر آشنايى مىكند و طولى نميكشد كه با قمر قمر گفتن و نشان دادنش به اين و آن دنبال درشكه‌اش -\r\n","page_name":" 310 ","page_number":314},
  {"content":"\r\n\r\nپسر من كجا و تا پولدارهايى مثل وزير وزراها و حاج ملك التجارها ميباشند كجا دست مثل ما به دامن قمر ميرسد ! « 27 »\r\nقمر پس از دلدارى به درشكه‌چى و بطورى كه فكر او منحرف و متوجهش ننموده باشد ، بگونهء مسافر و درشكه‌چى و دو همصحبت كه با هم گفت و شنيد ميكنند ، سراغ عروسى پسرش را كه كى و خانه‌اش در كجا و وضع مالى و زندگىاش چطور مىباشد ، خانه‌اش را در يكى از كوچه‌هاى جنوب شهر و عروسىاش را دو شب بعد معلوم و در مقصد كرايهء معلوم را داده پياده مىشود .\r\nقبل از ظهر فرداى آن بوده كه سر حمال‌ها و طبق‌كش‌هايى با ديگ و ديگور و فرش و لوازم مخصوص مهمانى و عده‌اى با ديگر چيزها به خانه‌ى درشكه‌چى باز شده ، دو سه نفر به شتاب مشغول سيم‌كشى و بقيه به بررسى وضع حياط و اطاقها و آشپزخانه و جمع و پهن كردن و بگذار بردار پرداخته و هر چه درشكه‌چى ، از كه و چه و چون و چرايشان جويا مىشود بدون جواب گذارده ، همچنانكه درشكه‌چى را در حيرت خود باقى مينهند خانه‌اش از هر جهت آمادهء يك ضيافت جانانه ميكنند و فرداى آن كه آشپزها با آب‌گردانها و همراهشان جعبه\r\n\r\n\r\n","description":"","footnote":"\r\nپر از بچه و بزرگ مىشود كه هر يك ميخواسته خود را به ديدار او برساند و در چند دقيقه كه كسبه و ديگران به آنان پيوسته ، خيابان غلغله و غوغا مىشود و ناچار كه پياده شده پناه به مسافرخانه‌اى كه بچشمش مىخورد ميبرد .\r\n( 27 ) . نظر درشكه‌چى يكى به بزرگى و شهرت و نام قمر بوده كه رجال درجه اول مملكت مانند عبد الحسين تيمورتاش ، وزير دربار رضا شاه و على اكبر داور ، وزير ماليه و حاج ملك التجار و امثال او بايد با خواهش و گرفتن وقت قبلى دريافت حضورش كنند و صله‌هايش علاوه بر پيشكش‌هاى نقدى و جنسى مثل كيسه ترمه‌هاى طلا و طاقشال‌هاى زربافت و گرانبهاترين قاليچه‌هاى ابريشمى باشد و در حضور ، كه با هر دهن و چهچهه‌اش دسته‌هاى اسكناس باز نشده بميان لبانش گذارده يا دهانش پر از اشرفى و ليره بكنند و از طرف داور كه همراه درخواست ، كلاه پر از طلا روانه‌اش بكند . ( * )\r\n( * ) چون تيمورتاش را در دعوت‌هاى قمر رسم بر اين بوده كه با هر نوا دهنش پر از اشرفى ميكرده ، داور در مهمانىاى كه از قمر به عمل آورده ، قمر بخاطر ضيافتى كه خود بخاطر عروسى دخترخوانده‌اش داشته رد مىكند ، اين بار تا هم تطميع قمر و هم بزرگ‌منشى خويش برخ تيمورتاش بكشد كلاه خود پر از امپريال ( مسكوك طلايى كمى بزرگتر از ليره و مثل آن ) نموده ارسال ميدارد . در كلاه خود ، بمعنى دعوت شخصى و حضورى از وى و ظرف قراردادى آن تا مظروف آن معلوم و در كار قمر و تيمورتاش يك تير دو نشان شده باشد ، كه مورد اهانت قمر واقع مىشود .\r\n","page_name":" 311 ","page_number":315},
  {"content":"\r\n\r\nبسته‌هاى ميوه و شيرينى و ميز و صندلى و عقبشان صندوق‌هاى وسايل مطرب روحوضى وارد و مهمانهاى بىدعوت و با دعوتى كه حياط و اطاقها را پر كرده ، صداى بزن و بكوب مطربها و مخصوصا اطلاع از حضور قمر كه مردم محله را به بامها و لب ديوارها و سر تيرهاى چراغ برق و درختها ميكشاند و قمر كه وارد صحنه شده ، با صداى جانبخش خود چنان شورى در مجلس مىافكند كه مردم از شعف بسر و كول هم جهيده ، بعضى كه به حالت جنون يكديگر را به زير گاز و مشت و نيشگون ميگيرند ! درشكه‌چى كه از شادى همراه شرم سپاس ميخواهد خود بپاهاى قمر بيندازد قمر مانعش شده ، ميگويد نگفتم خدا بزرگ است ! اين هم قمرى كه آرزويش داشتى و بدان كه قمر يك موى شما را با صد از آنها كه گفتى عوض نميكند و اين را هم بدان تا زنده است براى شما مىباشد ، و همراهش نزد عروس و داماد رفته با بوسيدن روى و نمودن آرزوى خوشبختيشان گيرهء زنجير طلاى ساعت بغلى زيبايى به لب جيب جليقه‌ى داماد و چفت و ريزه‌ى سينه‌ريز ظريفى به پشت گردن عروس بند و با بجا گذاشتن مطربها و سفارش زياد به آنها در عرض هنر مجلس را ترك مىكند .\r\nقمر در هنر آواز و كار صدا داراى مزايايى بود و به مواهبى دست يافته بود كه تا آنزمان كمتر كسى به آن دست يافته ، بلكه تا آنجا كه اهل هنر و سالمندان از خود و پدران ميگفتند به آن نرسيده بود :\r\nنخست كه مقدم بر هر چه براى آواز و آوازخوان مىباشد لحن خوش و صوت دلپذير كه دارايش بوده نوايش به دل ، بلكه بجان مينشست . صداى باز و گرم و رسا و اجرايش بىتكلف و حنجرهء مستعدش كه كل مقامات و نواها برايش يكسان و كلّشان ميتوانست به وجه كمال عرضه بكند .\r\nاستعداد فراگيرى و تسلط بر اجراى دستگاهها و زير و بمشان از نغمه و گوشه و تحرير كه با يك بار شنيدن و تعليم معلم ضبط حافظه‌اش شده ، بهتر و بكمال‌تر از آنها ميتوانست جواب بدهد .\r\nرسايى نفس و زنگ صدا و لطف اداى بيان كه در اوج و حضيض به يكسان كشش و گيرايى و دلربايى داشته ، بدور از هر سكته و بيش و كم و منقصت جذب قلوب بكند .\r\n\r\n","description":"","footnote":"","page_name":" 312 ","page_number":316},
  {"content":"\r\n\r\nتحريرات بجاى بدون هيچگونه گير و گره و دشوارى و فشار كه نغمهء خوش الحان‌ترين بلبل و ترنم لغزش آبشار را به گوش و نوازش مخمل و حرير را مىرساند .\r\nتسلط به خويش كه هيبت هيچ محفل و مجلس نتواند سراسيمه‌اش بكند .\r\nحسن صورت و سيرت و خلق و محضر و محاوره و گل نمكين كه گلش به سبزه آراسته ، همراه بسا صفات و ملكات پسنديده كه در او جمع و مصداق بكمال (\r\n آنچه اطوار نكوهيده از او بازگرفت * و انچه اخلاق نكو بود خداداد او را \r\n) يش ساخته بود ؛ پيوست اساتيد و همكاران و معاصرينى معتبر مانند كلنل علينقى خان وزيرى و على اكبر خان شهنازى و مرتضى خان نى داوود و ابو القاسم عارف قزوينى و امير جاهد و غير آن كه سر راهش قرار گرفته شكوفه‌ى هنرش گلزار بكنند .\r\nهرگز شعر و تصنيف مبتذل نخواند و دنبال‌روى ديگران نكرده سرقت هنرى ننمود و بلكه طرف سرقت و مال باخته‌ى ديگران قرار ميگرفت و اشعار آوازهايش نبود ، جز غزليات سنگين و وزين ، اكثرا از ( طيبات ) جانشين شيخ اجل سعدى و حافظ و ترانه‌هايش كه در آن زمان تصنيف ناميده ميشد غالبا از امير جاهد ، همه پخته و سخته و دوست‌داشتنى كه ورد زبانها ميگرديد .\r\nغزليات منتخبش كه خوانندگان شايسته همچنان به استقبالش رفته ، بحرمتش دنبال‌روىاش كردند و برخلافشان كه تصانيفش را چند تن بد لحن و مقلد بىهنر ميمون صفت گمنام بىسر و پا ، با استفاده از آشفته بازار هنر ، تا بلكه قمر دوم يا قمر زمان بشوند ! به ادايش ، با صداى منكر و صوت و بيان و اجراى زشت خارج خود ، با به لجن كشيدن خويش باعث خرابى جمعى نام و كار و صدا و تصنيف و تصنيف‌ساز و آهنگ و آهنگ‌ساز و نوازندگانش گرديدند .\r\nغزليات آوازش چنانچه گفته شد همه از شعراى بزرگ و همراه انتخاب از شيواترين و تصنيف‌هايش تا آنجا كه حافظه يارى بكند : ( مرغ سحر ) در كلمات زير :\r\n مرغِ سحر ناله س - ر كن * داغ مرا تازه‌ت - ر كن\r\nزاه شرر با - ر ، اين قفس - را \r\n برفكن و ز - ير و زبر كن . * بلبلِ سرگشته ز كنجِ قفس درآ\r\nنغمه‌ى آزادى \r\n\r\n","description":"","footnote":"","page_name":" 313 ","page_number":317},
  {"content":"\r\n\r\n نوعِ بشر سرا - ناله سر كن . \r\nتصنيف ( در ملك ايران ) به اين مضمون :\r\n در ملك ايران ، وين مهد شيران ، * تا چند و تا - كى ، افتان و خيزان\r\nداد از جهالت ، خدا ، كه قدر خود ندانيم ، * در زندگانى چرا ، شبيه مردگانيم - \r\nتصنيف ( هزار دستان ) :\r\n هزا - ر دستان به چمن ، دوباره آمد به سخن ، * كه اى خسته از ر - نج دِى ،\r\nببين شور و غوغاى من - \r\nتصنيف ( امان از اين دل ) كه در تعريف ( كنسرت قمر ) آورده شد .\r\nتصنيف ( عروس گل ) به اين فحوا :\r\n عروسِ گل از با - دِ صبا * ، شده در چمن چهره‌گشا\r\n، الا اى صنم بهر خدا * - ز پيچه زدن حذر كن\r\n؛ ديده كسى هرگز * ، بُوَد حور و پرى در حجاب\r\n؟ ديده كسى هرگز * ، بُوَد شمس و قمر در نقاب ؟\r\nالا اى صنم بهر خدا * ز پيچه زدن حذر كن . \r\nكه تصانيف نخست از آن قبل از كشف حجاب و در بيدارى و خودشناساندن مردم و تهييج به جنبش و كوشش و وطنخواهى و عروس گل در مقدمه‌ى كشف حجاب مىباشد . با بسيارى ديگر با مضامين مختلف كه بعضى را خوانندگان ضعيفى مثل ملوك ضرابى دست تطاول گشوده با ، بازخوانى و افزودن نيم و خطى آواز صفحه از آن پر كرده بنام خود به بازار فرستادند ، با اين تفاوت ، با تقليدچيان امروز كه آنها ميتوانستند لا اقل شبيه خود او از كار درآورده ، امروزىها خود و آنها را خراب و با خواندنشان بعضى سند بىهويتى خود امضاء ميكنند .\r\nزنى نابغهء زمان و نادره‌ى دوران كه به جرئت ميتوان گفت :\r\n ( صبر بسيار ببايد پدر پير فلك را * تا دگر مادر گيتى چو تو فرزند بزايد ) \r\nيعنى مانند قمر كه اگر او نبود موسيقى و آواز اصيل ايرانى از ميان رفته ، چه موسيقى كامل ملى در اختيار تعزيه‌خوانان قرار داشت و با جلوگيرى حكومت وقت از كار تعزيه‌خوانان كه خود نيز با كارشان بمرور از ميان ميرفتند آن نيز به نابودى ميگرائيد و در اين صورت است كه ميتوان او را جداى از امر « حرمت نغمه‌سرايى زن ، كه به اهل فتاوى و خالق او مربوط مىشود » احياكننده‌ى موسيقى\r\n\r\n","description":"","footnote":"","page_name":" 314 ","page_number":318},
  {"content":"\r\n\r\nدم موتمان قبول بكنيم .\r\nاينها بود شرح ناقصى از قمر به اميد آن كه مطلعين محترم آن را تكميل بكنند و احوال جانگداز زير كه از پيرى او ميآيد : شبى به دعوت دوستى كه خود او نيز گفتنىاى دارد به كافه‌اى در خيابان سى مترى بنام ( كافهء شكوفه نو ) رفتيم .\r\nكافه رستوران مشهور بزرگى به مديريت شخصى بنام حجازى كه ميگفتند غلامرضا پهلوى هم در آن كافه سهم مشاركتى دارد « 28 » . دليل قبول دعوتم آن بود كه گفته بود در آن قمر براى شبى نيم ساعت با سى تومان اجرت اجير شده ميخواستم ديدار بيست و اندى سال پيش را از او تازه بكنم .\r\nساعت يازده شب بود كه قمر به روى صحنه آمده با تواضع بىرمقى به حاضران و اشاره به دستهء اركست كنار صحنه شروع به كار نمود . طبق معمول خود تصنيفى در ابتدا خواند و آوازى بعد از آن و تكرار تصنيفش كه پس از آوازش نموده ، سرى به علامت اتمام و تشكر از ابراز احساسات تماشاچيان كه تنها قليلى از سالخوردگان برايش دست زدند فرو آورده صحنه را پشت سر گذاشت .\r\nاين كافه از گرانترين و مشغول‌كننده‌ترين اماكن شب‌گذرانى بود و براى آن بهترين هنرمندان از طبقات مختلف دعوت ميشدند كه قمر هم يكى از آنها معلوم و با قرارداد سه ماهه براى شبى نيمساعت دعوت شده بود .\r\nبه جهت ريخت و پاشى كه ميزبان من در آن كافه داشت برايمان جايى در جلو صحنه نگه داشته شده بود .\r\nقمرى كه آن شب ديدم ، با قمر بيست سال پيش از آن فرق كرده بود ! قمر آن قمر فرشته لقا و مرغ خوش الحان گذشته نبود ، حتى صورت چهره و اندام و\r\n\r\n\r\n","description":"","footnote":"\r\n( 28 ) . شاهزادگانى يكان يكان از زن و مرد كه با هر محل و مكان نان و آب‌دار بسان اعراب بدوى زمان سابق حجاز كه با افكندن موشى در ديگ غذاى زائران ، با گفتن ( حاجى ما هم شريك ) متصرف آن ميگشتند شريك ميشدند چنانچه نبود كارخانه‌اى كه بخواهد تأسيس و بنيانى سرپا شده ، آنها خود را شريك بدون سرمايهء آن نقبولانده ، تا چهل و پنجاه و گاهى زيادتر درصد آن بنام خود به ثبت نرسانند و نبود كارى هر چند بدنام و خفيف كه بدون پذيرفتن سهمى از منافع آن بشود به ثمر رسيده فعال بشود ، حتى صادر و وارد كردن هندوانه ، خربزه و نخود و لوبيا و معاملات مواد مخدر كه تا بيش از هشتاد درصد سودشان بايد به آنها تحويل نشود .\r\n","page_name":" 315 ","page_number":319},
  {"content":"\r\n\r\nقمر الملوك وزيرى در بستر بيمارىهاى واپسين و عكس جوانيش كه به ديوار اطاق محقرش مىباشد .\r\n\r\n","description":"","footnote":"","page_name":" 316 ","page_number":320},
  {"content":"\r\n\r\nقمر در آخرين روزهاى زندگى .\r\n\r\n","description":"","footnote":"","page_name":" 317 ","page_number":321},
  {"content":"\r\n\r\nحركات و لحن و صدايش عوض و پير شده بود . زشت و عبوس و نچسب و بدصدا و بىحوصله شده بود . موهايش جو گندمى نزديك به سفيد تمام و قامتش نيمه خميده شده بود . تحرك و بشاشات و مجلس‌آرايى خود از دست داده بد اخم و بىتحرك و مصنوعى و زوركى شده بود . آمدنش به صحنه چنان بود كه به عزاخانه ميآيد و رفتنش از سستى و بىرمقى به آنگونه كه جان از زانوانش كشيده شده بود ! به ملاقاتش آمده بودم كه تازه و زنده و مشعوف بشوم اما بعوض دلتنگ و غم‌آلود گرديدم .\r\nاين ساعت چنين كافه رستورانها را به سرگرم‌كنندگان تازه‌كار و كم ارزش‌ها ميدادند كه حاضران در آن تا اين زمان مست خراب شده ، خوب و بد نميفهميدند و قمر به رديف آنان درآمده بود . كم و بىمقدار و در حد ميان پرده‌خوان و وقت پركن حقير شده بود . قمرى كه سر به امثال داور و بالاتر از آن فرود نميآورد مجبور به فرود آوردنش در برابر مشتى لش و لات شده بود .\r\nاين گونه وحشىخانه‌ها بدلم نچسبيده ، هرگز مطبوع خاطرم قرار نگرفته بود و امشب هم بخاطر قمر آمده بودم كه تحمل وضعش نتوانستم كرد و رفيق را با يارانش كه بمرور بما پيوستند بجا گذاشته ، با خداحافظى و پرسش اين كه قمر كجا و اينجا كجا و دريافت جواب اين كه از استيصال مجبور شده است بيرون آمدم .\r\nآرى قمر مستأصل شده بود . قمر فقير شده بود . قمر بيمار شده بود . تنها و بىكس و محتاج نان شب و كافه‌اى نخواستنى شده ، حتى بخاطر بيمارى حنجره از ادارهء راديو نيز بدون هيچگونه قرار مقررى و مثل آن اخراج شده بود ، بهمانگونه كه پس از دو سه برنامه بعد از آن شب از شكوفه نو نيز ، بخاطر شكايت مشتريان قراردادش فسخ و طرد شده بود . برايم جاى تعجب نداشت كه اينچنين بىمهرىها از روزگار و ناسپاسى از مردممان برايم سابقه داشته بود ، اما كار قمر برايم دردناك‌تر از همه بود كه همراه گذشته‌اش بوده ، به چشمى تاج بر سرىاش در كنسرت سالن سينما سپه و به چشمى خاك بر سرى كنونىاش ديدم !\r\nدر اينجا تا بوده مزد هنر تاوان هنر بوده ، چنانچه اجرت درك و علم و شعور تاوان مصائب آن بوده . در اينجا كمال الملك‌ها و فراهانىها و اميركبيرها و عارف و\r\n\r\n","description":"","footnote":"","page_name":" 318 ","page_number":322},
  {"content":"\r\n\r\nعشقى و صور اسرافيل‌ها و امثال آن طرد و خاكمال و بدست مرگ و جلاد سپرده شده بود .\r\nدر اينجا جاى چاپلوسان و دزدان و مسخره‌گان و ته‌جنبانان و خودفروشان و عربده‌كشان و بله‌قربان‌گويان و مثال آنان و حيات و ممات آنها بوده كه بايد عزيز بشوند و قمر اين درك نكرده به خود و عادت روزگار و مردم خود دچار خبط شعور شده بود .\r\nخبط شعور در خودش كه بىخبر ، از : به حسنت مناز كه به تبى و به مالت مناز كه به شبى بند است ، و لئامت روزگار كه هر چه بدهد پس ميستاند ، سر و شكل و صدا و جويبار عوايد كه بطرفش سرازير مىشود را دائمى انگاشته چيزى براى زمان پس از آن نگذاشته بود ، و عدم دركش در شناخت مردم خود كه دوستى و عشق و علقه و خوشامدگويى هايشان حقيقى و لطفشان پايدار و چون ديگر مردمشان قدردان و حق‌شناس و سپاسگزار انگاشته بود !\r\nاز آن شب به بعد گاه و بيگاه جوياى حالش ميشدم كه هر بار خبرش از وضع و حال بدتر از دفعهء پيش ميرسيد ، كه بايد هم بدتر ميرسيد كه گرفتار بيمارى بيهودگى و بىمصرفى و بدتر از آن دچار ذلت بىنوايى و فقر شده بود ، چنانچه پيرى و بيمارىهاى گونه‌گونش پس از رانده شدن از راديو كه زنگ بيخودىاش به گوش طنين افكنده بود رو آورده بود ؛ تا روزى به اتفاق يكى از رفقاى اهل هنر به ملاقات و نه بلكه به عيادتش رفتيم . به ملاقات قمرى كه در بستر بيمارى و غربت بيكسى افتاده ، پيرزنى كه ندانستيم كه بود كنارش نشسته به او ، چنان كه آخرين لحظات حياتش را انتظار ميبرد خيره شده بود .\r\nقمرى كه مزد و قدر و سپاس پنجاه سال عمر هنرىاش چند شيشه دوا و دسته‌گلى كوچك نيمه پلاسيده كه در ليوان آب‌خورى دهن گشادى گذاشته شده بود و جعبه شيرينى نيم‌خورده‌اى كه كمبودش تعارف عيادت‌كنندگان شده ، روى قالى كهنه‌ى نخ‌نماى كنار بستر محقرش كه روى زمين گسترده بود گذاشته شده بود . !\r\nديدگانش را غبار مرگ گرفته ، حرف نمىتوانست بزند و يعنى حرفى نداشت كه بزند ! كه با خداحافظى با پيرزن بيرون آمده به حال خودش گذاشتيم .\r\n\r\n","description":"","footnote":"","page_name":" 319 ","page_number":323},
  {"content":"\r\n\r\nدر حالى كه ملوك ضرابى كه از او پيرتر بود و دانسته بود چه بكند شاداب و سرحال و هم اكنون نيز كه تصحيح اين فصل كتاب حاضر براى چاپ دوم ميكنم در قيد حيات مىباشد . اين بود وضع زندگى و غايت كارش و حمل جنازه‌اش در بىكسى تمام ، كه گفتى غريب كنار كوچه مرده‌اى حمل مىشود ، در تشييع‌كنندگانى انگشت‌شمار ، كه شايد هم اگر همت چند تن انسان حقيقى و از دوستداران واقعىاش نبود شايد در گورستان فقرا دفن شده بود .\r\nاين يك هنرمند و برخورد مردمش در پاسخ هنر و خدماتش در يك طرف مشرق زمين و با كمى اختلاف زمان هنرمند ديگرى بنام ام كلثوم و مردمش در آن طرف مشرق زمين بنام كشور مصر و سرزمين عرب‌ها ! كه در بيمارىاش بزرگانى مانند رئيس جمهور و همسطح او از عيادت‌كنندگانش بودند و در تشييع جنازه‌اش ( عبد الناصر رئيس جمهور ) پيشرو ديگر مشايعت‌كنندگانش باشد ، سواى به تجليلش اعلام عزاى عمومى نمودن و مردمش كه تا حد خودكشى از او تقدير بكنند !\r\nهويتش : از نسب علويه . اسمش در ابتدا قمرتاج و در سهولت اداى كلام قمر و پس از آن قمر الملوك . نام خانوادگيش وزيرى ، كه از كنيهء استادش علينقى خان وزيرى دريافته بود . پدرش سيد حسن ، مادرش طوبى ، محل تولدش تاكستان قزوين ، تاريخ تولدش 1284 شمسى ، معاصر شعرا و هنرمندانى مانند عارف و عشقى و ايرج و ملك الشعراى بهار و كلنل وزيرى و على اكبر خان شهنازى و مرتضى خان نى داود . و تاريخ فوتش شب جمعه 1338 . مزارش قبرستان ظهير الدوله ، شرق خيابان دربند شميران طهران .\r\nروانش شاد و سپاس خداوندى را كه داناى به قلوب و تا آفتاب از مشرق طلوع كند در توبه براى بندگان گشوده نهاده ، كريم و رحمان و غفور مىباشد .\r\n\r\nمسجد مجد الدوله\r\nيكى ديگر از اماكن خيابان باغشاه ، مسجد مجد بود كه هنوز به همان شكل و هيأت برقرار مىباشد و آنچه از آن قابل ذكر مىباشد بيكاره‌ها و بىخانمانها و بىسر و سامانهاى خود خيابان و اطراف آن است كه در آن اجتماع نموده ، شبها\r\n\r\n","description":"","footnote":"","page_name":" 320 ","page_number":324},
  {"content":"\r\n\r\nبيتوته و روزها استراحت و نظافت و شپش‌كشى و رفع حوايج مىكردند . شبستان آن خوابگاه زمستانيشان بود كه پير و جوان و خرد و كلان در آن گرد آمده با تنفس خود آن را گرم و با اعمال قبيحه ، بيت اللّه را مبدل به بيت الخلاء و بيت الفساد مىساختند و آفتاب‌روهاى صحن و ايوان آن ، اماكنى كه در آن عريان گرديده سرجويى و تن‌جويى نموده حوض و صفهء آن مخصوص شستشوى بدن و خشك كردن ملبوس و در تابستانها و پائيزها كه در آن آب‌تنى و آفتاب‌گيرى و رختشويى ميكردند . بايد افزود اين ، احوال خاص مسجد مجد نمىتوانست باشد كه تمام مساجد ، بيت الفقرا و خانه‌هاى بىخانمانها بود كه آنها را مأمن و مكان بىمعارض خود ميديدند .\r\nهرگز امكان نداشت كسى در مسجدى قدم گذارد و مشتى بىكاره و برهنه و عليل و بيمار و درمانده را مشاهده نكند كه به هرزگى و شوخى و آه و ناله و قمار و جلفى و مانند آن اشتغال نداشته يا در هم و آشفته در گوشه و كنار ، گيوه پاره‌هاى خود يا تكه آجر و سقطى زير سر ننهاده ، نلميده ، صداهاى ناهنجار خر و پف و صادرات نامناسب نداشته باشند ! و با ورود هر كس به مسجد ، عده‌اى مريض و معلول و فقير از هر طرف صدا به درخواست كمك بلند ننموده يا به طرفش هجوم استمداد نداشته باشند ؛ و غير ممكن بود كه نمازگزارى بتواند از زشتيهاى اعمال و بوى عفونت آنان ، نمازى به فراغت و حضور قلب بگذارد و دور از امكان ، كه با هر ركعت و ركوع و سجود و نشست و برخاست ، دهها شپش ريز و درشت رنگ و وارنگ به ملبوسش نچسبيده با خود همراه نياورد ! شپش‌هاى شناخته‌شده‌اى به نام ( شپش مسجدى ) كه در ميان صدها شپش حمامى و امامزاده‌اى و معركه‌اى و قهوه‌خانه‌اى و مانند آن معلوم مىشدند و بطور خلاصه ، مسجد عور كثيف پرت‌افتاده‌اى كه از ترس مجتمعان بىكاره و كثافات آن ، كمتر كسى در آن رغبت نماز مينمود .\r\n\r\nناز مرگ\r\nاز اين مسجد خاطرهء حيرت‌آميزى از مخلص نگارنده مىباشد كه شايد اطلاع بر آن خالى از شگفتى نبوده باشد !\r\n\r\n","description":"","footnote":"","page_name":" 321 ","page_number":325},
  {"content":"\r\n\r\nجوانى بود و بيكارى و فقر و تهيدستى ، همراه بيمارى و بىكسى و هزاران آمال و آرزو ، پيوستهء محروميتها و گذشته‌هاى غم‌افزا و آيندهء نامعلوم خالى از اميد كه همگان دست به دست هم داده وادارم ساخت تا آخرين چارهء درماندگان يعنى انتحار اختيار بكنم !\r\nاين تصميم ، آنى و سرسرى اتخاذ نشده بود كه حساب شده و از روى اعتقاد بر پوچى روزگار و بىاعتبارى و مسخرگى زندگى و بدعهدى خلق زمانه گرفته شده بود و فقط آنچه موجب تأخير در انجام آن مىشد عدم استطاعت خريد سه نخود ترياك بود كه برايش گشايشى حاصل نمىآمد .\r\nاز مال دنيا تنها شلوار اضافه‌اى داشتم كه جز در مهمانيها و برگزار كردن آبرو بكارم نمىآمد ، و كلاهى كه يا به تنهايى و يا همراه شلوار به گرو رفع حوايج مىرفت و كلاه آن از گرو خارج شده در اختيارم قرار گرفته بود كه آن را به دو قران فروختم و با سه عباسى آن شش نخود ترياك خريده نصف آن را به گلو انداخته كاسهء آبى به پشتش دادم و تا اينكه در معده حل شده زودتر اثر خود ظاهر بكند ، سربالايى خيابان ناصريه را در پيش گرفته به راه افتادم .\r\nنه چنان بىكس و خويش و آشنا بودم كه از زير بوته بيرون آمده باشم و راه بجايى نداشته باشم ، بلكه پدرى در توانايى استطاعت داشتم با زن و فرزندانى كه با اندك تمكين و قبول كوچكى و درخواست كمك شايد متكفلم مىشد و مادرى ، در خانمانى با شوهر و فرزندانى جدا كه با تقبل تحقير و اظهار استعانت از خود و شوهرش امكان اعانتشان مىرفت و فاميلى ، بيش از دور تسبيحى تاجر و ملا و ادارى و حاكم و حاجى و مالك و دهدار كه با اندك توقعى مساعدت و همراهى مىشدم ، اما تمام اينها و بالاتر از اينها نمىتوانست مقنع طبع منيع و به زيرآورندهء گردن فراز من بوده باشد ؛ كه ، از خردى قائم به خويش و متكى به نفس خود بوده نان كسى به رايگان از گلويم پايين نرفته بود ، خاصه افتراق پدر و مادر كه از اوان طفلى مرا خودكارساز ساخته از هر خويش و بسته‌اى ، بيگانه‌ام بار آورده بود .\r\nدو ساعت و شايد زيادتر از آن بود كه ترياك را خورده راهپيمايى را شروع نموده بودم ، چه هنوز بعضى دكانهاى پزندگى كه در اين ساعات اندك اندك\r\n\r\n","description":"","footnote":"","page_name":" 322 ","page_number":326},
  {"content":"\r\n\r\nدكاكين خود را باز كرده به نظافت و چيدن بساطهاى خود جهت فروش ظهر مىپرداختند باز نشده بودند و يك ساعت و زيادتر از ظهر مىگذشت كه من هنوز خيابانها را بالا و پايين كرده راهى مىپيمودم بدون آنكه اندك تأثيرى از ترياك مشاهده كرده كوچكترين تغييرى در احوال خود ملاحظه بكنم ، در حالى كه حد اكثر اثر ترياك كه از انتحاركنندگان ثابت شده بود دو ساعت بود كه يا آنها را تلف كرده يا مشرف به موت مىنمود ، و بالاترين مقدارش همين اندازه كه من خورده بودم و براى مرد نيرومند كه او را هلاك سازد و هر آينه احساسى در خويش مينگريستم آنكه سه ساعت و زيادتر راه رفته بودم و لازم مىآمد تا اندكى استراحت بكنم .\r\nاوايل فصل پاييز بود و اگر چه هنوز آفتاب به آن چسبندگى نرسيده بود تا طبيعت پذيراى آن بوده باشد ، اما من كه تشنهء هلاك خود بودم و بىاثر ماندن زهر دچار حيرت و عصبانيتم ساخته بود با دلخورى تمام كه از اجل هم ناز بايد بكشم سه نخود ديگر آن را هم نرم كرده با پياله‌اى آب ديگر كه از سقاخانهء ( گذر تقى خان كه بيرون ، مقابل در مسجد بود ) به روى آن دادم آفتاب روى مسجد مجد را در نظر گرفته اشهد « 29 » خود گفته به طرف قبله دراز كشيدم .\r\nالبته اين خفتنى بود كه ديگر بيدار شدن نمىبايست داشته باشد اما عصر تنگى بود كه صداى مسأله‌گوى پيش از نماز مغرب ، كه معركه گرفته مشتى گدا گرسنه به دور خود جمع كرده بود بيدارم نمود كه مسئله گفتن خود را تمام و روضهء پول جمع كردن شروع كرده مىگفت :\r\nحضرت سيد الشهدا ظهر عاشورا در آخرين لحظات حيات رو به سپاه اعدا نموده گفت اى مردم بدانيد كه رزق مقسوم است و در اين صورت چه بهتر كه آن را از راه حلال بدست آوريد و عمر معلوم و چه نيكوتر كه آن را در طريق حق و حقيقت تمام بكنيد .\r\nبا شگفتى بىاندازه كه مىديدم نه تنها هنوز زنده هستم بلكه در كمال\r\n\r\n\r\n","description":"","footnote":"\r\n( 29 ) . كلماتى كه بر زبان بيمار مشرف به موت مىگذارند يا خود او ادا مىكند ؛ مانند : شهادت و اقرار به وحدانيت خدا و رسالت پيامبرش محمد ( ص ) و ولايت دامادش على ( ع ) و يازده فرزندش .\r\n","page_name":" 323 ","page_number":327},
  {"content":"\r\n\r\nسلامت تن مىباشم و اندك فتورى در جسم و جانم بوجود نيامده است و با عصبانيت تمام كه چگونه اقدامم به نتيجه نرسيده است به سر حوض رفته ، وضو ساخته با جماعت ، نماز مغرب و عشا را به پايان رسانيده ، جهت دفع الوقت و اينكه شايد اثر سم يكباره ظهور بكند پاى منبر پيشنماز نشسته به اصغاء بيانات او پرداختم .\r\nپيشنماز دو آيه از قرآن تلاوت كرده به تفسير آنها پرداخت :  عَسى أَنْ تَكْرَهُوا شَيْئاً وَ هُوَ خَيْرٌ لَكُمْ وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ  . يعنى بسا امور كه طبع آدمى از آن كراهت دارد كه خير او در آن مىباشد و بسا اعمال كه از آن خشنود و طرف علاقه‌اش مىباشد كه شر او در آن نهفته است .\r\nهر يك از جملات شيخ مسأله‌گو از زبان امام همام در مقسوم بودن رزق و معلوم بودن عمر و آيات و كلمات پيشنماز طامات و كلياتى بودند كه مىبايد مرا بسوى انصراف از لجاجت و يكدندگى كشيده بسر عقل و تلافى مافات بياورند اما با اينهمه من نه از آن سست عنصرانى بودم كه اين تصادفات بتواند خللى در اركان تصميم بوجود آورد ، و نه در آينده‌اى چنان روشن كه اميدى از آن برايم باشد ، لا جرم به طرف خانه به راه افتاده از عطارى اول خيابان مهدى موش « 30 » نيز سه نخود ديگر ترياك خريده در سر راه هله‌هوله‌هايى كه آخرين دل را از عزاى خوراكيهاى دنيا درآورده باشم ، خورده ، در خانه ترياك را كه هر آينه كم خورده‌ام كافى شده قبليها را نيز مؤثر گرداند نرم كرده بالا كشيدم و شام را كه مادربزرگم پنير و هندوانه و حاضريهاى ديگر فراهم كرده بود با اشتهاى تمام كه زياده از حد گرسنه شده بودم صرف كرده به بستر رفتم و در كمترين وقتى با شعف اين انديشه كه صبح با چه وضعى با نعشم روبرو خواهند شد و چه ضجه‌ها بر سر جنازه‌ام خواهند زد ، يا نخواهند زد ، و شايد هم اه و تفم بكنند و جسدم را به چه صورتى حمل خواهند داد و با چه حرمت يا خفت تشييعم خواهند نمود ؟ پلكهايم سنگين گرديدند ، اما بدبختانه يا خوشبختانه صبح از خواب بيدار شده ، خود را در كمال صحت و تندرستى يافتم كه نشاطى فوق العاده نيز چالاكم ساخته بود و تنها اثر\r\n\r\n\r\n","description":"","footnote":"\r\n( 30 ) . خيابانى منشعب از ضلع جنوب غربى ميدان شاهپور به طرف خيابان اميريه .\r\n","page_name":" 324 ","page_number":328},
  {"content":"\r\n\r\nغير قاعده‌اى كه در خود يافتم ، آن كه ميل اجابت خارج از عادتى به مزاجم رو آورده بود و اشتهايى بس قوى خلاف روزهاى ديگر بطورى كه نصف نان تافتون را توانستم با پنير صرف بكنم !\r\nاين مبارزه‌اى بود كه در آن شكست خورده بودم و ناچار با مرور وقايع گذشته كه خطرات از اين بالاتر را نيز ديده بودم و توجه به كلمات مسجديان ديروزى و معنى ( و ما تسقط من ورقة . . . ) « 31 » و اين كلمات كه :\r\n ( اگر تيغ عالم بجنبد ز جاى * نبرّد رگى تا نخواهد خداى ) \r\nو\r\n ( گر نگهدار من آن است كه من مىدانم * شيشه را در بغل سنگ نگه مىدارد ) \r\nو تجسم مرگ عيال يكى از آشنايان كه سال گذشته از بام پنج ذرعى به حياط افتاد و خم به ابرويش نيامد و امسال از پلهء اول نردبان پايش سريد و در دم جان سپرد ! و از اين قبيل خود را قانع ساختم كه حيات و ممات اختيارى نمىباشد چنان كه ديگر امور نيز از حيطهء اختيار آدميان بدور مىباشد و بايد دل به رضا و تن به قضا سپرم . اكنون چه خير و شرى از وجودم مىتوانست ظاهر شده زندگى و بقاى من چه نفع و ضررى در مشيت مىتوانست داشته باشد و اين ذره و كمتر از ذرهء من چه اثرى در اين عالم عظيم به ظهور مىتوانست برساند داناى كل خدا مىباشد !\r\n\r\nواگن اسبى\r\nاين خيابان و چند خيابان ديگر از معابرى بودند كه واگن اسبى در آنها رفت و آمد مىنمود و اين اتاق چرخدارى بود كه توسط دو رأس اسب بر روى ريل آهن حركت مىكرد و تا پنجاه شصت مسافر نشسته و ايستاده را حمل مينمود .\r\nواگن‌خانه يعنى توقفگاه آنها ، يكى در خيابان باغ وحش ( اكباتان ) نرسيده به تلفنخانه و يكى در ماشينخانه ( گارماشين ) پايين‌تر از خيابان خراسان بود كه تعميرات آنها نيز در توقفگاه دوم انجام مىگرفت .\r\n\r\n\r\n","description":"","footnote":"\r\n( 31 ) . در اين ترجمه كه حتى سقوط برگ درخت دور از علم و خواستهء خدا نمىباشد .\r\n","page_name":" 325 ","page_number":329},
  {"content":"\r\n\r\nاين واگنها شبيه واگنهاى بارى قطار بدون ديواره ، داراى سه محل براى مسافران نشسته و دو محل در عقب و جلو آنها براى مسافران ايستاده بود كه يكى از آن سه محل براى جلوس خانمها كه با در و ديوار و حفاظ در رعايت شرايط مذهبى ايران كه زنها در آن به استتار باشند در وسط واگن ساخته شده بود و دو محل ديگر جهت مردها كه در هر يك جاى دوازده مسافر در دو نيمكت مقابل هم تعبيه شده بود . مكانهاى ايستاده هم دو ايوانك در محلهاى واگن‌چى بود كه با طارمى محفوظ شده بود . اگر چه جز قسمت زنانه كه در و شيشه و پرده داشت بقيهء آن باز بود و جز حفاظى آن را نپوشانده بود اما با همان سادگى با چنان ظرافت و زيبايىاى ساخته شده بود كه هر بيننده را مجذوب مينمود .\r\nنيمكتهاى چوبى راحت لاك و الكلى و ديوار و سقفى در همان رنگ كه با تخته‌هاى باريك جفت و جزم هم پوشانيده شده ، و ديواره‌هاى از ورق آهن جلو و عقبش كه با سليقهء خاصى رنگ‌آميزى سياه و سبز شده بود ، زيبايىاى دل‌انگيز يافته بود .\r\nسقف آن را چهار ميلهء آهنى چهارگوشهء آن بر سر دست گرفته ، لبهء سقفش با كنگره‌هايى زينت گرديده ، دودكش دو چراغ لامپا از فانوسهاى داخل آن كه از يك طرف اتاق زنانه و از يك طرف قسمت مردانه را روشن مينمود با بادگيرهاى خوش‌ساختى از بالاى آن بيرون آمده بود و دو زنگ برنجى شبيه زنگهاى مدارس يا زنگ گردن قاطر در دو طرف آن بالاى سر واگنچى آويخته و دو دسته ترمزى شبيه هندل كه قائمهء بلند داشته باشد ، يكى از جلو و يكى از عقب به صورت عمودى از سپرهاى پس و پيش آن بالا آمده بود .\r\nخط آن را دو ريل باريك كم عرض به فاصلهء يك متر تشكيل داده بود كه سطح ميانشان با قلوه‌سنگهاى رودخانه‌اى فرش شده آن را همكف خيابان ساخته بود و چهار چرخ نزديك به هم در زير آن كه گردش و انحناء آن را در سر پيچها آسان مينمود ، با شرطى كه مسافر در ايوانهاى آن مساوى ايستاده از نظر وزن يا تعداد به يك اندازه بوده باشند ؛ از آنجا كه هر آينه در يك ايوان آن جمع مىشدند سمت سبكش بالا آمده الاكلنگ مىگرديد و غالبا اين خوشمزگى از طرف مسافران آن بظهور مىرسيد .\r\n\r\n","description":"","footnote":"","page_name":" 326 ","page_number":330},
  {"content":"\r\n\r\nمىگفتند در ابتدا كه به كار افتاده بود ، تا مردم را از جلوش دور و راه را براى آن باز بكنند مردى سوار بر اسب شيپورزنان جلو آن حركت مىكرده است ! و اين نمىتوانست دور از حقيقت بوده باشد كه پس از پنجاه سال كه از عمر آن مىگذشت هنوز مردم بىادب با تردد بىخيال خود در جلو آن مانع عبورش مىشدند كه زيادتر وقت واگنچى به زدن زنگ و « خبردار » گفتن به آنان مىگذشت و از افتخارات لشوش و لوطىباشيها بود كه جلو واگن حركت مىكنند ! و از مردم‌آزاريهاى بچه لاتها كه با پيشاپيش آن رفتن مانع عبورش مىشدند و چه زياد بيشعورها و از خودراضيها كه چون واگنچى زياد زنگ زده فرياد مىكشيد ، با دشنام و « توپوز » « 32 » ىاى كه به اسبهايش مىزدند از او مىخواستند تا خيابان به آن پهنى ، از آن طرفش برود ! و چه بسيار سالمندان و پير خرفها كه هنوز غيرممكن بودن مسير آن را از روى ريل نمىدانستند !\r\nبراى پياده و سوار شدن مردم و عبور واگن مقابل ، در هر چند صد قدم دوراهيىاى معلوم شده بود و يكى از اين دوراهيها مقابل مدرسهء دار الفنون اوايل سربالايى « 33 » خيابان ناصريه به طرف توپخانه بود كه از آنجا اسبى يدكى به واگنها اضافه كرده آنها را سه اسبه مىساختند تا انتهاى خيابان لاله‌زار و اول خيابان چراغ برق و اول خيابان باغشاه كه باز نموده همچنان دو اسبه مىكردند و هميشه دو اسب يدك براى اين كار در دو راهى دار الفنون نگاه ميداشتند ، مگر آنگاه كه واگن سبك و كم مسافر و يا بدون مسافر طى طريق مىنمود . مسافران واگن نيز از دست اراذل و اوباش خيابانها نمىتوانستند آسوده بمانند كه امكان نداشت تا واگنى ترمز خود را باز كرده شروع به حركت نمايد و مشتى از اطرافش بالا نرفته خود را به آن نياويزند ، در حدى كه بليت‌فروش « 34 » بايد دايم در اطراف واگن\r\n\r\n\r\n","description":"","footnote":"\r\n( 32 ) . زير چانه زدن .\r\n( 33 ) . از جلو دار الفنون ، سربالايى تندى شروع مىشد و تا ميدان توپخانه امتداد مىيافت . در هر آسفالت كردن يا مرمت خيابان ، مقدارى از قسمت جنوبيش خاكريزى و از شيبش كاسته شد تا امروز كه تقريبا سربالاييش با پايين خيابان يكنواخت مىباشد .\r\n( 34 ) . اين واگنها هر كدام سه كارمند داشت : يكى واگنچى كه رانندگى را به عهده داشت و دوم بليت‌فروش كه از اين واگن به آن واگن بليت مىفروخت و سوم آژانى كه از آزار اراذل جلوگيرى مىكرد . بليت آن براى هر نفر شش شاهى بود .\r\n","page_name":" 327 ","page_number":331},
  {"content":"\r\n\r\nمواظب مزاحمان بوده فحش داده فحش خورده معارضه بكند ، مخصوصا در وقتى كه آژان مأمور آن هم پست خود را براى قضاى حاجت يا كارى رها كرده واگن را به حال خود گذارده بود كه بايد مسافران قيد سوارى را زده آن را براى لشوش بگذارند !\r\nواگن‌سوارى نه تا آن حد شيرين بود كه ولگردان خيابانى را با همه خفت و خوارى و دشنام و قنوت « 35 » واگنچى و گرفتارى و توقيف آژان و دريده شدن رخت و كلاه تشويق مىنمود بلكه تا آن اندازه لذيذ و دلچسب مىآمد كه كمتر امكان داشت كسى به آن دسترسى داشته ، اگر چه خود صاحب اسب و درشكهء شخصى بوده باشد و بتواند از آن صرف نظر بكند ، چنانچه خود حقير اگر از آن جمله ولگردان خيابانى نبودم كه بتوانم از طريق بالا رفتن از آن ارضاء ميل بكنم ، اما از بهترين كامرانيهايم بود كه دفعه‌اى براى پدر يا مادر مسيرى در راه واگن پيدا شده مرا نيز دنبال داشته باشند ، همچنين از آرزوهايم كه روزى استقلال مالىاى داشته بتوانم هر چه دلخواهم باشد سوار آن شده كامرانى بكنم ، به گواهى اين اتفاق كه چون روزى يك پنج قرانى كه لاى درز سنگ راه آب جلو حياط افتاده بود و براى بدست آوردنش سنگ نيز به روى دستم برگشته ناخن انگشت ( بنصر ) « 36 » م را تا حد افتادن صدمه رسانيد يافتم همهء آن را شش شاهى شش شاهى واگن سوار شده از سر خط به ته خط رفته از ته خط به سر آن برگشتم ، مگر چند صد دينارى از آن را كه در هر آخر خط به بستنى دادم !\r\nشايد براى مردم امروز كه از كثرت سر و صدا و دود و ازدحام ، از اتومبيلهاى آخرين مدل خود بيزار و آرزوى ساعتى پياده‌روى در كنارى خلوت مىكنند ، توصيف واگن و لذت سوارى آن دور از تصور بوده باشد ، اما براى مردم آن زمان\r\n\r\n\r\n","description":"","footnote":"\r\n( 35 ) . دعاى بعد از ركعت دوم نماز كه دستها جلوى رو بگيرند ، اما در اينجا شلاق درشكه‌چيها و گارىچيها ، از زه رودهء تابيده كه بر سر چوبى مانند تركهء انار يا آلبالو مىبستند ، پاره نشدنى و دردآور و آزارنده كه چون ضربه‌اش به بدن مىرسيد جايش بكلفتى طناب نازكى بالا مىآمد ؛ بچه‌هايى كه پشت درشكه مىپريدند از اين قنوت نصيب كامل مىبردند .\r\n( 36 ) . انگشت بعد از ميانى چسبيده به انگشت كوچك - انگشتها به اين صورت شناخته مىشوند : 1 - انگشت بزرگ ( شست يا ابهام ) 2 - سبابه يا انگشت شهادت 3 - انگشت ميانى يا وسطى 4 - انگشت بنصر يا چهارم - 5 - انگشت كوچك يا خنصر .\r\n","page_name":" 328 ","page_number":332},
  {"content":"\r\n\r\nكه به قول معروف از بىالاغى سوار چينه مىشدند و بهترين بازى اطفالشان سوارى اسبهاى چوبى مانند تركه و نى و دسته جارو و امثال آن بود واضح است چه لذتى مىتوانست داشته باشد ، مخصوصا براى بچه‌ها ايستادن پهلوى واگنچى و تماشاى اسبهاى قوى واگن ! كه چگونه در حركت دادن آن به خود فشار آورده پاها را كوتاه برداشته سرها را جهت جمع كردن نيرو تا سر زانوها پايين مىآوردند و انديشهء اين كه دو سر اسب كه درشكهء به آن كم وزنى را در سربالايى خيابان به زحمت مىبرند چگونه خروارها وزن ، واگن و مسافر را از جا كنده حركت مىدهند ! ديگر براى زنها كه در اتاقك زيباى آن نشسته مىتوانستند هر يك دو سير تخمه را تا رسيدن به مقصد چرك چرك كرده با يكديگر حرف بزنند ! و تا بحث شيرينى اين سوارى را تكميل كرده باشم يكى از پير شاهزاده‌ها كه خانه‌اش در بازارچهء كربلايى عباسعلى ، پايين چهارراه حسن آباد « 37 » و محل كارش پستخانه « * » بود شاهد مىآورم كه براى سوارى واگن مسير خانه‌اش را تا آخر خط آن كه ميدان دروازه قزوين ( ميدان شاهپور ) « 38 » بود پياده مىپيمود كه از آنجا يعنى آخر خط سوار شده تمام طول راه آن را سوارى خورده باشد ! و تا مسيرهاى آن را هم ناگفته نگذارم بايد بگويم تقريبا تمام خطوط آن به بازار يعنى آخر خيابان جباخانه ختم مىگرديد كه با صورت فعلى شهر ، بايد بعد از سبزه‌ميدان مقابل ميدان ارك را در نظر آوريم ، و خطوط آن كه به اين قرار معلوم شده بود :\r\nاول : خط بازار كه تا آخر خيابان لاله‌زار نزديك خيابان رفاهى رفت و آمد مىنمود و مسافران آن را مخصوصا در عصرها پسر حاجيها و فكلىمآبها و خانمهاى پيچه چهار انگشتى ( مكش مرگ ما ) و خانمبازها تشكيل مىدادند .\r\nدوم : خط خيابان شاه عبد العظيم كه از بازار به راه افتاده ناصريه و چراغ\r\n\r\n\r\n","description":"","footnote":"\r\n( 37 ) . بازارچه‌اى در غرب خيابان شاهپور يا خيابان حسن آباد پائين چهار راه حسن آباد يا ميدان هشت گنبد .\r\n* . ساختمانى قديمى در ضلع جنوبى ميدان توپخانه ، جاى تلگرافخانه فعلى .\r\n( 38 ) . نام قبلى آن تا پيش از اسم برگردانىهاى زمان رضا شاه ميدان دروازه قزوين بود ، از آنكه دروازهء قزوين اولين كه با ديگر دروازه‌ها در عهد شاه اسماعيل صفوى ساخته شده بود در آنجا بود و با تعريض شهر و عقب بردن دروازه‌ها در عهد ناصر الدينشاه دروازه قزوين در غرب ميدان قزوين فعلى يا ميدان چهار مجسمهء زمان رضا شاه ساخته شد .\r\n","page_name":" 329 ","page_number":333},
  {"content":"\r\n\r\nچهارراه ، يا ميدان حسن آباد ، يا ميدان هشت گنبد ، با پيكره‌ى ملك المتكلمين ، يكى از ناطقين منبرى طرفدارى مشروطه كه به امر محمد عليشاه ، همراه ديگر مخالفان او در باغشاه كشته شد .\r\n\r\n","description":"","footnote":"","page_name":" 330 ","page_number":334},
  {"content":"\r\n\r\nبرق را طى كرده خيابان رى را گذشته با پشت سر نهادن هفت دو راهى به گارماشين ( ايستگاه ماشين دودى ) مىرسيد . « 39 »\r\nسوم : خط باغشاه كه از بازار حركت كرده بعد از شش دو راهى به دروازهء باغشاه ( مقابل مجلس سناى فعلى ) مىرسيد .\r\nچهارم : خط دروازه قزوين كه از ميدان توپخانه حركت كرده پس از گذشتن از چهارراه حسن آباد ، سرازير شده به ميدان شاهپور ( دروازه قزوين ) مىرسيد .\r\nخط ديگرى هم قبلا از گارماشين به طرف خيابان اسماعيل بزاز به پاقاپق ( ميدان اعدام ) مىرفته كه چون از زير بازارچهء زعفران باجى مىگذشته و صاحب بازارچه منتسب به دربار و سردستهء مطربهاى زنانهء آن بوده است و بيم آن ميداده كه بازارچه‌اش را لرزانده خراب بكند ، لشوش را وادار به مزاحمت آن نموده با سنگ زير چرخ گذاشتن و خارج ساختنشان از خط و جلو راه اسبهايشان چاله كندن ، عبور و مرورش قطع مىكنند كه ناچار كمپانى هم خط آن را جمع مىكند .\r\nگويا عمر اين وسيله هم با عمر سلطنت قاجاريه به آخر رسيده بود كه با به روى كار آمدن سلسلهء جديد هر روز براى آن اشكالى تراشيده هر شب خطى از آن را برچيده كنار مىگذاشتند تا به تعطيل قطعى انجاميد كه اولين آنها خط لاله‌زار و بعد از آن خط خيابان شاهپور و پس از آن خط باغشاه و در آخر خط خيابان شاه عبد العظيم بود و سريع الانهدام‌تر از همه خط باغشاه ، كه در يك نيمه شب تا صبح تمامى آن برچيده شد و چنين در دهانها انداختند كه رضا شاه نيم شب از خيابان باغشاه مىگذشته چرخ اتومبيلش در گودافتادگى كنار خطهاى دوراهى جلو مريضخانهء دولتى افتاده دچار لغزش مىشود و همان ساعت به كريم آقا خان رئيس بلديه تلفن زده دستور برچيدن خط را مىدهد كه شبانه سپورها ريخته يكسره خط را از باغشاه تا توپخانه با تراورس‌هايش برداشته كنار پياده‌رو\r\n\r\n\r\n","description":"","footnote":"\r\n( 39 ) . گاهى كه در خطى به مناسبتى مانند عيد و عزا مسافر زياد مىشد كه مردم به بيابان و صحرا يا حضرت عبد العظيم مىرفتند ؛ در سه واگن پشت سر هم حركت مىكردند كه حركت واگن جلوى آنها منوط به رسيدن واگن عقبى به دوراهى بود و در اين مورد جمله‌اى باب شده بود كه مىگفتند « خبر با واگن عقبى » و نيز در طفره رفتن و زير در روى از قول و وعده به كار مىرفت .\r\n","page_name":" 331 ","page_number":335},
  {"content":"\r\n\r\nگذارده جايش را شن‌ريزى مىكنند ، « 40 » كه ضمنا ، هم تسلط و قدرت‌نمائى رضا شاه را مىرساند كه چگونه با يك فرمانش كار صد روزه يك نيمه شب تا صبح بپايان رسيده سرانجام مىگرفت ؟ !\r\nچنان كه اولين آسفالت ، در ورود ملك فيصل پادشاه عراق به تهران نيز در يك بيست و چهار ساعت با همين نوع ضرب الاجل ، خيابانهاى باب همايون و اطراف توپخانه از سطح و پياده‌رو زيرسازى شده بود آسفالت گرديدند ، آن هم آسفالتى كه بيش از سى سال در كمال سلامت بر جاى ماند كه هر آينه دچار تغيير و تبديل‌هاى بعدى نشده بود هنوز باقى مانده بود .\r\n\r\nماشين دودى\r\nاز نوع اين وسيله كه بر روى ريل آهن حركت مىكرد يكى هم قطار تهران به شاه عبد العظيم بود به نام ( ماشين دودى ) از نوع ترنهاى بخارى ساخت بلژيك كه تهران را به شهر رى وصل مىنمود . اين قطار با لكوموتيفى ( لكوموتيوى ) به ظرفيت دويست تن بود كه آتشخانه‌اى به طول چهار متر با شش چرخ بازودار و ديگ بخارى قطور و دودكشى كوتاه برنجى و كوره‌اى زغال سنگى داشت كه در روزهاى خلوت ميان هفته دو نوبت قبل از ظهرها و دو نوبت در بعد از ظهر با دو واگن و ايام تعطيل و شبها و روزهاى جمعه و زيارتى و قتلها و اعياد با هفت تا چهارده واگن در دو آتشخانه ( لكوموتيف ) مسافر مىكشيد .\r\nواگنهاى اين وسيله نيز مانند واگن اسبى قسمت وسطش مخصوص زنان محفوظ و پوشيده ساخته شده بود و دو طرفش با حفاظى از طارمى آهن جهت\r\n\r\n\r\n","description":"","footnote":"\r\n( 40 ) . واقعه‌اى كه خود اين نگارنده شاهدش بودم . ساعت ده شبى بود كه از سر كار به خانه كه منزلمان آخر بازارچه شيخ هادى پائين بازارچه كربلائى عباسعلى بود مىرفتم كه مسيرم از خيابان باغشاه ( خيابان سپه ) بود خط صحيحا بجاى خود بود و صبح هم كه بايد از همان طريق اول آفتاب بسر كار برمىگشتم آن را ديدم كه با تراورس‌هاى به ريل پيچ‌شده‌اش يكسره تا ميدان سپه از جا كنده شده كنار جوى خيابان گذارده شده كل سطح خيابان بيش از يك وجب شن‌ريزى شده بود .\r\n","page_name":" 332 ","page_number":336},
  {"content":"\r\n\r\nمردان و دو ايوان در جلو و عقبش براى مسافران ايستاده همراه چند ميلهء آهن كه سقف آن را نگاهداشته بود . نيمكتهاى آن همانند نيمكتهاى واگن اسبى چوبى ، شبيه نيمكتهاى بيمارستانها با تخته‌هايى از هم گشوده در سه نفر ظرفيت كه چهار از اين نيمكتها دو به دو مقابل هم قرار گرفته راهروى از وسطشان گذشته تشكيل كوپه‌اى مىداد و جلو و عقب هر يك از اينها دسته ترمزى « 41 » براى خود اتاق « 42 » كه جهت حفظ از مزاحمت مسافران فضول غالبا به ميلهء لبهء اتاق قفل شده بود . داخل اتاقها قهوه‌اى و بيرون آنها رنگ سبز شده بود و شايد هم اختيار رنگ سبز از جهت سياست كسبى كمپانى كه علاقهء ايرانيان را به رنگ سبز تشخيص داده بوده كه خاص سادات مىباشد و اين ماشين نيز در راه زيارتگاهى از سادات به كار مىپرداخته است .\r\nدر هر كدام از واگنهاى آن نيز مانند واگن اسبى باز چراغهايى نصب شده بود كه يك روى چراغها ، اتاق ( كوپه ) زنانه و يك طرفش قسمت مردانه را روشن مىنمود . چراغهايى كه در فانوسهائى جاسازى شده از لامپاهاى نفت‌سوز نمره ده روشنايى گرفته با شيشه و در و بست و بند حفظ شده بود .\r\nخط اين قطار از خط واگن عريض‌تر و از ريل آهن دولتى كه بعدها به ايران آمد باريك‌تر و تنها يك دوراهى ميان راه نزديك دولت آباد داشت كه فقط روزهاى شلوغى كه از دو طرف قطار حركت مىنمود ، مورد استفاده قرار مىگرفت ، ظرفيت هر واگن آن چهل نفر نشسته بود كه در تعطيلىها در آن تا صد مسافر و زيادتر حمل مىشدند و در هر رفت و برگشت كه با چهارده اطاق حركت مىكرد بيش از هزار و پانصد مسافر را جابجا مىنمود .\r\n\r\n\r\n","description":"","footnote":"\r\n( 41 ) . ميلهء آهنى عمودى شبيه هندل اتوموبيل كه انتهاى آن را با گرداندن زنجيرى به دور خود پيچانده كفشكهاى ترمز را به چرخ چسبانده آن را متوقف مىكردند .\r\n( 42 ) . در روزهاى خلوت كارگران گارماشين كه از شهر به شاه عبد العظيم مىرفتند چون جاده سرازير بود يا يكى دو واگن بىآتشخانه راهى مىشدند كه ترمز آن به كارشان مىآمد . گاهى هم تعدادى مسافر با خود حمل مىكردند . واگنهاى جمع شده را با لكوموتيف عازم به شهر عودت مىداد ، يا آتشخانه‌اى كه آخر هفته براى شب جمعه رفته بود ، روز جمعه به شهر مىآورد .\r\n","page_name":" 333 ","page_number":337},
  {"content":"\r\n\r\nماشين دودى يا خط زيارتى حضرت عبد العظيم كه از دروازه محدوده گار و ايستگاه شهرى آن خارج و روانهء شهر رى مىباشد .\r\n\r\n","description":"","footnote":"","page_name":" 334 ","page_number":338},
  {"content":"\r\n\r\n\r\nمزاحمين قطار\r\nوضع اين قطار نيز در طول راه بهتر از واگن نبود كه از هنگام حركت ، يعنى از وقتى كه از دروازهء ماشين دودى « 43 » خارج مىگرديد ، جماعات كثير از بچه و بزرگى بودند كه به دنبال آن دويده ، از در و پنجره و بدنهء اتاقهايش بالا رفته به آن مىآويختند ؛ تا به دوراهى مىرسيد كه يا ادامه داده باز به آن مىچسبيدند ، يا به قطارى كه از طرف شاه عبد العظيم مىآمد ، بند شده برمىگشتند .\r\nالبته ، در هر قطار يكى دو مأمور امنيه « 44 » و آژان « 45 » براى رفع مزاحمت آنان گمارده شده پست مىدادند اما كجا يكى دو پاسبان برابرى با چند صد لش و لات مىتوانست داشته باشد ! كه از هر طرف ردشان كرده از طرف ديگر حمله‌ور مىشدند . و همچنين اگر امنيه‌ها و آژانها از خود كشيك و ديده‌بان مىگماردند ، آنها نيز غافل نبوده چند تن از خود را به مواظبت آنان مىگذاشتند در اين علم و اطلاع كه آژانها يا امنيه‌ها در كدام قسمت از قطار و در كدام واگن مىباشند تا آنها به قسمت ديگر و واگنهاى ديگر نقل مكان بكنند و اى كاش كه كار به همين بالا پايين پريدن‌ها خاتمه يافته دست به ناهنجاريهاى ديگر نمىزدند ! كه چندانكه كنترل بليت از واگنى به عمل آمده ، راحتى خيالشان فراهم مىگرديد در آن ريخته داخل جمعيت شده در زمرهء بليت‌دارها محسوب مىشدند و از اين هنگام بود كه شرارتها و مزاحمتها و بىادبيهاى غير قابل توصيفشان شروع مىگرديد ! بر لبه‌هاى واگنها نشسته پاها را از خارج به طرف مردم و از داخل به سر و روى مسافران كوبيده ميجنباندند . از صندليها بالا رفته از دو طرف دستهاى هم را گرفته ( اره‌كش ، من بكش ، تو بكش ) « 46 » بازى مىكردند . عقب هم كرده لاى پاى مردم ، مخصوصا به زير چادر و پاى زنان ( گرگم به هوا ) « 47 » و ( قايم باشك ) « 48 » مىكردند . بر\r\n\r\n\r\n","description":"","footnote":"\r\n( 43 ) . دروازهء سيزدهم كه در شرح دروازه‌ها ذكرش گذشت .\r\n( 44 ) . ژاندارم .\r\n( 45 ) . پاسبان .\r\n( 46 ) . نوعى بازى كه دو نفر مقابل هم بنشينند و دستهاى هم را گرفته و هر يك ديگرى را به طرف خود بكشد .\r\n( 47 ) . از ميان چند نفر ، يكى گرگ انتخاب مىشود و دنبال بقيه مىكند و هر كس كه گرفتار شود ، گرگ مىشود .\r\n( 48 ) . چشم يكى را مىگيرند و يكى يا هر چند تن ديگر كه داخل بازى باشند در گوشه و كنار ، قايم مىشوند و آنگاه چشم وى را باز كرده براى پيدا كردن آنها رهايش مىكنند .\r\n","page_name":" 335 ","page_number":339},
  {"content":"\r\n\r\nروى طاق آن رفته از اين سو به آن سو دويده ، از اين واگن به آن واگن مىپريدند . دست در پا و پاچه اين و آن مىبردند . اخيرا كه كم كم زن و مرد مخلوط به هم نشسته مىايستادند زيادتر مزاحم زنها مىشدند ، كه تنگى جا را در شلوغيها و ايستادنها بهانه كرده خود را به پس و پيش آنها مىچسباندند ! نيشگون گرفته انگشت مىرساندند . با دزد و جيب‌بر همدست شده ، جيب مىبريدند . كيف مىزدند ، اثاثيه و فرش و بغچه و عبا و كلاه مردم را به طرف همدستان خود پايين مىانداختند . اشياء مردم را ( دستش ده ) « 49 » بازى كرده ، پايين جهيده فرار مىكردند .\r\nپسرها را به طاق واگنها مىكشيدند . در طاق واگنها بساط عرق‌خورى راه مىانداختند . زن و دختر مردم را بوسيده مىگريختند . در شب‌ها چراغهاى آن را از راه دودكش بام آنها خاموش كرده به زنها مىچسبيدند . پسرها را پايين مىانداختند و به بيابان مىكشيدند . تنها چيزى كه عقدهء دل مردم را از آنان خالى مىنمود آن بود كه در هر هفته و ماه چند تنشان كه از ترس مأموران از اين اتاق به آن اتاق فرار كرده از اين طاق به آن طاق مىجهيدند ، پائين افتاده به زير چرخهاى آن رفته قطعه قطعه گرديده فنا فى اللّه مىشدند . چه زهر چشم چاقو درفش آنان كه بارها معترضين ، حتى مأموران امنيه و آژانها را ناكار كرده بود راه تجاوزهاى بالاتر را نيز جهتشان هموار ساخته بود ، بطورى كه در روز روشن ، خود نگارنده كه خلاف پياده‌رويهاى همه هفته ، آن بار وسيلهء آن با دوستان به زيارت مىرفتيم ، پسر ده دوازده ساله‌اى را مشاهده نمودم كه هشت نه تن از آنان در توقف دوراهى پايينش انداخته كشان كشان به درهء ماهورهاى دولت آبادش بردند و گواه گفتهء بالا اينكه از هزار و چند صد نفر مسافر آن هيچكس نتوانست به حمايت پسرك كه همچنان فرياد مىكشيد و كمك مىطلبيد ، اقدام بكند . « 50 »\r\n\r\n\r\n","description":"","footnote":"\r\n( 49 ) . چيزى را ربودن و اين به طرف آن و آن به طرف ديگرى انداختن .\r\n( 50 ) . مشابه اين اتفاق ، واقعه‌ايست تاريخى و مذهبى كه سبب نابودى قوم عاد مىشود ، كه پسرى كبوترى را بدست داشته از دروازه شهر وارد مىشود و به تفريح و بازى در هر چند قدم ، پرى از\r\n","page_name":" 336 ","page_number":340},
  {"content":"\r\n\r\nهمچنين در ازدحام مسافران روز عيد غديرى ، زنى كه از زحمت يكى از همين اراذل كه در فشار جمعيت به پشت وى چسبيده بود به خود مىپيچيد و دندان بهم مىفشرد ، كسى را ياراى آن نبود تا حتى زبان به اعتراض باز بكند .\r\nبه هر جهت ، اگر چه احداث و عرض وجود اين قطار نيز مانند تأسيس واگن و ديگر پديده‌ها دور از اشكال‌تراشى و مخالفت و تحريم علما بانجام نرسيده بود و اعتراضات و آشوب و بلواها و بازار بستنهاى فراوان با وى همراه گشته رشوه ، تحفه ، پيشكشهاى متعدد ، رفع تحريم آن كرده بكارش رفته بود ، اما اين پيشگويى كه دربارهء ظهور حضرت قائم در اذهان جا داده شده بود همچنان مطمح نظر مردم بود كه در روز جمعه‌اى اين ماشين با مسافرانش ميان دره « بريدگى تپه‌اى بعد از دوراهى » فرو خواهد رفت و زمين همه را به كام خواهد كشيد . « 51 » چنانچه شايع بود و از جملهء روايات مىخواندند كه شهر تهران هم از زور معصيت ، در آخر الزمان به گه خواهد نشست و زلزله همهء اهل شهر را در لجن مستراحها هلاك خواهد كرد . « 52 »\r\n\r\nمرشد ماده\r\nاين ماشين دودى دو ايستگاه داشت به اسم ( گار ) كه خيابان گارد يا گارد ماشين « 53 » از گار شهرى آن كسب نام نمود و گار ديگرى در شهر رى نرسيده به ميدان خيابان حضرتى كه عجالتا هر دو تعطيل و متروك مىباشند .\r\nاين گارها هر كدام داراى دو سالن مردانه زنانه و يك راهرو عريض بودند\r\n\r\n\r\n","description":"","footnote":"\r\nبدن حيوان مىكند و حيوان فرياد مىكشد تا از دروازهء ديگر خارج مىشود و از آنهمه مردم كه آن حالت را مىنگرند هيچيك اقدام به استخلاص حيوان نمىكنند و چون پسر از شهر خارج مىشود صاعقه‌اى بانگ مىزند كه جزاى شما مردم دور از رحم و عاطفه جز نابودى نمىباشد ، و همه را هلاك مىكند .\r\n( 51 ) . شايد شايعهء فرو رفتن ماشين در دره از جهت سنگينى آن بود كه به نظر مردم فوق العاده مىآمد و انتخاب دره از آن جهت كه در كشيدن جاده خاك آن كه از ميان تپه‌اى بايد ميگذشت برداشته شده بود و به نظرشان سست‌تر از نقاط ديگر مىرسيد و يا شايد هم جهت ترساندن مردم كه استفادهء از آن را موقوف بكنند .\r\n( 52 ) . چنين به نظر مىرسد كه از جهت چاههاى فراوان و عميق شهر بود كه در هر خانه سه چهار چاه جهت آب چلو و مستراح و آب برف حفر مىكردند و هنوز نيز به همان وطيره مىباشد .\r\n( 53 ) . خيابان رى از ميدان شاه تا شوش ( سه راه اسماعيل بزاز تا دروازهء شاه عبد العظيم ) .\r\n","page_name":" 337 ","page_number":341},
  {"content":"\r\n\r\nكه تا رسيدن قطار مردها در سالن مردانه و زنها در محل زنانه جمع مىشدند و راهرو آن محل خريد قاقالىلى از جمله تخمه و آجيل و آب‌نبات و گز و سوان و امثال آن كه طبقيها و دوغ و گز و شربتيها در آن جمع مىشدند و يك اتاق بليت‌فروشى كه از ترس سارقان و دخلزنها « 54 » جلو آن با ميله‌هاى ضخيم آهن پوشيده شده تنها دريچهء كوچكى بليت‌فروش و مسافر را بهم مربوط مىنمود . در فرصت گرفتن بليت تا رسيدن ماشين و باز شدن در ، كه قطار دوراهى به شهر مىرسيد درويشها و مداح‌هائى هم كه بنوبت با قصيده‌خوانيها و ذكر مصيبت كردن‌ها و داستان‌سراييهاى خود سر مردم را گرم كرده پولى جمع مىكردند كه يكى از آنها درويش زنى به نام بلقيس ( يا مرشد ماده ) بود كه بيشتر در سالن مردانه و ميان طبقهء ذكور معركه ميگرفت !\r\nاين مرشد ماده دخترك كم سن و سال نمكين گندم‌گونى بود با دهانى گرم و بيانى دلنشين و مردم‌شناسىاى كامل كه هر آينه نقص نابينايى يا كم بينيش نبود ملاحت و گيرايى و جذابيتش ، همراه تناسب اندام و گوشت و قالب به اندازه و چم و خم زنانه ، دلبرى و حسن را در او كامل ساخته بود .\r\nبا آنكه هنوز از زنان رفع حجاب نشده بود و همچنان نسوان خود را در هفت لاى چادر پيچيده روبنده و پيچه و چاقچور و چارقد ، آنان را از انظار مستور مىنمود ، او به اختيار خود كشف حجاب كرده چادر و چارقد و مثل آن را بدور افكنده پيراهن بلند ارمكى « 55 » پوشيده و كلاه دست‌دوزى از جنس پيراهن بر سر گذارده موها را در زير آن پنهان ميكرد و در اجتماعات ظاهر شده معركه مىگرفت . معركه‌اى بهتر از معركهء هر مرشد مرد و درويش كه بمناسبت هر عيد و عزا و قتل و رحلتى داستانى آورده قصيده و غزلى خوانده كاملتر از هر كهنه معركه‌گيرى ، هوهو و حق‌حق و مولا مولا و على على و حسين حسين مىكرد و خم و راست شده ، كف به دهان آورده ، دست بهم مىكوفت و پنجه جلو دهان گرفته\r\n\r\n\r\n","description":"","footnote":"\r\n( 54 ) . سارقينى كه با تخصص خاص ، سر دكاندارها را گرم كرده دخلشان را مىزدند . دخل به انواع مختلف از تشتك و گلدان و جعبه و مانند آن بود كه روى بساط يا زير بساط و پيشخوان نهاده در آن پول مىريختند .\r\n( 55 ) . پارچه‌اى از جنس پنبه به رنگ خاكسترى يا فلفل‌نمكى .\r\n","page_name":" 338 ","page_number":342},
  {"content":"\r\n\r\nعرق پيشانى پاك كرده بر زمين مىافشاند و چراغ « 56 » ميخواست مرد و نامرد طلبيده ، نوحه‌سرايى نموده اشك مىگرفت .\r\nمعركهء او از جالب‌ترين معركه‌ها براى مردها خاصه جوانان بود كه هم كيف سامعه و هم حظ بصر مىبردند و براى سالمندان شگفت‌انگيز كه زنى در انظار بيگانگان آوازخوانى و نوحه‌سرايى كرده كه از گناهان كبيره به حساب آمده ( مرده‌ها را در گور مىلرزاند ! ) نمايد ؛ مخصوصا داستانها و حماسه‌ها و مرثيه‌هاى خودساخته‌اش كه نه در هيچ كتاب و لوحه و طومار و مثل آنى نوشته شده و نه از هيچ راوى و سند و روايتى بدست آمده بود و براى همه تعجب اين معما كه چگونه متعصبين كاسه از آش داغ‌تر كه غسل در حمامى را كه بر سر درش تصوير مرد بىريش و زن بىروبنده‌اى كشيده باشد حرام مىكنند « 57 » و چنان در كار دين نازك‌بينى و مآل‌انديشى اعمال مىدارند كه ماشين تيغ سلمانى اگر جز به قصد سر زدن و سرتراشى خريده شده باشد حرام و فرنگسيس « 58 » ته كفش و توت فرنگى و هويج و نخود فرنگى به خاطر نام فرنگيشان حرام و بر سر آن بلواها به راه مىاندازند ، درباره اين عورت كه همهء اعمالش خلاف شرع مىباشد لب بسته\r\n\r\n\r\n","description":"","footnote":"\r\n( 56 ) . معركه‌گير و دراويش پول گرفتن را ( از مستمعين و تماشاچيان ) چراغ مىگفتند در مفهوم اينكه هم چشم گيرنده و هم دل دهنده از آن روشن مىشود و هم در معنى آنكه با آن كار چراغ عمر و زندگى خود را روشن مىكند .\r\n( 57 ) . بر سر در حمامها تصوير جنگ رستم و سهراب و رستم و اشكبوس و ديگر پهلوانان باستانى را رسم مىكردند در اين معنا كه گرمابه تا اين حد بدن را نيرومند مىسازد ، و يكى دو حمام پس از تعمير كه صورتهاى سر درشان نيز از ميان رفته بود و لازمهء تعمير مىآمد شمايل بيژن و منيژه و هما و پوراندخت را كشيدند و چون منافى عفت و خلاف شعائر دينى بود بسيارى رفتن به آن حمامها را تحريم كردند كه ناچار صاحب حمامها آنها را تعويض نمودند كه قطعهء ذيل از ايرج ميرزا به همين مناسبت باشد :\r\n بر سر در كاروانسرايى * تصوير زنى به گچ كشيدند \r\n ارباب تقدس اين خبر را * از مخبر صادقى شنيدند \r\n گفتند كه واشريعتا خلق * روى زن بىحجاب ديدند \r\n آسيمه‌سر از درون مسجد * تا بر در آن سرا دويدند \r\n آن يك خاك آورد و ديگرى آب * يك پيچه ز گل بر او پريدند \r\n چون شرع نبى از اين خطر جست * رفتند و به خانه آرميدند . . . \r\n( 58 ) . چرم گاوميش خوراك داده كه از خارج مىآوردند ، مخصوص زيرهء كفش .\r\n","page_name":" 339 ","page_number":343},
  {"content":"\r\n\r\nعرض وجود نمىكنند ! اما هيچ نبود جز آنكه تمام معايب و خطاهايش را همان نابينايى او مستور مىنمود كه اولا با زبان گرم خود كه در داستانهايش گريز زده خود را عاجز واجب الترحم و واجب الرعايه ذكر مىكرد هر كس را مجبور مىنمود به حمايت و همراهيش پرداخته از مخالفت و مزاحمتش خوددارى نمايد ، خاصه اين مطلبش در مقدمهء هر معركه كه از آن كار قصد معركه‌گيرى و مداحى و نوحه‌گرى « 59 » نداشته عرض حاجت مىكند و در اين شرايط چه با مذهب و لا مذهب بود كه مانع روزى و مناع خير كور عاجزى گرديده به كارشكنيش برخيزد و بعد از همه جوانى و طراوت و حسن جمال و زيبايى اندام و لطف بيان و شيوايى لحن و دلربايى حركاتش كه در تصديق :\r\n ( با اينهمه جور و تندخويى * نازت بكشم كه خوبرويى ) \r\nهر عداوت را تبديل به محبت مىنمود .\r\nاينك گوشه‌يى هم از دعا كردن او را پس از خاتمه معركه‌اش هنگام دوران زدن و پول گرفتن تا هوشيارى و موقع‌شناسى و مردم‌دارى وى و اينكه هر كس را چگونه بايد دعا كند را نشان داده باشم مىآورم :\r\n« خيلى خب ، اشكهايت را ريختى ، حالا دستهايت را بگير برابر چهره‌ات يك مرتبه هم بگو يا مرتضى على . يك مرتبه هم بگو يا موسى بن جعفر » كه البته مردم هم اطاعت نموده جوابگويى مىكردند . حالا من دعا مىكنم تو آمين بگو :\r\nيا على ! من يك زن لچك بسرم جلو يك فوج مرد كلاه بسر ، ترا قسم مىدهم به ناله‌هاى دل همسر ستمديده‌ات زهرا كه ميان در و ديوار خانه‌ات فرياد يا عليّا بلند كرد ، درد همه حاضران اين مجلس را همين الساعه دوا بفرما\r\nجمعيت : آمين !\r\n\r\n\r\n","description":"","footnote":"\r\n( 59 ) . آوازه‌خوانى زن را نوحه‌گرى مىگفتند . در اين استناد كه نوحه‌گرى زن ملائكه را از خانه گريزان و روزى را تنگ مىكند . از گناهان كبيره به حساب مىآمد كه تن مرده‌ها را در گور مىلرزاند و تا اين حد در بلند نشدن صداى زن رعايت داشتند كه حتى بر سر نعش عزيزان ايشان را از اين كار منع مىكردند . سخن گفتن زنان با مرد نامحرم مستلزم اين بود كه خود را كاملا بپوشد و چيزى مانند انگشت يا پول و ريگ و مثل آن در دهان گذارده تكلم كند تا صداى اصليش معلوم نشود .\r\nصوت و نواى زن مزمار شيطان خوانده مىشد كه در دنيا و آخرت آفت جان صاحب صدا مىباشد كه با لذت صداى همان به سوى جهنم مىرود .\r\n","page_name":" 340 ","page_number":344},
  {"content":"\r\n\r\n« يا على ترا قسم مىدهم به جگر لخته لخته شده از زهر حسنت ، كه هر كس دو دقيقه با قدمهاى مردانه‌اش مرا مهمان كند و معركه‌ام را نشكند ، و يا على ترا قسم مىدهم به ناله‌هاى غريبى دخترت زينب قدمهايش را در سر پل صراط نلرزان . مردم : آمين !\r\n« يا على ترا قسم مىدهم به خون گلوى حسينت كه ناحق به خاك گرم كربلا ريخته شد . اشكهاى اين جمع را ذخيرهء آخرتشان گردان . مردم ؛ آمين !\r\n« يا على هر كس از اين جمع ، حاجتى ، دردى ، مطلبى دارد ترا قسم مىدهم به عصمت مادرت فاطمه و به عصمت همسرت فاطمه و به حق دستهاى قلم شدهء فرزند رشيدت قمر بنى هاشم ، امروز را به غروب نرسانده حاجتش را برآور ، با زبانى كه آمينشو ميگه . مردم : آمين !\r\nحالا من از اين طرف دست راست خودم دوران مىزنم ، هر كس داشت و دستش با يك تومان ، پنج قران ، دو قران ، دهشاهى ، يك شاهى ، يك انگشت از خاك ته كفشش بدست من گذاشت ، اى خدا دست دهنده شو تا زنده هست زيردست نكن و هر كه هم نداشت و نداد ، به حق پاره پاره تن كربلا هجده سالهء حسين بهش بده و خجالتش نده : بسم اللّه الرحمن الرحيم . . .\r\nحق زيردستت نكند . مرتضى على عوضت بده . قمر بنى هاشم دستگيرت باشه .\r\n« لازم به ذكر است كه اگر دو چشمش سفيد شده بود و بيناييش از دست رفته بود ، اما از پايين مردمك چشم چپش شبح و شكل و شمايل مردم را تشخيص مىداد و مىتوانست با بالا گرفتن سر ، صورت و ظاهر مخاطب را معلوم كند .\r\n. . . برو پيرمرد حبيب بن مظاهر را زيارت كنى ، اى تو كه پنجهزارت « 60 » به\r\n\r\n\r\n","description":"","footnote":"\r\n( 60 ) . پنج قرانى ؟ هر قران كه معادل يك ريال بود ، به هزار دينار قسمت شده بود ، در بيست . پنجاه دينارى كه دو پنجاه دينارى ( يكشاهى ) را صد دينار مىگفتند . در اين قرار : يك شاهى ، صد دينار ، سه شاهى كه در اين مبلغ « شاهى سفيد نقره نيز ضرب شده بود » يك عباسى ، پنج شاهى ، سيصد دينار ، هفت شاهى ، دو عباسى ، نه شاهى ، ده شاهى ، يازده شاهى سه عباسى ، سيزده شاهى ، هفتصد دينار ، پانزده شاهى ، چهار عباسى ، هفده شاهى ، نهصد دينار ، نوزده شاهى ، يك قران ، دو قران يا دو هزار ، سه هزار ، چهار هزار ، پنج هزار ، شش هزار ، هفت هزار ، هشت هزار ، نه هزار ، يك تومان .\r\n( عباسى ) پولى بود كه شاه عباس اول با اخذ از نام خود رايج كرده بود .\r\n","page_name":" 341 ","page_number":345},
  {"content":"\r\n\r\nدست من رسيد خدا پنج هزار قضا و بلا از خود و خانواده‌ات دور كند با زبانى كه بلند بگه آمين . مردم : آمين !\r\n« آقام على عوضت بده . باب الحوايج درد تو دوا كنه ، برو جوون شش گوشه قبر على اكبر و بغل بگيرى . برادر ! تن بيمار نشى . كيسه بيمار نشى .\r\nاى خدا ! همچه كه به من كور و عاجز كمك مىكنن ، اين دنيا و اون دنيا كمكشون بكن . برو امام رضا عوضت بده ، داغتو نبينم جوون . خير از عمر و عاقبتت ببينى پسر . بار سفر مكه تو ببندن پدر . با عزت بزرگ بشى كوچولو . زير علم سبز پيغمبر برادر ! نداشتى بدى ، خدا بهت بده . محتاج نامرد و نو دولت و نوكيسه نشى آقا . خجالت اهل و عيال نبينى پدر !\r\nروزى ما آنچه قسمت بود رسيد ، خدا به همه‌شون بركت بده ! الهى درد دردمندان دوا . آمين ! حاجت حاجتمندان روا . آمين ! قرض قرض‌مندان ادا . آمين ! درد همه بيماران دوا . آمين ! سفر مسافرين بىخطر آمين ! بالنبىّ و آله ، دستتو بكش به چهره‌ات . . .\r\nدر اين موقع هم بود كه صداى سوت ماشين دودى بلند شده يك مرتبه معركه بهم مىخورد و مردم به پشت درها هجوم آورده از سر و كول هم و نرده‌هايى كه جلو درها جهت حفاظت از خطرات جهش و پرش مردم كار گذاشته شده بود بالا رفته و فرياد و فغان مىكردند و پشت دريها به لگد كوفتن به در و دورتريها به نعره و فرياد « واكن واكن » برمىخاستند تا درها باز شده ، بر روى هم ريخته يكديگر را لگدمال كرده خود را به واگن‌ها و روى صندليها ، كه به خاطر همان نشستن به روى صندلىهايش هم بود كه چنان بيقرارى مىكردند برسانند ، و در اين احوال هم بود كه هر بار عده‌اى زن و بچه و عليل و ناتوان زير دست و پا رفته لگدمال مىشدند ، در حالى كه غالبا هنوز مقدارى واگن خالى در عقب و جلو باقى مانده بود كه از عجله به آنها توجه نشده بود .\r\nبهر تقدير ، همين مرشد كه در دعاهايش هميشه مىگفت : « خدا به درد بىدرمان گرفتارت نكنه » خود در آخر گرفتار درد بىدرمان عاشقى گرديده دلش در گرو مهر جوانى به نام « حسين گدا » رفت كه در اول خود و بعد از آن اندوخته‌اش در اختيار وى قرار گرفت و آخر هم كه دختر تخم حرامى كه جوانك هم از قبول\r\n\r\n","description":"","footnote":"","page_name":" 342 ","page_number":346},
  {"content":"\r\n\r\nفرزنديش سرباز زده متوارى گرديده روى دستش مانده انگشت‌نماى خاص و عام شده كارش به خواندن در قهوه‌خانه و معركه‌گيرى سر قبرستانها انجاميد و از آن زمان هم شد كه دعاهايش اين شد كه : « خدا گرفتار نامرد روزگارت نكند - خدا سر و كارت را با بىغيرت و نااصل و نانجيب و بىآبرو نيندازد » و نفرينهايش اينها كه در هر معركه بگويد : « اى كسى كه مرا در انظار كس و ناكس تف و تفه و خوار و انگشت‌نما كردى ، اميدوارم به حق دربدرى زينب ، خدا در دو دنيا دربدر و بىآبرويت كند ، و اى كسى كه يك بچه‌ى بىپدر به دامنم گذاشتى و كاسهء چكنم چكنم به دستم دادى ، خدا به چكنم چكنم روزگار گرفتار و به دردى دچارت كند كه دوا نداشته باشد . » و شايد اين تنها زنى هم بود در آن زمان كه با اين بىپروايى عقده‌نشانى كرده طفل خود را نامشروع معرفى مىنمود .\r\n\r\nخاتون شله\r\nگار ماشين حضرت عبد العظيم هم طفيل دخترك افليجى به نام خاتون بود كه خاتون شله‌اش مىگفتند . اگر چه او در دهان‌دارى و معركه‌گيرى به پاى مرشد ماده نمىرسيد و از او ناقص العضوتر بود كه دو پاى خشك‌شده‌اش از خاصره را به دنبالش مىكشيد اما در كار عاشقى دليرتر از رقيب تهرانيش بود بطورى كه كم كم اسم خاتون شله از او نفى و « هميشه عاشق » نام گرفت .\r\nاگر مرشد بلقيس دخترى گندمگون سياه ابرو ، پرگوشت متناسب اندام بود او نيز ظرافتى توأم با زيبايى بكمال صورت داشت كه سفيدى چهره و ابريشمين گونى موى و چشمان آسمانى و برخورد خوش و بذله‌گويى و حاضرجوابى بجايش او را با مرشد بلقيس برابر مىساخت . او در روزهاى زيارتى مانند مرشد بلقيس در گار شهر رى معركه مىگرفت و در ديگر روزها جلو گار كنار پياده‌رو خيابان نشسته گدايى مىكرد كه هرگز مرشد بلقيس تن به اين كار نداده بود . به هر حال ، خاتون شله اگر در كار معركه چندان تسلط و احاطه نداشت اما عوايدش بمراتب زيادتر بود كه نقص كامل دو پايش كه هنگام راه رفتن دو گيوه پاره به دستها كرده پاهايش را از دنبالش كشيده ، غبار و خاك و كثافات را به سر و رو نشانيده ، مانند حشره‌اى خود را از نشيمن به روى زمين مىكشيد ، باعث عايدى زيادتر او\r\n\r\n","description":"","footnote":"","page_name":" 343 ","page_number":347},
  {"content":"\r\n\r\nمىشد و همين درآمد سرشار هم بود كه مىتوانست با آن سوز دل سوخته را با آب وصال جوانان فرونشانيده با تقديم پول و پيشكش و تعارف در هر روز چند تن از آنان را جلب بكند و در اين راه تا آن حد مشهور شده بود كه هر جوان بىپول پريشانحالى كه درماندگيش به نهايت مىرسيد تنها راه فرج بعد از شدتش آن بود كه خود را به خاتون رسانيده براى يكى يا چند ملاقات عقد قرارداد بكند .\r\nاو در زمستان و تابستان از تاريك روشن صبح تا پاسى از شب گذشته ، پاتوقش در داخل و خارج گار بود كه هم محل كسب و كار و هم آدرس ملاقاتش با لاتها و گرسنه‌ها و بىپولهاى طرف معامله‌اش بشمار مىآمد و تنها غيبتش در ساعات و دقايقى بود كه براى گرفتن كام دل رفته باشد و پشتكارش مانند اشتهايش تا آن حد كه نصف روز خود صرف حمام و نظافت بكند و چه بسا كه همين اعمال را هم باضافهء كندن موهاى اضافى بدن و برداشتن زير ابرو و شپش كشى و رشك‌كشى و ناهار و بول خود را هم همان پاى پلهء گار صورت داده ، بده به راه امام رضا ، بده به راه موسى ابن جعفر مىنمود .\r\n« اين انديشهء تابناك نيز دربارهء فرصت‌طلبى و وقت‌شناسى از اوست كه از ارزشمندى به قلم مىآورم » .\r\nچون دربارهء كردارش كه اين چگونه حالتى است كه شاهى شاهى بدست آورده تومان تومان خرج جوانان مىكند ، سؤال مىكنند ؛ جواب مىدهد :\r\nبراى اينكه معامله‌اى از اين پرسودتر نمىدانم كه پولى داده جانى بدست مىآورم و پولى كه به كار دل نيايد به چه كار مىآيد ؟ و جواب ديگرش اينكه :\r\nگدايى را هميشه مىشود كرد اما كيف و عشق و لذت هميشه بدست نمىآيد !\r\n\r\nرشك‌كشى - شپش‌كشى\r\nسخن از رشك و شپش گذشت و لازم نمود تا رسيدن به بقيهء احوال خيابان باغشاه ، مختصرى هم دربارهء آن حرف بزنيم :\r\nاولا از جملهء اعتقادات عوام بود كه مسلمان بايد شپش داشته باشد ! و در اين حالت ، مقدار ايمان هر مسلمان هم از نظر ايشان لابد منوط به تعداد شپش‌هايى بود كه در تن داشته باشد ، از اين رو براى هيچكس داشتن شپش ننگ\r\n\r\n","description":"","footnote":"","page_name":" 344 ","page_number":348},
  {"content":"\r\n\r\nو عارى نبود ! اگر چه از سر و رويش بالا برود و منجوق‌وار به موهايش چسبيده باشد و موجب هر گونه آزار و اذيتش گردد و به رقاصيش بكشاند ، كه گويا اين عقيده از دسته‌اى هندوها كه آزار جانوران را از گناهان كبيره مىدانستند رسوخ كرده بود و تنبلى و فقر مالى و عدم استطاعت خرج حمام و شستشو نيز بر آن افزوده انديشهء آن را قوت مىبخشيد .\r\nدر هر صورت ، چون فشار اين جانور بىحد مىشد و امر را دشوار مىنمود ، يا جملهء ( النظافة من الايمان ) از دهان واعظ و روضه‌خوان و طرف اعتقادى شنيده مىشد كه بىشپشى را هم در كار دين بىضرر مىدانست . و يا پسرى ، دخترى پاى نامزدى و عقد و عروسيش پيش مىآمد و لازم بنظافت مىگرديد ، قهر الزام مىآورد كه رشك و شپش‌ها نيز مشمول كثافت‌زدايى و تصفيه بشوند .\r\nنخستين و ساده‌ترين و دور از گناه‌ترين آن آنكه ( جسته ) گرفته بدور اندازند . « 61 »\r\nدوم : لباس را در آفتاب گسترده « باد » بدهند ؛ خاصيتش اين بود كه بدون كشتن و تلف وقت در اثر حرارت آفتاب از لباس بيرون آمده به راه خود مىرفتند .\r\nديگر آنكه دستور ( اقتلوا الموذى قبل ان يوذى ) : بكش موذى را قبل از آنكه به تو اذيت برساند ، را به كار بندند و بنابوديشان برخيزند ؛ بهترين طريقهء اين كار هم آن بود كه در آفتاب رو عريان شده يكى يكى را گرفته در ميان ناخنهاى شستها بفشارند و بتركانند و اين لذت وقتى كامل و تفريحش بكمال مىرسيد كه مادر شپشهاى درشت ، با شكم برآمدهء لوبيا صورت بچنگ افتاده ، صداى تركيدنشان كه گاهى مانند صداى سقز « 62 » بادكنكى به گوش مىرسيد و خون شكمشان به چشم و صورت و دهان ميپريد به گوش رسيده بسر و رو خورده درست مورد عمل واقع شده شرايط آن از ميزان ناخنها و فشار يك ضرب و ديگر امور آن تمام و كمال انجام شده باشد .\r\n\r\n\r\n","description":"","footnote":"\r\n( 61 ) . واضح است وقتى داشتن شپش از شرايط ايمان باشد كشتن شپش هم از جملهء گناهان بشمار مىآيد .\r\n( 62 ) . آدامس .\r\n","page_name":" 345 ","page_number":349},
  {"content":"\r\n\r\nديگر در صورت استطاعت خريد هيزم و ذغال . جوشاندن البسه مخصوصا با خاك تنباكو « 63 » و جهت سر و تن مدتى در خزينهء آب گرم حمام ايستادن و سر در زير آب داشتن و ديگر ماليدن آب تنباكو به موها بود تا دفع آنان به صورت خفه ساختن بشود .\r\nديگر گرفتن البسه بر روى شعلهء آتش يا حرارت منقل بود كه صداى اسفند بكنند ! و بهترين قاعده براى اين كار ، حرارت تنور تازه خاموش شده‌ى نانوايى تافتونى بود كه پشت و روى لباس را بر روى هرم آن گرفته پس از چند دقيقه در آن تكان بدهند .\r\nو اما دور كردن شپشهاى سر و بدن بود كه قواعد ديگرى را ايجاب مينمود به اين دستور كه اگر دارندهء جانور پسر يا مرد بود ساده‌ترين كارش آنكه سرش را تيغ انداخته بتراشند و موى بدنش را واجبى « 64 » گذارند . اما در آن وقت كه از سر زير آب كردن و آب تنباكو نيز كارى ساخته نشده بود . و براى زنان و دختران ، عمل سرتراشى موجب ننگ و نامه شده « 65 » مقدور نمىگرديد . تنها چارهء آن جستن بود كه بايد بوسيلهء شخص ديگرى انجام پذيرد ، به اين ترتيب كه سر صاحب حشره را بر روى زانو گذاشته به جستجوى آن پردازند ، كارى بود تفريحى كه براى صاحب شپش و شپش‌كش ، هر دو با لذت مىآمد ! ليكن به همان اندازه كه جستن سر آرام‌بخش و نشئه‌آلود بود ، كشيدن رشك « 66 » كه به ريشهء موها چسبيده بوده زجرآور و آزاردهنده مىگرديد ؛ از آنجا كه با هر كشيدن آنها كه بايد با جفت كردن دو سر ناخن شست و سبابه انجام گيرد غالبا مو نيز ريشه‌كن گرديده درد و مرارت مىآورد .\r\n\r\n\r\n","description":"","footnote":"\r\n( 63 ) . خاك تنباكوى از الك يا غربال گذشته كه از دكانهاى توتون‌فروشى بدست مىآمد . جهت دفع بيت « جانورى سياه يا قهوه‌اى پررنگ با پاهاى بسيار ، پشم‌آلود ، از برنج بزرگتر و از آن كلفت‌تر شبيه كرم كه در ميان منسوجات پشمى يا قالى بوجود مىآيد و آن را خورده سوراخ مىكند » نيز مورد استفاده ملبوس قرار مىگرفت كه زير فرش يا ميان بغچه‌ى رخت مىپاشيدند .\r\n( 64 ) . داروى نظافت ، خمير كردهء آهك و زرنيخ كه ماليدن آن به بدن ، مو را زايل مىسازد .\r\n( 65 ) . سر زن را وقتى مىتراشيدند كه مرتكب عمل خلافى مانند بىعفتى شده باشد .\r\n( 66 ) . تخم شپش ، ريزه‌هايى سفيد رنگ كه محكم به ساقهء مو يا ريشه‌هاى لباس بند مىشود .\r\n","page_name":" 346 ","page_number":350},
  {"content":"\r\n\r\nالبته اين قاعده براى سرهاى كم رشك و شپش بود كه سرهاى بعضى از دختران كه از فرط رشك سفيد شده بود ، چاره‌اش آن بود كه شب هنگام موهاى او را به نفت آغشته نموده ، دستمال بسته صبح ( رشك‌كش ) كنند و ترتيب اين كار نيز آن بود كه دانه‌هاى شانه‌اى را چپ و راست نخ بسته به شانه زدن سر بپردازند و اين بهترين كارى بود كه مىتوانست قلع ماده نموده ريز و درشت رشك و شپش‌ها را كه توسط نفت باد كرده شانه‌گير شده به نخهاى دنده‌هاى شانه ، گير مىكردند دور نمايند و اطمينان كامل وقتى حاصل مىشد كه نوبتى هم اين عمل را با ( مر كروج ) « 67 » كه در آب حل كرده به جاى نفت به كار برند تكرار بكنند . كار رشك‌كشى بوسيلهء شانه كار هر كس نبود كه لازمهء تخصص مىآمد و در هر محل بيش از دو سه نفر آن را نمىدانستند ، از آن رو كه اولا نخ بستن به خود شانه بود كه بايد يكنواخت و با نخ بىگره و بطور منظم انجام بگيرد و ديگر شانه زدن مو كه از سر موها شروع كنند و هر بار شانه را به زمين زده بتكانند و اندك اندك كه به انتها و ريشهء مو رسانيده آن را كاملا ( خار ) « 68 » و تميز بكنند !\r\nبايد گفت كه تولد اين جانور در سر و موى دختران نه همه از جهت عدم نظافت و استطاعت مالى در امر پاكيزگى و امثال آن بود ، بلكه اكثرا از اين رهگذر كه دختر نبايد تا به خانهء شوهر نرفته است به سر و بر خويش ور رفته به آرايش بپردازد كه شانه زدن موى سر نيز از جملهء همين امور به حساب مىآمد كه بايست از آن اجتناب بكند ، و مخصوصا زدودن موى سفلا كه بايد نشانه‌ى بكارتش بوده و چون جز واجبى هم دستور و وسيله‌ى ديگر نداشت و واجبى هم دخترگى ( بكارت ) را ( سفيد ) يعنى خراب مينمود كه از آن سخت بايد اجتناب بكنند .\r\nنوع ديگر شپشى هم به نام ( شپشه ) بود كه به اندازهء بچه شپش با دست و پاى قوى در پوست بدن فرو رفته زيادتر در ميان موهاى زهار و فرج ظاهر مىگرديد كه جز با كندن و مجروح ساختن از جاى خويش جدا نمىگرديد و در\r\n\r\n\r\n","description":"","footnote":"\r\n( 67 ) . جيوهء خشك ، مركوركروم .\r\n( 68 ) . افشان ، لفظى كه در برابر « كرك » يعنى شانه نخورده به كار مىرود .\r\n","page_name":" 347 ","page_number":351},
  {"content":"\r\n\r\nبعضى مبتلايان كه سر و ريش و موهاى مژه و ابروانشان را نيز فرا مىگرفت ؛ عارضه‌اى كه بيشتر به نوبالغان و آنان كه پس از جماع در شستن خويش و غسل و استحمام اهمال مىورزيدند رو مىآورد . تنها چاره‌اش ، هر آينه به بالاى بدن مانند چشم و ابرو سرايت نكرده بود آنكه واجبى بگذارند و جهت سر و ابرو و مژه و ريش و سبيل نوشادر به كار برند كه در سركه حل كرده بطورى كه به مجراى بينى و چشم و دهان نرسد به ملايمت به بن موها برسانند .\r\n\r\nباغشاه\r\nدر اين زمان يعنى دوره‌ى انقراض حكومت قاجاريه ، باغشاه از صورت استراحتگاه ناصرى و نسق « 69 » خانه و قتلگاه محمد عليشاهى بيرون آمده سربازخانه شده ، عمارات خوابگاه و حوضخانه و كلاه فرنگى آن كه روزى آماده‌ترين محلهاى عيش و نوش شاه شهيد ! محسوب شده ، بزرگان و انديشمندان درگاه ، تا نود و سه نوع همبسترى براى جهان مطاع ابداع و اختراع و به آزمايششان مىگذاردند ، و در حوضخانه‌ى آن تا رغبت فروخفته‌ى او را بيدار كنند . دهها سيمتن به صورت ، عريان مادرزاد در استخر آن سر به عقب هم گذارده بازى و شنا مىكردند تا اثر حب مرواريد « 70 » را صد چندان ميساخته‌اند ، مبدل به دفتر ستاد شده ، اتاقهاى شكنجهء محمد عليشاهى دربارهء مشروطه‌خواهان و مخالفان از كند و زنجير و داغ و درفش « 71 » و طناب انداختن « 72 » و سر بريدن ، استراحتگاه نظاميان گرديده ، زيرزمينهاى محبس و تاريكخانه‌هاى پر مار و عقرب‌هاى زندانيان آن ، انبار اسلحه و مهمات شده ، برج كبوترخان آن كه\r\n\r\n\r\n","description":"","footnote":"\r\n( 69 ) . ترتيب و نظم ، آزار و شكنجه .\r\n( 70 ) . حبى كه از مرواريد نسفته براى ناصر الدينشاه مىساخته‌اند كه مىگفتند هر حب آن تا هفتصد تومان خرج برمىداشته است و چنان تأثيرى مىبخشيده كه همخوابگى با پنجاه زن را امكان‌پذير مىساخته است ، مىگفتند يكى از آنها را قاطرچىباشى اندرون يافته مىخورد و چون بيابان بوده و دسترسى به همسر نداشته است آنقدر با قاطرها در ميسپوزد تا پوست آلتش رفته ، از پا درآمده تلف مىشود .\r\n( 71 ) . آهن تفته و درفش سرخ كرده بر بدن گذاردن و فرو بردن ، منظور است .\r\n( 72 ) . دو طناب را حلقه كرده از دو سو به گردن محكوم به مرگ انداخته مىكشيدند .\r\n","page_name":" 348 ","page_number":352},
  {"content":"\r\n\r\nكبوتربازى شاه در آن به عمل مىآمده و با زنان شرطبندى غير متعارف مىكرده است مبدل به برج مراقبت و مخابرات و پرورش كبوترهاى نامه‌بر گرديده ، با چندين فوج سرباز در هنگهايى به نامهاى هنگ آهن و هنگ پهلوى و هنگ نادرى و گردان مخابرات و غيره به صورت لشكر اول درآمده ، كريم آقا خان بوذرجمهرى فرمانده آن و سربازان ( اجبارى ) « 73 » در آن مشغول مشق نظام ميباشند .\r\nاما چنان مىنمايد كه روح تعدى و تجاوز و فشارى كه زمين اين باغ را فراهم آورده ديوارهاى آن را بالا برده بوده است همچنان در آن باقى مانده در ساكنان و متصرفان بعدى او حلول كرده است ، چرا كه عملى از ايشان چه به كسوت فرمانده و سرتيپ و سرهنگ و ياور « 74 » و سلطان « 75 » و چه به هيئت نايب « 76 » و معين نايب « 77 » و وكيل باشى « 78 » و وكيل راست « 79 » و وكيل چپ « 80 » تا سرجوقه « 81 » درآمده بودند ، بظهور نمىرسيد كه اثرى از حقد و كينه و شيطنت و ظلم و زور و اجحاف و تعدى نداشته باشد ، و چهره‌اى از ايشان به سربازان كه براى خدمت به آب و خاك به مفت و بيگار آمده‌اند نشان داده نمىشود كه توأم با عقده و دشمنى و عناد و خصومت و پدركشتگى نبوده باشد :\r\nاز ورود سرباز وظيفه به سربازخانه است كه كفش و كلاه و لباس او به اسم سوزاندن غارت شده ، از مالكيت او خارج گشته به فروش مىرسد تا جيره و مواجب و نان و گوشت و رخت و لباس و پوتين و مچ‌پيچ و قند و چاى و ديگر مقرريهاى او كه تا حد امكان از هر يك دزديده شده دچار سرنوشت آنها مىشوند « 82 » تا آنجا كه بايد قسمتى از اوقات شاه مصروف مواظبت اين امور\r\n\r\n\r\n","description":"","footnote":"\r\n( 73 ) . وظيفه ، خدمت وظيفه را خدمت اجبارى ميگفتند .\r\n( 74 ) . سرگرد .\r\n( 75 ) . سروان .\r\n( 76 ) . ستوان .\r\n( 77 ) . استوار .\r\n( 78 ) . گروهبان يك ( سرگروهبان ) .\r\n( 79 ) . گروهبان دو .\r\n( 80 ) . گروهبان سه .\r\n( 81 ) . سرجوخه .\r\n( 82 ) . رضا شاه كه از تمام جزئيات امور سربازخانه واقف بود و فرماندهان آن را به خوبى مىشناخت ، در هر روز و شب ، بىخبر به سربازخانه مىرفت و تفحص حال سربازان و خورد و خوراك و رخت و لباس آنان مىكرد ، اما كجا اين امور مىتوانست در خلافكارى فرماندهان اثرى داشته باشد ! كه در موقع ورود شاه و تا يكى دو روز بعد همه چيز مرتب مىشد و تمشيت مىگرفت و بعد از آن دو مرتبه به صورت اول درمىآمد . روزى يكى از سربازان داوطلب امنيه ، از حيث خورد و خوراك\r\n","page_name":" 349 ","page_number":353},
  {"content":"\r\n\r\nگرديده وقت و بىوقت سر به آشپزخانه و انبار و اتاقها زده جلوگيرى از دزديها و تعديات نمايد ، بىخبر از اينكه :\r\n ( اگر ز باغ رعيت ملك خورد سيبى * برآوردند غلامان او درخت از بيخ \r\n به پنج بيضه كه سلطان ستم روا دارد * زنند لشكريانش هزار مرغ به سيخ ! ) \r\nدر قدم آهسته ، كه از تعليمات مقدماتى سرباز مىباشد بايد پا تا نوك بينى و حد اقل تا گل كمربند بالا آمده بدون آنكه كمر و گردن خم گشته يا بدون اندك انحرافى بهم رساند و واى به حال بيچاره‌اى مانند حقير كه استخوان سفت داشته بدنش نرمش و انعطاف نداشته نتواند پاها را از حد معمول بالا بياورد و در اين صورت است كه وكيل دسته يا وكيل‌باشى از پشت سر به ماهيچه‌هاى پايش مىنوازد چنان كه درد در اندرونش بپيچيده تمرد و اهمال را براى هميشه فراموش بكند ! حركت دوم ( در جا زدن ) مىباشد كه بايد پاشنهء كفش به كفل خورده ، كف\r\n\r\n\r\n","description":"","footnote":"\r\nبه شاه كه از جلو صف او مىگذرد و از او استفسار وضع مىكند شكايت مىبرد . زمستان بوده و برف بر روى زمين نشسته ! رضا شاه خم شده گلوله‌اى از برف درست كرده به دست سرباز مىدهد كه به دست نفر پهلويى بدهد و دست بدست به آخر صف برسانند و چون چنين مىكنند و گلوله برف در اثر برخورد با دستهاى گرم سربازان كم و كوچك مىشود ، مىگويد من جيرهء شماها را به اندازهء گلولهء اول معين كرده‌ام و اين دزديهاى فرماندهانتان مىباشد كه مانند حرارت دست ، هر يك چيزى از آن را به خود گرفته ، كم مىكنند !\r\nاز جملهء حاضرجوابيها و حضور ذهنهاى رضا شاه نيز اينكه ، وقتى كارمندان گمرك بوشهر اتحاد كرده مصمم به مطالبهء اضافه حقوق به نام بدى آب و هوا مىشوند ، تا وقتى كه رضا شاه جهت سركشى به بوشهر مىرود و چندانكه از جلو صف اعضاى گمرك كه به استقبال آمده بودند رد مىشود ، مىگويد : ها ! معقول آب و هواى اينجا خوب به شماها ساخته چاق و چله شده‌ايد ! بايد دستور بدهم چيزى از حقوقتان كم بكنند ! كه در ماجراى اول ميگفتند چون رضا شاه به يكى از همراهانش كه از محارمش بوده حق بجانب امنيه ميدهد كه همينطور هم به گوش من رسيده است ، طرف آهسته مىگويد قربان ، وقتى كه هر بالادستى چيزى از پائين‌دستى مطالبه بكند . بيچاره رئيس امنيه هم چاره ندارد جز اين كه كم بكند . جمله‌اى در لفظ جمع كه بزرگترين خواهندگان خود رضا شاه بوده كه از هر وزارتخانه و مؤسسه و تشكيلاتى مقررى و ماهانه و حتى از هر مزايده ، مناقصه نيز تا حد ورود كارخانجات و خريد اسلحه و مهمات و فروش فرسوده‌هايشان قرار سهم گذاشته بوده ، كه البته او نيز پيروى از اسلاف داشته به خلف ارث مينهد ؛ و در ماجراى بوشهر ميگفتند اين هوش و حاضرجوابى او نبوده ، بلكه مفتشين مخفى او بوده كه مطلعش ساخته از تصميم كارمندان ، آماده‌اش براى جواب نموده بوده‌اند .\r\n","page_name":" 350 ","page_number":354},
  {"content":"\r\n\r\nپاها يكنواخت در يك نقطه به زمين كوبيده شده چنان كه زمين را بلرزاند ، كه خلاف اين پنجه پوتين وكيل باشى را از جلو به كار انداخته قلمهاى پا را به نوازش آورده سرباز را آشنا به وظيفه مىسازد !\r\n( به چپ چپ ) و ( به راست راست ) كه اشتباهات آنها جز با كشيده‌هايى كه خون در سفيدى چشم مىدواند ، گوشزد نمىشود و ( عقب‌گرد ) آن كه كدام پا را ثابت داشته با كدام پا عقب‌گرد بكند جز با كوبيدن پاشنهء كفش به روى پنجه‌هاى سرباز مقدور نمىگردد . ( پيش‌فنگ ) و ( پافنگ ) عملى است كه با كوچكترين خلاف ، سرباز بايد تا يكى دو ساعت به همان حال پيش‌فنگ در زير تفنگ بماند و در اشتباه پافنگ كه تمام ساعت خدمت ، تفنگ را دور از بدن ، بر سر دست نگاه داشته زمين نگذارد .\r\nدشنام خواهر و مادر و زن و بچه ( سرا و بونه ) « 83 » و ايل و تبار و مرده و زنده و حوالهء تير و بيل و اهليل اسب و الاغ و آدم و يابو از استمالتهاى رفع خستگى سرباز مىباشد ! كه با اندك حركتى ، پيشكش مىگردد و شلاق و چوب و ( بالاخانه ) بالا آوردن « 84 » از پشت و كفل افراد و جواب گرفتن از او كه پس از برخاستن ، دست بالا گذارده به حالت خبردار فرياد كشيده بگويد : ( جدّييم ، ساعييم ، سركار نايب ) از خسته‌نباشيهاى هر شامگاه است كه با صداى ( بالابان ) « 85 » شامل مىگردد و كشيكهاى پى در پى و نوبتچيهاى تنبيهى پيوسته و بيگاريهاى از روى لجاجت تمام‌نشدنى و زندانهاى انفرادى و توقيفهاى دسته‌جمعى نفرات بىبضاعت كه زهر چشم دولتمندها براى ( حق ) نايب و وكيل باشى و فرمانده بوده ، آن را تأخير و فراموش ننموده بر آن بيفزايند ، از دستورات هر ما فوق مىباشد كه به صدور برساند .\r\n\r\n\r\n","description":"","footnote":"\r\n( 83 ) . دشنامى شايد در معنى سر و بن و اجداد ، مثل ( سرا و بونه سگ ) ، ( سرا و بونه جنده ) و امثال آن .\r\n( 84 ) . چون شدت ضربات چوب و شلاق به پشت و كفل تا آن حد بوده كه آن را متورم مىكرد . آن را بالاخانه مىگفتند .\r\n( 85 ) . طبل و سنج و مثل آن كه براى بيدارباشهاى صبحها و قدم‌رو ( راه بردن با نظم و ترتيب و شمردن ) به كار مىرفت . اما در كتك براى آن بالابان مىزدند كه صداى چوب و شلاق و نعره‌ى نفرات از آنجا كه ظاهرا تنبيهات بدنى قدغن بود به خارج از محوطه نرسد و موجب دردسر نگردد مورد استفاده قرار مىگرفت .\r\n","page_name":" 351 ","page_number":355},
  {"content":"\r\n\r\nچهار ساعت خدمت صبح بايد تا هشت نه ساعت به طول بينجامد ، به اين صورت كه اگر ساعت شش صبح بايد ( به خط خط ) « 86 » و تعليمات شروع شود ، هر يك از فرماندهان ساعت و نيمساعتى دستور احضار زودتر بدهند ، يعنى فرمانده گروهان ساعت شش را ساعت پنج بخواهد و وكيل باشى دستور ساعت چهار بدهد و وكيل دسته ساعت سه بيدار بكند و از آن طرف ساعت يازده اتمام خدمت را تا دوازده و بعد از آن بتأخير انداخته نفرات را به جريمه‌هاى مختلف و تنبيهات گوناگون مانند ( زيرتفنگ ) « 87 » و دواندن به دور ميدان و خدمت اضافى مثل ( قدم آهسته ) « 88 » و « قدم » و « براست راست » و « به چپ چپ » بكشانند و دو ساعت خدمت بعد از ظهر را تا به بعد از شامگاه و تاريكى شب رسانيده ، به « بيگارى » ى آب‌كشى و آب‌پاشى و ريگ جمع‌كنى و نظافت ميدان و كلاس و خاك‌كشى و زنبه‌كشى و امثال آن وادارند .\r\nتعطيل و مرخصى هر چند ضرورى و مورد احتياج ، مفهوم نداشته باشد مگر آنكه براى آن قبلا ( دم ) وكيل دسته ، وكيل باشى را ديده « 89 » چند تومانى در مشت هر يك نهاده در مراجعت نيز ، كشك و پشم و روغن و عسل و شيره و آرد و بلغورى تعارف آمده باشد و استراحت استحقاقى بىمعنى به حساب بيايد و جز چند ساعت آخر شب تا نزديك سحر ، تمام وقت نفر صرف پاك كردن اسلحه و گوش دادن به دروس نظامنامهء انضباطى ( نظامنامهء انضباطى عبارت است از . . . ) « 90 » و نيز تعليمات ترس و وحشت از ما فوق و ارشد و بالادست و استماع قوانين زدن و بستن و اعدام و تيرباران متخلف و سركش و سرپيچ از مقررات و مثل آن شده باشد .\r\nغذاى نفر جز دو قرصه نان سياه و خمير پر خاك و شن و سبوس\r\n\r\n\r\n","description":"","footnote":"\r\n( 86 ) . فرمانى كه سرباز بايد از هر كجا هست دويده به خط ايستاده كنار هم صف ببندند .\r\n( 87 ) . تنبيهى كه سرباز را بطور پيشفنگ كه تفنگ را بطور قائم ، يا افقى جلو خود كه با فاصله از بدن يا بالاى سر نگاه بدارد .\r\n( 88 ) . بطور آهسته كه حالت راه رفتن نداشته باشد . اما قدمهايش بلند و با پاهاى تا مقابل گل كمربند بالا آورده و با شماره و اين كه كف پا را منهاى پاشنه محكم به زمين بكوبند .\r\n( 89 ) . يكى از اسامى رشوه و ترضيه‌ى خاطر ، دم ديدن بود .\r\n( 90 ) . تعاليم به سرباز در امور سربازى و رفتارش با ارشد و ما فوق و حد نامحدود اطاعتش از بالاتر از خود ، از جمله سرباز بايد اوامر ما فوق را تعبدا و كوركورانه اطاعت بكند ؟ !\r\n","page_name":" 352 ","page_number":356},
  {"content":"\r\n\r\nصدقه‌سرى و كاسه ( آش گل گيوه ) « 91 » و احيانا نصف ( يغلاوى ) « 92 » آب زيپوى بىرنگ و مرقى « 93 » با چند نخود نپخته به نام آبگوشت نبايد بوده ! شقه‌هاى گوسفندش به نوبت به در خانه‌هاى صاحب‌منصبان و آبكشهاى گوشت پخته‌هايش به منازل وكيلها رفته بقايايش توسط آشپز و شاگرد آشپزها بيرون درها و پشت ديوارهاى سربازخانه ، به فروش رسيده باشد . « 94 »\r\nخودكشى سربازان كه از فشار ظلم و اهانت و ( تجاوز ! ) به آن اقدام كرده‌اند و جزء امور متعارف بوده باندازهء مرگ پشه‌اى ارزش نداشته ، در عوض يك قاطر چموش صندوق‌كش و يك يابوى گارى سربازخانه به صدها سرباز فداكار قيمت داشته باشد ، و هزاران تعدى و رفتار ظالمانه و موهن به سرباز ، مانند به نام مصدر « 95 » به خانه فرستادن و به كار كلفتى و رختشويى و بقچه‌كشى و كون‌شويى بچه واداشتن ، و به دزدى و همدستى و انبارزنى و حيزى و خودسپارى و بسا اعمال ناگفتنى ديگر ، وادار ساختن و ديگر اسرار مگو از مسائل مصدرى در داخل خانهء فرمانده ! جزء امور سربازى بوده باشد .\r\nبا پنجاه تا هفتاد كيلو بار ، از قبيل كوله‌پشتى و ساك و قمقمه « 96 » و يغلاوى و تفنگ و فانوسخه « 97 » و بيل و كلنگ و وسايل فنى را پياده كيلومترها راه بردن و خود\r\n\r\n\r\n","description":"","footnote":"\r\n( 91 ) . آشى از مقدارى خرده برنج پاك نكرده ، همراه صدها آشغال و خاك و فضله موش و اندكى سبزى نشسته و كشك ، يعنى آش كشك ! و گل گيوه نام گرفتنش از آنكه خاك سفيد سفتى بنام گل گيوه بود كه با خيساندن شبيه كشك شده با آن گيوه را پس از شستن سفيد مىكردند .\r\n( 92 ) . ظرفى مسى با دهانه‌ى كشكولى و طرفى فرو رفته با بندى چرمى كه به پهلو آويخته مىشد ، جهت غذا و ساير ضروربات سرباز .\r\n( 93 ) . بر وزن رمق ، برق زلالى از چربى كه روى آب غذاهايى مانند سوپ و آبگوشت بىچربى به چشم بخورد .\r\n( 94 ) . تنها در دو موقع غذايى كه بشود زبان با آن آشنا گردد داده مىشد يكى در ماه رمضان كه لا اقل آشپزها بنا به اعتقادات مذهبى ، تا حدى كمتر دله‌دزدى مىكردند و يكى در مواقع مانور و جنگ كه از ترس برگشتن سرنيزه و لوله‌ى تفنگ سرباز بطرفشان ، يعنى از ترس جان ، مىدادند .\r\n( 95 ) . نوكر ، زيردست ، خدمتكار ، نوكر بىجيره و مواجبى كه بايد به جاى جاروكش و آشپز و رخشو و لله و دايه و زن و شوهر خدمت كند !\r\n( 96 ) . ظرفى دردار از فلز شبيه شيشه بغلى ، براى آب خوردن كه با بندى چرمى از گردن به پهلو آويخته مىشد .\r\n( 97 ) . فانوسخه ( فانوسقه ) كمربند پهن سوراخ‌دار چرمين يا برزنتى كه خشاب‌هاى فشنگ در آن جا مىگرفت و آن را به كمر بسته سرنيزه و وسايلى از اين قبيل را از قلاب‌هاى آن مىآويختند .\r\n","page_name":" 353 ","page_number":357},
  {"content":"\r\n\r\nسوار بر اسب شلاق بدست بدون لحظه‌اى استراحت دادن كه گويى دشمنانى را به اسارت مىبرند و آنها را تازاندن و به جاى خدمات صحرايى به دوردستها و دور از انظار ، مقصرينشان را كه مثلا جرمشان تقاضاى نصف نان بيشتر يا مقدارى غذاى اضافى يا شكايت از نرسيدن قند و چاى بوده است ، به زير چوبهاى درختهاى بيابان انداختن تا آنجا كه خون با ضربات چوب از كفلهايشان فوران بكند و صدها پاپوشهاى ديگر از طريق ربودن تفنگ و سرنيزه و ديگر اشياء نظامى و تحويلى ايشان و پس از آن به محاكمه و مجازاتشان كشانيدن ، و خلاصه محدوده‌اى كه صدها مرتبه شكنجه‌زاتر از زندان محمد عليشاه و بدتر از اردوگاه اسراى بىپناهى كه در چنگال دشمنان خون‌آشامى از قبيل يك نواره « 98 » و دو نواره و سه نواره و يك ستاره و دو ستاره و سه ستاره و يك تا سه قپّه‌ى ياورى ( سرگردى ) تا سرهنگى . و تاج و ستاره بالاتر گرفتار شده باشند .\r\nاين ، باغشاه نيم قرن پيش بود و باغشاهى را هم از شهريور 1320 در هجوم متفقين به ياد مىآورم كه همان تفنگ و مسلسلهاى ( برنو ) « 99 » يى كه ته و لوله و گلنگدن « 100 » و هر شكاف و منفذ و زاويهء آنها با دستمال سفيد ، آزمايش مىشد كه مبادا سرباز هنگام مشق ميدان ته آنها را به زمين گذارده يا در نگاهدارى و نظافت و گردگيرى آنها اهمال ورزيده باشد چون خرمنهاى هيزم با لوله و\r\n\r\n\r\n","description":"","footnote":"\r\n( 98 ) . وكيل چپ و بالاتر از او را كه دو نوار روى بازو داشت وكيل راست و سه نواريش را سه نوارى و به متلك ( سه نوارينه ) مىگفتند . وكيل چپ كه چون يكى از آنها را بقال سر كوچه‌اش به او احترام نگذارد كشكش مىداند ، وقتى وكيل‌باشى مىشود نوارهاى بازويش را به نشانه‌ى تفهيم وكيل باشى شدن به او نشان داده مىگويد يك نوارينه را مىگفتى كشكينه ، دو نوارينه را مىگفتى كشكينه ! كه بقال به ميان حرفش دويده مىگويد سه نوارينه و بالاترش هم كشكينه و نوارينه و كشكينه جزو متلك‌ها مىشود .\r\n( 99 ) . دربارهء اسلحهء برنو مىگفتند كه چون دولت آلمان اسلحه‌سازيش « كه پس از جنگ اول جهانى از ساختن آن ممنوع بوده است » كشف مىشود فى الفور مهر علامت ايران بر آنها مىزند و همه را سفارش دولت ايران معرفى مىكند و مجانى تحويل ايران مىدهد ، تبليغى بود كه دربارهء بلندى اقبال ايران و زمامدار تازه‌اش رضا شاه ميكردند !\r\n( 100 ) . آلتى از تفنگ كه فشنگ را در خود مىگيرد و داخل و خارج مىكند .\r\n","page_name":" 354 ","page_number":358},
  {"content":"\r\n\r\nقنداقهاى شكسته تلنبار شده بىصاحب و محافظ در معرض يغماى اين و آن قرار گرفته بود و اسبهاى ( مجار ) توپ‌كشى كه هر يك به چهارده هزار تومان و بالاتر خريده شده بود و مانند اشياء عتيقه از آنها مواظبت به عمل مىآمد و از فرماندهى سپاه به سركشىشان مىآمدند ، از اصطبلها بيرون كشيده به فروش رفته به جاى يابوى كودكشى به چهار چرخه‌ها بسته شدند ! و اسبهاى سواره نظام ، كه لاى لنبرها و زير بغلها و بيضتينشان با دستمال جيب صاحب منصب آزمايش مىشد كه از رسيدگى و نظافت آنها كوتاهى نشده باشد و واى به حال سرباز بيچاره‌اى كه عرق بدن اسبش داراى بوى بد باشد يا اندك اثر چرك به دستمال گذارده باشد ! همراه همان تفنگها و مسلسلها زير پاى كرد و لر و شاهسون و تركمن ياغى قرار گرفته جهت انتقام از همان فرماندهان به سوى عصيان و طغيان مىشتافتند ! چه شده بود ؟ فقط نارنجكى در تپه‌هاى عباس آباد ميان ذغال‌سنگها و نارنجكى ميان كپه خاكستر يكى از كوره‌پزخانه‌هاى بيرون دروازهء شاه عبد العظيم افتاده ايران مورد هجوم متفقين قرار گرفته بود ! آنگاه همان فرماندهان و درجه‌دارانى كه از هيبتشان لرزه بر اندام سرباز افتاده سينه‌ها را در برابر صفوف گروهان و گردان و هنگ سپر كرده به احترام قدومشان ( قراول بيرون ) « 101 » مىكردند و به برخورد در خيابان بايد جهتشان ( جبهه ) « 102 » بسته در حاشيهء لاله‌زار و استانبول ، رستم دستان و سام نريمانهايى بودند كه با درجه و نشان و حمايل و ( واكسيل‌بند ) « 103 » هاى خود فخر بر زمين و آسمان مىفروختند ، از همان دو نارنجك و چهار برگ اعلاميه كه در روحيهء افراد عادى ، مختصر تغييرى نگذارد ، آنچنان فرار را بر قرار ترجيح دادند كه در صندوقخانه‌ها و پستوها مخفى بشوند ، چنان كه موشى بوى گربه شنيده باشد و آن چنان ترس در وجودشان و وحشت سراپايشان را فرا گيرد كه چادر سياه ، چادر\r\n\r\n\r\n","description":"","footnote":"\r\n( 101 ) . نوعى اداى احترام به صاحب‌منصبان ارشد كه افراد كشيك همگى بايد جلوش پيش‌فنگ بكشند .\r\n( 102 ) . كنار رفتن سرباز از جلو راه ما فوق و رو به سمت وى ايستادن و پا كوبيدن و دست بالا گذاردن و تا دور شدن كامل او رو به طرفش داشتن .\r\n( 103 ) . رشته طنابهاى سفيد يا رنگهاى ديگر كه صاحبان درجه به تشويق يا ارتقاء مقام از دوش و سينه بياويزند .\r\n","page_name":" 355 ","page_number":359},
  {"content":"\r\n\r\nنماز زنانهء يكى دو سه قران ، را تا يكى پانزده بيست تومان خريده بر سر كرده پا بگريز بگذارند ! و همانهايى كه در جنگ با برادران كرد و لر و سركوبى مردم بىسلاح شهرى و دهاتى شير ژيان و اژدهاى دمانى بودند كه هزار هزار را به مسلسل بسته خانه‌هايشان را بر سرشان خراب كرده زن و فرزندانشان را نفت ريخته آتش زده ، افتخار به نام جلاد و قصاب خودشان بكنند ، نه تنها مردم بىدفاع ، بلكه زن و بچه و نواميس خود را رها كرده به بيغوله‌ها بگريزند و نه فقط شهامت آن را نداشته باشند كه از تشتت و تفرقهء سربازان خود كه سر و پا برهنه در شهرها و بيابانها پراكنده شده به گدايى مىرفتند جلوگيرى نموده لا اقل سربازخانه‌هاى خود را حفظ نمايند ؛ بلكه حتى جرأت آن را هم نداشته باشند كه حقيقت امر يعنى تفوق خصم را بر خويش و عدم توانايى مقابله‌ى با دشمن را به سمع شاهشان برسانند . « 104 »\r\n\r\n\r\n","description":"","footnote":"\r\n( 104 ) . روسها از شمال و انگليسها از جنوب ، كه در جنگ دوم راه عبور مىخواستند و موفق به كسب اجازه نشده بودند ناگهان در سحرگاه سوم شهريور ماه 1320 به ايران حمله‌ور شدند ؛ خائنين نيز شاه را ترغيب به مقابله و جنگ كردند در حالى كه خود در پرده با دشمن سازش داشته اسباب مغلوبيت را فراهم مىكردند ، از آن جمله اغواى شاه به ترك پايتخت بود و ضمنا كه سربازان را مرخص كرده ، شيرازهء آرتش را از هم مىپاشند و كوچكترين عمل خيانتشان آنكه گلوله‌ى آلمانى را همراه توپ انگليسى و توپ انگليسى را با گلولهء آلمانى به ميدان جنگ گسيل مىكنند !\r\n","page_name":" 356 ","page_number":360},
  {"content":"\r\n\r\n\r\nخيابان علاء الدوله\r\nيكى ديگر از خيابانهاى تهران ، خيابان علاء الدوله ( فردوسى حاليه ) بود كه از شمال غرب ميدان توپخانه گذشته به فيشر آباد مىرسيد و از متروكترين و خلوت‌ترين خيابانهايى بود كه شرق آن را خرابه‌ها و ديوارهاى چينه‌اى بىمصرف تشكيل داده « 1 » غرب آن را از پشت وزارت جنگ تا خيابان نادرى ، باغ علاء الدوله « 2 » گرفته بود و از زمانى شناخته شده در آن رفت و آمد برقرار گرديد كه در تهران نواى مشروطه‌خواهى برآمده سفارت‌هاى روس و انگليس به حمايت دولتيها و ملتيها برخاسته ديگهاى پلو در سفارت انگليس بر سر اجاقها رفت و بوى هل و گلاب و زعفران خورش‌هاى آنها شامه‌ها را نوازش داده مردم را به طرف خود كشانيد !\r\nاز خلوتى و پرت‌افتادگى اين خيابان همين بس كه گفته شود تنها مصرف آن اين بود كه آوازخوانهاى مبتدى محلات سنگلج و محله عربها ، آب نخود و شبنم نخود « 3 » خورده تمرين آوازهاى خود را شبها و سحرها در حاشيه‌هاى آن\r\n\r\n\r\n","description":"","footnote":"\r\n( 1 ) . حد غربى باغ لاله‌زار كه هر قسمت آن را متنفذى به تصرف آورده ديوار كشيده بود .\r\n( 2 ) . باغى از شمال خيابان سوم اسفند تا نادرى .\r\n( 3 ) . آب نخود خيسانده و شبنم برگ و بوته و دانهء نخود كه سحر از آن گرفته بخورند موجب باز شدن صدا و سينهء گرفته و تصفيهء صوت شناخته شده بود . دستور آن بود كه يك هفته نخود را در آب به‌خيسانند سپس مصرف كنند و به همين شيوه پستايى هفت روزه داشته باشند و يا دستمال تميز نمناكى كه بر ساقه و برگ و بوتهء نخود بمالند و شبنم آن را بدست آورند .\r\n","page_name":" 357 ","page_number":361},
  {"content":"\r\n\r\nمىكردند و محل قمار لاتهاى لاله‌زار و استانبول كه روزها ( سفره ) « 4 » هاى خود را گله به گلهء آن مىگستردند ؛ تا بعدها كه به امر پهلوى اول ، تعريض و مستقيم گرديده ساختمانهاى بانك ملى و بانك كارگشايى و « عمارت اپرا » « 5 » در آن بوجود آمدند .\r\n\r\nسفارت انگليس\r\nسفارت انگليس دومين محل سرشناس اين خيابان بود كه در خيابان‌كشيهاى بعد از 1304 شمسى ، قسمتى از شرق و جنوب آن ، داخل خيابان علاء الدوله و نادرى گرديد ، همان كار يعنى خراب كردن ديوار سفارت انگليس كه غولى به نظر مردم بوده صاحبش را مالك الرقاب كرهء ارض مىدانستند سببى شود كه تسمه از گردهء مخالفان خيابان‌كشيهاى شهر كه در بعضى نقاط از كنار و ميان خانه‌هاى بعضى ارباب قدرت مىگذشت كشيده بگويند : « جايى كه شتر بود يك قاز « 6 » ، خر قيمت واقعى ندارد » و سر به تسليم بسپارند ! كه چون در اين كتاب نظر به تاريخ سياسى نبوده ، قلم محدود به معرفى وضع و حال اجتماعى پنجاه سال پيش مىباشد فقط از سفارت انگليس به دو نكتهء آن توجه مىكنيم :\r\nاولا نمونه‌هاى ديوارهاى دو طرف شرق و جنوب آن كه در معرض خرابى قرار گرفت ديوارهاى شمال و غرب آن كه هنوز هم با هلاليهايى برجاست و ديگر داستانى از ساختمانهاى مشروحهء ذيل داخل آن كه قبل از بلواى مشروطه بوجود آمد و روشنگر چگونگى تولد مشروطه در ايران مىباشد ؟\r\n\r\n\r\n","description":"","footnote":"\r\n( 4 ) . سفره‌ى چرمين يا غير آن با گستردنشان از طرف كاسه كوزه‌دار ( باج‌گير ، ليلاج ) قمار رسميت مىگرفت ، و در قمارهاى رسمى و بزرگ غير گوشه كنار وسط آن كاسه‌اى براى ريختن پولى كه به سرش مىخواستند قمار بكنند و كوزه‌اش ده يكى كه از طرف برنده براى قمارخانه‌دار در آن ريخته مىشد .\r\n( 5 ) . محلى براى اپرا با مخارجى سنگين كه پس از شهريور 1320 نيمه‌كاره‌ى آن خراب و بجايش بانك رهنى ساخته شد .\r\n( 6 ) . يك پنجم شاهى و ارزش شاهى يك بيستم ريال .\r\n","page_name":" 358 ","page_number":362},
  {"content":"\r\n\r\nاول خيابان علاء الدوله ( فردوسى ) از ميدان توپخانه . در اين توضيح كه خيابان لختى نيز در مشابهت كامل با آن ميبود .\r\n\r\n","description":"","footnote":"","page_name":" 359 ","page_number":363},
  {"content":"\r\n\r\nسردر و باغ سفارت انگليس ، واقع در انتهاى خيابان علاء الدوله با آذين‌بندىاش در پيشبرد مشروطه .\r\n\r\n","description":"","footnote":"","page_name":" 360 ","page_number":364},
  {"content":"\r\n\r\nدر و ديوار سفارت انگليس قبل از خيابان‌كشى و تعريض خيابان و عقب‌نشينى و تجديد ساختمان كه زمان رضشاه به عمل آمد .\r\n\r\n","description":"","footnote":"","page_name":" 361 ","page_number":365},
  {"content":"\r\n\r\n\r\nمطبخ و موال مشروطه ؟ !\r\nاز مدتها قبل از گفتگوى مشروطه كه هنوز بويى از آن به مشام مردم نرسيده بود ، سفارت انگليس ابنيه‌اى را در جنوب باغ خود شروع كرده بود شامل آشپزخانه‌ها و تعداد بسيارى مستراح كه پس از اتمام جلو آنها را ديوار كشيده به حال خود مىگذارد و اين اسباب حيرت اهل شهر مىشود كه انگليسيهاى با فهم و شعور چگونه بايد تا اين اندازه احمق و بىحساب شده باشند كه اولا ساختمان آشپزخانه و مستراح را تا اين حد دور از ساختمان مسكونى سفارت ساخته و ديگر براى مشتى اعضاى انگشت‌شمار اينهمه اجاق و چاهك آب چلو و دودكش و وسايل آشپزى تهيه ببينند و در آخر آنهمه مستراح بنا نموده و در صورت حاجت ، چگونه بايد در آنها را گل گرفته مسدود بكنند ؟ ! اما پس از چندى كه زياده بر ده سال شد ، در سفارت جهت معدلت خانه « 7 » خواهى و مشروطه‌طلبى به روى اهل شهر گشوده شد و چادرهاى احزاب در زير درختهاى آن برپا و مجموعه‌هاى چلو قيمه و چلو بادمجان بر سر پيشخدمتها جلو مردم گذاشته شده پرى معده در تنگنايشان نهاد ، متوجه شدند كه آن آشپزخانه‌ها در آن زمان براى چه بوجود آمده ، رديفهاى مستراح آن به چه مقصود ساخته شده بود !\r\nو اما آنچه فكر غالب مردم را مشغول كرده بود آن كه نمىدانستند مشروطه و عدالت خانه يعنى چه ؟ و اگر مىگويند مشروطه مىخواهيم بگويند يعنى چه مىخواهيم ؟ و اگر كسى از آنها كه به باغ سفارت انگليس رفته بست نشسته‌اند بپرسد براى چه متحصن شده‌اند ؟ چه جواب بدهند ؟ ! تا ناچار روزى از واعظى به نام سيد جمال ( البته غير از سيد جمال اسد آبادى بلكه بطورى كه بعدها گفته شد پدر سيد محمد على جمال‌زاده ) كه او هم تقريبا كله‌اش بوى قرمه‌سبزى مىداده و مخالف مشروطه بوده است ؛ سؤال مىكنند ، او هم جواب آن را اين طور روى منبر مىدهد :\r\nمگر شماها كه معنى مشروطه را سؤال مىكنيد ، چيزهاى ديگر سرتان مىشود كه از اين يكى سر درنياورده‌ايد ؟ ! و مگر از اينهمه وقايع كه زير جلكى در\r\n\r\n\r\n","description":"","footnote":"\r\n( 7 ) . لفظى كه بعدا به اسم مشروطه تغيير پذيرفت .\r\n","page_name":" 362 ","page_number":366},
  {"content":"\r\n\r\nاين مملكت مىگذرد ، شما چيزيش را مىدانيد كه از اين يكيش بىخبر مانده‌ايد ؟ ! هزار جور قول و قرار ميان شاه و وزير و كله گنده‌ها با خارجيها بسته مىشود كداميكيش را گذاشته‌اند شما سر درآوريد كه اين يكى را عقبش مىگرديد ؟ اگر راستش را بخواهيد مشروطه يعنى اينكه چون با شاه و وزير نتوانستند كنار بيايند و ديدند هر چه پول مىدهند و قرض مىدهند و قول و قرار امضا مىكنند آنها سر بزنگاه كه مىشود زيرش در رفته رخ ديگرش را مىزنند ؛ مىخواهند كار را از دست آنها گرفته دست يك مشت بىاطلاع به نام وكيل ملت بدهند و خر خودشان را سوار بشوند ، از آنجا كه هر وقت قراردادى با سلاطين گذاشته امضا كردند و آنها ديدند به ضرر ملتشان است هو و جنجال راه انداخته مردم و علما را تير كرده قرارداد را بهم زده سرشان را شيره ماليدند تا خسته شده رفتند و حالا با اين نقشه آمده كار را يكسره بكنند . مشتى را يك جا جمع كرده اسمشان را نمايندهء مجلس گذاشته هر چه دلشان مىخواهد به دست آنها بكنند و بگويند مردم خودشان خواسته‌اند و هر چه بردند و خوردند و چاپيدند و هر قراردادى به امضا رسانيدند بگويند مردم خودشان خواسته‌اند ! البته مشتى بقال و چقال و سبزىفروش هم معلوم است از سياست چه سرشان مىشود ! مادرى به دخترش نصيحت كرد احترام هر كس دست خودش است ، خانهء شوهر كه رفتى بالا بالاها بنشين و حرفهاى گنده گنده بزن ؛ او هم رفت بالاى طاقچه نشست و از شير و فيل و شتر و كرگدن حرف زد ! مثل همين وكيلها كه زير چادرها ديديد چه جور حرفها برايتان زده‌اند ! اينها را هم چهار روزى احترامشان كرده گوش به حرفشان ميكنند ، كارشان كه گذشت و به خر مرادشان سوار شدند بعدا بايد حرف خودشان را كنار گذاشته هر چه بهشان گفتند و يادشان دادند تحويل بدهند ! نه بگويم آن دولتى هم كه توپ و تفنگ و قزاق به اختيار محمد عليشاه گذاشت بهتر از اين يكى مىباشد ! نخير هر دو تريشهء سر يك چرم مىباشند ! آن يكى آنطور فهميده كه بايد چوب و چماق و توپ و تفنگ بياورد و اين يكى عقلش اينطور رسيده كه با پلو چلو كه سابقه‌اش را در جلب قلوب و جمع كردن مردم داشته پيش بيايد و با استفاده از خوش‌باوريشان از خودشان برايشان وكيل معلوم كرده ، با ديدن كدخدا ده را چپو بكند .\r\n\r\n","description":"","footnote":"","page_name":" 363 ","page_number":367},
  {"content":"\r\n\r\nمهمانان سفارت انگليس كه براى عدالتخواهى ( مشروطه‌طلبى ) از خيابان علاء الدوله به طرف سفارت ميروند .\r\n\r\n","description":"","footnote":"","page_name":" 364 ","page_number":368},
  {"content":"\r\n\r\nديگهائى كه در آنها مشروطه ميپزند .\r\n\r\n","description":"","footnote":"","page_name":" 365 ","page_number":369},
  {"content":"\r\n\r\nو اما مشروطه‌اى را كه معنى اسمش را مىپرسيديد ، يعنى اين كه وقتى عقلتان رسيد و قبول كرديد بايد مشروطه بشود و شد ! غير از اطاق و خانه و رخت و كفش و كلاه و ميوه و شيرينى و خرج عروسى و عزا و هر كه هر چه و بهر قدر كه لازمش شد برايش مفت مىشود ، و هر شب غروب به غروب به تعداد نفرات هر خانه براى هر نفر يك نان سنگك به اين بلندى « كه در اينوقت دستهايش از دو طرف باز مىكند . » و چهار سيخ كباب سلطانى به اين پهنى « كه پنجه‌اش را گشوده به زير شكمش مىنهد ؟ ! » در خانه‌ى هر نفرتان مىدهند ! همينطورى كه مىبينيد هنوز نشده پلووش را مىدهند و براى هر نفر دو قران پول توجيبى براى خرجهاى ديگرتان و آن را هم به همين صورت كه ديديد تا گفتيد خرج زن و بچه‌مان چه مىشود نفرى دو قران هم براى زن و بچه‌تان دادند ! باور نمىكنيد ؟\r\nپاشيد و نگاه بكنيد ! « 8 »\r\n\r\nفيشر آباد\r\nفيشر آباد ، باغى آن طرف خندق « شمال ميدان فردوسى » فعلى بالاى خيابان علاء الدوله متعلق به ديپلماتى به نام مسيو فيشر ، بود كه چون ارتباط با خيابان علاء الدوله پيدا مىكند ذكر آن را در اينجا مىآوريم :\r\nفيشر آباد محل گمنامى بود ، خلاصه در باغى مثل ساير باغهاى پرت‌افتادهء اطراف شهر ، و زمينهاى بىآب و علف اطراف محل خوشگذرانى عرقخورها و خانم‌بازها كه با دادن در باغىيى در آن وقت گذرانى كرده نام آن را از اين\r\n\r\n\r\n","description":"","footnote":"\r\n( 8 ) . پس از اجتماع و تحصن مشروطه‌خواهان در سفارت انگليس ، مخالفان مشروطه ، زن و بچهء مشروطه‌خواهان را به جلو سفارت مىكشند كه داد و فغان خرجى راه بيندازند و سفير هم لب ايوان جلو عمارت آمده حق به جانبشان داده روزى دو قران هم خرجى براى زن و بچه‌دارهايشان معلوم مىكند !\r\nسيد جمال ابتدا از مخالفين مشروطه و سپس طبق به مسير باد حركت كردن بعضى و شامه به طرف بوى موافق و مخالف وقت و مصلحت دادن طرفدار مشروطه و مخالف استبداد ، يعنى مخالف شاه شده ، كه از جوانى و كم تجربگى بىوقت عمل كرده ، در دستگيرى مشروطه‌خواهان بدستور و صلاحديد لياخوف سردار روس فرمانده قزاق و معلم محمد عليشاه و امير بهادر و ديگران دستگير و طناب انداخته مىشود .\r\n","page_name":" 366 ","page_number":370},
  {"content":"\r\n\r\nرهگذر مىدانستند تا واقعه‌يى كه ذكرش خواهد آمد اتفاق افتاد و نامش در دهانها افتاد تا بعدها كه احداث خيابان و ميدان در آن شده امروز كه فقط نامى از آن مىباشد .\r\nدر يكى از روزها ناگهان غوغايى برخاست كه وهابيهاى حجاز ، قبور ائمهء بقيع را خراب و با خاك يكسان نموده به خراب كردن قبر پيغمبر پرداخته‌اند ! اين خبر را گفته شد كه تلگراف عراق از عتبات داده است و در يكى دو ساعت شهر يك پارچه شور و ولوله گشته عزا و ماتم همه جا را فرا گرفته بازارها و دكاكين تعطيل و مساجد و تكايا و امامزاده‌ها سياه‌پوش شده ، دسته‌هاى عزادار و سينه زن با نوحه‌هاى :\r\n شد خراب و ويران ، مضجع پيمبر * از جفاى عدوان ، بام و باره يكسر\r\nداد از اين مصيبت ! . . . \r\nدر كوچه‌ها و بازارها به راه افتاده ، فرياد « وا دينا ! وا محمدا ! » كشيدند و مردم دسته دسته جهت چاره‌جويى و كسب تكليف روانهء خانهء علما گرديدند و قرار بر اين شد مردم شهر در بيابان فيشر آباد جمع شوند تا حاج ميرزا عبد اللّه واعظ آمده در آن باره نظر علما را اطلاع بدهد .\r\nروز موعود فرا رسيد و مردم جمله جمله و گروه گروه به فيشر آباد رو آورده ؛ حاجى ميرزا عبد اللّه هم ، همراه عده‌اى كه همگى كفن به تن كرده شال عزا از گردن آويخته بودند حضور يافته ، از چهارپايهء بلندى كه براى اين كار ، آماده شده بود بالا رفت و پس از گريهء مفصلى كه از مقدمهء سخن خود گرفته بيابان را از ضجه و شيون پر ساخته شرح كشافى از اعمال وهابيهاى كافر به زبان آورده جمعيت را آماده نمود گفت :\r\nيكى از شرايط ديندارى آن است كه اگر امر چنين مقرر شود كه صدها هزار جان در تلف هلاك و دمار قرار گيرد تا جان امامى بسلامت بماند ، بر مؤمنين است كه جانهاى خود بىمضايقه نثار امام بكنند و اگر حكم بر اين رود كه صدها هزار جان امام در معرض فنا قرار بگيرد تا جان پيغمبرى در امان بماند بر همهء آنها لازم است تا جانهاى خود را به راه سلامت پيغمبر بدهند و هر آينه موجب شود تا صدها هزار پيغمبر نابود شوند تا دين خدا بماند بايد تن به نابودى سپرده\r\n\r\n","description":"","footnote":"","page_name":" 367 ","page_number":371},
  {"content":"\r\n\r\nدين خدا را حفظ نمايند ، و الحال همان موقع است كه نه تنها اجماع مسلمانان را واجب است تا جانها به كف گرفته جهاد فى سبيل اللّه بكنند بلكه اگر جميع پيغمبران از آدم تا خاتم نيز حيات داشتند بايد در اين واقعه‌ى عظمى ترك جان كرده به جهاد برخيزند ! ! چه اين نه كيفيتى است كه ارتباط با خرابى مسجد رسول و قبر پيغمبر داشته باشد ، بلكه از آن محو و نابودى دين خدا در ميان مىباشد ! و چنين نتيجه گرفت كه بر هر مرد مسلمان واجد شرايط واجب است كه در اين جهاد بزرگ شركت جسته حمايت دين خدا نمايد و براى اين كار از فردا در شهر اماكنى آماده مىباشد تا هر كس مايل باشد مراجعه كرده نام‌نويسى بكند ، و در ضمن خطابهء او هم بود كه عكاسهاى متعدد از دور و نزديك به عكس‌بردارى پرداخته ، از اجتماع و بيدقها و شعارها و خطيب و تظاهرات مردم كه دستها را به علامت خشم و قبول بالا مىبردند دوربين‌ها را به كار انداختند .\r\nاما فرداى آن روز حاجى آقا جمال اصفهانى معروف « 9 » پيشنماز و واعظ مسجد عباس آباد به مخالفت با گفته حاج ميرزا عبد اللّه به مجلس شورا رفت و گفت من امروز آمده‌ام تا از اين مجلس رسمى بعرض جهانيان برسانم كه با همه قول تلفن ، تلگرافها كه هنوز صدق و كذبشان معلوم نشده است و در صورت حقيقت هم بزرگترين سانحه به عالم اسلام و جامعهء مسلمان واقع شده باشد ، به هر اندازه كه اين جهاد را بر ما و طبقهء مسلمان كه مىگويند ديگر ملتهاى مسلمان نيز در آن شركت كرده‌اند واجب مىباشد ، بمراتب بيش از ما و هر ملت مسلمان ، بر برادران عيسوى مذهب ما فرض است كه در اين جهاد قيام نموده ، به حمايت پيغمبر اسلام و احيا و صيانت دين او برخيزند كه حق او بر گردن مسيحيان بمراتب بالاتر از حق پيغمبريش بر ما مسلمانان مىباشد ، به دليل اينكه اگر كسى در دنيا بدرستى قد علم كرده و توانست لكهء ننگ اتهام يهوديان را دربارهء ناعفيف بودن حضرت مريم و نامشروع‌زادگى عيسى از دامان مسيح زدوده ، عيسى را پاك و طاهر و حتى روح القدس كرده و مريم را تطهير و منزه معرفى نموده از رسوايى برهاند ، همين پيغمبر ما محمد بن عبد اللّه ( ص ) بود كه وقتى از او سؤال مىشود\r\n\r\n\r\n","description":"","footnote":"\r\n( 9 ) . عالمى روحانى ، سياستمدارى خوش‌مشرب روشنفكر ، مورد توجه و اعتقاد عموم .\r\n","page_name":" 368 ","page_number":372},
  {"content":"\r\n\r\nچگونه ممكن است در حالى كه زنى را مردى همبسترى نكرده باشد فرزندى از او بوجود آيد ؟ كه غرض ايشان نفى عصمت و طهارت مريم بوده است ؛ جواب مىدهد به همان صورت كه آدم اوليه بوجود آمد و اين كار در قدرت و عظمت پروردگار امر مستبعد نمىباشد ، و ديگر كه هر موجودى ابتدا بدون واجد و فطرى بوجود آمده بجز خداوند مسببى نداشته است و مشت محكمى مىشود كه به دهان مخالفان عيسى و دين و مسلك او فرود آورد و پس از آن هم بود كه قرآن او وى را پيغمبر و فرستادهء خدا و روح اللّه و مانند آن شمرد و چه زحماتى كه متحمل گرديد تا توانست حضرت عيسى را در زمرهء ديگر پيغمبران و بلكه از بعضى برتر و بالاتر معرفى نمايد ؛ پس دور از تلافى اين خدمت به دفاع از دين خودشان هم كه شده ملت عيسى موظف مىباشند به حمايت از او برخيزند و در اين جا علنا اعلام كرده تعهد مىكنم كه هر آينه اين جنجال و گفتگو دور از حقيقت و مبرا از خدعه‌هاى سياسى جهت سربازگيرى و قيام بر عليه حكومت مركزى و نظريات ديگر نمىباشد ، از اين چهارصد هزار سربازى را كه از ما طلب مىكنند صد هزار آن را عيسويان تحويل بدهند و سيصد هزار آن را همين من شيخ جلنبرى بسيج مىكنم و اگر هم باز اين يكى ديگر از نيرنگها و اللم قللم‌هاى « 10 » هميشگى مىباشد چه بهتر كه اين دام را در جاى ديگر بگسترند !\r\nنطق او همان بود و خمود و خاموش شدن غايله نيز همان و از فرداى آن روز هم بود كه سياهيهاى معابد و مساجد و تكايا نيز باز شده محلهاى نامنويسى تعطيل و دفترهاى آن برچيده ، چنان كه گويى هرگز چنان امرى اتفاق نيفتاده است ! !\r\nصحت نظريهء حاج آقا جمال هم زمانى معلوم شد كه احمد شاه روانهء آخرين سفر فرنگ شد و عكسى از روزنامه‌هاى انگليسى به تهران رسيد كه فيشر آباد و اجتماع مردم و حاجى ميرزا عبد الله واعظ را بر بالاى چهارپايه نشان مىداد ، اما در پايش به جاى شرح واقعه ، نوشته شده بود :\r\n« گوشه‌يى از تظاهرات مردم ايران بر عليه سلطان احمد شاه كه خواهان خلع\r\n\r\n\r\n","description":"","footnote":"\r\n( 10 ) . وارونه جلوه دادن ، كارهاى زيرجلكى ، نيرنگ و تقلب و امثال آن .\r\n","page_name":" 369 ","page_number":373},
  {"content":"\r\n\r\nاو از سلطنت مىباشند » ! !\r\nبراى حاج آقا جمال هم اين بيانيه ارزان تمام نشد كه واردان و مطلعان با شنيدن آن ، گفتند اين نطق اولين و آخرينش بود و از ميانش برخواهند داشت و همان هم شد كه پيش‌بينى شده بود .\r\nاين هم اشعارى است كه به تعريف طبع خوش حاج آقا جمال چندى در دهانها افتاده بود :\r\n حاج آقا جمال رو منبره ، * باجى بزا « 11 » روضه گوش كنيم \r\n ريشش مثال عنبره * باجى بزا روضه گوش كنيم \r\n حرف و كلام منبرش ، * حالى بحالى مىكنه \r\n گريه‌هاى گريز او ، * عقده رو خالى مىكنه \r\n مسأله‌هاش ز بس خوبه ، * آخوند نگو جواهره \r\n حاجى آقا جمال رو منبره ، * باجى بزا روضه گوش كنيم . \r\n\r\n\r\n","description":"","footnote":"\r\n( 11 ) . بذار ، بگذار .\r\n","page_name":" 370 ","page_number":374},
  {"content":"\r\n\r\n\r\nخيابان عين الدوله - خيابان اميريه\r\nخيابان عين الدوله « 1 » و اميريه « 2 » خيابانهاى پر آب و درختى بودند كه اشراف‌نشين محسوب مىشدند و اولى محل تفرج ساكنان شرق و دومى گردشگاه مردم غرب تهران ، مخصوصا عصرهاى اين دو خيابان با آبهاى جارى زلال و درختهاى سرسبز ، همراه خلوتى و سكوت شاعرانهء خود كه روحبخشى مخصوص مىنمود .\r\n\r\nخربازى\r\nاگر خيابانهاى لاله‌زار و استانبول ، محل هرزگى و چشم‌چرانى و خودفروشى و خودنمايى مردم عادى و پز دادن و سر و بر و رخت و قيافه به رخ اين و آن كشيدن تازه بدوران رسيده‌ها و فكلى گشنه‌هاى پز عالى ، جيب خالى و پسر حاجىهاى دست از آستين درآورده و پااندازها و دلالهاى محبت زن و مرد و مركز عيش و نوش و مانند آن بود ، خيابان عين الدوله و اميريه نيز دوستداران خاصهء خود داشت كه از جوجه‌مشديهاى خرسوار و يابوسوار و داش‌مشديهاى خوش‌پگ و پز تشكيل مىگرديد ؛ اگر كسى مىخواست در بهترين نقطهء شهر تفرج نموده ، از آب و هوا و درخت آن استفاده كرده ، در ضمن بهترين الاغهاى بندرى و خوبترين كرّه‌هاى ورامينى و زيباترين خرهاى دولابى را همراه كليهء\r\n\r\n\r\n","description":"","footnote":"\r\n( 1 ) . حاكم تهران ، مردى خونخوار و قسى ، كه هم صدارت زمان استبداد را داشت و هم صدر اعظم زمان مشروطه شد ! .\r\n( 2 ) . از راه‌آهن تا چهار راه پهلوى پايين ( كاخ مرمر ) .\r\n","page_name":" 371 ","page_number":375},
  {"content":"\r\n\r\nخيابان اميريه ( پهلوى بعد ) با دقت در تعداد رهگذران ؟ !\r\n\r\n","description":"","footnote":"","page_name":" 372 ","page_number":376},
  {"content":"\r\n\r\nجهازات يك الاغ كامل باتفاق خرسواران و خربازان زبده تماشا كند ، بايد عصرها راه خيابان عين الدوله را در پيش بگيرد و در آنجا بود كه مىتوانست دهها خر كوچك و بزرگ را باندازه‌ها و قد و قواره‌هاى مختلف ، همراه پالان رانكىهاى ديدنى و دهانه پيشانىبندهاى مزين به برنج و نقره و طلا و آشورمه‌هاى « 3 » گل ميخ نقره‌كوبى شده و زنگ و زنگوله‌هاى ريسه‌اى و چند ريسه‌اى دور گردن و پشت و رانكى ، رو پالانيهاى مخمل و شال و ترمه و اطلس پر زرق و برق و دست و پا و يال و دمهاى حنا بستهء با جوهر خال خالى كرده و سم‌هاى سياه نموده را با گردن‌بندهاى شال كشمير و منگوله‌هاى زيباى سر گوشها « 4 » و سر دمها و مگس‌پرانهاى « 5 » منجوق خرمهره‌دار و خورجينهاى مخصوص قاليچه و ده‌ها تجملات ديگر تماشا كرده ، خوش‌پزترين راكبان آنها را با قبا ، لباده‌هاى رنگارنگ ماهوت و مخمل و عباهاى عالى نجفى و كلاههاى نمدى نيمچه بختيارى « 6 » و اتابكى « 7 » و شالهاى ابريشمى رشمه « 8 » و ترمه‌ى كمر و گيوه‌هاى آجيده و ملكى گل گيوه « 9 » زده‌ى مغزى لاجوردى كردهء « 10 » پا و زنجير يزدى « 11 » هاى سر منگوله‌ى دست ، و چپق « 12 » سر و ته نقره‌هاى « 13 » كوتاه جيبى ، و كيسه توتونهاى « 14 » مخمل آلبالويى و\r\n\r\n\r\n","description":"","footnote":"\r\n( 3 ) . تسمه نوارهايى كه حلقه‌هاى دهانهء حيوان را به پيشانىبند او وصل مىكند .\r\n( 4 ) . نك گوش حيوان را سوراخ مىكردند و بر آن منگوله‌ها مىآويختند .\r\n( 5 ) . رشته‌هاى باريك چرم با ريسه‌هاى منجوق كه از پيشانىبند حيوان جهت رفع مگس و پشه ، جلو صورت او مىآويختند .\r\n( 6 ) . كلاههاى نمدى گرد كوتاه شبيه باديه .\r\n( 7 ) . كلاههاى نمدى لبه بلند طاق گنبدى .\r\n( 8 ) . شالهايى كه از سر و ته و طرفين ريشه‌هاى تابيده يا افشان داشته باشد ، از جنس ابريشم .\r\n( 9 ) . گل سفيد كه نقاشها با آن رنگ لعابى مىسازند ، به اين ترتيب كه آن را در آب خيسانده و پس از شستن گيوه و قالب زدن بر آن مىماليدند كه به جاى واكس آن به حساب مىآمد .\r\n( 10 ) . لاجورد خيسانده را پس از گل گيوه زدن با كهنه به لبهء زيرهء گيوه مىماليدند .\r\n( 11 ) . زنجيرهاى ريز ظريفى در يك ذرع و نيم تا دو ذرع قد كه در مشت جا مىگرفت و از يزد مىآمد ، با حلقه و منگولهء ظريفى از چرم .\r\n( 12 ) . اسبابى جهت دخان شبيه پيپ با نى يا چوب سوراخ كرده‌ى از نى كلفت‌تر و سره‌اى از گل يا چينى ، يا چوب .\r\n( 13 ) . سر و ته اين چپقها را پولك و يراق طلا و نقره مىگرفتند ، بعضى چوب سره و نى آن را نيز با دانه‌ها و سنگهاى قيمتى زينت مىكردند .\r\n( 14 ) . كيسه‌اى پهن به اندازه‌هاى 15 * 20 سانتىمتر ، كمتر و بيشتر با بندى از قيطان كه با كشيدن از دو طرف در آن بهم مىآمد ، با زينتهايى به لبه‌هاى آنها مانند نوار و يراق طلا و نقره و گلدوزى ، سوزن زنيهاى مخصوص .\r\n","page_name":" 373 ","page_number":377},
  {"content":"\r\n\r\nمشكىى دهانه زرىدوزى شدهء سيخ چپق طلادار كه دهانه‌ى الاغهايشان را تنگ كشيده ، حاشيهء خيابان را بالا و پايين مىكنند ، ديده لذت ببرد يا از روى آنها الگو بردارد ، همچنين اگر هوس تماشاى بهترين يابو تاتوى « 15 » پر يال و دم خوش‌رفتار را مينمود كه صداى منظم قدمهاى كوتاه آنها مانند صداى رنگ ريز ضرب ضربگير ماهر به گوش مىرسيد با يالهاى شانه زده و بافتهء آنها كه مانند چل‌گيس « 16 » زنان آرايش كرده از دو طرف گردنشان آويخته بود ، و دمهاى بلند افشان گل و منگوله زده و زين و برگهاى مسترى « 17 » و دهانه ركابهاى امين الدوله‌اى « 18 » همراه سواركاران فكلى و بچه اعيانهاى خوش لباس كه شقّ و رق با سبيلهاى تابيده و كلاههاى پوستى و مقوايىى بالاى ابرو و يك ور گذارده ، و سرداريهاى مخمل آبى و ماهوت سرمه‌اى را مينمود بايد راه خيابان اميريه را در پيش بگيرد ؛ بعلاوهء ديدن عرق‌خورهاى اهل حالى كه بطرى بغلىهاى پهن جيب بغلشان را در استكان نقره‌هاى درپيچ « 19 » آنها ، عصرها در كنار جوبهاى اين خيابان خالى مىكردند .\r\nتا مطلب خر و خرسوارى و يابو و يابوسوارى را تمام كنيم بايد متذكر شوم كه پسربازها و نرينه‌بازها را خرسوارها تشكيل مىدادند و يابوسوارها به زن‌بازى و خانم‌بازى معرفى شده بودند ، بطورى كه اين عناوين از مشخصات اين دو گروه\r\n\r\n\r\n","description":"","footnote":"\r\n( 15 ) . حيوانى بين اسب و الاغ با اندامى كوتاه و موى زياد ، با قدمهاى تند و ريز كوتاه .\r\n( 16 ) . يكى از انواع گيس زنان كه چهل رشته بافته اطراف گردن و روى شانه‌هايشان مىريخت .\r\n( 17 ) . زينتهاى كوچك فرنگى ساز قرپوزدار . قرپوز يا قربوس برآمدگىاى مانند دستگيره جلو زين است ، قاچ زين هم گفته‌اند : برداشت اسمش از مسترهاى انگليسى كه زين‌هاى مخصوص ظريفى به پشت اسبهايشان بود .\r\n قربون سوراخ دودكشت * قاچ زينو بگير اسب‌دوونى پيشكشت \r\n( 18 ) . دهانه‌هاى مهاردار و ركابهاق چرخك‌دار جهت قلقلك دادن اسب .\r\n( 19 ) . شيشه‌هاى پهن كه يك طرف آن نيمه فشرده ساخته شده بود كه عرقخورها در جيب بغل مىگذاشتند ؛ اكثرا ، داراى درى استكان مانند بود كه به سر شيشه پيچ مىشد و كار استكان مىكرد .\r\n","page_name":" 374 ","page_number":378},
  {"content":"\r\n\r\nبه حساب آمده ، چپق دست هر كس در خيابان ، نشانهء آن بود كه طبعش ( شيرخشتى ) « 20 » است و از طايفهء ( اسمال قربون ) « 21 » مىباشد و پسرها مىتوانند خود را به وى نزديك نمايند ! و سيگار دست علامت تمايل به جنس اناث كه زنها به او تنه زده چشم و ابرو نشان مىدادند كه تا اواخر ، لفظ ( سيگاركشى ) همچنان متداول خانه‌دارها و خانمها و مراجعين فاحشه‌خانه‌ها بود كه عمل خلوت را سيگاركشى و اهل لواط ، عمل با پسر را چپق‌كشى مىگفتند ! ! به گواهى قسمتى از قصيدهء شاعر وقت ايرج ميرزا دربارهء ارتباط خرسوارها و چپق‌كش‌ها به نرينه‌بازى ، كه در زير مىآيد !\r\n . . . اينهمه روده‌درازى شد و شاه‌اندازى * بايدم فكر پسربچهء طرار كنم \r\n عشق شيرى است قوى پنجه و خونخوار * و خطاست پنجه با شير قوىپنجهء طرار كنم \r\n كار دشوار بُوَد ليك مرا مىبايد * حيلتى از پى آسانى دشوار كنم \r\n گر گشايد گره از كار به جادوى و به سحر * سالها خدمت جادوگر و سحّار كنم \r\n او نه يارى است كز و صرف نظر بتوان كرد * من نه آن مار كه بيم از سَخَط غار كنم \r\n خواهم ار كار بگردد به مراد دل من * به مراد دل ، بايد رفتار كنم \r\n مشدى من خركى دارد رهوار و مراست * كه روم فكر خرى مشدى و رهوار كنم \r\n از براى خرم از مخمل و قالى فى الفور * تشك و پالان آماده و تيّار كنم \r\n از سپيد و سيه و زرد و بنفش و قرمز * به گَل و گردن او مهرهء بسيار كنم \r\n دُم و يالش را از بهر قشنگى دو سه بار * به حنا گيرم و گلنارى و گُلنار كنم \r\n عصرها بايد تغيير دهم شكل لباس * خويش را همزىِ با آن بت عيار كنم \r\n كُله پوست نهم كَله‌ى سر مشدىوار * از قَصَب شال و ز ابريشم دستار كنم \r\n مَلِكى پوشم از آن ملكىهاى صحيح * پيش مشديها خود را پر و پادار كنم \r\n گيرم از مرجان تسبيح درازى در دست * بند و منگوله ز ابريشمِ زرتار كنم \r\n\r\n\r\n","description":"","footnote":"\r\n( 20 ) . طبيعت شيرخشتى اصطلاحى بود مخصوص افراد مورد ذكر يعنى حكيم به او شيرخشت تجويز كرده است !\r\n( 21 ) . اسماعيل قربان يعنى پسر قربان . كسى بود كه او را بدون همراه ذكور نميديدند ! بعلاوهء فاميل او كه همه انگشت‌نماى آن فعل بودند و هر كسى را مىخواستند آن كاره معرفى كنند از طايفهء « اسمال قربون » مىگفتند .\r\n","page_name":" 375 ","page_number":379},
  {"content":"\r\n\r\n يك عباى نو بوشهرى اعلا بر دوش * آستر تافته يا مخمل گلدار كنم \r\n كيسه را پر كنم از اشرفى « 22 » و امپريال « 23 » * جاى زر خاك به دامان طلبكار كنم \r\n چون رود يار همه عصر سوى قصرِ ملك * من هم البته همه عصر همين كار كنم \r\n روم آنجا ولى از راه نه از بيراهه * كار را بايد پوشيده ز انظار كنم \r\n چون رسيدم ، خر خود پيش خر او بندم * خود به تقريبى جا در برِ آن يار كنم \r\n روز اول طرف او نكنم هيچ نگاه * من همه كار به اسلوب و بهنجار كنم \r\n پا به روى پا انداخته با صوت جلى * قهوه‌چى را به بر خويشتن احضار كنم \r\n شربت و بستنى و قهوه و چايى خواهم * گر چه ميلم نبود خواهش هر چار كنم \r\n وقت برخاستن از جيب كشم كيسه برون * هر چه اندر ته كيسه است نگونسار كنم \r\n اشرفىها به بر ديدهء او بشمارم * بعد يك مبلغ بر قهوه‌چى ايثار كنم \r\n مىنپرسم كه چه دادى و چه قيمت خواهى * جاى صرف دو درم بذل دو دينار كنم \r\n خر به زير آرم و بنشينم و آيم سوى شهر * يك دو روز اين عمل خود را تكرار كنم \r\n تا پسر مشدى ما بر سر بازار آيد * طرح يك مكرى چون مردم مكار كنم \r\n روزى افسار الاغم را بندم به درخت * گرهش سست‌تر از عهد سپهدار « 24 » كنم \r\n خرمن بركشد افسار و جهد بر خر او * محشر خر كه شنيدى تو پديدار كنم \r\n دو خر افتند بهم بنده ميانجى گردم * كار ميرآخور و اقدام جلودار كنم \r\n به خر خود لگدى چند زنم بر پك و پوز * به خر او چو رسم نازش و تيمار كنم \r\n عاقبت كار چو تنها نرود از پيشم * صاحب آن خر ديگر را احضار كنم \r\n به همين شيوه ميان خود و آن شوخ‌پسر * پايهء صحبت و الفت را سُتوار كنم \r\n گر بپرسد ز من آن خوب كه اين خر خر كيست ؟ * پيشكشش گويم و در بردنش اصرار كنم \r\n بعد از آن چاى بيارند و نهم خدمت او * عرض خدمت را شايسته و سرشار كنم \r\n پشت چايى چپقى چند به نافش بندم * هم در آن لحظه منش واقف اسرار كنم \r\n\r\n\r\n","description":"","footnote":"\r\n( 22 ) . سكه‌اى به اندازهء نيم پهلوى ، كمى نازكتر در 18 نخود وزن .\r\n( 23 ) . سكه‌اى طلا بزرگتر از اشرفى .\r\n( 24 ) . يكى از فاتحان تهران در زمان محمد عليشاه بر سر منازعهء مشروطه و مستبد كه هنوز نوكرهايش خاكريز خندقها را تصرف نكرده بودند با يك حملهء مجاهدين پا به فرار نهاد ! چند روزى نيز در زمان احمد شاه صدارت يافت .\r\n","page_name":" 376 ","page_number":380},
  {"content":"\r\n\r\n كم كم اين دوستى از قصر ملك تا خانه * خانه را از رخ او غيرت فرخار كنم \r\n از قضا گر خر او لنگ شد و بارش ماند * خر به دو بخشم تا بارش را بار كنم ! « 25 » \r\nنيز اين شعر دربارهء سيگار از :\r\n تا رخت به اين چرخ ستمكار كشيدم * از خوب‌رخان زحمت و آزار كشيدم \r\n بر گردنم از بس غلِ سيگار بيفتاد * مردم ز بس از سيمتنان بار كشيدم \r\n تا طعم ز سيگار مرا در دهن آمد * لذات چپق را خط پرگار كشيدم \r\n زين پس من و تخت فنر و راحت سيگار ! * بس ، هر چه چپق در پس ديوار كشيدم \r\n ادبار چپق بين كه « چپق » داد پريروى * ليكن همه مىگفت كه « سيگار » كشيدم \r\n اين گونه گشايش كه خدا داد به كارم * از زحمت تنگى است كه بسيار كشيدم \r\nبارى ، اگر امروزه اتومبيلهاى رنگارنگ و جوراجور ، وسيلهء عشقبازى جوانان گرديده ، يا زينت‌آلات گوناگون از قبيل قالپاقهاى پره‌اى و چراغهاى متعدد و پروژكتور و بوق گاوى و موزيكى و آويختن عروسك و سگ و نصب راديو ضبط و بلندگوى و تسمه‌كشى اتاق و نوار شبرنگ و بيرون آوردن چرخها و اضافه كردن كاربورات و برداشتن انبار اگزز و غيره تفاخر و نشاط مىكنند آن روزها هم به خرها و يابوهاى خود و زين و برگ و يراق و جهاز آنها فخر مىكردند و به پرورش اسب و ماديان و يابو و الاغ ، عشق مىورزيدند ، كه از جملهء يابوبازان پر و پا قرص خوش‌سليقه ، يكى را هم بايد والد خود معرفى بكنم كه كره‌هايى را از هنگام ولادت گردن و دست و پايشان را تا خوش تركيب و خوش حركت شوند و در هنگام سوارى كاملا يورتمه « 26 » و ريز حركت كنند مهار « 27 » كرده تربيت مىنمود و عصرها مرا جلو زين نشانيده با يك دنيا تفاخر سربالايى و\r\n\r\n\r\n","description":"","footnote":"\r\n( 25 ) . يكى از شواهد اين رغبت كثيف از مردم آن زمان به جنس ذكور .\r\n( 26 ) . بين قدم‌رو و چهارنعل ، حركتى نرم سريع كه با قدمهاى كوتاه باشد .\r\n( 27 ) . از دهانه و زير پوزهء حيوان دو تسمه ، مانند دهانه گذرانده به پالان او محكم مىكردند تا پشت گردنش برجسته بنمايد و جهت يكنواخت و منظم شدن پاى او طنابهايى ضربدر ( * ) مانند به دست و پاى او به مچ‌بندهايش ، به اين گونه كه دست راست او را به پاى چپ و دست چپش را به پاى راستش مهار مىكردند مىبستند و جهت قشنگى ، وسط ضربدر طنابها را گره زده منگوله مىآويختند .\r\n","page_name":" 377 ","page_number":381},
  {"content":"\r\n\r\nسرازيرى اميريه را در پيش مىگرفت .\r\nو همچنين اگر امروزه شغل عده‌اى ماشين‌پايى مىباشد ، در آن زمان هم دسته‌اى كار خرپايى و يابوپايى را داشتند كه جلو باغچه‌ها و قهوه‌خانه‌ها و مجالس روضه و جلوى مسجدها و ميخانه‌ها و امثال آن به نگاهدارى و شرب و تغذيه و تيمار آنها مىپرداختند . و نيز در توصيف خرهاى اصيل :\r\n خر عيساست كه از هر هنرى باخبر است * هر خرى را نتوان گفت كه صاحب هنر است \r\n خوش لب و خوش دهن و چابك و شيرين حركات * كم خور و پردو و با تربيت و باربر است \r\n قصد راكب را بىهيچ نشان مىداند * كه كجا موقع وقف است و مقام گذر است \r\n چون سوارش بر مردم همه پيغمبر بود * او هم اندر بر خرها همه پيغامبر است \r\n من بجز مدحت او مدح دگر خر نكنم * جز خر عيسا گور پدر هر چه خر است . \r\n\r\n. . . و كله قند\r\nاز جمله خربازهاى آن زمان هم يكى اكبر خرسوار ارسىدوز بود و ديگرى داش رمضان طبق‌كش كه رقيب اكبر خرسوار بشمار مىآمد . اين داش رمضان ماده خر خاكسترى رنگ زيبائى داشت كه بين خرهائى كه تا آنزمان به زير ركاب آورده بود شايسته‌تر و پسنديده‌تر آمده بود كه علاوه بر هوشيارى و پرزورى و كم‌خورى و پردوى و حسن قيافه و چالاكى ، چندين بار هم در خردوانى « 28 » شركت كرده وى را سرافراز نموده بود و از اين رو بفكرش مىافتد تا نسل او را تكثير كرده با خر اصيلى او را به تخم‌گيرى بياورد و روى اين انديشه در صدد برآمده خرخوش تخم امتحان داده‌اى را در ورامين سراغ كرده روانه مىشود .\r\nقانون صاحب خر اين بوده كه براى تسليم خر خود يك قواره قباى قدك « 29 » و يك كله قند و ده تومان پول مطالبه ميكرده است و جز يك نوبت هم اجازه نمىداده ، كه داش رمضان هم آنها را تقديم نموده خر را به اختيار ميآورد ، اما از\r\n\r\n\r\n","description":"","footnote":"\r\n( 28 ) . علاوه بر اسب‌دوانى كه در ميدان دوشان‌تپه انجام مىگرفت ، يكى هم خردوانى بود كه در هر پائيز صورت مىگرفت .\r\n( 29 ) . قدك پارچهء دست‌بافى از جنس پنبه ، همانند متقال بود با بافتى ريزتر و رنگ آبى تيره كه به كار قبا و لباس مردان مىآمد .\r\n","page_name":" 378 ","page_number":382},
  {"content":"\r\n\r\nبخت بد وقتى مقدمات كار فراهم و بر خر خود مىجهاند ، خر نر از فرط هيجان عملش غير معمول مىشود و تا داش رمضان به خود مىآيد كار از كار گذشته ، ناچار خاسر و مغموم خر خود سوار شده باز مىگردد و چون از او سبب عزيمتش را به ورامين سؤال ميكنند ؟ ميگويد رفته بوده : يك قبا قدك و يك كله قند و ده تومان پول و يك . . . داده مراجعت بكنم ! و واقعهء آن بر سر زبانها افتاده جزو كنايه‌ها و مثل‌ها مىشود .\r\n\r\n","description":"","footnote":"","page_name":" 379 ","page_number":383},
  {"content":"\r\n\r\n\r\nخيابان لختى\r\nديگر از خيابانهاى تهران يكى هم لختى يا خيابان شيخ ( سعدى ) حاليه بود كه نام لختى كاملترين اسم او بود ، از آنجا كه خلوتى و لختى و عارى از سكنه بودنش تا آن حد بود كه روز روشن در آن آدم لخت مىكردند « 1 » و اگر اياب و ذهابى داشت رفت و آمد واگنچىهاى واگنخانهء خيابان باغ‌وحش ( اكباتان ) و تلفنچيهاى تلفنخانه بود و مراجعينى كه به يكى دو فاحشه‌خانهء آن حدود ، امثال خانهء رفعت « 2 » آمد و شد مىكردند و قليلى درشكه و كالسكهء شخصى كه به طرف چهارراه مخبر الدوله رفت و برگشت داشتند و اربابان خود را به كلوپ ايران « 3 » برده عودت مىدادند و ساكنينش سگها و توله سگهاى كنار و گوشهء خرابه‌هاى آن كه از مزاحمت مردم پناه به زواياى آن مىبردند ! تا اواخر كه كمپانى سينگر اولين ساختمان جديد را در آن بنا كرد « بزى از جويى پريد و ديگر بزها را بپرانيد » و سبب حركت و تشويقى براى ديگران شد تا بناهايى را در آن شروع بكنند .\r\n\r\n\r\n","description":"","footnote":"\r\n( 1 ) . آسايش و خلوت شهر را از اين خيابان كه تقريبا از خيابانهاى مركزى بود بهتر مىتوانيم به نظر آوريم !\r\n( 2 ) . يكى از فاحشه‌هاى نامى .\r\n( 3 ) . اولين محل اجتماع به صورت اروپايى يا قمارخانه و عشرتگاهى براى اشراف ، از جنوب به شمال نزديك به صد قدم به چهار راه مخبر الدوله مانده ، در سمت شرق .\r\n","page_name":" 380 ","page_number":384},
  {"content":"\r\n\r\n\r\nخانهء رفعت !\r\nتا رفعت و خانهء او را هم معرفى كرده باشيم بايد بگويم او زنى از معروفه‌هاى سرشناس تهران بود كه در اندك زمانى از هيچ به همه چيز رسيد و بزرگان‌شناس و اعيان‌شناس شد و خود و خانمهايش تا يكى هزار تومان دست بدست مىشدند . « 4 »\r\nدر ابتدا كلفت خانهء يكى از متنفذين بود كه از روستاى ارباب براى خدمتكارى آورده شده بود و در دوازده سالگى مورد تجاوز پسر ارباب و سپس خود ارباب واقع شده بود و تا هنگام رشد كار راه‌انداز آنها بوده و چون حمل گرفته موجب رسوايى مىشود ، به تهمت دزدى اخراج مىشود و زن دلاله‌اى به نگهداريش برمىخيزد ، اما اعمال ارباب و پسر ارباب ، انگيزه‌اى مىشود تا كينهء طبقات اشراف به دل گرفته در صدد انتقام برآيد و دو سالى در خدمت دلاله بسر برده تا راه و روش مراوده و معاشرت با مردم را شناخته مستقلا وارد كار مىشود .\r\nمبالغ هنگفتى را كه مدت زيردستى و شاگردى مىديده كه دلاله بابت او دريافت مىكند و پند و دستور وى كه : ( ارزان نفروش تا گران بخرند ) و قريحهء ذاتيش در مردم‌شناسى كه منع و گرانى هر چيز مردم را به آن زيادتر ترغيب مىكند ، و تشخيص از بىمايگان بريدن و به ثروتمندان پيوستن و ارزان نفروختن ، همراه حسن خداداد صورت و تناسب اندام و تربيت مقدماتى خانهء ارباب و تعليمات پيرزن دلاله دست بهم داده باعث مىشود در اندك زمانى ، صاحب بهترين خانه‌ها و متشخص‌ترين دلدادگان و سودمندترين عشاق شده نامش در دهانها بيفتد و در هر گوشه هزار دل در گروى هر خم گيسو بهم برساند و از طرفى بنا به سابقه و تصميم انتقام‌كشى رخنه در خانه‌هاى اعيان و رجال مىكند تا بتواند زنان و دختران آنها را منحرف نموده به همدستى بكشاند و در اين راه آنچنان يد و تصرف بهم رساند كه هر كس به پردگى شخصيتى نظر پيدا كرده عشقش به درماندگى مىكشد ، مشكل‌گشا ، رفعت را دانسته توسل به او بجويد ، كه البته كار\r\n\r\n\r\n","description":"","footnote":"\r\n( 4 ) . تا ارزش هزار تومان معلوم شود بايد گفت يعنى پوليكه با آن بيش از دويست و پنجاه تا سيصد رأس گوسفند پروار يا چهار تا پنج هزار مرغ درشت يا هفتصد تا هشتصد و پنجاه من روغن حيوانى « برابر دو هزار و صد تا دو هزار و دويست و پنجاه كيلو » اعلا يا يك خانهء چند صد مترى بدست مىآمد !\r\n","page_name":" 381 ","page_number":385},
  {"content":"\r\n\r\nبه همين جا خاتمه نمىيابد و نه تنها چه بسيار خانواده‌هاى شريف كه به اغواى وى ، دچار تلاشى گشته نابود مىشوند ، بلكه چه پاكيزه دامنانى كه رونق و اسم و مال و شهرت و مقام و موقعيت او سبب انحرافشان شده ترك شوهر و فرزند و خانه و علاقه نموده به بدنامى و بدبختى و فحشا افتادند ، و شعر زير :\r\n رفتم بشم تا رفعت * عمرم رو اين هوس رَف \r\n از عشق مرغ و جوجه * نون خشكه‌مم ز دس رَف « 5 » \r\n\r\n\r\n","description":"","footnote":"\r\n( 5 ) . اصل اين بيت در مضمون ديگر مىباشد كه بخاطر هزالت در آن با حفظ مفهوم تغيير داده شد .\r\n","page_name":" 382 ","page_number":386},
  {"content":"\r\n\r\n\r\nخيابان دروازه شميران\r\nيكى ديگر از خيابانهاى تهران ، خيابان دروازه شميران ، امتداد نظاميه بود و از مشخصاتش داشتن لشوش و اوباش كم‌زور و پر شر و شور آن كه در ظل حمايت امين الدوله « 1 » بزرگ ، اهالى دروازه شميران از گزند هر تعقيب و گوشمالى در امان بوده ، از اول غروب خيابان را صحنهء بدمستيها و عربده‌كشيهاى خويش ساخته عرصه را بر مردمان تنگ مىكردند ، اما هرگز به قول داش‌مشديها « بيش از يك طاق لوطى نبودند ! » و جرأت قدم از خيابان بيرون گذاشتن نمىكردند و مانند ارباب و حامى كاشى كم دل خود ، در مبارزات محلى فقط به دشنام و تظاهر قناعت مىكردند . البته اين صفت از بزرگ محل كه كاشى بود و جماعت كاشى به بزدلى معروفيت داشتند مستبعد نمىتوانست باشد چنانچه درباره خود امين الدوله اين قصه در اذهان بود كه مىگفتند وقتى مورد غضب شاه واقع شده هدف دشنام و ناسزا قرار مىگيرد ، مغضوبا به خانه رفته ، بحمام شتافته سر در زير آب خزانه فرو برده در دلش مىگويد هستى ! و اين عمل را كه جواب شاه بوده با\r\n\r\n\r\n","description":"","footnote":"\r\n( 1 ) . امين الدوله ، سياستمدارى معتدل و هوشيار و مردمدار و گشاده‌دست ، سمتهايش وزارت و رياست وزرايى و امثال آن ، پسرانش نيز صاحب مقامات وزارت و صدارت ، در سياست معروف به مرغ كه هم سر سفره‌ى عزا و هم بر سفره‌ى عروسى برده مىشدند ، يعنى هم در زمان استبداد هم زمان مشروطه متصدى امور مىگشتند . از سخنان يكى از پسرانش ( على امينى ) كه بارها رئيس الوزراء شده بود اين كه روسها بيايند من رئيس الوزراء و انگليسىها بيايند من رئيس الوزراء ميباشم ، و چرا و به چه خاطرش اهل فن درك مىكنند ؟ !\r\n","page_name":" 383 ","page_number":387},
  {"content":"\r\n\r\nآب و تاب براى همسرش تعريف مىكند ! ماجرائى كه به غير او هم نسبت داده شده است .\r\nقصهء ديگرى هم از امين الدوله بود كه مىگفتند در ابتدا مردى بوده تهىدست كه فرارا از كاشان مهاجرت مىكند تا اينكه در تهران بخت با او يار گرديده در حد مقام وزارت بالا مىرود و با اطلاع از آن ، عده‌اى از همشهريانش كه گويا جد خود نگارنده نيز از آن جمله بوده است ، تا شايد به مقام او برسند روانه تهران مىشوند ، كه جز پريشانى و مايه‌سوزى و دربدرى ، چيزى نصيبشان نمىگردد ، در آن حد كه يكى از ايشان تا ديگران را از جلاى وطن منع كرده بفهماند آنچنان هم كه تصور كرده‌اند در تهران پول نريخته ، بوى كباب نيست و خر داغ مىكنند ، اين بيت را ساخته روانهء كاشان مىكند :\r\n صد هزاران . . . كاشى پاره شد * تا يكى زانها امين الدوله شد \r\n\r\nنسيم شمال\r\nاز ديگر سكنهء اين خيابان يعنى دروازه شميران ، يكى هم اشرف الدين حسينى مدير و صاحب روزنامهء نسيم شمال بود كه چندى در پارك مهمان امين الدوله بوده است ؛ اما با همهء مهربانى و پذيرايى ، وى بيغولهء مدرسهء صدر و زندگى طلبگى را ترجيح داده ترك خانهء او مينمايد و اشعارش را در اين زمينه كه از سكونت خود و دزدى دغلى ، بست و بندهاى بزرگان سوژه گرفته بوده به اين نمونه در روزنامهء خويش درج مىكند :\r\n بُدو به دو به دو نسيم شمال * اينجا رو تهرونش ميگن \r\n اينجا كه ما نشسته‌ايم * دروازه شمرونش ميگن \r\n ز شهر رشت دم مزن * آنجا رو گيلونش ميگن \r\n هيچ نمىترسى تو مگر ، * ز دزدهاى گردنه \r\n آسه بيا آسه برو * كه گربه شاخت نزنه . . . \r\nجاى ترديد نمىتواند باشد كه اگر گوشه‌يى از سخن نسيم در اين شعر ، دزدهاى كله‌گنده و ميزبانش بوده است اما بيشتر نظر او به كسبهء دزد محل بود كه ، بىرحم‌تر و دزدتر و بىانصاف‌تر از دكاندارهاى دروازه شميران در هيچ نقطهء تهران\r\n\r\n","description":"","footnote":"","page_name":" 384 ","page_number":388},
  {"content":"\r\n\r\nديده نمىشد چنان كه هنوز نيز در همان كيفيت باقى مانده‌اند بطورى كه دست كمى از بقال داستان سعدى كه مىگويد :\r\n خدايا تو شبرو به آتش مسوز * كه ره مىزند سيستانى به روز « 2 » \r\nنمىآورند ، و مثل اين كه هر جا يك طرف اسمش شميران باشد به آن خاطر كه از شمر نام يا لقب دريافته است بايد كسبه‌اش از بىرحم‌ترين و شريرترين و بدريشه‌ترين افراد باشند ، چنان كه تا در دروازه شميران منزل داشتم دزدهاى آنجا لخت مىكردند و به شميران هم كه آمده‌ام دزدهاى اينجا ، كه بايد پيش اينها بگويم ، باز صد رحمت به دزدهاى آنجا كه اگر آنها كم فروشى و گرانفروشى ميكردند ، اينها ، هم آن دو را داشته ؛ هم رذالت‌هاى ديگر مىكنند ! !\r\n\r\n\r\n","description":"","footnote":"\r\n( 2 ) . كامل شعر چنين است :\r\n شنيدم كه دزدى ز پهناى دشت * به دروازهء سيستان برگذشت \r\n ز بقال آن كوى چيزى خريد * از آن چيز بيچاره خيرى نديد \r\n بدزديد بقال از او نيم دانگ * برآورد دزد سيه كار بانگ : \r\n « خدايا تو شبرو به آتش مسوز * كه ره مىزند سيستانى به روز ! » \r\n","page_name":" 385 ","page_number":389},
  {"content":"\r\n\r\nسيد اشرف الدين ( نسيم شمال )\r\n\r\n","description":"","footnote":"","page_name":" 386 ","page_number":390},
  {"content":"\r\n\r\n\r\nخيابان شاه آباد\r\nديگر از خيابانهاى تهران خيابان شاه آباد مىباشد كه تقريبا به همان صورت نيم قرن پيش باقى مانده و تغيير و تبديل محسوسى نيافته است . جز خاطره‌هاى اندوهبار جگرخراش از كشتار فردى و جمعى سالهاى مشروطه به بعد . به مناسبت انقلابات و تظاهرات و دسته‌بنديهاى سياسى ( دست چپى - دست راستى ) « 1 » كه در قلوب داغديدگان از آن برجا مانده است و شئامت خاك و زمين اين خيابان كه تا سالخوردگان نيز از آن ياد مىكردند ، جز آن نميگفتند كه هميشه مقدمهء كشتار حق‌طلبان و آزادىخواهان از اين خيابان بوده و از روزى كه احداث آن را به ياد ميآورند جز آن نبوده كه هر چند يك بار گلوله‌هاى آتشين دولتىها سينهء ملتىها را سوراخ كرده است !\r\n\r\n\r\n","description":"","footnote":"\r\n( 1 ) . چپ و راست يعنى روسى و انگليسى . و تا سالهاى بعد از هزار و سيصد و سى و دو بود كه دسته‌هايى از اين دو گروه به جان هم افتاده خونهاى هم مىريختند و دولت كه خون هر دويشان !\r\n","page_name":" 387 ","page_number":391},
  {"content":"\r\n\r\n\r\nخيابان دوشان‌تپه\r\nآخرين خيابان كه خيابان حومه زيادتر به آن صدق مىكرد خيابان دوشان‌تپه يا خيابان فرح آباد بود كه دروازه دوشان‌تپه ( ميدان ژاله ) به طرف شرق رفته به فرح آباد ( قصر فيروزه ) - باغ و عمارت خوشگذرانى سلاطين قاجار و كوه سرسرهء معروف مىرسيد .\r\nسردر ورودى باغ آن با نقاشيهايى از اشكال شير و ببر و پلنگ و مناظرى از شكارهاى ناصر الدينشاه زينت يافته بود و در قسمتى از باغ آن حيواناتى جهت سرگرمى و بازى شاه نگاهدارى مىشدند و عمارتى به نام كلاه فرنگى داشت كه محل سكونت و استراحت ماه‌هاى بين بهار و تابستان و پاييز و زمستان ايشان معلوم شده بود و تا اواخر ، يعنى اوايل سلطنت رضا شاه به همان كيفيت باقى مانده بود و كم كم در اثر بىتوجهى ، حيوانات باغ‌وحش آن تلف شده عمارتش به تصرف خدمهء باغ درآمد . « 1 » تفريحات و خوشگذرانيهاى در اين قصر ، به غير از قصور سلطنت بود و ترتيب آن ، چنان بوده است كه بايد براى هر سال برنامه‌هاى تازه ابداع بشود ، چنانچه ابداع ( سرسره ) يكى از اكتشافات بزرگان قوم براى آن مىباشد ! سرسرهء آن چنان بوده كه در خوابگاه آن شبيه سرسره‌ى فتحعليشاه ناودانى وسيع از سنگ مرمر به طول پنج ذرع بطور سراشيب كار گذاشته شده بود كه شاه بطور برهنه در پائين آن پشت به مخده مىنشسته ؟ ، تعدادى زنان عريان\r\n\r\n\r\n","description":"","footnote":"\r\n( 1 ) . از احيا و انعدام بعد آن اطلاعى در دست نويسنده نمىباشد .\r\n","page_name":" 388 ","page_number":392},
  {"content":"\r\n\r\nبحالتى خاص ! از بالاى ناودان بطرفش سريده خود را در آغوش او مىافكنده‌اند .\r\nاز اين قصر نيز داستانى است كه مىگويند روزى ناصر الدينشاه بر بام آن دوربين به اطراف مىانداخته است كه مردى را در بيابان مىنگرد كه عارى از تنبان با خود عملى مىكند ، و چون باحضارش فرمان داده جريان را سؤال مىكند ؟\r\nمىگويد مردى تهيدست فلك‌زده‌ام ، اما با هر كس كه عملى كرده‌ام وزير و امير و فلان شده ، امروز به فكرم رسيد كه با خود نيز انجام دهم شايد به جائى برسم و مأموران شما رسيده مانع گرديدند ! شاه بسيار خنديده كيسهء اشرفىاى انعامش مىكند و مرد آن را بوسيده بر ديده نهاده مىگويد : بايد صدق عرايض چاكر از همينجا معلوم شود كه هنوز از انديشه به عمل نرسيده به اين عنايتم رسانيد و واى بوقتى كه خود عمل انجام يافته بود !\r\nدر هر صورت اگر چه به معبر دوشان‌تپه ، نام خيابان داده شده بود ، اما جز گذرگاه خاصى نبود كه فقط شاه و سواران او از آن اياب و ذهاب مىكردند و در روزهاى سيزده بدر كه مردم به بيابان مىزدند عبور و مرورشان از آن مىافتاد و در غير اين مواقع ، خلوتگاهى بود كه از دست آدم لخت‌كن‌ها و قطاع الطريق ، عبور از آن جرأت شير و زهرهء پلنگ را لازم مىنمود !\r\n\r\n","description":"","footnote":"","page_name":" 389 ","page_number":393},
  {"content":"\r\n\r\n\r\nميدان توپخانه - ميدان سپه\r\nميدان توپخانه كه در زمان پهلوى با تأسيس لشكر اول در باغشاه ، نام ميدان سپه « 1 » گرفت ، در ابتدا ميدانى بود با ساختمانهايى دو طبقه در شمال و جنوب كه توپچىها و زنبورك « 2 » چىها در آن منزل داشتند ، به اين صورت كه در حجره‌هاى زيرين آن توپ‌ها و زنبوركها جا داده شده بود و در بالاخانه‌هايش توپچىها و زنبوركچىهايشان سكونت داشتند و استقرار آنها در اين محل هم از آن جهت بود كه با نزديكىاش به اندرون شاهى ، در مواقع لزوم بتوانند به كمك بشتابند ، از آنجا كه گويا حدود و ثغور مملكت همان اندرون شاهى و ارك سلطنتى بوده ! تا بعد از قاجاريه كه ساختمانهاى آن خيابان و عمارت بلديه در شمال آن بنيان شد و هر قسمت آن صورت تازه به خود گرفت .\r\nهمچنين با احداث ابنيهء جديد آن بود كه تغييراتى در صحن و فضاى آن نيز به عمل آمده ، درختهاى كهنش افتاده اصله‌هاى تازه كاشته شده چمن‌كارى گرديد و گل و سبزه‌هاى جالب و باغچه‌بنديهاى زيبا جانشين و حوض وسطش كه مملو از لجن و كثافت و كرم و قورباغه بود ، تميز گرديده آب نو انداخته شد و عصرها دسته‌اى موزيك و به اصطلاح آن روز ( مزقانچى ) به گرد آن جمع شده مزقان\r\n\r\n\r\n","description":"","footnote":"\r\n( 1 ) . با تشكيل لشگر اول كه سپاه ناميده شد ، خيابان حسن آباد و ميدان توپخانه به اسم خيابان سپه و ميدان سپه نامگذارى شد .\r\n( 2 ) . توپهاى سنگرى با دو چرخ كوچك به اندازه چرخ سه چرخهء بچه كه وسيلهء فتيله آتش مىشد و تا دويست سيصد قدم را نشانه مىگرفت ، كه اصابت گلوله‌هايش بهدف كمتر ديده شده بود !\r\n","page_name":" 390 ","page_number":394},
  {"content":"\r\n\r\nميدان توپخانه ( ميدان سپه ) با دستهء مزقانچى كه در ابتداى استقرار پهلوى همه روزه عصرها و سپس در روزهاى مخصوص مثل اعياد براى مردم مزقان « موزيكان » ميزدند ، با حوضهاى دو طرف مجسمه و مجسمه رضا شاه كه رو به جنوب بالاى ستون مىباشد .\r\n\r\n","description":"","footnote":"","page_name":" 391 ","page_number":395},
  {"content":"\r\n\r\nمىزدند . البته مزقانچيانى نوظهور از پسرانى غلمان صورت يوسف طلعت در البسهء زيباى نظام با حلاوت و غمازى بىاندازه و تربيت يافته در كار دلبرى ، تا بتوانند اهل حال را به تماشاى خود كشانيده از دنيا و ما فيها بىخبر و سر مردم گرم بكنند .\r\n\r\nصحيهء كل مملكتى\r\nباغچهء ميدان با نرده‌هاى چوبى سبزرنگ محصور شده بود و در طرف شرق آن ( روبروى خيابان چراغ برق ) اتاقكى چوبى گذاشته شده بود كه اين تابلو در جلو آن جلب توجه مىنمود : ( صحيهء كل مملكتى ) در معنى روشن آن يعنى ادارهء صحيه يا تشكيلات بهدارى ، كلينيك ، اندرزگاه ، مريضخانه ! با دو نفر عضو ترياكى ، همراه سه چهار قلم داروى فرنگى امثال جوش شيرين براى امراض داخلى و جوش ترش جهت دردهاى برونى و جلدى و سولفات دو سود براى امتلاء و رودل و سولفات دو زنگ و پرتاگل كه در چشمهاى چشم‌درديها مىريختند ، به تعريف بسيط : وزارت صحيه يا وزارت بهدارى ممالك محروسه با جميع ملحقات آن كه در همين اتاقك خلاصه شده بود !\r\nبعد از بلديه و اين اتاقك تأسيسات ديگر ، مانند نظميه با تابلو ( تشكيلات نظميهء كل مملكتى ) يعنى شهربانى و تأمينات « 3 » كه در غرب آن بوجود آمده ؛ از خيابان جليل آباد با صورت و قوانين و نظامات تازه به اين قسمت نقل مكان نمود .\r\nو در ضلع جنوب غرب آن ( ادارهء عبور و مرور ) « 4 » و در جنوب آن ( بيسيم پهلوى ) « 5 » ساخته شد و با داير شدن تشكيلات جديد نظميه نيز بود كه اعدام محكومين نيز در جلو آن انجام مىگرفت .\r\nميدانچهء آن سحرگاه هر چند وقت يك بار صحنهء تماشاى بدار آويختن كسى مىشد كه مردم را به سوى خود مىكشيد ، اگر چه قبل از اين نيز در اين ميدان و جلو عمارت همين نظميه كه از جملهء بيوتات سلطنتى به حساب مىآمد سرهايى\r\n\r\n\r\n","description":"","footnote":"\r\n( 3 ) . آگاهى .\r\n( 4 ) . ادارهء راهنمايى .\r\n( 5 ) . تلگراف - تلگرافخانه .\r\n","page_name":" 392 ","page_number":396},
  {"content":"\r\n\r\nديگر از آزادمردان يا مخالفان به بالاى دار رفته بود كه از آن جمله بود شيخ فضل اللّه نورى « 6 » كه مىگفتند چون بدار آويخته شد يكى از پسرانش به نام شيخ مهدى اول كسى شد كه به مرگش شادى كرد و جلو ايوان همين محل برايش دست زد و ديگران را نيز بر آن كار تشويق نموده برانگيخت و از جلو همين ايوان هم بود كه يكى از فراشهاى متعصب به شيخ كه شاهد آن بيحيايى شد ، قسم ياد كرد كه تا اين حرامزاده را پهلو دست پدرش نخواباند آرام نگيرد و در فرصتى با دشنه كار او را تمام كرده ملحق به پدر گردانيد ! تا سلطنت به رضا شاه رسيده ، در شروع كار لازم بود قلع و قمع اشرار بكند .\r\nاز جمله بدار آويخته‌شدگان كه اين روزها به چشم مىآمدند يكى هم ( نايب حسين كاشى ) و ديگرى پسرش ( ما شاء الله خان ) بود كه مدتها ياغى دولت شده سر به طغيان و عصيان برداشته بودند ، اگر چه هيچيك از ياغيان جز با كمك دولت و انگشت رئيس الوزراهاى وقت ، اقدام به چنين جسارات نمىكردند ، به اين معنى كه هر رئيس دولتى با يكى از اينان . بند و بست داشته چون موقعيتش به مخاطره و تزلزل مىافتاد ، تحريك به شورش و قتل و غارت و بلوايشان مىكرد . سردار سپه كه از اقدامات اوليه‌اش استقرار امنيت بود هر يك از ياغيان و طاغيان را به طريقى به ريشه‌كن كردن پرداخت ، منجمله نايب حسين كاشى را كه با قسم و مهر كردن قرآن و آن كه نه تنها معفويش خواهد داشت بلكه همه گونه آسايش و وسايل راحت را هم در پايتخت برايش فراهم خواهد نمود و پسرش ماشا اللّه خان را هم سردار مىكند ؛ كه كاملا هم به عهد خود وفا نموده نايب حسين را از زحمت\r\n\r\n\r\n","description":"","footnote":"\r\n( 6 ) . عالمى روحانى . از علماى صاحب نفوذ و قدرت . از موافقان مشروطه در اول و مخالف آن در آخر كه چون درمىيابد اين پديده از آورده‌هاى خارجيان است و دست انگليسها در آن مىباشد با آن مخالفت مىورزد و از دشمنان مشروطه حساب شده بدار آويخته مىشود . مىگفت مشروطه‌اى كه به دست بيگانه آورده شود جز آن نيست كه شرف و دين و ناموس ما را خواهد برد و اصرار داشته كه در صورت اجبار ، مشروطه‌ى مشروعه نام گذاشته شده ، در تدوين قانونش نام مشروعه در آن قيد بشود ، اما عده‌اى سبب مخالفتش را توافق با محمد عليشاه مىدانستند و پولهائى كه از جانب او برايش فرستاده مىشود و از جمله يك قلمش تا روايت چهل هزار تومان كه براى تحصنش با مردم در صحن حضرت عبد العظيم كه برايش فرستاده شده بود ، و ادعاى خودش كه چهار هزار تومان هم ضرر كرده بر سر آن از جيب گذارده است .\r\n","page_name":" 393 ","page_number":397},
  {"content":"\r\n\r\nنماى ساختمان قبلى ادارهء نظميه ( شهربانى ) واقع در غرب ميدان سپه ، با آژانهائى كه در جلوى آن براى انجام كارى جمع شده‌اند .\r\n\r\n","description":"","footnote":"","page_name":" 394 ","page_number":398},
  {"content":"\r\n\r\nزندگى آسوده گردانيد و ماشا اللّه خان را بر سر دار فرستاد !\r\n\r\nمحمود قاتل\r\nدار ديگرى هم در اين ميدان براى محمود قاتل برپا گرديد ؛ در واقعه‌يى كه مملكت را به هيجان آورده بود : محمود قاتل جوانى بيست و چند ساله بود كه براى كار از روستا به تهران آمده بود ، تا روزى كه از كوچه‌يى عبور مىكند و چشمش به گوشواره‌هاى گوش و مريمى سينه‌ريز زنى مىافتد كه در آستانهء در با بچه‌هايش نشسته بود . در دلش وسوسه‌يى براى بدست آوردن آنها ايجاد مىگردد و با يك حمله زن را به دالان كشيده سر از بدنش جدا مىسازد و در دنبال او بچه‌هايش را ، از دو دختر سه و پنج ساله و يك پسر هفت ساله كه عقب مادر به دالان شتافته شيون مىكرده‌اند بقتل مىرساند و طلاها را ربوده فرار مىكند . !\r\nساعتى بعد جنجال آن شهر را فرا گرفته جريان به عرض شاه مىرسد و دستور اكيد صادر مىكند كه در ظرف چهل و هشت ساعت بايد قاتل دستگير شده به مجازات برسد و مأمورين به تكاپو مىافتند ! در روز و شب اول ، نتيجه‌يى عايد نمىگردد و ناراحتى و درخواست مردم كه تا آن زمان چنان كشتار بيرحمانه‌يى نديده بودند به منتها درجه مىرسد و عده‌اى بقرينه دستگير شده آزاد مىگردند تا آخرين ساعت مهلت مقرر كه مردى را به نام ( اكبر سلاخ ) دستگير مىكنند با آثار و علايمى از جنايت ؛ از جمله كارد خونى در جيب و لباس ترشّحى از خون و عبورش از كوچهء مقتول و امثال آن و به بازجوييش مىكشند ؛ اعتراف قاتل نيز با آب و تاب و عكس و تفصيلات در روزنامه‌ها و فوق العاده‌ها منعكس مىشود و با ضرب الاجلى كه دربارهء مجازاتش صادر مىگردد وقت اعدامش براى فرداى روز دستگيرىاش معلوم مىشود .\r\nعمل قاتل از طرفى به حيثيت مملكت ، كه در آن زمان هر دم بر تبليغات امنيت و نظم و پيشرفتهايش افزوده مىشد و آن را از امن‌ترين ممالك و مردمش را از مرفه‌ترين نشان مىداد و اين واقعه خلاف آن را ثابت مىنمود كه تا آن حد بايد فقر و تهيدستى فشار داشته باشد كه كسى براى چند تومان زينت‌آلات زنى ، دست به چنان جنايت بيالايد بستگى داشت و از طرفى امنيت داخله را بر خلاف\r\n\r\n","description":"","footnote":"","page_name":" 395 ","page_number":399},
  {"content":"\r\n\r\nفيلمهاى آن به نام ( جعفر و گلنار ) كه راههاى دزدگاه اكناف مملكت را در امن‌ترين وضع نشان مىداد و در اذهان جا گرفته بود كه بچهء چند ساله‌يى مىتواند با كيسهء اشرفى و جواهر از شهرى به شهرى برود و كسى متعرضش نباشد ، تخطئه مىكرد ؛ اسبابى بود كه بايد خاصة اين قاتل در اسرع وقت دستگير و بدار آويخته شده عبرت ديگران گردد ، و از سويى حكم هم حكم مردى بود كه بلديه‌اى را كه انداختن سنگ پلى را تا ماهها اين دست و آن دست مىكرد با يك تلفن چنان به حركت درمىآورد كه در چيزى كمتر از سه ساعت خط واگن از ميدان توپخانه تا باغشاه را كنده كنار گذارده جاى آن را شن‌ريزى بكند و در تشريف‌فرمايىها ظرف يكى دو ساعت محل بازديد را باغ و جنگل و سبزه و چمن ساخته حتى در آن درختهاى كهن بنشاند ! و بيابانى را به جنگلى تبديل بكند « 7 » ؛ عواملى بود كه طفره رفتن و دفع الوقت كردن را از كار اين قاتل ، از ميان برده احوال را عليه او تشديد مىنمود .\r\n. . . اما در آخرين ساعات همان روز كه صبح فردايش بايد اكبر سلاخ بدار آويخته شود شايع شود قاتل مرد ديگرى به نام ( محمود ) مىباشد كه هنگام فروش طلاهاى زن بوسيلهء زرگر خريدار كه ذرات خون در زواياى آنها ديده است شناخته شده تحويل مأموران گرديده است و در اولين دقايق بازجويى هم به جرم خود اعتراف كرده است ، كه فردا هم به جاى اكبر سلاخ بدار كشيده شد و اكبر در حالى كه ديگر در اثر شكنجه توان در تن نداشت و چندان هم نتوانست به حيات ادامه دهد و چند ماه بعد فوت نمود آزاد گرديد !\r\nشايد در چهل و هشت ساعت مقرر صدها تن گرفتار شده تحت بازجويى قرار گرفتند اما آنچه كه اين اتهام را بر گردن اكبر سلاخ ثابت نموده او را تا\r\n\r\n\r\n","description":"","footnote":"\r\n( 7 ) . از جمله فرمانهاى شاه يكى هم آن بود كه وقتى محلى را دستور درختكارى مىدهد و چون وزير متصدى فراموش مىكند شاه سال بعد بازديد آنجا را جزء برنامه قرار مىدهد ، وزير مربوطه با شتاب فرمان را باجرا مىگذارد و از عجله درختهاى پنجاه ساله را آورده غرس مىكنند كه شاه تكيه به يكى از آنها مىدهد و آن را ريشه‌كن و وزير را تنبيه مىكند . از اين حقه‌بازيها زياد اتفاق مىافتاد كه در شاه‌سواريها و بازديدها تا ظاهر امر را مرتب داشته باشند حتى چمن روييده را با گل و لاى جابجا كرده مىكاشتند ؛ گل و باغ و چمنى كه چندانكه شاه آمده گذشته بود آنها نيز نابود مىشدند .\r\n","page_name":" 396 ","page_number":400},
  {"content":"\r\n\r\nنزديك دار كشانيد قراين او با عمل ، از قبيل شغل او كه سلاخى بود و ارتباط با قتل و جنايت بهم مىرساند و دوم سكونت او در آن محل كه جنايت بوقوع پيوسته بود و سوم البسهء خونى او كه از سلاخ‌خانه و سر كار برگشته بود و چهارم اهل عيش و نوش بودن او كه همه شبه مبلغى خرج كافه و عرقخوريش مىشده است و ديگر سرهاى مقتولين كه گرد تا گرد بريده شده بود و جز سلاخ كسى نمىتوانست سرى به آن تميزى بريده كنار بگذارد ! و عبور او در ساعت وقوع جنايت كه مردم او را در آن محل ديده بودند و دلايل ديگر و قراين متقنى از سوابق شرارت او كه تنها وى را قاتل معرفى مينمود !\r\nاما آنچه او را وادار به اعتراف و اصرار در اجراى حكم دربارهء خود مىكند آن بوده كه هنگام احضار و شرفيابى به حضور شاه ابراز مىكند ، بر اين كه چون پس از استمالت از او سؤال مىشود در حالى كه بىتقصير بوده و مرتكب امرى نشده چگونه اعتراف كرده است ؟ جواب مىدهد : اگر اعليحضرت شنيده باشند مىگويند در جهنم عقربهايى هست بنام جراره كه گناهكارها از دست آنها به مارهاى غاشيه « 8 » پناه مىبرند و هر آينه خود ايشان يك شب در نظميه خوابيده ، يك نوبت دچار دستبندهاى قپانى و اماله‌هاى آب جوش و كشيدن ناخنها و شكستن بند بند انگشتها و آويخته شدن از بيضه‌ها شده باشند ، تصديق مىفرمايند كه اقرار كردن به جرم نكرده و هر چه زودتر مردن ، پيش آنها عروسى و جايزه و انعام مىباشد !\r\nالبته مأموران نظميه هم خيلى مقصر نمىبودند كه بايد تا چهل و هشت ساعت مقصر را يافته تحويل بدهند و با اوضاع و احوال سابق الذكر چه اصرار و الزامى مىتوانستند داشته باشند تا مجرم حقيقى را بدست آورند ؟ ! چه هر كس با\r\n\r\n\r\n","description":"","footnote":"\r\n( 8 ) . از اوصاف جهنم پس از گرزهاى آتشين و شعله‌هاى مداوم آذر كه معصيت‌كاران پيوسته در آن مىسوزند و پس از خاكستر شدن دوباره زنده مىشوند ، يكى هم مراتب و درجات آن است كه به گناهكاران بزرگ اختصاص مىيابد از جمله طبقهء هفتمين كه نامش ( تابوت ) جاى مخربين و بدعت‌گذاران مىباشد و در آن عقربى به نام عقرب جراره و مارى به اسم مار غاشيه مىباشد كه تا هفتصد سر براى او معلوم كرده‌اند اما با اينهمه ، عذاب عقربهاى آن چنان اليم مىباشد كه جهنميان از زحمت آنها پناه به مار مىبرند !\r\n","page_name":" 397 ","page_number":401},
  {"content":"\r\n\r\nجسد محمود ، قاتل يك زن جوان و سه فرزند او .\r\n\r\n","description":"","footnote":"","page_name":" 398 ","page_number":402},
  {"content":"\r\n\r\nچنان صدماتى اقرار مىكرد و روزنامه‌ها نيز اعترافاتش را مىنوشت سندى مىشد تا از ايشان رفع مسؤوليت نموده لياقتشان تأييد بكند ! مخصوصا كه اسلاف آنها هم با چنين تدابيرى به درجات و مقامات رسيده بودند و بدين وطيره‌ها ابراز لياقت‌ها ميكرده‌اند !\r\nبه هر جهت ، دار ، تير بلندى به طول پنج ، شش متر بود كه سر آن را تخته كوبيده و زيربندى به آن ميخ كرده قرقره‌يى از آن آويزان و آن را در زمين استوار مىكردند كه چون كم كم عمل دار زدن به كثرت انجاميد و كندن هر نوبت زمين و مستقر داشتن آن دشوار بود ، لوله‌يى به اندازهء ضخامت تير در زمين كار گذاشته دار را در آن جا مىدادند و دار زدن هم مأمورى از آژانهاى نظميه به نام ( اسماعيل مير غضب ) داشت كه براى هر اعدام پنجاه تومان انعام مىگرفت !\r\n\r\nدار زدن\r\nترتيب دار زدن آن بود كه شب آخر متهم را به اتاق مخصوص برده برايش چلوكباب خبر مىكردند و از او مىخواستند كه نماز بخواند و وصيت بكند و صبح تاريك روشن در حالى كه از جلوتر تماشاچيان ميدان را اشباع كرده بودند او را با دستها و پاهاى بسته كه بدشوارى و تاتى تاتى حركت مينمود به پاى دار مىآوردند ، قاضى عسكر « 9 » تلقين به دهانش مىگذاشت و وادار به اداى شهادتينش « 10 » مىكرد و آخرين وصايايش را مىشنيد و در اين وقت رئيس نظميه ، كه اين كار فقط از يك رئيس نظميه يعنى اديب السلطنهء سميعى بظهور رسيد جلو آمده با او سلام و تعارف مىكرد و سيگارى آتش زده به دستش « 11 » مىداد و پس از اتمام سيگار ، صورت محكوميت و حكم محكمه توسط منشى دادگاه قرائت شده مأمورين محكوم را به پاى دار هدايت كرده بالاى چهارپايه‌اش كه در پاى دار گذارده شده بود مىكشاندند و طناب آن را كه ابتدا از جنس پنبه بود و بعدا در اثر\r\n\r\n\r\n","description":"","footnote":"\r\n( 9 ) . عسكر به معناى قشون ، لشكر ، نظام ، قاضى عسكر در معنى قاضى يا روحانى قشون .\r\n( 10 ) . اقرار به وحدانيت خدا و رسالت پيغمبر و امامت على و يازده فرزندش .\r\n( 11 ) . اين سيگار به نام سيگار اديب السلطنه‌اى معروف شده ، جزو شوخيها درآمده بود كه خدا سيگار اديب السلطنه‌اى قسمتت بكند !\r\n","page_name":" 399 ","page_number":403},
  {"content":"\r\n\r\nچندين بار پاره شدن « 12 » ، ابريشمى شده بود ، به گردنش افكنده بالايش مىكشيدند و در اين وقت بود كه اگر محكوم مظلوم و از نظر مردم ، بيگناه شناخته شده بود برايش متأثر شده اشك مىريختند و اگر قاتل سفاكى مانند محمود بود شادى مىكردند و تا هنگامى كه در بالاى دار رقصيده جان مىداد به پايش دست مىزدند .\r\nغالبا در پاى دار از محكومين حركات و اعمالى سر مىزد كه جهت تماشاچيان ديدنى و جالب مىنمود ، از جمله آنكه يكى به نماز مىايستاد و از خدا طلب مغفرت و آمرزش مىنمود و يكى با اظهار ندامت و پشيمانى مردم را نصيحت و امر به معروف و نهى از منكر مىكرد و آن يك تقصير عملش را به گردن عشق و زن و قمار و عرق و رفيق بد و بىمهرى پدر و مادر و مثل آن مىانداخت ، و يكى گريه و استغاثه مىكرد چنان كه گويى هنوز راه نجاتى سراغ مىكند و به اين و آن التجا مىنمود و يكى با قوت قلب و تظاهر به آن و صداى رسا به آوازخوانى و بشكن و رقص پرداخته انبساط مىكرد و يكى دوست و رفيق و فاميل و آشنايى را تهديد مىكرد و به دشنام و ناسزا مىكشيد و برايش خط و نشان مىكشيد ! و بيش از همه محكومينى بودند كه قانون و محاكمه و قاضى و قضاوت و عدليه و نظميه را مقصر دانسته ، شعار مظلوميت و ظلم‌ديدگى مىدادند و دستگاه را به دشنامهاى بد مىبستند .\r\nهمچنين حالات مختلف اين محكومين بود كه بعضى با روحيه‌يى بس قوى ، چنان كه به عروسى و حجلهء زفاف مىروند ، محكم و متين و آراسته با رنگ و چهرهء طبيعى قدم برمىداشتند تا آنجا كه طناب دار را خود به گردن مىانداختند و بعضى با رنگ پريده و حالى بس خراب با كمك مأمورين به پاى چهارپايه\r\n\r\n\r\n","description":"","footnote":"\r\n( 12 ) . مردم پاره شدن طناب را دليل بىگناهى محكوم مىدانستند به اين مضمون كه مىگفتند سر بىگناه پاى دار مىرود اما بالاى دار نمىرود و در جواب آن قطعهء ذيل از نگارنده كه بمناسبت آن سروده‌ام :\r\n گفتند خلق ، آنكه سرِ مرد بىگناه * گر رفت پاى دار به بالا نمىرود \r\n آنكس كه خود كشيد سر بيگنه به دار * آهسته گفت اين سخن از ما نمىرود \r\n مطلب چنين بود كه سر بيگنه ز دار * بالا كه مىرود جلو ما نمىرود \r\n","page_name":" 400 ","page_number":404},
  {"content":"\r\n\r\nمىرفتند و برخى كه به مجرد بيرون آمدن از دالان نظميه و مشاهدهء جمعيت چنان خود را باخته از پا درمىآمدند كه همانجا ، قبض روح مىشدند كه از آن جمله بود محمود قاتل كه با همهء قساوت چندانكه چشمش به جمعيت افتاد چنان ناتوان گرديد كه با زانو به زمين برآمد و گربهء وحشىيى كه در بر بيچاره موشهاى بيدفاع ، شير ژيانى بود كه نهايت سبعيت از او بظهور رسيده بود روباه بيچاره‌يى شده بود كه حمل جسم خود نمىتوانست و همين زبونى او هم بود كه ( آژدان ميرغضب ) را بر آن داشت تا طناب را طورى به گردنش افكند كه جان كندنش تا بيش از ربع ساعت به طول انجامد . جان‌كندنى كه رنگ رخساره‌اش را هم بگونهء زغال كرده ، عقدهء دل عوام را با عقيده‌يى كه رويش در دنيا و آخرت سياه شده عقوبت الهى در انتظارش مىباشد ، فرو بنشاند .\r\n\r\nاصغر قاتل « 13 »\r\nاصغر باميه‌فروش هم قاتل پر سر و صداى ديگر و مردى بود از اهالى بروجرد كه پسران كم سن و سال را اغوا مىكرد و بگوشه و كنار كشيده سر مىبريد و بطورى كه در محاكماتش اعتراف كرده بود بيش از بيست و پنج پسر را كامجويى كرده تلف ساخته بود .\r\nبطورى كه شايع بود مدتها در خاك عراق و ممالك عربى مرتكب جنايت ميشده پليس آنجا از دستگيريش عاجز مىگردد تا به ايران مىآيد و گرفتار نظميهء ما مىشود . اما قضيه غير از اين و جدا از ادعاى پليس بود كه دستگيرى از طرف ديگرى و او را به حساب خود گذاشته ، جنجال تبليغاتى به راه انداخته بود :\r\nوقتى آخرين قربانى خود را به خرابه‌هاى شترخان « 14 » كشيده بقتل مىرساند و نزديك كوره‌ها مىگشته است ؛ مردى به نام ( سيد حمال ) « 15 » در سطل او مقدارى\r\n\r\n\r\n","description":"","footnote":"\r\n( 13 ) . شعر :\r\n اصغر قاتل * شمرو كرد باطل \r\n( 14 ) . طاقيها و كاروانسرا خرابه‌اى در بيابانهاى جنوب شرق تهران كه جنايات فراوان در آن به عمل مىآمد .\r\n( 15 ) . از اين سيد حمال‌ها در يكى دو واقعه‌ى ديگر نيز نام برده مىشود ، از جمله يكى از آنها كه در پاى سقاخانه‌ى آشيخ هادى مردم را تحريك به ( ايمبرى ) قنسول سفارت آمريكا كه عكس از سقاخانه برميداشته مىكند !\r\n","page_name":" 401 ","page_number":405},
  {"content":"\r\n\r\nالبسهء خونى مشاهده مىكند و بطورى كه مطلع نشود تعقيبش كرده تحويل آژانش مىدهد كه بيچاره سيد تا جريان به نام او تمام نشود زندانى شده و واقعه به اسم پليس تمام مىشود !\r\nجنايات اصغر قاتل نيز كه تماما مشابه هم و بر روى پسران نورسيده انجام مىگرفت چنان خوف و وحشتى در خانواده‌ها بوجود آورده بود كه كمتر كسى فرزند بر و رو دار خود را تنها روانهء مدرسه يا خريد مىنمود و اگر عمل محمود قاتل نفرت عموم را برانگيخته بود جنايات اصغر سلب امنيت كرده بود ؛ چه هنوز غوغاى قتلى از او خاموش نشده جنايتى ديگر رخ نموده بود و هنوز هويت جسدى كه غالبا پوست صورتهايشان را نيز مىكند روشن نگرديده جنازهء ديگر بدست آمده بود .\r\nاما نكتهء قابل ذكر دربارهء او آنكه اولا در كمال خونسردى به پاى دار آمد و خود از چهارپايه بالا رفت و طناب دار را بوسيده به گردن انداخت و ديگر فلسفهء او در امر جنايت بود كه چون انگيزه‌اش سؤال مىشود ، مىگويد : تا روى آنها كم شود و با آنجا نرسند كه وكيل و وزير بشوند و من و امثال مرا اسير و عبير بكنند ! و تا آنجا خون سردى و تسلط بر خود داشت كه در پاى دار هم وقتى پسرى به او خنديده زبان برايش بيرون مىآورد ، اهليل خود را حواله‌اش داده مىگويد : حيف كه آزاد نيستم و گر نه مىديدى كه چگونه روده‌هايت را دور فلانم پيچيده رويت را كم مىكردم !\r\nدر ارتباط با اصغر قاتل بايد بگويم در روزگار نگارنده دو تن متضاد الاحوال از بروجرد به ظهور رسيد : يكى اصغر قاتل جانىاى در نهايت قساوت و شقاوت كه افعال و جناياتش رعشه بر اندام مىافكند و ديگرى مخالف او رقاصهء آوازه‌خوان و مجلس‌آرائى بنام مهوش كه در نمك و ملاحت يكه‌تاز ميدان دلبرى بود كه زن و مرد را شيفتهء اطوار و حركات خود ساخته ، با حضورش خلوت‌ترين كاباره‌ها را از شلوغترين و بىارزشترين فيلم‌ها را از پرفروش‌ترين مينمود و در آن حد شهرت و آوازه كه به مرگش كه در جوانى و در اثر تصادف اتومبيل كشته شد اكثر مردم و زيادترشان از اهالى جنوب شهر به عزا نشسته در تشييعش صدها هزار تن به شركت بيامدند !\r\n\r\n","description":"","footnote":"","page_name":" 402 ","page_number":406},
  {"content":"\r\n\r\nاصغر قاتل كه به دار كشيده شده است . قاتلى كه به قتل تا بيست و پنج نوجوان اقرار كرده بود .\r\n\r\n","description":"","footnote":"","page_name":" 403 ","page_number":407},
  {"content":"\r\n\r\n\r\nمعرفى عدليه - محاكمهء محمد باقر گلپايگانى قاتل\r\nدر اين زمان يعنى حلول پهلوى كه سر و سامانى به وضع سابق داده مىشد لازم بود كه از هر واقعه‌يى نتيجه‌گيرىاى كرده به نفع دستگاه و تشكيلات جديد ، تبليغ و بهره‌گيرىاى بكنند و از آن جمله بود همين قتل و جنايات عجيب و غريب كه يكى را بسرعت غير قابل تصور كشف و ديگرى يعنى اصغر قاتل را كه ممالك عربى از دستگيريش عاجز شوند ، نظميهء ايران گرفتار بكند . و بعد از اينها هم ( محمد باقر گلپايگانى ) قاتل ديگرى كه به قولشان ، بيست و يك فقره جنايت انجام داده بود و نمايشنامه‌اش كه توانست يك سال و زيادتر خوراك عدليهء جديد را كه لازم بود به « عدل و داد » به دنيا معرفى شود فراهم بكند ! جناياتى هولناك با محاكماتى شيرين پر سر و صدا كه همه روزه عدليه را به آن مشغول داشته هر شب روزنامهء اطلاعات جريان آن را با آب و تاب نشر مىداد . اين قاتل كه به قول خودش بيست و يك قتل انجام داده ! و بعدها روشن شد كه سراپا دروغ و ساختگى و جهت معرفى و تبليغ عدليه كه بعدها با آن كارها داشتند بوجود آمده بود ، چنانچه در آخر هم از آنجا كه عدليه مدرك متقنى عليه او نتوانست بدست آورد تبرئه و آزاد گرديد ! محاكماتش چنين انجام مىگرفت كه چون چندين جلسه تحقيق و تفتيش از او به عمل آمده اقرار صريح به جنايت خود را در هر فقره مينمود ، در آخر چنين بپايان مىرسيد ، كه مثلا مىگفت : « يك وقت از خواب بيدار شدم كه آفتاب زده نمازم قضا شده بود ! » كه همهء اقارير و گفته‌هايش را باطل مىنمود ، الى آخر ، تمام بيست و يك فقره را كه به همين صورت و كيفيت به نحوى از انحاء بگونهء مذكور خنثى و خراب مىنمود . « 16 »\r\nعدليه‌اى كه به اين حد قانونى و عدالت‌خواه معرفى بشود تا وقتى نصرت الدوله « 17 » و امثال وى را بخواهند در آن محاكمه كنند معترض و مخالفى نتواند داشته باشد و احكام صادره‌ى آن را تماما بر حق شناخته بدان سر تسليم\r\n\r\n\r\n","description":"","footnote":"\r\n( 16 ) . شيرين‌ترين و پر سر و صداترين محاكمات زمان كه در سالن محكمهء جنايى برگزار ميشد و براى تماشايش ازدحام جمعيت در آن حد كه راهروهاى آن پر مىشدند ، در صحنه‌هايى از شنيدنىترين مطالب كه مهم‌ترين موضوعات روزنامه را تحت الشعاع مىگرفت .\r\n( 17 ) . پسر شاهزاده فرمانفرما كه ولايت و وزارت و وكالت‌ها داشته بود .\r\n","page_name":" 404 ","page_number":408},
  {"content":"\r\n\r\nفرود آورند ، از اينكه نصرت الدوله در اينجا نمونه آورده شد بدين سبب بود كه چون مبغوض و متهم گشته زندانى و اسير چنگال عدليه مىشود روزى كه مدعى العموم ( دادستان ) او را در پيچ و تاب انداخته مىخواهد با مدارك ضعيف محكوم بكند ، ميگويد : من كسى هستم « كه واقعيت را هم ميگفت » كه خود عدليه و قوانين آن را بوجود آورده‌ام ، شما و امثال شما نميتوانيد مرا از طريق قانون كه ريز و درشت مواد آن را كه باز تكرار ميكنم خود من تدوين كرده‌ام محكوم بكنيد ، مگر آنكه امر و دستور بوده باشد كه در اين صورت ميگويم نه شما و نه من به خود زحمت ندهيم و من از جانب خود به اين خيمه‌شب‌بازى خاتمه داده محكوميت خويش را امضاء ميكنم ! جرمش در واقع آن بوده كه قبلا او قرار بوده شاه بشود و بازى روزگار كه اتوموبيلش را در گردنه‌هاى پر برف همدان از حركت باز ميدارد مانع رسيدنش به تهران شده رضا خان بعوضش برگزيده شده بوده ، از قرار كه هنوز مدعى آن بوده بايد از سر راه برداشته بشود . اتومبيل رويز روسى كه پيش قسط آن مأموريت به او داده شده بود و نصيب رضا خان مىشود !\r\n\r\nشتر قربانى\r\nاز ديگر اعمالى كه در ميدان توپخانه انجام ميشد يكى هم شتر قربانى بود كه از اين انديشه ريشه مىگرفت : ناصر الدينشاه در اواخر سلطنت خيال خلافت مسلمين بسرش افتاده ؛ خود را خليفه خوانده پايتختش را هم دار الخلافه نام نهاد و چون خليفه بايد رتق و فتق امور مذهبى امت خويش را به عهده داشته باشد و از آن جمله است نماز جمعه كه بايد بجا بياورد و در صورت اشتغال ، جانشين بگمارد چنان كه سلاطين اسلامى مىگماردند و از سنتها كه از خود مسجدى بيادگار بگذارند ، يكى هم عمل قربانى عيد قربان بود كه بمناسبت‌شان خليفه‌گرى و شاهى بايد شترها يا لا اقل شترى قربانى بكند و اين همان كار بود كه شاه براى انجامش نايب گرفته و تا انقراض سلسله قاجاريه هم صورت مىگرفت .\r\nتشريفات اين كار كه تا چند سال اوايل حكومت رضا شاه نيز انجام ميشد بدين صورت بود كه شتر سالم بدون عيب و نقصى را روز نهم ذى الحجه نظيف و زينت و آرايش كرده دست و پايش را حنا گرفته بهترين جهازات را بر او بسته ،\r\n\r\n","description":"","footnote":"","page_name":" 405 ","page_number":409},
  {"content":"\r\n\r\nطاقه شال‌هاى ترمه بر او پوشانيده ، طاقه‌هاى زرى از گردنش آويخته ، منگوله زنگوله‌هاى تكى و ريسه‌اى فراوان از سر و برش آويزان مىكردند ، همچنين آيينه‌هاى كوچك و بزرگ قابدار بر پيشانى و گونه‌ها و پهلوهايش نصب كرده روز دهم يعنى صبح عيد قربان حركتش مىدادند .\r\nنيابت اين كار به عهدهء شخصى بود كه اين سمت نسل به نسل به او رسيده ( شاه شتر قربانى ) اش مىگفتند و در اين روز با سمت و صولت و قيافهء شاهى ، جبهء ترمه پوشيده كلاه بلند نيمتاج‌دار « 18 » بر سر نهاده شمشير مرصع و حمايل و جقه « 19 » و درجه و نشان و آويختنىهاى پر زرق و برق فراوان آويخته چكمه و مهميز مىپوشيد و شمشير و نيزه همراه كرده بر شتر مىنشست و با جار و جنجال و هياهو ، و دستهء موزيك و مزقان كه در جلو و عقبش حركت مىكردند به راه مىافتاد و با عده‌اى فراش سواره و پياده ، شمشير آخته و نيزه بدست از خيابان علاء الدوله سرازير شده به توپخانه و جلو نظميه مىرسيد .\r\nتا اينجا شاه شتر قربانى با همان هيبت و حدت و صلابت و سطوت سلطنت حركت مىكرد كه يكى مهار شترش را داشت و ركابدارانى به صورت قراول و يساول اطرافش را گرفته مردم را كنار مىزدند و ( كور شو ، دور شو ) مىگفتند و خود بر بالاى شتر در كمال طنطنه و طمطراق نظر بر اطراف مىافكند و سبيلها را تاب مىداد و امر و نهى مىكرد و از احوال مردم و مملكت سؤال مىنمود و در حالى كه يكى از پا ركابيهايش گزارش بعرض مىرساند كه :\r\nمملكت در امن و آسايش است و ملت به دعاگويى ذات همايونى مشغول مىباشند و او به خود مىباليد و باد به پره‌هاى دماغ مىانداخت ؛ يكى از ميان ملتزمين دويده نيزه‌اى را كه در دست داشت به گلوى شتر فرو برده او را نحر مىنمود و اطرافيان كه مترصد آن بودند هر يك با خنجر و چاقو و دشنه‌اى حمله‌ور شده شاه را از صدر جهاز به زمين افكنده هر كدام چيزيش را ربوده اسباب شتر را غارت مىكردند و به جان حيوان افتاده زنده زنده در حالى كه هنوز از پا در\r\n\r\n\r\n","description":"","footnote":"\r\n( 18 ) . دور كلاهى از برنز مانند تاج بر آن كنگره‌ها داده جواهرات بدلى نشانيده بر سر مىگذاشت .\r\n( 19 ) . نشان شير و خورشيد كه پرهاى لطيف بر آن نصب مىشد .\r\n","page_name":" 406 ","page_number":410},
  {"content":"\r\n\r\nنيامده بود ، پاره پاره‌اش كرده گوشتهايش غارت مىكردند !\r\nاين غارت و چپاول نيز به اين صورت انجام مىگرفت كه اسباب و جواهرات شاه و شتر را فراشها و نوكرها و اطرافيان مىربودند و گوشت او سهم كدخدايان اصناف هفتگانه از قبيل كدخداى قصابها ، كدخداى سيرابىپزها ، كدخداى دباغها ، كدخداى نانواها ، كدخداى كله‌پزها ، كدخداى ماست‌بندها ، كدخداى شماع‌ها « 20 » بود كه بريده مىبردند و در عقب آنها هم قره‌فراشها و مردم بودند كه از سر و كول هم بالا رفته هر يك قطعه‌اى از بدن شتر بريده فرار مىكردند و هنوز چشمان وحشت‌زده‌ى حيوان در نگريستن بود كه هر قطعه‌اش در جيب و بغل و دستمال و كيسه و بالاى نيزهء يكى به سمتى رفته بود و اين كار چنان با سرعت انجام مىگرفت كه تا يكى دو خيابان آن طرف‌تر هنوز گوشتهاى جان‌دار حيوان بالاى چوبها و نيزه‌ها كه به افتخار بر سر دست گرفته مىدويدند ، جنب و جوش مىنمود ! نمايشى بس وحشيانه و تأثرانگيز كه همين يكى سند پا به مهر كافى بود ، تا كمال توحشمان امضا بكند ! !\r\nيكى ديگر از جريانات ميدان توپخانه هم نمايش تظاهرات كليمىها بر عليه جمهوريت بود ، به اين صورت كه چون براى تغيير سلطنت ، از خاندان قاجاريه به ديگرى كه آن شخص هم جز رضا خان سردار سپه نمىتوانست باشد مقدمه‌اى را لازم مىنمود ، اول صحبت جمهورى را در دهان‌ها انداختند و جهت بر هم زدنش نيز دسته‌جاتى را بخيابان‌ها كشيدند ، و از آن جمله بود جمعيت كليميان مركز كه از ( محله ) « 21 » جمع كرده به ميدان توپخانه آوردند و شعارشان كه لازم بود حرف ديگران يعنى مسلمان‌ها را تكرار كرده بگويند : « ما تابع قرآنيم ، جمهورى نمىخواهيم » مىگفتند : ما امت موسائيم - از قول مسلمانها ، جمهورى نمىخواهيم !\r\n\r\n\r\n","description":"","footnote":"\r\n( 20 ) . صابون‌پز - شمع‌ريز .\r\n( 21 ) . مركز سكونت كليميان را كه در مركز محلهء عودلاجان و از كثيف‌ترين مناطق بود محله مىگفتند .\r\n","page_name":" 407 ","page_number":411},
  {"content":"\r\n\r\n\r\nكارناوال\r\nنمايش كارناوال نيز تظاهرى بود كه اواسط سال 1312 در اين ميدان به عمل مىآمد كه دو سه سالى بيشتر نپائيده نيمهء سال سوم از هم پاشيده شد ، به قول معروف ( از بس شور بود خان هم فهميد ! ) به تعطيل انجاميد .\r\nشروع آن به مناسبت ( الغاء امتياز نفت دارسى ) بود كه به امر رضا شاه صورت گرفت و آن لغو قراردادى ميان كمپانى انگليسى و ايران دربارهء نفت بود كه چند سال ديگر از مدت آن باقى مانده شاه منتظر پايان آن نشده آن را يك جانبه لغو كرده بود ! و مردم درباره‌اش مىگفتند روزى شاه به آبادان مىروند و لوله‌هاى بسيارى را مشاهده مىكنند كه از هر طرف كشيده شده است و از چگونگى آنها سؤال مىكنند ؟ بعرض مىرسد كه اينها لوله‌هاى نفتى است كه توسط كمپانى انگليسى از ايران خارج مىشود ، كه سؤال دوم ( كه بابت آن چه مبلغ عايد ايران مىگردد ؟ ) پيش مىآيد و جواب آن نيز چنين اظهار مىشود كه جز مقدار ناچيزى نمىباشد ! كه با عصبانيت دستور بستن شيرها را صادر مىكنند و وقتى بعرض مىرسد اين كار از حزم و احتياط بدور است و امكان قشون‌كشى انگليس را به خاك ايران باعث مىشود ، با خشونت مىفرمايند :\r\n( ما هم سر لوله‌هاى نفت را در دريا رها مىكنيم و يك كبريت هم به رويش مىاندازيم و همه قشون و مملكتشان را به آتش مىكشيم ! ) و در همانجا قرارداد را يك طرفه لغو مىكنند كه ناچار انگليسيها هم چون سمبه را پر زور و خود را در برابر چنان قدرتى ناچيز مىيابند ، تن به قضا داده تسليم نظريات اعليحضرت مىشوند و قرارداد ظالمانهء يك طرفه را باطل و قرارداد عادلانهء جديدى منعقد مىكنند و ايران فاتح مىشود ! ! !\r\nالبته در صورتى كه اين امر ، غيرواقع تلقى شود تحققش هم از طرف چنان پادشاه پرسطوتى مستبعد نمىتوانست باشد . ولى واقعيت امر چنين بود كه اصولا بخاطر همين نفت بر روى كار آورده شده بود ، از آنجا كه جز چند سالى از قرارداد بيشتر باقى نمانده بايد تمديد بشود و طرف مقابل حوصله‌ى سر و كله زدن ، با وزير و وكيل و هوچىها را نداشته خيال خود را يكسره راحت كرده بود .\r\nبا اين واقعه بود كه هر خيانت و امر مهم زيرجلكى را بايد وارونه جلوه\r\n\r\n","description":"","footnote":"","page_name":" 408 ","page_number":412},
  {"content":"\r\n\r\nداده ، سر و صداها به راه اندازند . دستور چراغانى صادر و مملكت غرق نور و شادى و سور و سرور و آذين‌بندى گرديده ، شعارها بر پارچه‌ها نوشته شده وسط خيابانها كشيده شده عكسها و نوشته‌هاى گوناگون بر در و ديوارها و پشت شيشه‌ها و ويترينهاى مغازه‌ها چسبانده شد و بيدقها به جرزها و سر در دكانها و خانه‌ها آويخته گرديد و شهرى و دهاتى به شادى و نشاط و رقص و پايكوبى برخاستند و از آن جمله بود حركت كارناوال كه سه شب به دور توپخانه براى دو سه نوبت به راه افتاد و سپس براى هميشه به تعطيل انجاميد .\r\nصورت اين قافله چنين بود كه تختهاى بزرگى بر بالاى چرخها و گاريها و كف اتومبيلهاى بارى كه اطاق بارشان را برمىداشتند نصب نموده و مفروش و زينتشان مىكردند و عده‌اى از هر دسته و طبقه با صورتها و البسهء جوراجور بر آنها سوار شده شعار و نمايش مىدادند و با هر دسته مطربها و رقاصها و رقاصه‌ها نيز با بىپردگى و مستى و بيخبرى هر چه تمامتر به رقص و آواز و حركات وقيح برمىخاستند و اشكال و صور گوناگونى از حيوانات و موجودات درنده و چرنده و پرنده كه ساخته روى آنها نشان مىدادند و مردمى كه در جلو و عقب آنها بلوا نموده حركات غريب مىكردند . علاوه بر لوطى عنترىهاى خيابانى و بدكاره‌هاى ( شهر نو ) ى كه با رفتار و اطوار بىشرمانهء خود كيفيت جشن را كامل مىساختند ! ! كارناوالى كه بعقيدهء سالمندان ( خر دجال ) « 22 » ى بود كه در آخر زمان مىآيد ؛ خرى كه نزديك ظهور حضرت قائم پديدار گشته از هر موئيش صدائى برخاسته نوائى برمىآورد و پير و برنا و جاهل و دانا را بدنبال مىكشد و در فساد و تباهى مىافكند و پديده‌اى كه بايد مؤمنين از آن اعراض نموده دورى بكنند .\r\nبهر تقدير دور از اظهار نظر و خرافه كه اين كارناوال را همان خر دجال\r\n\r\n\r\n","description":"","footnote":"\r\n( 22 ) . دربارهء اين خر مىگفتند چيزى است شبيه درازگوش با خصوصيات و صفات عالىترين مطربها كه با حركات و سيما و صداهاى خود مردم را فريفته به دنبال كشانده تا به جهنم مىرساند و در جهت اجتناب از همراهى آن و تا مانعى براى دخول در جمع دجاليان باشد دستور بود كه ناخن‌هاى گرفته شده از دست و پا را در پاشنه‌هاى در بريزند « البته آن وقت‌ها درها روى پاشنه گردش مينمود » و خاصيتش اين بود كه در ظهور دجال هر يك از آنها سيخ و ميخ و پنجره و مانند آن شده جلو راه را گرفته صاحب ناخن را حفظ مىكند .\r\n","page_name":" 409 ","page_number":413},
  {"content":"\r\n\r\nمىدانستند ، اگر گفته شود مؤثرترين عاملى بود كه ابتدائا سبب دريدگى پردهء حياى جوانان آن روز از دختر و پسر گرديده ، غالب آنان را به خرابى كشانيد مبالغه نگفته باشيم ، چه هنوز زمان در دوره‌اى بود كه حتى بيرون افتادن گوشه‌اى از صورت زن از زير پيچه و نقاب طبق آتش جهنم را برايش مىخريد و توجه مرد و زن نامحرم به يكديگر سيخ داغ براى چشمانشان مقرر ساخته بود و رغبت بر فعل حرام مار و عقرب را در قيامت در اندرون هوسباز انبار مىنمود ، آنگاه در برابر همين چشم و گوش بستگان پشت تابوئى و كنج صندوقخانه‌اى ناگهان مردان خوش گرم و بازوى آرايش كرده‌ى پر تحرك و تخت روانهاى از زنان نيمه عريان مست مدهوش در كارناوال ، دست به گردن و لب بر لب ديده شدند كه از هيچ شناعتى فروگذار نمىكردند و از زن و مردشان عملى نبود كه به انجام نمىرسيد ! !\r\nاگر در سال اول هم در آن نظم و نسقى نسبى برقرار بود و كارناواليان و تماشاچيان تا حدى از حدود نمايش و تماشا خارج نمىشدند ، اما در دوره‌هاى بعد و مخصوصا اتمام نمايش كار به بوسه‌پرانى نمايش‌دهندگان بمردم و مردم به ايشان مىرسيد و آنها در بالا و مردم در پائين بجان هم افتاده ، زشتى نبود كه بظهور نرسانند و قبيحى نبود كه به عمل نياورند ، چنانچه از اولين حركت اين كارناوال بود كه شمارهء فاحشه‌هاى شهر نو از سيصد نفر به هزار و پانصد نفر رسيد و تك‌پران‌هاى خيابانى و خودفروش‌هاى عمومى از عدد و احصاء خارج گرديدند و در يكى از همين هنگامه‌ها هم بود كه ساعت بغلى حقير نيز كه با پس‌انداز شاهى شاهى بتازگى آن را به بيست و پنج قران خريده دين و دل در گروش داشتم ربوده شده داغش به دلم نشست !\r\nكارناوالى در غفلت و به خلسه فرو بردن ملت ، در شباهت كاملش به داستان آن روستائى كه سوار بر خرش گذارش به خانقاه صوفيانى افتاد كه مشغول طرب و سماع مىباشند و چنان مجذوب شد كه خر را جلو خانقاه بسته بديشان پيوست و دراويش نيز كه درمانده‌ى غذاى ظهر و خر را بدون صاحب يافتند آن را ببازار برده فروخته عيش خود بكمال رسانيده خود روستائى را نيز بغذاى آن ميهمان و به ذكر و سرود بعد از آن همداستانش كردند ، از جمله ذكر و سرودى در اين نوا ، كه ( خر برفت و خر برفت و خر برفت ) و خود روستائى هم با\r\n\r\n","description":"","footnote":"","page_name":" 410 ","page_number":414},
  {"content":"\r\n\r\nآنان هم آوا شده همان را تكرار مىنمود و زمانى به خود آمد كه واقعا خر رفته بود ، و ما نيز وقتى از خر دجال كارناوال فارغ شديم كه ديديم در همان هنگام كه مشغول دست‌افشانى و پايكوبى بوده‌ايم خر ، كان‌هاى نفت از زيرمان كشيده مىشده است .\r\n\r\n","description":"","footnote":"","page_name":" 411 ","page_number":415},
  {"content":"\r\n\r\n\r\nميدان بهارستان يا نگارستان\r\nديگر از ميدانهاى تهران ، ميدان بهارستان بود كه به صورت ميدانگاهى و نام نگارستان با ساختمان عمارت حوضخانهء فتحعليشاهى بوجود آمده « 1 » چندان قدمت و امر گفتنى نداشت جز آنكه قسمتهايى بر آن بعد از مشروطه يعنى زمان تبديل خانهء سپهسالار به مجلس شورا و قسمتى از آن در شهرسازى زمان رضا شاه اضافه شده هويت آن با اين جمله خلاصه مىشود كه ميدان مجلس يا ميدان بهارستان يا ميدان نگارستان يعنى ميدان شر و فساد و انقلاب و اختلاف و خونريزى و كشت و كشتار و بلوا و آشوب و طغيان ، كه تا بوجود آمد و از آن گذشته‌اى بخاطر مىآيد جز آن نبوده كه همواره در سياست‌بازيها ، دستهايى مردمى را در آن كشانده يا با آنتريك گردآورده شور و بلوا به راه انداخته : دولتيان با چوب و باتون و ته تفنگ و سرنيزه و گلولهء توپ و نارنجك به جان اجتماعيون مىافتادند و قلع و قمعشان كرده از حاصل آن ، خانواده‌هايى داغدار گشته‌اند ! بعنوان نمونه : جنگهاى خيابانى مشروطه مستبدى و توپ بستن مجلس از طرف محمد عليشاه و غوغاى جمهورى و در دوران محمد رضا شاه تا سال 1332 كودتاى بر عليه دكتر مصدق و چندى پس از آن ، خونريزىهاى در آن بطرفدارى\r\n\r\n\r\n","description":"","footnote":"\r\n( 1 ) . شمال اين ميدان ، عمارت نگارستان بود كه حد جنوبى آن به خود ميدان و حد شرقيش به خيابان نظاميه و حد شماليش به خيابان شنى يا هدايت و حد غربيش به خيابان صفى عليشاه مىرسيد ( ادارهء هنرهاى زيباى فعلى با ملحقات ) . از بناهاى زمان فتحعليشاه با حوضخانهء معروف آن كه سرسرهء اول در آن ساخته شده در حكومت رضا خان بدستور او برداشته شده بود .\r\n","page_name":" 412 ","page_number":416},
  {"content":"\r\n\r\nاين و آن و مخالفت با شاه و وزير و اختلافات و بزن و بكش‌هاى دسته‌جات مختلف بر له و عليه اين و آن از يكدگر و غيره كه همه در اين ميدان صورت گرفته بود .\r\nاز عمارات باغ نگارستان كه باغش از اطراف ، ميدان مجلس و خيابانهاى نظاميه و صفيعليشاه و هدايت را در برمىگرفت تنها عمارت حوضخانهء آن ، يعنى عمارت ( سرسرهء معروف ) آن به صورت موزهء مردم‌شناسى باقى مانده كه در آن نيز قائم مقام فراهانى مقتول مىگردد در اين بيت از زمان زندانى بودنش كه بر ديوار نقش مىكند :\r\n روزگار است آن كه گه عزت دهد گه خار دارد * چرخ بازيگر از اين بازيچه‌ها بسيار دارد \r\n\r\n","description":"","footnote":"","page_name":" 413 ","page_number":417},
  {"content":"\r\n\r\nسردر مجلس با كتيبهء دار الشوراى ملى مسلمين . عدل مظفر شرق ميدان بهارستان .\r\n\r\n","description":"","footnote":"","page_name":" 414 ","page_number":418},
  {"content":"\r\n\r\n\r\nميدان پاقاپوق\r\nميدان پاقاپوق به يك حساب چهارمين و به حساب ديگر ، كه ميدان مشق را هم داخل نمائيم پنجمين ، ميدان عمومى تهران محسوب مىگرديد ، حساب ميادين را بسته مطالب خود را دربارهء آنها بپايان مىبريم .\r\nاين ميدان كه نام اولش ( پاقاپق ) بود و بعدش به ( ميدان اعدام ) و آخرش به ( محمديه ) تغيير اسم داد ، ميدانى تقريبا در خارج شهر در جنوب غربى تهران ، انتهاى خيابان جليل آباد بود كه سابقا اعدام محكومين به مرگ ، در آن صورت مىگرفت .\r\nنام قاپق از آن به روى آن آمده بود كه در وسط آن ( محل فعلى حوض ) تپه‌يى از خاك قرار داشت كه بر بالاى آن ستون گرد كوتاهى از آجر ساخته بودند كه مجرمين را در پاى آن سر مىبريدند و با خراب شدن تدريجىاش كه جايش تختگاهى ديواردار ساخته شده بجاى ستون آجرى تير چوبى در آن كار گذاشته شد ، تا بعدها كه با پيدايى مشروطه و تمدن و قوانين جديد و آنكه سر بريدن علامت توحش و مايهء بىآبرويى مىگرديد ، دار و طناب جانشين آن گشته محلش نيز از آنجا به باغشاه و سپس به توپخانه تبديل گرفت تا امروزه كه پنهانى و دور از انظار انجام مىشود .\r\n\r\nسر بريدن\r\nقاعدهء اعدام در پاقاپق چنان بود كه محكوم از انبار ( زندان ) تحويل مير غضب\r\n\r\n","description":"","footnote":"","page_name":" 415 ","page_number":419},
  {"content":"\r\n\r\nجنوب خيابان خيام ، مشرف به ميدان اعدام ( ميدان محمديه ) .\r\n\r\n","description":"","footnote":"","page_name":" 416 ","page_number":420},
  {"content":"\r\n\r\nمىگرديد تا برده ، كشته سرش را تحويل بدهد ، و مير غضب مردى بود خشن و مدهش و دايم الخمر با لباس سرخ و خنجر بكمر و هيأتى كريه ، با كلاه پوست بلند پرپشم و سبيلهاى كلفت پريشان ، در كمال بدى و هيبت ، كه مشاهده‌اش مو بر اندام راست مىنمود .\r\nمير غضب شغلش افتخارى بدون مواجب و امرش مانند غالب مأموران دولت كه جيره و مواجبى نداشتند از مداخل « 1 » و لفت و ليس و درآمد حقّانه « 2 » و درانه ، فتانه « 3 » و مانند آن مىگذشت و از انجام مأموريت ، تأمين مىگرديد . كارى كه حتى با درآمد يك آدمكشى مىتوانست تمام سال را به خوبى و خوشى گذران بكند .\r\nترتيب كارش چنين بود كه محكوم قبلا بايد روزها بلكه هفته‌ها براى او گدايى و كسب عايدات بكند تا به قتلگاه كشيده بشود ، به اين صورت كه محكوم را تحويل گرفته زنجيرى به دست و پا و زنجيرى به گردنش افكنده ، سر زنجير را به مچ دست بيندازد و سينىيى كه وسطش تشتكى و كنارش خنجرش را گذارده بود ، به دستش مىداد و جلوش مىانداخت و هر كجا كه مىخواست و جلو هر دكان و هر كس كه مناسب مىدانست ، زنجيرش را كشيده وادار به گدايى و التماس درخواستش مىنمود .\r\nالبته اين ، طريق سادهء محكوم‌گردانى و استفادهء از او بود ؛ و حالت بدتر و پرفايده‌ترش آن بود كه تا رقت و ترحم مردم زيادتر به حركت آمده اعانت بيشتر كنند ، گوش و بينى وى را نيز بريده در سينى مىگذاشت ! يا او را مهار كرده زنجير از بينيش گذراند ، به آن صورت سر زنجيرش را بدست مىگرفت .\r\nمردم نيز دو حالت داشتند : دسته‌يى جهت نوعدوستى و كمك به محكوم كه مير غضب را منفعتى رسيده آزار وى را كمتر كند ، هر كس بفراخور حال خود چيزى در سينى او مىانداخت ، و گروهى كه به خون مأمور ، تشنه و اين گونه مساعدتها را كمك و تأييد ظلم و ظلمه مىدانستند ، از هر مساعدت ، خوددارى\r\n\r\n\r\n","description":"","footnote":"\r\n( 1 ) . رشوه ، باج ، درآمدى كه بيش از حقوق مورد توجه قرار مىگرفت .\r\n( 2 ) . حق فراش ، حق گزمه ، حق مير غضبى ، يعنى حق ظلم و ستم و تعدى و زور و قلدرى و بىرحمى و قساوت و خودسرى . حق لباس دولتى !\r\n( 3 ) . انعام ، دست‌لاف ، اجرت كار راه‌اندازى . رشوه ، حق العمل .\r\n","page_name":" 417 ","page_number":421},
  {"content":"\r\n\r\nنموده به اين طريق نفيا مبارزه مىكردند ؛ هر چند اين عمل اسير را زيادتر در تعب قرار داده ستم مير غضب را درباره‌اش شديدتر ساخته تا طلب و استغاثه را زيادتر كند شكنجه‌اش را اليم‌تر مينمود ؛ و اين گدايى چندان به طول مىانجاميد تا تأخير بيش از آن براى مير غضب موجب مسؤوليت شده و يا از محكوم ، توانايى و حس و حركت سلب گشته ديگر عايد نرساند و يا اعدامىى ديگرى در نوبت بوده باشد .\r\nپس از آن نوبت به حق تيغ مىرسيد كه در روز اعدام ، وصول مىگرديد ؛ با كيفيت سابق كه از انبار « 4 » تا پاقاپق ادامه مىيافت ، در اين معنى كه تيغ تيزتر به كار برده وى را زودتر خلاص نمايد ؛ تا آنگاه كه محكوم به مقتل رسيده به پاى قاپق رفته ، وقت دوران زدن خود مير غضب مىرسيد و تشتك بدست و ( حق تيغ‌گويان ) ، دورى از جلو تماشاچيان زده به نزد محكوم بازگشته وى را به زمين مىكوبيد و انگشت در پره‌هاى بينيش كرده سرش را به عقب كشيده خنجر را به گلويش آشنا مينمود ! و در اينجا بود كه بايد اجرت تيزدستى خود را دريافت بكند و اين بدترين حالت براى محكوم بود كه بايد دقايق بسيارى را ميان خوف و رجا و بيم و اميد برزخ مرگ و زندگى بگذراند تا كسى از نزديكانش يا اهل خيرى پيدا شده رضايت جلاد را كه براى دفع الوقت ، دامن قبا به كمر زده سبيل مىتابيد و خنجر از گلو برداشته به مصقل « 5 » كشيده دو مرتبه به گلو ميگذاشت حاصل كرده او را زودتر خلاص بكند .\r\nاين حالت باز دو صورت داشت كه يا مراد جلاد روا مىشد و كسى با پرداختى قابل توجهى بانى خير شده كار كشتن يكسره مىگرديد « 6 » و يا محكوم بىكس و ياور بود و چيزى وصول نشده بود كه به غيظ ناكامى و لجبازى مير غضب مىانجاميد و هر چند دقيقه مقدارى از گلوى محكوم را بريده كارش\r\n\r\n\r\n","description":"","footnote":"\r\n( 4 ) . زندان شاهى ، مقابل سبزه‌ميدان .\r\n( 5 ) . تكه آهنى كه قصاب‌ها پليسه‌ى دم كارد خود را گرفته آن را برّان ميكنند .\r\n( 6 ) . محكومى از دست جلاد گريخته در امامزاده‌اى بست مىنشيند و مير غضب پيشش رفته التماس مىكند كه بيا مردانگى كن مرا از نان خوردن نينداز من هم قول مىدهم در عوض سرى برايت ببرم مثال دسته‌ى گل كه همه حسرتش بخورند !\r\n","page_name":" 418 ","page_number":422},
  {"content":"\r\n\r\nبتأخير مىانداخت ! كه گاهى اين انتقام‌كشيها از محكوم بىپناه كه جرمش در اينجا فقط نرساندن فايده بود به جايى مىرسيد كه مير غضب لبهء تيغ را به سنگ كوفته اره‌مانندش مىنمود و يا آن را در آتش سرخ كرده به آن صورت مىبريد ! « 7 » و دربارهء مردم تا تنبيه شده در حق مير غضب خست و كوتاه‌دستى نداشته باشند ، رفتارى شقاوت‌آميزتر و درنده‌خويانه‌تر از اينها كه هر نوبت عضوى از بدنش بريده ، از ميان برده تا به تمام كردنش مىرسيد ، مثل بريدن يك يك انگشتان و دست و بيرون كشيدن چشم و همراهش دشنامهاى غليظ ، تا شما فلان‌شده‌ها باشيد بدانيد با كه طرفيد ؟ !\r\nميدان تره‌بارى هم به نام ( ميدان انگورىها ) در جنوب غربى اين ميدان بود كه انگور دهات شهريار به آنجا مىآمد ، علاوه بر تجمع الوات و رنود و دزدان و راهزنان و آدم لخت‌كن‌ها و مال دزدى بخرها ، با حمايت مأموران و فراشان دولتى كه اين مكان ، محل عوايدشان بود ، به غير از شبها كه محل تجمع فواحش زن و مرد و بدكاران و هر عمل زشت و بدتر از آن كه در آنصورت مىگرفت ، در اين متلك كه چون كسى از كسى تقاضائى دور از انجام مينمود ، جوابش اين داده ميشد كه ( شب بيا باغ انگورىها ) !\r\n\r\n\r\n","description":"","footnote":"\r\n( 7 ) . هنوز جريان سر بريدنى در مطالب سالمندان بود كه مىگفتند مير غضبى تا پدر مردم را كه حتى يك شاهى در كاسه‌ى دورانش نينداخته بودند درآورد ، مىفرستد روغن كرچك ميآورند و آن را روى آتش گداخته پس از بريدن سر گردن محكوم را در آن روغن فرو برده بيرون مىآورد كه تا مدتها مقتول جست و خيز كرده و جان كنده آسوده نمىشده است !\r\n","page_name":" 419 ","page_number":423},
  {"content":"\r\n\r\n\r\nبازار ارسىدوزها\r\nاين بازار كه از نامش مشاغل كسبه آن معلوم مىشد راسته بازارى بود از سبزه‌ميدان تا سه راه خياطها كه آخرش به كوچهء كميسرى بازار مىرسيد ، با دكانهاى كرسىدار « تمام دهنه » و درهاى كشويى شاه‌تخته‌اى كه كفش سكنهء پايتخت و حومه و اطراف از آن تأمين مىگرديد . با آمدن ( شاه‌تخته ) تداعى به مطالب يكى از منبرىها بنام شيخ احمد اردستانى شد كه ذكرش روشنگر گوشه‌اى از مقدمات سرنگونى سلطنت احمد شاه ميآيد .\r\nدر سفر آخرى كه احمد شاه بفرنگ رفت ، يا فرستاده شد و ديگر باز نگشت با شروع زمزمه‌هايى مقدماتى از هر طرف غوغايى جهت برانداختن سلسلهء قاجار برخاست كه حرف آن از جمهوريت و حكومت مردم بر مردم شروع شده ، صحبت آن ورد زبانها گرديده ، گروه‌هائى نيز بطرفدارى سلطنت برخاسته هر يك دسته‌جات و احزابى به راه انداخته . به تشكيل انجمنى پرداختند و تابلوهايى نوشته بر سر درها چسباندند از اين قرار :\r\nانجمن اخوت ، انجمن تهرانيها ، انجمن دمكرات ، حزب اعتدال ، انجمن برادران ، حزب خلق ، انجمن اسلام ، حزب انقلاب ، انجمن آذربايجان ، حزب نجات ، حزب پيمان ، حزب وطن ، انجمن همدانيها ، انجمن جنوب و الى آخر . . . تا آنجا كه از هر ده پانزده خانه يكى نام انجمن به خود گرفت .\r\nقسمتى از اين احزاب را جوانان و متجددين و درس‌خوانده‌ها و اصلاح‌طلبان و انقلابيون و چپىها و كارگران با شعارهايى مثل ( كارگر رنجبر ،\r\n\r\n","description":"","footnote":"","page_name":" 420 ","page_number":424},
  {"content":"\r\n\r\nروى زمين زنده‌باد ) تشكيل مىدادند كه مخالف حكومت سلطنتى و تا زنده به آن بودند و دلايلى از حكومت صد و پنجاه سالهء قاجاريه داشتند كه در احزاب و تظاهرات عنوان نموده ، مظالم ايشان گوشزد مىكردند و روز بروز هم بر تعدادشان اضافه ميگرديد . سخن اين عده اين بود كه جمهورى دوست ملت‌ها و مردم مىباشد و اگر اختيار آن به كف مردم افتد پدر آجان‌ها و ماليه‌چىها را درمىآورند و ديگر بلواى ناامنى و آشوب نمىبينيم و هميشه نان روى منبر و گوشت به قناره‌هاى قصابىها ميآويزد « 1 » و هفته به هفته حوائج هر خانواده را بدر خانه‌هايشان مىبرند و حكيم و دوا مفت و مجانى « 2 » و رياست و بزرگى ميان مردم قسمت مىشود و هر عمله اكره‌اى مىتواند رئيس و وزير و وكيل شده كسب افتخار بكند ؛ و وعده وعيدهايى در مورد ( نان نكش و آب لوله‌كش ) و ديگر دلخوش‌كنك‌هاى ديگر كه مردم را تحريك مىنمود .\r\nاين گروه و مشابهانشانكه همه براى مردم همه چيز مفت و مجانى ميآوردند ! دسته‌هايى بودند كه نام جماعات خود را ( حزب ) مىگذاشتند و شهرت داشت كه از طرف دولت روسيه حمايت مىشوند و از آنها دستور مىگيرند چنانچه دستهء مخالف آنها را هم مىگفتند تحت حمايت انگليس مىباشد ، در حالى كه مطلعين و آگاهان عقيده داشتند كه هر دو از يك چشمه آب مىخورند و مخارج هر دو را انگليسىها تأمين ميكنند . در مقابل اين عده جمعيتى هم از سالخوردگان و آخوندها و منبرىها و قديمى مسلك‌ها و امّل‌ها و كسبه و تجار و داش‌مشدىها و يكه‌بزن‌ها و اكثريت حقوق‌بگيرها و مستمرىدارها و شاهزادگان و جيره‌خواران و دعاگويان و امثال آن بودند كه طرفدارى از حكومت سلطنتى كرده بر تابلوهايشان لفظ ( انجمن ) نوشته ميشد و غالب آنها هم از فرط بيگانگى با نام جمهورى و جمهوريت ، جمهورى را جمبورى ميگفتند و بر رد عقايد جمهورىخواهان دلايلى\r\n\r\n\r\n","description":"","footnote":"\r\n( 1 ) . يكى از سياست‌هاى هميشگى دولت‌ها در تحميل نظرات و امور زير پرده‌ى خود به مردم بوجود آوردن تنگى و سختى نان و گوشت و قحط و غلاى مصنوعى بود كه تا انجام مقصود و مقاصد ادامه مىگرفت .\r\n( 2 ) . همان حرف شير رنگ كنك ! مبلغين و منبرىهاى سفارت انگليس در مقدمه مشروطه‌خواهى كه مىگفتند از اغنيا گرفته به فقرا مىدهند .\r\n","page_name":" 421 ","page_number":425},
  {"content":"\r\n\r\nبه اين شرح ميآوردند :\r\nشاه مظهر مليت و قوميت و موجب آبرو و موقعيت اجتماع و مظهر استقلال كشور و سكان‌دار كشتى مملكت بوده فقدان او در حكم فقدان سر در بدن و عقل از آدمى و سبب وجودى شاه براى اجتماع تفسيرهايى از آيات قرآن منجمله آيه  ( وَ تُعِزُّ مَنْ تَشاءُ وَ تُذِلُّ مَنْ تَشاءُ بِيَدِكَ الْخَيْرُ . . . )  مىآوردند و سر و سرورى او را بر ديگران عزت خدايى مىدانستند كه مخالفت با او مخالفت با قرآن و دستورات قرآنى را معلوم مينمود و همچنين در جواب ، جمهورىطلبان گويندگانشان را اين سخنان كه : خداوند طبقات مخلوق را متفاوت ( خلق الانسان من تفاوت ) و گوناگون آفريده و اين از مشيت لا يتغير او است . مشيتى كه نظام عالم به آن بستگى پيدا مىكند و علم كاملى كه اگر همگان بيك صورت و فكر و اندام خلق مىشدند از تشخيص يكديگر عاجز مانده امورشان مختل مىگرديد و اگر اصناف موجودات داراى يك خاصيت و فعليت بودند سود و زيانى از آنان مترتب نمىشد و اگر همه اوقات روز بود خواب و آسايش وجود نداشت و اگر شب بود كشت و زرع و حيوان و نبات بوجود نميآمد كه لازم و ملزوم هم ميباشند . همچنين عزت و ذلت و بالادستى و زيردستى و سلطانى و رعيتى از حكمت بالغهء خداست تا نظم و نسق برقرار باشد و آيهء محكمهء  ( أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ )  تكليف مردمان را بر اطاعت از خدا و رسول و صاحب امر معلوم مىكند .\r\nمردم بايد بدانند تا جهان بوده و خواهد بود آن را كه خدا عزيز داشته عزيز و آن را كه ذليل خواسته ذليل مىماند و به همين گونه است زبردستى و زيردستى و فراخ‌رزقى و تنگ معاشى كه براى هر كس قبل از پيدايش وجود او معلوم شده است .\r\nايضا اين مطلب را هم بر ابقاى حكومت سلطنتى مىگفتند كه :\r\nمردم شهرى كه از تعدى حاكمى بستوه آمده بودند شكايت به پادشاه بردند و سلطان دستور داد تا حاكم را عزل كنند ، اما پيرمردى از شاكيان خلاف آن را خواستار شد و فقط خواست كه شاه حاكم را هدايت بكند و دليلش هم آن بود كه اين حاكم ستم‌هايش را كرده ، خونهايش را ريخته ، مصادره‌هايش را كرده تا ثروتى اندوخته و اكنون خاطرش اندكى از جمع مال آسوده شده است و حال آنكه با\r\n\r\n","description":"","footnote":"","page_name":" 422 ","page_number":426},
  {"content":"\r\n\r\nعزل وى و نصب حاكم جديد از سر بايد شكم او سير و تحمل مظالم او نموده تا به ثروت و مكنت برسد . درست شبيه حكومت جمهور كه تا اين رئيس‌جمهورى سير نشده يكى ديگر بجايش مىنشيند ، در حالى كه در حكومت سلطنتى در هر سلسله يك نوبت اين اتفاق مىافتد .\r\nدر ميان اين گروه يكى هم شيخ احمد اردستانى بود كه در صحن مسجد جامع سخنرانى مىكرد و عقيده‌اش اين بود كه سلطنت تفضيلى است ربانى كه بر شايسته آن فرود مىآيد و معتقد يا مكلف به گفتن آن بود ، كه شق دوم « بنا به سابقه‌ى بىعقيدگى و اين كه پس از آن منبر زندگيش رونق گرفت زيادتر بر او صدق مينمود » كه خرابى و ويرانى اين مملكت نه از جهت نوع حكومت آن بلكه از اثرات آب و خاك نفرين‌شده‌ى آن مىباشد و اين چاشنى كه :\r\n جهان را جهاندار دارد خراب * فسانه است كاووس و افراسياب \r\nيعنى كار از بنيان خراب است و اگر بجاى هر چند يك بار ، روزى يكى را هم بحكومت بگمارند تا خود شايستهء حكومت بهتر نباشند كارشان به اصلاح نخواهد انجاميد و تا خويشتن در صدد احقاق حقوق برنيايند از اين نوع خواسته‌ها و تغيير و تبديل‌ها در بىزنگ كوفته‌اند و جز آن نيست كه سرگشتگى و پريشانى روزگار خود را افزونتر نمايند و در آخر استدلال بر قانون طبيعت نموده كه هر دسته و جماعت را از پرنده و چرنده و درنده را سلطانى دايمى معين مىباشد و مثل را به زنبور و مورچه و ماهى و ديگر جانوران كشانيد كه از ميانشان يكى برگزيده و شاه و سلطان مىباشد و بالاتر از آن كه از هزار كار و هنر يكى شاهكار و از هزاران بيت يكى شاه بيت كه نام هنرمند و شعر و شاعر را جاويدان مىسازد ، تا آنجا كه از صدها راه و كوره‌راه يكى شاهراه و از ميان صدها ميوه يكى شاه‌ميوه و از بين هزارها پر مرغ يكى شاهپر كه باعث پرواز او ميگردد و به همين حساب است سلطان در ميان جماعت آدميان كه به منزلهء جان براى بدنشان مىباشد و در نطق آخرين روزش اين مطلب كه همين نور برقى كه دكان و خانه‌ها را روشن مىكند از طريق شاه سيم او مىباشد و خطاب به بازاريان كه از ميان چندين تختهء در دكان ( شاه‌تخته ) « 3 » آن است كه اموال و دارايى شما را\r\n\r\n\r\n","description":"","footnote":"\r\n( 3 ) . اين جمله نيز در مورد شاه تخته بود كه در ببند و بازكن بازارها و بلواها و تعطيل و اعتصاب‌ها ،\r\n","page_name":" 423 ","page_number":427},
  {"content":"\r\n\r\nحفظ مىكند و با تكيه بر روى جملهء شاه‌تخته و انتباه اين مطلب كه : دو وقت خدا را خنده مىگيرد ، يكى زمانى كه بخواهد يكى را بلند كرده مردم جمع شده بخواهند او را پايين بياورند و زمانى كه كسى را بخواهد پايين بياورد و مردم بخواهند او را بلند بكنند و در خاتمه بشارت به مردم با دو بيت از غزل ، مژده‌اى دل حافظ از منبر به زير آمد و با اين مطلب و ختم بيانيهء او نيز كه ميان مردم وطوطه افتاده گفتند اين نيست مگر آنكه در همين روزها از پس پرده كسى سر بيرون خواهد كرد ، همان كسى كه بلند كردنش را از جانب خدا گوشزد نمود كه هيچ قدرتى نيروى پايين آوردن و متوقف كردنش نخواهد داشت و همان سخنرانى آخر شيخ احمد هم بود كه معلوم نشد از طرف دوست يا دشمن كدام يك سر به نيست شد و يا مأموريتش در اينجا تمام شده بايد چهره عوض كرده معركه را در جاى ديگر بگستراند ، چنانچه خالصىزاده و ديگران و پس از چندى هم رضا خان سردار سپه نجات‌بخش و فريادرس معلوم شده همان شد كه او گوشزد كرده بود !\r\n\r\nدنبالهء بازار ارسىدوزها - طرح بازار\r\nاين بازار در طرح بنايى يك طبقه با سقف‌هاى آجرى گنبدى ضربى ساخته شده بود و روشنائيش از سوراخهاى كوچك طاقهايش تأمين مىشد ، يعنى سوراخى براى هر طاق بقطر نيم ذرع كه در زمان رضا شاه با دستور بلديه مانند ساير بازارها گشاد شده به دو سه برابر رسيد و دو سوراخ ديگر در هر طاق به شكل پنج هندسى بر آن افزوده آجرهايش را با گل ماشى يا ( گل ماشين ) « 4 » رنگ زده درهاى دكانهايش به رنگ سبز درآمده قيافهء تازه به خود گرفت ، كه كهنه بناها و پير معمارها گفتند اين نيست مگر اينكه در صدد برانداختن بازارها برآمده‌اند ، از آنجا كه طاق ضربى در حكم كاسه چينى مىباشد كه چندانكه تركى در آن بوجود\r\n\r\n\r\n","description":"","footnote":"\r\nموقع بستن‌ها به يكديگر مىگفتند ( برو تو تكون ، شاه تخته كون ) و شاه‌تخته آخرين تخته و تختهء چفت و ريزه‌دار دكان بود كه پس از سرانيدن ديگر تخته‌هاى دو طرف در ناودانىهاى بالا و پائين آن را گذاشته قفل مىكردند .\r\n( 4 ) . گل ماشى يا گل ماشين ، خاك كرم رنگى كه در رنگ‌هاى لعابى ديوار بخاطر همرنگى به كار رنگ كردن آجر ميآمد .\r\n","page_name":" 424 ","page_number":428},
  {"content":"\r\n\r\nآمد شكستنش حتمى مىباشد و سوراخ كردن طاق‌ها هم ضربه‌ايست كه شكستن و خرابيشان را مسلم مىسازد و همان نيز شد كه آنها گفته بودند و هر طاقى كه شكست و ريخت ديگر اجازه مرمت ندادند و طاقهايى بود كه در هر زمستان از بازارها فرود آمده با اجازه ندادن ساختن آنها به شكل اصلى خود بازارها تركيب نامطلوب و ناهمرنگ به خود مىگرفت .\r\n\r\nفايده بازار\r\nاصولا بازار از اينجهت ساخته مىشد كه محيطى مخصوص داد و ستد بوده ، تمركز عرضه و تقاضا داشته ، رقابت و فعاليت بوجود آمده همكارى و چشم‌همچشمى پديدار گشته و صرفهء وقت خريدار باشد و از تورم و گرانى و آشفتگى معاملات جلوگيرى نمايد ؛ علاوه بر حفظ كاسب و مشترى از گرماى تابستان و سرماى زمستان و گرد و غبار و گل و لاى و حفاظ اجناس و امتعه از حرارت و آفتاب و برودت و رطوبت و خاصيتى براى دكاندار بر جلوه و جلاى متاع و استتار معايب اجناس كه موجب رغبت هر كاسب به كسب در بازار مىگرديد . از اين رو هر چه بازارها و دكاكين بازار پر رونق و پر بده و بستان بود خيابان و دكان‌هاى خيابان بىرونق و بىرنگ و روى ، تا آنجا كه كمتر دكانى در خيابان وجود داشت كه بتوان نام دكان بر آن نهاد و به اين حساب هر مالكى كه در صدد ساختن دكان در ملك خود برمىآمد لازم بود كه با مالكان اطراف همبستگى كرده آن را به صورت بازار و بازارچه و گذر و به شكل مسقف درآورد اگر چه سه چهار دكان و يكى دو طاق بوده باشد كه در غير اين صورت سگ‌دانى شده كسى آن را نمىگرفت .\r\nبازار ارسىدوزها از جمله بازارهاى راست و درستى بود كه مالكان آن با هم يگانگى كرده آن را مستقيم و هم‌قواره و يك شكل ساخته بودند ؛ با درهاى تخته‌اى كه در دو ناودان چوبى بالا و پايين كه تخته‌هايش در آنها پهلوى هم قرار گرفته ، شاه‌تخته‌اى آن را محكم مىنمود و زينت و نماى داخل آن‌ها عبارت بود از تخته‌هاى باريك ميخ‌كوفته‌اى كه ارسىها را از پاشنه بر ميخهاى آن زده در معرض ديد مىگذاشتند و خوش كشش‌ترين دكانهايش آنهائى كه در آنها همه نوع كفش از مردانه و زنانه و بچگانه فراهم و به ميخ آويخته شده بود ، كه زن و مرد\r\n\r\n","description":"","footnote":"","page_name":" 425 ","page_number":429},
  {"content":"\r\n\r\nمىتوانستند از يك دكان براى خود و حتى فرزندان كفش تهيه بكنند ، چه تا قبل از اين رسم بر اين بود كه هر دكان نوعى كفش عرضه نموده زنانه‌دوز و مردانه‌دوز جدا بوده تداخل متاع يكديگر نداشته باشند ، كه چند خودسر اين سنت را بهم زده بود و از اين چند دكان جالب‌تر دو سه دكان فرنگىدوز كه جلو دكان هم جعبه آئينه گذارده نمونهء كفش‌هايشان را در آن قرار مىدادند و كفش ديگرى به اسم ( چسك ) « 5 » كه در الوان مختلف براى نوزادان ميدوختند كه در سبد ريخته جلو دكان مىگذاشتند . كفش‌هايى كه در اين بازار دوخته مىشد عبارت بود از ارسى چرمى مردانه به اسامى دهان دولچه‌اى « 6 » ، سگكى « 7 » ، پاشنه نخواب « 8 » ، پاشنه بخواب « 9 » و اينها كفش‌هايى بودند كه خريداران بايد بعد از خريد پاشنه‌هاى آنها را نعل بكوبند و بعد از اينها نعلين‌هاى آخوندى بدون پاشنه با نعلكى « 10 » كوتاه از چرمهاى زرد و قرمز و زيادتر در رنگ زرد در اين نظر كه اين دو رنگ مخصوصا رنگ زرد ميل غريزى را زياد ميسازد و اختيار نداشتن پاشنه از اينجهت كه كفش بىپاشنه و پشت ، شتاب و عجله را از ميان برده تأنى و طمأنينه را زياد كرده ؛ قدم را كوتاه نموده شكم را جلو داده شخصيت و متانت مىآورد . « 11 »\r\nديگر كفش‌هاى چرمى زنانه مانند : طرح گالشى « 12 » سه خط « 13 » ، پنج خط « 14 »\r\n\r\n\r\n","description":"","footnote":"\r\n( 5 ) . كفشى جهت اطفال شيرخوار تا يك ساله ، مانند جوراب از پوست نرم بره و گوسفند ، شبيه پوست انبانه ، از ( ميش ) و ( تيماج ) در رنگهاى مختلف به قيمت پنج تا شش شاهى .\r\n( 6 ) . كفشى مانند گيوه يا دم‌پائى از چرم كه پشت و پاشنه داشته باشد ، بدون بند و سگك .\r\n( 7 ) . كفشى از چرم با رويهء يك تكه كه دهانهء آن با سگكى بهم مىآمد .\r\n( 8 ) . مانند دهان دولچه‌اى با پشت پاشنهء محكم كه با پاشنه‌كش به پا كشيده مىشد .\r\n( 9 ) . مانند دهان دولچه‌اى با پشت پاشنه‌اى نرم كه هم كفش و هم دمپائى بود .\r\n( 10 ) . پاشنه - جاى نعل .\r\n( 11 ) . اين نعلين‌ها را با شلوار سفيد گشاد كه دم پاچهء تنگتر داشت و بند ليفه‌اش غالبا از جلو آويخته بود و با پس رفتن عبا و دامن قبا نمودار مىشد مىپوشيدند .\r\n( 12 ) . كفش نرم بىپاشنه كه فقط دولا چرم پاشنه آن را از كف مشخص مىكرد و شبيه گالش بود . گالش كفشى بود لاستيكى سياه با آستر ماهوت قرمز كه از روسيه مىآوردند و در ميان زنان پير و ميانه سن طرفداران زياد يافته بود و تك فروشى آن دو قران تا دو ريال ( دو قران و دهشاهى ) بود .\r\n( 13 ) . خط در كفش اندازه و نمره آن بود كه سه خط كوچكترين و پنج خط بزرگتر آن بشمار مىآمد و با ( تخته كار ) كه تخته‌اى شبيه خطكش‌هاى بيست سانتى با سر نازك بود و با قرار دادن زير گزن به كار بريدن اضافات لبهء كفش مىآمد خطهاى كفش بزيره آن كشيده مىشد .\r\n( 14 ) . ميانه پا .\r\n","page_name":" 426 ","page_number":430},
  {"content":"\r\n\r\nهفت خط « 15 » با پاشنهء چرمى در رنگهاى سياه و قرمز جگرى و بعد از آن كفشهاى مردانه و زنانهء فرنگىدوز كه تك تك بعضى دكاندارها با شكافتن و ديدن كفشهاى فرنگى ، دوخت آن را تعليم شاگردان داده عرضه مىكردند ، از قبيل مردانه‌هاى رويه شبرو و سرپنجه‌دار بندى با زيره‌هاى چرم گاوميش و فرنگى « 16 » و تابستانىهاى كتانى تخت كائوچويى « 17 » و كفشهاى زنانه شبرو پاشنه كوتاه و پاشنه بلند و صندل « 18 » و پاشنه قندره « 19 » كه از چوب پاشنه‌هايى سه چهار سانتى به آنها كوبيده رويه‌اى به آنها كشيده مىشد و در آخر كفشهاى گرانقيمت زنانه و مردانهء ( جير ) دار كه چند لا چرم نو را روبرو ، روى هم دوخته زير پنجگى كفش قرار مىدادند كه موقع راه رفتن جيرجير مينمود و غالبا اين نوع كفشها را زنان خودفروش و جوجه‌فكلىها به پا مىكردند « 20 » با اين متلك كه نثارشان مىشد :\r\n كفشى كه جيرجير ميكنه * من . . . و من . . . ميكنه \r\n\r\nطرز تهيه كفش\r\nطرز تهيه كفش چنان بود كه بر هر دسته ( سرى ) سه نفر باسامى : پيشكار ، بخيه‌كش و پادو ، كه لازم و ملزوم هم بودند معلوم مىشدند و عدم هر يك موجب تعطيل كار آن دو نفر ديگر مىگرديد و پشت ميز باريك طويل پستى بر روى چهارپايه‌هاى كوتاهى نشسته مشغول مىشدند .\r\nپيشكار كسى بود كه بعنوان سر كارگر ابتداى حجره قبل از ديگران نشسته\r\n\r\n\r\n","description":"","footnote":"\r\n( 15 ) . بزرگ پا .\r\n( 16 ) . زيره گاوميش فرنگى ، چرمى بسيار سخت و ضخيم .\r\n( 17 ) . چرم گاوميش خوراك داده ( پرورده ) برنگهاى خاكسترى و طوسى كه درفش به سختى در آنها فرو مىرفت .\r\n( 18 ) . راحتى پاشنه كوتاه بندى و تسمه‌اى و سگكى .\r\n( 19 ) . كفشى بىبند و تسمه با پاشنه كلفت چوبى .\r\n( 20 ) . براى كفشهاى جيردار نيز رنگهاى قرمز انتخاب مىشد كه بيشتر جلب توجه كند و دو قران بهاى قيمت جير به آن اضافه مىشد .\r\n","page_name":" 427 ","page_number":431},
  {"content":"\r\n\r\nرويهء كفش را كه از پستايىساز « 21 » مىآمد با گاز قالب‌كش « 22 » به روى قالب كشيده با ميخ استوار مىنمود و جلو دست بخيه‌كش مىگذارد و بخيه‌كش ، كسى كه دوخت و دوز آن را انجام مىداد و جلو پادو مىنهاد و پادو بچه‌ى كم سن و سالى بود كه ته كفش را كاغذ و مقوا چسبانده فاصلهء بين مغزى و كف را با كاغذ و سريش و مقوا پر مىنمود و به پيشكار برمىگرداند و پيشكار زيره را بر روى آن با ميخ سوار كرده با ( گزن ) « 23 » جاى بخيهء آن را ( ليويس ) « 24 » داده به بخيه‌كش مىداد « 25 » و بخيه‌كش آن را به مغزى دوخته جلو پادو مىنهاد و پادو جا بخيه‌ها را سريش زده به بخيه‌كش برمىگرداند و بخيه‌كش ميخ‌هائى را كه پيشكار براى ( وا ) داشتن به زيره كوبيده بود كشيده لب ليويس آن را كه سريش خورده بود خوابانده مشته‌كارى نموده جلو دست پيشكار مىگذارد و پيشكار پاشنه آن را سوار كرده دور زيره و پاشنه آن را بريده به بخيه‌كش مىداد و بخيه‌كش دور آن را موم داغ كرده به پادو مىسپرد و پادو لنگ كشيده پرداخت و تميز نموده جلو پيشكار مىنهاد و پيشكار آن را از قالب بيرون آورده تركيب داده نواقصش را گرفته كنار مىگذارد و پادو همه را دور سبد چيده اگر حجره « 26 » خارج از دكان بود بدكان مىرساند .\r\nيك سرى كار اين چنينى را كه بين ده تا دوازده جفت بود يك پستايى مىگفتند كه محصول كار سه نفر در يك روز مىآمد و بهترين و منظم‌ترين كارگاهها آن بود كه بتواند در هفته شش يا لا اقل پنج پستايى كار تحويل بدهد و دكانى اسمى و برو ( پر فروش ) كه چند و چندين دسته از اين سرى افراد برايش كار بكنند .\r\n\r\n\r\n","description":"","footnote":"\r\n( 21 ) . سازنده رويهء كفش .\r\n( 22 ) . ابزارى مانند آچار كلاغى با دو لب آج‌دار و دسته‌اى بلند از فولاد .\r\n( 23 ) . تسمهء فولادى يا فنر كه دمش را تيز كرده دسته‌اش را تا مشت را آزار ندهد كهنه مىپيچيدند .\r\n( 24 ) . جاى بخيه درآوردن ، دور زيره را با گزن شيار درمىآورده بخيه را در آن جا مىدادند و لبه آن را روى بخيه مىخواباندند .\r\n( 25 ) . زيره‌ها بايد قبلا بوسيلهء ( مشته ) « آهنى با تهى پهن شبيه ته دست هاون برنجى و سرى مخروطى جاى دست‌دار براى كوبيدن چرم » و ( دمى ) « آهنى مانند ته اطو كه از اطو كهنه‌ها بدست ميآمد » كوبيده بهم فشرده شده روى هم جفت شوند و اين كار نيز از وظايف پادو به شمار مىآمد .\r\n( 26 ) . كارگاه ، محلى خارج از دكان .\r\n","page_name":" 428 ","page_number":432},
  {"content":"\r\n\r\nغير از اين اشخاص ، افراد ديگرى هم در دوخت و دوز دخالت داشتند از جمله : اول ، قالب‌تراش يا قالب‌ساز كه قالب كفش را مىتراشيد . دوم ، پستايىساز كه رويهء آن را بريده دوخته ، سگك منگنه مىنمود و ديگر پاشنه‌ساز كه پاشنهء آن را ساخته « 27 » يا مىتراشيد و ( خرج كار ) « 28 » فروش كه ميخ و نخ و سريش آن را مىفروخت و چرم‌فروش كه زيره و رويه آن را در اختيار مىگذاشت .\r\nكف و زيره و مغزى « 29 » و « خرج كار » و پستايىشده‌ى اين كفش‌ها روزانه از دكان به كارخانه « 30 » مىرسيد كه از طرف استاد يعنى صاحب كار كه غالبا از اندازه كوچكتر گرفته مىشد كه بايد پادو آن را با كوبيدن و پيشكار با كشيدن بزرگ و اندازه بكنند و ميخ و مغزى باندازه‌اى كه كمتر تكافو مينمود ، تا آنجا كه گاهى كم و كسر زيره را بايد با موم داغ اصلاح نمايند ، يعنى يكى از موارد اختلاف ميان كارگر و استاد كه بعضى اوقات كارشان را به بد و بيراه و مشاجره مىكشاند .\r\nگفتگوهايى ديگر نيز ميان كارگر و كارفرماى كفاش مستمر بود كه در موقع كسادى ، استادكار پستايى يوميه را نمىرساند تا كار كندتر انجام پذيرد و در رواجى ناز و اداى كارگر ، كه كمتر از تقاضا كار مىرساند و يا تعطيل كرده استاد ديگر و دكان ( چرب ) « 31 » تر اختيار مينمود . « 32 » و در نرساندن كار و يوميه ( اجرت ) اين واقعه كه خالى از تفريح نميباشد :\r\n\r\nاستخاره‌ى عبدل چلغوزكار « 33 »\r\nيكى از پيشكارها بنام عبدل چلغوزكار وقتى از رويّهء استادش درباره خرج كار و\r\n\r\n\r\n","description":"","footnote":"\r\n( 27 ) . شغل ديگرى مربوط به كفاش مىگرديد بنام ( نعلكى چسبان ) كه با خرده چرم‌ها و مقواهائى كه بر روى هم چسبانده مىكوبيد و نعلكى كفش‌هاى چرمى درست مىكرد . و نعلكىساز يا پاشنه‌ساز كسى كه آن را از چوب مىتراشيد .\r\n( 28 ) . لوازم كار از نخ و موم و ميخ و مغزى را خرج كار مىگفتند .\r\n( 29 ) . چرم باريكى كه دور كفش دوخته شده زيره را به كف و رويه وصل مىكرد .\r\n( 30 ) . حجره ، كارگاه ، زيرزمين يا دخمه‌هائى در كاروانسراها .\r\n( 31 ) . در معنى پرسودتر . بهتر . پرمزدتر .\r\n( 32 ) . رسم بوده كه قبل از نشستن سر كارگران اين صنف از استاد پولى بنام ( مساعده ) مىگرفتند . اين پولى بود كه يا با آن بدهىهايى كه به استاد سابق داشتند پاك و تصفيه حساب مىكردند و يا به كار بدهىهاى متفرقه برده يا جهت آنكه « ريش » گرو داشته باشند ، گاهى استادى چند برابر بدهى كارگر به او مساعده مىداد تا دستگاه استادش را لنگ نكرده براى او كار بكند .\r\n( 33 ) . لقبى كه به بددستى و كثيف‌دوزى او داده بودند .\r\n","page_name":" 429 ","page_number":433},
  {"content":"\r\n\r\nكسر و لنگ يوميه « 34 » بتنگ مىآيد روزى بنزد او كه ضمنا مرد تسبيح‌گردان ظاهر الصلاحى نيز بوده رفته از او مىخواهد تا برايش استخاره‌اى بكند . استاد تسبيح را بدست گرفته صلواتى فرستاده استخير اللهى گفته جواب مىدهد : بسيار خوب مىباشد ، كه با شنيدن اين جواب چلغوزكار دستش را عقب برده جلو مىآورد و محكم به صورت استاد مىزند و همراه آن كه مردم جمع شده پرس و جوها آغاز مىشود ؟ استاد كه جز خوردن سيلى چيزى نمىدانسته اظهار بىاطلاعى مينمايد ، اما چون نوبت به چلغوزكار مىرسد مىگويد من دو سال و چند ماه است كه پيش اين حاجى اصغر كار مىكنم و همهء اين مدت را يا لنگ خرجى و يوميه و يا معطل خرج كار و كسر و نقص آن بوده‌ام و به هيچ زبان هم نتوانسته به او حالى بكنم كه كارگر براى مزد كار مىكند نه بخاطر چشم و ابروى استاد و خريدار كفش هم بايد خير ديده لا اقل به قدر نصف پولش كفش به پايش دوام بياورد تا امروز كه ذله شده گفتم مىروم پيش خودش استخاره مىكنم و اگر خوب آمد حسابم را با او تصفيه مىكنم و خواستم برايم استخاره بكند و نيت كردم پروردگارا اگر خوب است كه من يكى دو سيلى به گوش اين زن قحبهء حاج اصغر بزنم و دق دلم را خالى بكنم كه خوب بيايد و اگر بد است جواب رد بدهد و خودش گفت كه استخاره راه داده خيلى هم خوب مىباشد و من هم سزايش را كف دستش گذاشتم ! اما همين شخص وقتى استخاره‌اش درباره امرى ديگر بد مىآيد و براى طرفش خوب مىشود تا يك سال جلوى خانهء ( سيد استخاره‌اى ) مىنشيند و هر كس بطرفش مىرود مىگويد استخاره‌هاى اين سيد ، عوضى جواب مىدهد و از آن پس هم هر وقت مىخواسته استخاره‌اى بكند مدتى با خدا شش ميخه « 35 » مىكرده كه اين استخاره را براى خودش نه براى طرفش خواسته حواسش را جمع بكند ! از اين عبد الله چلغوز قصهء ديگرى هم هست كه با همه يقين مردم به\r\n\r\n\r\n","description":"","footnote":"\r\n( 34 ) . مستمرى ، مقرّرى ؛ على الحساب ، روزانه .\r\n( 35 ) . محكم‌كارى . اتمام حجت .\r\n","page_name":" 430 ","page_number":434},
  {"content":"\r\n\r\nبىاعتقادى و بىدينى و شهرت به فسق و فجور او ميديدند كه هر شب جمعه در زواياى حضرت عبد العظيم داخل هيئت‌هاى احياء و سينه‌زنى بسر مىبرد اما يا خوابيده يا به بيتوته مىگذراند و چون از او سؤال مىكنند تو كه نماز نمىخوانى و واجبات بجا نمىآورى شب زنده‌دارى و احياى شب جمعه‌هايت براى چيست ؟\r\nجواب مىدهد براى اينكه در هفته لا اقل يك شب بتوانم از دست زنهايم فرار بكنم !\r\n\r\nقيمت كفش\r\nقيمت كفش‌ها به نسبت كوچكى و بزرگى از جفتى پنج شاهى ، دهشاهى « 36 » كه بچگانهء ( چسك ) بود شروع مىشد تا اروسىهاى سگكى پسرانه و دخترانه و زنانه و كوچك پا كه از سى شاهى ، دو قران تا به سه چهار قران مىرسيد و اروسىهاى زنانه مردانهء رويه شبرو زيره فرنگسيس عالى موم داغ كردهء فرنگىدوز كه از هفت هشت قران تا يك تومان دوازده قران بود و نهايت قيمتشان اگر مردانه « 37 » و سفارشى و پركار بود دو تومان تا سه تومان بود و به بالاتر از آن نمىرسيد و تقريبا بين دو تا سه سال هم دوام مىنمود .\r\n\r\nاجرت دوخت\r\nبه همين نسبت اجرت دوخت كفشهاى پسرانه و زنانهء رسمى از جفتى ده شاهى تا چهار عباسى بود و مردانه‌هاى رسمى « 38 » كه جفتى سى شاهى « 39 » مزد داشت و فرنگىدوزى زنانه‌اش دو قران تا دو ريال و مردانه‌اش تا چهار قران بود يعنى در هفته چهار تا پنج تومان اجرت سه نفر كه در هفته چهار تا پنج دستهء ده جفتى كار برسانند و هفته‌اى پانزده ، بيست تومان اجرت سه نفر كه به همين مقدار كار\r\n\r\n\r\n","description":"","footnote":"\r\n( 36 ) . نيم ريال .\r\n( 37 ) . معمولا كفش مردانه از آنجا كه دو برابر زنانه مصالح ميبرد قيمتش زيادتر بود ، بر خلاف امروز كه زنانه‌هايشان با آنكه يك دهم مصالح مردانه نميبردند به چند برابر قيمت مردانه فروخته ميشدند .\r\n( 38 ) . معمولى ، چرمى .\r\n( 39 ) . يك ريال و نيم .\r\n","page_name":" 431 ","page_number":435},
  {"content":"\r\n\r\nفرنگىدوزى تحويل بدهند و در حساب روشن ، هفته‌اى دو تومان تا بيست و سه چهار قران عايد پيشكار رسمىدوز و هفته‌اى ده تا دوازده تومان عايد پيشكار فرنگىدوز و به همين قياس نصف اين اجرت‌ها براى بخيه‌كش و پادو كه دو به يك تقسيم مىگرديد .\r\nتا مطالب كفاشخانه را ناقص نگذاشته باشيم بايد بگويم اگر دكانهاى بازار آنها تا اندازه‌اى قيافهء دكان و محل كسب داشت اما حجرات كارگاههاى اين صنف بيغوله‌ها و دخمه‌هاى تاريك نمناكى كه در خراب‌ترين و كثيف‌ترين كاروانسراها بود كه از جهت ارزانى اجاره انتخاب مىشدند و اماكنى كه تا قبل از آن دواب و گاو و گوسفند در آنها نگاهدارى مىشدند ، با بدترين وضع كار و زندگى براى كارگرانشان كه از تيره‌روزترين دستهء كارگر به حساب مىآمدند .\r\n\r\nخصوصيات اخلاقى\r\nدربارهء خصايص اخلاقى آنان بايد گفته شود كه جماعت كفاش و كاركنندگان آن چشم تنگ‌ترين و بدحساب‌ترين و بىادب‌ترين و متقلب‌ترين و ولنگارترين طبقات را تشكيل مىدادند از آنجا كه از همان خردى و پادويى كه با كوبيدن زيرهء كفش آن را كش آورده بزرگ كرده ، تا در بخيه‌كشى كه آموخته مىتواند بخيهء يك ميلىمترى را به نيم سانتى و يك سانتى و بالاتر برساند و در پيشكارى كه توانسته رويه‌هاى كوتاه را بضرب ( قالب‌كش ) « 40 » به قالب كشيده دريدگىهايش را با موم داغ و مثل آن بپوشاند و استادكار را ديده بود كه ريش و تسبيح و صلوات را وسيلهء اغفال مشترى قرار داده كلاه به سر صغير و كبير مىگذارد ، دغل‌كارى و نيرنگ‌سازى و چشم‌تنگى در او خوى ثانوى گشته ، مخصوصا بىادبى و پرحرفى و چرندبافى و هرزه‌درائيشان از پرگويىهاى با همكاران و هم حجره‌اىهايشان ، كه بايد خلاء سكوت و خستگى كار را با چيزى پر و رفع بكنند آن را تكميل مينمود .\r\n\r\n\r\n","description":"","footnote":"\r\n( 40 ) . انبردست مانندى با اسم ديگر ( گاز ) .\r\n","page_name":" 432 ","page_number":436},
  {"content":"\r\n\r\n\r\nماليات نجارها را اروسىدوزها بدهند\r\nمىگفتند همين تنگ چشمى آنان و اينكه شاه عباس عمل آنانرا كه چگونه زيره را با كوبيدن بزرگ و رويه را با دندان‌كش مىآوردند ملاحظه مىكند و از آن سو نجارها را مىنگرد كه چسان خاك اره و خرده‌چوب از دم اره و تيشه‌شان كنار افتاده دور ريخته تلف مىشود دستور مىدهد ماليات نجارها را اروسىدوزها بدهند .\r\n\r\nصورت دكاكين و فروشندگان كفش\r\nدكانهاى كفاشى معمولا ( كرسىدار ) « 41 » و نيم ذرع و زيادتر از زمين بالاتر قرار گرفته بود ، از آنجهت كه اولا مشترى بدكان راه نداشته خوب و بد زياد ننمايد و ديگر آنكه بتواند پا را به لبه دكان گذارده كفش را اندازه بگيرد و اگر زن باشد رعايت عفت و ناموس او شده با بالا گذاردن پا نهانىهايش به نظر نيايد ، اگر چه تمام دكانهاى بازار از هر طبقه و صنف كرسىدار بود كه تشك انداخته به صورت نشسته با مشترى حرف ميزدند .\r\nسيماى ظاهرى فروشندگان آن نيز شامل بود بر قبا و لباده و ريش و شال و كلاه يا عمامه كه بايد صورت تقدس و ايمان داشته باشند تا آن مقدار كه ريششان را با ماشين كمتر از نمره چهار « 42 » اصلاح نمىكردند و ساعت كار آنها از سه ساعت به ظهر تا نزديك غروب بود كه پيش از نماز مغرب تعطيل مىگرديد .\r\nساعت كارى كه شامل دكاندارهاى اين صنف بوده مربوط به كارگران دوزنده‌ى آن نمىگرديد ، كه آنها بايد اول آفتاب آمده تا پاسى از شب يكسره كار بكنند و در پائيز بازار و رواجى كه هفته‌اى يكى دو شب هم شبكارى داشته تا صبح كار بكنند .\r\n\r\n\r\n","description":"","footnote":"\r\n( 41 ) . سكو ، بلندى ، محلى بلندتر از اطراف .\r\n( 42 ) . كوتاهترين ريشى كه يك دكاندار بازارى داشت ريشى بود كه با ماشين نمره چهار اصلاح شده باشد ، يعنى با شانه‌اى به كلفتى دو ميلىمتر كه روى دنده ماشين سلمانى كه به ضخامت دو ميلى متر بود سوار شده آن را نمره چهار مينمود .\r\n","page_name":" 433 ","page_number":437},
  {"content":"\r\n\r\n\r\nصورت و وضع كارگاه‌هاى كفاشى\r\nحجرات اروسىدوزى متشكل بود از دخمه‌هايى تنگ و تاريك در بالاخانه‌ها و زيرزمينهاى كاروانسراها كه بيشتر جهت صرفهء اجاره ميان دو تا سه چهار حجره‌دار مشتركا اجاره ميشد و اسباب و لوازم آن شامل ميزى كوتاه طويل و چهارپايه‌هايى كم ارتفاع « 43 » و ( تغار آب ) « 44 » و ( چراغ روغنى ) « 45 » و ابزار كارى مانند قالب و درفش و سوزن و گاز و مشته و دمى و ( مشتو ) « 46 » و ( كاغذ لق ) « 47 » ى جهت\r\n\r\n\r\n","description":"","footnote":"\r\n( 43 ) . چهارپايه‌هايى دو وجبى كه خراطها مىساختند و رويه يعنى نشيمن آن را كفاشها خود نخ يا طناب نازك كشيده تشكچه انداخته مىنشستند ، چون تمام كار دوخت و دوز كفش نشسته انجام مىگرفت .\r\n( 44 ) . اسم تغارى مخصوص ارسىدوزها و پنبه‌دوزها از لوازم واجب و حتمى آنها كه چرم‌ها را در آن انداخته نرم مىكردند و مغزى و پاشنه و مثل آن را در آن گردانده‌تر كرده مىبريدند و از آب آن براى وضو و استنجا استفاده مىكردند . اين تغارى بود كه بدون آن كار كفش‌دوزى صورت نمىگرفت و آب ديگرى هم داشتند يعنى آب دهانشان كه نخ به آن كشيده مىتابيدند و ته زيره را زبان زده چوب مىكشيدند و لبه برگردان جاى بخيه‌ها را زبان مىگرداندند و نك درفش را تا بهتر به كار فرو رود به دهان مىزدند و بسا كارهاى ديگر كه ثانى تغار آب مىآمد . درباره تغار آب اين داستان كه لرى به شهر مىآيد و تغار آب پينه‌دوزى را مشاهده مىكند و به گمان اينكه كله‌پزى مىباشد داخل دكان شده مطالبه كله‌پاچه مىكند و پينه‌دوز هم كه مرد را ساده و بىاطلاع مىبيند نانش را گرفته در كاسه‌اى ريز كرده مقدارى آب تغار و چند تكه‌اى خرده چرم رويش ريخته جلويش مىگذارد و لر خورده و وقتى مىخواهد پولش را داده خارج بشود ميگويد : ما كه خورديم و پولش را هم داديم اما نگويى لره خر بود نفهميد ، گوشتش نپخته بود !\r\n( 45 ) . چراغى سفالى كوتاه كه فتيله‌اى از نخ خام به كلفتى طناب نازك در جاى روغن آن كه پياله مانند بود انداخته سر نخش را از شكاف لبهء آن برمىگرداندند و روغن كرچك ريخته روشن مىكردند .\r\nاين چراغ به كار دوده دادن به كفش و سياه كردن آن در پرداخت كردن كفشهاى مشكى مىآمد و ايضا گرم كردن ابزار موم داغ .\r\n( 46 ) . آهنى مانند ته چكش چهارسو ، نيم هلال با دمى نازك كه در دسته‌اى از چوب فرو مىرفت و سرش پس از گرم شدن بر روى شعلهء چراغ روغنى به موم ماليده شده با آن لبه و زيرهء كفش موم داغ و پيرايش مىگرديد .\r\n( 47 ) . چهارچوبى مانند لنگه در كه بر آن چلوار روغن ماليده كشيده و با دو قلاب كه بجاى لولا به كار مىرفت به ريزه‌هاى چهارچوب مىانداختند و بجاى در شيشه به كار مىآمد . روغن‌مالى آن از آن جهت بود كه نورگيرتر باشد درى جهت زمستانها كه از ورود باد و سرما جلوگيرى نمايد ، چه در اصلى آن از تخته و بدون شيشه ساخته شده بود و فقط به كار بست و بند ميآمد و بستن آن لازمه روشن كردن چراغ مىگرديد ، بعضى براى ارزانى بجاى چلوار از كاغذ استفاده كرده كاغذ را\r\n","page_name":" 434 ","page_number":438},
  {"content":"\r\n\r\nزمستان و براى هر نفر يك لامپاى كوتاه نمره هفت كه در شب‌كارىها جلويشان قرار مىگرفت .\r\n\r\nدستورات استفاده از كفش\r\nهيچ كفشى بدون اطلاعات كافى و انجام دستورات كفاش قابل استفاده نميگرديد و اين تكاليف بود كه بايد مشترى رعايت مينمود : اول پاشنه آن را نعل يا ميخ بكوبد و الا متلاشى ميگرديد « 48 » . دوم ؛ تنگ آن را در آب زده بپوشد و گشاد آن را در سرپنجه‌هايش پنبه يا كهنه بگذارد . سوم ؛ چنانچه پشت پاشنه‌اش كوتاه و پا در آن قرار نگرفته لف لف مىكند بدهد باريكه‌اى چرم نرم يا تيماج به لبه‌ى پشت پاشنه‌ى آن مغزىدوزى بكنند و هر آينه قوزك پا را زده مجروح بكند خودش يكى دو لا مقوا بريده از داخل زير پاشنه بكوبد . همچنين براى رفع ايراد تنگ و گشادى خود كفش و سرپنجه و غيره ، اگر تنگ بود بدهد به پنبه‌دوز تا قالب زده يك شب در قالب بگذارد و اگر گشاد بود محل نگذارد كه آفتاب خورده خودش جمع مىشود ، و پاسخ تا به تا بودن هم اين بود كه كفش حتما بايد تا به تا باشد و الا اگر دوزنده جفت بدوزد مادرزنش خواهد مرد و براى پوشنده هم خوش‌شگون نميباشد !\r\n\r\nباقلا پلويى حاج محمود\r\nچنانچه در ابتداى مطلب بازار ارسىدوزها گفته شد اين بازار منحصر به صنف كفاش بود و بس و كاسب متفرقه‌اش يكى دو دكان ميخ و چرم‌فروشى بود كه باز همبسته به آن مىآمد و دو سه كلاهدوزى و كلاه‌مالى و دهانه‌اى با داخلى وسيع تيمچه مانند توتون‌فروشى ، و پلويىاى در اول بازار كه ابتدا فقط همان باقلاپلويى\r\n\r\n\r\n","description":"","footnote":"\r\nروغن‌مال مىكردند . حجرات طلاب مدارس دينى نيز در روزهاى زمستان با اين نوع در يعنى كاغذ لق پوشيده مىشدند .\r\n( 48 ) . پاشنه‌ها عموما از خرده‌هاى ميشن و مقوا بود كه بدون نعل دوام نمىآورد . اين پاشنه‌ها را شاغلينى بنام نعلكى چسبان درست مىكردند و كفش‌هاى رسمى و چرمى با آن پاشنه‌بندى مىشدند .\r\n","page_name":" 435 ","page_number":439},
  {"content":"\r\n\r\nو اواخر چلوخورش را هم به آن اضافه كرده بود .\r\nدكانهاى چلويى از جمله همين دكان تا قبل از حكومت پهلوى كه دستور ميز و صندلى براى آنها صادر شد قيافه‌اى باستانى داشتند كه مردم در آنها براى صرف غذا به روى زمين مىنشستند بدين قرار :\r\nاين دكان‌ها چه بزرگ و چه كوچك دور تا دورشان به اندازه يك ذرع بلندتر از زمين سكوبندى شده بالا آمده بود كه روى آن را حصير يا نمد يا قاليچه گسترده مشترى را روى آن مىنشاندند و تا با كفش به روى فرش نرفته آن را آلوده و كثيف نكند ، زير اين سكوها طاقبندىهايى به صورت كته ساخته شده بود كه كفشهاى مشترىها در آنها گذاشته ميشدند و ما با تصوير همين دكان آن را نمونهء ديگر دكانهاى چلو ، پلويى قرار مىدهيم :\r\nوسط آن حوض آب كاشىكارى كوچكى بود كه هم براى زينت بود و هم به كار دست شستن مشتريان مىآمد و ديوارهاى آن تا قد يك آدم با كاشىهاى بزرگ عكس برجسته كاشى چسبانى شده بود كه هر صبح دستمال تر كشيده شده جهت جلا و جلوه با پارچه روغنى پرداخت و براق مىگرديد و بالاى آن تابلوها و پرده نقاشىهاى جوراجور قلمكار كوبيده و جابجاى آنها طاقچه‌هاى چوبى كه شيشه نيزه‌اىهاى شربت‌آلات به روى آن‌ها چيده شده بود و عقب دكان بساط و كوره‌ى كاشىكارى شده‌ى ديگ و ديگچه‌هاى پلو ، چلو و خورش و عقب آن انبار سوخت و اجاق و خود آشپزخانه كه در آنجا غذا پخته و حاضر شده براى فروش جلو بساط ميآمد . در بعضى دكانها اين بساط جلو دكان ، يعنى در معرض ديد قرار مىگرفت كه پاتيل‌هاى گوشت و خورش و ديگ‌هاى چلو و پلو و پياله بشقاب‌هاى آن برابر انظار نهاده مىشد و چراغهاى متعدد و زنگ و گوى و قنديل و پر طاووس و غيره كه بساط را زينت مىنمود .\r\n\r\nتعارف به مشترى\r\nاز يكساعت به ظهر كه غذا حاضر شده از آشپزخانه به روى بساط مىآمد چراغ جلو دكان كه نشانهء آماده بودن غذا و قبول مشترى بود روشن شده آويزان مىگرديد و متصدى ( بفرما ) كه يكى از شاگردان صدادار مردم‌شناس بود جلو دكان\r\n\r\n","description":"","footnote":"","page_name":" 436 ","page_number":440},
  {"content":"\r\n\r\nايستاده مشغول تعارف به رهگذران ميگرديد .\r\nاول ( بفرمايين ) دايمى او بود كه با صداى زير زنگ‌دار جويده‌اش از گلو قطع نمىگرديد و ديگر بفرمايين با پيشواز او مخصوص كسانى كه احتمال تمايلشان را مىداد و سپس جملاتى از اين قبيل : اگر رهگذر داراى ريش و عبا و قبا و عمامه‌ى شيرشكرى بود « بفرمايين حاجى آقا » و اگر قبا لباده و سردارى و كلاه مقوايى داشت مىگفت « آقا بفرمايين ، بفرمايين قربان » و هر گاه داراى ريش دور گيوه‌اى و عرقچين و سر تراشيده بود : « بفرمايين كربلايى ، كبلايى بفرمايين » صدا مينمود و چنانچه با ريش تراشيده و كلاه نمدى تخم‌مرغى و كمربند يا شال خليل خانى « 49 » نازك بود با « مشدى بفرمايين » تعارف مىكرد و هر گاه كپنك « 50 » و پسك ( پستك ) « 51 » پوش بود و كلاه نمدى كوتاه چرك چقر به سر داشت « كدخدا بفرمايين ، قدم به چشم كدخدا » يش ميگفت و همين كدخداها هم بودند كه آشغال چلوئى ، پلوئى و بدترين نوع غذا ، اما به مقدار زياد جلوشان گذاشته شده سپور دكان شناخته ميشدند « 52 » و اگر با تبختر و تفرعن راه ميرفت و سر را بالا گرفته به سختى نگاه به طرفين مىانداخت و سبيل ميتابيد و تفاخر ميفروخت و با زير چشم نگاه ميكرد و گردن به عقب كشيده غبغب ميآويخت و نظر به سر و وضع و رخت و لباس\r\n\r\n\r\n","description":"","footnote":"\r\n( 49 ) . شالى از پشم و ابريشم ، ظريف و زيبا ، در رنگهاى نارنجى و آلبالويى و آبى .\r\n( 50 ) . پوششى گشاد و بلند مانند قبا از نمد با آستين‌هاى دراز و قدى تا مچ پا مخصوص ساربانها كه در سرما و زمستان به كار مىبرند . گشاديش تا حدى كه دو تا سه نفر بطور فشرده در آن جا مىگرفت بشهادت اين قصه كه مردى از زن خود پيش رفيقى زياد تعريف مىكرده كه زنم از نجابت چنين و چنان است و رفيق نمىپذيرفت تا آنجا كه صد من زعفران شرطبندى مىكنند و دوست مرد او را به پشت گرفته كپنك خود را برويش كشيده به در خانه‌اش رفته از زنش سراغ شوهرش را مىگيرد و زن او را تعارف به داخل مىكند و او هم كپنك را با محتوىاش كه شوهر زن بوده كنار اتاق گذارده با زن به گفتگو مىنشيند تا آنجا كه كم كم راه شوخى و بوس و كنار را با او گشوده و چون كار نزديك به سامان مىرسد رو به طرف كپنك گردانده ، نزديك به شور و نشاط كرده بالا و پايين جهيده بشكن‌زنان مىگويد : كپنك ديدى تو مكر زنان ! ؟ حالا حاضر كن صد من زعفران .\r\n( 51 ) . پسك يا پستك . پوششى جليقه مانند از نمد .\r\n( 52 ) . در دكان هم براى مشترىاى كه كدخدا شناخته شده بود تعارفات باينگونه صورت مىگرفت كه :\r\nچلو كدخدا را بيار يا كباب كدخدا را بزار و معلوم بود كه بايد از غذاى ديروز مانده يا ته ظرف برگشته‌ها و مثل آن را بكشند و آشغال‌ترين نوع كبابها را بياورند .\r\n","page_name":" 437 ","page_number":441},
  {"content":"\r\n\r\nخود مىانداخت ، مخصوصا كه يكى دو نفر هم با فاصله دنبالش بودند يكى دو قدم هم به استقبالش رفته با « خان » يا « ارباب » گفتن تكريمش مينمود و اين تعارفات همچنان ادامه داشت تا غذا تمام شده چراغ جلو دكان را خاموش بكنند .\r\nپس از ورود مشترى بدكان ديگر ، كار با مياندار بود كه تعارف و تواضع كرده هر كس را مطابق ريخت و لباس و صورت و مقام جا داده ، مكان معلوم كرده ، بر صفه يا شاه‌نشين « 53 » يا روى نمد و گليم يا قاليچه بنشاند .\r\nبعد از مياندار كه مشترى را نشانده دستور غذا گرفته باز ميگرديد نوبت به ( آب‌دست‌گردان ) مىرسيد كه با آفتابه لگن « 54 » جلو آمده لگن را جلو مشترى گرفته يا به زمين گذاشته از آفتابه‌ى مخصوص كه گردن و لوله دراز داشت و نصفه از آب نيمگرم بود آب به دستش ريخته حوله به دستش مىداد « 55 » و بعد از او ( پادو ) يا بقول امروز متصدى سرويس بود كه مجمعه جلوش گذاشته نان و دوغ و شربت و آب و نمك و فلفل در آن مىنهاد « 56 » و پشت سر او بود كه مياندار ، چلو يا پلو ، هر چه بود جلوش مىگذاشت و دنبال او بود كه ( روغن بده ) كه كارگرى مخصوص يا صاحب دكان بود با باديهء بزرگ روغن « 57 » كه در بغل داشت و ملاقه‌اى در دست\r\n\r\n\r\n","description":"","footnote":"\r\n( 53 ) . هر دكان يك شاه‌نشين داشت كه مشتريان خصوصى يا اعيان و رجال و پول‌بده‌ها را در آن مىنشاندند ، همچنانكه حمامها و طالارها و تكيه‌ها و قهوه‌خانه‌ها هم جائى باسم شاه‌نشين داشتند كه محترمين را در آن پذيرائى مىكردند .\r\n( 54 ) . ظرفى بود از مس يا برنج با لبه‌اى پهن و ميانى گود شبيه كلاههاى اسپانيائى براى دست و دهان شستن سر سفره و از جنس طلا نقره‌اش جهت خانه‌هاى اشراف ساخته مىشد و از آن اين ضرب المثل كه ( آفتابه لگن هفت دست . شام و ناهار هيچ چى ! ) .\r\n( 55 ) . اكثر مشتريان ترجيح مىدادند كه با دست نشسته غذا بخورند و از آب دست استفاده نكنند كه مبادا شاگردانه و انعامى به آنها تعلق بگيرد .\r\n( 56 ) . براى هر مجمعه كه تا چهار نفر دورش مىنشستند يك ( آبخورى ) « ظرف مسى دسته‌دار به صورت مشربه كه تا نيم من ( * ) آب مىگرفت » آب گذاشته مىشد كه همه از آن استفاده مىكردند و اشتباه نشود كه از آن در ليوان و چيزى ريخته نمىشد و همه خود آبخورى را به دهان برده مىنوشيدند و مهم هم نبود كه چربى غذا از سبيل و شاربشان روى آب برق زده زنگار بسته باشد كه موقع نوشيدن فوتى بر آن كرده چربىها را كنار زده مىآشاميدند ، بعلاوه مشتريان سرپائى و هر تشنه و رهگذر ديگر هم مىتوانست وارد شده از آن آب بخورد .\r\n( * ) . نزديك دو ليتر يا يك و نيم كيلو .\r\n( 57 ) . باديه‌اى بزرگ مسى از نوع باديه‌هاى برنج خيس‌كنى كه زير بغل مىگرفت و دور دكان روغن\r\n","page_name":" 438 ","page_number":442},
  {"content":"\r\n\r\nجلو آمده ملاقه‌اى روغن به روى برنجش مىداد و مشترى مشغول خوردن ميگرديد .\r\nاين روغن كه از بهترين روغنها و غالبا معرف و مبلغ دكان ميگرديد براى هر ظرف معادل نيم سير « 58 » در نظر گرفته شده بود كه كاملا برنج را كفايت مينمود اما هرگز مشترى به آن قناعت نكرده راضى نميگرديد كه در هر رفت و برگشت باز او را صدا زده روغن مجدد مىطلبيد و ته ملاقه ته ملاقه‌هائى هم كه با چانه زدن مىگرفت ؛ غير از خرده‌خواهشهائى مانند ته‌ديگ روغن‌دار خواستن كه برنجش كم بوده است و گوشت اضافه كه گوشت نداشته است در عهده‌ى روغن بده كه هم امساك داشته هم مشترى را راضى نگاه بدارد . هر ظرف باقلاپلو شامل يك بشقاب پلو و مشتى گوشت چربىدار از گوشت گردن و قلوه‌گاه و ماهيچه و قطعه‌اى ته‌ديگ كه كنار بشقاب قرار مىگرفت ؛ در اين حساب كه در مجموع براى هر بشقاب دو سير و نيم برنج و باقلا و چهار سير گوشت در نظر گرفته ميشد و براى چلو خورش دو سير و نيم برنج ساده كه كله‌قندى در بشقاب بالا آمده هر شكم‌دار معمولى را زياد مىآمد ، و دو پياله ماست‌خورى از دو جور خورش فصل كه آن نيز شامل چانه زدن‌هاى روغن اضافه و ته‌ديگ و گوشت روغن و امثال آن ميگرديد .\r\n\r\nابول پلوئى\r\nباقلا پلوئى ديگرى نيز سر سه راه مسجد شاه بود كه دكانش در بالاخانه بود كه جزو پلوئىهاى مشهور تهران به حساب مىآمد از آنجا كه بىريا غذا جلو مردم مىگذاشت و ارزانتر از همه مىگرفت ؛ به اين صورت كه براى هر ظرف غذايش سه سير برنج و باقلا حساب كرده بود و گوشت را پنج سير به حساب مىگرفت و روغن سبيل بود كه روى برنج مىداد بطورى كه با همه روغن‌برى باقلا پلو باز روغن ته ظرف‌ها ميايستاد و دو جور غذا داشت كه يكى را سه عباسى « 59 » و ديگرى را پانزده شاهى قيمت گذارده بود در اين حساب كه براى اولى پنج سير\r\n\r\n\r\n","description":"","footnote":"\r\nروغن مىكرد .\r\n( 58 ) . معادل سى و پنج گرم و هر سير برابر 70 گرم .\r\n( 59 ) . شش دهم ريال .\r\n","page_name":" 439 ","page_number":443},
  {"content":"\r\n\r\nگوشت و براى دومى شش سير در نظر گرفته بود كه پرخورها و چرب‌خورها به آن رو مىآوردند و جاى چانه‌اش هم باز بود كه هر چه چانه مىزدند جلوشان گذاشته مىگفت بركتش با خدا مىباشد .\r\n\r\nقيمت غذا\r\nهر ظرف چلوخورش يا باقلا پلو « 60 » از دهشاهى « 61 » تا سه عباسى بود تا اواخر يعنى جنگ دوم ( 1320 ) و ورود متفقين به ايران كه يكقران شده بود و قيمت هر ليوان دوغ و شربت كه در ليوان‌هاى بزرگ روسىتراش دهن‌گشاد ريخته مىشد صد دينار « 62 » و سه شاهى « 63 » و نان تكه‌اى يك شاهى و چلو كباب پانزده شاهى و يك قران كه به يك قران و پنج شاهى و سى شاهى بالا رفته بود ، با اين خصوصيات كه بهترين گوشت و روغن را هم پلوئىها و چلوئىها به كار مىبردند از آنجا كه عقيده داشتند شغل آنها سر و كار با تمام حواس پنجگانه مشترى پيدا مينمايد كه هم بايد طعم و هم بو و هم رنگ و هم مزه داشته باشد و بهترين تبليغ آنست كه جنس سلامت خوب دست مشترى بدهند ، مگر پلوچلوئىهاى پاتيلى ميدان سيد اسماعيل كه روغن را با روغن دنبه و روغن كله مخلوط كرده ( عمل ) مىآوردند و بجاى گوشت گوسفند گوشت گاو و بجاى سرخ كردن بادمجان و كدو با روغن ، آنها را بدون روغن تفت داده « 64 » و فسنجان كه نصف گردوى آن را كدو تنبل رنديده مىريختند .\r\n\r\n\r\n","description":"","footnote":"\r\n( 60 ) . چلو يعنى برنجى كه به تنهائى يعنى سفيد پخته شده باشد و پلو برنجى كه آن را همراه سبزى يا باقلا ، يا عدس يا لوبيا و امثال آن پخته باشند .\r\n( 61 ) . نيم ريال .\r\n( 62 ) . يك دهم ريال .\r\n( 63 ) . سه بيستم ريال .\r\n( 64 ) . تفت دادن يعنى چيزى را حرارت دادن يا بدون روغن بر آتش فقط سرخ كردن . چلوئىهاى پاتيلى ، بادمجان و كدو را نصف كرده روى ساج يا داخل ماهيتابه آهنى تفت مىدادند ، در حالى كه قبلا آن را جلو آفتاب گذارده تا حدى رطوبتش گرفته شده بود مثل ( بىروغن سرخ مىكند ) از همين حالت مىباشد .\r\n","page_name":" 440 ","page_number":444},
  {"content":"\r\n\r\n\r\nچلو كباب\r\nو اما چلو كباب برنجش از بهترين برنج رشتى دمسياه و كره‌اش از عاليترين كرهء ( مشكى ) و كبابش از راسته و فيله گوسفند بود كه در يخ خوابانده پس از سه روز به كار مىبردند ، در بوى و عطر گوشت و كره‌اى كه زانوى هر رهگذر را سست مىنمود ؛ مگر كسى چنان كره خيكىئى كه از دوغ حاصل شده وسيلهء مشك بدست آمده باشد و چنان گوشتهائى كه انسان از مزه‌اش سير نمىشد و از سنگسر و دشت مغان مىآمد بتواند بدست آورد و توسط چنان آشپزها تهيه كرده با دست شسته تناول كند تا از كيفيتش اطلاع حاصل بكند ! رحمت اللّه عليه و على آبائه : كه خدايشان بيامرزد . « 65 »\r\n\r\nعرضه‌ى چلو كباب\r\nسابق بر اين چلو كباب به اين صورت به مشترى عرضه ميگرديد كه پس از فراهم شدن مقدمات از آب و نان و دوغ و شربت و پياز و سماق و فلفل و نمك و ترشى انبه و تخم مرغ كه در مجمعه‌اش گذاشته مىشد بشقابى خالى هم جلوش قرار مىگرفت و چلوفروش با باديهء برنج خيس‌كنى « 66 » كه از چلو پر بود و زير بغل داشت و دور دكان ميگرديد جلو آمده مشتى برنج كه به آن « يك دست » مىگفتند در بشقابش گذاشته رد مىشد و پشت سرش « كره‌اى » كه تكه‌اى كره را كه او نيز مانند آن باديه‌اى زير بغل داشت با سر انگشت پهن كرده روى برنجش مىگذاشت و دنبال آنها « كبابى » كه سيخهاى كباب برگ و كوبيده كه از روى آتش برداشته جلز و ولزشان به گوش مىرسيد و در دست داشت و به عجله كه سرد نشوند ميدويد رسيده سيخى كباب به روى آن مىنهاد و اين تا اينجا « يك دست » چلو كباب به حساب مىآمد كه چهار تا شش شاهى قيمت پيدا ميكرد و مشترى با دست شروع به خوردن مينمود . اما كار باينجا خاتمه نمىپذيرفت كه اين\r\n\r\n\r\n","description":"","footnote":"\r\n( 65 ) . با اين احوال بار هم چلو كباب‌خورها فصل چلوكباب را دو ماه بعد از نوروز مىدانستند كه گوسفندهاى ( تفلى ) سنگسرى گل و علف بهار خورده به بازار مىآمد و كرهء تازه كه از سياه‌چادرهاى اطراف شهر به چلوكبابىها مىرسيد .\r\n( 66 ) . باديه‌هاى مسى و لبه‌دار لب كنگره كه تا چهار من برنج خشك در آن جا مىگرفت .\r\n","page_name":" 441 ","page_number":445},
  {"content":"\r\n\r\nبرنج تنها مقدارى بود كه سه چهار لقمهء مشترى شده باشد و همين عمل دو مرتبه تكرار شده برنجى برنج و كره‌اى كره و كبابى كباب مىآوردند كه تا سه دست اينچنين جزو رسوم و تكليف دكاندار با سه چهار تا شش شاهى قيمت و بعد از آن بسته به ميل مشترى كه چنانچه سير نشده باشد چه چيز خواسته يا نخواسته و اين اضافات كه « نيم دست » و « يك پنجم » و « دو پنجم » گفته مىشد از قرار دو ، تا سه شاهى جداگانه حساب ميگرديد . اين رسم تا هنگام خردى نويسنده برقرار بود تا كم كم كه « دست » مبدل به « ظرف » شده برنج و كره و كباب اضافى بسته به درخواست مشترى آمد كه نام « اضافه » هم به « يك ششم » و « يك هشتم » تغيير كرد كه شامل نصف غذاى كامل گرديد ، در حالى كه سنت با دست خوردنش همچنان برقرار ماند . چه از غذاهائى بود كه جز با دست خوردن و « مالاندن » « 67 » كه پشت هر لقمه ، كباب بجاى نان گرفته با ولع تمام بلعيده شود مزه نمينمود .\r\n\r\nسنت پسنديده\r\nاز سنن پسنديده‌اى كه لازم ذكر مىباشد رفتار چلوئىها با پادوها و شاگردهائى بود كه براى خبر كردن چلو براى استاد مىرفتند ، به اين صورت كه بمحض رسيدن بچه ( پادو - شاگرد ) و خبر كردن غذا اگر چلوخورشتى و باقلاپلوئى بود نصف ظرف برنج كه خورشش رويش ريخته بود با تكه ته‌ديگى كه خيس روغنش مىكردند و اگر چلوكبابى بود سيخى كباب به دستش مىدادند كه تا حاضر شدن غذايش « دهان‌گيره » نمايد ، از آن جهت كه مىگفتند طفل است و صغير و بىپول و شايد بوى غذا به مشامش رسيده دلش بخواهد مسئول بوده باشند يا در خانه و زندگيشان پلوئى پخته نشده حسرتش را داشته باشد ، مخصوصا در وقتى كه براى استادش خبر كرده بود كه مىگفتند شايد او نيز چيزى به وى نخورانده يا ته ظرف برايش نگذارد . « 68 »\r\n\r\n\r\n","description":"","footnote":"\r\n( 67 ) . همه چيز را در لقمه فشردن و با ميل و ولع تمام بىاعتنا به همسفره و هم غذا خوردن .\r\n( 68 ) . از رسوم بود كه استادكار از چيزى يا غذائى كه مىخورد مقدارى « دهن‌چشان » به شاگرد مخصوصا اگر كوچك و پادو بود بدهد . يا برايش « ته ظرف » بگذارد مگر لئام و تنگ‌چشم‌هايشان كه در اين موقع پادو را عقب فرمان فرستاده او را محروم مىساختند . چه مىگفتند چشمش ديده دلش\r\n","page_name":" 442 ","page_number":446},
  {"content":"\r\n\r\n\r\nتوتون‌فروشى\r\nاز دكانهاى بازار ارسىدوزها يكى هم توتون‌فروشى حاج غلامحسين بود كه از كمملين و سرآمد توتون‌فروشهاى تهران بشمار مىآمد . دكانش محل وسيعى بود با سقفى شيروانى و درهاى نيمتنه‌ى شيشه‌خور بلند با ابهت ، مقابل تيمچهء مهديه پائين‌تر از چلوئى حاج محمود و از جمله چند توتون‌فروشى معتبر تهران كه مواد دخانيه و توتون و تنباكوى قسمت اعظم تهران و ولايات از آن تأمين ميگرديد .\r\n\r\nاولين انحصار\r\nتا قبل از ( انحصار دخانيات ) و ورود كارخانجات توتون و سيگار دولتى ، اين شغل يعنى داد و ستد و تجارت توتون و تنباكو ، از مشاغل مهم پردرآمد به حساب مىآمد و از جهت همان درآمد سرشار آن نيز بود كه دولت آن را در اختيار و انحصار خود درآورد كه اگر حافظه اشتباه نكرده باشد اولين شغلى بود كه از اختيار مردم خارج شده به دولت منتقل گرديد يا دومين كه اولين را قند و شكر اعلام كرده بود .\r\n\r\nتوتون و تنباكو\r\nاين تجارت به انواع صورت مىگرفت كه يا برگ توتون و تنباكو را از رعيت پيشخريد كرده سر محصول تحويل مىگرفتند و يا بوسيله حق العمل كار و واسطه خريدارى و جمع‌آورى شده حمل مىگرديد . فروش آن بمصرف‌كننده نيز به دو نوع صورت مىگرفت كه يا برگ سالم آن عرضه مىشد و يا آن را پرورده بوسيله كاردهاى مخصوص مانند رشته بريده خشك نموده نمك به آن پاشيده در كيسه‌ها\r\n\r\n\r\n","description":"","footnote":"\r\nميخواهد و آنها پيش خدا مسؤول ميباشند ! همچنين بود « تكه همسايگى » در خانه‌ها كه از غذاى خود براى يكديگر مىفرستادند ، على الخصوص اگر غذاى هوس‌انگيز يا بوبرنگ‌دار مىپختند ، كه زيادتر بچه‌ها و آبستن‌ها و بيماران را در نظر مىگرفتند و مىگفتند اگر بچه باشد نطفه‌اش مىريزد يا روحش مىپرد و اگر آبستن باشد بچه‌اش مىافتد و اگر بيمار باشد مرضش سخت مىشود و يا شايد هم كه شفايش در آن باشد . رسمى قابل ستايش كه زيادتر از همه توليد دوستى و صفا و مودت مينمود .\r\n","page_name":" 443 ","page_number":447},
  {"content":"\r\n\r\nمىريختند و ( سير ) و ( نيمسير ) و ( من ) و ( چارك ) مىفروختند . زدن نمك براى آن بود كه از فساد و گندزدگى آن جلوگيرى شود و طعمى مطبوع پيدا نمايد ، اما زيادتر از جهت آن كه بر وزنش بيفزايد و جنبهء تجارتى كه نمك خروارى سه قران بجاى تنباكوى يك من سه قران به فروش مىرفت داشته باشد . نوع ويژهء آن نيز بود كه گرانتر به فروش مىرفت ، به اين صورت كه نبريدهء آن را مصرف‌كننده خود برده طبق سليقه پرورده تربيت مىنمود و اين از برگهاى دست‌چين سوا كرده بود كه تا يك من چهار قران به فروش مىرسيد و براى اين كار هر كس هم قاعده‌اى مخصوص به خود داشته كه يكى آن را كمى آب نمك زده مىخواباند و يكى آن را نيم‌كوب كرده با آب چاى مىخيساند و بعضى جهت رفع گرمى و خشكى آن آن را شسته با برگ گشنيز خشك مخلوط مىكردند و قليلى هم كه جهت نشئه زيادتر آن را در شراب مىخيساندند يا با شراب نم‌زده بعد مصرف مىكردند و بريده‌هاى نازكتر آن كه از برگهاى لطيف‌تر حاصل مىشد به صورت توتون سيگار درمىآمد .\r\nخاكه‌هاى تنباكو و كوبيدهء ساق و برگ آن توتون بود كه به مصرف چپق مىرسيد و اين امتعه در فروشگاههاى بزرگ مانند همين توتون‌فروشى حاج غلامحسين توتونى در گونىها و جانخانى « 69 » ها كنار ديوارها دسته شده ، و ساخته و آمادهء آنها را در گونىهاى كوچك سه منى و پنج منى و كيسه‌هاى كوچك مخصوص بنام ( گيروانكه ) « 70 » در قفسه‌ها و پيشخوان‌ها مرتب گرديده در معرض فروش قرار مىگرفت . نوع صحيح اين تجارت آن بود كه برگ توتون و تنباكو را دست اول خريده مرغوب و نامرغوب كرده در اختيار فروشندگان دست دوم و مصرف‌كننده بگذارند و نوع غير صحيح و مغشوش آن اينكه بطوريكه گفته شد هر چه بيشتر آب نمك غليظ و كوبيده‌ى برگ خشك درختان ، كه بهتر از همه ، برگ درخت چنار بود . و خاك اره و خاك كاه و مثل آن داخل ميكردند و بعد از همه ( پهن ) « مدفوع اسب » كه بعد از برگ چنار بهتر از آن بوده ، رنگ شبيه توتون روشن داشت و با آن تطبيق مينمود .\r\n\r\n\r\n","description":"","footnote":"\r\n( 69 ) . ظرفى مانند جوال اما به چند برابر آن از جنس پشم يا پنبه يا علف جهت حمل بارهاى پوك سبك - وزن مانند كاه ، سوخت و پهن .\r\n( 70 ) . پاكت يا كيسه يا ظرفى كه حدود دوازده سير محتوى داشته باشد .\r\n","page_name":" 444 ","page_number":448},
  {"content":"\r\n\r\nمادهء خام اين متاع از اطراف مملكت به تهران مىآمد و در اينجا ساخته و آماده شده بنام خود آن شهر ناميده مىشد ، مانند توتون و تنباكوى كاشان ، شيراز ، اصفهان ، هكّان ، همدان كه بهترين آنها توتون و تنباكوى كاشان و شيراز و هكّان بود كه در درجهء اول بشمار مىآمد و توتون و تنباكوهاى متفرقه امثال شهرى ، اصفهانى ، شاهرودى ، خوانسارى ، مشهدى و كردى كه غير متعارف بوده طالبان محدود داشت و آمار و بسته‌بندى شده جهت اهالى خود آن محل صادر ميگرديد .\r\nبسته‌هاى آن ، بعد از گيروانكه ، پاكت‌هاى يك سيرى و دو سير و نيمى و پنجسيرى بود كه خوب و بد و وسط آن بنامهاى « يك » و « دو » و « سه » ناميده مىشد و نشانه و علامتهائى هم مانند چپق و قليان و اسب و گربه و تصوير تهيه‌كننده بر آنها چسبانده شده يا بر پاكتهايشان چاپ مىگرديد .\r\nتوتون چپق و توتون سيگار و تنباكو همه با دست تهيه مىشد كه وسيله كارد و چاقو بريده توسط دنگ « 71 » كوبيده شده به پاكتها مىرفت ، تا اواخر كه در اثر زياد شدن مصرف سيگار سرمايه‌داران اين كار كارخانه‌هائى دستى و پائى و موتورى جهت برش توتون و پيچيدن سيگار و تهيه ( گيرز ) وارد كرده ماشين را به خدمت آوردند كه در تشكيل انحصار دخانيات ماشينهاى آنها نيز وسيله دولت خريدارى شده به ادارهء دخانيات خيابان قزوين حمل گرديد و از كاركنان و صاحبان آنها هر كس كه مايل شد به كارمندى آن درآمد .\r\nاين دومين بار بود كه توتون و تنباكو به انحصار دولت درمىآمد ، بار اول در سالهاى قبل از مشروطه ، در زمان ناصر الدين شاه بود كه در اختيار كمپانى انگليسى قرار گرفت و به فتواى علماى وقت مانند ميرزاى شيرازى و ميرزا حسن آشتيانى تحريم گرديد و بارى در اين نوبت كه در اختيار دولت قرار گرفته بىسر و صدا غائلهء آن خاتمه پذيرفت .\r\n\r\n\r\n","description":"","footnote":"\r\n( 71 ) . وسيله كوبيدن ، ابزار نمك‌كوبى و برنج‌كوبى : تخماقى را بر سر تختهء كلفتى نصب مىكردند و وسط آن را ميله‌اى گذرانده كسى پا بر آن مىفشرد و الاكلنگ‌وار سر تخماق دارش بالا مىآمد و با برداشتن پا فرود آمده در هاونى كه در زير داشت مىنشست و كوبيدنى را كوبيده نرم مينمود . (\r\n گر نماز و روزه‌ات رهبر بدى - * دنگ هر رزاز پيغمبر شدى \r\n) .\r\n","page_name":" 445 ","page_number":449},
  {"content":"\r\n\r\n\r\nتحريم تنباكو\r\nدر تحريم تنباكوى زمان ناصر الدينشاه و لغو قرارداد آن با كمپانى انگليسى روايات فراوانى در افواه بود ، از جمله اين كه چون ناصر الدينشاه از هر طرف تحت فشار ابطال آن قرار گرفته ، خود نيز آن را مضر تشخيص مىدهد و از طرفى هم در نكوهش مردم آبروى پادشاهى خود در خطر مىبيند و راهها را از هر سو بجانب خود مسدود مينگرد ، درباره‌اش با دامادش امام جمعه خلوت مينمايد و طول نميكشد كه خبر تلگرافى از قول ميرزاى شيرازى از عراق در تحريم آن در مضمون ( از اين تاريخ استعمال تنباكو در حكم مبارزه با امام زمان مىباشد ) شايع مىشود ، و سر و صداها و غوغا ، بلواها به راه افتاده مردم شورش كرده در حدى كه عده‌اى هجوم به ارك سلطنتى برده به درخواست لغوش نردبان‌ها گذارده از در و ديوارهاى ارك براى به زير كشيدن شاه از تخت بالا رفته ، در واقعه‌اش نزديك به چهل نفر و به گفتهء بعضى زيادتر از آن كشته ميشوند و نتيجه اين كه چون قراردادش جنبهء مخالف مردم يعنى ( ملت ) پيدا مىكند ، با پرداخت خسارت باطل مىشود .\r\nاما نكتهء باريك آن اين كه بعد از ملاقات امام جمعه و شاه كه محتواى مذاكراتشان معلوم نشد امام جمعه نزد ميرزاى آشتيانى رفته ، بعد از آن خبر تلگراف ميرسد و بلافاصله دسته‌هائى از طرفداران سه پيشواى فوق الذكر مانند امام جمعه و حاج ملا على و ميرزاى آشتيانى به راه افتاده پيش قدم شورش ميشوند ، در اين نتيجه كه ميگفتند در اصل ميرزاى شيرازى از تلگراف و وقوع اتفاقات پس از آن بىاطلاع و در مخالفت به آن در امر انجام شده قرار مىگيرد ، چنانچه رفع حرمت آن از طرف علماى مركز صورت ميگيرد .\r\nاما جداى از همه و اين كه چگونه و به چه صورت قرارداد لغو مىشود ، اين امر غير قابل انكار كه وسيلهء علما و مراجع مذهبى اين كار صورت ميپذيرد ، و بينش شاه بر اهميت و كارسازى علما و قبولى مردم از پيشوايان مذهبى و اين كه تا چه حد به ايشان احترام ميگذارده ايشان حرف‌شنوى و پيروى و اطاعت داشته‌اند ، در اين شاهد كه با يك تلگراف مجعول يا درست ، و جواب استفتاء كسى كه ( من از استعمال توتون و تنباكو خوددارى ميكنم ) اهالى قليان‌ها را\r\n\r\n","description":"","footnote":"","page_name":" 446 ","page_number":450},
  {"content":"\r\n\r\nشكسته ، تجار تنباكوهاى خود را سوزانده حتى مردم دور افتاده‌ترين مناطق كشور از استعمال آن خوددارى مىكنند و بر نفى آن تا لغو قرارداد كه دو ماه و اندى به طول مىانجامد مقاومت مىورزند ، تا آنجا كه چون ناصر الدينشاه از نزديكترين همسرانش طلب قليان مىكند او از دستور سرپيچيده ، از آوردن امتناع مينمايد و چون شاه متغير شده ميگويد : چه كسى قليان آوردن ترا براى من حرام كرده ؟\r\nجواب ميدهد همان كسى كه مرا به تو حلال كرده است ! و در اين مورد چون كسى سر زده وارد تون حمامى مىشود و تون‌تاب را مىبيند كه چپق مىكشد و به او اعتراض مىكند ، تون‌تاب قسم مىخورد كه توتون سر چپقش از همين پهن سوخت زير تون مىباشد و حرفش به آخر نرسيده از وحشت قالب تهى مىكند .\r\nديگر استقامت مردم در مقابله با نفوذ بيگانه و داشتن ذكاوت و دور انديشى زعما كه بيگانه در هر جهت بيگانه و دشمن مىباشد و گربه براى رضاى خدا موش نمىگيرد كه بايد مانع ورود و دخالت آنها در امور باشند ؛ در اين گواه كه در غوغاى تنباكوئى « 72 » به مردم ياد داده بودند كه مىگفتند « شاه اختيار دود و دم مردم را به اجنبى داده است و فرداست كه تا دودى از آشپزخانهء كسى بلند مىشود فرنگى آمده مطالبه‌ى ماليات مىكند ! لغو قراردادى كه سياست‌بافان قتل ناصر الدينشاه را مرتبط با آن دانستند .\r\nو در بين اظهارنظرها و شايعات يكى هم اين كه بلواى تنباكو را خود انگليسىها راه انداخته تا نفوذ و قدرت علما را در ميان مردم تخمين بزنند و بايد منتظر عاقبتش نشست و در ماجراى مشروطه كه باد به غبغب انداخته حقيقت پيشبينىشان به رخ اين و آن ميكشيدند !\r\n\r\nسيگارفروشى\r\nوابسته به شغل توتون‌فروشى و تنباكوفروشى يكى هم سيگارفروشى و سيگارپيچى بود كه دكانهاى مخصوصى براى آن در هر گوشه و كنار داير و\r\n\r\n\r\n","description":"","footnote":"\r\n( 72 ) . هر واقعه‌اى ماده تاريخى مىشد كه آن سال با آن واقعه شناخته مىشد . مثل سال قحطى - سال مشمشه - سال وبائى - سال بادسام - سال تنباكوئى و اين مبنايى بود براى دانستن سال ولادت فرزندان يا شروع و خاتمه كار و امرى مانند ازدواج و مرگ و مثل آن .\r\n","page_name":" 447 ","page_number":451},
  {"content":"\r\n\r\nفروشنده‌اى پاى بساط و جعبهء آئينهء جلو دكان آن مشغول فروشندگى و عده‌اى در عقب دكان سيگارپيچى مىكردند .\r\nسيگارفروش و سيگارپيچ معمولا از پسران نورس ميان ده ، دوازده تا هفده هجده سالهء خوش بر و رو انتخاب مىشد و شوخ و شنگ‌ترينشان را پاى بساط براى فروشندگى مىگذاشتند و به ريش رسيده‌ها و از ريخت افتاده‌هايشان كه سيگار را در خانه پيچيده دانه شمار و هزارى به دكاندارها مىفروختند . امتعهء دكانهاى سيگارفروشى ، لوازم و مواد توتونى ، مانند انواع گيروانكه‌هاى توتون و چپق و سيگار با علامتهاى مختلف و ( گيرز ) « 73 » و تنباكو و اقسام سيگارهاى ساده و ( مشتوك ) « 74 » دار و چاپ‌دار و بىچاپ « 75 » سرنقره‌اى و سرطلائى « 76 » و زينت قفسه‌ها و جعبه آئينه‌هايشان ( جين ) « 77 » هاى كبريت و چوب سيگارهاى بلند و كوتاه سر و ته برنج و نقره و قوطىهاى سيگار و چوب چپق‌هاى جوراجور كلفت و نازك و بلند و كوتاه جيبى و مجلسى از چوبهاى كهور « 78 » و آبنوس « 79 » و آلبالو و كنار « 80 » و كيكوم « 81 » و امثال آن با سر و ته نقره و طلا ، همراه سرهاى چينى و گلى و چوب و سيخ‌هاى « 82 » زنجيردار و بىزنجير آهن و برنج و نقره و جاكبريتىهاى طلا و نقره « 83 » و كيسه توتون‌هاى ساده و مخمل و ترمهء زرىدوزى شده و قاليچهء ريزباف در حد\r\n\r\n\r\n","description":"","footnote":"\r\n( 73 ) . كاغذ سيگار آماده شده كه لبه‌هايش بوسيله ماشين چسبيده شده باشد .\r\n( 74 ) . پنبه يا كاغذ سستى كه در ته سيگار براى گرفتن جرم توتون كه امروزه به آن فيلتر ميگويند .\r\n( 75 ) . سيگارهاى اعلا را سازندگان آن از خود ماركهائى ميزدند .\r\n( 76 ) . سر كاغذ سيگارها را وسيله چاپ اكليل سفيد و زرد زينت ميكردند .\r\n( 77 ) . بسته‌هاى دوازده عددى را جين ميگفتند .\r\n( 78 ) . چوبهاى سخت سنگين خوش نقشى از ريشه درخت كهور .\r\n( 79 ) . چوب سياه سفت و سنگينى از درختى بنام آبنوس كه از بلاد هندوستان ميآوردند .\r\n( 80 ) . چوب درخت سدر .\r\n( 81 ) . چوبى جنگلى كه در بعضى از آنها نقش‌هائى از حيوانات ظاهر ميشد و گفته ميشد كه از خاصيت درختش اينست كه چون در فصل بهار جانورى از كنار آن بگذرد يا از آن بالا رود عكس آن را جذب مىكند و چون تراشيده و پرداخت و روغن خورده و كهنه شود عكسها در آن ظاهر ميشوند و نقش‌دارهاى آن داراى ارزش بيشترى بود .\r\n( 82 ) . سيخى به ضخامت ميخ مفتولى و چوب كبريت از آهن يا نقره يا طلا .\r\n( 83 ) . قوطىئى از فلز كه كبريت را جهت حفاظت از شكسته شدن در آن ميگذاردند . دو طرف آن براى كشيدن كبريت درآورده شده بود و پشت و روى آن را حكاكى و تذهيب ميكردند .\r\n","page_name":" 448 ","page_number":452},
  {"content":"\r\n\r\nفاستونى و مخمل كه به تناسب قيمت در ستونهاى قفسه و پشت شيشه‌ها و داخل جعبه آئينه‌ها قرار مىدادند ؛ همچنين جعبه‌هائى مستطيل ، به عرض قد سيگار و طول بيست سى سانت ، تمامى و از چهار طرف شيشه كه سيگارهاى خرده‌فروشى را در آنها ريخته جلو دست يا روى جعبهء آئينه براى خرده‌فروشى قرار ميدادند .\r\n\r\nملاحظات مشترى\r\nبا بودن بسته‌هاى حاضر از ده‌تائى به بالا باز مشترى ترجيح ميداد كه سيگار را دانه‌شمار تحويل بگيرد ، چه اولا به فروشنده اعتماد نداشت كه بسته‌هايش صحيح و درست باشد و ديگر آنكه بتواند سفت و شل و سرپر و سرخالى آنها را امتحان كرده عيب‌دارهايشان را پس داده سالم و مطابق سليقه دريافت بكند ، ديگر اينكه مراجعان دكانهاى سيگارفروشى كه غالبا از مردمان چشم‌چران نظربازى بوده با اين وسيله ميخواستند وقت بيشترى در مكالمه داشته سود روحى زيادترى از فروشنده زيبارو برده باشند و چه بسيار هم كه در اين داد و گرفت‌هاى سيگار جهت تعويض و غيره دست و پنجهء فروشنده را لمس و مس نموده در شرايط مساعدتر تا فشردن لب و گونه در حظ جسم و بصر پيشرفت ميكردند ، و در اين شرايط بود كه سيگارفروشىئى بيشتر ميتوانست مشترى و فروش داشته باشد كه فروشندهء خوش‌خلق‌تر و خوش‌برخوردتر داشته باشد !\r\n\r\nسيگارپيچى\r\nطريقهء سيگارپيچى اين بود كه چند نفر به تعداد لزوم و خورند فروش دكان در اطراف ميز بلند درازى بر روى چهارپايه نشسته هر يك مقدارى توتون آماده ، كه جلو هر كدامشان كپه شده بود ، به اندازهء سيگار در ( كاغذ لول ) « 84 » باريك نموده در كف دستهايشان لول كرده گيرزى را كه بريده و آماده نزديكشان بود برداشته به آن فوتى دميده دهانه‌اش را باز و سر كاغذ لول را داخل گيرز كرده چوب باريكى\r\n\r\n\r\n","description":"","footnote":"\r\n( 84 ) . كاغذى مخصوص سيگارپيچى از جنس مخصوص مثل پوست آهو كه حتى در هزاران بار باز كردن و لول كردن عيب نكرده ، سالها مورد استفاده قرار ميگرفت .\r\n","page_name":" 449 ","page_number":453},
  {"content":"\r\n\r\nبه اندازهء يك وجب كه مخصوص اين كار بود به ته كاغذ لول فرو برده با يك فشار توتون را به طرف گيرز رانده كاغذ لول را بيرون ميكشيدند و بعد از هر پانصد و هزار سيگار توتونهاى اضافى را كه از سر و ته كاغذ سيگار بيرون مانده بود با قيچى بريده سيگار آماده را در جاسيگارى كه جعبه‌هاى چوبىئى شبيه جاسيگارىهاى شيشه‌اى سابق الذكر بود ريخته هر ظهر و شب شمرده تحويل استادكار ميدادند و او در بسته‌هاى مختلف بسته‌بندى كرده مارك چسبانى و صورت بازار مينمود .\r\nاجرت اين عمل « كاركردى » و هزارى معلوم ميشد و مزد هر هزار سيگار به نسبت خوبى و بدى و مشتوك‌دارى و بىمشتوكى از چهار شاهى تا شش شاهى بود كه هر هزار خود آن هم از يك تومان تا پانزده قران به فروش ميرسيد و در خرده‌فروشى ده درصد به آن اضافه شده هر بيست سيگار پنج تا هفت شاهى تحويل مشترى ميگرديد .\r\nاواخر سيگارفروش‌هائى هم پيدا شده بودند كه سيگارها را ده‌تائى و بيست‌تائى كرده در كاغذهاى زرورق و طلائى و مانند آن بسته‌بندى كرده با چاپ‌هائى مانند طوطى و مرغ و ميمون و گربه معرفى ميكردند و اين از آنجهت بود كه يكنفر روسى به نام ( يوسف اف ) از روسيه سيگارهاى گربه‌نشان وارد كرده مورد توجه قرار گرفته بود و هر كس به تقليد از او كاغذ بسته‌هاى سيگار خود را شبيه او ساخته بود كه از آن جمله يكى كار وقاحت تقليد را به جائى رسانيد كه عين همان چاپ يوسف اف را گراور نموده بود ، مگر سر دم گربه‌اش كه خلاف گربه يوسف‌اف به طرف پائين آمده بود و كار به شكايت كارخانه و ادعاى خسارت رسيده دعوا به عدليه و وكيل‌كشى ميرسد و تنها بالا و پائين دم گربه‌ها بوده كه وسيله نجات مدعى عليه مىشود .\r\nكاغذ سيگارهائى هم مانند دفترچه بنام « گيرز » در بسته‌هاى صد برگى به قيمت دسته‌اى يكشاهى در دسترس بود كه مردم محتاط كه مىخواستند سيگار مطمئن مصرف كنند از آن استفاده كرده خود سيگار مىپيچيدند . سيگارى شبيه كله‌قند با سر شيپورى و ته باريك كه بر سر چوب سيگار مىزدند ، با اين خواص كه هم ارزانتر تمام مىشد و هم تر و خشك و سفت و شل آن با سليقهء كشنده\r\n\r\n","description":"","footnote":"","page_name":" 450 ","page_number":454},
  {"content":"\r\n\r\nمعلوم مىگرديد و هم آماده نبود تا متوقعان سيگارى كه عادت بخريد سيگار از جيب خود نداشتند و جلو هر كس انگشتان دستشان مانند دو شاخهء بته‌گذارى « 85 » دراز بود توقع نمايند ؛ اضافه بر رعايت سلامت بدن كه كمتر مصرف شده هر آن در اختيار قرار نمىگرفت ، بعلاوه لذت پيچيدن آن كه با آداب خاصى قوطى سيگار را از جيب درآورده توتون را با طمأنينه در ميان گيرز خوابانده آن را لول و كله‌شيپورى كرده ، با لعاب زبان درز كاغذ آن را بهم چسبانده بر سر چوب سيگار كه آن را فوت فوت كرده يا با كاغذ لوله كرده تميز مىكردند گذارده كبريت مىزدند .\r\n\r\nقضيهء كبريت\r\nاگر سيگاركش‌هائى بودند كه هميشه كبريتشان در قوطى سيگارشان بود سيگاركش‌هائى هم بودند كه اگر سيگار هم ميخريدند كبريتش را نمىخريدند چنان كه گوئى براى آن كار التزام داده‌اند و سيگار را به كنج لب قرار ميدادند و جلو هر كس صورت را براى كبريت جلو مىبردند و دائما آتش چپق و سر قليان هر چپق‌كش و قليان‌كش و آتش دستگاه هر پزنده و قهوه‌چى بود كه مورد حاجت سيگار به لب‌هاى بىكبريت قرار مىگرفت . منشا اين عمل هم از آنجا بود كه در قهوه‌خانه‌ها براى احترام به مشترى ، ( سر چاق‌كن ) « 86 » آتش‌هائى پولك‌مانند كه از ذغال تراشيده و آماده كرده بودند براى چپق‌كش‌ها حاضر داشت كه به مجرد چاق كردن سر چپق جهت احترام با انبر آورده به سر چپقشان ميگذاشت و همان شده بود كه عادت كبريت خريدن را از اهل دخان دور ساخته بود ، اگر چه در خانه‌ها هم كمتر كبريت خريده ميشد و هميشه از همدگر ميگرفتند و آتش اجاق هر كس كه جلوتر روشن مىشد آتشى بود كه همه اهل خانه بجاى كبريت از آن استفاده ميكردند « 87 » تا كم كم كه با بهتر شدن وضع مالى مردم و در دهان افتادن اين مسئله\r\n\r\n\r\n","description":"","footnote":"\r\n( 85 ) . دو شاخه‌اى از آهن با دسته‌اى از چوب كه با آن بته به تنور سنگكى مىگذاردند و اين كنايه‌اى بود براى سيگاريهاى بىسيگارى كه براى تمناى سيگار انگشت جلو اين و آن ميگشودند .\r\n( 86 ) . قليان‌چاق‌كن . كارگرى متصدى چاق كردن قليان در تمام قهوه‌خانه كه از مسن‌ترين كارگران قهوه‌خانه بود و به او « خليفه » ميگفتند .\r\n( 87 ) .\r\n آتش از خانهء همسايهء درويش مخواه * كانچه از روزن او ميگذرد دود دل است \r\n","page_name":" 451 ","page_number":455},
  {"content":"\r\n\r\nكه آتش از سيگار و قليان و چپق كسى گرفتن بمثابهء دشنام دادن به او مىباشد و اين تعريف كه عربها آن را بزرگترين توهين دانسته شكم كسى را كه سيگار با سر قليانشان آتش كند پاره ميكنند اين عادت به فراموشى گرائيد و فقط منحصر به آدم‌لخت‌كنها و جيب‌برهاى شبانه شد كه با ( داداش كبريت‌دارى ) گفتن جلو مردم را گرفته به آنها ميآويختند .\r\nعمله ، اكره‌ها و روستائيان هم كه كبريت گدائى نميكردند پول هم براى آن نميدادند كه هنوز در سنت ديرينه باقى مانده از سنگ چخماق استفاده ميكردند و آن دو سنگ آتش‌زا بود كه بر هم زده از آن جرقه بيرون ميآمد كه آن را نزديك پنبه نگاه داشته ، پنبهء مشتعل را بر سر چپق مىگرفتند و يا با آن آتش ميگيراندند و جلو افتاده‌ها يعنى از دهاتىگرى بيرون آمده‌ها ذره‌بينى در جيب داشتند كه آن را روزها « به شرط آفتابى بودن » جلو خورشيد گرفته سيگار و چپق و اجاق و غيره را با آن روشن مىكردند .\r\nعمله‌ها از سنگ چخماق زيادتر از آن جهت استفاده ميكردند كه از زير كار در رفته وقت بگذرانند تا آنجا كه از جريان كار آنها نمايشنامهء كوتاهى هم تهيه شده بود كه عملهء تركى را نشان ميداد كه اجازهء چپق كشيدن مىگيرد و چپق را چاق كرده ، كنار ديوار ميگذارد و پنبه را گلوله نموده آماده ميسازد و شروع بزدن سنگ چخماق مىكند و يك ربع ساعت و زيادتر سنگها را بهم مىزند ، اما نه بطوريكه از آن توليد جرقه و آتش بشود تا آخر كه بىاختيار از سنگ ، جرقه جهيده به پنبه مىخورد و چون مشاهده مىكند كه پنبه آتش گرفته الانست كه بايد چپق را آتش زده كشيده بسر كار برگردد با عصبانيت چنان كه از روشن شدن پنبه اظهار ناراحتى مىكند تفى به پنبه انداخته تركى فارسى شروع به دشنام دادن نموده كه : ( تف ! پدى سوخته‌ى گت ورن ، تف تف ! ) و پنبه را خاموش كرده مجددا مشغول زدن چخماق مىشود .\r\nمطلب سيگار و دخانيات را در متعلقات آن باينجا ختم ميكنيم كه سيگار بازارى چند عيب و حسن ميتوانست داشته باشد : 1 . نامرغوبى توتون و گيرز كه\r\n\r\n","description":"","footnote":"","page_name":" 452 ","page_number":456},
  {"content":"\r\n\r\nموجب سرفه ميگرديد 2 . تقلب در پيچيدن سيگار كه دو سر آن را كمى توتون خوب به كار برده وسط آن را توتون بد و نامرغوب ميزدند 3 . شلى آن كه زود دود شده تمام ميگرديد 4 . سفتى آن كه شاگرد به استاد لج كرده توتون فشرده كار كرده بود و به اين زودىها روشن نشده دودش بيرون نميامد و نفس مىبرد و دود نميداد تا آخر خاموش ميگرديد كه بايد براى هر پك يك مرتبه كبريت بكشند 5 . بد پيچيدن آن كه از يك طرف سوخته پائين ميامد كه بايد دائم طرف بسوز آن را تف‌مالى نمايند و مسئلهء مهم‌تر درباره آن كه سيگار براى اعيان و رجال و شاهزاده‌ها و مردان و زنان جاافتاده و از سى و چهل سال به بالا بود و هيچ زن و مرد كم سن و سالى آن را استعمال نمينمود مگر آنكه خواسته باشد بگويد هرزه و خودفروش و اهل معامله مىباشد ، تا آنجا كه تنها راهنماى لاطيان و خانم‌بازها بود كه ببينند پسرى يا زنى سيگار كنار لب داشته يا نداشته باشد . « 88 »\r\n\r\nكلاه‌مالى\r\nبعد از توتون‌فروشى حاج غلامحسين يكى هم كلاه مالى مشهدى رجب بود كه در بازار كفاشها ( بر ) خورده بود و اگر چه اين دكان در ميان اين بازار نامتناسب ميآمد اما كاملا هم حساب شده و از روى بينش معلوم شده بود ؛ چه بازار كفاشها جنب بازار دوخته‌فروشها قرار داشت كه مشترى ابتدا رخت و لباس خود را ابتياع ميكرد و سپس به تهيه كفش مىپرداخت و در جوار كفش هم بود كه كلاه خود را ميخريد و از اين رو كلاه‌مالى مشهدى رجب در حد خود داراى رونقى بود تا آنجا كه كم كم دو كلاه‌دوز و كلاه‌فروش ديگر هم كه كلاه پوستى و كلاه مقوائى « 89 » ميدوختند در آن بازار دكان گرفتند و براى ديگران نيز جاى پائى گشوده شد .\r\n\r\n\r\n","description":"","footnote":"\r\n( 88 ) . اين كلمات كه ربطش معلوم نبود ، شعرگونه درباره سيگار خوانده ميشد : جان من خوشى ؟ خوش باش ! سيگار كشى ؟ خوش باش ! خيلى جاكشى ؟ خوش باش ! پس با هم خوشيم ، خوش باش !\r\n( 89 ) . كلاهى با اسكلتى از مقوا كه روى آن را پارچه كشيده ، داخلش را آستر و زقره ميكردند ، معمولا جنس پارچهء اين كلاه از ماهوت و رنگش سياه انتخاب ميشد .\r\n","page_name":" 453 ","page_number":457},
  {"content":"\r\n\r\n\r\nاهميت كلاه\r\nمقدمتا لازم است گفته شود در آن زمان كلاه از براى مرد بمنزلهء چادر و پوشش براى زن به حساب ميآمد و به همان صورت كه غير ممكن بود زنى بدون ساتر در انظار ظاهر شود براى مرد نيز بدون كلاه بودن به همان صورت موجب ننگ و سرافكندگى ميآمد ، چه سربرهنگى علاوه بر بىادبى و بىوقارى مطابق روايات معلوم يا مجعول موجب فقر و بىآبروئى و اختلال حواس و ديوانگى ميگرديد كه از آن سخت دورى ميكردند ، چنانچه جز ديوانگان بدون كلاه ديده نميشدند ، در دقتى كه هر آينه استطاعت خريد كلاه هم نميداشتند سر خود با دستمال و شال و مانند آن مىپوشيدند ، اضافه بر آنكه كلاه را نشانهء مردى و مردانگى ميدانستند كه عدم آن نيز به همان صورت موجب بىحرمتى و اهانتشان ميگرديد و به همين سبب هم بود كه شأن هر مردى كه در اجتماع بالا ميگرفت به همان نسبت هم بر طول قامت كلاه خود افزوده و آن را بالاتر ميگذاشت . « 90 » ضمنا مثلى داشتند كه ميگفتند كلاه را براى سرما و گرما نميگذارند و براى شرف و مردى مينهند ، چنانچه يكى از سوگندها به كلاه بود كه ميگفتند « به كلاه مردانه‌ات قسم » و از دشنامهاى غليظ اينكه « اگر چنين و چنان نكنم ، كلاهم را برداشته لچك زنها را بسرم ميكنم » و ديگر اينكه سر را سلطان بدن ميدانستند كه بر سلطان بايد مطابق شأن و منزلت او احترام بگذارند و از اين رو زيادتر از تمام بدن جهت كلاه صرف وجه ميكردند .\r\nديگر حكايتى در اين باره بود كه ميگفتند سلطانى وزيرش را مورد عتاب قرار ميدهد كه كلاهى به مبلغ هزار تومان خريده است و وزير جواب ميدهد :\r\nپادشاه براى خسيس‌ترين عضو خود يعنى آلت سفلاى خويش هزارها تومان صرف ميكنند اگر حقير براى شريف‌ترين اندام خود هزار تومان داده باشم اسراف نكرده خلافى انجام نداده‌ام .\r\nبا اين مقدمات كلاه از لوازم اوليه پوشش هر مرد به حساب ميآمد تا آنجا كه\r\n\r\n\r\n","description":"","footnote":"\r\n( 90 ) . از دشنامهاى كنايه‌اى بود كه چون مردى به زنش سند بد مينهاد يا لكّاته و سوزمونى و پتياره صدايش ميكرد و او ميخواست جوابش را داده باشد و در آن عيب شريكش كند ميگفت : « كلاهت را بالاتر بگذار » يعنى افتخار كن كه زنت نانجيب مىباشد و تو هم نگاهش داشته‌اى !\r\n ره طالبان عقبى كرم است و زهد و تقوا * تو چه از نشان مردى بجز از كلاه دارى ؟ ! \r\n","page_name":" 454 ","page_number":458},
  {"content":"\r\n\r\nدر هنگام خواب نيز با عرقچينى بنام شب كلاه ميخوابيدند و براى روزها در داخل كلاه عرقچينى داشتند كه هر آينه امرى موجب برداشتن كلاهشان شود سرشان برهنه نماند و بدل كلاه چيزى بسر داشته باشند ؛ غير از معتقدات ديگر در اين باره كه بعد از حمام ، اول پوشششان بايد عرقچين باشد كه در غير اين صورت ، نفوس بود كه مورد تهمت واقع ميشوند و هنگام آب خوردن بايد كلاه يا عرقچين بر سر داشته باشند كه بىكلاه آب خوردن را موجب ضعف عقل و حواس و فقدان حافظه ميدانستند ، تا آنجا كه هر آينه مانند داخل حمام و يا موقع نيمه شب كه عرقچين از سرشان كنار افتاده بود و آب ميخواستند بخورند بجاى عرقچين يا كلاه كف دست روى سر ميگذاشتند .\r\nبارى كلاه از ضروريات هر مرد و جنس ذكور بود كه بايد بر سر داشته باشد چنانچه ( چارقد ) « 91 » و ( مقنعه ) « 92 » از واجبات زن و طبقهء نسوان بشمار ميآمد ، در حدى كه در هنگام آبستنى كسان زن قبل از هر چيز در ( سيسمونى ) « 93 » او كلاه و لچك را در نظر ميگرفتند به شهادت اين جمله در تعريف فقر و تهيدستى كه « چندان وسعمان يا وسعم نمىرسد كه بايد عوض كلاه پوست هندوانه سر بچه‌هايم بگذارم ! »\r\n\r\nكلاه نمدى\r\nدكان مشهدى رجب كه مانند ساير دكاكين اين بازار « 94 » بلندتر از زمين و كرسىدار بود چندين طاقچه چوبى و گچى و تخته‌اى سردستى كه خود دو ميخ بلند يا دو تكه چوب بر ديوار كوبيده تخته برويش انداخته بود داشت كه كلاههاى ساخته را بر روى آنها مىچيد و ميگذاشت و وسط دكانش سينى بزرگ مسى توگودى بر\r\n\r\n\r\n","description":"","footnote":"\r\n( 91 ) . پوشش لچكى يا مثلثى براى سر .\r\n( 92 ) . پارچه سفيدى كه وسطش را اندازه صورت درآورده باشند . اين سرپوش براى اداى نماز به كار مىرفت كه زير چادر بر سر ميكردند و دستكهاى آن را كه بند يا كش بود به پس سر مىانداختند و سربندى بود كه موهاى سر را مىپوشانيد و فقط گردى صورت از آن بيرون مىماند .\r\n( 93 ) . لباس و لوازم نوزاد .\r\n( 94 ) . مقصود بازار ارسىدوزهاست .\r\n","page_name":" 455 ","page_number":459},
  {"content":"\r\n\r\nروى اجاق جاسازى شده بود كه همواره مقدارى آب صابون از وسط آن بخار مينمود و خود و كارگرش به دو طرف آن نشسته كلاه مىماليدند .\r\nكلاههاى نمدى از حيث شكل و جنس و قيمت به انواع بود و از آن جمله بود : ( كلاه نمدى ) - كلاه لبه كوتاهى شبيه عرقچين كه تا شده به روى هم ميخوابيد و ارزانتر از همه عرضه ميگرديد . « 95 » ( كلاه حسن‌بگى ) با لبه‌اى بلندتر كه لعاب خورده شق و رق به صورت نصف هندوانه ساخته ميشد . كلاه ( نيمچه بختيارى ) كه شبيه حسن‌بگى با لبه‌اى جمع‌تر و فرمى زيباتر تهيه ميگرديد . ( كلاه فراشى ) كه از آن درازتر و استوانه‌شكل ساخته ميشد . ( كلاه بختيارى ) كه قسمت بالاى آن پهن و هر چه به دهانه ميرسيد جمع‌تر ميگرديد . ( كلاه تخم‌مرغى ) شبيه نصف تخم‌مرغ ، و دو سه نوع ديگر ميان اين اقسام كه رفع ايراد مشترىهاى ايرادى نمايد و مجموع اين كلاهها از سه رنگ قهوه‌اى و سياه و سرخ جگرى تهيه ميشد كه مرغوب‌ترين آنها رنگ قهوه‌اى بود كه در تركيب « نيمچه بختيارى » كسبه و داش‌مشدىها بسر ميگذاشتند و بعد از اينها كلاه ( فينه ) كه از رنگهاى قرمز و سياه درست ميشد و منگوله از بالايش آويخته دور آن شال سبز يا سياه بسته ميشد كه نوحه‌خوانها و مداح‌ها و با عمامه‌ى شير و شكرى ، بعضى تجار بسر ميگذاشتند .\r\nقيمت اين كلاهها از پنج شش شاهى تا دو قران و دو ريال بود كه اعلاى آن از كرك خالص ساخته شهرى پسند گفته ميشد و داش‌مشدىها مشترى آن بودند . كلاههاى ديگرى با قيمت‌هاى بالاتر نيز بود كه هر يك طالبانى مخصوص به خود داشته سفارشى تهيه ميگرديد .\r\n\r\nكلاه پوستى\r\nبعد از كلاه نمدى كلاه پوستى بود كه آن نيز به شكل‌هاى مختلف دوخته و تهيه\r\n\r\n\r\n","description":"","footnote":"\r\n( 95 ) . كلاهى بود كه به غير از خاصيت طبيعى ، فايده‌اى طبى هم از آن مترتب بود و به درد معالجهء پستانهائى كه از سرماخوردگى درد گرفته بود مىخورد كه آن را روى پستان مىگذاشتند يعنى پستان را داخل آن كرده مىبستند و درد را ساكت مينمود ، اين در اثر غير قابل نفوذ بودن هوا در آن بود كه سبب توليد حرارت در پستان و در نتيجه رفع درد آن مىكرد .\r\n","page_name":" 456 ","page_number":460},
  {"content":"\r\n\r\nميگرديد .\r\nاول : كلاه پوستى معمولى كه اسكلت آن از مقوا بود و روى آن پوست كشيده شده سقفش را مخمل يا ماهوت نموده داخلش را آستر و ( زقره ) « 96 » ميكردند . دوم : كلاه تاجرانه ، كمى بلندتر با پوست‌هاى بهتر و پشم كوتاه كه موى آن را چين و شكن ميدادند . سوم : كلاه بىسقف و بىاسكلت ، از آستر و رويهء فقط كه از دو طرف گوشها به طرف بالا جمع شده سرش با فرورفتگىاى از وسط بهم ميآمد . چهارم : كلاه ك . قاطرى ، مانند كلاه بىسقف ، با قدى بلندتر كه بالايش بهم آمده شكافى در آن بوجود ميآمد . پنجم : كلاه اتابكى به شكل كلاه سابق الذكر در ارتفاع تا دو وجب كه سفارشى فراهم ميگرديد .\r\nاين كلاهها از سه چهار قران تا سه چهار تومان بود ، از پوستهاى مختلف ، مانند پوست گوسفند و بره و ( مرقز ) و پوست بخارا و سنجاب و سمور و غيره كه قيمتشان از گرانى و ارزانى پوستشان معلوم ميگرديد .\r\n\r\nكلاه مقوائى\r\nكلاه مقوائى از جمله كلاههائى بود كه در چند سالهء اخير متداول شده بود و از آن جمله بود كلاه جوجه فكلىها يا كلاه ( قرتى ) ها كه لبه‌اى به پهناى چهار انگشت داشت و طاق آن يك بند انگشت به داخل فرو رفته بود و معمولا جوانهاى كم سن و سال و بچه تاجرها و كم و بيش پسران تن‌فروش جاسنگين بر سر مىگذاشتند و غالبا هم آن را يكور مىنهادند .\r\nديگر از نوع همين كلاه كلاهى از مقوا و ماهوت سياه با ارتفاعى زيادتر و بالائى جمع‌تر و طاق بدون فرورفتگى بود كه ادارىها و منشىها و دفترىها بسر ميگذاشتند و در آخر كلاه وزيرى كه از اين نيز بلندتر و با جنس بهتر دوخته ميشد و مستوفىها و معاونان و وزرا و سلطنه‌ها و دوله‌ها از آن استفاده ميكردند .\r\nاين همان كلاه مقوائى بود كه پيش‌درآمد كلاه پهلوى بود و در زمان ( اتحاد شكل ) « 97 » نقابى بجلو آن دوخته شده به صورت كلاه پهلوى درآمد .\r\n\r\n\r\n","description":"","footnote":"\r\n( 96 ) . نوار مقوائى كه در لبهء داخل كلاه جهت منع رسيدن عرق به كلاه دوخته ميشد .\r\n( 97 ) . اسم قانونى در يكسان شدن لباس مردان كه از مجلس گذشته ، همه ملبس به كت و شلوار شده ، ديگر كلاهها را نيز كنار گذارده كلاه پهلوى سر بنهند .\r\n","page_name":" 457 ","page_number":461},
  {"content":"\r\n\r\nقيمت اين كلاهها نيز از سى شاهى « 98 » دو قران به بالا بود كه مطابق جيب و شأن اشخاص دوخته شده به فروش ميرسيد ، بجز كلاههاى اشرافى كه از جنس‌هاى اعلا تهيه شده قيمت آنها تا دو سه تومان و بالاتر به رضايت طرفين تعيين ميگرديد .\r\n\r\nكلاه پهلوى يا كلاه زوركى !\r\nچون كلاه پهلوى آخرين كلاه آن عصر يعنى خاتم كلاه‌ها گرديد و بر ديگر كلاهها و سرپوشها تفوق گزيد لازم ميآيد دربارهء آن به توضيح زيادتر بپردازم :\r\nاز جمله قوانين عديده‌ى زمان رضا شاه يكى هم قانونى بود كه از مجلس شورا گذشت دائر بر اينكه مردم ايران بايد داراى اتحاد شكل بوده از يك نوع لباس و كلاه استفاده نموده كلاه نقابدار بر سر نهاده البسه و كلاههاى متعدد را كنار بگذارند و مجرى آن اداره نظميه گرديده و در دهات و قصبات امنيه كه مفاد آن را به اجرا درآورده در اين نظر كه مىخواهند براى مملكت آبرو خريده مردم را از آن سر و وضع فلاكت‌بار بيرون آورند و از افتخاراتشان كه از مترقيانه‌ترين قوانين در تحول احوال مىباشد ، بدون در نظر داشتن اصل همان قانون مشروطه‌ى دستاويز قرار داده كه مردم را در احوال شخصى خود آزاد گذاشته بود ! قانونى كه هر چه هم به نظر دستور دهنده و مقنن مفيد تشخيص داده شده بود ، اما شرط قانونى و انسانى و بلكه عقلانى آن اين بود كه نظميه و امنيه مردم را قبلا مطلع و مصوبات آن را گوشزد ساخته اسباب آن را مانند كت و شلوار و كلاه نقاب‌دار فراهم آورند ، اما از آنجا كه به رونويس قوانين استبداد و ساير قوانين ساريهء چند هزار ساله كه كنار آن هم ماده‌اى بنام زورتپان تصويب شده بود ! از همان ساعت اول آژانها و امنيه‌ها در شهرها و دهات بجان مردم افتاده به دردسر و مزاحمت اهالى پرداختند و هر روز بر فشار و تعدى افزودند تا آن را به صورت اهانت و بيحرمتى و زور و نوعى تصفيه حساب درآوردند .\r\n\r\n\r\n","description":"","footnote":"\r\n( 98 ) . يك ريال و نيم .\r\n","page_name":" 458 ","page_number":462},
  {"content":"\r\n\r\nقبائى بر اندام كسى نميديدند كه دامن آن را با قيچى و چاقو نبريده صاحبش را به صورت مرغ دم كل درنياورند و شال و كمربند و عبائى بر پيكر و دوش كسى نمينگريستند كه آن را از هم ندريده ، يا مصادره ننمايند . كلاههاى سابق در زمره اخلالگران و آشوب‌جويان و مخربين كشور و معاندين سلطنت درآمدند كه بايد با بيرحمى هر چه تمامتر سركوب شده آثارشان محو و از صفحه روزگار برشان اندازند و شال و قبا لباده‌هاى پيشين در رديف مرتجعين كه سد راه ترقى و تعالى مملكت گرديده ، بودنشان ننگ و عار بشمار آمده ، بايد نيست و نابود بشوند .\r\nطبق عادت ديرين و سنت و آئين ، ديگر كارگزاران كه دير بيدار شده زود ميخواستند خود را به منزل برسانند ، چه كلاهها كه از سر محترمين برداشته شده به زير پا لگدمال گرديده در گل و لاى و لجن افتاد و چه شب كلاهها و ديگر سرپوش‌ها كه آغشته بكثافات و پليدى گرديده بر سر صاحبانشان گذاشته شد تا كار به عمامه‌هاى تجار و معمرين ، مانند عمامه‌هاى شيرشكرى و سرپيچ و مولوى و دستمال يزدى « 99 » و مانند آن و پس از آن به فينه‌هاى نوحه‌خوانها و عمامه‌هاى سادات و روضه‌خوانها و منبرىها و ائمهء مساجد رسيد و به كشيدن و دريدن قبا ردا و شال و عمامهء اهل علم و محترمين و روحانيان انجاميد .\r\nقوانين يعنى دستوراتى كه از طرف ( نظميه - امنيه ) ميآمد و دستور يعنى امرى كه بايد توسط مأموران بىچون و چرا بمرحله اجرا درآيد و اجرا يعنى آخرين حد ظلم و ستم و جور و جفاى مأموران بمردم كه بايد دقيقه‌اى از آن فروگذار نگردد ، چنانچه قشن غالب و فاتحى بسركوبى ميرود و غلبه و ظفر نيز به معناى آن كه آژان و امنيه بايد فشرده‌ترين رفتار تعدى و تجاوز و بيحرمتى و اهانت و جبر و بدرفتارى را با مردم مرعى بدارد ، در حدى كه بجاى تذكر تحقر و تعسر و بيحرمتى نمايد و بجاى گوشزد ، قباها را دريده عمامه‌ها را به زير پا ماليده زبان بدشنام و ناسزا گشوده هر بىكت و شلوار و غيره كلاه پهلوىدار را در هر مقام و منزلت به زير مشت و لگد انداخته ريششان تراشيده درباره‌شان از هيچ عمل\r\n\r\n\r\n","description":"","footnote":"\r\n( 99 ) . شال و دستمالهائى كه به كمر بسته يا بجاى كلاه يا عمامه ، داش‌مشدىها و زائران و قهوه‌چىها بسر مىپيچيدند .\r\n","page_name":" 459 ","page_number":463},
  {"content":"\r\n\r\nغير انسانى فروگذار ننمايند . « 100 »\r\nدشنام و ناسزا و آب دهان و پس‌گردنى و ريش و سبيل كندن و چوب باتون و ته قنداق تفنگ و شلاق و پنجه پوتين و توسرى براى مردمى كه شب خوابيده صبح محكوم به اتحاد شكل و تعويض لباس و كلاه شده بودند رايگان بود كه ميتوانستند دريافت بكنند و فحش‌هاى چاروادارى و كوچه قجرائى « 101 » از تير و بيل و آلت خر و يابو و دست و پاى قاطر و اسب و ميل زورخانه و تير چراغ برق رايگان براى هر كس كه با مأمورى برخورد نموده ، كلاه نمدى و پوستى و عمامه بر سر و قبا و ردا بر تن داشته باشد .\r\nهمچنين در كشف حجاب زنان در چند سال بعد از اين كه چه مستورگانى را كه سايه بالايشان را كسى نديده بود و همين آژانها چادر و روبنده از سرشان كشيده مكشوف البدن رهايشان نمودند و چه نواميسى كه ظاهر شدن پشت ناخنى از اعضايشان برايشان در حكم زناى محسنه به حساب مىآمد و در برابر ديدگان صدها نامحرم عريان و بىستارشان نموده ، بىآبرويشان ساختند ، تا آنجا كه به دستمال و روسرى آنان نيز ابقا نكرده آن را مخالف دستور تلقى كرده از سرها كشيده ، دريده ، غارت نمودند ، همراه فجايعى كه ذكر آنها در شهامت نگارنده نميباشد ، چه انسانىترين عمل آن اين بود كه در يك روز بيش از هفتصد نفر از مردم كه بمخالفت با كشف حجاب در مسجد گوهرشاد مشهد جمع شده بودند توسط مأمورانى كه عوض كلاه سر ميآورند هدف گلولهء تفنگ و مسلسل قرار گرفته رهسپار ديار عدم گرديدند .\r\nاز اين رو در ابتدا چاره براى خانواده‌هاى اصيل آن بود كه در خانه به روى خود بسته از تردد در كوچه و بازار و خريد و مهمانى و مانند آن خوددارى نمايند ، اما وقتى معارضهء با آن بىنتيجه معلوم شد و اميد سستى و لغو قانون آن به\r\n\r\n\r\n","description":"","footnote":"\r\n( 100 ) . اين نيز از رفتار بچه ولگردهاى كوچه بازار در جهت خفت به كلاه‌نمدى بود كه چون آژانى كلاه يكى را برداشته ميدريد بچه‌ها دنبالش دويده مسخره و ( هو ) ش كرده دست زده ، ميگفتند :\r\n كلاه نمدى پنبه داره ، * توش برينى خنده داره \r\n. و دربارهء عمامه كه با برداشته شدن از سر كسى بچه‌ها هوكنان اين شعر را ميخواندند (\r\n كلم سفيد ، كلم سيا * ، ديگه ور افتاده اينا \r\n) . ( 101 ) . فاحشه‌خانه‌هائى در كوچه قجرها خيابان رى كوچه آبشار .\r\n","page_name":" 460 ","page_number":464},
  {"content":"\r\n\r\nنااميدى انجاميد و فشار حوائج باستيصالشان كشانيد ناچار روپوشهاى بلند دوخته بتن كرده شالهاى پهن كه در مشاهدهء مأمور از سر ميافكندند بسر كشيده دزدانه راه كوچه و بازار گرفتند ، تا كم كم كه با پيشقدمى بعضى شهرستانىها و روستائيان كه بند و بار كمترى داشتند و زودتر رنگ تعلق ميگرفتند سر به قضا سپرده تسليم پيش‌آمد گرديدند ، اگرچه هنوز نيز عده‌اى از آنان در قيد حيات ميباشند كه در عقيدهء خود راسخ مانده ، تمام مدت گذشته را پا از خانه بيرون نگذارده ، حتى حمام و ديگر حوائج خود را در منزل انجام داده ، با ديگ آب گرم سر و تن شسته ، كفش را اندازه فرستاده تهيه كرده ، مشاطه و رگ‌زن و طبيب را در خانه احضار كرده پا از حريم عفاف بيرون نگذاردند و اكنون نيز با چادر كمرى و چاقچور و روبنده مستور ميباشند .\r\nو اما مردها را چاره منحصر به آن شد كه بجاى كلاه پهلوى كه آن را مقدمه‌ى كلاه شاپو و كلاه فرنگىها و كافرها مىدانستند سربرهنگى را اختيار نمايند و درباره لباس كت‌هاى بلند تا سر زانو بپوشند يا دامن قباها را بريده كوتاه بكنند ، تا كم كم كه احوال با اوضاع تطبيق نموده خاصيت عادت و فراموشى كار خود را كرده ، مرور زمان اثر خويش بخشيده زنها با بىستارى و مردها با كلاه و لباس جديد و بىكلاهى كه روزى از بزرگترين ننگ‌هايشان بشمار مىآمد خو گرفتند و جريان مسير طبيعى در پيش گرفت .\r\nشايد اگر موقع‌نشناس‌ها و سخنان سست‌مايه و مطالب خود درآورده‌شان نبوده تبعيت از سكوت مراجع عاليمقام ميكردند كار به اين حدت و شدت و خشونت نمىرسيد ، چه حكم عقل چنين مىباشد كه مبارز ، قواى خويش مطابق قوه‌ى حريف بسيج بكند و مقاومت و خشونت طرف ضعيف موجب تجرى و فشار طرف قوى مىگردد و در اين احوال تدبير و عقل ، نه مقابله كارساز مىگردد و هميشه در اين گونه مسائل ، گريزان از واقعيت‌ها و خودسرىهاى كاسه از آش داغ‌ترها بوده كه با نافرمانى از دستورات پيشوايان مذهبى خود باعث مفسده‌ها و فتنه‌ها و خونريزيها و قتل و جنايت‌ها گرديده ، چه كسى كه اصل حكومت بقدرت زور به چنگ آورده ، تابع حرف حساب نشده ، تسليم آرى و نه‌ى مغلوب نگشته ، شريك و حكومت در دل حكومت نپذيرفته ، سهل است كه زور و فشار خود زيادتر\r\n\r\n","description":"","footnote":"","page_name":" 461 ","page_number":465},
  {"content":"\r\n\r\nبكند . به همين خاطر هم بوده كه درباره‌اش دستور زير داده شده است . « 102 »\r\nو اما آنچه ناقلان و نظردهندگان كه معلوم نبود آن روايات و حكايات را از كجا آورده گفته مردم را تحريك كرده بمخالفت با دستور دولت در اتحاد شكل و رفع حجاب وامىداشتند آن بود كه ميگفتند نقل از امام است كه : زنديقى از قزوين خروج كرده ، حكومت را بدست ميگيرد و در دوران اوست كه مردم بايد از هر پيشنهاد و پديده اعراض كرده سرپيچى نمايند چه او مقدمه احوال آخر الزمان و خروج دجال و ظهور امام قائم مىباشد و علامتش آنكه در زمان او شهرها بهم نزديك شده ساختمانها يك شكل ميگردند . روستائيان به شهرها رو آورده شهرنشينان پناهنده بروستاها مىشوند . چشم‌ها بكله سر و گوشها به پس‌گردن مىروند . زنها صورت مردان و زنان قيافه مردها پيدا مىكنند . زنها پوشيده‌اند اما برهنه مىنمايند و برهنه‌اند اما داراى لباس مىباشند . مساجد آباد و زياد و شلوغ اما نمازگزار در آنها ديده نمىشود و خانه‌ها وسيع و دلكش و حصين اما آسايش و راحت و امنيت در آنها نمىباشد . لبها پر خنده اما دلها گريان مىگردد و قيافه‌ها شاداب و شكفته ، ليكن پر از چين و چروك و گرفته و فسرده مىنمايد . امراض هولناك و صعب العلاج زياد و اجل‌هاى معلقى و آفات ارضى و سماوى پيوسته مىگردد و مواليد ناقص العضو ناقص الخلقه‌ى عجيب فراوان بوجود مىآيد ، و از اين قبيل مطالب بسيار و براى هر يك نيز تعريف و توجيه‌هائى داشتند منجمله نزديك شدن شهرها را بهم كه از آمدن اتومبيل و طياره مىگفتند و هجوم روستائيان به شهر و شهرنشينان را بروستا چنين تفسير مىكردند كه چون فساد و بىعفتى در شهرها فراوان مىشود دهاتيان جهت جمع مال بآن‌ها رو ميآورند و از همين جهت نيز شهرنشينان منزوى و پناهنده بدهات و قصبات مىشوند . همچنين درباره رفتن چشم‌ها به كلهء سر و گوشها به پشت گردن مىگفتند يعنى مردم آن زمان تا آسمانها را ديده در ذرات آن نظر مىكنند اما از ديدن خير و شر و پيش پاى خويش عاجز مىباشند و در گوشهاى به پس سر آنكه حرف خير را از شر و\r\n\r\n\r\n","description":"","footnote":"\r\n( 102 ) .\r\n ( ظالمى را چون ببينى بخت يار * عاقلان تسليم كردند اختيار \r\n باش تا دستش ببندد روزگار * پس بكام دوستان مغزش برآر ) \r\n","page_name":" 462 ","page_number":466},
  {"content":"\r\n\r\nشر را از خير تميز نمىدهند . در پوشيده بودن زنها و برهنگيشان لباسهايشان را كه از لطافت عريانشان مىنمايد در حالى كه دارى پوشش مىباشند و درباره شلوغى و بىكسى مساجد آنكه با همه كثرت جمعيت در مساجد يكى از مردم آن براى خدا نماز نمىخواند و همينطور در جهت خانه كه چندان غم و هم و پريشانى و ترس و وحشت رو ميآورد كه برايشان خانه لانهء مار و عقرب گرديده از آن گريزان و پناه به بيغوله ، مىبرند و به اين صورت كه هر يك را بگونه‌اى تعريف و تشريح مىكردند ، دور از فهم اينكه هر آينه گفته‌هاى آنان واقعا مقرون به حقيقت و از اصول لا يتغير و جز جبر مطلق در آن حاكم نمىباشد بانگ بيموقع خروسى آنان باعث كوتاهى شب و رسيدن صبح نمىشود و اگر من درآوردى و خودساخته و جهت اغواى عوام مىباشد مطالبشان تفتين است كه بمراتب داراى ضرر زيانهاى زيادتر بوده وسيله‌ايست كه امور را هر چه بيشتر تعجيل مىكند ، علاوه بر اين كه اگر امام زمان موعودى بايد ظهور كند و آنها هم اينهمه سنگ زودتر آمدنش را به سينه مىزنند چرا در بثمر رسيدن علائم ظهورش كه نشانه قيام و آمدنش مىباشد كارشكنى مىكنند ؟ !\r\nاينها نيز مطالب و جملاتى بود كه پير سياسيون و جهانديده ، كاركشته‌ها درباره كلاه پهلوى و تغيير و تبديل آن و بىكلاهى به زبان مىآوردند مانند اينكه :\r\nكلاهمان را باد برد و دنبال كلاه باد برده دويدن كفش پاره كردن مىباشد . يا مثل جملات : كلاهمان را برداشتند و كلاه سرمان گذاشتند و پوشيده‌گوئيهايى مثل اينكه : اگر ميخواستند كلاهمان را بردارند برداشتند و اگر مىخواستند كلاه سرمان بگذارند گذاشتند كه همه دلالت بر اين داشت كه بايد خود را قانع ساخته با وضع جديد تطبيق بدهند .\r\n\r\nفروش كلاه\r\nكلاه مالى و كلاه فروشى از مشاغل قابل اعتنا به حساب مىآمد كه در هر خيابان و بازار چندين باب از اين نوع دكان ديده مىشد و فروش كلاه نمدى قواعدى مخصوص داشت كه توضيح مىشود :\r\nچون اين كلاه يعنى كلاه نمدى در تهيه‌اش بيش از سه نوع قالب در\r\n\r\n","description":"","footnote":"","page_name":" 463 ","page_number":467},
  {"content":"\r\n\r\nكلاه پوستى و نمدى و كلاه پهلوى .\r\n\r\n","description":"","footnote":"","page_name":" 464 ","page_number":468},
  {"content":"\r\n\r\nاندازه‌هاى كوچك و متوسط و بزرگ به كار نمىرفت كه از نوع بزرگ آن هم در اثر كمى مصرف كمتر تهيه مىشد . تقريبا كوچك و متوسط آن بود كه كلاه‌فروش در اختيار داشت ، اما از آنجا كه « سرها به اندازه‌هاى مختلف از قالب بيرون آمده بود ! » ترتيب اندازه كردن آن‌ها هم كه هر آينه مورد پسند مشترى واقع شده اما تنگ درآمده بود ، از لبه تا نيمهء آن را با كهنه يا پارچه‌اى ضخيم پشمى كه براى اين كار در ( تغار آب ) دم دست بود ، تر كرده يا اگر زياد تنگ بود در آب فرو برده يك لب آن را بر سر زانو گير داده لب ديگرش را گرفته آنقدر كشيده گردش ميداد تا اندازه بشود و هر آينه بزرگ‌تر از سر بود باز تا نيمه‌اش را در آب صابون نيم‌گرم كنار كوره كرده بر روى قالب كوچك‌تر مىكشيد و چندين بار از بالا به طرف پائين روى آن دست كشيده كلاه را به قالب مىفشرد و چين و چروك زياد آمده‌اش را به خورد مىداد ، آنگاه مقدارى لعاب سريشم كه براى اين كار يعنى عمل كلاه‌سازى تهيه شده بود پشت و رويش ماليده روى آتش مىگرفت و خشك كرده سر مشترى مىگذاشت . اسباب جلا و پرداخت اين كلاه‌ها هم دو نوع كيسه حمام زبر و نرم بود كه به آن‌ها مىكشيد . جمله‌اى هم در كلاه گشاد از كلاه‌مال‌ها باقى مانده است كه : ( اين كلاه براى سرت گشاد است ) و در مواردى به كار مىرفت كه ته جيب مشترى را خوانده او را كم پول تشخيص مىدادند و او كلاه گرانقيمت پسنديده بود .\r\nدر تاجگذارى رضا شاه ، روزنامه‌اى هم از اين كنايه استفاده كرده بود كه كلاه‌فروش و مشترىاى را گراور كرده فروشنده به مشترى مىگفت : اين كلاه براى سرت گشاد است ! كه البته آن هم آخرين شمارهء آن روزنامه شد . « 103 »\r\nهمچنانكه تحويل كفش و بعضى اشياء چنانچه سابقا گفته شد پاكت و پوشش و جعبه و بسته‌بندىاى نداشت و خود كفش را در دستمال يا خورجين يا ظرف مشترى مىگذاشتند ، كلاه نيز از اين اصل مستثنى نبود و تنها خود كلاه تحويل مىگرديد ، مگر كلاه‌هاى خانى و كدخدايى كه سفت لعاب خوردهء\r\n\r\n\r\n","description":"","footnote":"\r\n( 103 ) . همچنين در تاجگذارى محمد عليشاه كه تاج براى سرش گشاد درآمد . متلك‌گوها كه گفتند اين كلاه يعنى كلاه پادشاهى براى سرت گشاد است و جهانديده‌ها كه پيشبينى بر كنار شدنش كردند و همان شد كه پيشبينى شده بود .\r\n","page_name":" 465 ","page_number":469},
  {"content":"\r\n\r\nگرانقيمت يا غلطانداز كه زيادتر از قيمت فروخته شده بود و آنها را در پاكت گذارده لبه‌ى پاكت را از داخل كلاه برگردانده به همان هيئت يعنى با پاكت سر مشترى مىگذاردند ! و اين گونه مشترىها هم كه غالبا دهاتىها بودند تا مدت‌ها يعنى تا دو سه سال آن را با همان پاكت بر سر گذارده سالى يك بار پاكتش را عوض مىكردند ، از آنجا كه اين از جملهء افتخاراتشان بود كه فلانى كلاه نو خريده ، تا وقتى كه تمام دوست و آشنا و خودى و بيگانه مطلع شده كلاه از صورت نوى و نظافت خارج گرديده آن را از پاكت بيرون بياورند و چه بسيار از اين كلاه پاكت‌دار به سرها كه در كوچه و خيابان با تفرعن ديده مىشدند !\r\nاما كلاه‌هاى مقوائى از روى اندازه‌هاى معلوم دوخته ميشد ولى بخاطر جلوگيرى از ايراد تنگ بودن آن يكى دو نمره گشادتر مىفروختند ، از آنجا كه كوچك آنها را چاره نبود اما بزرگتر آن علاج داشت كه يك يا چند لا مقوا از داخل لاى زقرهء آن مىگذاشتند كه به مشترى هم مىگفتند دوام كلاه را زيادتر مىكند . از آنجا كه چرك ديرتر به كلاه سرايت مىنمود و چون اين كلاه از طبقه اعيان به عوام رسيده بود و نبايد با پاكت بسر بگذارند لذا براى جلوه دادن نو بودنش ، آن را با نمرهء آن كه از نخ لبه‌اش آويخته بود بر سر مىگذاشتند ! و در كلاه پهلوى آن نمره را كه به روى مقواى مربع شكل سفيدى نوشته مىشد جلو نوار آفتاب گردانش مىگذاشتند تا آنجا كه بعضى آن نمره را تا گم نشود با سريش مىچسباندند ! ديگر چون كسى اندازهء سر خود را نمىدانست و شمارهء پا و سر و مثل آن معمول نشده بود لازم بود تا كلاه‌فروش با ديد و نظر يا با كلاه سر خود نمره‌ى سر مشترى را معلوم كند و بعدا از روى آن ، كلاه مورد پسند را تحويل نمايد ، تا اواخر ( اندازه‌نما ) كه متر فنرى مدورى با دسته‌اى چوبى بود با ورود كلاه مقوايى و پهلوى در دسترس قرار گرفت و كم و بيش مردم آشنائى با نمره پيدا نمودند . تشريفات تحويل كلاه هم پس از پسند و تكميل معامله آن بود كه كلاه‌دوز مقدارى آب در دهان گرفته كلاه را كمى دور از خود نگاه داشته ( پف نم ) محكمى به آن زده ماهوت پاك‌كن كشيده دو دستى جلو مشترى مىگرفت و اين همان عمل بود كه برق و جلاى كلاه را چندان ميكرد كه جلو چانه زدنهاى آخر مشترى را هم گرفته كلاه را كاملا در دلش جا مىنمود و معامله به دلخواه\r\n\r\n","description":"","footnote":"","page_name":" 466 ","page_number":470},
  {"content":"\r\n\r\nفروشنده پايان مىپذيرفت ، چنانچه ضرب المثل : از كلاهدوزى پف نم زدنش را ياد گرفته است ، از همين عمل مىباشد .\r\n\r\nنعل و ميخ كفش\r\nيكى دو دكان نعل و ميخى سر بازار كفاش‌ها قرار داشت به اين جهت كه پايان كار هر مشترى و خريدار اروسى به ( نعلچىگر ) يا دكان نعلى و ميخى مربوط مىشد ، چه بدون زدن نعل به آن كفش قابل استفاده نمىآمد و سبب ديگر انتخاب اول بازار اين كار ، آن بود كه كفاش‌ها مشتريان خود را حوالهء نعل و ميخى سر بازار مىكردند كه از سرشان باز شده باشند . چه چندان كه كفش نعل و ميخ خورده و پوشيده شده اوقاتى از خريد و معاملهء آن گذشته بود ديگر فروشش قطعى شده قابل پس گرفتن و تعويض و مثل آن نمىگرديد .\r\nاما ترتيب فروش كفش هم اينطور بود كه به مجرد فروش و دريافت پول و روانه ساختن مشترى به اول بازار براى كار نعلچىگرى ، فروشنده جاى خود را با ديگرى ، يعنى استاد با شاگرد يا بالعكس عوض كرده يا اگر زياده از حد جنس نامرغوب بود و يا كلاه سر مشترى گذاشته شده بود ، جاخالى داده همسايه را بجاى خود نشانده خود بدكان همسايه مىرفتند و يا نماى دكان را عوض مىكردند . مثلا اگر سبد كفش‌هاى بچگانه جلو دكان بود ، آن را بالاى دكان گذارده ، يا اگر جلوى سكوى دكان قاليچه پهن شده بود آن را جمع و اگر كنار گذاشته شده بود پهن مىكردند و با همين تغيير و تبديل بود كه اگر مشترى ( كله ) « 104 » شده بازمىگشت ، منكر خريدش از اين دكان مىشدند و او را در اشتباه مىانداختند ، خاصه آن كه مشترى نيز از بازار گذشته وارد خيابان شده نور و روشنايى خيابان ، قيافهء دكان و فروشنده را در نظر او متغير ساخته بود كه چه بسيار مغبون‌شدگان كه با گرفتارى همين وضع ، با دكان‌دارهاى ديگر گلاويز شده همه روزه در اين بازار بلوا به راه مىانداختند و در اين غائله كه فقط خود را خسته مىكردند ، چه بازاريان هرگز بند يكديگر را به آب نداده به نفع مشترى\r\n\r\n\r\n","description":"","footnote":"\r\n( 104 ) . پشيمان شدن ، تحت تأثير تبليغ مخالف كسى قرار گرفتن ، پس آوردن .\r\n","page_name":" 467 ","page_number":471},
  {"content":"\r\n\r\nرشتهء اتحاد رها نمىساختند .\r\nقيمت هر جفت نعل سه‌پايه كه شبيه نعل الاغ و سه‌پايه‌ى سر خود داشت چهار شاهى « دو دهم ريال » و هر ده ميخ « برقو » « 105 » يك شاهى بود كه گاهى نعل و ميخى گوش‌برى و گران‌فروشى كفاش را تكميل كرده تا كفش را به قول خودش محكم‌تر و بادوام‌تر كرده باشد . تمام سرتاسر پاشنه و زيرهء كفش را ميخكوبى نموده نصف قيمت كفش را هم او پول نعل و ميخ مىگرفت !\r\n\r\nكسبه متفرقهء بازار ارسىدوزها\r\nديگر از كسبهء اين بازار نانى « نان‌فروش » بود كه نان‌هاى سنگك و تافتون را به روى شانه ميله كرده دور مىگرداند و در تابستان‌ها دوغى و شربتى و آب‌زرشكى و باقلا پخته‌اى و سيب‌زمينى تنورى كه در تابستانها باقلا را از تازه و در زمستان‌ها از انواع خشك آن تهيه مىكردند . ديگر شربتى و چاى دارچينى و ( شكرپنيرى ) « 106 » و حلوايى و پنيرى كه غالبا اين كسبه پول اجناس خود را كه ناهار و عصرانه شاگرد اروسىدوزها را تأمين كرده بود شب جمعه به شب جمعه دريافت مىكردند و اين از آن جهت بود كه اروسىدوزها هم چنان كه ذكرش گذشت اجرت كار كارگر را شب جمعه مىپرداختند . كسبهء ديگرى هم مانند سركه‌فروش ، ترشىفروش ، خاكه ذغال فروش و شراب و عرق‌فروش بودند كه امتعهء خويش را قسطى معامله مىكردند . سركه يا ترشى و خاكه‌زغال مشترى را يك جا داده هفته به هفته قسط مىگرفتند و كليمىها كه شراب و عرق را در غرابه‌ها و ( كپ ) ها « 107 » به ( من ) و ( رى ) « 108 » مىفروختند و پول آن را شب به شب و يا هفته به هفته مىگرفتند .\r\nقيمت هر يك من سركه و ترشى خالص اعلا يك قران تا يك ريال بود كه\r\n\r\n\r\n","description":"","footnote":"\r\n( 105 ) . با ضمهء ب ميخى سر درشت و پايه كوتاه كه سربازها هم به ته كفش سربازى خود مىكوفتند .\r\n( 106 ) . چيزى مانند حلوا ارده كه از آرد ، شكر ، هل و دارچين به اندازه بادام پوست‌دار درست مىشد .\r\n( 107 ) . شيشه‌اى شبيه غرابه با شكمى بزرگ و دهانه گشاد كه بعضى هم آنها را جهت حفاظت « پيزر » ( پوشال بافته شده ) مىگرفتند .\r\n( 108 ) . بر وزن مى يا ، دى چهار من يا دوازده كيلو را يك رى مىگفتند .\r\n","page_name":" 468 ","page_number":472},
  {"content":"\r\n\r\nپول آن را در چهار تا پنج هفته دريافت مىكردند و بطر ( چاركى ) « 109 » شراب ، دهشاهى تا سه عباسى « شش دهم ريال » ، يك كپ چهار منى آن چهار قران و نيم ، بطر چاركى عرق كه ده سير تمام عرق داشت و در وزن آن دقت شده بود كه كم نبوده معامله حرام نشده باشد ! سى شاهى تا سى و پنج شاهى و ( كپ ) چهارمنه‌ى آن بيست تا بيست و دو سه قران به نسبت كهنه ، نوى و مرغوبى و نامرغوبى آن كه استمرار مىگرفت و خاكه ذغال درهم خروارى شانزده تا هجده قران و خاكهء جدا و ذغال جدا به ترتيب خروارى ده قران و بيست قران بود كه قسط آن يك ساله يعنى تا موقع خريد خاكه ذغال سال بعد كه فصل خريدش تابستان بود به آخر مىرسيد و چه بسيار كه اين اقساط بطور كامل وصول نمىشد و به هزار مشكلات ترك كار ، تعطيل كارگاه ، تغيير حجره و استاد و ديگر عوارض بدهكار برخورد نموده ، گاهى تمام يا مقدارى از آن سوخت « 110 » مىگرديد .\r\n\r\n\r\n","description":"","footnote":"\r\n( 109 ) . حدود يك ليتر را در مايعات چارك و ظرف آن را چاركى مىگفتند .\r\n( 110 ) . باطل ، از ميان رفته .\r\n","page_name":" 469 ","page_number":473},
  {"content":"\r\n\r\n\r\nحمام\r\n\r\nحمام نظام الملك\r\nحمام‌ها چه بزرگ و چه كوچك و چه عمومى و چه سر خانه از روى قاعده و قانون صحيح حمام‌سازى و معمارى علمى با شرايط مكانى مخصوص به خود ساخته مىشدند كه از آن جمله بود . حمام نظام الملك آخر بازار كفاش‌ها ، مقابل بازار پاچنار ، كه از بهترين حمام‌هاى تهران بشمار ميرفت و امروزه خراب و نوسازى شده به صورت پاساژ و دكان درآمده است ! !\r\n\r\nبناى حمام\r\nبناى حمام‌ها منقسم به چهار قسمت مخصوص به خود و انديشيده بود كه به شرح زير توضيح مىشود :\r\nاول . قسمت مدخل يا راهرو ورودى كه حتما با پانزده ، بيست پله كه به نشيب مىرفت ، به سربينه مىرسيد .\r\nدوم . سربينه يا رخت‌كن ، سرپوشيده‌اى وسيع جهت كندن و پوشيدن لباس و بستن لنگ و آماده شدن براى دخول به گرمخانه يا بيرون آمدن و استراحت در آن .\r\nسوم . راهرو ميان سربينه و گرمخانه كه لولئين‌خانه و حوض لنگ‌شوئى نيز در آن قرار مىگرفت .\r\nچهارم . گرمخانه كه اصل حمام و محل استحمام به شمار ميرفت .\r\n\r\n","description":"","footnote":"","page_name":" 470 ","page_number":474},
  {"content":"\r\n\r\nاين محاسبه و اصول چهارگانه در ساختمان حمام از اين جهت بود كه رعايت صحت و سلامت مراجعان در آن ملحوظ شده باشد . با اين قاعده كه در ورود به آن از هواى خارج با گذشتن از پله‌هاى اول و ورود به سربينه و گذشتن از راهرو دم تا دخول به گرمخانه ناگهان برخورد با مغايرت و اختلاف هوا نداشته ، همراه با اعتدال بوده باشد ، و در بيرون آمدن و خروج از حمام كه از خزينهء داغ بيرون مىآيند يك مرتبه با هواى سرد خارج حمام روبرو نشده طول مسافت گرمخانه و راهرو ميان گرمخانه و سربينهء معتدل ، آنان را آماده ساخته از پنجاه درجه حرارت بالاى صفر گرمخانه غفلتا روبرو با هواى چندين درجه پائين‌تر ننموده ، دچار سرماخوردگى و امراض مربوط به تصرف هوا نگرديده ، حمام برايشان عافيت « 1 » بوده باشد .\r\n\r\nمعمارى حمام\r\nديگر از قواعد حمام‌سازى آن بود كه حتما حمام را چندين ذرع از سطح زمين پائين‌تر بنا كنند به طورى كه سطح بيرونى سقف حمام يعنى بام آن مساوى با زمين‌هاى مجاور بوده باشد و اين نيز از آن جهت بود كه همراه با دگرگونى احوال زمين كه در تابستان سرد و در زمستان گرم مىشود ، چنانچه آب چشمه‌ها و قنوات را ملاحظه مىكنيم ، در تابستان خنك و قابل تحمل و در زمستان گرم بوده باشد و ديگر آنكه از جهت استحكام مطمئن و قابل اعتماد بوده بناى آن به قول بناها « پشت » داشته باشد يعنى ساختمان آزاد و ( ملنگ ) نبوده اطرافش را زمين احاطه داشته از عوارض ناشيه مانند : زلزله و باد و طوفان و غيره در امان بماند .\r\n\r\nتابلو حمام\r\nتابلو يا علامت و نشانهء مشخصه حمام بر داير بودن آن اين بود كه دو ريسه لنگ ، كه البته از لنگ‌هاى تميز نو انتخاب شده بود از دو جرز دهانه‌ى حمام به دو طرف\r\n\r\n\r\n","description":"","footnote":"\r\n( 1 ) . كلمه‌اى كه تازه‌واردان به افراد داخل حمام مىگفتند . همچنين تعارفى بود كه افراد داخل سربينه به كسانى كه از گرمخانه بيرون مىآمدند مىكردند .\r\n","page_name":" 471 ","page_number":475},
  {"content":"\r\n\r\nكوچه يا بازار به ديوار مىكشيدند و اگر امكان اين كار نبود و كسبه‌اى در اطرافش بودند ، لنگ‌ها را از جرز به داخل راهرو دو طرف پله‌هاى ورودى مىآويختند و نشانهء حمام زنانه كه معمولا پيوسته به حمام مردانه و درش دور از كوچه و گذرگاه عام و مستور از ديد نامحرم بود ، پردهء ضخيمى بود كه جلو آن مىآويختند . در اين حمام‌ها از دو لنگه تختهء ضخيم به عرض و قد يك ذرع و دو ذرع با چفت و بست و ( ريزه ) ى « 2 » زنجيرى و گل‌ميخهاى درشت بود كه بين دو جرز آجرى نصب شده بود و سردر هلالىشكل گچ‌برى شده‌اى جهت حمام‌هاى مردانه بود كه بر آنها تصويرهائى از رستم و سهراب و ديو سفيد و اشكبوس يا شير و خورشيد و مثل آن نقش شده بود ، در نمودار خاصيت حمام برو كه آن را مانند اين پهلوانان تندرست و گردن‌كلفت و زورمند ميگرداند و دستاويزى جهت متلك به « جوجه مشدى » هاى بىبخار و گردن‌كلفت‌هاى بىاثر كه آنها را « رستم و شير سردر حمام » بخوانند و سردر حمام زن‌ها ، در هلالى آن به جاى گچ و رنگ و تصوير ، زنبيل كاهگل و كاسه و كوزه قلقلك « 3 » شكسته آويخته ميشد كه نظر بيننده از حمام و داخل آن و از آيندگان روندگان او منعطف آنها شده انحراف توجه بكنند .\r\n\r\nمدخل يا راه ورود\r\nمدخل حمام شامل پله‌هاى چندى به طرف پائين در ارتفاع دو وجب و زيادتر از آجر ( هره ) « 4 » كرده بود كه از بعد از هر چند پله ، پاگردى جهت رفع خستگى در آن تعبيه شده بود و در آخر پله‌ها درى كه راهرو را از سربينه جدا مينمود ، در يك لنگه‌اى از چوب و تخته ، بدون شيشه ، كه با فنر يا تكه كش لاستيك مهار و جفت و جزم شده مانع خروج حرارت سربينه به خارج مىگرديد .\r\nبعد از اين پاگرد سربينه بود كه يك طرفش تخت و دستگاه حمامى\r\n\r\n\r\n","description":"","footnote":"\r\n( 2 ) . حلقه پايه‌دارى كه پايه‌هاى آن داخل چوب شده از سوى ديگر چوب بيرون مىآمد و برگردان شده چفت به آن مىافتاد .\r\n( 3 ) . قلقلك بر وزن روروك كوزهء آبخورى سفالين كه در تهران مرسوم بود و با جلو نسيم قرار دادن آب را خنك مينمود .\r\n( 4 ) . آجرهاى ازنر ( ايستاده ) كنار هم قرار دادن .\r\n","page_name":" 472 ","page_number":476},
  {"content":"\r\n\r\n( استاد ) « 5 » ، « تختى چوبى بلند » در ارتفاع يك ذرع از زمين قرار داشت ، با قاليچه و تشكچه و مخده كه طبق سليقه طشتك و گلدان و سينى و امثال او بر روى آن و دخل چوبىاى كشودار جلو آن نهاده شده ، استاد حمامى پشت آن نشسته مشتريان جلو آن ايستاده حساب مىكردند و بعد از اين پاگرد آخر كه با دو سه پله به صحن كفش‌كن سربينه مىرسيد .\r\n\r\nشكل سربينه\r\nسقف سربينه معمولا طاق ضربى گنبدى شكل مانند طاق‌هاى مساجد و تيمچه‌ها بود كه اقطار و اضلاع و ترك‌هاى آن را خطكشى و رنگ‌آميزى و نقاشى كرده ، اشكال گوناگون از گل و گلدان و مرغ و طاووس و غيره كشيده با چراغ و لنتر يا چلچراغى كه از سقفش مىآويختند زيبائيش را تكميل مىكردند و نور آن از شيشه‌هاى ذره‌بينى گردى به اندازهء بشقاب‌هاى پنير سبزىخورى تأمين مىگرديد كه بر محدب بالاى سقف در ميان گچ قالبى ريخته كه جاى شيشه‌ها در آن معلوم شده بود كار گذاشته شده بود و كف آن با لنگ‌هاى نو و تميز مفروش مىگرديد .\r\nديگر كاشىهاى بزرگ عكس برجسته از تصاوير خيالى پهلوانان و قهرمانان شاهنامه مانند كيومرث ، طهمورث ، جمشيد ، گيو ، گودرز ، افراسياب ، ميلاد ، گرگين ، كيكاووس ، كيخسرو ، فريدون ، اسفنديار ، بيژن ، منيژه ، سياوش ، سودابه ، پوراندخت ، هما ، بهمن و توران از ابتداى ديوار دست راست به ترتيب ورود آنها به صحنه شاهنامه در دو رديف به اندازهء قد آدمى نشسته چسبانده شده بود كه غالبا موضوع گفتگوهاى مشتريانى كه بعد از استحمام استراحت مىكردند ، قرار مىگرفت . « 6 »\r\n\r\n\r\n","description":"","footnote":"\r\n( 5 ) . استاد لفظى ناشايست بود كه هر كس به كسى مىگفت ، طرف جهت متوجه ساختن او مىگفت :\r\nاوسّا ( استاد ) سر حمام است .\r\n( 6 ) . در زير بيضى نقوش كاشىهاى ديوارهاى حمام مطالبى مىآمد ، از جمله در نقش ميلاد گرگين پسر يكى از پهلوانان ايران يعنى دلقكى كه فقط به كار مسخرگى مىآمد و در جنگى كه طالع از تركان برگشته بوده ، او كه هنر كشتن مرغى را نداشته بود دو تن را به خاك مىافكند اين شعر :\r\n ز تركان چنان بخت برگشته بود * كه ميلاد گرگين دو تن كشته بود \r\n","page_name":" 473 ","page_number":477},
  {"content":"\r\n\r\nديگر قفسه‌هاى قدّ پادارى در دو طرف مخرج سربينه به طرف گرمخانه كه مطابق جرزهاى آن ، جاسازى شده دو طرف آن نيم طاق مانند به هم پيوسته طاقنمائى را معلوم مينمود ، قفسه‌اى مخصوص لنگ‌هاى پستائى « 7 » از لنگ‌هاى نو با رنگ‌هاى قرمز آتشى و خطوط و ستاره‌هاى « 8 » زيبا كه با طرز استادانه‌اى آنها را روى هم چيده ، نقوش هندسى جالبى از آنها بيرون آورده ، سر آنها را به طرف خارج مايل مىساختند و طاقچه‌هاى چوبىاى در اطراف ديوارها كه بر روى آنها صابون سالانه و انواع كوزه قليان‌هاى بلور و چينى فتحعلى شاهى و محمد شاهى و ناصرى و اتابكى از نوع روسى و پاريسى ، همراه قهوه‌خورىها و استكان نعلبكىهاى لب قرمز و لب طلايى و چپق‌هاى سرچينى و سفال و نقره و سرقليان‌هاى نقرهء فيروزه‌نشان شرابه‌دار گوناگون براى پذيرائى از مشتريان چيده شده بود و كم و زياد اين اسباب و آلات بود كه حقارت و اهميت حمام را مىرساند ، مخصوصا اگر بالاى قفسه‌ها هم لنگ و يكى دو طاقچه هم قالب‌هاى صابون كنگره برجى چيده شده بود كه عظمت و اعتبار حمام را چندان مينمود .\r\nبايد متذكر شويم كه اين اسباب به غير از تجمل و نمايش نيز جزء ابزار كار حمام به حساب آمده از ضروريات شمرده مىشدند ، چه تعارف قهوه و قليان و چاى و چپق فصل به فصل از واجبات پذيرائى بود كه بايد دربارهء مشترى به عمل آورند ، مخصوصا پس از خروج از گرمخانه و ورود به سربينه تا خشك شدن و پوشيدن لباس از احترامات واجبه و حتميه بود كه هر كس را مطابق شأن و موقعيت او چاى يا قهوه جلوش گذارده ، چپق يا قليان به دستش دهند و آن همان اسباب و اشياء بود كه علاوه بر جلوه و جلا دادن سربينه ، مانند لنگ و صابون و استكان نعلبكى و كوزه و سره و ميانه قليان كه ميله و كنگره و دسته مىكردند براى روز مبادا پستائى شده ذخيره و پس‌انداز مىگرديد .\r\n\r\n\r\n","description":"","footnote":"\r\nو درباره بيژن و چاه زندان او هم اين كنايه كه : اگر دنبال چاله نرفته بود به چاه نمىافتاد و همينطور درباره بهمن كه با هما دختر خود همبستر شده بود اين جمله كه : بارك اللّه به غيرتت .\r\n( 7 ) . اضافى ، يدكى .\r\n( 8 ) . لنگ‌هاى روسى اعلا كه نقش‌هاى ستاره بر آنها چاپ شده بود و از نوع بهترين لنگ‌ها به حساب مىآمد و يكى دوازده شاهى به فروش مىرسيد « شش دهم ريال » .\r\n","page_name":" 474 ","page_number":478},
  {"content":"\r\n\r\n\r\nسرچاق‌كنى حمام\r\nهمچنين در گوشه‌اى از سربينه در باريك و محفظه تاريكى بود كه قهوه‌خانه‌ى حمام به شمار مىآمد كه در آن چاى و قهوه تهيه شده قليان و چپق آماده گشته بدست مشترى مىرسيد و مدخلى در طرف ديگر آن كه به فضائى منتهى شده رخت‌كن كارگران به حساب مىآمد .\r\nصحن سربينه عبارت بود از محوطه‌اى پائين‌تر از صفهء رخت‌كن با حوض آبى در وسط و در اطراف آن به ارتفاع يك ذرع تختگاهىاى غلام گردش ( رخت‌كن ) و دهانه‌هائى كته‌مانند مشرف به پاگرد در زير آن جهت جا دادن كفش‌هاى مشتريان و راهى به طرف گرمخانه و لولئين‌خانه كه هر كس مىتوانست از در حمام ، مستقيما بدون بيرون آوردن كفش « اگر غير از مشترى حمام بود و حاجتى به لولئين‌خانه « 9 » داشت » راه به داخل داشته باشد .\r\nدر اينجا توضيحى لازم مىآيد و آن اين كه سربينه حمام‌ها ، مشتريان ديگرى نيز جز حاجتمندان به حمام داشتند ، از قبيل كسانى كه با لختىهاى داخل حمام كار داشتند ، مانند شاگردها كه استادهاى خود و آشنايان كه دوستان خود را مىخواستند و آنان كه در طلب آب گرم خزينه مىآمدند و آنها كه حاجت به مستراح داشتند و وضوسازان و نمازگزاران كه جهت طهارت و دست و رو آب كشيدن و تجديد وضو و به جا آوردن نماز مىآمدند كه لازم بود راه عبور اينان از صفه و رخت‌كن جدا بوده باشد و واجب به كندن كفش نشده ، نيز با پاهاى كثيف‌آلوده فرش و لنگ‌هاى صفه را ملوث ننمايند و اينان مشتريان بىپول حمام بودند كه بايد احترامشان را نيز بجا آورند .\r\n\r\nورود به حمام\r\nپس مشترى هنگام ورود طبق اين سنت كه هر واردى بايد به حاضران سلام نمايد سلامى به استاد حمامى كرده استاد جوابش را داده با تعارف مكانى را جهت كندن رخت نشانش مىداد كه مشترى در حوالى آن كفشش را از پا درآورده در\r\n\r\n\r\n","description":"","footnote":"\r\n( 9 ) . مستراح .\r\n","page_name":" 475 ","page_number":479},
  {"content":"\r\n\r\nكته‌ى جاكفشى زير صفه نهاده ، اگر از محترمين بود جامه‌دار آن را گرفته برايش جا داده هدايتش مىكرد و مطابق شأن و مقام و سر و وضع و موقعيت او لنگ نو يا نيمدارى كنارش گسترده يا دو تا كرده به طرفش پرت مىنمود « لنگى كه به منزله جارختى او به حساب آمده بايد البسه خود را در آن بگذارد » و لنگى ديگر به همين شيوه كه به كمر بسته ساتر عورت نمايد در اختيارش قرار گرفته وارد گرمخانه ميگرديد .\r\n\r\nدستور ورود به گرمخانه\r\nدر ورود به گرمخانه از واجبات بود كه قبل از دخول به آن استنجاء و استبرا به عمل آورده خود را از بول و غايط تخليه نمايند ، چه در غير اين صورت لازم ميآمد كه اين اعمال را براى خزينه بياورند ؛ و يا با لنگ تر كه با برخورد با هوا بسيار ناراحت‌كننده و اشمئازآور ، مخصوصا اگر زمستان بود ميآمد دوباره مراجعت بكنند و در هر صورت سفارش بود كه از ادرار و مانند آن در آب خزينه خوددارى نمايند ، خاصه به اطفال كه در تأكيد آن نام گناه بر آن نهاده ايشان را از آن پرهيز مىدادند . ليكن از جمله دستورات و سفارشات غيرعملىاى كه هرگز بچه بلكه بزرگى نبود كه هر چه هم حرف‌شنوى داشته خوب و بد سربشو باشد باز بتواند از رها كردن ادرار در آب گرم خزينه كه بىاندازه لذت‌بخش و خود محرك سيلان آن ميآمد خوددارى بكند !\r\n\r\nسفارش شيخ اكبر مسأله‌گو\r\nشيخ اكبر مسأله‌گو « معركه‌گردانى در مسجد شاه » بود كه مشتريانى مخصوص به خود داشت و مطالب اجتماعى جالبى را عنوان مينمود . اين مرد كه زيادتر كلماتش انتقادى اجتماعى بود و ذكر معايب مردم مينمود . هفته‌اى يك بار هم با مشرب خوش و زبان دلنشين خود كه دستمال يزدى فلفل‌نمكىاى به دور سر پيچيده ، بچه مرشدى را مقابل خود نشانده مسائل شرعى مىگفت ، سخن را اغلب معطوف همين مطلب يعنى بول و ادرار در خزينه كرده از آن منع مينمود و از جمله دلايلش آن بود كه مىگفت هر حمال در هر نوبت پانزده سير و هر كاسب يك\r\n\r\n","description":"","footnote":"","page_name":" 476 ","page_number":480},
  {"content":"\r\n\r\nچارك و هر تاجر هفت سير و هر فكلى و بچه تا پنج شش سير آب خورده شاش مىكند و اگر بنا باشد آن را در خزينه خالى كنند ، يكسره آب حمام شاش خالى گرديده كه خود همان غسل‌كننده در نجاست و ادرار غسل مىكند و همراه ديگر نجاسات وارده بخزينه دست و دهان و صورت و ريش و سبيل خود را به گه و شاش خواهد كشيد و پس از آن صدا بلند كرده مىگفت : آى تاجر ! آى بچه مسلمان ! آى كاسب ! آى بازارى ! آى كوچك ! آى بزرگ ! آى حمال ! آى لوطى ! آى نالوطى ! و . . . در آب حمام نشاش و در دعا و نفرين‌هاى آخر معركه‌اش هم كه به آب خزينه بشاش نفرين مينمود .\r\n\r\nلولئين‌خانه‌ى حمام\r\nبين سربينه و لولئين‌خانه بود كه مبال‌هايى محاذى هم در آن ساخته شده با درهاى يك لتهء تخته‌اى نيمه محفوظ ميگرديد . درهاى كوتاهى با بالا و پائين باز كه بتوان افراد داخل آن را كنترل نموده مانع امور ناشايستشان از جمله آوردن بچه و عمل همجنس‌بازيشان گرديد . مبال‌هايى عميق و فراخ و هولناك در دهانه‌هائى وسيع كه يكسره بالاى انبار كثافت آن قرار گرفته بود و نشيمن و صحن و سنگ و اطرافى آلوده به نجاسات گوناگون كه اطفال از ترس نشيمن‌هاى آن كنار و گوشهء آن نشسته و بزرگ‌ترها خود را به تيزه‌ها و سوكه‌هاى آن ماليده با انگشت پاك كرده بر در و ديوار مىماليدند و حوض برجسته‌اى در زاويه‌اى از زواياى آن جهت پر كردن آفتابه و شستن لنگ كه آب آن غالبا از خوردن ته آفتابه‌هاى آلوده و شسته شدن لنگ‌هاى صابونى در آن بوى لجنزار و تخليه مستراح گرفته بود كه شايد هم خوددارى مردم از طهارت و ترجيح ازاله آن با انگشت و غيره از جهت همان آب متعفن حوض آن بوده كه بدتر آلوده ميشده‌اند .\r\n\r\nواجبىخانه\r\nهمچنين در قسمت ديگر لولئين‌خانه ، محل‌هايى دو ذرع در دو ذرع و كمتر و بيشتر بدون در جهت كشيدن نوره بود با طاقچه‌اى كه كاسهء واجبى را در آن مىگذاشتند و تغارى واجبى در بيرون آن براى همه كه كاسه‌ها را از آن پر\r\n\r\n","description":"","footnote":"","page_name":" 477 ","page_number":481},
  {"content":"\r\n\r\nمىكردند و سطل‌هائى آهنى در آنها كه از آب آن خود را شستشو نمايند و در و حفاظ آنها هم لنگ‌هاى خود واردين بود كه هنگام ورود از خود باز كرده جلو آن مىآويختند و محفظه‌اى در طرفى ديگر آن كه انبار آهك و زرنيخ واجبىخانه بشمار آمده داروى آن را ساخته آماده مىكردند « واجبى عبارت از آهك آب زده‌اى بود كه از غربال يا الك گذرانده همراه يك سوم زرنيخ و يك چهارم خاكستر در آب خمير مىكردند . » « 10 »\r\n\r\nگرمخانه\r\nصحن گرمخانه ساختمانى كاملا شبيه به سربينه داشت با طاقى گنبدىشكل و چهار ستون سنگى يا آجرى براى نگاهدارى گنبد سقف و ( غلام گردش ) « 11 » ى در اطراف گنبد در عرض دو ذرع و كم و بيش حايل و نگاهدارندهء طاق و ديوارهائى از يك ذرع به بالا ، سفيد كرده با آهك و لوئى « 12 » و هزاره‌اى در اطراف از كاشىهاى يك ذرعى عكس برجسته مانند كاشىهاى سربينه از نقوش پهلوانى و تمثال‌هاى پهلوانان در حال كشتى گرفتن و احوال گوناگون ورزش باستانى از شنا و ميل گرفتن و كباده و سرشاخ و كشتى و زير خم و خاك كردن و رزم و بزم دلاوران و كفى آجرى ، مفروش با آجر نظامىهاى « 13 » نيم ذرع در نيم ذرع و دهانه‌اى بالاى چند پله در جهت طول حمام كه به چاله حوض « 14 » منتهى مىگرديد\r\n\r\n\r\n","description":"","footnote":"\r\n( 10 ) . نوره ، واجبى يا داروى نظافت خميرى براى زدودن مو كه آن را بر موى خشك كه آب به آن نرسيده باشد ماليده دقايقى تأمل نموده موها را هر چند لحظه يك بار گرفته ميكشيدند تا وقتى كه ملاحظه كنند مو به راحت كنده مىشود ، در اين هنگام آب ريخته شسته پاك مىكنند . ضمنا داروئى است خطرناك كه اگر زيادتر به بدن بماند ، پوست را خورده مجروح مىكند .\r\n( 11 ) . پاگرد ، فضايى است در اطراف طاق اصلى يا گنبد .\r\n( 12 ) . كرك گل‌نى - محل‌هاى نمناك را كه گچ دوام نمىآورد با ( آهك صابونى ) ( * ) كه آهك سفيد اعلا بود و همراه لوئى ممزوج شده بود سفيد ميكردند .\r\n( * ) . اسم آهك سفيد اعلا .\r\n( 13 ) . خشت پخته‌اى به اندازهء نيم ذرع و به ضخامت چهار انگشت كه كف حمام‌ها و حياط را با آن فرش مىكردند . و دهانهء قبر را با آن مىپوشاندند « سنگ لحد » .\r\n( 14 ) . استخر سرپوشيده .\r\n","page_name":" 478 ","page_number":482},
  {"content":"\r\n\r\nو مقابل در ورودى مدخلى كه بعد از چند پلهء صعودى به خزينه مىرسيد .\r\n\r\nخزينه - خزانه\r\nخزينه عبارت از حوض سرپوشيدهء آب گرمى جهت استحمام تمام مراجعان به حمام بود كه سالم و مريض در آن شستشو مىكردند و از زير توسط مدفوع حيوانات و وسيلهء فردى به نام « تون‌تاب » گرم مىشد ، يعنى اصل و اساس حمام كه به جاى دوش و وان و مثل آن به كار مىآمد و در هر حمام يك يا دو خزينهء ديگر در جنب اين خزانه قرار داشت كه توسط مجراى باريكى كه از او به پهلوئى و از آن به ديگرى مىرسيد ، نيم گرم و ولرم مىگرديد ، تا هر كس مطابق طبع خود ، آبى از داغ و گرم و سرد داشته باشد و كثيف‌ترين اين خزينه‌ها ، خزينه ميانى بود كه آبى نيم گرم داشت و اطفال و كودكان را از آن خوش مىآمد و مراجعان زيادتر ميگرفت .\r\nاين خزينه‌ها در سال يك بار يا دو بار تعويض آب مىشدند و در ديگر اوقات آب روى آب شده كسر آنها كه براى صابون‌زنى و ليف‌زنى برداشت مىشد ، از آب چاله حوض يا آب‌انبار حمام كه مسلط بر خزينه بود تأمين مىشد .\r\nيا به قول شيخ اكبر مسأله‌گو از شاش مردم پر مىشدند مگر آب خزينه‌هاى حمام محلات اعيان‌نشين كه هر سه ماه ، يك مرتبه تعويض مىشدند !\r\nاگر حمام و آداب آن دلپسند و قابل اعتنا بود كه جهت تمدد اعصاب و رفع خستگى و نظافت بهترين محل بشمار مىآمد اما از جهت آلودگى آب و استفاده از آن بدترين مكانى كه بنام حمام شناخته شده بود در حدى كه امروزه حتى تصور احوال نارواى آن غير مقدور مىباشد ، و تا اهميت تازه بودن آب حمام را كه هر وقت عوض مىشد چقدر مورد توجه قرار مىگرفت روشن كنيم ، بايد بگوئيم اين واقعه از امور مهمه‌اى بود كه با كوس و كرنا به سمع اهالى مىرسيد و در آن روزها بوق حمام و جارچى و منبرى و مثل آن به كار گرفته مىشد و هر كس توانسته بود از آن حتى در هفته‌هاى اول استفاده كند از افراد خوش طالع و موفق به شمار آمده بود ، از آنجا كه چنان هجومى به حمامى كه تازه آب خزينهء آن عوض شده بود برده ميشد كه تنها اشخاص دست و پادار مىتوانستند به آن برسند !\r\n\r\n","description":"","footnote":"","page_name":" 479 ","page_number":483},
  {"content":"\r\n\r\n\r\nكوزه انداختن\r\nبطوريكه گفته شد غالبا آب اين نوع خزينه‌ها سالى بيش از يكى دو بار عوض نمىشد ، مگر آن كه حمام احتياج به تعمير ضرورى پيدا كرده يا ديگ ( تيون ) « 15 » آن سوراخ شده لازم شود كه آب را كشيده آب جديد بيندازند و بهترين آب از حيث صافى و پاكيزگى آبى بود كه در روزهاى اوليهء تعويض مورد استفاده قرار بگيرد و همچنين آب خزينهء صبح‌ها در دقايق اوليهء باز شدن حمام پس از كوزه انداختن و رو گرفتن آن « 16 » و بدترين آن نزديك غروب بود كه از تردد مردم و شستشوى در آن به صورت لجن آبى متعفن درآمده بود .\r\nپس براى پاك كردن آب خزينه از فضولات و لجن كه از آلودگى خود آب و چرك بدن اشخاص فراهم شده بود ، كوزه‌اى از مس تعبيه شده بود كه سوراخ ريزى در ته داشت و هر صبح پيش از باز شدن حمام كارگرى از كارگران خبره و زورمند حمام آن را به دست گرفته وارد خزينه شده با يك دست ، دسته و با دستى ديگر ته سوراخ آن را گرفته با يك قوّت واژگونه در آب فرو مىبرد و به ته خزينه مىرساند و با ملايمت در حالى كه دسته و رخنه‌اش را رها كرده با يك دست ته آن را نگاهداشته بود آن را به اطراف خزينه مىگرداند ، كه با بيرون آمدن هواى آن از سوراخ كوچك ، تمام كثافات و لجن از دهانهء كوزه به داخل آن رفته كوزه پر شده لجن خزينه با هفت هشت كوزه كه به اين شيوه عمل مىشد ، تخليه مىگرديد ، و در آخر با لنگى كه به كمر داشت رويهء خزينه را كه پر از چربى و كف و لجن‌هاى لخته لختهء بالا آمده و ديگر زوائد بود گرفته بيرون مىريخت و خزينه را براى استفاده آماده مينمود . البته چنانچه گفته شد اين عمل ، كارگر ورزيدهء كارآمدى را لازم مينمود ، از آنجا كه وارد ساختن كوزهء پر از هوا در داخل آب و نگاهداشتن تعادل آن چندان كار آسانى نميتوانست باشد چه با اندك غفلت كوزه در آب واژگونه و سر و ته شده بالا آمده چنان به سر و چانه و روى و دندان\r\n\r\n\r\n","description":"","footnote":"\r\n( 15 ) . ديگ - ظرفى مانند پاتيل يا مجمعه‌ى توگود از جنس مس ضخيم كه كف خزينه كه زيرش كوره بود كار مىگذاشتند و اطراف را با ( گل حرامزاده ) كه از خاك رس و آهك و سفيده تخم‌مرغ درست شده بود محكم مىكردند .\r\n( 16 ) . كف و آشغال روى آب را گرفتن كه بعد از كوزه انداختن انجام مىشد .\r\n","page_name":" 480 ","page_number":484},
  {"content":"\r\n\r\nعامل اصابت مىنمود كه گاهى منجر به مرگ او شده كمتر صدمه‌اش آن كه او را از صورت و چانه و دندان معيوب مىنمود .\r\n\r\nآب خزينه و معالجات بوسيلهء آن ؟ !\r\nآب خزينه‌ها و چاله حوض‌هاى حمام‌ها آلوده بود به انواع كثافات و آغشته به جميع نجاسات . آبى از جوىها و نهرهاى روباز ، همراه چربى ظروف و كف صابون‌هاى رختشوئى و رنگ و نجاسات و كثافات پارچه‌هاى شسته شده در آنها و گل و لاى و خاك و خاكروبهء معابر و خانه‌ها همراه آب گنديدهء حوض‌ها و آب‌انبارهاى كشيده شده و لجن‌هاى آن‌ها و آب و فضول تخليهء چاه‌هاى مستراح‌ها و محتويات لگنچه‌هاى كثيف سلفدانىهاى زير پاى بچه‌ها و بيماران كه در آن‌ها سرازير مىگرديد و آب فرش و تشك و لحاف و البسه‌اى كه در آن‌ها شسته مىشد ، اضافه بر اعمال خود مردم در آن‌ها كه آلودگى خزينه‌ها را ده چندان مىنمود . از جمله داخل شدنشان به خزينه ، همراه انواع نجاسات و پليدى ، مانند عرق تن و چرك‌هاى كبره بسته‌ى چند هفته‌اى و در بعضىها چند ماهه و چند سالهء بدن كه مگر در شب‌هاى نيت ماه رمضان و شب‌هاى عيد نوروز و مثل آن به حمام مىرفتند و يا عروسى و امرى از آن قبيل وادار به حمامشان مىكرد و همچنين خيس دادن و شستن زخم و خون و آلودگى و منى و مدفوع و چرك جراحات و چرك‌گيرى بدن توسط لنگ حمام كه جهت فرار از اجرت دلاك و خرج كيسه و صابون ، آن را لوله كرده در آب خزينه به تن مىكشيدند ، و خيس دادن و نرم كردن و پزاندن و ورآوردن كهنه‌هاى جراحات و شكسته بستگىهاى بدن و دررفتگىها و ضرب‌خوردگىهاى اعضا و كورك‌ها و جوش و بثورها و دمل‌ها و احيانا باز كردن سر آن‌ها و ورود هر نوع بيمار پوستى و مقاربتى مانند سودائى و جربى و كچل و زخم خورده و قمه زده و چاقو خورده و سوزاكى و سفليسى كه مستقيما به خزينه وارد مىشدند و ديگر افكندن آب دهان و بينى در خزينه و ديوارهاى آن و سرازير شدنشان در آب و كندن موى زير بغل و زهار و عانه و دخول بول و اخلاط و مدفوع اطفال و مرضاى اسهالى و غير اسهالى كه گاهى بر روى آب شناور ميگرديد ، يعنى عصاره‌اى از جميع كثافات و نجاسات و امراض و\r\n\r\n","description":"","footnote":"","page_name":" 481 ","page_number":485},
  {"content":"\r\n\r\nناخوشى كه به صورت آب حمام درمىآمد .\r\nدر عين حال آبى كه آن را درمان هر درد درونى و بيرونى و زخم و جراحت و بريدگى و شكستگى و علاج امراضى مانند سرفه و تنگ نفس و زكام و ذات الريه و سل و سينه‌پهلو مىدانستند و به صور مختلف آن را مورد استفاده قرار مىدادند از قبيل : استنشاق و مضمضه و غرغره جهت باز شدن سر و مغز و آواز و صدا و نوشيدن يك تا سه كف از رويهء آن جهت علاج درد سينه و مرى و صرف نيمگرم پيوستهء آن براى ذات الصدر ( درد سينه ) و تنگى نفس و بعد از خوردن مسهل جهت رفع مضرت آن و تا ده روز براى زائو به صورت نوشيدن در صبح و عصر جهت جلوگيرى از دردهاى زايمان و پس‌درد و داخل كردن آن در مرهم‌ها براى تسريع التيام جراحات و ساختن شياف‌ها با آن جهت امراض رحمى و مقعدى ، مانند شقاق و بواسير و نواسير و در آخر جهت بريدگىهاى با كارد و قمه و قداره و چاقو كه عاجل‌ترين مداوا به حساب مىآمد ، تا آنجا كه براى قمه‌زن‌هاى دسته‌هاى تيغ‌زن « 17 » و قمه‌زن در روزهاى تاسوعا و عاشورا هيچ معالجى مؤثرتر از آب حمام نبود كه خود را به آن رسانيده سر به زير آب خزينه فرو برده دقايقى زخم را همسايهء آب بكنند ! اگر چه مهلك‌ترين دريدگىها و جراحات را به سر مىداشتند و عجيب‌تر آن كه كمتر از اين گروه هم بود كه با همان آب معالجه نشده حاجت به مرهم و داروئى ديگر پيدا نمايد ! مگر آنكه جراحت هولناك و احتياج به بخيه و جراح و بالاتر از آن داشته باشد !\r\n\r\nچاله‌حوض و كارهاى در آن\r\nچاله حوض آبگيرى وسيع در ابعاد مختلف از ده تا بيست ذرع طول و پنج تا ده ذرع عرض بود . سرپوشيده‌اى با سه چهار تا شش هفت گز عمق كه بلا استثنا در تمام حمام‌ها ساخته شده بود و اين از دو جهت مورد لزوم قرار مىگرفت كه اولا مخزن ذخيره‌اى براى كسر آب حمام در موقع كم‌آبىها بوده باشد و ديگر در\r\n\r\n\r\n","description":"","footnote":"\r\n( 17 ) . نذر عده‌اى از اهل تشيع كه به طرفدارى از حسين بن على سر خود را تراشيده به اجماع آن را به ضرب قمه و قداره شكافته مجروح مىساختند .\r\n","page_name":" 482 ","page_number":486},
  {"content":"\r\n\r\nتابستان‌ها وسيلهء بازى و شنا و ورزش مشتريان و جلب ايشان و جبران كساد كار حمام ، كه معمولا در تابستان‌ها رو به نقصان مىگذارد .\r\nمشتريان چاله‌حوض‌ها معمولا لشوش ، ولگردها ، بيكاره‌ها ، لاتها ، هرزه‌ها ، بچه‌هاى بىسرپرست ، منحرفين ، فاعلان ، مفعولان ، اغواگران اطفال و كم و بيش ورزشكاران و شناگران ذوقى بودند كه جهت تمرين و تقويت اعمال آب‌بازى و مسابقات و نمايشات در آن گرد مىآمدند و اين همان اعمال بود كه دسته‌هاى بالا را براى تماشا به سوى خود مىكشيد .\r\nبيش از هر اسباب جهت تفريح و لذت و خوشگذرانى روزهاى تابستان ، چاله حوض بود كه با اندك پول آبى كه از پنج شش شاهى تجاوز نمىنمود ، مىتوانستند صبح را در حمام به ظهر و ظهر را به شب رسانيده ، بلكه يكسره با بردن نان و پنير و خوردنىاى مثل آن صبح را غروب بكنند و وسيله‌اى بدون معارض كه به نام شنا و آب‌بازى ، اطفال را در آن كشانيده به بهانهء ياد دادن و با گرفتن زير شكم و گرداندن آنها به روى آب با آلتين و پس و پيش آنها نيز بازيده روى آن‌ها را باز و در فرصت مناسب و خلوتى چاله حوض ، در پس جرز و پاى پله و كنج سكوئى تحصيل كام نمايند و ديگر محل مناسب معاشقات و مبادلات هم سن و سالان با يكديگر و كسب لذات بصر نظربازها از اندام پسران عور و همينطور محل تهديد و تخويف و هراس افكندن در دل معشوقگان و همراهان متمرد نامطيع با زير آب كردن سر آنها و نگهداشتنشان تا حد خفگى و وسيلهء باز كردن راه تمنا و وصال و مانند آن از آنان كه بهترين اسباب ميآمد ، در اين زمينه چه بسيار اطفالى را كه براى ترساندن سر به زير آب كرده و چندان نگاه مىداشتند تا كارش از كار مىگذشته نعشش به روى آب مىآمد و چه بسيار هم كه اين عمل را پس از انجام مقصود از ترس گرفتارىهاى بعدى و رسوائى با آن‌ها انجام داده زير آبشان مىكردند . شايد ضرب المثل ( سرش را زير آب كرد ) يا سر زير آب كردن نيز از اين احوال بوده باشد .\r\nوقايعى از اين قبيل و احوالى كه همه ساله چند تن نابود همين چاله‌حوض‌ها مىشدند و كشته‌هائى توسط آن‌ها كه خود حمامى براى اين كه شكست حمامش نشود ، وسيله سرپوش و اختفايشان مىشد و نامشان را خفگى در\r\n\r\n","description":"","footnote":"","page_name":" 483 ","page_number":487},
  {"content":"\r\n\r\nآب و آب‌گرفتگى و ( تخته شدن ) « 18 » و مانند آن مىگذاشت و قضيه را لوث مىنمود .\r\nاز چاله حوض‌هاى پر كشتار تهران كه همه ساله در آن لا اقل يكى دو تن نابود مىشدند و نعش بيرون مىفرستادند چاله حوض حمام‌هاى قيصريه ، و حمام كوچه غريبان و ديگرى چاله حوض حمام چهل تن بود كه سرآمد چاله حوض‌هاى قاتل شمرده شده بود .\r\nاگر چه كمتر بازىكن و شناگرى بود كه از اين خوى و خصيصه يعنى عمل همخودبازى و مزاحمت اطفال بر كنار باشد و خود همان بازىهاى آنان بود كه جلب نوجوانان كرده موجب اغفالشان مىشد ، اما با اين همه گاهى هم در ميان آنان بازيكنان چيره‌دستى يافت مىشدند كه حيرت‌انگيز مىآمدند !\r\n\r\nانواع شنا\r\nاز بازىهاى در اين چاله حوض‌ها ، اول شناهائى مانند شناى ( مرغابى ) « 19 » ، ( قورباغه ) « 20 » ( پشت و رو ) « 21 » ، ( چهار دست و پا ) « 22 » ، ( عربى ) « 23 » و ( آب‌دزدكى ) « 24 » بود كه در سرتاسر چاله‌حوض به مسابقه مىگذاردند . ديگر شناهاى ( شيرجه ) « 25 » ، ( زيرآبى ) « 26 » ( غواصى ) « 27 » و ( مار آبى ) « 28 » بود كه شرطبندى مىكردند و مدت توقف و اعمال زير آبى و نفس‌دارى را مسابقه مىگذاشتند . بعد از اين‌ها شناهاى از پشت\r\n\r\n\r\n","description":"","footnote":"\r\n( 18 ) . دست و پاى شناگر به هنگام شنا تخته و سفت مىشد و از حركت باز مىماند .\r\n( 19 ) . شنائى كه فقط به وسيله حركت پا ، شناگر را به جلو مىراند و دست‌ها فقط كار هدايت را عهده‌دار باشد .\r\n( 20 ) . شناى چهاردست و پا .\r\n( 21 ) . سر و سينه از آب بالا مانده و دستها از زير شكم كار مىكنند .\r\n( 22 ) . مانند قورباغه با تفاوت آن كه دست و پا جدا كار مىكند .\r\n( 23 ) . مانند چهاردست و پا با توفير آن كه دست راست بطور كشيده به طرف چپ مايل شده و آب را به زير شكم مىدهد و دست چپ به طرف راست مىرود .\r\n( 24 ) . شنائى جست جست كه چهاردست و پا يك باره حركت كند .\r\n( 25 ) . از بلندى به زير آب پريدن و از نقطهء معلومى سر بيرون آوردن .\r\n( 26 ) . شنائى كه همهء آن در زير آب انجام گيرد .\r\n( 27 ) . چيزى را در آب افكندن كه شناگر آن را يافته بازگرداند .\r\n( 28 ) . شناى مارپيچ كه براى بازىهاى فرار از چنگ حريف مانند جا خالى دادن به كار مىرود .\r\n","page_name":" 484 ","page_number":488},
  {"content":"\r\n\r\nماندن به روى آب ، بدون آن كه دستى يا پائى بجنبانند و ( قايم باشك ) « 29 » و بازى ( گرگ و گله ) « 30 » و ترنابازى با لنگ خيس لوله كرده و عقب هم كردن و ( پشتك وارو ) « 31 » و ( ماه و ستاره ) « 32 » بود ، مخصوصا بازى اخير را كه بعضىها شگفت‌انگيز انجام مىدادند . مشتريان تابستانى اين چاله‌حوض‌ها غالبا سر و كارى با دلاك و كيسه و صابون و مانند آن نداشتند و سود آن‌ها براى حمامى همان پول حمام آن‌ها بود كه از آب سرد بدون هزينهء چاله‌حوض به دست مىآمد و از جمعيتى كه جهت تماشاى آب‌بازها به حمام روى مىآوردند و در آخر ( جنبش « 33 » آب ) كه حمام را از خلوتى و كساد تابستان او از ننگ و عار ( توسر خوردن ) « 34 » معاف مىكرد و اصطلاح جنبش آب صادق مىشد زيرا عقيده‌اى ميان حمامىها بود كه مىگفتند : آب بايد بجنبد . يعنى حمامى براى صاحبش سود مىكند كه آبش حركت داشته باشد ، چه وقتى در حمام باز شد ناچار خرجى به آن تعلق مىگيرد و آنگاه چه يك نفر به آن برود چه هزار نفر همان خرج است و منفعتش فرق مىكند .\r\n\r\n\r\n","description":"","footnote":"\r\n( 29 ) . يك نفر در نقطه‌اى از آب فرو مىرود و در زير آب خود را در گوشه‌اى مخفى مىسازد و بر حريف است كه او را بيابد و دستگير كند .\r\n( 30 ) . يكى گرگ مىشود و دنبال گله يعنى ديگر شناگران مىكند تا بتواند يكى را به چنگ آورد .\r\n( 31 ) . شناگر به طرف بالا مىجهد و از پشت مىچرخد و پائين مىآيد و وارو چرخشى است كه خلاف آن از پائين كه به طرف بالا مىآيد انجام مىپذيرد .\r\n( 32 ) . حركتى است كه در يك جهش هر دو كار پشتك و وارو واقع شود . در اين باره شوخى اغراق‌آميزى بود كه : اكبر دست بلند شرط بست از بالاى گلدسته‌ى مسجد شاه پشتك زده ، وسط حوض صحن مسجد پائين بيايد و چون از گلدسته پشتك زنان به وسط زمين و آسمان بلند شد ، حريفش گفت : « ماليده » يعنى غلط است و او هم تا اين حرف را شنيد پشتك را تبديل به وارو كرده سر جايش يعنى به داخل گلدسته برگشت !\r\n( 33 ) . جريان داشتن ، رواج داشتن ، رفت و آمد مشترى .\r\n( 34 ) . « توى سر خورده » جمله‌اى بود كه در كسب‌ها و دكاكين شكست خورده به كار مىرفت ، به اين صورت كه مىگفتند : دكان فلانى يا حمام و پزندگى فلانى توى سرش خورده ، اينجمله مقابل جمله‌اى بود كه در رواج كسب مىگفتند به اين صورت كه : فلانى آبش از آب نمىافتد يا ته ترازويش به زمين نمىرسد . همينطور دربارهء خوش‌دستىها كه مزاحا مىگفتند ، دستم به بند هر كس برسد بسته نمىشود ، يعنى از بس مشترى به او رو مىآورد مجال بستن بند شلوار پيدا نمىكند !\r\n","page_name":" 485 ","page_number":489},
  {"content":"\r\n\r\n\r\nاستحمام و كيسه‌كشى و مشتمال\r\nمشترى پس از ورود به گرمخانه به طرف خزينه‌ى آب گرم يا ولرم رفته . اگر وقت نماز بود و جنابت نداشت پاى پله وضو گرفته و دو سه مشت آب بر روى پاها ، كه علما از جهت نرفتن با چرك و كثافت به خزينه ، گفته بودند ثواب دارد ريخته داخل خزينه شده سر و تن شسته بيرون آمده خود را به نماز مىرساندند « 35 » و يا جهت خيس دادن چرك تن ، هر گاه خيال كيسه كشيدن يا صابون زدن داشتند ، تا هر اندازه كه ميلشان مىكشيد و وقت و نفسشان اجازه مىداد در آب مانده غوطه خورده بيرون آمده جهت چرك‌گيرى و كيسه‌كشى مىرفتند كه باز در اينجا همواره حق و نوبت كيسه‌كشى اگر حمام شلوغ بود براى پول‌دارها و انعام‌بده‌ها و مشتريان خصوصى بود كه زيردست دلاك بنشينند و اين باز غربا و فقرا بودند كه بايد عقب‌تر از همه نوبتشان رسيده ، يكى به سر و يكى به درشان زده شده از حمام بيرون بيايند .\r\nدر داخل خزينه نيز وقت بيهوده نمىگذشت و يا گفتگوها و تعارفات معموله رد و بدل مىشد يا براى آنها كه نشاط و صدائى داشتند به آوازه‌خوانى مىگذشت و از اين رو هميشه در حمام صداهاى هنجار و ناهنجارى بود كه از خزينه‌ها به گوش مىرسيد . « 36 »\r\n\r\n\r\n","description":"","footnote":"\r\n( 35 ) . آن‌ها كه غسل جنابت نداشتند و وقت نمازشان بود براى اينكه بدنشان رطوبت نداشته باشد و مانع مسحشان نشود قبل از دخول به خزينه وضو مىساختند ؛ اين گروه مردم كمتر كيسه مىكشيدند و صابون مىزدند و پول دلاك مىدادند و فقط خود را به آب مىرساندند و چرك سر و تن را با كشيدن لنگ در زير آب مىگرفتند ، عده‌اى هم آب هر روزه حمام را سبب فربهى و نشاط و سلامت مىدانستند كه آن را جزء امور روزانه مىساختند .\r\n( 36 ) . از جهت پوشيدگى سقف و دهانه تنگ خزينه و وجود آب ، صدا در خزينه خوش به گوش مىرسيد و همين جلوه صدا در خزينه بود كه همه را وادار به آوازخوانى در آن مىكرد . گويا واقعه‌ى ملا نصر الدين هم از همين خصوصيات نشئه گرفته بود ؟ گفته‌اند كه ملا نصر الدين چون در خزينه آواز خواند و صدايش به گوشش خوش آمد خود را به حاكم رساند و گفت كه داراى آوازى دلكش مىباشد و مىتواند در ميهمانىهاى بزرگ او بهترين الحان را به گوش مستمعان برساند و از قضا حاكم را ضيافتى در پيش بود كه به احضارش برآمد ، اما چون به حضور رسيد از حاكم خواست تا خزينه حمام را جهت انجام كارش حاضر كند و چون حاكم آن كار را غير ممكن خواند گفت : لا اقل خمره‌اى جايگزين آن سازد و چون هنگام عمل رسيد سر در خمره كرد و فريادهائى\r\n","page_name":" 486 ","page_number":490},
  {"content":"\r\n\r\nپس كيسه‌كشى به اين ترتيب صورت مىگرفت كه ابتدا دلاك لنگ خشكى را كه به مناسبت فصول سال بايد در جاى خنك يا گرم حمام بگسترد براى مشترى پهن كرده به روى آن تعارفش مىنمود و لنگ خشك ديگرى چنبره كرده براى زير سرىاش مىگذاشت و مقدمه كيسه‌كشى كه مشتمال بود شروع ميگرديد .\r\nالبته مشتمال و گستردن و چنبره كردن لنگ‌هاى خشك تميز مخصوص مشتريان خصوصى و آشنا و امثال آن بود و فقرا را لنگ پاره و هر لنگ تر سردستى كه از كمر ديگرى باز شده بود كفايت مىنمود و مشتمالى انجام نمىگرفت و در اين صورت مشتمال نيز دو صورت داشت : يا مشترى عجله داشت و دست نرمى به پشت و پهلوها و دستى به سينه و گردنش كشيده شده كيسه‌كشىاش شروع مىشد و يا وقتش زياد بود و براى مشتمال كامل نشسته بود كه با اين كيفيت انجام مىگرفت :\r\nاول : دولچه « 37 » آب گرمى به سر و تن مشترى ريخته دلاك پشت سرش ايستاده به دست مالى و نوازش تن و بدنش مىپرداخت و هر دم بر فشار دست‌ها افزوده مالش را قوىتر مىنمود و با گودى كف دست به گودى حجامتگاهش مىكوفت و از آن صدا بيرون مىآورد . پس از آن سر پا مىايستاد و دست به گردن و سينه و پهلوهايش مىكشيد و چندين بار از كف پاها سوارش شده از انتهاى گردنش به طرف ستون فقرات و دبرش مىسريد و بعد از آن دست راستش را از جانب پهلوى چپش مىكشيد و بدنش را به طرف چپ مىچرخاند و همين عمل را معكوس كرده دست چپ و گردنش را به طرف راست مىكشيد و دو دستش را از دو طرف به پشتش مىرسانيد و در حالى كه كف دستهاى او به طرف\r\n\r\n\r\n","description":"","footnote":"\r\nوحشتناك برآورد . حاكم كه شرمنده‌ى مدعوين گرديده حكم كرد تا او را با خمره به سر چهارسوق شهر ببرند و هر گذرنده دست در آب خمره كرده محكم به گوش او بنوازد . دستور به موقع اجرا برآمده كم مانده بود تا از فشار درد و ستم به جان آيد اما با هر سيلى سر به آسمان مىكرد و شكرى مىنمود . چون چگونگى شكر را در آن حال از او پرسيدند گفت : از آن شكر مىكنم كه حاكم حكم نكرد خزينه را در اطاق حاضر كنند كه آب آن تا انقراض عالم به اتمام نمىرسيد . « اى كاش از اين حكم‌ها لا اقل يك بار هم شده دربارهء آوازخوانهاى يكشبه آوازخوان شده ؟ ! زمان حال صادر مىگرديد تا مردم از دستشان خلاص بشوند » .\r\n( 37 ) . ظرفى مانند مشربه از جنس مس با دسته و دهانه‌اى ناودانى .\r\n","page_name":" 487 ","page_number":491},
  {"content":"\r\n\r\nخودش قرار مىگرفت ، وى را بغل كرده چندين بار به طرف بالا مىكشيد و صدا از بندهاى فقراتش درمىآورد و رگ قولنجش « 38 » را مىشكست و بعد از آن نوبت به مشتمال گردنش مىرسيد كه چندين بار گردنش را از هر دو طرف به آرامى و فشار چرخانده از آن صدا برمىآورد و در آخر يك بار او را به طرف شانهء راست و يك بار به سمت چپ خوابانده با مشتمال و فشار ، رگ‌هاى پهلوها و اعضاى دو طرفش را نرم مىنمود .\r\nتا اينجا اندك اندك خشونت و كوفت و روفت مشترى بيرون آمده كم كم حالت سستى و رخوت به او رو مىنمود و آماده براى مشتمال و نرمش كامل مىگرديد و كارگر زير سرىاش را مرتب كرده يعنى چنبره « 39 » زير سرش مىگذاشت و درازش كرده از سينه‌اش شروع كرده به مشتمالى كه بيشتر جنبه نوازش داشت ميپرداخت . به اين صورت كه اول چندين بار با دو كف دست به مالش سينه و شكم و پهلوهايش از بالا به پائين و از پائين به بالا پرداخته نرمه‌هاى دست‌هايش را به روى دنده‌ها و جناغ سينه‌اش گذارده به نرمى فشار مىآورد و چندين بار براى گرفتن آب ناف ، « 40 » شتش را در چالهء نافش مىگرداند و در حالى كه كف دست‌هايش به روى سينه‌ى مشترى بود و وزنش به او سنگينى مىكرد به سمت راست و چپش مىجهيد و ساعد و بازوهاى او را بر روى ران‌هاى خود قرار داده به دستمالى و نوازش « ماساژ » ش برمىآمد و گوشتهاى آن‌ها را مىجنباند و به طرف بالا و پائين به حركت درمىآورد و رگ يك يك انگشتانش را با تا كردن و فشردن و كشيدن مىشكست و از آن‌ها صدا بيرون مىآورد .\r\nپس از پايان اين اعمال و فراغت از كار عضلات بازوها و انگشتان و سينه و شكم و پشت و گردن و پهلو به پائين پاهايش رفته در وضعى كه خود يك زانو\r\n\r\n\r\n","description":"","footnote":"\r\n( 38 ) . صدائى كه با عقب كشيدن سينهء كسى از مهره پشتش درمىآيد كه آن را رگ قولنج مىگفتند و در قديم معتقد بودند كه شكستن آن از ثقل و شكم‌درد و دردهاى معده جلوگيرى مىكند .\r\n( 39 ) . لنگ خشكى را لوله و دور هم مىپيچيدند و به جاى متكا زير سر مشترى مىگذاشتند .\r\n( 40 ) . مىگفتند : آب خوردن ناشتا و با شكم خالى به دور ناف آدم آب مىافتد و سبب بروز دل درد و جلوگيرى هضم و ضعف معده مىشود و اين كار كه شست را در حمام در گردى ناف گذارده بچرخانند آب را پس و پيش مىكند و آن مضرت دفع مىشود .\r\n","page_name":" 488 ","page_number":492},
  {"content":"\r\n\r\nمىنشست و يك پا را در زير سرينش تا مىنمود لنگ مشترى را به كمرش محكم كرده دامنه‌اش را روى پاهايش كشيده آن را صاف و مرتب كرده يك ساق او را روى نرمهء ران و آن پاى خود كه آن را تا كرده بود نهاده با دو كف دست با فشار معتدل و نرمش تمام از مچ شروع به ماليدن و جنبانيدن گوشت‌ها و عضلات پاى او كرده به ساق ، زانو ، ران و بيخ ران مىرسيد و در اين هنگام هم بود كه مشترى غالبا دچار دگرگونى طبيعت جنسى و احوال غير عادى گرديده و دستمالى دلاك وى را برانگيخته گرفتار هيجان نموده كارش به شرمندگى مىكشيد ، و از جهت همين حالت هم بود كه دلاك قبل از مشتمال پاها لنگ را از وسط پاى مشترى كشيده بدور رانهايش برگردانده عضو موقع‌نشناس را بجاى خود محبوس مينمود ، اما چه بسيار كه با اين همه لنگ را با همه محكمى بالا كشيده لنگ را چون خيمهء سرخ بالا ميكشيد و صاحب خود را دچار پيچ و تاب خجالت مينمود . البته اين دگرگونى و هيجان مخصوص جوانان و ميان‌سالان نبود كه بدان دچار ميشدند و چه بسا سالمندان و پيران از شصت و هفتاد به بالا را كه بخاطر آسايش فكر و راحتى خيال غالبا اين احوال رخ مينمود و استبعادى نيز نميتوانست داشته باشد كه چه زياد از اين گروه كه در اين سنين دختران باكره‌ى ده دوازده ساله اختيار ميكردند و از حجلهء زفاف سرافراز بيرون ميآمدند ! از اين رو از زيركىهاى زنانه نيز بود كه هرگاه رغبت مباشرت در شوهر احساس ميكردند تا لذت كار را چندان كنند قبلا به ماليدن تن و بدن و پا و ساق و ران و اسافل اعضاى او ميپرداختند و يا هر آينه در خود رغبت و در شوهر بىرغبتى مييافتند ، لب فرو بسته بازو گشاده ، كار را با لمس و مس و ماليدن ران و ساق و انگشتان پاى شوهر بسامان ميرساندند . اين عملى بود كه اطبا نيز آن را جهت تحريك مرد تجويز ميكردند .\r\nدر هر حال بعد از مشتمال و ماليدن پاها و جنبش دادن كفل‌ها و ران‌ها و فشردن و گرداندن و لرزاندن ماهيچه‌ها و گوشت‌ها و رگ و پىها نوبت به شكستن رگ انگشتان پاها و بازى با آن‌ها مىرسيد كه آن‌ها را نيز يكى يكى خم كرده و كشيده از هر يك صدا برآورده كار به عمل آخر ، كه بايد مشترى را از رخوت و خواب و سستى بيرون آورده آمادهء كيسه و صابون و مثل آن نمايند مىرسيد كه دامن‌هاى لنگ را به روى پاهاى مشترى صاف كرده خود سرپا ايستاده از پائين\r\n\r\n","description":"","footnote":"","page_name":" 489 ","page_number":493},
  {"content":"\r\n\r\nبه بالا و از بالا به پائين به روى پاها ، ران‌ها ، سينه ، ساعد و بازوهاى او به قدم زدن و تكان دادن خود به طرف پائين تا فشار را زيادتر كرده باشد ميپرداخت كه در اين عمل هم بود كه وزن دلاك و فشار پا و ترس شكستگى دنده‌ها و صندوقه سينه كه طبعا نفس را در اندرون دچار خفقان مىنمود مشترى را به حالت طبيعى برگردانده از خجالت خلاص و از التهاب هوس دور مىنمود .\r\n\r\nعلاج نعوظ\r\nچون گرفتارى نعوظ از ابتلائات بشمار آمده ، بلائى بود كه وقت و بيوقت گريبانگير ميآمد ، دستوراتى براى خلاص از آن آمده بود از جمله آنكه چون كسى بىموقع مثلا هنگام نماز و مثل آن دچار چنين حالت شود ، بايد ياد بدهكارىهايش نمايد ، يا طلب سوختىهايش را به نظر آورد ، يا به گرفتارىهايش فكر بكند ؛ بفكر مردن و اموات بيفتد . شب اول قبر و فشار كفن و دفن و سؤال و جواب انكر و منكر را مجسم نمايد ، قيامت و حشر و نشر و مارهاى غاشيه و عقرب‌هاى جراره را به فكر بياورد ، لاكن اين حالت در بعضى به آن حدت ظهور مينمود كه اگر خود نكيرين و بدتر از آن را هم در آن حالت مييافتند دست به يقه ميشدند ! و تا فايده‌اى هم از اين مطلب داشته باشيم بايد بگوئيم علاوه بر احوال آنىاى كه در اين باره به بعضى وارد مىشود بيمارىاى هم بنام مرض نعوظ هست كه آلت در اثر مس و لمسى برقرار مانده فروكش نميكند كه براى آن درمان‌هائى ذكر كرده‌اند ، از جمله ريختن آب سرد بر آلت و در آب سرد رفتن و ماليدن يخ يا آب غوره و يا در كيسهء يخ فرو بردن و در آخر اين علاج امتحان شده از طب قديم اين كه ورق سرب بدور آن بسته چندى به آن صورت به حال خود بگذارند . « 41 »\r\n\r\n\r\n","description":"","footnote":"\r\n( 41 ) . در سنوات بعد از هزار و سيصد و سى و دو بود روزى جلو دكان دوستى در خيابان بوذرجمهرى ميگذشتم كه صدايم كرده ، پس از خوش و بش به عقب دكانش برده گفت در آسمان عقبت ميگشتم در زمين پيدايت كردم و پس از تمجمج و رنگ برنگ شدن زياد ، گفت چون ترا ، هم امين و هم مطلع از طب قديم ميدانم ، دامادى تازه گرفته كه عقد كرده ، اما عروسى نكرده‌ايم و روزى در نامزدبازى با عروسش نعوظ نموده به همان حال باقى مانده ، كه از مصيبتش خانه‌نشين شده هيچ دوا درمان هم چاره پذيرش نگرديده ، خواستم بلكه چاره‌اى بكنى . شوخى داشتيم و گفتم : خاك بر\r\n","page_name":" 490 ","page_number":494},
  {"content":"\r\n\r\nدلاك در كار مشتمال نرمش براى كشيدن كيسه ، با كيسه حمامش كه كنار لگنچه‌ى آبش مىباشد .\r\n\r\n","description":"","footnote":"","page_name":" 491 ","page_number":495},
  {"content":"\r\n\r\n\r\nكيسه‌كشى « 42 »\r\nحالا اگر مشترى كيسه مىخواست ترتيب كارش چنين بود كه بعد از مشتمال دلاك باز يكى دو دولچه « دلوچه » آب به سر و بدنش ريخته او را دو زانو به روى لنگ مىنشاند و گره لنگش را براى اينكه دست و كيسه در پشت او آزادى عمل داشته باشد شل كرده ماليدن كيسه را از پشت او شروع نموده به گردن و دست‌ها مىرساند ، سپس او را به پشت خوابانده سينه و شكم و پاهايش را مىكشيد و با دستى كه به سرينش اشاره ميكرد او را امر به برگشتن يعنى دمر شدن كرده نصفه‌ى لنگ را از پشت او كنار زده كفل و لاى پا و اسافل بدنش را تميز مينمود و در آخر آبى ديگر پشتش ريخته لنگش را بر پشتش صاف كرده مقدارى هم از پشت لگدش نموده بلندش كرده مىنشانيد و گردن و پشت و روى دست و صورت و پيشانيش را كيسه مىكشيد .\r\nناگفته نماند كه صدا درآوردن از كيسه كه دلاك هر دم كف دست را گود كرده و بر نقطه‌اى از بدن مشترى فرود مىآورد و صدائى از آن بيرون مىكشيد از شرايط كار بود و ديگر لوله كردن چرك‌ها و نشان دادن به مشترى كه از هر نقطهء بالاى بدن چرك را همراه كيسه لوله كرده ، كشيده از شانه يا گردن يا سينهء مشترى جلو لنگ او ريخته نشان ميداد كه يعنى كوتاهى از خدمت نكرده كاملا تميزش ساخته است و چه زياد كه اين عمل موجب شرمسارى مشترى ميگرديد و باعث ميشد تا مشترى خود را قبل از نشستن زير كيسه ، در خزينه وسيلهء لنگ و دستمالى كردن و غيره از چرك و كثافت تقريبا تميز بكند . « 43 »\r\n\r\n\r\n","description":"","footnote":"\r\nسرت با اين درخواستت ! مردم عقب همچه مرضى ميگردند و اگر فلانى و فلانى ؟ ! بفهمند كه چنين متاعى دارى يك شبه ميليونر شده خود و دخترت تا آخر عمر در نعمت غوطه ميخوريد ! و فحشى ويزيت گرفته با خنده كه حق به جانب گرديدم !\r\n( 42 ) . كيسه كه از اسمش پيداست كيسه‌اى بود به اندازهء دست ، بافته از پشم مانند گليم نازك يا جاجيم كه قبل از استعمال آن را براى اينكه نرم‌تر و آسوده‌تر باشد بر روى شعلهء آتش گرفته « كز » مىدادند و در آب گرم ماليده به دست ميكردند و با آن چرك تن مىگرفتند .\r\n( 43 ) . وقتى مردم از ستم علاء الدوله حاكم تهران به تنگ آمدند و دكان‌ها و بازارها را بستند و در مسجد شاه بست نشستند و از علما خواستند تا به نزد شاه رفته عزل او را درخواست بكنند . در اين ميان كه وعاظ و منبرىها نيز آتش اين آشوب را دامن ميزدند . ميرزا اسد اللّه واعظ بالاى منبر رفت و\r\n","page_name":" 492 ","page_number":496},
  {"content":"\r\n\r\n\r\nصابون‌زنى\r\nصابون زدن پس از اتمام كيسه‌كشى بود كه معمولا مشترى را « كه گاهى جمعيت آنان تمام سكو را اشغال مينمود » روى سكوى پاى خزينه نشانيده از خزينه يا حوضچه‌ى پاى خزينه آب به سرش ريخته صابون به دستش ميدادند ، يا اگر خصوصى و انعامى بود خود صابون به سرش ماليده چنگ مىزدند و در سه نوبت آب ريخته با هر نوبت ليف و صابونى كه هر بار بر ليف دميده آن را به صورت انبان باد درميآوردند و از آن كف و حباب صابون بيرون ميآوردند به تنش ماليده كار صابون‌زنى را تمام ميكردند . در آخر هم ليف كف كرده‌اى براى شستشوى اعضاى نهانيش به داخل لنگش فشرده روانه‌اش ميساختند ، و اين كفى بود كه خود مشترى با آن رفته شرمگاه را تميز مينمود .\r\nاما ترتيب كار بىپول‌ها و غريبه‌ها غير از اين بود كه دو كيسه يكى به سر و يكى به تنش كشيده بلندش ساخته و در صابون زدن هم هنوز ليف به بدنش نرسيده پف ماليش نموده بلندش مىكردند مگر بعضى هوشيارها كه به مجرد نشستن زيردست دلاك نداى انعام داده او را مستحضر نمايند ، يا مانند خود نگارنده كه در حمام‌هاى غريب پول انعام را در پر لنگ با خود به داخل برده قبلا بسپارم و در اين زمينه نيز اين داستان كه ذكر مىشود :\r\nروزى اصفهانىاى به حمام حكيم هاشم بازار بزازها ميرود و چون به زير\r\n\r\n\r\n","description":"","footnote":"\r\nپس از مقدماتى گفت : اى مردمى كه عزل علاء الدوله را بخاطر ظلم و ستم و دزدى و خيانت درخواست مىكنيد ، آيا خودتان اگر جاى او بوديد با مردم بهتر از او رفتار مىكرديد ؟ و اضافه كرد :\r\nآى بقال ! مثلا خود تو كه خرده پنير و ماست مانده‌ها را به فقير بيچاره‌ها و خوب و تازهء آن را به پولدارها ميدهى علاء الدوله نيستى ؟ آى قصاب كه گوشت مغز ران را به حاجى ، دارا ، آجان و ارباب ميدهى و لثه پوسته‌هايش را براى بيچاره‌ها ميگذارى و زيادتر هم پول ميگيرى ؟ آى سبزىفروشى كه آجان را با يك شاهى هم يخ و هم سبزى ميدهى . و وقتى بچه‌اى براى خريد خانه ميآيد سبزى گنديده‌هايت را به دامنش ميريزى و آى دلاك حمام كه براى جيب‌برى مشترى چرك‌هاى همه جاى تنش را لوله ميكنى و پيش چشمش مىآورى و جلو سر و همسر خجالتش ميدهى شما خودتان علاء الدوله نيستيد كه جمع شده‌ايد بهتر از علاء الدوله ميخواهيد ؟ ! و اضافه مىكند عوض او انوشيروان عادل را پشت دروازه نگه داشته‌ايد كه اين را برداشته يكى او را بياوريد ؟ ! تا اينجا كه من سراغ داشته‌ام هيچ بدى نرفته كه خوب جايش بيايد و سگ زرد برادر شغاله و سگ زرد و سفيد و سياه ندارد همه‌شان سگ ميباشند .\r\n","page_name":" 493 ","page_number":497},
  {"content":"\r\n\r\nدست دلاك مىنشيند مىبيند كه هر دم دلاكش رو به دلاك بغل دستىاش كرده از مشترىها صحبت مىكند و در آخر هر مطلب ميگويد كه فلان مشترى اينقدر انعام و آن يكى آنقدر انعام داد و رقم‌هاى درشتى را هم مانند پنجشاهى دهشاهى ذكر مىكند . اصفهانى چون ملاحظه مىكند كه همهء آن حرف‌ها به خاطر اوست رو به دلاك كرده مىگويد : اينهمه حرف از پنجشاهى ، دهشاهى نميخواهد بزنى ، خدا بركت به همان يكى شاهى خودمان بدهد ، كارت را بكن و جمله‌اش ضرب المثل مىشود .\r\nدر ارتباط جملهء خدا بركت به همان يك شاهى خودمان بدهد حاج سيد آقاى حلوائى كه پسرش عفت دخترى را لكه‌دار كرده بوده كارشان به عدليه ميكشد ، وقتى پدر دختر بىاندازه ، سوز و بريز كرده موقعيت خود و ارزش دخترهايش را كه مهريهء هر كدام اين مقدار بوده به رخ وى و قاضى ميكشد ، پدر پسر ، كه از ذكر نام پدر و دختر هر دو خوددارى مىشود برخاسته ميگويد به او بگوئيد اينقدر دم از صد تومان ، دويست تومان و اين و آن نميخواهد بزنى من باز هم پسر دارم و تو هم دختر ، بگذار مشترى بشويم ! خدا بركت به همان پنج تومان ده تومان خودمان بدهد و قاضى را خنده گرفته كار را به نفع او فيصله ميدهد .\r\nو اما درباره بدرفتارى با انعام‌نده‌هاى حمام ، روزى كسى به حمامى رفته چون بىتوجهى مينگرد ، موقع حساب كردن انعامى هم براى كارگر ميپردازد ، و چون كارگر انعام را مينگرد دفعه بعد كه طرف بحمام ميرود پذيرائى شايانى از وى به عمل ميآورد ، اما اين مرتبه چيزى به دلاك نپرداخته و چون او را چشم بدست خود مينگرد ميگويد انعام آن دفعه‌ات را پاى اين دفعه حساب بكن !\r\nبارى صابون‌زنى ديگرى هم بود كه براى مشتريان بسيار جا سنگين انجام ميدادند و آن چنان بود كه آنها را پس از كيسه زدن همچنان بر روى لنگ خود نشانيده صابون زده سر آنها را هم خودشان چنگ ميزدند . از كارهاى ديگرشان نيز آن كه دم به دم به سر و تنشان آب ريخته برايشان آبخوردن و چپق صدا ميكردند .\r\n\r\n","description":"","footnote":"","page_name":" 494 ","page_number":498},
  {"content":"\r\n\r\n\r\nحنا بستن - خضاب كردن\r\nپس براى آنها كه به جهت نظافت و استحمام آمده بودند كار در گرمخانه ، خيساندن تن در خزينه و كشيدن كيسه و زدن ليف و صابون بود كه پس از اتمام ، از زير دست دلاك برخاسته لنگ خود را به هم آورده به پاى پلهء خزينه ميآمدند و دلاك يكى دو دولچه آب بر سرشان ريخته لنگشان را عوض ميكرد و راهى خزينه ميشدند و آنها كه حناى دست و پائى داشتند يا نوبت خضاب و رنگ و حناى سر و ريششان بود ، بعد از چرك‌گيرى و ليف دوم برايشان در كنارى لنگى گسترده به روى آن تعارف ميشدند و دلاك كه معمولا خاصهء خود مشترى بود رنگ و حنا يا حنايش را كه مشترى با خود آورده بود در كاسه‌اى خيسانده ، چنگ زده به سر و ريشش ميماليد « 44 » و پس از اكمال ، كاغذ خود حنا يا چند تكه كاغذ ديگر بر آن چسبانيده زير سرىاش را مرتب كرده او را كف حمام دراز مينمود و اين از آن جهت بود كه تا رنگ دادن حنا ، مشترى در استراحت بوده باشد . اين استراحت تقريبا دو ساعت طول ميكشيد ، سپس مشترى برخاسته به روى سكوى پاى خزينه يعنى همان سكوى صابون زدن نشسته دلاك آب ريخته حناهايش را شسته دست سوم ليف و صابونش را كه كسر گذاشته بود برايش تمام كرده مرخصش ميكرد .\r\nآنهائى هم كه دست و پا را حنا مىبستند باز دست آخر صابونشان براى بعد از حنايشان ميماند تا هم رنگش را شسته و هم آن را با خاصيت صابون به جلا بياورند « 45 » عده‌اى هم مستحب ميدانستند كه استعمال سدر « 46 » بكنند و آن نيز چنان\r\n\r\n\r\n","description":"","footnote":"\r\n( 44 ) . قاعده‌ى رنگ و حنا ماليدن بسر و ريش آن بود كه با سر انگشتان از بن مو شروع ميكردند تا به رو برسانند و كمترين مدت رنگ گرفتن مو از آن دو ساعت بود . خضابى عالىاى نيز به اين دستور بود كه در دو ساعت مو را سياه و محكم و براق ميكرد : آمله ، وسمه ، حنا و سماق ، كه سائيده‌هاى همه را در آب خيسانده ، به صورت خمير شل درآورده استعمال بكنند ، يا آب آن چنانچه ذيلا مىآيد به كار برند .\r\n آب سماق و آمله و وسمه و حنا * موى سپيد را به دو ساعت كند سيا \r\n( 45 ) . از خاصيت صابون آشتيانى كه پيه و جنس مرغوب در آن به كار ميرفت آن بود كه رنگ خضاب و حنا را شفاف مينمود .\r\n( 46 ) . سدر كوبيده برگ درختى كه استعمال آن را سنت و رافع با امراض جلدى و سبب استحكام عضلات ميدانستند .\r\n","page_name":" 495 ","page_number":499},
  {"content":"\r\n\r\nبود كه دلاك آن را مانند حنا خيسانده بعد از صابون آخر به سر و تن مشترى ميماليد و همانطور آب نريخته و نشسته روانه خزينه‌اش ميكرد . از آنجا كه علاوه بر خواص طبى ، در سدر خاصيت پاك‌كننده نيز بود كه آب خزينه را صاف مينمود .\r\n\r\nنوره - واجبى - داروى نظافت - موزدائى\r\nاز امورى كه هر هفته واجب ميآمد و هر فرد مسلمان معتقد را لازم بود تا رعايت كند ، امور موزدائى سفلاى بدن و زير بغل بود كه انجام ميدادند و امرى كه بعد از آن بايد صابون زده زنگ و زهر واجبى را از بدن دور بكنند .\r\nبلندتر بودن موى زهار از قد يك دانهء جو كراهت داشت بلكه نماز را خراب ميگردانيد و هر مرد و زنى را وادار مينمود تا هفته‌اى يك بار واجبى بگذارد ، علاوه بر خاصيت نيروبخشى آن در امور جنسى « 47 » بمردان و دفع امراض جلدى مانند جرب و سودا و پيسى و غيره در اين روايت كه هر آينه واجبى براى چشم ضرر نداشت بايد مردم در واجبى مىخوابيدند ! اما كارى كه غير از دو روز چهارشنبه و جمعه بايد انجام پذيرد كه در چهارشنبه فقر و در جمعه ديوانگى ميآورد !\r\nواجبى مردها عبارت بود از دو جزو آهك نرم الك كرده و يك جزو زرنيخ كه در آب خيسانده ، حمامىها هفتگى آماده ساخته در تغار « 48 » ميريختند و طريقه\r\n\r\n\r\n","description":"","footnote":"\r\n( 47 ) .\r\n يال اسب از چيست دانى مىبرند ؟ * گردنش تا آنكه محكمتر شود ؛ \r\n گر تو هم از يالِ كرّه مو بُرى * گاهِ حمله همچو شير نر شود \r\n( 48 ) . واجبىخانه يكى يا دو مكان دو سه مترى بود كه در آن بوسيله لنگ مشترى كه از كمر باز كرده به دهانه آن ميكشيد پوشيده ميشد . مكانى بين سربينه و گرمخانه كه تغار واجبى در بيرون آن قرار داشت و سهم هر مشترى پياله‌اى بود كه از آن طبق حاجت خود پر مينمود . پياله‌هاى واجبى كاسه‌هاى سفالين نامرغوب كف تختى بودند كه غالبا آشىها هم براى يك شاهى صد دينار آش از آن استفاده ميكردند . در رابطه با پيالهء واجبى داستانى بود كه روزى پدرى با پسرش به حمام ميرود و در حمام عطش مىكند و از پسرش ميخواهد كه برايش آب بياورد . پسر غرغركنان پيالهء واجبىاى را نشسته آب كرده به دستش ميدهد . پدر چون چنان مىبيند به پسر ميگويد : يادم ميآيد كه در حدود سن و سال تو روزى در حمام ، پدرم هنگام صابون زدن از من آب طلبيد و من بيرون آمده در كاسه‌اى چينى شربت به‌ليموى يخ انداخته برايش فراهم كرده و برده به دستش دادم و نتيجه‌اش اين شد كه تو آب فقط را برايم در كاسه‌ى واجبى ميآورى ، واى بر تو كه كاسهء واجبى بدست پدرت دادى !\r\n","page_name":" 496 ","page_number":500},
  {"content":"\r\n\r\nاستعمالش آن بود كه بايد از پائين به بالا يعنى در جهت خلاف خواب مو به بدن بمالند و چند دقيقه صبر كرده ، سپس با انگشت موها را كشيده چون به راحت كنده شود شسته تميز بكنند و براى زنان تا جاى واجبى را زبر و سياه نكند همين دارو را به جاى آب با سفيدهء تخم مرغ خمير ميكردند ، مخصوصا براى عروس‌ها كه علاوه بر خمير كردن با سفيدهء تخم مرغ ، جاى آن را هم سفيده‌ى تخم مرغ و سفيداب قلع ميماليدند و هيچ عروس را هر چند بچه سال بدون نظيف نمودن و استعمال آن تا امر زفاف تسهيل كند بدون به كار بردن پماد سفيده‌ى تخم مرغ و سفيداب قلع به حجله‌ى زفاف نميفرستادند و دستور رفع سوزاندن واجبى هم آن بود كه جاى آن را حنا بگذارند . « 49 »\r\nديگر زدودن موى زير بغل بود كه آن را براى دفع بوى آن و تقويت نور چشم مؤثر ميدانستند و هر هفته آن را كنده يا تراشيده و زن‌ها بند مىانداختند ؛ ترتيب كار تراشيدن آن هم در مردها آن بود كه بعد از كيسه كشيدن و صابون زدن ، كنار حمام ايستاده دستهاى خود را بلند مىكردند و دلاك هم كه وظيفه خود را ميدانست با تيغ سلمانى رفته آن را تراشيده تميز مينمود . اين كار اجرتى نداشت و روى حساب حمام رفته بلا عوض انجام ميگرفت .\r\n\r\nبازى - تفريح\r\nهمچنين حمام محل وقت‌گذرانى و استراحت بود كه بيكاره‌ها اوقات خود را در آن گذرانيده ورزشكاران خستگى و كوفتگى خود را با خوابيدن در آن رفع كرده ، بى جا و منزل‌ها آن را مأمن و منزل خود قرار داده جايى كه دزدان شب‌رو ، روز خويش در آن گذرانده خود را آمادهء كار شب مىساختند و شب زنده‌دارها و قماربازها كه خستگى و كسالت شبانگاه خويش را در حمام رفع ميكردند ، غير از بازىهاى تمام‌نشدنى چاله حوض در تابستانها و در گوشه و كنار آن بازىهاى\r\n\r\n\r\n","description":"","footnote":"\r\n( 49 ) . و اين شعرى كه زنان در تفريحات خانگى در استفاده از واجبى خوانده تفريح ميكردند :\r\n شب ، شب جمعه‌س مرتيكه * - . . . مث دنبه‌س مرتيكه \r\n. و ديگرى ميگفت :\r\n شب شبِ شنبه‌س زنيكه * - . . . \r\n مث سنبه‌س مرتيكه . \r\n","page_name":" 497 ","page_number":501},
  {"content":"\r\n\r\nزمستانى مانند : شير يا خط « 50 » و ترنابازى « 51 » و پادشاه وزيرى « 52 » و امثال آن و واى به حال حمامىاى بود كه هر چند حمام شلوغ و ايام رواجى كارش باشد جسارت ورزيده بتواند خفته‌اى را بيدار كرده ، يا كسى را منع از بازى و يا به مزاحمى اخطار رفع مزاحمت نمايد . به همين صورت جاى دادن مهمانى و ضيافت و تاوان بازى و قمار و شرطبندىهاى انجام يافته در حمام بود كه كمترين آنها نان و كباب و جگر و دل و قلوه و تخم مرغ پخته و ميوهء فصل و آجيل و شيرينى و امثال آن و كامل آن ناهار و عصرانه كه توسط سينى به سرهاى شاگرد پزنده‌ها به گرمخانه ميآمد و مناسب‌ترين محلى براى وقت‌گذرانى كه صبح در آن وارد شده غروب به سختى از آن خارج ميشدند .\r\n\r\nتطهير - غسل\r\nبعد از كار صابون زدن براى به خزينه رفتن لنگ شسته به پشت مشترى گرفته لنگ صابونيش را از پشتش ميكشيدند يا يكى دو دولچه آب به تنش ريخته آب صابون‌هاى تن و لنگش را گرفته روانه‌اش ميساختند و از اين هنگام بود كه تطهير دينى و كار غسل‌هاى متعدد مانند : غسل جنابت . غسل جمعه . غسل اول ماه .\r\nغسل مسّ ميت . غسل توبه . غسل سلامتى . غسل مال . غسل نيت . غسل زيارت . غسل حاجت . غسل سفر . غسل صبر « 53 » به پيش آمده يكى پس از ديگرى انجام ميگرفت .\r\nعقيده‌اى دربارهء غسل داشتند كه بايد بعد از جنابت و مس ميت يا نظر\r\n\r\n\r\n","description":"","footnote":"\r\n( 50 ) . بازىاى بود كه سكه را در مشت ميگرفتند و پشت يا رويش را شرط مىبستند و به هوا مىانداختند .\r\n( 51 ) . بازىاى بود كه يكى دزد و يكى حاكم ميشد . لنگى لوله شده بدست يكى براى زدن و اجراى حكم حاكم مىدادند .\r\n( 52 ) . يكى پادشاه ، يكى وزير ، يكى دزد و يكى عاشق ميشد . پادشاه دربارهء هر يك حكم ميكرد و وزير آن را به اجرا ميگذاشت .\r\n( 53 ) . معتقد بودند كه اگر براى نيتى به حمام بروند و سر در زير آب كنند و نيت از دل بگذرانند ، حاجتشان روا خواهد شد . مثل اينكه غسل كنند و سر به زير آب ببرند و بگويند : خداوندا مرا از مال غنى گردان يا بار سفر مشهد يا كربلايم را ببند و سر از آب بيرون آورند .\r\n","page_name":" 498 ","page_number":502},
  {"content":"\r\n\r\nكردن به او بلافاصله خود را به آب برسانند و ميگفتند : با جنابت راه رفتن روزى را تنگ و گرفتارى را زياد و شادى را زائل و غم را فراوان و تن را ضعيف كرده و بيمارىهاى گوناگون ميآورد ، همچنين ملائكه شخص جنب را لعنت و تا هفت خانه اطراف خانهء جنب عبور نميكند و از آن سو شيطان در تن و جان شخص جنب لانه مىكند . از اين رو كاسب در حال جنابت به سر كسب و كار خود نرفته دكان نميگشود كه در كسب و كار بر او بسته مىشود و تاجر به حجره نمىنشست كه شيطان در معاملاتش شركت مىكند و عمله و اكره و كارگر به همچنين كه در ناپاكى و عدم طهارت در اجرت و روزيش نقصان به هم ميرسد . « 54 » و دربارهء غسل مس ميت تا قبل از انجام آن نبايد دست به هيچ كارى بزنند كه مرده عذاب مىشود . در حال جنابت دست به طعام نميبردند كه شيطان در غذاى آنها شركت مىكند و جنب با عيال خود همبسترى نميكردند كه شيطان نيز با آنها مشاركت داشته در نطفه‌شان دخالت مىكند . با جنابت راه نميرفتند كه شنيده بودند در هر گامشان هفتاد هزار ملك برايشان نفرين مينمايد و جنب نميخفتند كه ميگفتند شياطين به روحشان هجوم ميكنند .\r\nاز اين جهت از محكمات عقايد هر فرد مسلمان بود كه به مجرد جنب شدن خود را به آب يا حمام رسانده غسل جنابت به عمل آورد اگر چه در يك روز چند نوبت جنب شده باشد و در شب به همچنين كه اگر سرد و بيوقت و توانائى و دسترسى به آب نبود براى هر جنابت يك نوبت تيمم بكنند ، عقيده‌اى بسيار پسنديده كه وسيله آن كثافت و كسالت و بوى بد و عرق مسموم از بدن دور گشته ، بشاشت و طراوت و سلامت ميآورد و از خواص طبى غوطه خوردن در آب نيمگرم است كه بدن را فربه و بوى بد تن را دور و خستگى را رفع و صحت را تضمين و اعصاب را آرام و فكر را روشن و عقل را متين و تشويش را زايل مىكند .\r\n\r\n\r\n","description":"","footnote":"\r\n( 54 ) . غسل‌هاى واجب شش تاست : غسل جنابت ، غسل حيض ، غسل استحاضه ( خون و رطوبت رنگ خون‌دار زن بعد از زمان حيض ) ، غسل نفاس ( خون زن تازه‌زا تا روز هفتم و در بعضى بيشتر تا زمان پاك شدن از آن ) غسل ميت ، غسل مسّ ميت ، غسل‌هاى مستحب شصت و دو است از جمله غسل جمعه و غسل اول ماه و غسل روزهاى عزيز و شبهاى طاق و احياى ماه رمضان و مانند آن .\r\n","page_name":" 499 ","page_number":503},
  {"content":"\r\n\r\nغسل به دو گونه است ، يكى غسل ترتيبى كه ابتدا بايد سر و گردن را شست و سپس نيمهء سمت راست را و آخر نيمهء سمت چپ را تميز گردانيد كه در اين غسل پس از طهارت و دور كردن بدن از نجاست تنها ظرف آبى آن را كفايت مينمايد و دوم غسل ارتماسى كه بايد نيت كرد كه : غسل جنابت يا غسل . . .\r\nميكنم ارتماسى و در آب فرو رفته « در حالى كه آب تمام بدن را احاطه كند » بيرون بيايد و شق سومى هم وسواسىها و عوام بر آن ميافزودند كه در آب كثير خزينه هم غسل ترتيبى ميكردند و بعضى جهت محكم‌كارى نه يك بار و دو بار بلكه ده و صد بار و فزونتر تا آنجا كه نفسشان به تنگى مىافتاد و بعضى را مانند مرده از آب مىكشيدند ! نيت كرده خود را در آب يك ور و دو ور كرده ، به جوانب مىافكندند و عده‌اى كه گوئى آب اطراف خويشرا هم طاهر نمىدانستند و بارها از آب بيرون آمده بر روى سكوى كنار خزينه ايستاده لنگ را از خود كنار نگاه داشته نيت كرده به جوانب مىجهيدند و جالب‌تر از اين آنها كه انگشت به لنگ داشتن را نيز مفسد غسل دانسته عريان به خزينه ميپريدند و آلت و اسباب رنگارنگشان را كه نمايان ساختن آن خود گناه بدتر از جنابت داشت به نظر اين و آن ميرسانيدند ! و جالب اين گونه غسل‌كنندگان آن زمان بود كه جوانان و شوخ‌طبعان سر به سر اين گونه وسواسىها گذاشته چنان كه عمل غسلشان به آخر ميرسيد با گفتن يك كلمه‌ى « نشد » عملشان را خراب و كارشان را از سر ميساختند !\r\n\r\nچهار غسل متصل\r\nدربارهء چهار غسل جنابت و مس ميت و جنب از حرام « 55 » و توبه اين واقعه كه تاجرى به نام حاجى قدير دختر خود را به شاگرد حجره‌اش داده همه مخارج عقد\r\n\r\n\r\n","description":"","footnote":"\r\n( 55 ) . بعضى علما را فتوا بر اين بود كه جنب شدن از حرام را نيت جداگانه مىباشد و بايد لفظ « غسل ميكنم غسل جنب از حرام » را به زبان آورد . بعضى ديگر از اين بالاتر رفته براى جنب از حرام غسل توبه را نيز همراه ميدانستند . جنب از حرام عبارت است از جنابتى كه به صورت غير شرعى مانند لواط و زنا و غيره انجام شده باشد . در بعضى جنابت‌هاى حرام مانند لواط و زناى محسنه نيز عرق فاعل را نجس و خودش را واجب القتل و توبه‌اش را غير قابل قبول ميدانستند .\r\n","page_name":" 500 ","page_number":504},
  {"content":"\r\n\r\nو عروسيش را هم متقبل مىشود و قبالهء خانه‌اى را هم سر جهازى دخترش مىكند .\r\nچون صبح پاتختى داماد به حمام ميرود در خزينه زياد معطل مىشود و وقتى ساقدوش‌هايش دليل آن همه معطلى را جويا ميشوند ميگويد براى آنكه من سه غسل داشتم : يكى غسل جنابت كه جنب شده بودم و يكى غسل مسّ ميت كه با دخترى لاغرتر از اسكلت همبسترى كرده بودم و سوم غسل جنب از حرام كه از فرط بىروحى و بىحالى عروس چنان كه با مرده همبستر شده‌ام و چون اين خبر به گوش تاجر ميرسد داماد را به خانه كشيده ، طناب‌پيچش كرده چندان به زير چوب و لگدش مياندازد تا اقرار « 56 » طلاق دخترش را از او دريافت مىكند و ميگويد : پيرو غسل‌هاى تو ، غسل توبه‌اى هم من بايد بكنم كه بعد از اين دختر مفت و مجانى و براى رضاى خدا و پيغمبر و حرف اين و آن به كسى ندهم كه اين همه ايراد بهم برساند و بفهمم كسى كه به خواستگارى ميآيد بايد جان از هفت لايش درآمده خرج عقد و عروسى بدهد تا زن به پيشش قرب و منزلت داشته باشد !\r\nدستورى كه لا اقل به اسم ثواب هم شده بود كثافات از تن و روى مردم كه در آلودگى غوطه ميخوردند دور مينمود ، اما چه نكو بود اگر بجاى وقت‌گيرى و پاى ملائكه و جن و پرى بميان كشيدن ميتوانستند فوايد نظافت را بطريق علمى و به صورت اعم حالى ميكردند .\r\nبعد از بيرون آمدن مشترى از خزينه ، كارگرش يا « خليفه » « 57 » صدا بلند كرده با فرياد « خشكى ، خشك ، خشك پاكيزه ، خشك فلانى را بيار » . برايش خشك « 58 » خبر مينمود و جامه‌دار با لنگ‌هاى خشك و تر و نمدار كه خشك و نو و بزرگ‌هايش را براى مشترىهاى حسابى و انعام‌بده به روى يك شانه و لنگ‌هاى خيس و كهنه و نمدار را به روى شانهء ديگرش انداخته بود وارد گرمخانه شده يكى را از پشت سر مشترى گرفته لنگ ترش را پائين ميكشيد . و در مشترىهاى مرغوب ، يكى را به شانه‌هايش انداخته ، يكى مثل عمامه به سرش مىبست و لنگ خوب بزرگى هم\r\n\r\n\r\n","description":"","footnote":"\r\n( 56 ) . چون دفاتر رسمى و قانونى وجود نداشت كافى بود تا زوج يا زوجه لفظا در حضور ملا اقرار به نكاح يا طلاق كند و او صيغه‌اش را جارى گرداند .\r\n( 57 ) . سركارگر .\r\n( 58 ) . لنگ .\r\n","page_name":" 501 ","page_number":505},
  {"content":"\r\n\r\nبه روى عمامه‌ى سرش مىانداخت و روانه‌اش مينمود . دلاك هم با تعارفات بلند :\r\nخوش آمدين - قدم به چشم بدرقه‌اش مينمود .\r\nاما براى غريبه‌ها تمام اين شرايط منتفى شده لنگ تر يا نمدارى به پشتشان گرفته ميشد كه بايد خود به كمر بسته لنگ ترشان را جدا نمايند و روانه شده لنگى نيز مانند آن در سربينه به سرشان انداخته بشود .\r\n\r\nانعام - پاداش - پول چاى\r\nدر اين باره بزرگ‌ترها به كوچك‌ترها دستوراتى داشتند كه از اجرت زيادتر و انعام دادن به كارگر حمام غافل نباشند و امساك نكنند كه وقتى با دوست رودربايستى دارى در حمام برخورد مىكنند ، در همان هنگام حمامى لنگ كهنهء پاره‌اى كه پس و پيشش نمايان شود جلوش مىاندازد و سكهء يك شاهى يك پولش مىكند . ! « 59 »\r\nهمچنين دربارهء قهوه‌چى و مرده‌شو نيز همين نصيحت و معتقد بودند كه اين سه دسته يعنى حمامى و قهوه‌چى و مرده‌شوى از بىچشم و روترين جماعات مىباشند كه اگر عمرى محبت كنى و بدهى درويشى و اگر يك بار ندهى نادرويش و همان يك دفعه تلافى تمام مدت را به بدى باز خواهند نمود ، هر چند دربارهء تمام مردم و كليهء جهات اندرز بخشندگى را داشتند كه مردم مانند گوسفند چشمشان به آب و علف مىباشد و هر كه بزرگى خواهد بايد بخشندگى داشته باشد . « 60 »\r\n\r\n\r\n","description":"","footnote":"\r\n( 59 ) . سكه يك پول كردن يعنى بىآبرو كردن ، ارزش آدمى را به اندازه يك پشيز رساندن .\r\n( 60 ) . معلوم مىشود كه تا هنگام گور آدمى از مال و دارائى بىنياز نمىشود كه آبروى مرده نيز بسته به ته كيسه‌اش مىباشد ، به همين مناسبت در جيب‌هاى اموات پول ميگذاشتند تا جلو مرده‌شوى آبرو داشته باشند لذا اين دو بيت بهترين تكليف آدمى براى دوران حيات مىباشد :\r\n چند روزى كه در جهان باشى * سعى كن كز توانگران باشى \r\n گر بماند كه دشمنان بخورند * به كه محتاج دوستان باشى \r\nدربارهء چشم داشتن مردم به مال ديگران داستانى است كه ميگويند : حضرت سليمان نبى و همسرش بلقيس را آرزوى فرزندى بود و چون به آن نايل نمىشدند از خدا خواستند كه در آن كار فرجى فرمايد . جبرئيل بر سليمان نازل شد و گفت : حقت ميفرمايد هرگاه زوجين به يكديگر\r\n","page_name":" 502 ","page_number":506},
  {"content":"\r\n\r\n\r\nسرتراشى - ريش‌تراشى در حمام\r\nديگر از كارهاى داخل حمام « گرمخانه » ريش‌تراشى و سرتراشى بود كه به وسيلهء دلاك و كارگر حمام انجام ميگرفت . به اين صورت كه مشترى پس از خيس دادن سر و تن ، قبل از كيسه و صابون آمادهء سرتراشى يا ريش‌تراشى و اصلاح ميگرديد و دلاك مطابق شأن و آبرو يا بيگانگى و بىاعتبارى او لنگ نو يا كهنه‌اى به زيرش گسترده بر روى آتش نشانيده موضع تراشيدنش را از سر يا ريش چپ و راست و بالا و پائين دست كشيده موى آن را نرم ساخته تيغ را كه به ميخ ديوار آويخته بود آورده به سنگ تيغ « 61 » كشيده تيز مينمود و به جاى چرم « 62 » چندين بار تا پيليسش « 63 » را گرفته باشد به صافى لنگ سمت ما تحتش مىكشيد « 64 » و مو را به\r\n\r\n\r\n","description":"","footnote":"\r\nمطلبى را به راستى عنوان كنند صاحب فرزند مىشوند . بلقيس گفت : من با آنكه شوهرى مانند تو دارم كه از حسن و نيرو و مال ماننده‌اش نيست باز هر آينه چشمم به جوان خوش‌سيمائى مىافتد دلم به او ميل مىكند . سليمان گفت : من هم با همهء قدرت و نيرو و تسلط و توفق بر آدميان و جن و پرى و وحوش و بهائم و دارائى و گنج و مال عيانى و پنهانى عالم ، باز چون كسى به ملاقاتم مىآيد اول چشمم به دست‌هاى او مىباشد كه چه چيز برايم به ارمغان آورده است . چون چنين گفتند جبرئيل بشارت داد كه به صدق سخن گفتيد و حاجتشان روا خواهد بود و دستورى ميدهد كه عمل بكنند .\r\n( 61 ) . سنگ تيغ - سنگ‌سابى از معادن حدود خراسان ، رنگش سياه و به اندازه‌هاى يك وجب و كمتر و زيادتر و به ضخامت يك انگشت و پهناى دو انگشت بود ؛ كبابىها و قصابىها هم از اين سنگ استفاده مىكردند ، ليكن سلمانىهاى دكان‌دار اسم‌دار سنگ تيغ خارجى دورو كه به آن سنگ رومى ميگفتند و از ايتاليا وارد ميشد كار ميكردند . يك روى اين سنگ‌ها سفيد و روى ديگرشان سياه بود كه از دو معدن مختلف فراهم شده بهم چسبانده شده بود و روى سفيد آن به كار تيغ مىآمد .\r\n( 62 ) . بعد از تيز كردن تيغ سلمانىها آن را به چرم مىكشيدند . چرم دكان‌دارها به ديوار آويخته بود و از آن دوره‌گردها به كمر . تكه چرمى به قد نيم ذرع و كمتر و پهناى سه چهار انگشت از چرم دباغى شده‌ى گاو كه قبل از استفاده آن را با روغن و دنبه حال مىآوردند و نرم مىكردند كه دلاك‌ها به جاى آن از لنگ و نرمى ران استفاده مىكردند .\r\n( 63 ) . پليس يا پيليس و پيليسه با كسر « پ » دندانه‌هاى ريز نامحسوسى كه در اثر كشيدن به سنگ يا استعمال در تيغ بوجود مىآمد و با مالش آن به روى چرم يا پارچه يا كف دست رفع شده تيغ نرم و خوش برش ميگرديد .\r\n( 64 ) . طريقه گرفتن پليس تيغ چنين بود كه تيغ را به روى چرم مىخواباندند و از طرف پشت ، خلاف دم ، به جلو و عقب مىكشيدند . عين همين كار را هم با لنگ يا كف دست مىكردند .\r\n","page_name":" 503 ","page_number":507},
  {"content":"\r\n\r\nطرف خواب آن صاف كرده عكس قاعده‌ى سلمانىهاى دكاندار كه تيغ را به طرف خود يعنى به طرف خواب مو ميكشند ، معكوس و به طرف دهانه‌ى مو شروع به تراش مينمود . « 65 »\r\nسر و ريش تراشيدن در حمام رونق بسيار داشت مخصوصا راعيان پاكى و نجسى ، چه خاصيت تراشيدن سر و ريش در حمام آن بود كه پس از آن ميتوانستند خود را از خون و جراحت‌هاى جاى بريدگىهاى آن طاهر ساخته پاكيزه بيرون بيايند . علاوه بر آنكه آب خزينه مرهمى بود كه جراحات جاى تيغ را ترميم مينمود ! اضافه بر از ته تراشيده شدن مو كه كاملا از بن زدوده شده به قول و به اصطلاح خودشان از كون يا از بيخ تراشيده ميشد و دو تيغه و سه تيغه و ليز و صاف ميگرديد و جوش و سوزشى بر جاى نمىگذاشت .\r\nاز انواع اصلاح و موتراشى در حمام يكى سرتراشى و ديگر صورت‌تراشى و سوم حلق يعنى زير گلوتراشى « 66 » و همچنين وسط سرتراشى بود و اين براى مردمى بود كه سر و رويشان احتياج به سلمانى نداشت و با همين دلاكى در حمام كار اصلاحشان خاتمه يافته . هر آينه كم و زيادى نيز در سر و ريششان ميماند ، خود در خانه با قيچى درست ميكردند و ايضا خاص مردمى كه سنت مذهبى نگاه داشته در سر و حلق‌تراشى پيروى از دستور دين و مراجع ميكردند .\r\nاز گفتار بزرگان دين ميخواندند كه سه چيز است كه لذتشان فراموش نمىشود : اول از بن تراشيدن مو ، دوم پوشيدن لباس كوتاه و سوم جماع زر خريدگان مانند كنيز « جماع بىگرفتارى و عقبه ؟ ! » « 67 » و در همين مورد بود دستور\r\n\r\n\r\n","description":"","footnote":"\r\n( 65 ) . قاعدهء تراشيدن مو آن است كه تيغ را به خواب آن ، طورى كه دست به سر يا صورت مىكشند ميگذارند و پائين ميآورند مگر در نوبت دوم و سوم كه بخواهند آن را ته تراش « پاك تراش » كنند كه خلاف آن به عمل ميآوردند و تيغ را به دهانه مو آشنا ميكردند . صورت‌تراشى سلمانىها به آنگونه بود كه تيغ را مانند داس يا كسى كه سيب يا خيار پوست بكند رو به دست خود بدست ميگرفتند و ميتراشيدند . و دلاك‌هاى حمام خلاف آن كه تيغ را مثل گردن زدن به كار ميبردند .\r\n( 66 ) . نام ديگر دلاك حمام ، حلّاق بود از آن جهت كه موى حلق ميتراشيد .\r\n( 67 ) . جماع با آنهائى بود كه تا تمتع دهند به كار باشند و چون دل‌زدگى ميآوردند رها يا فروخته شده يا به ديگران واگذار مىشدند . كاميابىاى كه حسين بابا شاعر وقت در مستزادى به اين گونه توجيه مىكند :\r\n","page_name":" 504 ","page_number":508},
  {"content":"\r\n\r\nتراشيدن سر كه به وسيلهء آن چرك و جانور از آن نيز دور ميگردد و ديد را جلا ميدهد و گردن كلفت مىشود و بدن راحت مىبيند و تراشيدن موى پشت سر كه غم را زايل مىكند و از همين رو بود كه هر هفته براى زدودن مو به حمام رفته و سر و ريش و پيش سر و پس گردن ميتراشيدند و پسرها را كه تا جلب توجه نكنند موى سرشان را به زير تيغ دلاك انداخته بطور كامل ميتراشيدند .\r\n\r\nگرتراشى - رگ‌زنى - حجامت در حمام\r\nاز ديگر كارهاى دلاك حمام ، تراشيدن سر كچل‌ها و سودائىها و جربىها بود ، همان گروه كچل‌هائى كه به وسيلهء تيغ ناپاك « 68 » خود آنها مبتلا شده بيمار گرديده بودند و عملى كه جز در حمام مقدور نميگرديد و اين غالبا قبل از شروع مداواهاى مانند : آلوچه‌ى پخته بستن و كشك و قره‌قوروت ماليدن و زفت « 69 » انداختن بود كه مبتلايان را به حمام آورده به دست تيغ دلاك مىسپردند و بعد از اين حجامت كردن « 70 » و رگ زدن « 71 » در حمام در هر بهار و پائيز يا سالى يك نوبت در اوايل بهار بود كه باز توسط دلاك انجام ميگرفت .\r\nحجامت كردن به اين صورت بود كه ميان دو كتف را بادكش « 72 » كرده روى\r\n\r\n\r\n","description":"","footnote":"\r\n خوبرويان جهان را كه سرشتند گلشان * سنگى اندر گلشان بود همان شد دلشان\r\nزود . . . ول كنشان \r\n( 68 ) . چون با همان يك تيغ سر و ريش سالم و مجروح تراشيده ميشد و وسيله‌اى مانند الكل ، آب جوش و مثل آن براى ضد عفونى نمىدانستند ، تنها عمل نظافت تيغ دلاكى آن بود كه آن را در آب خزينه بشويند كه خود آن ناقل ميكرب بود . هرگاه كسى بعد از سرتراشى يا ريش‌تراشى به جوش يا زخمهاى عفونى مبتلا ميشد آن را از تيغ ناپاك ميدانستند .\r\n( 69 ) . داروئى سياه و چسبنده شبيه قير كه گرم كرده و بر پارچه‌اى كشيده بعد از تراشيدن مو و آلوچه بستن مانند شب كلاه به سر مىچسباندند و هر پانزده روز يك بار آن را با موهاى روئيده شده كه به آن چسبيده بود كنده كلاه ديگر مىانداختند .\r\n( 70 ) . گرفتن خون از گودى پشت .\r\n( 71 ) . خون از رگ گرفتن .\r\n( 72 ) . داخل شاخ گاو يا گوسفندى را خالى كرده لبهء آن را نرم و لطيف مىساختند و سر آن را سوراخ كرده چرمى آزاد بر آن گره زده هنگام كار شاخ را بر پشت يا هر موضع بيمار قرار داده لب بر آن گذاشته محكم مىمكيدند و براى اينكه هواى داخل آن خارج نشود لب چرم را به در سوراخ آن مىگذاشتند . كار اين چرم همانند كار سوپاپ در موتور بود .\r\n","page_name":" 505 ","page_number":509},
  {"content":"\r\n\r\nبرجستگىاش را كه با بادكش بوجود آمده بود تيغ ميزدند و از آن به قدر لازم از شش تا هشت مثقال يا چند سير خون بيرون ميآوردند و بعد از آن نيز يك يا چند بادكش ديگر و عقيده داشتند كه حجامت مادر تمام درمان‌ها مىباشد كه عقل را روشن و ديوانگى را بر طرف و امراض چشم را رفع و سنگينى گوش را مرتفع و معالج دردسر و درد دندان و سكته و خوره و پيسى و امثال آن مىباشد . همچنين خون گرفتن وسيلهء رگ زدن كه بازو را بسته با زدن نشتر « 73 » نيم يا يك يا چند استكان از بازو خون ميگرفتند و اين خون گرفتن را نيز مداواى سرفه و تنگ نفس و امراض سينه و پيشگير سل و سرطان و خناق « 74 » و بيمارىهاى قلب و انعقاد خون و مرض قند مىدانستند . اما كار مفيدى كه از جهت عدم رعايت نظافت و بهداشت چه افرادى را كه به بيمارىهاى مسرى خطرناكى دچار مينمود . ! در مورد خون گرفتن نيز نقلى از افلاطون داشتند كه مىگفتند از دستورات اوست كه روزى يك مرتبه و هفته‌اى يك مرتبه و ماهى يك مرتبه و سالى يك مرتبه و آن را اينطور تفسير ميكردند كه يعنى : غذا روزى يك نوبت و حمام هفته‌اى يك مرتبه و جماع ماهى يك مرتبه و خون گرفتن سالى يك مرتبه و قسمت اخير يعنى خون گرفتن را كامل‌ترين دستور حفظ سلامت مىدانستند كه به آن وسيله خون كثيف مبدل به خون تازهء تميز سلامت گرديده موجب جميع منافع و مصلح همه مضرات ميگردد كه شايد هم مصرف گوشت و روغن و چربى و شيرينى بىحساب و آسايش خيال‌ها و عدم اضطراب‌هاى آن زمان بود كه مولّد خون زياد از اندازه\r\n\r\n\r\n","description":"","footnote":"\r\n( 73 ) . آلتى فولادى نوك‌تيز مانند چاقوى قلم‌تراش كه بيشتر از تيغ كهنهء سلمانى كه آن را با سنگ سمباده مىسائيدند و نازك و مهيا ميساختند درست ميكردند . رگ زدن را هرگز همپاى حجامت نميدانستند كه خواص حجامت را از آنجا كه بادكش همراه داشت زيادتر مىدانستند و رگ زدن اغلب مخصوص مواردى بود كه كسى را سكتهء قلبى عارض ميشد يا مستعد آن ميگرديد و يا فشار خون و گرفتگى در تنفس احساس ميكرد ، از اين جهت تمام مردم را بر پشت علامت حجامت كه بريدگىهاى جاى تيغ بود ديده ميشد كه از چهار پنج سالگى خورده بودند ، احيانا هر آينه علامت حجامت ، در پشت كسى نبود او را با ترسانيدن از مرگ مفاجا و كوتاهى عمر و امثال آن وادار به اين كار ميساختند .\r\n( 74 ) . ديفترى ( خناق يا حناق ) ، مرضى هولناك كه در گلو مىافتاد و با مختصر غفلت موجب مرگ بيمار ميشد كه چارهء آن را غرغره با آب سماق و زدن رگ زير زبان مىدانستند .\r\n","page_name":" 506 ","page_number":510},
  {"content":"\r\n\r\nگرديده مردم را وادار به كم كردن آن مينمود .\r\nاز عمل حجامت اين جمله ضرب المثل شده بود كه هر كس گرفتار پرحرفى كسى ميشد يا به پرچانه‌اى برخورد مينمود مىگفتند گرفتار شاخ شده است و يا يارو بدجورى شاخ را چسبانده است و يا زير شاخ است و از اين قبيل ، از آنجا كه چندان كه كسى براى حجامت كردن نشسته شاخ به پشتش مىچسبيد تا كندن و برداشتن نبايد برخيزد و آن نيز منوط به آن بود كه تا چه وقت دلاك وقت يافته برگشته او را از زير شاخ خلاص بكند .\r\nقاعدهء خون گرفتن از رگ دست نيز چنان بود كه بازو را با چرم باريكى بسته ، رگ درشت وسط چفته « 75 » را مقدارى ماليده آن را برآمده و مشخص ميساختند : آنگاه نشتر تيزى را كه در آب خزينه يا اگر در خانه و دكان بود در آب گرم شسته بر رگ حواله كرده با يك فشار آن را سوراخ ميكردند و بعد از فرستادن پنج تا چهل صلوات بند را باز كرده خون را متوقف ميساختند . كمى و زيادى مدت خون‌گيرى هم به نسبت دستور حكيم يا وسع مشترى بود كه مرعى مىداشتند اما بهترين رگ‌زدن‌ها ، رگى بود كه بسرعت و باريك يعنى تند و تنگ زده شده باشد ، چه كندى كار سبب آزار و فراخى آن مانع بند آوردن خون ميشد و بسا اوقات كه باعث مرگ مريض ميگرديد و در گشاد زدن رگ هم چه متلك شتلك « * » هائى كه نثار دلاك شده و ميشد ، در نمونه‌هاى زير :\r\nنرمه را در زبره بگذار تا گشاد نزنى ؛ يعنى سرپا نشسته‌اى ، پاشنه‌ات را در مقعدت بگذار كه بدنت حركت نداشته باشد . يا كنايه‌اى بود از تنگ و گشادى رگ با ماتحت دلاك ، به اين مضمون كه :\r\n خوب بود سنجد ميخوردى كه تنگ سرت بشود ! * گفتم مثل دهنت بزن ، با پائينت عوضى فهميدى ! \r\nو يا اين بيت از ميرزا يد إله :\r\n گفتمش تنگ بزن چون چشمت * حرف نشنيد و چو ماتحتش زد \r\n\r\n\r\n","description":"","footnote":"\r\n( 75 ) . گودى ميان ساعد و بازو .\r\n* پسوند متلك كه در گفتن مثل جوراب موراب ، كهنه مهنه و امثال آن به كار ميآمد .\r\n","page_name":" 507 ","page_number":511},
  {"content":"\r\n\r\nو گويا مهستى شاعره نيز به همين بلاى فراخ زدن رگ گرفتار گشته بوده كه وادار به سرودن رباعى زير شده است :\r\n فصّاد « 76 » جهودِ بدرگِ كافركيش * آن كُندزبان كه تُند دارد سرِ نيش \r\n گفتم كه رگم تنگ بزن مثل . . . م * نشنيد و بزد مثال . . . ن زن خويش \r\nبايد دانست كه در اين دو كار به جز امور عملى آن كه در حجامت بايد بيمار برهنه و دو زانو بنشيند و شاخ اولش نيم ساعت طول داشته باشد و كندن آن صداى « گاپ ، يا گپ » بنمايد و تيغ حجامت بايد تيز و تميز باشد و سر آن زياده از كلفتى جوى « 77 » از سر انگشت بيرون نباشد و اندازه خون معلوم باشد و در آخر جاى شاخ و تيغ را آب سرد و گرم بريزند و رويش كف دست نهاده فشرده آن را واپس بفرستند ، و در نشتر زدن جاى مشترى آسوده و راحت بوده او را به پشت بخوابانند و خود مسلط بوده حركت نداشته باشند و نوك نشتر تيز و نرم و از ديد بيمار به دور بوده سر آن جز به مقدارى از سبابه بيرون نيامده باشد و ديگر ملاحظات ، قواعد و احكامى نيز داشت كه بيمار و فصاد بايد آن را به شرح زير رعايت بكند .\r\n\r\nاوقات فصد و حجامت\r\nاين كار يعنى خون گرفتن به هر طريق بايد طبق احكام نجومى از روى روز و ساعت معين انجام بگيرد كه در غير اين صورت مشكلات فراوانى به بار ميآورد .\r\nقمر بايد در برج مريخ باشد يا در برج آتشى « 78 » قرار بگيرد و در سعادت كامل نشسته باشد ، مطابق اين ابيات :\r\n گر كنى فصد يا حجامت راى * آتشى برج به قمر را جاى \r\n\r\n\r\n","description":"","footnote":"\r\n( 76 ) . فصد و خون گرفتن را از آن جهت كليمىها اختيار مىكردند كه آن را نوعى انتقام‌كشى و گرفتن خون مسلمانان ميدانستند . فصاد يعنى رگ زن ، دلاك .\r\n( 77 ) . يك جو .\r\n( 78 ) . در نجوم احكامى بروج دوازده به چهار عنصر مربوط ميشدند به اين شرح : حمل و اسد و قوس ، بروج آتشى ، ثور و سنبله و جدى ، خاكى ، جوزا و ميزان و دلو ، بادى . سرطان و عقرب و حوت ، آبى . ماه در گردش خود در هر دو روزى با اندك اختلاف در يكى از بروج دوازده‌گانه قرار ميگرفت كه مبناى احكام آن به حساب ميآمد .\r\n","page_name":" 508 ","page_number":512},
  {"content":"\r\n\r\n نظرش سعد و از نحوست پاك « 79 » * ليك با اينهمه نباشد باك \r\n گر كند سوى او درين هنگام * نظر از راه دوستى بهرام « 80 » \r\nو نيز اين بود طريق شناختن جاى ماه :\r\n هر چه رفته ز مه مضاعف كن * پنج ديگر فزاى بر سر آن \r\n پس از آن برج كافتاب در اوست * بشمر پنج پنج و ماه بدان « 81 » \r\nچنان كه در سرتراشى و يكى دو امور ديگر شعر زير معمول بود :\r\n متراش سر و مگير ناخن * يك شنبه و شنبه و سه شنبه \r\n حمام مرو به جز دوشنبه * جمعه بستان لحاف و پنبه \r\n\r\n\r\n","description":"","footnote":"\r\n( 79 ) . سعد و نحس يعنى كه چه روزى سعد و چه روزى نحس مىباشد و از امهات احكام نجوم بود ، سعد روزهائى بود كه متعلق به كواكب سبعه كه از هفت و بقولى از نه ستاره بود . نحس روزهائى بود كه در آن ستارگان نحس نشسته بودند به اين تفصيل : مشترى و شمس و زهره سعد ، زحل و مريخ نحس ، عطارد ذوجنبتين و قمر مشترى با سعد و نحس ، با آنكه ماه كه داراى طبع آب بود در بروج آبى و خاكى و بادى نشسته دوستى و سعادت داشته باشد در برج آتشى كه آب دشمن آتش آمده نحس بوده باشد . باز در ميان آنها مشترى و آفتاب سعد اكبر و زهره سعد اصغر و زحل نحس اكبر و مريخ نحس اوسط بود كه رعايت ميگرديد .\r\n( 80 ) . مريخ : ستارهء مريخ يا بهرام كه خداوند جنگ و جدال و جهاد و خونريزى و متعلق به جنگجويان و ارباب سلاح و مجادله و نزاع ، و از اماكن ، عماراتى كه در اثر مهاجمان دو قشون و غلبه خراب و ويران شده باشد و از چهره مردم سرخ‌رو ، بد اخم ، تندخو ، تيزرفتار و از آلات و اسباب حرب و ادوات قتل و جرح و برش و فصاد و دلاك و ريزش مانند شمشير و كارد و چاقو و تيغ و قيچى و تبر .\r\nاز شغل‌ها متعلق به سپاهيان و مردم خونريز قتال ، مانند قصاب و رگ‌زن و دندان‌كش و جراح . از بلاد مشرق و تركستان و نقاط گرمسير ، و از اماكن جايگاه آهنگران و از حربه‌سازان ، كوره و تنور و از اين رو روز مريخ كه روز سه شنبه بود روزى بود كه در آن ، دندان كشيدن و رگ زدن و مثل آن نيكو ميآمد ، خاصه اگر قمر در آن روز با يكى از برجهاى آتش تلاقى كرده بود .\r\n( 81 ) . هر چه از ماه قمرى است دو برابر شود و پنج نيز بر آن بيفزايند و ببينند تا چند پنج حاصل مىشود ، آنگاه از برجى كه در آن مىباشند پنج پنج طرح كنند و پنج آخر را بنگرند كه در كدام برج مىافتد قمر در همان برج مىباشد ، مثال : امروز كه نوشته‌ى اين قسمت كتاب مرور مىشود 23 ماه رمضان 1394 قمرى مىباشد و چون بخواهيم بدانيم كه قمر در كدام برج مىباشد 23 را با عدد 23 جمع ميكنيم ، عدد 46 بدست ميآيد پنج بر آن مىافزائيم مىشود 51 كه يازده پنج بدست ميآوريم ، آنگاه از برجى كه در آن هستيم و آن نيز برج ميزان مىباشد حساب كرده جلو ميرويم ، به اين ترتيب : ميزان پنج ، عقرب پنج ، قوس پنج ، جدى پنج ، دلو پنج ، حوت پنج ، حمل پنج ، ثور پنج ، جوزا پنج ، سرطان پنج ، اسد پنج . پس ماه در برج اسد آمده است .\r\n","page_name":" 509 ","page_number":513},
  {"content":"\r\n\r\nناگفته نماند كه اين اختيارات در اكثريت مردم مو به مو اجرا ميشد و هيچ امرى از امور دنيوى را بدون آنكه از منجمين و كتاب‌هاى نجومى و كتب درسى و تقاويم متداول بدست آورند انجام نمىدادند و چه بسيار مردمى كه سواد داشتند و يك دورهء نجوم احكامى را در سينه سپرده جزء و كل كارها را از روى آن انجام ميدادند .\r\n\r\nكارهاى سربينه\r\nدر سربينه لنگ كمر و شانهء پولدارها دو مرتبه عوض ميشد و پاهايشان كه از حوض سربينه بيرون آمده روى صفه رفته بودند خشك ميشد و لنگ تميزى پاى رخت‌پيچشان گسترده ميشد ، كه روى آن جلوس ميكردند و لنگ ديگرى هم بر روى سر و پشتشان انداخته شده مشتمالچى سربينه شروع به مشتمالشان ميكرد .\r\nاين مشتمال خلاف مشتمال داخل گرمخانه بود كه همه‌اش زور و ضرب و مالش و نرمش دلاك در آن به كار برود ، بلكه مشتمالى بود براى خشك كردن بدن كه به ملايمت كامل و به صورت دستمالى به تن انجام ميگرفت . مگر آنهائى كه در اينجا نيز مشتمالى قوىتر ميخواستند كه مشتمالچى پس از دستمالى و عرق‌گيرى بر روى شانه‌هايشان سوار ميشد و مشت بر سينه‌هايشان مىكوبيد و از پشتشان به پائين مىخزيد و بازوهايشان را مشت‌كارى ميكرد و كف دست را گود ميكرد و بر اعضايشان مىنواخت و صدا از بازو و سينه و پشتشان درميآورد و بر روى رانهايشان كه دو زانو نشسته بودند قدم ميزد و درازشان كرده روى سينه و پاهايشان راه ميرفت و دمرشان نموده پشتشان را لگد مينمود و بلندشان كرده به پشتشان ميرفت و دستهايشان را از پس بر روى هم گذارده بغلشان كرده رگ پشتشان را ميشكست و گردنشان را به چپ و راست ميچرخاند و با درآوردن صدا رگ آن را ميگرفت و مشتمال ناآشنايان با آنكه آنها نيز موظف به پرداخت يك شاهى اجرت مشتمالچى بودند ، دستى به پشت و دستى به سينه‌شان كشيده گردشى با شدت به استخوانهاى كمرشان كه گوئى ميخواهد درهم بشكند داده كارشان به آخر ميرسيد .\r\n\r\n","description":"","footnote":"","page_name":" 510 ","page_number":514},
  {"content":"\r\n\r\n\r\nپذيرايى در سربينه و خواب\r\nبعد از مشتمال ، مشترى در پذيرائى آبدار « 82 » و سرچاق‌كن « 83 » قرار ميگرفت كه آبدار برايش قنداق يا چاى يا قهوه ميآورد و سرچاق‌كن از نوع همان قليان‌ها كه بالاى قفسه و طاقچه‌بندىها چيده شده بود ، قليان جلوش مىگذاشت و يا چپق به دستش ميداد و آب خوردن جلوش ميگذاشت و تر و خشكش ميكرد « 84 » تا كم كم كه نم بدنش ورچيده شده لباس ميپوشيد و يا طبق دستور حكما چرتكى نيز زده . آنگاه مشغول پوشيدن مىگرديد . چرت و خوابى كه در اينجا گفته مىشود نيز از قول حكما بود كه نظر داشتند : بعد از هر غذا بايد راه رفت اگر چه يك قدم باشد و پس از جماع بايد ادرار كرد اگر چه يك قطره باشد و بعد از حمام بايد خواب كرد اگر چه يك لحظه باشد .\r\n\r\nسارقين حمام\r\nدر ميان سارقين ، دزدانى هم مخصوص حمام بودند كه البسه و اسباب حمام مشتريان « 85 » يا لنگ حمامى را سرقت ميكردند كه اينها را « لنگ‌زن » مىگفتند و روزى نبود كه از جهت اينها غوغائى برپا نشده ، رخت و لباس يكى به يغما نرود يا لنگ حمامىاى از زير لباس يكى بيرون نيامده باشد . كار اين سارقين اين بود كه البسهء كهنهء خود را با لباس نو و بهتر ديگرى كه از بيرون يا در سربينه نشانش كرده بودند عوض ميكردند ، كه البته محتويات جيبهاى آنان با آن به سرقت رفته بود و لنگ‌هاى نو يا نوتر حمامى را هنگام لباس پوشيدن به كمر مىبستند يا در\r\n\r\n\r\n","description":"","footnote":"\r\n( 82 ) . قهوه‌چى .\r\n( 83 ) . قليان چاق‌كن ، چپق چاق‌كن - اين كار شغل بخصوصى بود كه در قهوه‌خانه‌ها و حمام‌ها به دست متخصصين آنها سپرده ميشد . مهم‌ترين سمت در حد خود بود كه در اختيار سالمندان و پيرمردها قرار ميگرفت و دارندهء آن را خليفه يعنى بزرگ‌تر ميگفتند . هر بزرگ و اعيان و رجال و عالم و آيت اللهى در جزو نوكرها كسى را هم به نام سرچاق‌كن داشت كه همه جا همراهش بود و برايش قليان يا چپق چاق ميكرد و اين نيز شخصيتى براى آن بزرگ به حساب ميآمد .\r\n( 84 ) . پذيرائى و خوش‌خدمتى .\r\n( 85 ) . بعضى افراد اسباب حمام شخصى با خود ميآوردند كه تعداد آنها در روز به بيش از يكى دو نفر نمىرسيد .\r\n","page_name":" 511 ","page_number":515},
  {"content":"\r\n\r\nشلوار پنهان كرده خارج ميشدند . همين سابقه بود كه حمامىهاى خبره را متوجه ميداشت تا مواظب غربا باشند و آنها را زير نظر داشته باشند ، همين مواظبت هم بود كه موجب گير افتادن ايشان گرديده افتضاح ببار ميآورد و يا غفلت حمامى كه باعث دستبرد و فرار آنها گرديده صاحب حمام را گرفتار مينمود مخصوصا وقتى كه خرابى لباس جا گذاشته به حدى بود كه حتى تا رسيدن به خانه قابل پوشيدن نمىآمد يا تمام لباس ربوده شده بود .\r\nالبته همهء اين سرقت‌ها متوجه حمامى نميگرديد و تا مىتوانست از مسؤوليت آن مخصوصا اگر مشترى بيگانه بود شانه خالى ميكرد و حمل به فرار مشترى از پرداخت پول حمام مينمود ، اما آنچه بود همه روزه در حمام‌ها از اين وقايع بود كه يا لنگ دزدى گير مىافتاد و به ستون طناب‌پيچ شده انگشت‌نماى مشتريان ميشد و به زير چوب و لگد و سيلى كارگران مىافتاد و يا جنجال تاوان لباس برپا گرديده و مشترى و حمامى به جان هم مىافتادند .\r\nاز اين رو اواخر به فكر افتادند تا در هر حمام تابلو يا تابلوهائى به اين صورت در سربينه نصب بكنند :\r\n هر كه دارد امانتى موجود * بسپارد به من به وقت ورود \r\n نسپارد اگر شود مفقود * بنده مسؤول آن نخواهم بود \r\nيا اين تابلو :\r\n امانت را بده اول ، كه آخر * نباشد جاى حرف و جَرّ و مَنجَر \r\n كه غير از اين نباشد دستگيرت * نه از من چيزى و نه از كُميسَر « 86 » \r\nكه همين طور هم بود و غالبا بردن لباس و بريدن جيب به زيان مشترى تمام ميشد و چيزى از حمامى دستگير نميگرديد . مگر شخصيت و صاحب نفوذى كه حمامى را به دادن تاوان مجبور بكند . بعد از اين تابلو بود كه مشترى در موقع ورود آنچه قيمتى ، مانند پول و ساعت و انگشترى و زنجير و جام و تسبيح و پاشنه‌كش داشت به حمامى مىسپرد كه باز اين هم گاهى توليد گرفتارى ميكرد ، لنگ‌دزد كه كار خود را به امانت‌دزدى تغيير داده بود و در شلوغىها به حمام\r\n\r\n\r\n","description":"","footnote":"\r\n( 86 ) . كلانتر ، كميسرى : كلانترى .\r\n","page_name":" 512 ","page_number":516},
  {"content":"\r\n\r\nميآمد دادنىهاى مشترى را به ذهن مىسپرد و زودتر از او از حمام بيرون مىآمد و نشانى داده دريافت ميكرد و باز همان و همان ميشد .\r\nوظيفه آخر جامه‌دار هم اين بود كه كفش مشترى را از كته « 87 » درآورده و پاى دستگاه جلوش جفت نمايد ، مگر مشترىاى كه مشتمال نكرده چيزى عايد مشتمالچى ننموده بود كه در اين صورت اين كار را خود مىبايست به عهده بگيرد .\r\nو كار دلاك كه با نداى مشتمالچى براى مشتريان غريبه از گرمخانه بيرون آمده كارهاى او را از قبيل گرفتن واجبى ، كشيدن كيسه و صابون ، سرتراشى و حنا و غيره ارائه نمايد . اسامى كارهاى داخلى حمام هم به زبان مازندرانى بود كه غالب حمامىها را هم مازندرانىها تشكيل مىدادند . اين‌ها بود : كجى « 88 » ، ليس « 89 » ، ميس « 90 » ، تن‌مال « 91 » ، كفى « 92 » ، ترشه « 93 » ، حجمه « 94 » ، چاى و قليان و چپق و مانند آن هم حساب نمىشد و جزو پذيرائى به حساب مىآمد .\r\n\r\nپول حمام و اجرت دلاك\r\nپول حمام به اين قرار بود : براى آب يعنى غسل تنها و تطهير و چاله حوض شش شاهى ، براى واجبى دو شاهى ، كيسه پنج شاهى ، صابون پنج شاهى ، سر يا ريش‌تراشى چهار شاهى ، حجامت هشت شاهى ، مشتمال بيرون يك شاهى ، مشتمال داخل دو تا « 95 » پنجشاهى كه صورت انعام به خود ميگرفت . به اين صورت يك قران يا كمى بيشتر خرج كامل يك حمام ( سر تن مهر ) « 96 » بود ، سواى رگ زدن\r\n\r\n\r\n","description":"","footnote":"\r\n( 87 ) . دهانه‌هائى زير صفهء رخت‌كن براى گذاشتن كفش .\r\n( 88 ) . واجبى .\r\n( 89 ) . مشت‌مال توى گرمخانه .\r\n( 90 ) . مشت‌مال بيرون گرمخانه .\r\n( 91 ) . كيسه‌كشى .\r\n( 92 ) . صابون .\r\n( 93 ) . سرتراشى يا ريش‌تراشى .\r\n( 94 ) . حجامت .\r\n( 95 ) . مشتمال قبل از كيسه‌كشى و مشتمال بعد آن .\r\n( 96 ) . كامل ، تمام عيار ، همه چيز تمام .\r\n","page_name":" 513 ","page_number":517},
  {"content":"\r\n\r\nو حجامت كه هر شش ماه يا سالى يك بار بود و به حساب حمام نمىآمد . اما چه بسا اشخاص كه همين اندك مبلغ را هم فاقد بوده سال به سال تنشان رنگ آب گرم به خود نمىديد و اگر جنابت و غسلى هم به هم ميرساندند در خانه يا جوى و نهرى گربه‌شو « 97 » ميكردند . تا آنجا كه اين مثل هم سر زبان‌ها بود كه : فقيرى را گفتند چرا به حمام نميروى ؟ گفت : دنيا آمديم ماما شست ، از دنيا ميرويم مرده‌شو مىشويد .\r\n\r\nسنت پسنديده\r\nاين نيز سنتى پسنديده در ميان حمامىها بود كه پول آب يعنى اجرت طهارت و غسل را بر زبان نمىآوردند و آن را به اختيار مشترى مىگذاشتند و كم و زياد آن را دقيق نمىشدند از آن جهت كه مبادا كسى آب لازمش بوده يعنى غسل واجب داشته پولش را نداشته باشد و چه بسيار كه تابلو يا تابلوهائى نيز در داخل و بيرون حمام به اين مضمون ( غسل فقرا مجانى مىباشد ) مىآويختند .\r\nاز طرف ديگر بانيان حمام هرگز حمام را به نيت استفاده و عايدى بنا نمىكردند بلكه براى قربت و ثواب اخروى و باقيات صالحات ميساختند ، اگر هم اجاره‌اى بر آن مىبستند بسيار ناچيز و از جهت مرمت خرابىهاى آن بود و يا خرج مسجد و امامزاده‌اى بود كه خود حمام وقف آن شده بود ، از اين رو حمام و همه چيز آن از لولئين‌خانه « 98 » و آب و زمين حمام وقف عام بود كه هر كس مىتوانست در آن رفع حاجت كند يا از آب آن وضو بسازد و يا در آن نماز بگذارد بدون آنكه جزء مشتريان باشد و فايده‌اى براى حمام داشته باشد ، تا آنجا كه در هنگام اجراى صيغهء اجاره با حمامى ، اين مطلب را مقيد مىساختند كه تكليفى در اجرت حمام به غسل‌كنندگان و مستحقان نداشته باشد .\r\n\r\n\r\n","description":"","footnote":"\r\n( 97 ) . شستنى كه با آبى مختصر يا ظرف آبى انجام گيرد ، گرفته شده از شستشوى گربه كه با زبان خود را تميز مىكند .\r\n( 98 ) . مستراح .\r\n","page_name":" 514 ","page_number":518},
  {"content":"\r\n\r\n\r\nكسبهء جلو حمام\r\nدر بيرون حمام اين كسبه جلب نظر ميكردند : آب آلوئى كه آلوهاى خيسانده را در لگن مسى ريخته ليوان و شيشه‌اى چند در روى تختهء آن قرار داده و ( سر آب آب آلوه تشنه ) داد ميزد . ديگر آب زرشكى بود كه غرابه‌اى پيزر كشيده « 99 » از دوش آويخته و كاسه آبى همدانىاى « 100 » يخ انداخته ( آب زرشك جگر و جلا ميده تشنه ) صدا ميزد . دوغى كه قدحى بزرگ مرغى « 101 » را با ليوانى چند بر روى چهارپايه‌اى كوتاه نهاده ( دوغ عربه تشنه ) داد ميكشيد يا اگر زمستان بود ، شيرى و شلغمى و لبوئى كه پاتيل ، لاوك‌هاى خود را گذاشته شير و شلغم و لبو داد زده و در برابر يك شاهى صد دينار آن را در اختيار مردم مىگذاشتند .\r\n\r\nساعت كار حمام\r\nساعت كار حمام‌ها از اذان صبح تا چراغ روشن نشده ( غروب ) بود مگر يك ماهه‌ى ماه رمضان كه استثنائا حمام‌ها بيست و چهار ساعته شده مردم با اذان صبح به آن رو آورده قبل از اذان مغرب از آن خارج ميشدند و بعد از افطار تا سحر كه در اختيارشان بود و اين تابلوى بود كه اواخر بر در بعضى حمام‌ها به نظر ميرسيد ( از اذان صبح تا اذان مغرب از مشتريان محترم با كمال احترام پذيرائى مىشود ) . « 102 »\r\n\r\n\r\n","description":"","footnote":"\r\n( 99 ) . حصيرى كه از پوشال به دور شيشه جهت حفظ آن مىگرفتند .\r\n( 100 ) . كاسه‌هاى سفالى لعاب شيشه‌دار به رنگ آبى آسمانى كه غذا و آب يخ در آن بسيار مطبوع ميشد .\r\n( 101 ) . قدح‌هاى چينى مرغى كه تا يك مشك آب در بعضى آنها جاى ميگرفت و از جنس بهترين چينى با نقش و نگار برجستهء مرغ و گل و درخت به نسبت كوچكى و بزرگى در قيمت‌هائى از سه چهار تا ده دوازده قران به فروش مىرسيد . قدح‌هائى كه امروزه متوسط آنها تا بيست و پنج ، سى هزار تومان معامله مىشود . ظروف مرغى از مرغوب‌ترين چينىها به شمار ميآمد و از جهت گرانى قيمت كه سرويس شش نفرهء آن تا هجده بيست قران به فروش ميرسيد و بيشتر در خانه‌هاى متعينين يافت ميشد و قدح‌هاى بزرگ آن از نوع دوغ‌خورىها همراه گلدان‌هاى بزرگى از جنس خود جزو تشريفات ختم اموات بود كه در مجالس عزا سه قدح و دو گلدان از آن را وسط مجلس روى طاقه‌شال رديف ميكردند و ( قاب و قدح ) مىگفتند .\r\n( 102 ) . تابلوى كه به مرور ديگر كسبه نيز مثل قهوه‌چى و چلوى و مانند آن « پس از حكم تابلو كه بايد همه دكاكين تابلو داشته باشند » به همين مضمون نصب ميكردند ، چنانچه بايد با فحش و پس‌گردنى\r\n","page_name":" 515 ","page_number":519},
  {"content":"\r\n\r\n\r\nبوق حمام\r\nبراى اطلاع مردم تا خواب نمانند و از غسل و تطهير بدور نيفتند و جنب و ناپاك نمانند بوقى به كار ميرفت كه قبل از اذان از بام حمام‌ها بصدا درميآمد .\r\nبوق حمام عبارت از شاخ بلند ضخيمى از جنس شاخ گوزن يا جلد حلزون دريائى يا صدف خالى شده بود كه يكى از كارگران حمام آن را به لب مىگذاشت و محكم در آن دميده صداى دودور ، دودور ناهنجارى از آن برمىآورد كه چنين مطالبى از آن مستفاد ميگرديد : « به دو به حمام ، به دو به حمام . . . » و بعضى آن را چنين تفسير ميكردند : « به دو به حمام ، در آن بازه ، دس خالى نياى ، چيز يادت نره ، اگر هم آره ! يك دفه ديگه يه دفه ديگه ! » و با همين صدا هم بود كه مؤمنين بيدار مىشدند و اطاعت ! و پاسخگوئى ميكردند و روانهء حمام ميشدند . ! تقريبا عمل مقاربت سحرگاهان از مؤكدات هر زن‌دار بود كه نماز صبح را با غسل جنابت كه ثواب بيشمار داشت به جا آورد و هر زن مترصد صداى بوق حمام كه شوهر را بيدار كرده با گفتن مثلا : باباى حسن ! بوق حمامه ، وقت نمازه . او را به حمام و خود به فيض برساند ! در ميان بوق‌ها و بوق‌زن‌ها هم بوق از حلزون با صدائى بم بس خوش‌آهنگ بود و زننده‌ى آن آهنگى بس خوش نوا از آن بيرون مىآورد .\r\nدر اينجا با يادآورى نام حسن و بوق حمام لطيفه‌ايست كه آورده مىشود :\r\n\r\nزت و زنگوله ؟ !\r\nزن و شوهرى كه فرزندى به نام حسن از آنها تلف شده بود و مدت‌ها از غم آن عمل مباشرت را بر خود حرام ساخته بودند ، سحرگاهان شبى با بوق حمام بيدار شدند و زن با آه و اسف گفت خوشا آن اوقات كه حال و دماغى داشتيم و نماز صبح را با غسل واجب به جا مىآورديم و ميل شوهر جنبيده و با وى درميآميزد ، اما زن كه از محروميت چندين گاهه انتظار بيش از آن داشته به گمان اينكه فروگذار كرده است در تجسس به اضافاتى برخورده سؤال مىكند و مرد آنها را\r\n\r\n\r\n","description":"","footnote":"\r\n- با مشتريان رفتار بكنند !\r\n","page_name":" 516 ","page_number":520},
  {"content":"\r\n\r\nزت و زنگوله نام مينهد و زن آهى كشيده ميگويد : بعد از حسنى خاك بر سر دنيا و زت و زنگوله‌هايش . ما را پس از او اين گونه چيزها به چه كار ميآيد ؟ !\r\n\r\n. . . كه ديگ حمام سوراخ بگرديه !\r\nهمچنين از بوق حمام اين قضيه معروف بود كه : وقتى هنگام سحر تيون « 103 » خزينه حمامى سوراخ مىشود و حمامى كه نمىداند جواب مراجعين را چه بدهد با بوق حمام به پشت بام ميرود و در آن دميده با لهجهء خود ميگويد : اى اهل محل ! آنها كه ك . . . اند تيمم بكنند ، آنها كه ن . . . اند نكنند و آنها هم كه مشغول شده در بكشند كه ديگ حمام سوراخ بگرديه !\r\n\r\nرواج حمام\r\nاين حمام‌ها در چند نوبت رواج ميگرفت : اول شب عيد نوروز كه از دو سه روز مانده تا توپ عيد « 104 » غلغله ميشد و اين حمامى بود كه در آن بچه‌ها را هم كه تا نوروز ديگر حمامشان را رفته باشند با خود به حمام ميبردند ، ايامى كه در آن ، جاى پا گذاشتن به نظر نميرسيد . ديگر روز و شب پيش از ماه رمضان تا سحر آن كه براى تطهير كامل و غسل ( نيت ) « 105 » ميآمدند حمامى همه گير كه براى ماه رمضان خود را پاكيزه نگاه داشته با آلودگى داخل آن نشده باشند ، يعنى حمامى كه حتى چوب خطى « 106 » ها كه جنابت‌هاى كبره بستهء روى هم ( از اول دسته بيل تا\r\n\r\n\r\n","description":"","footnote":"\r\n( 103 ) . ديگ ، چيزى از مس شبيه مجمعه كه در كف خزينه كار مىگذاشتند و زيرش آتش ميكردند .\r\n( 104 ) . در هنگام تحويل سال در دروازه‌هاى تهران توپ در ميكردند تا مردم بفهمند كه سال تحويل و آفتاب وارد برج حمل شده است .\r\n( 105 ) . يكى از انواع غسل‌ها هم غسل نيت روزهء ماه رمضان بود كه آن را مستحب مؤكد مىدانستند .\r\n( 106 ) . چوب خط تركهء انار يا سنجد بود براى خانه‌دارهائى كه حساب جارى با قصاب و نانوا داشتند و آن را به هنگام خريد با خود ميبردند و پس از دريافت جنس ، قصاب يا نانوا با چاقو نشانه‌اى بر آن مىگذاشت و سر ماه خطها شمرده شده حساب تسويه ميگرديد . مثلا هر يك نان يك خط و پنج سير گوشت يك خط بود و چون مقدارى يا همهء خطها تسويه مىشد ، قسمتى يا همهء خطها هم تراشيده شده باطل ميگرديد . همچنين چوب خطى به كنايه بود كه فلانى چوب خطى معامله يا غسل مىكند يعنى همه را يك جا حساب يا غسل مىكند ، نيز براى آن دسته كه اعتبارشان پيش كاسب\r\n","page_name":" 517 ","page_number":521},
  {"content":"\r\n\r\nآخر دسته بيل ) « 107 » داشتند آن را مهمل نمىگذاشتند . ديگر حمام عروسى ، دامادى بود كه حمام يا ( قرق ) « 108 » شده نصيب فراوانى به حمامى مىرساند . يا حمام دامادى ، عروسى آزاد كه به هواى عروس يا داماد و شربت و شيرينى آن « 109 » اهل محل نيز در آن ريخته ازدحام ميگرديد .\r\n\r\n\r\n","description":"","footnote":"\r\nكم شده يا به او نسيه نداده يا چاى او را قهوه‌خانه دير مىرساند و مىگفتند مثل اين كه چوب خطش پر شده است .\r\n( 107 ) . از اول دسته بيل تا آخر دسته بيل براى آنهائى بود كه وسواس غسل داشتند و آن را پيوسته و مكرر ميكردند كه اطرافيان مىگفتند ، بهتر است همه دسته بيل را يك مرتبه نيت بكند . به اين مأخذ كه روزى مردى با دسته بيل پر از چوب خط و چاقوئى به حمام رفته وارد خزينه شده شروع به غسل مىكند و با هر غسل يكى از خطهاى دسته بيل را محو مىكند و معلوم مىشود خطها نشانهء جنابت‌هائى است كه به عمل آورده است و در اثر نداشتن فرصت يا پول خود را تطهير نكرده براى آن كه تعداد آنها را فراموش نكند و چون دستش به آب رسيد چيزى از غسل‌ها را به جا نگذاشته باشد روى دستهء بيل علامت گذاشته است . تا يكى به او ميگويد : لازم به اين همه زحمت نبوده كه به اين ترتيب غسل‌هايت تا بسته شدن حمام هم تمام نمىشود و مىتوانى اينطور غسل كنى كه وقتى سر به زير آب ميبرى نيت كنى : غسل ميكنم غسل جنابت از اول دسته بيل تا آخر دسته بيل قربتا الى اللّه ! .\r\n( 108 ) . قرق حمام يعنى حمام دربست و مخصوص . چون بزرگى خيال حمام داشت و نمىخواست مزاحمى داشته باشد و يا خانوادهء اعيانى ميخواستند به حمام بروند كه غريبه در ميان آنها نباشد و يا كسى كه از برخورد آدم بيگانه و ناباب با زن و بچه خود احتياط ميكرد و يا حمام دامادى و حنابندان و بنداندازان عروسى و حمام پاتختى بود ، حمام را براى يك يا چند ساعت يا تمام روز قرق و آن را از حمامى اجاره ميكردند و در آن را بسته كسى را راه نمىدادند .\r\n( 109 ) . در تمام سور و سرورهاى عقد و عروسى و زايمان و ختنه سوران و امثال آن براى عروس و داماد يا زائو و طفل ختنه شده ، شربت و شيرينى و ميوه به حمام ميرفت كه گاهى مشمول دهان‌گيره‌ى قبل از ظهر و ناهار ظهر و عصرانه هم ميگرديد ، در آن مقدار كه نه تنها مهمانان را كفايت مينمود بلكه اطرافيان و كاركنان حمام و خارج حمام را هم كافى بود . گاهى با اين حمام‌ها بود كه مطرب ، لوطى و ساز و دهلى هم دعوت و جشن و سرور تكميل بشود . از اين جهت مردم براى اين حمام‌ها سر و دست مىشكستند كه غالبا اعتنائى هم به قرق نمىكردند و خود را در آن مىانداختند . حمام‌هائى را هم كه غريبه‌ها را راه نمىدادند مردم حسرت زده بيرون آن اجتماع ميكردند و زبان به گوشه كنايه و هرزه‌گوئى و دشنام و ناسزا مىگشودند ، از جمله با ديدن طبق‌هاى شربت و شيرينى كه بگويند : افاده‌ها طبق طبق - سگا به دورش وق و وق . يا اين كنايهء حسرت‌آميز : قربون . . . ش كه سبزه بخته ! پارسال تو كوچه تاپاله مىبسته - امسال تو حموم بر سر تخته !\r\n","page_name":" 518 ","page_number":522},
  {"content":"\r\n\r\n\r\nتون حمام\r\nتون حمام عبارت بود از زيرزمينى دخمه‌مانند زير خزينهء آب گرم حمام كه در آن تون‌تاب تون مىتابيد يعنى كوره‌ى حمام را اداره مىكرد . به اين صورت كه پاى پهن‌هاى دسته كردهء آن نشسته و پارو پارو و مشت مشت از آن به آتش كوره مىافشاند و هر چند دقيقه يك بار با سيخى آن را زير و رو ميكرد و مشتعل ميگردانيد و آب خزينه را گرم مينمود .\r\nكار اين تون‌تاب از دو سه ساعت به غروب مانده شروع شده تا پاسى از شب گذشته طول مىكشيد و چون از تون بيرون مىآمد گربه‌اى بود كه از سوراخ بخارى بيرون آمده باشد ، در حدى كه هر آدم چرك و سياه و كثيفى كه به هيچ چيز شبيه نمىشد به تون‌تاب تشبيه ميگرديد و تون آن ظلمتكده‌اى بود كه سياهى دوده چهره‌ى ساختمان آن محو كرده قشرهاى ضخيمى تا يكى دو وجب در و ديوار آن را گرفته حتى ديواره‌هاى مدخل آن قيرگون ساخته بود .\r\nابزار سوخت‌دان عبارت بود از دو پاروى بزرگ و كوچك كه بزرگ آن جهت ( پيش كردن ) سوخت يعنى ريختن كاه و پهن به كوره و كوچك آن جهت ( پس كردن ) آتش يعنى رد كردن آتش از جلو كوره به آخر آن و دو سيخ آهنى بلند و كوتاه براى هم زدن آتش عقب و جلو كوره و آجر نظامى « 110 » اى كه پس از اتمام كار براى باقى ماندن حرارت به دهانه‌ى كوره قرار ميگرفت .\r\nساختن اين كوره‌ها و مجراهاى آن قواعدى عام داشت كه براى تمام حمام‌ها مرعى ميگرديد ، به اين ترتيب كه بايد خزينهء آب گرم و كوره‌ى زير آن در نقطه‌اى از حمام قرار گيرد كه دودكش آن از منتهى اليه ساختمان حمام شروع شده از نقطهء مقابل آن عبور نمايد ، يعنى از يك طرف كشيده شده از طرف ديگر سر درآورد و اين براى آن بود كه تمام سطح حمام را گرم بكند .\r\nصورت نقشهء آن ، بعد از كوره مجرائى وسيع كه يك نفر بطور خميده بتواند از آن عبور كند بود كه از زير حمام به طول كشيده شده از ديوار مقابل خزينه بالا رفته به بام مىكشيد و به تدريج به طرف دهانه تنگ شده تا مخرج كه به اندازهء\r\n\r\n\r\n","description":"","footnote":"\r\n( 110 ) . خشت پخته‌اى در ابعاد نيم ذرع در نيم ذرع « 52 * 52 سانتيمتر . »\r\n","page_name":" 519 ","page_number":523},
  {"content":"\r\n\r\nدودكش بخارى مىگرديد . همچنين در كف حمام از آن شطرنجى و مشبك‌وار ، زه‌ها و مجراهاى ديگر به چپ و راست كه بازگشت به مجراى اصلى مينمود . اين زه‌كشى را خان « 111 » مىگفتند كه سالى يك مرتبه تخليه شده گاهى خاكستر آن به صدها بار الاغ ميرسيد .\r\nاثر اين خان‌ها در گرم كردن كف و استخوان‌بندى حمام تا آن حد بود كه هنگام روشن بودن كوره در مسير آنها پا را تحمل حرارت نمىماند و رفت و آمد غيرممكن ميگرديد ، به همين نسبت ساير اماكن حمام را گرم كرده هواى آن را به اعتدال مىآورد .\r\nغير از تابيدن تون كار ديگرى نيز به عهده تون‌تاب بود كه در تابستان‌ها قاطر حمامى را با ( جانخانى ) « 112 » برداشته از طويله‌ها و اصطبل‌ها تهيه سوخت زمستان نمايد ، به اين ترتيب كه پس از حمل ، آنها را باد داده پا زده برج‌مانند بر روى هم انباشته اطراف آنها را از جنس همان پهن كه خيس كرده به صورت كاهگل درآورد ، كاهگل‌مالى كرده انبار نمايد و وظيفه ديگرش اين كه لنگ‌هاى خيس را به پشت بام و يا محفظهء سوخت‌دان ريسه « 113 » نموده خشك بكند و كار آخرش آنكه بعد از داغ شدن خزينه به آن اندازه كه دست را سوزن سوزن « 114 » كند و لجن « 115 » از آن بالا آمده حباب نمايد خزينه را دم « 116 » نمايد و كوره را مهر « 117 » بكند ،\r\n\r\n\r\n","description":"","footnote":"\r\n( 111 ) . شيارهاى داخل تفنگ را نيز خان مىگويند .\r\n( 112 ) . ظرفى از جنس پشم به صورت جوال اما چندين برابر بزرگ‌تر جهت حمل اشياء و محمولات سبك مانند كاه و پهن .\r\n( 113 ) . لنگ‌ها را از گوشه بهم گره مىزدند براى خشك شدن به ديوارهاى كوچه و يا همانگونه به ديوارهاى پشت بام ميآويختند .\r\n( 114 ) . علامت داغ شدن آب خزينه و نشانهء آن اين بود كه چون دست در آن فرو برند ، چنانچه دست خواب رفته است آن را سوزن سوزن كند .\r\n( 115 ) . كثافات ته و داخل آب پس از گرم شدن حباب‌وار بالا مىآمد كه وسيلهء لنگ جمع‌آورى مىشد .\r\n( 116 ) . در خزينه را پس از داغ شدن ، يعنى هنگام تعطيل كردن حمام و تابيدن ( افروختن ) وسيلهء دو سه لنگ روى هم مىافكندند مىپوشاندند و مانع خارج شدن بخار و نفوذ هواى سرد خارج به آن مىشدند .\r\n( 117 ) . همچنان پس از اتمام كار تابيدن آجر نظامىاى را جلو كوره مىگذاشتند . و آتش آن را در او حفظ ميكردند كه اين را نيز مهر كردن مىگفتند .\r\n","page_name":" 520 ","page_number":524},
  {"content":"\r\n\r\nاما در ميان كارهاى تون‌تاب ، پهن پازنى از دلخواه‌ترين كارهايش به شمار مىآمد كه پهن‌ها را در بام حمام پهن كرده پاچه‌هاى شلوار را بالا زده دست‌ها را به كمر قلاب كرده مشغول قدم زدن و شيار كردن پهن‌ها ميگرديد و به زمزمه كردن و آوازخوانى مىپرداخت ، تا حدى كه بچه‌هاى محل هم هوس تقليد ميكردند و از سركوفت‌هاى مادرها به بچه‌هاى درس‌نخوان اين بود كه پهن پازنشان خوانده يا بگويند اين طور كه پيش ميروى پهن‌پازن مىشوى .\r\nدر سر تون يعنى پشت بام حمام‌ها هم اطاقك‌هائى سردستى از خشت و گل ساخته شده بود كه منزلگاه تون‌تاب و زن و بچه‌اش به شمار مىآمد و گاهى هم منزل كارگران داخل و سربينه حمام كه تا مأوائى نمىيافتند در آنها منزل ميكردند . اگرچه حمام و مخصوصا تون آن كه دود تا پاسى از شبش خانه‌هاى اطراف آن را از مرغوبيت مىانداخت و كمتر خريدارى طالب خانه‌هاى اطراف حمام ميگرديد . اما خاصيتى در آن مترتب بود كه پشه‌ها را مىگريزاند و سبب دلخوشى مجروحين عفونى مانند سودائىها و خارشكىها و سفليسىها بود كه هر عصر خود را در بام حمام كنار دودكش آن رسانيده جراحات خويش را روى دود بخارآلود آن كه با فشار متصاعد ميگرديد گرفته ضد عفونى ميكردند !\r\n\r\nقصه‌هاى حمام\r\nاز مطالب راجع به حمام يكى هم قصه‌هاى جن و پرى و امثال آن بود كه بزرگترها براى كوچك‌ترها نقل ميكردند . در نتيجه اينكه حمام جاى از ما بهتران « 118 » و اجنه و شياطين بوده بيوقت و بيموقع در آن پا نگذارند . از جمله اين قضيه كه مثلا فلانى بعد از غروبى به حمام ميرود و دو نفر را وسط حمام مىبيند كه پهلوى هم ايستاده‌اند و قد ميگيرند و چون او را مىبينند سؤال مىكنند كه از ما دو نفر كداممان بلندتر مىباشيم و چون نگاه مىكند تا جواب بدهد مىبيند كه سؤال‌كننده كم كم از پهلودستيش بلندتر مىشود و مرتب قد مىكشد تا سرش به طاق حمام مىخورد كه مرد از وحشت بيهوش شده به زمين مىافتد .\r\n\r\n\r\n","description":"","footnote":"\r\n( 118 ) . شياطين ، اجنه .\r\n","page_name":" 521 ","page_number":525},
  {"content":"\r\n\r\nديگر اين داستان كه مردى سحر به حمام ميرود و حمام را مثل هميشه آماده و چراغ آن را روشن مىبيند . لنگ‌ها را به دو طرف جرزها آويخته و داخل سربينه را پر از جمعيت و استاد را پشت دخل و مشتريان را مشغول چپق كشيدن و قليان كشيدن ميبيند و همچنين داخل گرمخانه را كه شلوغ‌تر از هميشه ملاحظه مىكند تا آنجا كه امر بر او مشتبه شده گمان نزديك شدن آفتاب مىكند ، از اين - رو كه زودتر به نماز برسد يكى دو دولچه آب به خود ريخته ، سر و تنى خيس مىكند و براى صابون زدن مىنشيند اما كارش كه تمام مىشود پاهاى دلاك كه مثل پاى قاطر داراى سم بوده نظرش را جلب مىكند ، متوهم و وحشت‌زده مىشود كه شنيده بوده جن پاهايش داراى سم و پشتش داراى دم است و در حمام ديده مىشود ، تا اينكه هر چه زودتر خويش را بيرون اندازد به خزينه مىرود كه در آنجا چشمش به مرد ريش بلندى كه غسل ميكرده مىخورد و جريان را با او در ميان ميگذارد و مرد ريش بلند كه داستان را مىشنود يك پايش را از آب بيرون مىآورد و نشان مىدهد و مىپرسد : يعنى سمش اينجور بود ؟ و پاى ديگرش را هم پهلوى آن قرار مىدهد و ميگويد : يا اينجور ، مثل سم گوسفند ؟ كه مرد سراسيمه شده پا به گريز مىنهد . در سربينه از مشاهدهء جمعيت كمى از وحشتش كاسته شده لباس مىپوشد و عازم خروج مىشود اما با خود ميگويد : خوب است جريان را براى استاد حمامى بگويم تا دعاى رفع جنى براى حمامش بگيرد و چون ماجرا را با او در ميان مىگذارد استاد حمامى كه چهار زانو بالاى تخت استادى نشسته بوده است پاى خود را تا پائين تخت و كف سربينه دراز مىكند و مىگويد : لابد اينطور سم داشته است ؟ مرد حيرت‌زده مىشود و رو به طرف مشتريان مىكند اما آنها را هم مىنگرد كه همه با سم‌هاى برّاق واكس‌زده و دم‌هاى بلند و بينىهاى دراز شبيه خرطوم فيل مىباشند كه استاد در اين وقت از طول به عرض گرائيده دهانش چون كلاف نخى كه آن را از هم گشوده باشند باز مىشود و خنده‌اى سر داده مىگويد : برو پول حمامت را هم مهمان من مىباشى به شرطى كه دفعه ديگر دير وقت پا به حمام نگذارى و چون به خانه مىرسد مىفهمد كه هنوز دو ساعت هم به اذان صبح مىباشد !\r\n\r\n","description":"","footnote":"","page_name":" 522 ","page_number":526},
  {"content":"\r\n\r\n\r\nقصه قوز بالا قوز\r\nيكى ديگر از قصه‌هاى حمام هم قصهء قوز بالا قوز بود : قوزىاى « 119 » سحرى به حمام ميرود و چون داخل مىشود مشتريان را مىنگرد كه در شور و نشاط و رقص و پايكوبى مىباشند كه او نيز به گمان اينكه دامادى را حمام آورده‌اند تأسى كرده به شادى و دست‌افشانى مىپردازد و وقتى بيرون مىآيد مشتمالچى به او مىگويد :\r\nمنهم عوض زحمتى كه كشيده‌اى و يك ساعت خوابت را براى ما گذاشتى مشتماليت مىكنم كه خستگى از تنت بيرون برود و به مشتمال كردن او مىپردازد .\r\nچون به خانه برمىگردد و خود را در آئينه مىنگرد مىبيند قوزش رفته راست و خدنگ شده است و زنش ذوق‌كنان كه معجزه شده و قوز شوهرش رفع شده است همسايه‌ها را به اطاق مىكشاند و چون كاشف به عمل مىآيد مىگويند اين نبوده مگر آن كه به حمام جنيان رفته چون آنها عروسى داشته‌اند و او نيز مشاركت كرده ، مثل آنها زده و رقصيده است ، قوزش را برداشته اكرامش كرده‌اند و داستان دهان به دهان مىشود و همه اهل محل مطلع ميشوند . در ميان شنوندگان قوزى ديگرى هم بوده كه وقتى مىشنود مىگويد چه بهتر كه من هم بىموقع كه وقت حمام جنيان باشد به حمام بروم و چنين مىكند و نيم شبى به همان حمام ميرود ، اما آن شب از قضا جنيان يكنفرشان مرده بوده عزا داشته هر يك به گوشه‌اى زانوى غم به بغل گرفته گريه مىكرد كه قوزى لگنى بدست مىگرفته به زدن و رقصيدن مىپردازد و جنيان به سرش ريخته كتك مفصلى به او ميزنند تا ادب بشود و ديگر چنان جسارتى نكند قوز ديگرى هم به روى قوزش گذاشته بيرونش مىكنند !\r\nدرباره حمام همچنين داستان ديگرى داشتند كه واقعيتش خوانده در اين ماجرا كه سيد روضه‌خوانى بود كه نصف سرش مو نداشت و جريان از زبان خودش چنين نقل شده بود كه : رياضت تسخير جن مىكشيده آزارشان مىداده است تا وقتى كه جهت تنبيهش كه در هنگام حصار « 120 » از خود بى خود شده بوده\r\n\r\n\r\n","description":"","footnote":"\r\n( 119 ) . گوژپشت .\r\n( 120 ) . از دستورات چلّه نشينى و رياضت است كه هنگام عمل با كارد فولاد به دور خود خطى بر روى\r\n","page_name":" 523 ","page_number":527},
  {"content":"\r\n\r\nسرش از حرز « 121 » بيرون مىافتد نيمى از آن را تراشيده براى هميشه بدنمايش مىكنند .\r\n\r\nتعارفات معموله در حمام\r\nاز دستورات و امور متداول اين بود كه در حمام هر وارد به ساكن سلام بكند و بعد از شنيدن جواب بود كه تعارفات و چاق‌سلامتىهاى مرسوم شروع ميگرديد از جمله تعارفات داخل خزينه كه چون آشنائى وارد ميگرديد آن كس كه در خزينه بود مشت‌هاى خود را به زير آب كرده بسم اللّه گويان به او تعارف مينمود و وظيفهء شخص وارد بود كه او نيز متقابلا مشت‌ها را به زير آب برده به طرف او سرازير بكند و اين به معنى صافى و صفا و مودت بود كه به يكديگر اظهار ميداشتند و چه بسا با همين عمل ساده دو بيگانه با هم دوست مىشدند . اين شعر نيز از شاعرى بنام خليفه رضاى اروسىدوز است كه در اين زمينه آورده است :\r\n به گرو داد همه پس خونه و پيش خونه را * - بسكه با آب حموم مردونه ، مهمون ميگرفت \r\n. « 122 » همچنين شوخى باردىها و بگوبخندها و خورد و خوراك‌هاى دوستانه به صورت دانگى « 123 » يا برد و باختى كه بيشتر در حمام انجام ميگرفت ، چنان كه گله‌گذارىها ، بگو مگوها و گاهى زد و خوردها هم در حمام واقع ميشد كه با لنگ‌هاى لوله كرده‌ى تر به جان هم مىافتادند و جنگ هفت لشكر راه مىافتاد .\r\nهمچنين شوخىهاى ركيك يدى مانند انگشت به هم رساندن . لنگ حفاظ يكديگر را كشيدن و اسافل هم را بيرون انداختن و هو كردن و همينطور كشتىگيرى .\r\n\r\n\r\n","description":"","footnote":"\r\nزمين كشيده چهار قل ( * ) و آية الكرسى بخوانند و خود را حصار يعنى از خطرات جنيان و زحمات آنان مصون بدارند . حصار به معنى ديوار است كه كسى به دور خود مىكشد و عمل حصار با كارد و خواندن آيات مذكور ديوارى است كه عامل به دور خود مىكشد و خويش را در پناه آن مىدارد .\r\n( * ) سوره‌هاى   قُلْ أَعُوذُ بِرَبِّ الْفَلَقِ .     قُلْ أَعُوذُ بِرَبِّ النَّاسِ .     قُلْ يا أَيُّهَا الْكافِرُونَ   .   قُلْ هُوَ اللَّهُ أَحَدٌ   .\r\n( 121 ) . خانه ، پناهگاه . همچنين به معنى تعويذ و دعائى است كه جهت حفظ از بلا با خود دارند .\r\n( 122 ) . پيشكار كفاشخانه كه اشعار فكاهى سروده براى روزنامه توفيق فرستاده چاپ ميشد و طرفدارانى داشت .\r\n( 123 ) . شريكى . به شركت .\r\n","page_name":" 524 ","page_number":528},
  {"content":"\r\n\r\nزورآزمائى و پنجه‌افكنى و در خواب آب سرد به تن هم ريختن و گاهى شوخىهاى خشن بيجائى كه باعث منازعه‌ها و زد و خوردهاى خونين ميگرديد .\r\nاضافه بر آن شوخى با كارگران حمام مانند ، سبيل آنها را در دست گرفتن و شيشكى « 124 » بستن و باد رها كردن و زشتىهاى ديگر مانند توقع كيسه و صابون كشيدن آلتين از كارگران به دليل آن كه اجرت كيسه و صابون تمام بدن را دريافت مىدارند و جهت ندارد كه آن اعضا را فرو گذارند . ديگر نعوظ كردن و خواستن از دلاك كه همچنان كه آن را برپا داشته است خود بخواباند و امثال آن با پىگيرى ديگر لوده‌ها و اطرافيان و خنده و كركر و از اين قبيل و در آخر عذرخواهى و خوش و بش و خداحافظى تا كدورتى باقى نمانده باشد .\r\n\r\nحمام زنانه\r\nمعمولا حمام‌ها دوقلو يعنى دو حمام جنب هم يكى براى مردان و يكى براى زنان ساخته مىشد كه راه حمام مردانه را در شارع عام قرار مىدادند و راه حمام زنانه را در پس كوچه و مثل آن و يا از راه ( سرتون ) « 125 » حمام كه در معبر عام و نظرگاه گذرندگان نبوده باشد معلوم ميكردند ، از دو جهت ؛ يكى آنكه وقتى زن به حمام ميرود و ( آب نمك ) « 126 » حمام به سر و رويش نشسته است و وقتى كه مانند گل محمدى از حمام بيرون مىآيد نظر نامحرم سارق جمالش نبوده باشد و ديگر صداى آنها كه تا مسافتى دور از حمام به گوش ميرسيد « 127 » از سامعه‌ى نامحرم دور بوده باشد .\r\nساختمان حمام زنانه نيز جدا از معمارى حمام مردانه نبود با تفاوت نداشتن سر در بلند و عكس‌هاى رستم و سهراب و لنگ‌هاى آويخته به جرز و\r\n\r\n\r\n","description":"","footnote":"\r\n( 124 ) . صداى تيز از دهان بيرون آوردن .\r\n( 125 ) . بام حمام را سرتون ميگفتند .\r\n( 126 ) . چه ، گرد و خاك جارو پاروى پيش از حمام را كه بسر و روى زن نشسته بود آب نمك حمام مىگفتند .\r\n( 127 ) . يكى از علائم حمام زنانه سر و صداها و قال و مقال‌هاى آنها بود كه با همه‌ى حفاظ و ستار و در و روزن‌هاى پوشيده به گوش ميرسيد .\r\n","page_name":" 525 ","page_number":529},
  {"content":"\r\n\r\nچراغ و مانند آن و علامت آن پردهء كرباسى ضخيمى بود كه به در آن آويخته داخل را از خارج مستور مينمود و نداشتن وسايل پذيرائى در سربينهء آن مانند لنگ و حوله و چاى و قليان و چپق و غيره كه جزو اسباب حمام خصوصى هر زن بود كه وسيلهء خود او يا خدمتگار و يا دلاك به حمام ميرسيد .\r\n\r\nحمام‌هاى اشتراكى\r\nحمام ديگرى هم در محلات خلوت بود كه از اذان صبح تا اول آفتاب مردانه بود كه با داشتن لنگ‌ها به جرزها و روشنائى چراغ از مردها پذيرائى ميكرد و از آن به بعد با جمع شدن لگن و دولچه و ابزار گرمخانه و لنگ‌هاى داخل سربينه و برداشتن لنگ‌هاى حمام از جرزهاى بيرون و خاموش كردن چراغ و آويختن پرده ، زنانه مىشد كه تا غروب در اختيار بانوان قرار ميگرفت . اين حمام‌هاى تكى از آن جهت ساخته مىشد كه محل و مشترى گنجايش دو حمام زنانه و مردانه نداشت و همان يك حمام ، مردم آن را تكافو مينمود و بر سر در اين حمام‌ها تابلوئى به اين صورت نصب مىگرديد :\r\n( از اذان صبح تا اول آفتاب مردانه و از اول آفتاب تا اذان مغرب زنانه مىباشد كه از مشتريان محترم با كمال احترام پذيرائى مىشود ) با بيرون رفتن آخرين مشترى مرد و رفتن دلاك و برخاستن استاد از تخت حمام هم بود كه زن استاد به جاى استاد بالاى تخت مىنشست و دلاك‌هاى زن با بقچه سينى مشترىهاى خود وارد مىشدند و حمام زنانه مىگرديد .\r\n\r\nاسباب حمام\r\nهر زن بايد اسباب حمام مخصوص داشته باشد اگر چه منحصر به يك لنگ ( شلّهء گلى ) « 128 » و طاس و دولچه باشد و از اين رو اسباب حمام زن‌ها متشكل از اين چند صورت بود :\r\nاسباب حمام فقرا كه با بغچهء كوچكى كه لنگ و حوله و سرخشك‌كن و\r\n\r\n\r\n","description":"","footnote":"\r\n( 128 ) . نوعى چلوار به رنگ سرخ آتشى .\r\n","page_name":" 526 ","page_number":530},
  {"content":"\r\n\r\nليف و كيسه و لگنچه‌اى در آن بود كامل مىگرديد و همين نيز بود اسباب حمام توآبى « 129 » ديگران كه جهت غسل تنها ، با خود مىآوردند و اسباب حمامى جهت بزرگان كه به اين شرح به حمام ميرسيد :\r\nقاليچه نازك كردى يا تركمنى براى زير پا در سربينه ، بغچه‌اى كه روى آن بگسترند ، بقچه سوزنى قالبى ترمهء يراق‌دوزى با آستر اطلس براى زير پا كه روى بقچهء قاليچه پهن كنند . بقچهء سفيد ديگرى براى روى آن كه مانع رطوبت به سوزنى بشود ، دو طاقه لنگ ، يكى از جنس اعلاتر به رنگ قرمز يا سفيد يا صورتى توردوزىشدهء ناخنك‌زده براى بيرون آمدن ، يكى از جنس پاتيس يا شلّه براى داخل ، سرخشك‌كن چلوار يا كركى ، يا گل چغندرى « 130 » براى پيچيدن به سر و خشك كردن موها ، سينى توگودى براى داخل حمام كه از پشت گذاشته رويش بنشينند ، سينى كوچكى كه اسباب حمام مانند : كيسه ، ليف ، صابون ، روشور ، « 131 » گل سرشور « 132 » ، چربى ، سنگ‌پا ، « 133 » قيچى ، آئينه ، « 134 » قوطى پيه بز ، « 135 » و قوطى\r\n\r\n\r\n","description":"","footnote":"\r\n( 129 ) . حمامى كه فقط در آن غسل جنابت به عمل مىآوردند و چرك‌گيرى و ليف و مانند آن نداشته باشد . يا حمام افتخار كه هر زن با آمدن حمام تو آبى به اين عنوان كه سفيدبخت مىباشد و شوهر پيشش بوده است به ديگران فخر ميفروخت .\r\n( 130 ) . پارچه‌اى از جنس كرك يا ابريشم با گل‌هاى درشت به رنگ چغندر بريده .\r\n( 131 ) . سفيداب ، قرص‌هائى كه از مغز حرام و مغز كله گاو و گوسفند درست مىكردند ، در خاصيت در آوردن چرك كه به كيسه ماليده به تن ميكشيدند و بدون آن چرك كامل از بدن درنمىآمد .\r\n( 132 ) . گلى كه كار صابون را ميكرد و داراى بويى خوش بود . گلى كه سعدى در قطعهء تربيتى خود از آن فايده برده است :\r\n گِلى خوشبوى در حمام روزى * رسيد از دست محبوبى بدستم \r\n به دو گفتم كه مشكى يا عبيرى * كه از بوى دلاويز تو مستم ؟ \r\n بگفتا من گِلى ناچيز بودم * و ليكن مدتى با گُل نشستم \r\n كمال همنشين در من اثر كرد * و گر نه من همان خاكم كه هستم \r\nگلى كه از ريشه گلى مخصوص بدست ميآيد .\r\n( 133 ) . سنگى زبر و سياه ، داراى منافذ زياد كه عاليترينش از معادن اطراف قزوين مىآمد و با آن پاشنهء پا و چرك‌هاى پا را مىسائيدند . در زشت گفتن‌هاى بهم روى پرروها را به سنگ پاى قزوين تشبيه ميكنند .\r\n( 134 ) . آينه‌اى دستى كه در قاب مسى يا نقره گرفته مىشد و توسط قير يا لاك راه نفوذ آب به پشت و جيوه آن مسدود مىگرديد .\r\n( 135 ) . پيه بز و كتيرا و مازوى سفيد سائيده كه ممزوج مىساختند و به هنگام بيرون آمدن از حمام به ترك‌هاى پا ميماليدند . چون جوراب معمول نشده بود و آنهائى هم كه مىپوشيدند ، تا حد ركابى كردن آن كه كف پا بدون پوشش ميماند غالبا پاشنهء پاى زنان دچار تركيدگى مىگرديد ، و ترك پاى مردها كه از بعضى تا دو چوب كبريت پهلوى هم لاى ترك‌هايشان مىرفت .\r\n","page_name":" 527 ","page_number":531},
  {"content":"\r\n\r\nقره‌قوروت « 136 » خود را در آن بگذارند ، جعبهء اسباب بزك براى تازه عروس‌ها با محتويات آن مانند : سرخاب ، « 137 » سفيداب ، « 138 » بادام سوخته ، فندق سوخته ، « 139 » با خوردنى و دهان‌گيره ، مثل ميوهء فصل امثال هندوانه ، خيار . انار . خربزه . كاهو با سركه . ليته ترشى ، گوشت كوبيده « 140 » . شامى لپهء لاى نان . كوفته شامى . اگر حنا و رنگ « 141 » مىبستند و حنا و رنگ كه در قوطى ريخته يا در كاغذ پيچيده شده بود .\r\nواجبى « نوره » كه خود در خانه از آهك و زرنيخ و سفيداب اعلا تهيه ميكردند با اين سليقه كه واجبى حمام خاكستر داخلش مىشود و سياه مىكند . تخم مرغ و مورد و نخود خام كوبيده براى بستن به سر و تقويت موها ، سفيداب قلع براى نرم كردن و سفيد كردن بعد از واجبى . « 142 » شيشه‌اى شير و سفيدهء تخم مرغ براى ماليدن به تن بعد از صابون و ليف جهت رفع سوزش و لطيف ساختن ، سدر براى شستن دست آخر سر كه مو را شفاف و محكم بكند . « 143 » موميائى . « 144 » روغن و\r\n\r\n\r\n","description":"","footnote":"\r\n( 136 ) . مادهء سياه رنگ ترشى كه از كشك درست مىكنند و براى جلوگيرى از عرق‌سوز شدن و آمدن چرك به تن مىماليدند .\r\n( 137 ) . گردى سرخ رنگ لطيف كه زنان به گونه ميماليدند و خوبترينش از يزد مىآمد .\r\n( 138 ) . سفيداب گرد سفيدى از سوختهء قلع يا روى كه سفيد آن به كار زينت و كدر آن به مصرف مرهم جهت جراحات ميرسيد . خوبترين نوع آن نيز از تبريز ميآمد .\r\n( 139 ) . بادام يا فندق را روى شعلهء چراغ روغنى سوزانده ، براى سياه كردن ابرو به كار ميبردند .\r\n( 140 ) . گوشت كوبيدهء از آبگوشت شب مانده را لاى نان مىگذاشتند و لوله كرده براى دهان‌گير ، به حمام ميبردند و آن را غاذى مىگفتند .\r\n( 141 ) . سائيده برگى كه رنگ سياه از آن به دست مىآمد و براى رنگ كردن موى سر به كار ميرفت .\r\nهرگاه با حنا ممزوج ميگرديد رنگ مو را خرمائى مىنمود .\r\n( 142 ) . سرخاب و سفيداب را تا بهتر به صورت بخوابد مدتى لاى كاغذ پيچيده زير فرش مىگذاشتند و رويش راه مىرفتند .\r\n( 143 ) . علاوه بر خواص بالا براى سدر هفتاد و دو خاصيت ديگر قبول مىكردند كه از جمله گر كسى در هر غسل جمعه سدر به تن بمالد بدنش از آتش دوزخ مصون خواهد ماند .\r\n( 144 ) . ماده‌اى سياه‌رنگ مانند زفت كه اصل آن از كوه‌هاى بختيارى بدست مىآمد ، چيزى كه مانند\r\n","page_name":" 528 ","page_number":532},
  {"content":"\r\n\r\nتخم مرغ براى زائوها كه موميائى را به تنش ماليده و زردهء تخم مرغ را بر روى كيسه كهنه‌اش مىانداختند « 145 » تا روى آن نشسته رحمش قوت گرفته بالا رفته عود به حال اول بكند و در بيرون آمدن از گرمخانه چند تا از تخم مرغها را نيمرو كرده يا زردهء آنها را خام خام به او بخورانند . مغز كوبيدهء قرص كمر « 146 » كه با زردهء تخم مرغ خمير كرده جهت قوت بر كمر و ملاج « 147 » سرش بچسبانند . عسل و آهك بيخته كه اگر لك مىديدند ، خمير كرده تا به مهره كمر بيندازند . دستمال شب‌هائى كه بعضى از حيث استعمال به صورت پوست درآمده بود براى شستن و بيشتر جهت خودنمائى سفيدبختى كه با اسباب حمام بياورند . طاس « 148 » يا مشربه « 149 » يا هر دو براى دم دست و آبگيرى كه صابون پاك و نجس سر و تن‌شوئى و كهنه‌دستمال‌شوئى را در آنها مىگذاردند . اينها بود كه يكى دو ساعت قبل از ورودشان آبگير « 150 » آنها را بر سر و زير بغل گرفته به حمام ميرسانيد و در جاى مخصوص هميشگيشان از شاهنشين قرار داده جامه‌دار و دلاك مخصوصشان را مطلع مينمود .\r\n\r\nسينى زير پا\r\nهنگام ورود اين گونه مشتريان كه دلاك و آبگير مخصوص داشته با شخصيت بودند زن استاد ، سلام و تعارفات معموله را بجا آورده به محل معين خود هدايتشان كرده ، خانم كه جامه‌دار لنگش را از بغچه درآورده بيرون گذاشته بود به كمر\r\n\r\n\r\n","description":"","footnote":"\r\nانگم يا صمغ از شكاف سنگهاى غار حاصل مىشد و داراى خواص بسيار از جمله التيام شكستگى و ضرب‌ديدگى و تقويت استخوان و كمر و غيره .\r\n( 145 ) . كيسه كهنه‌هاى حمام زن‌ها كه ديگر به كار چرك‌گيرى نمىآمد ، به مصرف آن ميرسيد كه در حمام زردهء تخم مرغ رويش انداخته براى جمع شدن و قوت گرفتن رحم به فرج مىگذاشتند .\r\n( 146 ) . ميوه‌ى بوته‌اى بيابانى به رنگ سرخ جگرى به اندازهء انجير درشت كه كنار آتش مىگذاشتند و مغزش را بيرون آورده براى تقويت يا قاووت كرده ميخوردند و يا با زردهء تخم مرغ به كمر مىبستند .\r\n( 147 ) . جلو سر .\r\n( 148 ) . ظرف مسى دهان گشاد ته باريك لب كنگره‌اى كه بعد از آن لگن جانشينش گرديده .\r\n( 149 ) . ظرف مسى استوانه شكل لب كنگرهء دسته‌دارى كه با آن آب به بدن ميريختند .\r\n( 150 ) . كارگرى از كارگران گرمخانه جهت آب ريختن در ظروف و بدن مشترى .\r\n","page_name":" 529 ","page_number":533},
  {"content":"\r\n\r\nبسته لباس‌هاى چركش را جلوش مىريخت كه او پيچيده كنار بگذارد و بعد داخل گرمخانه مىگرديد .\r\nابتدا آبگير بخاطر اينكه تن مشترى از آلودگى حيض و نفاس و پليدى همبسترى و نجاست دور شده باشد يكى دو دولچه آب به تنش ريخته روانهء خزينه‌اش مينمود تا تن خود را بخيساند و در اين فرصت دلاك كه هر مشترى دلاك مخصوص خود داشت ، سينىاش را برايش دمر كرده اسباب حمامش را جلو دستش گذاشته خبرش مىكرد . فلسفهء سينى زير پاى زنها در حمام هم كه بلا استثنا مرعى مىگرديد اين بود كه هر آينهء زمين حمام از بدن زنى كه احيانا بعد از مقاربت به حمام آمده با اسافل آغشته به منى به زمين نشسته باشد آنان را آلوده نساخته ، نطفهء بيگانه به فرجشان نرسيده ، موجب آبستنى و وجود تخمهء حرام و بىآبرويى و گرفتارى نشده باشد .\r\n\r\nماجراى سكينه\r\nداستانى داشتند كه مىگفتند دخترى به نام سكينه صبح روزى بعد از آنكه حمام مردانه ، زنانه مىشود به حمام رفته بر روى زمين مىنشيند و چيزى از منى مردى كه در آن مكان در اثر استمناء آلودگى ريخته بود به مدخلش نفوذ كرده ، آبستن مىشود و كم كم شكمش بالا آمده تا آنجا كه آثار وضع حمل در او ظاهر مىگردد و كار به طبيب و قابله و اين قبيل مىرسد و همگان بكارت دختر را تصديق و اظهار تعجب مىكنند ، تا پير طبيبى كه مىگويد اين نيست مگر آنكه دختر در حمام مردان رفته يا از آلودگى بدن زنى كه آلوده به منى بوده حمل برداشته است و از نوادر نمىباشد ؛ اما فضيحت و رسوايى دختر در شهر دهان به دهان گشته انگشت‌نما مىشود تا مادرش كه به تنگ آمده بوده در جوابگويى ولنگاران اين مضامين را ساخته در دهانها مىاندازد :\r\n هر جا كه ميرم هر جا مييايم خانم سكينه * بالا شكمش چنان چنينه \r\n بزرگه به شما چه ! كوچيكه به شما چه ! * همچين كه ز تو بالا و از اونه به ما چه ! \r\n الهى خير نبينى اى حمومى * نموندم كه توى دنيا نمونى ! \r\n حمومو خوب نشستى * زمينشو خوب نرُفتى « 151 » \r\n\r\n\r\n","description":"","footnote":"\r\n( 151 ) . با ضمهء را ، بمعنى نروفتن . پاكيزه نكردن .\r\n","page_name":" 530 ","page_number":534},
  {"content":"\r\n\r\n حالا آبش جِسيده « 152 » * بچه‌ش اينجا خُسيده « 153 » \r\nدر اين زمينه داستان ديگرى داشتند كه مىگفتند مردى دختر بىسرپرستى را به خانه مىبرد و نگهدارى مىكند تا وقتى كه دختر بزرگ شده به حد رشد مىرسد و زن وى از ترس آنكه مبادا شوهرش دختر را به همسرى اختيار كند روزى پس از همخوابگى و مباشرت با مرد بنزد دختر مىرود و با او مساحقه مىكند و همين امر سبب مىشود تا دختر از وى حمل برمىدارد و چندى بعد به كمك دو تن از زنهاى همسايه دختر را دست و پا بسته با انگشت ازالهء بكارت مىكند و چون شكم دختر بالا مىآيد و آثار آبستنى در او مشهود مىشود به شوهر مىگويد دخترك زنا داده و كم مانده كه بار گذارده طفل را به گردن آنها اندازد و دختر را از خانه طرد مىكنند كه ناچار دختر به يكى از آن دو زن پناه مىبرد و زن از جهت خوابى كه مىبيند از او پرستارى كرده جريان را به قاضى اطلاع مىدهد و از حسن اتفاق فرزند دخترك هم كه به دنيا مىآيد داراى سه نشان از ارباب بوده كه گواه صدق گفتار زن مىگردد و باعث مىشود كه قاضى فرزند را متعلق به مرد دانسته عقد ازدواج دختر و مرد را منعقد نمايد و مرد هم به جريمهء اين ناپاكى زن را مطلقه ساخته دختر را جانشين او مىسازد .\r\nبدين مناسبات زن هر چند فقير و مستمند از اسباب و وسيلهء عمومى حمامى استفاده نمىنمود و هر چند مختصر بايد بطور خصوصى داشته باشد ؛ خاصه سينى زير پا را كه براى چرك‌گيرى و ليف‌زنى كه لازم بود تا به روى زمين ننشيند حتما فراموش نمىنمود ، همچنين دربارهء لنگ و قطيفه و ليف و كيسه و غيره كه رعايت همين اصول را كرده علاوه بر رعايت بهداشت به بدگمانى اينكه مبادا بدنشان مسّ با بدن نامحرم كند ، از استفادهء آن اجتناب مىكردند .\r\n\r\nدربارهء ازالهء بكارت\r\nاگر چه مطالب گذشته واقعيت‌هايى است ، كه حمل زن و دختر را با كمتر از اين\r\n\r\n\r\n","description":"","footnote":"\r\n( 152 ) . جسته .\r\n( 153 ) . خفتيده ، خوابيده .\r\n","page_name":" 531 ","page_number":535},
  {"content":"\r\n\r\nاسباب نيز برقرار ميسازد اما اين احوال و ديگر مدارك از قبيل جهيدن و پريدن و از درخت بالا رفتن و ترسيدن از پارس سگ و مانند آن دستاويزهايى بود براى بعضى دختران دستمالى شده‌ى خود لو داده كه بدان متمسك گرديده ، تا شايد برائت يافته صداى دشمنان و ايراد داماد و كسان او را در شب عروسى و غير آن خاموش بكند ؛\r\nچنان كه اين دستورات از توصيه‌هاى هر دختردار به دختر بود كه از بلندى نپرد و از جايى به جايى نجهد و از درخت بالا نرود و حتى واجبى استعمال نكند كه از اين امور بكارتش صدمه خواهد ديد تا آنجا كه اگر دختر پير دختر شده بود هنوز از نوره استفاده نكرده آن را كنده يا چيده يا بالاى آتش كز داده و اين احوال را رعايت نمود ، همچنين در شب عروسى كه زهار دختر را اكثرا بند مىانداختند .\r\n\r\nپارگى دامن\r\nاين داستان طنزآميز هم در اين زمينه بود كه مادرى دخترش را همه روز توصيه مىكرد كه با پسرها راه نرود كه دامنش پاره خواهد شد و عاقبت هم پسرى او را به خلوت كشيده دامنش را پاره گردانيد ! چون دختر وضع خود دگرگون نگريست و از پسر چاره طلبيد پسر به دلداريش برخواست كه خودش دوخته دامنش را سلامت ميسازد و چون دو سه بار به دوخت و دوز آن برآمد دختر به سفارش برآمد كه كوك‌هاى آن را هرچه محكم‌تر زده سر قايمىتر بكند !\r\n\r\nدنباله كار حمام زنان\r\nپس از نشستن مشترى به روى سينى ، دلاك آمده دو سه دست سرش را شسته ، آبگير در لگنش كف صابون براى شانه كردن موهايش ساخته آب بسرش مىريخت و اگر حنا و رنگى لازم بود به موها و دست و پايش مىبست و تنش را با پيه و چربى ، چرب مىكرد و به حال خودش تا چركهايش بخيسد مىگذاشت و سراغ مشترى ديگر رفته پس از كار او برگشته به چرك‌گيريش مىپرداخت .\r\nكار كيسه‌كشى زنها خلاف مردها كه آنها را به روى زمين مىخواباندند بود كه پس از ساييدن دست و پا و سينه سر پايشان كرده بطور ايستاده كيسه‌شان\r\n\r\n","description":"","footnote":"","page_name":" 532 ","page_number":536},
  {"content":"\r\n\r\nمىكشيدند و در آخر با سرشوييش پشتش را هم ليف و صابون ماليده باقى كار ليف و صابون و دست و پاشويى و ديگر كارهايشان را كه گاهى تا ساعتها طول مىكشيد به عهده خودشان مىگذاشتند .\r\nدر اين احوال بود كه ميان آنها دسته دسته اجتماعاتى از همسخنها بوجود آمده از هر در سخنهايى مانند حمل و زايمان و حيض و پس و پيش انداختن و درد دلهاى از شوهر و خواهر شوهر و مادر شوهر و سفيدبختى « 154 » ، سياه‌بختى « 155 » و بغل‌خوابى و نخوابى و هوودارى و عروس‌دارى و مانند آن بميان آمده سخنانشان كرك مىانداخت و چه بسا كه كدورت‌هاى خفتهء ميان آنان در همين مذاكرات بيدار شده كار به گفتگو و مناقشه و مشاجره كشيده به منازعه مىانجاميد ، مخصوصا وقتى كه دو هوو با هم تلاقى كرده هر دسته به كمك و هوادارى يكى از آنان برمىخاست و خاصه آن زمان كه برگه‌اى ، چيزى از هوويى بدست مىآمد كه به دشمنى هووى ديگر جادو جنبلى با خود به حمام برده است !\r\nديگر اينكه حمامها جاى انجام انواع سحر و جادو ، سفيدى و سياهى و گشايشات مانند بخت‌گشايى و كارگشايى و بستگيها مانند زبان‌بندى و مردبندى « 156 » و تحبيب و تفريق و جلب و دفع بود كه بوسيلهء جامهاى باطل سحر و چهل كليد « 157 » و طلسمات متعدد سوسن غساله و شمّامه دمّامه و انگشتر گردان و بشقاب دوازده برج و موم سياه و سفيد و موى سگ و گربه و قفل بلقيس « 158 » و لوح هاروت و ماروت « 159 » و قند و نبات و گوشت و خرما و شمع دعا خوانده و چاقوى ابو دجّانه « 160 »\r\n\r\n\r\n","description":"","footnote":"\r\n( 154 ) . عزيز بودن به نظر شوهر و داشتن همخوابگى .\r\n( 155 ) . خوار و منفور و مطرود بودن .\r\n( 156 ) . بستن مرد وسيلهء جادو كه با هيچ كس غير از شخص واحدى قادر به همبسترى نباشد و به روى هيچ فرد جز او تحريك نشده يا بطور كامل كه به هيچ زن و دختر و پسرى قادر به مباشرت نباشد .\r\n( 157 ) . شرح و خواصش خواهد آمد .\r\n( 158 ) . قفلى كه دو طرفش طلسمى كه منتسب به بلقيس همسر سليمان بود ، مىكندند ، براى بسا امور از خوب و بد به كار مىبردند .\r\n( 159 ) . دو ملك مقرب كه به زمين آمده با دانستن اسماء اعظم ، جادوگرى را به مردم آموختند .\r\n( 160 ) . چاقوى طلسم‌كندهء سر برگشته‌اى منسوب به ابو دجانه يكى از بزرگان علم كهانت ، براى تفريق و بريدگى .\r\n","page_name":" 533 ","page_number":537},
  {"content":"\r\n\r\nو خيار الخناس « 161 » و آدمكهاى گوناگون از گل و خمير و موم و مانند آن به عمل مىآمد در اين مختصر كه ذكر مىشود :\r\n\r\nسحر و جادو در حمام\r\nجهت سفيدبخت شدن و عزيز گشتن به نزد شوهر و مردمان ، موم آب كردهء سر خوانچهء عقد پسر عمو دختر عمو و نبات آنها بود كه موم را با روغن لادن حل كرده موقع خيس دادن چرك به تن مىماليدند و بعد از ليف آخر نبات را كه كوبيده و حاضر شده بود در گلاب حل ميكردند و بر سر مىريختند و ديگر قند سر عروس را كه در رنگ و حنا خيسانده بسر مىبستند ، يا در حنا ريخته به ناخنهاى دست و پا بسته از آن ماه و ستاره‌اى كف دست راست مىگذاشتند !\r\nسياهى يا سياه‌بختى كه زيادتر هووها براى هووها و عروس‌ها براى خواهر شوهر مادر شوهر و آنها براى عروس‌ها مىكردند ، موم سياهى بود كه رويش را شصت و سه شين وارو نوشته در خلا مىانداختند يا موى سگ و گربه را در لباس هوو و شوهر يا هر كه مىخواستند ، بسته ، نيت كرده در واجبىخانه يا مجراى گندآب مىگذاشتند و گشايشات كه غالبا جهت بخت‌گشايى و بعد از آن جهت گشودن عروسى كه به روى داماد بسته شده بود « 162 » و گشايش كار زنان بدكاره جهت خود كه از حريف واخورده كارشان به كساد انجاميده بود ، صورت مىگرفت : اول آب سرريز خزينه بود « 163 » كه در جام چهل كليد « 164 » چهار مرتبه بر سر\r\n\r\n\r\n","description":"","footnote":"\r\n( 161 ) . خيار با افسون قاچ كرده جهت سردى و فراق .\r\n( 162 ) . دختر را نيز با جادو بسته رغبت مرد را بر او خنثى مىساختند ، همين دستور را نيز براى مردهايى كه به سفر مىرفتند و از زن يا زنان خود شك داشتند ، تهيه مىكردند . لوح مخصوصى كه بايد حكاك در ساعت معين تا كمر در آب ايستاده بكند و عامل به صورت مهر بر بالاى شرمگاه زن بچسباند .\r\n( 163 ) . لب‌پر ( لمپر ) زدن آب . سرريز شدن ، غرض آبى است كه از سر خزينه بيرون بريزد كه آن را در جام گرفته بسر بريزند .\r\n( 164 ) . جام برنجىيى كه سوره‌ها و آيات فتح مثل   إِذا جاءَ نَصْرُ اللَّهِ وَ الْفَتْحُ   و   إِنَّا فَتَحْنا   . . . بر آن كنده و چهل تكه برنج كوچك شبيه كليد به سيمى بر لبهء آن از سوراخى مىآويختند كه بر هر يك آنها نيز  نَصْرٌ مِنَ اللَّهِ  و   إِنَّا فَتَحْنا   و شبيه آن كنده شده باشد .\r\n","page_name":" 534 ","page_number":538},
  {"content":"\r\n\r\nشخص بسته مىريختند و قوىتر از اين آبى بود كه براى اين كار از چهار گوشهء حمام كليمىها ( جهودها ) در طاس ميراثى ( طاس حمامى كه از مرده‌يى مانده باشد ) گرفته بر سر مىريختند . « 165 » بعد از آن ، جام چهل بسم اللّه كه چهل بار بسم اللّه الرحمن الرحيم در آن كنده شده بود ، يا چهل قل كه سوره‌ها و آيه‌هايى كه با قل مثل   قُلْ هُوَ اللَّهُ أَحَدٌ   شروع ميشد در آن حك شده بود ، آب زده به كار مىبردند و اثر حتمى اين اعمال وقتى بود كه رعايت طهارت آب جامها را كرده دقت كنند كه به زمين نريخته ، روانهء چاه مستراح ننمايند و فرد بسته شده را در ميان طشتى قرار داده بسرش بريزند و آب طشت را نيز در جوى رونده داده يا بالاى بام ريخته بخشكانند .\r\nبعد از آن آب جامهاى باطل سحر بود كه چهار قل و آية الكرسى و آيات دفع و رفع مانند «  قالَ مُوسى ما جِئْتُمْ بِهِ السِّحْرُ  . . . » و  « قُلْ جاءَ الْحَقُّ وَ زَهَقَ الْباطِلُ  و امثال آن بر آنها كنده شده بود و به كار سحرشده‌ها و دشمن‌دارها و گرفتارها و پريشانها مىآمد كه سه هفت بار بر سر و دو طرف بدن مىريختند و ديگر اعمال طلسمات سوسن غساله و شمامه و دمامه و هاروت و ماروت كه قبلا شرح خواص آنها لازم مىآيد :\r\n\r\nطلسم سوسن غسّاله\r\nطلسم سوسن غسّاله كه سوسن غسالش مىگفتند طلسمى برنجى از تصوير زن و مردى بود بهم چسبيده كه با اعداد و حروف لايقرئى پر شده بود و از اثراتش اين داستان كه مىگفتند : در زمانهاى قديم اين طلسم را كنيزى به نام سوسن از نهر آبى مىيابد و نشسته به تماشاى نقشهاى آن مىپردازد كه در همان هنگام پادشاه از آنجا عبور كرده ، چشمش بر كنيز مىافتد و يك دل نه صد دل عاشق او مىشود و او را ترك اسبش نشانيده به قصرش برده بزنى عقدش مىكند و منزل و مأوايى نيكو برايش فراهم مىسازد و تا آن درجه عشق او در دلش جايگير مىشود كه بر همهء زنان حرم مقدمش داشته ، شب و روز خود با او سپرى مىكند ، كم كم كار اين\r\n\r\n\r\n","description":"","footnote":"\r\n( 165 ) . آب بر كنج حمام كليميها مىپاشيدند و ظرفى زيرش مىگرفتند و به كار مىبردند !\r\n","page_name":" 535 ","page_number":539},
  {"content":"\r\n\r\nعشق و محبت به جايى مىرسد كه هفته به هفته ، پادشاه از قصر كنيزك بيرون نمىآيد تا آنجا كه كار مملكت باختلال گراييده دشمنى زنان ديگر او نيز بر كنيزك انگيخته مىشود تا زهرى در طعامش نموده معدومش مىكنند . اما اين كار هم تأثيرى در عشق پادشاه نمىگذارد بلكه صد چندان او را بر محبت وى بىآرامتر مىسازد ، در حدى كه با جسم بىجان او نيز همبسترى مىكند تا زمانى كه جسد متعفن و متورم شده ؛ خيرخواهان با زحمت زياد پادشاه را جهت حفظ سلامت از تمتع او مانع مىشوند و دريافت اجازهء دفن مىكنند ؛ در اين وقت كه پادشاه بر سر نعش كنيز سر به ديوار مىكوبيده بىتابى مىكرده است واقعه‌اى رخ مىدهد كه راز عشق پادشاه را بر وى برملا مىسازد و اين آنكه چون مرده را براى غسل و كفن به غسالخانه مىبرند غساله‌اش كه پيره‌زن عجوزه‌يى بوده طلسمى از جامهء كنيز مىيابد و آن را همراه خود مىكند كه ناگهان پادشاه دل از كنيز داشته به غساله مىدهد و چون او را به دستور پادشاه جهت آماده ساختن همخوابگى مىبرند ، هنگام تعويض لباس طلسم از جامه‌اش بيرون مىافتد كه بيرون افتادن طلسم از جامه همان و رانده شدن بخوارى خوار هم از نظر پادشاه همان ! و اثر طلسم ظاهر و نام آن « سوسن غساله » مىشود !\r\n\r\nطلسم شمامه و دمامه\r\nشمامه و دمامه طلسم دو روى ديگرى بود كه يك روى آن به شكل مردى و روى ديگرش به صورت زنى و بر روى صفحه‌يى از پولاد كنده مىشدند و اين نيز چنان بوده كه دو ديو ماده يكى به نام « شمامه » و يكى به نام « دمامه » وجود داشته كه شمامه زن پادشاه ديوان و دمامه خدمتكار وى بوده است تا وقتى دمامه كه عجوزه‌يى گشته همچنان باكره مانده ، از زشتى هيچ نر با او نپيوسته بوده ، تا روزى همچنانكه از بخت بد شكوه داشته به خدا مىناليده است جهت نظافت ، داخل خزانهء پادشاه مىشود و در آنجا كتابى به دستش ميرسد كه از آصف بن برخيا وزير حضرت سليمان بوده در آن نقوشى با علايم محبت و عداوت ، ثبت بوده است كه كتاب را ربوده از روى آن دو نقش ، يكى به عداوت شمامه كه از وى آزار بسيار ديده بوده است و يكى به شيرينى خود و محبت پادشاه فراهم ساخته در جامهء خود\r\n\r\n","description":"","footnote":"","page_name":" 536 ","page_number":540},
  {"content":"\r\n\r\nو شمامه مىنهد كه در همان هفته پادشاه شمامه را رانده دمامه را خواستار گشته ؛ يك دل نه صد دل عاشق او مىشود ، تا روزى كه موشى طلسم شمامه را از ميان لباسهاى او بيرون آورده جلو پادشاه مىافكند و كلاغى طلسم دمامه را كه براى آب تنى در آب بوده ربوده به دامان شمامه مىاندازد و شمامه بر كيفيت امر مطلع شده عين همان عمل را با دمامه مىكند و شمامه به جاى خود برگشته دمامه گيسش به دم قاطر بسته شده به بيابان سر داده مىشود !\r\nاين دو طلسم يكى در كمال زشتى و يكى در كمال زيبايى بود كه پشت و رو كنده شده روى بد آن يعنى دمامه موم گرفته مىشد كه توليد شر و مفسده نكند مگر وقتى كه پاى دشمنى كسى بميان آمده ميخواستند آن را به عمل آورند و خواص او اينها بود كه :\r\nهر گاه كسى آن را در ساعت سعد « 166 » ساخته ، به آب بزند و سر و روى با آن بشويد و همراه داشته باشد از زن و مرد و سفيد و سياه و ترك و تاجيك عاشق بيقرار او مىگردند و دارندهء آن از هر بلا و افت مانند غرق و آوار و سوختن در امان و از هر بد و بدخواه و جن و انس و پرى و پريزاد و دشمن و معاند و مخالف ، مصون و محفوظ مىباشد و همه امورش بر وفق مراد مىشود !\r\nهمچنين از خواص آن بود اگر خواسته باشند كسى را مطيع و منقاد خود نمايند ، طلسم را بر پارچهء كتان بسته ، زير سنگ سنگين بگذارند و براى عشق و بيقرارى ، موم عروس ( مومى كه بر سر خوانچهء عقد مىنهند ) را گرفته با شكر سرخ « 167 » و لادن « 168 » و مصطكى « 169 » و چهل و يك فلفل سياه كه بكوبند ، ممزوج ساخته ، سه گلوله كرده ، گلوله‌ها را بر طلسم چسبانده نيت كرده برداشته سه طرف\r\n\r\n\r\n","description":"","footnote":"\r\n( 166 ) . نجوم ، احكامى هر روز و ساعت را به كواكب هفتگانه داده كه بعضى از آن ستارگان ، سعد يعنى خوب و بعضى نحس يعنى بد مىباشند و عمل در ساعت سعد ، سعادت و خوبى و اعمال در ساعت نحس ، بدى و شئامت مىآورد .\r\n( 167 ) . شكر قرمز ، شكر مازندرانى ، چيزى دانه‌مانند بهم چسبيده به رنگ زرد تيره داراى خاصيت دارويى و طعم نامطبوع ( شكّر مازندران و شكّر هندوستان هر دو شيرينند اما اين كجا و آن كجا ) .\r\n( 168 ) . مقصود گل لادن است .\r\n( 169 ) . نوعى صمغ ( كندر رومى ) داراى طبع گرم و طعم شيرين .\r\n","page_name":" 537 ","page_number":541},
  {"content":"\r\n\r\nآتش بگذارند و چندانكه حرارت در آنها اثر كند مطلوب بر طالب بسان موم نرم و مطيع مىگردد و اگر به صد غل و زنجير گرفتار باشد خود را به او برساند كه در حمام ، آنها كه از اين طلسم داشتند با خود آورده آب آن را بر سر مىريختند و طرف دمامهء آن براى سياه كردن و دشمنى كه آب آن را گرفته در واجبىخانه مىريختند يا به آب گنداب كه در آب‌روهاى حمام مىگذشت ، زده نيت مىكردند و يا موم سياه بر آن چسبانده سوسك سياهى ميان آن گذارده در مبال مىانداختند و يا به آب گنداب حمام ، آغشته برده در قبرستان كهنه يا گور ارمنى دفن مىكردند و ده‌ها عمل ديگر كه با آن انجام مىدادند !\r\n\r\nبشقاب دوازده برج و هفت كوكب\r\nبشقاب دوازده برج و هفت كوكب ، هر دو بشقاب يا دو دورى كه در يكى اشكال بروج دوازده‌گانه با اشكال نجومى و اسامى مانند : گوسفند يا بره و گاو و دو آدم از پايين بهم پيوسته و خرچنگ و شير و خوشهء گندم و ترازو و كژدم و آدمى كه در حال كمان كشيدن باشد و بزغاله و چاه و دلو يا مردى كه از چاه با دلو آب بيرون ميآورد و ماهى يا دو ماهى كه مخالف هم و سر يك نزديك دم دگرى باشد نامهاى عربى و اصلى : حمل و ثور و جوزا و سرطان و اسد و سنبله و ميزان و عقرب و قوس و جدى و دلو و حوت « 170 » ، داراى اثراتى خوب و بد كه آنها را بر دور بشقابى كنده با اعداد و حروفى خوب و بد پر كرده هر شكل را خواصى و اثراتى مىشناختند و بشقاب هفت كوكب را كه به ترتيب اشكالى از اين قبيل مانند :\r\nپيرمردى زشت‌روى بد منظر غمگين به نام ( زحل ) و مردى شبيه قاضى القضات با هيئتى آراسته به نام ( مشترى ) و مردى جنگجوى خشمگين باسم ( مريخ ) و\r\n\r\n\r\n","description":"","footnote":"\r\n( 170 ) . اين نامها براى دوازده برج اسامى متداول بوده كه ماه‌هاى شمسى را با آن ميشناختند و اسامى فروردين ، ارديبهشت و غيره را نامهاى گبرى و زرتشتى ميدانستند كه به زبان نميآوردند و استعمال آن را پيروى از آئين مجوس تصور ميكردند و اين بود ابياتى كه شاگرد مدرسه‌اىها براى بخاطر داشتن آن را از بر ميكردند : برجها ديدم كه از مشرق برآوردند سر ، جمله در تسبيح و در تهليل حى لا يموت - چون حمل ، چون ثور ، چون جوزا ، سرطان و اسد ، سنبله ، ميزان و عقرب ، قوس و جدى و دلو و حوت .\r\n","page_name":" 538 ","page_number":542},
  {"content":"\r\n\r\nخورشيدى متلئلهء به نام ( شمس ) و مردى موقر متفكر در حال كتابت باسم ( عطارد ) و زنى جوان زيبا در حال نواختن چنگ و ترنم به نام ( زهره ) و صورت كهكشان يا شكل دريا يا رود باسم ( قمر ) كه اينان نيز خواص و اثراتى داشتند و وقتى اثر اين اشكال و بشقابها ظاهر مىگرديد كه هر دو را با هم عمل كرده يا نقوش دوازده‌گانه و هفت پيكر با هم جمع گشتند در يك بشقاب كنده شده باشد و دستور العمل آنها كه دارندگانشان تعليم گرفته و مىدانستند اين بود كه اگر شكل ( حمل ) را آب زده قند انداخته بنوشند خود و زبانشان شيرين خواهد گرديد و اگر صورت ( ثور ) را پستان گاو ماليده آن را پخته بخور دهند خورنده را عاشق خود گردانند و اگر تمثال ( جوزا ) را آب زده از آن آب همراه خاك سه راه دو مجسمه ساخته بهم بچسبانند و خشك كرده بر زمين زنند چنان كه متلاشى شود به نام هر دو نفر كه خواهند ، از هم جدا و تفكيك خواهند گرديد .\r\nو اگر خيار را نصف كرده بر شكل ( سرطان ) ماليده آب يا خود آن را به دو دوست يا عاشق و معشوق دهند از هم بيزارى جسته كارشان بمفارقت انجامد و اگر صورت ( اسد ) را بر آب نبات نرم كرده كه روى آتش نرم شده باشد بزنند و پس از غسل و در بيرون آمدن از حمام زن به خود برگيرد و به خورد مرد دهد وى را شيفته و فريفته خود گرداند و اگر شكل سنبله را بر آب غسل خود كه از جنابت باشد زده در آن گندم يا جو خيسانده جلو كبوتر بريزد و نيت كند مرد را پابند مهر و محبت خود ساخته ، هر چه از او طلب كند بحصول پيوندد . و اگر صورت ميزان را زن هوودار موم چسبانده بر يك كفه نام هوو و در كفه ديگر نام خود نوشته دو نيمه كرده نيمه‌ى هوو را در چاه حمام و نيمه‌ى خود را در دودكش كوره‌اى اندازد شوهر از هوو بيزارى جسته به طرف او رو آورده ، و اگر شكل عقرب را به موم سياهى كه به شكل عقرب ساخته باشند چسبانده به آب گنداب حمام آغشته در خانه هوو يا دشمن اندازد جنگ و مخاصمه برخيزاند . و بهمچنين شكل قوسى را كه اگر آب زده با آن غسل كرده و بنوشند از هوى و هوس و افكار پليد شيطانى و بدنامى و تهمت و افترا در امان بمانند ، و شكل جدى را از رويش آب گذرانده كه جهت بزرگى و مال و جلالت بر سر بريزند كامياب بشوند و اگر شكل دلو را پنبهء سركه‌آلود ماليده ، آن را با چرك زن طلاق گرفته در شكم موش گذاشته بر بام عدو\r\n\r\n","description":"","footnote":"","page_name":" 539 ","page_number":543},
  {"content":"\r\n\r\nاندازد نقار و كدورت و منازعه و مفارقت بهمرساند و صورت حوت را كه اگر پيه يا چربى ماليده با آن چرك تن خود را خيسانده چرك تن خود پاك كند هر كدورت كه از اول در دل شوهر باشد رفع شده بر او بر سر مهر و محبت بيايد و بسا اعمال ديگر كه از اين بشقاب و دورى هفت كوكب به عمل ميآوردند !\r\n\r\nطلسم هاروت و ماروت\r\nتاريخچه و شرح حال طلسم هاروت و ماروت هم اين بود كه دو ملك مقرب از ملائكه‌ى آسمان از آدميزادگان به خداوند زبان باعتراض مىگشايند كه با اينهمه نعمت هنوز كفران تو كرده به بسا اعمال ناشايست اقدام مىكنند در حالى كه هر آينه ما بجاى آنها بوديم بهترين بندگى ترا مىكرديم و قبول مىكنند كه شكم و شهوت بشرى را كه مايه دو لذت مهم جسمانى مىباشد خدا به آنها ارزانى فرمايد و روانه زمينشان نمايد تا ثابت كنند كه آدميان چه موجودات كافر ناسپاسى مىباشند و خدا هم قبول كرده به شرطى كه فقط به سه كار يعنى شرب شراب و قتل عمد و عمل زنا اقدام ننمايند مرخصشان مىنمايد و هبوط به زمين مىكنند .\r\nجائى كه فرو مىآيند بام عمارت باغى بوده كه بساطى در زمين چمن آن گسترده ، انواع ميوه‌ها و غذاها و نوشيدنى و خوردنى در آن مهيا و دخترى سيمتن كه رشك‌پرى بوده است بر بالاى مفرشى نشسته ، از هر طرف خدمتگارانى خدمتش مىكرده‌اند كه بوى و چهرهء اغذيه بيتابشان ساخته تقاضاى طعام مىكنند و دختر كه سيماى بهشتى آنان يكباره دل و دينش ميربايد بنزديكشان خوانده شرابى برابرشان نهاده شرط خوردن غذا را موكول بنوشيدن شراب مىكند كه ناچار دامنشان به معصيت اول آلوده شده از شراب آشاميده شكم را آكنده از طعام مىكنند و در عقب آن حرارت طعام و جوشش شراب موجب خواهش شهواتى آنها شده از دختر تقاضاى مباشرت مىنمايند كه دختر اين عمل را نيز منوط به آن مىكند كه يكى از آن دو نفر ، نفر ديگر را از او دور بكند و هاروت ، ماروت را بقتل رسانيده با دختر ميآميزد و يك لحظه هر سه گناه كه كمترين آن را از زمينيان ايراد مىكرده بجا ميآورند كه پر و بال خود او نيز سوخته و اصل دوزخ مىشود و اين طلسم يعنى طلسم هاروت و ماروت نقش نگين انگشترى آنها بوده كه با\r\n\r\n","description":"","footnote":"","page_name":" 540 ","page_number":544},
  {"content":"\r\n\r\nاسامى اعظم و اثرات واسعه نصيب دختر مىشود كه علم كهانت و سحر و جادو و طلسمات و نيرنجات « 171 » و ديگر و ديگر علوم مخفيه و غريبه از آن دو انگشتر ظاهر مىشود ! كه گويا قطعهء زير از ايرج ميرزا هم ملهم از اين داستان بوده باشد :\r\n ابليس شبى رفت ببالين جوانى * آراسته با شكل مهيبى سر و بر را \r\n گفتا كه منم مرگ و اگر خواهى زنهار * بايد بگزينى تو يك از اين سه خطر را \r\n يا آن پدر پير خودت را بكشى زار * يا بشكنى از خواهر خود سينه و سر را \r\n يا خود ز مى ناب بنوشى دو سه ساغر * تا آنكه من از تو بكنم رفع ، خطر را \r\n لرزيد از اين بيم جوان بر خود و جا داشت * كز ترس فتد لرزه بتن ضيغم نر را \r\n گفتا نكنم با پدر و خواهرم اين كار * ليكن ز مى ناب كنم دفع شرر را \r\n جامى دو سه نوشيد و چو شد چيره ز مستى * هم خواهر خود را زد و هم كشت پدر را \r\n اى كاش شود خشك بُن تاك و خداوند * زين مايهء شر حفظ كند نوع بشر را \r\nدر هر صورت لوح هاروت و ماروت را بيشتر عشاق سوخته‌دل و دلدادگان پر تمنا كه با يك مرد و دو مرد قرار نمييافتند تهيه مىكردند و معتقد بودند كه با آن دل از هر پير و برنا ربوده و به هر طرف رو آورند همگان را بىآرام خود خواهند ساخت كه زيادتر آن را با خود بحمام برده عمليات سر و تن‌شوئى خويش را با آن در آنجا انجام ميدادند . !\r\nاين لوحى بود از هفت جوش يعنى از آهن و مس و قلع و طلا و نقره و سرب و روى كه از چهار در چهار تا هجده در هيجده خطكشى و خانه‌بندى شده و در هر خانهء آن نامى از اسماء الله با عدد ابجد آن نقش كرده حروف آياتى نيز بر آن مىافزودند و چهارخانه از اطراف آن را خالى گذاشته نام خود و نام مادر طالب و مطلوب را بر آنها نوشته يا ميكندند و اعمال آن هم تقريبا شبيه كارهائى بود كه با بشقابها به عمل مىآوردند .\r\n\r\nقفل بلقيس سليمان\r\nديگر قفل بلقيس سليمان بود كه بعد از غسل حيض زنهائى كه آبستن نميشدند ،\r\n\r\n\r\n","description":"","footnote":"\r\n( 171 ) . نيرنگات ، امور رمزى و نهانى .\r\n","page_name":" 541 ","page_number":545},
  {"content":"\r\n\r\nيا فاصلهء زياد ميان آبستنى آنها افتاده بود به كار مىبردند و با آن به صورت به آب زدن و چهل جام بر سر ريختن و به شير زدن و زن و مرد نوشيدن و ديگر اعمال چله‌برى و امثال آن ميكردند . سابقه آن نيز چنين بوده كه وقتى سليمان كه از جانب بلقيس از فرزند محروم بوده به خدا مناجات مىكند و از جانب پروردگار به او ندا ميرسد كه هر گاه تو و همسرت هر كدام يك جملهء راست بر زبان آورديد كه هيچگونه خللى در حقيقت آن نباشد صاحب فرزند ميشويد « 172 » و حقيقت پوشيده‌اى را به هم اعتراف ميكنند جبرئيل وارد شده طلسمى قفل‌مانند به بلقيس ميدهد كه چون به آب زده زن و شوهر از آن آب بنوشند و همبسترى كنند صاحب فرزند خواهند شد و مشهور به طلسم يا قفل بلقيس شده بود .\r\n\r\nانگشتر قولنج\r\nديگر انگشتر قولنج بود كه شب بيست و هفتم ماه رمضان كنده ميشد و براى درد قولنج و كمردرد و پهلودرد و مانند آن بحمام ميبردند و عمل آن نيز چنين بود كه به آب خزينه كه بعد از آن ديگر كسى در آن روز قدم در خزينه نگذارده زده نيت سلامتى كرده مينوشيدند و در روغن گردو زده پشت و پهلو را مالش ميدادند و نقش يا خود آن را كه در همانجا با نخ سياه و سفيد ميپيچيدند بكمر ميبستند .\r\nديگر از اعمال جادو جنبل زنها در حمام خرما بود كه با چرك بدن خود خمير كرده براى خورانيدن بمرد نگاه ميداشتند و بعد از آن حبه‌اى نبات كه در شيشه‌ى دهن گشاد انداخته آبى كه در بيرون آمدن از خزينه بعد از غسل از گيسوانشان ميچكيد بر آن افشانده براى چكانيدن در كلاه مرد جهت جلب محبت مىآوردند و همچنين گوشت سينه يا جگر يا دل گوسفند نر را كه ناپاك يعنى پيش از غسل به خود برداشته ، بعد از غسل بيرون آورده در خانه غذا يا كباب كرده\r\n\r\n\r\n","description":"","footnote":"\r\n( 172 ) . چنان به نظر ميرسيد كه ماجرايش در جاى ديگر بمناسبتى آورده شده باشد ، ولى جهت تداعى ذهن در اينجا نيز خلاصه نموده كه حرف دور از خلل بلقيس اين بوده كه با چنين شوهرى از جهت دلخواه و به كمال هر گاه نظرم به مردى جذاب برميخورد دلم به او ميل مىكند و حرف راست سليمان اين بوده كه با همه‌ى ثروت و مكنت روى زمين و زيرزمين كه در اختيارم مىباشد ، باز هر زمان كسى به ملاقاتم ميآيد نظر به دستهايش ميكنم كه چه برايم آورده است .\r\n","page_name":" 542 ","page_number":546},
  {"content":"\r\n\r\nبخورد شوهر يا معشوق ميدادند و بسا از اين امور كه همين نمونه كفايت مىكند ؛ « 173 »\r\nدر اين نتيجه اگر آنها فايده‌اى نداشته جز زن رنگ كنك نبود ، اما شوهران و مطلوب‌هاى بيچاره را كه دچار بسا بيمارىهاى لا علاج گردانيده ، بسى را كه بجاى آغوش آنان به بستر گور ميفرستاد .\r\nاين اعمال و كارهاى دقيق شستشو ، امثال كيسه و صابون و باز كردن و شستن و بافتن گيس و بستن رنگ و حنا و كشيدن نوره و مذاكرات با همصحبتها و خوردن و نوشيدن و غالبا تفريح و شوخى و زدن و خواندن و رقصيدن و امثال آن بود كه حمام زنها را بيحد مطول ساخته گاهى از صبح زود تا غروب ، هنگام بسته شدن حمام طولانى ميساخت و در بيرون آمدن از آن چغندر پخته‌اىشان ساخته بود كه بخار از آنها تصاعد مينمود ، مخصوصا مذاكرات آنها در پز دادن و قمپز در كردن به يكديگر و مفاخره گفتن از پدر و مادر و جد و آباد ( آباء ) و ريخت و پاش و عيب و ايراد اين و آن و ننگ و نام در و همسايه و وصف العيش نصف العيش كردن قرصى و محكمى كمر و رغبت و ميل مرد و نوبت بينوبت نفهميدن و چاره‌جوئى سردى و سستى و دست‌بجيبى و خسيسى و كش رفتن از جيب مرد و راه‌يابىهاى رفع ناراحتىها و گرفتارىها تا آنجا كه در هر حمام صدها علم و اطلاع بر معلوماتشان اضافه شده ، تا حمام ديگر رسيده آنها را تكميل بكنند !\r\n\r\nحمام زنانه يا هويت‌شناسى\r\nديگر حمام زنان محل يافتن دختر و عروس و زن و معشوقه براى خود و اين و آن بود چه بهتر از هر مكان در حمام ميتوانستند از زير و روى و محاسن و معايب\r\n\r\n\r\n","description":"","footnote":"\r\n( 173 ) . و اى كاش كه بجاى آنها كمى به سراغ شعور ميرفتند كه اگر يكى از آنها كارساز ميبود هر پيرزنى را هزار عاشق دلخسته به دنبال و هر زشت‌رو از دنيا برگشته را زيباترين جوانان شيفته ميشدند و ديگر نه بيكار و درمانده‌اى وجود داشته ، نه ترشيده‌اى در خانه مانده ، نه هوو و دشمنى زنده ميماند و همه زنها حورى و پرى ميگرديدند و بعوض اينها تقويت فرهنگ و دانش و عقل نموده به زينت و اطاعت از مرد و محبت و خوش‌روئى و خوش‌زبانى و صداقت و يكدلى و غمخوارى و يكرنگى و رفاقت با او پرداخته به آزمايش اينها برميآمدند .\r\n","page_name":" 543 ","page_number":547},
  {"content":"\r\n\r\nآنها سر درآورند خاصه پسردارها كه ميتوانستند علاوه بر صورت ظاهر و سلامت و زيبائى اندام از نجابت و عدم نجابت و سنگينى و جلفى دختر اطلاع حاصل نمايند ، چه دخترهاى نجيب خانواده‌دار با اصل و نسب بيش از هر مكان در حمام از دختران بىبند و بار سبكسر متمايز ميگرديدند ، از آنجا كه اين گونه دختران حتى در حمام نيز از حفاظت اندام ظاهرى و نهانى خويش خوددارى ميكردند ، خلاف دختران بىاصل و نسب كه عورى و نمايش نقاط دل‌انگيز اندام خود را نوعى تفاخر و وسيله جلب نظر خواستگار مىدانستند .\r\nديگر دلاك و آبگير و جامه‌دار هر حمام زنانه بود كه محتسب زنان و دختران اهل محل شناخته شده و آنها بودند كه ميتوانستند از زير و بالاى مشتريان خود اطلاع داشته باشند ، چه دلاك بود كه همزبان و همراز مشترى خود محسوب شده ميتوانست از اوضاع و احوال و احيانا رازهاى درونى وى اطلاع حاصل كرده در مشكلات راهنمائى او نمايد و جامه‌دار بود كه معدن اسرار مشتريان حمام به حساب آمده ميتوانست بغچه حمام آنها را به زير بغل گرفته با خود بحمامشان آورده ، يا بجاى آن و به اسم آن سراغ دوست و رفيق و معشوق و محبوبشان فرستاده رازشان نگاه داشته يا رسواى خاص و عامشان بكند .\r\n\r\nمثل حمام زنانه ميماند !\r\nجمله بالا قرينه‌اى بود كه هر جاى شلوغ را به آن مثل ميزدند ، از آنجا كه حمامشان خلاف حمام مردها كه در سال بيش از چند نوبت رواج نميگرفت همه‌ى اوقات ازدحام بود و خلوتى نميگرفت بدين جهات : اول طول اقامتشان در حمام كه غالبا يك صبح تا غروب طول ميكشيد و كمتر مدت آن يك صبح تا بعد از ظهر يا يك پيش از ظهر تا غروب بود كه كمتر از آن دلچسبشان نميگرديد ، مگر حمام تو آبى كه فقط غسل تنها لازمشان باشد .\r\nديگر عادت دهان‌گيره و ناهار و عصرانه‌خورانشان مانند كاهو سركه و كاهو ليته ، گوشت كوبيده ، سركه و شبدر و امثال آن كه آنهمه مدت ماندن در حمام بدون صرف خوراكى مقدورشان نشده ضعف عارضشان ميگرديد . ديگر :\r\nرنگ‌بندان و حنابندان و سر شانه كردن و غيره كه هر يك بيش از يكى دو ساعت\r\n\r\n","description":"","footnote":"","page_name":" 544 ","page_number":548},
  {"content":"\r\n\r\nتلف وقت مينمود ، مخصوصا حرف و حديث‌هايشان كه گاهى تمام وقت حمامشان را اشغال مىنمود و از همين گفتگو و قال و مقال آنها بود كه صدايشان تا مسافتى به گوش رسيده حمام زنانه را ضرب المثل ميگردانيد . لازم بتوضيح است كه از عجايب احوال زنان يكى مذاكره‌ى آنها در حمام بود كه گاهى ديده ميشد همه اهل آن از گوشه و كنار كه يكى اين سر حمام و يكى آن سر آن نشسته بود با هم يك جا حرف زده گفتگو ميكردند و همه هم حرف همدگر حاليشان شده مىفهميدند !\r\nديگر حمام‌هاى پيوسته‌ى آنها مانند ( حمام توآبى ) « 174 » يا حمام ( بشين و بسوز ! ) « 175 » بود كه سفيدبختى خود را برخ همگنان يا در و همسايه بكشند كه گاهى اين حمام در روز تا سه چهار نوبت مكرر ميگرديد .\r\n\r\nمفاخره با لنگ حمام\r\nيكى از خودنمائىها و افتخارات زنها همين حمام توآبيشان بود كه به رخ دوست و دشمن ميكشيدند و ارائه آن هم به اين صورت بود كه بعد از هر حمام و برگشتن به خانه لنگ خود را به جلو يا چفت در اطاق يا به بند رخت و ميخ ديوار طرف اطاق بياويزند و نشان بدهند كه همبسترى داشته‌اند و اين بهترين ( بسوز ) ى بود كه ميتوانستند به دشمنان و بدخواهان اهل خانه و مادر شوهر ، خواهر شوهر بدهند ! و سياه‌بخت و سرافكنده زنى بود كه جز سر تن‌شوئى به سر تن‌شوئى لنگ حمام آويخته نداشته باشد .\r\n\r\nايضا دربارهء لنگ حمام\r\nدر اين باره داستانى بود كه ميگفتند تاجرى زن و مردى را در خانه‌اش جهت رفع تنهايى نشانيد كه مرد بشغل حمالى اشتغال داشت و زن خدمت اين و آن ميكرده اما همه روزه صبح لنگ حمام زنك جلو اطاقشان آويزان ميشد و اين براى زن\r\n\r\n\r\n","description":"","footnote":"\r\n( 174 ) . حمام غسل . حمام بدون استعمال كيسه و ليف و صابون كه فقط بخاطر رفع جنابت انجام ميگرفت .\r\n( 175 ) . حمام دهن كجى و حمام سوزاندن همگنان ، يا رقيب و هوو كه با زياد آمدن جهت غسل تطهير ناراحتشان كنند .\r\n","page_name":" 545 ","page_number":549},
  {"content":"\r\n\r\nتاجر كه حمام توآبىاش يك ماه به يك ماه اتفاق نميافتاد ننگ و سرشكستگى بشمار ميآمد تا از ننگ آن با مرد سر بهانه‌جوئى گذاشته دو پا را در يك كفش كرده طلاق ميخواهد و تاجر را مستأصل مىكند .\r\nتاجر هر چه ميخواهد به او حالى كند كه حمام كارى هر شب حمال از جهت ندارى و آسايش خيال و عدم گرفتارى مىباشد و او كه در روز بايد با هزار جور مردم سر و كله زده شب تا سحر انديشه‌ى بده بستانهايش را داشته باشد نميتواند با او برابرى بكند زن را حالى نشده ابرام را زيادتر ميسازد تا تاجر بر آن مىشود آن را عملا اثبات بكند . پس صبح روزى سر راه بر حمال گرفته با دل‌سوزى كه تا كى بايد كسب و كار به اين دشوارى و شاقى داشته باشد و تظاهر بخير انديشى كه حاضر است سرمايه‌اى بطور قرض الحسنه در اختيارش بگذارد تا شغل سبكتر اختيار نمايد ، پولى در مشتش ميگذارد كه هر وقت توانست بدهد .\r\nحمال پول را گرفته در انديشهء چه كنم چه نكنم تا بفكرش ميرسد سبزىفروشى باز بكند و آن روز را تا شب بهر طرف در تهيه دكان كه كجا بگيرد و كجا نگيرد كه مرغوبيت و محليت داشته نداشته باشد دوندگى مىكند و شب تا سحر به همان خيالات كه ابزار و اثاثيه و سنگ و ترازو و جنس و بارش را چگونه فراهم آورد تا صبح شده آفتاب برآمده شتابان به عقب تصميماتش ميشتابد و لذا كار حمام شبش موقوف شده لنگ حمامى جلو اطاقشان آويزان نميشود .\r\nفردا و پس فردا و پسين و پسين‌ترين فردا و اينهفته و آن هفته ، هر شب بيك گرفتارى ، كه يك روز مثلا تره زيادتر آورده بود مانده و جعفرى كم آورده بوده مشترى رد شده بود و روز ديگر كه برعكس كرده باز به اشكال خورده بود و شب فكر آن مشترى كه راه نسيه را باز كرده ، آن دگرى كه برده حواسش را پرت كرده پول نداده ، و شبى خيالات ضرر كه جنسش فروش نرفته و شبى مايه بمايه شدن كه حلاج گرگ بوده چيزى عايدش نشده است و شب ديگر كه از جنسى سود برده از آن زيادتر بياورد و بالاتر از همه طلب حاجى آقا صاحب‌خانه كه قرض الحسنه داده سفارش استردادش را كرده است تا دو ماه و بالاتر كه از عمل بازمانده لنگى جلو اطاقشان آويخته نگرديده ، تا امر براى زن حاجى به صورت معما درآمده جريان را گوشزد حاجى مىكند و تاجر كه منتظر همين سؤال بوده\r\n\r\n","description":"","footnote":"","page_name":" 546 ","page_number":550},
  {"content":"\r\n\r\nميگويد اين پشيزى از سرمايه و ذره‌اى از گرفتارى او بوده كه حمال را از هر حال و هوس انداخته دو ماه دو ماه بيادش نميآورد و بايد چقدر از شوهر خود ممنون باشد كه با آنهمه اشتغال هنوز ماهى يكنوبت هم رسيدگى مىكند !\r\n\r\nدنباله شلوغى حمام زنانه\r\nپس از غسلهاى حمام توآبى غسلهاى متعدد ديگر آنها بود كه آن نيز كمك بشلوغى حمام مينمود ، از جمله غسلهاى واجب مانند غسل ( حيض ) كه بعد از عذر ماهانه واجبشان ميشد و متعلقات آن كه بعضى روز پنجم پاك شده بايد غسل كنند و مجددا ( لك ) ديده بايد هفتم نيز تجديد بكنند و دهم نيز بطريق اولى كه يقين كلى طهارت حاصل ميگرديد و ديگر غسل ( نفاس ) كه بعد از زائيدن يعنى روز حمام زايمان انجام ميدادند و غسل ( استحاضه ) كه پس از دهم خود را ناپاك مييافتند و غسل ( كثيره ) كه لك مانند حيض ديده بايد خود را بحمام برسانند و غسل ( قليله ) كه لك كم ميديدند و غسل ( متوسطه ) كه لك كم رنگ مييافتند و غسلهاى مستحبى مانند غسل ( جمال و جميل ) كه روزهاى زوج اول هر ماه مانند شنبه و دوشنبه و چهارشنبه جهت زيبائى و عزت كه حسن يوسفى و جلال بلقيسى بهم رسانند و غسل ( جمعه ) كه بوسيله آن چشمانشان از كورى و بدنشان از پوسيدگى در قبر مصون ميماند و غسل شبها و روزهاى عزيز مانند غسل اعياد غدير و قربان و غسل شبهاى احياهاى نوزدهم و بيست و يكم و بيست و سوم ماه رمضان و غسلهاى هر مقصود كه آن را مجرب ميدانستند ، امثال غسل دلخواه ، مانند غسل نيت كه جهت روا شدن حاجت . غسل سلامتى . غسل عزت . غسل زيارت . غسل صبر . غسل گشايش . غسل رفع دشمن . غسل نذر . غسل ذكر كه در شروع آن بايد ابتدا به همان نيت غسل بكنند و غسلهائى كه لاغرها جهت فربه شدن و چاق‌ها جهت لاغر شدن « 176 » ميكردند و امور سابق الذكر و غسل رفع\r\n\r\n\r\n","description":"","footnote":"\r\n( 176 ) . اگر چه در اين دو مورد عقيده بر روى غسل بود كه بوسيله آن چاق يا لاغر مىشوند ولى اصل آن بر اين اساس استوار بود كه رسيدن آب به بدن‌هاى لاغر بطور متوالى همه روزه تا حدى كه عرق نكنند و طول مدت نداشته باشد موجب فربهى و ماندن در حمام گرم تا اندازه كه عرق كنند باعث لاغرى مىگردد .\r\n","page_name":" 547 ","page_number":551},
  {"content":"\r\n\r\nناخوشى بيمارى كه مراجعه بحمام ميكردند .\r\n\r\nعقيده درباره غسل جنابت\r\nمعتقد بودند كه با بدن ناپاك و حالت جنب راه رفتن باعث بسا گناهان و گرفتارىها مىشود از جمله : آدمى خطاكار مىشود . روزى تنگ شده ؛ امر معاش دشوار مىشود . ناهموارىها و دشوارىهاى گوناگون ظاهر مىشود . گرفتار نفرين خدا و رسول و فرشتگان مىشود . دچار لعنت زمينى كه بر رويش راه ميرود و آسمانى كه در زيرش مىباشد و آبى كه مينوشد و غذائى كه مىخورد مىشود .\r\nملائكه از خانه‌اش عبور نميكند . دعايش مستجاب نميشود . بركت از خانه‌اش دور مىشود . پيسى « 177 » ميآورد . از شفاعت پيغمبر و آل پيغمبر محروم مىشود . در محشر روسياه وارد مىشود . و از اين رو در كار غسل جنابت توجه كامل ميكردند و همين غسل بود كه ساير غسلها را هم باعث ميگرديد ، بدين عقيده كه چنانچه كوتاهى در غسلى تا اين حد محروميت داشته باشد انجام آن نيز سبب بسيارى فوايد مىشود كه براى هر خواسته غسلى ميكردند و از اولين چيزى كه در بلوغ اطفال ياد آنها ميدادند غسل جنابتشان بود كه طبق دستور دين كه در كار نماز اول طهارت را معلوم كرده بود مقدم بر ساير امور مذهب ميدانستند ، اما چه بسا افراد بالغ مسن هم كه در اثر بىاطلاعى از انواع غسل هنوز مثلا غسل حيض و نفاس را كه بگوششان خورده بود بجاى غسل جنابت ميكردند كه از آن جمله بود حاج عبد العلى رستم آبادى كه در هشتاد سالگى شنيدند كه در غسل جنابت نيت غسل حيض كه در طفوليت در حمام از زبان مادرش شنيده بود مىكند و وقتى هم به او ايراد ميكنند ميگويد شصت و پنجسالست كه همين طور غسل ميكنم و آن را هم عوض نميكنم !\r\n\r\nبقيه كار زنها در حمام\r\nبارى پس از خاتمه كه براى بيرون آمدن از خزينه خارج ميشدند دستى به پيش و\r\n\r\n\r\n","description":"","footnote":"\r\n( 177 ) . يكى به بدبختى ميگفتند ، مثل اين كه فلانى به پيسى افتاده است ، و ديگر در معنى برص ، بيمارى لك و پيس .\r\n","page_name":" 548 ","page_number":552},
  {"content":"\r\n\r\nدستى به پس كه در اين موقع ديگر چيزى به خود نميپيچيدند گرفته يكى در را برايشان كه نجس نشوند باز كرده بيرون ميآمدند « اگر چه در اينوقت هم گاهى بارها كه يا آرنجشان به ديوار گرفته يا شتك شده نجس شده ! بودند دوباره براى تطهير بخزينه برميگشتند ! »\r\nدر ورود بسربينه پاهاى خود را در حوض سربينه چندين بار آب كشيده به روى سوزنى « 178 » خود كه جامه‌دار آن را گسترده مرتب كرده بود رفته قطيفه‌هايشان را به خود پيچيده مينشستند و به خشك كردن خود ميپرداختند و پس از صرف شربت و قند و گلاب چيزى كه ضعف حمامشان را زايل كند و لباس ميپوشيدند و در اين وقت اگر تازه‌زا يا تازه‌عروس هم بودند دستى به خود برده ، ته بزكى كرده ، پاى تخت زن استاد براى حساب ميامدند و اينجا بود كه بايد حتما پول خرد با خود آورده باشند تا فال فال مقدارى براى دلاك و مقدارى براى آب‌گير و چيزى براى جامه‌دار و سهمى براى زن استاد بگذارند ، غير از آنكه اگر تازه‌زا و تازه‌عروس و مانند آن هم بودند به هر يك هم جدا جدا انعام داده ، عروسى كه تا چهل روز عروس حساب شده ، زائو كه تا قدم بچه‌اش مبارك و خوش‌روزى باشد چيزى بپردازند ، غير از بخت‌گشائى و چله‌برى كه بجز حق زن استاد و دلاك و آبگير و جامه‌دار چيزى هم باسم پول شيرينى يا ( خيرش بده ) « 179 » جلو آنها بگذارند ، يا نقل و نباتى كه در اسباب حمام بسته آورده بودند تسليم بكنند ، مخصوصا اگر با بخت‌گشائى در حمام شوهر كرده ، يا زنى كه از چله‌برى دلاكش آبستن شده بود ، كه قواره پيراهن ، يا چادرى و امثال آن را هم كه آورده بودند ، بطورى كه همه ببينند و به ( دست ) آن دلاك عقيده پيدا كنند به اسم صدايش كرده جلوش بگذارند .\r\nدر اين زمان بود كه بعد از چندين ساعت از حمام بيرون آمده چون قرص قمر و ماه تابان كه در اثر بخارات حمام صورتى چون گل سرخ و مخمل قرمز خواب بيدار پيدا كرده بودند در كوچه ظاهر مىشدند و متلك‌گوها و بيكاره‌ها كه براى چشم‌چرانى حدود حمام زنانه پا به پا مىكردند به استراق بصر و مزه‌پرانى به\r\n\r\n\r\n","description":"","footnote":"\r\n( 178 ) . پارچهء چهارگوشى از مخمل يا نرمه يا كركى يا ترمه يا شال با دور يراق و رشمه‌دوزى شده .\r\n( 179 ) . اين گونه تقاضاها را خيرش بده ميگفتند . يعنى خيرت برسد تا خدا هم خير برساند .\r\n","page_name":" 549 ","page_number":553},
  {"content":"\r\n\r\nجوانها و خوشگل‌هايشان مىپرداختند كه از آن جمله بود : خوش بحالش كه چنين ماهپاره‌اى داره . رد شين چراغ اومد . كوچه را روشن كردى . امروز خورشيد از حموم زنونه در اومد . يه ماه داشتيم دو تا شد . فتبارك اللّه احسن الخالقين .\r\nكاشكى دلاك زنونه بودم . خوش به حال روشور و واجبى كه خودشو به تو ماليد . الهى كوفتش بشه اونيكه تو رو بغل ميگيره و رد جوابهايى از طرف بعضى زنان كه در پاسخ خوش به حال حمام زنانه‌گوها بگويند ، مخصوصا مبالش ، و در جواب قربانت بروم بگويند قربان ننه‌ات برو ، و جواب دوستت دارم را بگويند : دوستم دارى از . . .\r\nبخور و محترمين و آبرومندانشان كه رو را محكمتر پوشانده سرعت قدمها را زيادتر بكنند .\r\nاما آنچه تقريبا متفق الفعل همه بود اينكه در بيرون آمدن از حمام همه يا مقدارى از صورت را بيرون اندازند و معلوم نبود كه اين از جهت بالا زدن گرما و حرارت حمام بود كه مبادرت به آن مىكردند و يا جهت كسب لذت از خودنمائى كه جلب نظر نمايند و اين غزلى است از زبان حسرت بدلهاى اطراف حمام كه آورده مىشود :\r\n اى كاش كه من شانه گيسوى تو بودم * تا چنگ زن پيچ و خم موى تو بودم \r\n اى كاش كه من وسمه « 180 » و روناس « 181 » و حنايت * تا معتكف طاق دو ابروى تو بودم \r\n اى كاش من آن كيسه و روشوئى و ليفت * تا بوسه زن قامت دلجوى تو بودم \r\n اى كاش من آن لنگ كه دور كمرت بود * تا همدم فى الجمله‌ى خوشبوى تو بودم \r\n- بعد از رسيدن آنها بخانه‌هايشان هم بود كه جامه‌دار بقچه لباس و اسباب حمام و رخت ترهايشان را كه جدا جدا پيچيده بود بمنزلهايشان رسانيده كار يك حمام سر و تن‌شوئى به آخر مىرسيد .\r\n\r\n\r\n","description":"","footnote":"\r\n( 180 ) . سائيدهء برگى كه دم كرده مثل حنا بر ابرو مىكشيدند . از خاصيتش بود كه مو را سياه كرده چشم را قوت ميبخشيده .\r\n كس نتواند گرفت دامن دولت به زور * كوشش بىفايده است وسمه بر ابروى كور \r\n( 181 ) . سائيده‌ى برگى كه مو را قرمز ميكرد و چون با وسمه در هم ميآميخت آن را خرمائى مينمود .\r\n","page_name":" 550 ","page_number":554},
  {"content":"\r\n\r\n\r\nموارد حمام سر و تن‌شوئى\r\nحمامهاى سر و تن‌شوئى در اين موارد انجام مىگرفت و از واجبات بشمار ميآمد :\r\nاول حمام عقدكنان يا دعوت به آن . دوم عروسى يا دعوت به آن . سوم براى به مهمانى رفتن خانهء قوم شوهر . چهارم حمام زايمان . پنجم شب سال تحويل ( شب عيد نوروز ) . ششم شب عيد قربان . هفتم شب عيد غدير . هشتم اول نيت ( شب اول ماه رمضان ) . ديگر بعد از خانه‌تكانى يا جابجا شدن ( خانه به خانه شدن ) . براى اولين شب كرسى « روزى كه كار كرسى گذاشتن تمام مىشد و مىخواستند زير آن بروند » . براى نذرى پختن مانند : سمنوپزان . شله‌زردپزان . آش‌هاى نذرى .\r\nبراى هم زدن ديگهاى نذرى كه مىخواستند طلب حاجت بكنند . براى اولين حليم‌خوران زمستان . شب بيست و هفتم ماه رمضان كه آن را شب بدرك و اصل شدن ابن ملجم مىدانستند و بايد حتما بغل خوابى داشته باشند و در همين شب هم بود كه مرد را اگر ميل غير طبيعى مىجنبيد براى ثواب راه مىدادند . شب عيد عمر ( عمركشان - دهم ربيع الاول ) كه در اين دو شب آخر نوره كشيدن و بند انداختن « 182 » را هم واجب مىدانستند .\r\n\r\nپول حمام !\r\nو اما دريافت پول حمام از مرد از جمله واجبات بود كه بدون آن تن به بغل‌خوابى نمىدادند و مثلى داشتند كه مىگفتند : بغل‌خوابى بىپول حموم ، انگار خوابيده‌م پيش عموم . يا اين جمله در جواب مردى كه بىدادن پول حمام تمنا مىنمود : ( ننه به بابا مفت نميده ) يا كفم نه ، درم نه ، و با هر نوبت بفراخور شأن و مقام و دار و ندار شوهر اول دريافت يا قول مىگرفتند و مرد هنگام بيرون رفتن آن را سر بخارى مىگذاشت و اين قرارى بود كه نقصان نميگرفت اگر چه در كمترين مبلغ ده شاهى و پنجشاهى باشد . پولى كه آن را شيرين‌ترين و بهترين و حلالترين پول دانسته با جمع كردن آن كه بجاى حمام از حوض و پاشير و آب بسر ريختن كنار\r\n\r\n\r\n","description":"","footnote":"\r\n( 182 ) . بعضى زنها كه موى كمترى به زهار داشتند بند مىانداختند . دخترها را نيز تا بكارتشان با واجبى زائل نشود چنان مىكردند .\r\n","page_name":" 551 ","page_number":555},
  {"content":"\r\n\r\nاطاق استفاده مىكردند زيارت و مثل آن رفته ، خلعتى و كفن مردن مىخريدند و رسوائى شيرين اين كار يعنى همخوابگى زن و شوهرى زمانى ببار ميآمد كه يكى از آنها دور اطاقهاى همسايه‌ها اسكناس يا دو قرانى ، پنجقرانى آورده پول خورد مىخواستند ، يعنى كه يعنى ! و روز فردا همسايه‌ها از زن منظورطلب ( سلطان حقى ) « 183 » كه سلطان نقىاش ميگفتند نموده وليمه‌اى از ناهار يا عصرانه يا تخمه آجيل گردنش بگذارند و مردها از مردش شام و شب‌چره و مانند آن طلب بكنند .\r\n\r\n\r\n","description":"","footnote":"\r\n( 183 ) . از آنجا كه هيچ حرف ماندنى بدون مآخذ و از سر بازيچه گفته نشده است بعيد نيست اين خراجى باشد كه سلطانى به همخوابگى زن و مرد بسته باشد و چگونه نتوان پذيرفت ، حكومت‌هائى كه از كوله‌بار خار و بته‌ى خاركنى كه اندامش از تيشه تبر زدن و خم و راست شدن كندن هر بته‌اش كوبيده و دست‌ها و سر انگشتانش از نيش تيغ آنها پاره پاره گشته ، از گونى پشكل پشكل جمع‌كنى كه با بدست آوردن هر پشكلش يك نوبت دولا و راست شده تا لقمه نانى بدست آورد باج بطلبند ، و دامادها را حكم كنند شب اول عروسى زن خود به زفاف حاكم روانه بكنند چنين دستور صادر نشده باشد ؟ !\r\n","page_name":" 552 ","page_number":556},
  {"content":"\r\n\r\n\r\nفهرست عكسها\r\n1 - دروازه دولت در حال تخريب ، ص 24 .\r\n2 - خيابان باب همايون و سر در الماسيه ، ص 33 .\r\n3 - خيابان ناصريه از شمال به جنوب ، مدرسه دار الفنون و دواخانه شورين ، ص 38 .\r\n4 - انتهاى خيابان ناصريه و عمارت شمس العماره ، ص 39 .\r\n5 - حياط مدرسه دار الفنون ، ص 40 .\r\n6 - سر در آئينه يا در هيئت وزرا ، خيابان ناصر خسرو ، ص 43 .\r\n7 - بول‌گاه عمومى ، ص 59 .\r\n8 - قهوه‌خانه ، ص 65 .\r\n9 - ميدان ارك ، ص 74 .\r\n10 - ميدان ارك و بناى عدالت‌خانه ناصر الدينشاه در ميدان ارك ، ص 77 .\r\n11 - انتهاى خيابان جليل آباد ، خيام فعلى ، ص 78 .\r\n12 - اداره نظميه ، ص 83 .\r\n13 - عمارت تخت مرمر ، ص 91 .\r\n14 - خلوت كريم‌خانى ، ص 93 .\r\n15 - زنان حرمسراى سلاطين قاجار ، ص 99 .\r\n16 - صحن تكيه دولت ، ص 113 .\r\n17 - بازار كنار خندق ، ص 129 .\r\n18 - سيد سقا ، ص 152 .\r\n19 - سقاخانه نوروز خان ، ص 155 .\r\n20 - چرخ بشكه‌هاى آب‌رسانى ، ص 158 .\r\n21 - پلاك خانه‌اى در محله سنگلج ، ص 162 .\r\n22 - جمعى ورزشكار ، ص 167 .\r\n23 - ورزشكاران با تخته و ميل و سنگ ،\r\n\r\n","description":"","footnote":"","page_name":" 553 ","page_number":557},
  {"content":"\r\n\r\nص 173 .\r\n24 - مكتب‌خانه ، ص 186 .\r\n25 - مكتب‌خانه و مدرسه ، ص 197 .\r\n26 - مرغ‌فروشهاى سبزه‌ميدان ، ص 212 .\r\n27 - سبزه‌ميدان ، ص 216 .\r\n28 - يكى از نخستين اتومبيل‌ها ، ص 241 .\r\n29 - انتهاى خيابان چراغ برق ، ص 245 .\r\n30 - دليجان و گارى پستى ، ص 250 .\r\n31 - كالسكه و تخت روان ، ص 251 .\r\n32 - دليجان مسافركشى ، ص 252 .\r\n33 - كاروانسرا ، ص 257 .\r\n34 - دكان سنگكى ، ص 260 .\r\n35 - كابينه سيد ضياء الدين طباطبائى ، ص 263 .\r\n36 - احمد شاه و محمد حسن ميرزا وليعهد ، ص 267 .\r\n37 - خيابان لاله‌زار ، ص 277 .\r\n38 - سينما تمدن ، ص 285 .\r\n39 - سردر ميدان مشق ، ص 292 .\r\n40 - سردر قزاق‌خانه ، ص 293 .\r\n41 - ميدان مشق ، ص 294 .\r\n42 - قمر الملوك وزيرى در اوج جوانى ، ص 307 .\r\n43 - قمر الملوك وزيرى در بستر بيمارى ، ص 314 .\r\n44 - قمر الملوك وزيرى در آخرين روزهاى زندگى ، ص 315 .\r\n45 - ميدان حسن آباد ، ص 330 .\r\n46 - ماشين دودى ، ص 334 .\r\n47 - اول خيابان علا الدوله ، ص 359 .\r\n48 - سردر باغ سفارت انگليس ، ص 360 .\r\n49 - در و ديوار سفارت انگليس ، ص 361 .\r\n50 - مهمانان سفارت انگليس ، ص 364 .\r\n51 - ديگهائى كه در آن مشروطه مىپزند ، ص 365 .\r\n52 - خيابان اميريه ، ص 372 .\r\n53 - نسيم شمال ، ص 386 .\r\n54 - ميدان توپخانه ، ص 391 .\r\n55 - اداره نظميه ، ص 395 .\r\n56 - محمود قاتل ، ص 398 .\r\n57 - اصغر قاتل ، ص 403 .\r\n58 - سردر مجلس ، ص 414 .\r\n59 - جنوب خيابان خيام ، ص 416 .\r\n60 - كلاه پوستى ، ص 464 .\r\n61 - دلاك ، ص 491 .\r\n\r\n","description":"","footnote":"","page_name":" 554 ","page_number":558},
  {"content":"\r\n\r\n\r\nتذكار :\r\nقبل از مراجعه به فهرست اعلام ، به نكات زير توجه فرمائيد :\r\n1 . اسامى تمام خيابانها ، ميادين ، كوچه‌ها و . . . در حرفهاى ، خ ، م ، ك ، و . . . آمده است .\r\n2 . به علت تغيير نام خيابانها و . . . پس از انقلاب اسلامى ، اسامى تغيير يافتهء تمامى اماكن در آخر هر مكان در [ 
  ] آمده است .\r\n3 . اسامى اماكنى كه در پنجاه سال گذشته چند بار دچار تغيير نام گشته‌اند به همان صورت ثبت شده است و با - به يكديگر ارجاع داده شده‌اند .\r\n4 . متروك‌ترين اماكن ، مشاغل و . . . فهرست گرديده است .\r\nبا تشكر - ناشر\r\n\r\n","description":"","footnote":"","page_name":" 555 ","page_number":559},
  {"content":"\r\n . \r\n","description":"","footnote":"","page_name":" 556 ","page_number":560},
  {"content":"\r\n\r\n\r\nفهرست عمومى اعلام\r\nآب آلويى / 201\r\nآبادان / 408\r\nآب‌انبار سيد اسماعيل / 266\r\nآب‌انبار ميرزا موسى / 265 - 266\r\nآبدار / 511\r\nآب دست گردان / 438\r\nآب ركنى / 157\r\nآب سردار / 157\r\nآب سنگلج / 157\r\nآب شاه / 156 ( نيز - قنات شاه )\r\nآبگوشتى [ آبگوشت‌فروش 
  ] / 259\r\nآب مهرگرد / 156 - 157 ( نيز - قنات مهرگرد )\r\nآجان / 421 ، 493 ( نيز - آژان )\r\nآجيل‌فروش - آجيل‌فروشى / 140 ، 144\r\nآدم لخت كن / 29 ، 48 ، 82 ، 291 ، 389 ، 419\r\nآذربايجانى / 71\r\nآژان / 21 ، 36 ، 51 - 52 ، 82 ، 121 ، 268 ، 327 ، 335 - 336 ، 460 ( نيز - آجان )\r\nآژدان ميرغضب / 401\r\nآسيد حسن رزاز / 182\r\nآشپز / 105\r\nآشپزخانه ارك / 88\r\nآصف بن برخيا / 536\r\nآغاباشى / 163\r\nآغا بانو / 94\r\nآغابيگم / 94\r\nآغا محمد خان قاجار / 92 ، 94\r\nآفريقايى / 26\r\nآقا كمال / 256 ، 258\r\nآلبرتينى / 288\r\nآلمان - آلمانى / 354 ، 356\r\n\r\n","description":"","footnote":"","page_name":" 557 ","page_number":561},
  {"content":"\r\n\r\nآمريكا / 156 ( كنسول ) ، 401\r\nآمل / 227\r\nآوازخوان - آوازخوانى / 106 ، 302\r\nآهنگر / 206\r\nابراهيم آباد / 248\r\nابن ملجم / 150\r\nابو بكر / 172\r\nابو دجانه / 533\r\nابول پلوئى / 439\r\nابو نصر فراهى / 194\r\nاتابكى / 474 ( بلور )\r\nاحد / 44 ( جنگ )\r\nاحمد - احمد ياور\r\nاحمد آقا / 235 - 236\r\nاحمد شاه / 86 ، 88 ، 92 ، 95 ، 100 ، 105 - 107 ، 161 ، 233 ، 290 ، 369 ، 376 ، 420\r\nاحمد مختار / 172\r\nاحمد مرمرى / 118\r\nاحمد ياور / 42 ، 44\r\nادارهء پست مركزى / 78\r\nادارهء تأمينات ( آگاهى ) / 82\r\nادارهء تلگرافخانه / 46\r\nادارهء ثبت / 82\r\nادارهء دخانيات / 445\r\nادارهء راديو / 318\r\nادارهء عبور و مرور / 392\r\nادارهء قورخانه / 36\r\nادارهء گمركات / 124\r\nادارهء هنرهاى زيبا / 412\r\nاديب السلطنه سميعى / 399\r\nاديب الممالك / 104\r\nاديك / 53\r\nاراك / 248\r\nارباب محمد صادق بلورفروش / 183\r\nاردستانى - شيخ احمد / 420 ، 433 - 434\r\nارسطو - معجون / 219\r\nارسىدوز - اروسىدوز\r\nارك - ارك سلطنتى - ارك شاهى / 16 ، 73 ، 86 ، 97 ، 110 ، 124 ، 446\r\nارمنى - ارمنىها / 53 ، 58\r\nاروپايى / 187 ، 191 ، 193 ، 278 ، 380\r\nاروسىدوز / 50 ، 433 - 434\r\nاستاد بهرام / 90\r\nاستاد رمضان / 235\r\nاستاد رمضان سلمانى / 64 ، 70\r\nاستانبول / 355 ، 358\r\n\r\n","description":"","footnote":"","page_name":" 558 ","page_number":562},
  {"content":"\r\n\r\nاستوار / 349\r\nاسدآبادى - سيد جمال / 362\r\nاسفند دودكن / 52\r\nاسفنديار - اسفنديار روئين‌تن / 51 ( رجز ) ، 473\r\nاسماعيل - حاج اسماعيل قنبر\r\nاسماعيل قربان / 375\r\nاسماعيل ميرغضب / 399\r\nاشكبوس / 18 ، 339 ، 472\r\nاصغر قاتل / 401 - 402 ، 404\r\nاصفهان - اصفهانى / 224 ، 445 ، 493 ، 494\r\nاطلاعات - روزنامه / 200 ، 404\r\nافاغنه / 75\r\nافتخار الذاكرين - خير النسا خاتون\r\nافجه‌اى - ميرزا عبد الرسول / 130\r\nافراسياب / 18 ، 423 ، 473\r\nافلاطون / 506\r\nاكبر تعزيه‌خوان / 118\r\nاكبر خرسوار اروسىدوز / 378\r\nاكبر دست‌بلند / 485\r\nاكبر سلاخ / 395 - 396\r\nاكبر نظرى - نصرت / 10\r\nامامزاده سيد اسماعيل / 15\r\nامامزاده سيد ناصر الدين - امامزاده سيد نصر الدين\r\nامامزاده سيد نصر الدين / 128\r\nامامزاده عبد اللّه / 217\r\nامر اللّه ملوس / 118\r\nامّ سلمه / 195\r\nامّ كلثوم / 320\r\nامنيه / 250 ، 335 - 336 ، 350 ، 458 ، 459\r\nاميد - روزنامه / 200\r\nامير بهادر / 366\r\nامير كبير - ميرزا تقى خان امير كبير\r\nاميريه / 378 ( - خيابان اميريه )\r\nامين الدوله / 374 ، 383 - 384\r\nامين الضرب - حاج امين الضرب - حسين آقا\r\nامين حرم / 103\r\nامين خلوت / 102\r\nامينه اقدس / 97\r\nامينى - على / 383\r\nالبرز - دامنه / 220\r\nالك دولك - بازى / 295\r\nاللّه كريم‌گو / 47\r\nانبار ارك / 64\r\nانبار شاهى / 63 ، 70 ، 72\r\nانجمن آذربايجان / 420\r\n\r\n","description":"","footnote":"","page_name":" 559 ","page_number":563},
  {"content":"\r\n\r\nانجمن اخوت / 420\r\nانجمن اسلام / 420\r\nانجمن برادران / 420\r\nانجمن تهرانيها / 420\r\nانجمن جنوب / 420\r\nانجمن دمكرات / 420\r\nانجمن همدانىها / 420\r\nانجوى شيرازى - ابو القاسم / 10\r\nانگليس - انگليسى / 53 ( سفارت ) ، 235 ، 281 ، 295 ، 356 - 358 ، 362 ، 366 ، 369 ( روزنامه ) ، 374 ، 383 ، 387 ، 393 ، 408 ، 421 ، 445 ( كمپانى ) - 446\r\nانوشيروان عادل / 493\r\nايران - ايرانى / 75 ، 78 ، 218 ، 224 - 225 ، 234 ، 238 ، 297 ، 302 - 303 ، 314 ، 326 ، 354 - 356 ، 401 ، 404 ، 408 ، 440 ، 458\r\nايران - روزنامه / 200 - 201\r\nايرج - ايرج ميرزا / 305 - 306 ، 308 ، 320 ، 339 ، 541\r\nايمبرى - كنسول آمريكا / 401\r\nايوان مدائن - نمايشنامه 278\r\nباب الحوائج / 342\r\nباب همايون / 300 ( نيز - خيابان باب همايون )\r\nبابى - بابىگرى / 44 - 46 ، 76 ، 154 ، 172 ( نيز - بهائى )\r\nباج‌گير - باج‌بگير / 48 ، 358\r\nبازار آهنگرها / 128\r\nبازار اروسىدوزها / 420 ، 424 - 425 ، 435 ، 455 ، 468\r\nبازار بزازها / 15 ، 207 - 208 ، 493\r\nبازار بزرگ / 15 ، 207 ، 211\r\nبازار پاچنار / 470\r\nبازار پامنار / 128\r\nبازارچه آشيخ هادى - بازارچه شيخ هادى / 156 ، 332\r\nبازارچه زعفران‌باجى / 331\r\nبازارچه قوام الدوله / 15\r\nبازارچه كربلائى عباسعلى / 329 ، 332\r\nبازار چهل تن / 15\r\nبازارچه مروى / 130\r\nبازار دروازه / 210 ، 265\r\nبازار سيد اسماعيل / 210\r\nبازار صحافها / 300\r\nبازار كاه‌فروشها / 210\r\nبازار كفاشها / 453 ، 470\r\n\r\n","description":"","footnote":"","page_name":" 560 ","page_number":564},
  {"content":"\r\n\r\nبازار كليمىها / 15\r\nبازار كنار خندق / 41 - 42 ، 128 ، 131 ، 143 ، 145 ، 202\r\nبازار گلوبندك / 64\r\nبازار عباس آباد / 17 ، 119\r\nبازار عطرفروشها / 64 ، 202 ، 207 - 208 ، 211\r\nبازار عودلاجان / 15\r\nبازار مرغىها / 64 ، 208 ، 211\r\nبازار مسجد شاه / 64\r\nبازار مسگرها / 64\r\nبازار مفت‌برها / 131\r\nباغ ايلچى / 119\r\nباغبان / 97 ، 105\r\nباغ شاه / 31 ، 290 ، 331 ، 348 ، 390 ، 396\r\nباغ علاء الدوله / 357\r\nباغ لاله‌زار / 278 ، 357\r\nباغ ملى / 82\r\nباغ نگارستان / 413\r\nباقر / 44 - 45\r\nباقلائى [ باقلافروش 
  ] 215\r\nبانك رهنى / 358\r\nبانك سپه / 291\r\nبانك كارگشائى / 358\r\nبانك ملى / 86 ، 358\r\nبتول عذرا / 171\r\nبحار الانوار - كتاب / 244\r\nبختيارى - كلاه / 373 ، 456\r\nبخيه‌كش / 427 - 428\r\nبدبده‌باز / 75\r\nبدر - جنگ / 44\r\nبرنو - تفنگ / 354\r\nبروجرد / 401 - 402\r\nبستنىفروش / 75\r\nبقال / 58 ، 124 ، 259 ، 363\r\nبلال حبشى / 66\r\nبلالى [ بلال‌فروش 
  ] / 201\r\nبلبل‌باز / 75\r\nبلديه - بلديه‌چى / 127 ، 160 ، 163 ، 206 ، 214 ، 262 ، 331 ، 390\r\nبلژيك - بلژيكى / 18 ، 332\r\nبلقيس - مرشد ماده\r\nبلقيس [ ملكه سبا 
  ] / 502 - 503 ، 533 ، 541 - 542\r\nبليت‌فروش / 327\r\nبنّا / 48 ، 63 ، 206\r\nبنگاه اشرف [ پهلوى 
  ] / 29\r\nبنگاه داروپخش / 41\r\nبنى اميه / 117\r\n\r\n","description":"","footnote":"","page_name":" 561 ","page_number":565},
  {"content":"\r\n\r\nبنى هاشم / 117\r\nبوذرجمهر [ حكيم 
  ] / 69\r\nبوذرجمهرى - كريم آقا / 206 ، 214 - 215 ، 331 ، 349\r\nبوشهر / 350 ، 376\r\nبهائى - بهائىها - بهائيت / 44 - 46 ( نيز - بابى )\r\nبهار [ محمد تقى ملك الشعرا بهار 
  ] / 306 ، 320\r\nبهار - روزنامه / 200\r\nبهارستان شمالى / 31 ( نيز - ميدان بهارستان )\r\nبهمن / 473 - 474\r\nبيروت / 236\r\nبيژن / 339 ، 473 - 474\r\nبىسيم پهلوى / 392\r\nبىكاره / 48\r\nبيمارستان سينا / 290 - 291\r\nپاانداز / 371\r\nپاپوش‌دوز / 46\r\nپادشاه وزيرى - بازى / 498\r\nپادو 427 ، 438 ، 442\r\nپارس - روزنامه / 200\r\nپارك اتابك / 276\r\nپارك امين الدوله / 31\r\nپارك شهر / 78 ، 128 ، 157\r\nپاريس - پاريسى / 276 ، 474\r\nپاسبان / 335\r\nپاقاپق / 331 ، 418 ( نيز - ميدان پاقاپق )\r\nپامنار / 15 ، 128 ، 270\r\nپرده شمايلى / 266\r\nپستچى / 163\r\nپستخانه / 329\r\nپست فولادى / 238\r\nپشكل جمع‌كن / 269 - 270\r\nپل امير بهادر / 15\r\nپنجاه‌باشى / 163\r\nپنيرى [ پنيرفروش 
  ] / 215\r\nپوراندخت / 339 ، 473\r\nپورياى ولى / 168\r\nپهلوان يزدى / 182\r\nپهلوى - دوران ، حكومت ، . . . / 8 ، 14 ، 30 ، 111 ، 123 ، 404 ، 436\r\nپهلوى - قلمدان / 69\r\nپهلوى - كلاه / 458 - 459 ، 461 ، 463\r\nپهلوى اول - رضا شاه\r\nپهلوى - غلامرضا / 315\r\n\r\n","description":"","footnote":"","page_name":" 562 ","page_number":566},
  {"content":"\r\n\r\nپيچ شميران / 14 ، 17\r\nپيران ويسه / 51\r\nپيرايش - مغازه / 284\r\nپير خاركن / 141\r\nپيشخدمت حضور / 103\r\nپيشكار / 427 ، 429\r\nپيشنماز / 106\r\nپيشه‌ور / 48\r\nپيله‌ور / 48\r\nپينه‌دوز / 58 ، 104 ، 280 - 281 ، 434\r\nتاجر / 48\r\nتاجيك / 537\r\nتارزان - فيلم / 288\r\nتاكستان قزوين / 320\r\nتالار آيينه / 86\r\nتالماج - ريشارد / 288\r\nتجارتخانه كاشانى / 41\r\nتخت‌كش / 50\r\nتخم‌مرغى [ تخم‌مرغ‌فروش 
  ] / 215\r\nترشىفروش / 468\r\nتركمن / 355\r\nتركيه / 299\r\nترنابازى / 498\r\nتعزيه‌خوان / 106 ، 120\r\nتقى آباد ورامين / 26\r\nتكيه دولت / 110 ، 113 ، 115 ، 122\r\nتلفنچى / 163\r\nتلقين‌خوان / 47\r\nتلكه‌گيرى / 264\r\nتلگرافخانه / 16\r\nتنباكوفروشى / 447\r\nتوپچى / 163 ، 390\r\nتوپخانه / 327 ، 332 ، 406 ( نيز - ميدان توپخانه )\r\nتوپ مرواريد / 75\r\nتوتون‌فروشى / 443 ، 447\r\nتوتون‌فروشى حاج غلامحسين / 443 ، 453\r\nتوران / 473\r\nتوفال كوب / 206\r\nتوفيق - روزنامه / 200 - 201 ، 524\r\nتون‌تاب / 479 ، 521\r\nتهران / 8 - 10 ، 13 - 16 ، 18 ، 26 ، 48 - 50 ، 52 - 53 ، 62 ، 64 ، 106 - 107 ، 114 ، 123 - 124 ، 143 ، 145 ، 148 - 149 ، 156 - 157 ، 159 ، 219 - 221 ، 225 ، 227 ، 233 ، 265 ، 270 ، 332 ، 337 ، 343 ، 357 ، 369 ،\r\n\r\n","description":"","footnote":"","page_name":" 563 ","page_number":567},
  {"content":"\r\n\r\n381 - 382 ، 384 ، 387 ، 395 ، 405 ، 415 ، 443 ، 445 ، 470 ، 492 ( نيز - طهران )\r\nتهران در قرن سيزدهم - كتاب / 286\r\nتيمچهء صدر اعظم / 143\r\nتيمچهء مهديه / 443\r\nتيمورتاش - عبد الحسين / 311\r\nجارچى - جارچى باشى / 126 ، 147 ، 163 ، 479\r\nجاروكش / 97\r\nجالينوس - معجون / 219\r\nجامه‌درا / 513\r\nجاهد - امير / 304 ، 313\r\nجبرئيل / 502\r\nجعفر / 116\r\nجعفر و گلنار - فيلم / 396\r\nجلاجل - معجون / 219\r\nجلاد / 124\r\nجلوه - ميرزاى جلوه\r\nجمال‌زاده - سيد محمد على / 362\r\nجمشيد / 473\r\nجمهورى اسلامى / 14\r\nجنگ اوّل جهانى / 354\r\nجنگهاى صليبى - فيلم / 288\r\nجوجه فكلى / 457\r\nجوجه مشدى / 280 ، 371\r\nجويره / 195\r\nچاپارچى / 163\r\nچاپ‌چى / 163\r\nچاپلين - چارلى / 288\r\nچاروادار - چاروادارى / 246 - 247 ، 264\r\nچاله حصار / 265\r\nچاله سيلابى / 265\r\nچاله ميدان / 48 ( لش ) ، 265\r\nچاه ويل / 122\r\nچاى دارچينىفروش / 71 ، 215\r\nچراغچى - چراغچى باشى / 97 ، 106 ، 163 ، 226\r\nچلتوپ - بازى / 295\r\nچلنگر / 50\r\nچلوئى حاج محمود / 443\r\nچلو خورشى آقا كمال / 256 ، 258\r\nچوب‌فروش / 206\r\nچهارراه پهلوى [ چهارراه ولى عصر 
  ] / 31 ، 371\r\n\r\n","description":"","footnote":"","page_name":" 564 ","page_number":568},
  {"content":"\r\n\r\nچهارراه جمهورى / 14\r\nچهارراه حسن آباد [ ميدان حسن آباد - ميدان 31 شهريور 
  ] / 290 ، 329 ، 331\r\nچهارراه سرچشمه / 157\r\nچهارراه شاه [ چهارراه جمهورى 
  ] / 14\r\nچهارراه عزيز سلطان / 31\r\nچهارراه كالج / 14 ، 17\r\nچهارراه گلوبندك 30 ، 63 - 64 ، 73 ، 78\r\nچهارراه مخبر الدوله [ ميدان استقلال 
  ] / 380\r\nچهارراه مسجد جامع / 68\r\nچهارراه ملك / 31\r\nچهارراه مولوى / 22 ، 29 - 30 ، 265\r\nچينى بندزن / 48\r\nحاج آقا جمال اصفهانى / 368 - 370\r\nحاج اسماعيل قنبر / 64\r\nحاج امين الضرب - حسين آقا / 224 - 225\r\nحاج امين الضرب - محمد حسن / 238\r\nحاجب الدوله / 102\r\nحاج حسينعلى عطار / 219\r\nحاج سيد آقا حلوائى / 494\r\nحاج على جغجغه / 131\r\nحاج غلامحسين / 453\r\nحاج غلامحسين توتونى / 444\r\nحاج محمود / 27 - 28 ، 435\r\nحاج ملك التجار / 311\r\nحاج مم كاظم دوافروش / 219\r\nحاج ميرزا عبد اللّه واعظ / 367 - 369\r\nحاجى اصغر / 430\r\nحاجى بارك اللّه / 118\r\nحاجى قدير / 500\r\nحاجى كرمعلى / 81\r\nحاجى ملك اروسىدوز / 217\r\nحاجى ميرزا عبد اللّه - حاج ميرزا عبد اللّه واعظ\r\nحافظ / 157 ، 313\r\nحامد / 236 - 237\r\nحبشه - حبشى / 64 ، 97\r\nحبيب ابن مظاهر / 182 ، 341\r\nحبيبه / 195\r\nحجاز / 219 ، 315 ، 367\r\nحجازى - صاحب شكوفه نو / 315\r\nحدادى - نصر اللّه / 10\r\nحر / 116\r\nحزب اعتدال / 420\r\nحزب انقلاب / 420\r\nحزب پيمان / 420\r\n\r\n","description":"","footnote":"","page_name":" 565 ","page_number":569},
  {"content":"\r\n\r\nحزب خلق / 420\r\nحزب نجات / 420\r\nحزب وطن / 420\r\nحسن / 516\r\nحسن‌بگى - كلاه / 456\r\nحسنعلى / 300\r\nحسن موال آبادى - شمشيرى - حاج حسن\r\nحسين آقا شيخ / 52 - 54\r\nحسين بابا شاعر / 504\r\nحسين خان چراغچى / 226 - 227\r\nحسين گدا / 342\r\nحسينى - اشرف الدين / 384\r\nحسين يقه‌چاك / 205 - 206\r\nحضرت آدم ( ع ) 172 ، 368\r\nحضرت ابراهيم ( ع ) / 48 ، 172\r\nحضرت ابو الفضل ( ع ) / 153 - 154 ( نيز - حضرت عباس )\r\nحضرت ادريس ( ع ) / 150\r\nحضرت امام باقر ( ع ) / 231 ، 171\r\nحضرت امام جواد ( ع ) / 18 ، 172\r\nحضرت امام حسن مجتبى ( ع ) / 18 ، 140 ، 150 ، 172 ، 341\r\nحضرت امام حسن عسگرى ( ع ) / 232\r\nحضرت امام حسين سيد الشهدا ( ع ) / 40 ، 116 ، 150 - 151 ، 171 - 172 ، 180 ، 182 ، 231 ، 323 ، 338 ، 341 ، 482\r\nحضرت امام رضا ( ع ) / 171 ، 231 ، 341 ، 344\r\nحضرت امام زمان ( ع ) - حضرت امام قائم ( ع )\r\nحضرت امام زين العابدين ( ع ) / 172 ، 231\r\nحضرت امام صادق ( ع ) - امام جعفر صادق ( ع ) / 171 ، 231\r\nحضرت امام على ( ع ) / 45 ، 66 ، 116 ، 140 - 141 ، 150 ، 166 ، 169 - 172 ، 174 - 178 ، 181 ، 231 ، 323 ، 338 ، 340 - 342 ، 399\r\nحضرت امام على نقى ( ع ) / 231 - 232\r\nحضرت امام قائم ( ع ) / 53 ، 96 ، 118 ، 143 ، 232 ، 244 ، 337 ، 409 ، 446 ، 462\r\nحضرت امام محمد تقى ( ع ) / 171 ، 231\r\nحضرت امام موسى ابن جعفر ( ع ) / 172 ، 340 ، 344\r\nحضرت امام موسى كاظم ( ع ) / 171 ، 231\r\nحضرت امام هادى ( ع ) / 18\r\nحضرت ايوب ( ع ) / 150\r\nحضرت حجت ( ع ) - حضرت امام قائم\r\n\r\n","description":"","footnote":"","page_name":" 566 ","page_number":570},
  {"content":"\r\n\r\n( ع )\r\nحضرت ذكريا ( ع ) / 150\r\nحضرت رسول ( ص ) - حضرت محمد رسول اللّه ( ص )\r\nحضرت زهرا ( س ) - حضرت فاطمه زهرا ( ع )\r\nحضرت زينب ( س ) / 120 ، 341 - 342\r\nحضرت سليمان نبى ( ع ) / 502 - 503 ، 533 ، 536 ، 541\r\nحضرت شاه چراغ ( ع ) / 231\r\nحضرت عباس ( ع ) / 115 ، 118 ، 153 - 154 ( نيز - حضرت ابو الفضل ( ع ) )\r\nحضرت عبد العظيم ( ع ) / 18 ، 27 - 28 ، 331 ، 393 ( نيز - شاه عبد العظيم ( ع ) )\r\nحضرت على اصغر ( ع ) / 181\r\nحضرت على اكبر ( ع ) / 115 ، 118 ، 120 ، 172 ، 181 ، 341\r\nحضرت عيسى روح اللّه ( ع ) / 172 ، 368 - 369\r\nحضرت فاطمه زهرا ( س ) / 140 ، 172 ، 302 ، 340 - 341\r\nحضرت محمد رسول اللّه ( ص ) / 140 - 141 ، 166 ، 170 ، 172 - 175 ، 194 ، 231 - 232 ، 269 ، 323 ، 368\r\nحضرت مريم ( س ) / 368\r\nحضرت موسى كليم اللّه ( ع ) / 172 ، 269 ، 407 ، 535\r\nحضرت نوح نبى اللّه ( ع ) / 171 - 172\r\nحضرت يحيى ( ع ) / 150\r\nحضرت يعقوب ( ع ) / 150\r\nحضرت يونس ( ع ) / 150\r\nحفصه / 195\r\nحقه‌بازى / 266\r\nحلاج - روزنامه / 200\r\nحلية المتقين - كتاب / 244\r\nحمال / 311\r\nحمام چهل تن / 484\r\nحمام حكيم هاشم / 493\r\nحمام قيصريه / 484\r\nحمام كليمىها ( جهودها ) / 535\r\nحمام نظام الملك / 470\r\nحمامى / 50 ، 259 ، 502\r\nحيدر كرار / 172\r\nحوضخانهء كريم خانى / 86\r\nخاتون خلوت / 103\r\nخاتون شله / 343\r\nخاك‌انداز ، بيلچه‌ساز / 50\r\n\r\n","description":"","footnote":"","page_name":" 567 ","page_number":571},
  {"content":"\r\n\r\nخاكه ذغال‌فروش / 468\r\nخال سياه‌باز / 78\r\nخانىآباد / 15\r\nخرازىفروشى گل بهار / 42\r\nخراسان / 503\r\n. . . خراسانى / 183\r\nخرپاكوب / 63 ، 206\r\nخرده‌فروش / 215\r\nخرده‌فروش كيسه دستمال / 220\r\nخرس رقصانى / 266\r\nخركچى / 163 ، 206\r\nخسرو انوشيروان / 69\r\nخشتمال / 104 ، 206\r\nخطاطى / 300\r\nخلا پاك كن / 60\r\nخلاى رئيس - مبال رئيس\r\nخليفه حمام / 501\r\nخليفه رضا ارسىدوز / 524\r\nخميرگير / 259\r\nخوانسار / 445\r\nخولى / 116\r\nخيابان آب سردار / 31\r\nخيابان آزادى / 14\r\nخيابا احمد شاهى / 87\r\nخيابان ارامنه / 31 - 32\r\nخيابان ارك / 224\r\nخيابان استانبول / 31 ، 276 ، 371 ( نيز - اسلامبول )\r\nخيابان اسلامبول / 16 ( نيز - استانبول )\r\nخيابان اسماعيل بزاز / 30 ، 331\r\nخيابان اكباتان 16 ، 31 ، 119 ، 128 ، 276 ، 325 ، 380\r\nخيابان امير بهادر / 31\r\nخيابان امير كبير / 15 - 16\r\nخيابان اميريه / 15 ، 17 ، 31 ، 324 ، 371 ، 374\r\nخيابان انقلاب / 14\r\nخيابان ايران / 16 ، 31\r\nخيابان باب همايون / 16 - 17 ، 31 - 32 ، 73 ، 84 ، 88 ، 223 - 224 ، 332 ( نيز - باب همايون )\r\nخيابان باستيون / 15\r\nخيابان بوذرجمهرى [ پانزده خرداد 
  ] / 15 ( شرقى ) ، 64 ( غربى ) ، 207 ، 490\r\nخيابان باغ شاه [ خيابان امام خمينى 
  ] / 31 ، 78 ، 82 ، 86 ، 290 - 291 ، 295 ، 301 ، 320 ، 327 ، 332 ، 344\r\nخيابان باغ وحش / 31 ، 325 ، 380 ( نيز - اكباتان )\r\nخيابان بلورسازى / 31\r\n\r\n","description":"","footnote":"","page_name":" 568 ","page_number":572},
  {"content":"\r\n\r\nخيابان بهارستان / 16\r\nخيابان پل امير بهادر / 32 ( نيز - خيابان امير بهادر )\r\nخيابان پهلوى جنوبى [ خيابان ولى عصر 
  ] / 15 ، 31\r\nخيابان جباخانه 15 ، 30 ، 37 ، 63 - 64 ، 86 ، 208 - 209 ، 329\r\nخيابان جليل آباد / 15 ، 31 ، 73 ، 76 ، 82 ، 86 ، 392 ، 415\r\nخيابان چراغ برق / 15 ، 224 ، 234 - 235 ، 237 ، 256 ، 270 ، 272 ، 327 ، 329 ، 331 ، 392 ( نيز - چراغ گاز )\r\nخيابان چراغ گاز [ خيابان امير كبير 
  ] / 15 ، 30 ، 223 ، 237 ( نيز - چراغ برق )\r\nخيابان حاج عبد الصمد / 32\r\nخيابان حسن آباد / 31 ، 329 ، 390\r\nخيابان حضرتى / 337\r\nخيابان خراسان / 325\r\nخيابان خيام / 15 ، 73 ، 78\r\nخيابان دالان بهشت / 31 - 32 ( نيز - خيابان باب همايون )\r\nخيابان درب اندرون ( در اندرون ) / 31 - 32 ، 88 ، 223\r\nخيابان دربند شميران / 320\r\nخيابان دروازه باغشاه / 290\r\nخيابان دروازه شميران / 31 ، 383\r\nخيابان دوشان‌تپه / 16 ، 388 - 389\r\nخيابان رفاهى / 329\r\nخيابان روزولت [ خيابان شهيد مفتح 
  ] / 17\r\nخيابان رى / 15 ، 30 ، 225 ، 331 ، 337 ، 460\r\nخيابان ژاله [ خيابان مجاهدين اسلام 
  ] / 16 ، 18 ، 31\r\nخيابان ساعت مشير الدوله / 31\r\nخيابان سپاه / 31\r\nخيابان سپه [ خيابان امام خمينى 
  ] / 17 ، 31 ، 73 ، 78 ، 82 ، 286 ، 290 - 291 ، 295 ، 301 ، 303 ، 332 ، 390\r\nخيابان سردار الماسيه / 31 - 32\r\nخيابان سعدى / 16 - 17 ، 380 ( نيز - خيابان لختى - شيخ )\r\nخيابان سوم اسفند [ خيابان سرگرد سخايى 
  ] / 82 ، 128 ، 295 ، 357\r\nخيابان سيروس [ خيابان شهيد مصطفى خمينى 
  ] / 15 ، 22 ، 78\r\nخيابان سى مترى [ خيابان كارگر 
  ] / 14 ، 30 - 31 ، 315\r\nخيابان شاه آباد [ خيابان جمهورى اسلامى - الف 
  ] / 16 ، 31 ، 387\r\nخيابان شاهپور [ خيابان وحدت اسلامى 
  ]\r\n\r\n","description":"","footnote":"","page_name":" 569 ","page_number":573},
  {"content":"\r\n\r\n/ 31 ، 329 ، 331\r\nخيابان شاهرضا [ خيابان انقلاب اسلامى 
  ] / 14 - 15 ، 17 ، 30 ، 221 ، 276\r\nخيابان شاه عبد العظيم / 329 ، 331\r\nخيابان شنى / 412 ( نيز - خيابان هدايت )\r\nخيابان شوش / 14 ، 17 ، 30\r\nخيابان شهباز [ خيابان هفده شهريور 
  ] / 14 ، 30\r\nخيابان شيخ / 31 ، 380 ( نيز - خيابان سعدى - خيابان لختى )\r\nخيابان شيخ هادى / 15\r\nخيابان صاحب جمع / 31\r\nخيابان صفى عليشاه / 31 ، 412 - 413\r\nخيابان ظل السلطان / 31\r\nخيابان عشاق - خيابان لاله‌زار\r\nخيابان علاء الدوله / 16 ، 31 ، 82 ، 276 ، 295 ، 357 - 358 ، 366 ، 406 ( نيز - خيابان فردوسى )\r\nخيابان عين الدوله / 16 ، 31 ، 371 ، 373 خيابان فرح آباد / 388\r\nخيابان فردوسى / 16 - 17 ، 31 ، 82 ، 276 ، 295 ، 357 ( نيز - خيابان علاء الدوله )\r\nخيابان فرهنگ / 31\r\nخيابان فيل‌خانه / 31\r\nخيابان قزوين / 286 ، 445\r\nخيابان قوام السلطنه [ خيابان سى تير 
  ] / 82 ، 291 ، 295\r\nخيابان كورش كبير [ خيابان دكتر شريعتى 
  ] / 17\r\nخيابان گارماشين / 15 ، 30 ، 337\r\nخيابان لاله‌زار / 16 ، 30 ، 54 ، 275 ، 278 ، 282 ، 284 ، 327 ، 329 ، 371 ( نيز - لاله‌زار )\r\nخيابان لختى / 16 ، 30 ، 380 ( - خيابان سعدى )\r\nخيابان لقانطه / 32\r\nخيابان ماشين دودى / 15\r\nخيابان ملت / 32\r\nخيابان ملك / 32\r\nخيابان منوچهرى / 53\r\nخيابان منيريه / 31\r\nخيابان مولوى / 17 ، 29 - 30 ( شرقى ) 265\r\nخيابان مهدى موش / 31 - 32 ، 324\r\nخيابان نادرى / 357 - 358\r\nخيابان ناصر خسرو / 15 - 16 ، 37 ، 42 ، 78 ، 128 ( نيز - خيابان ناصريه )\r\nخيابان ناصريه / 15 ، 30 ، 37 ، 41 ، 46 ، 61 ، 78 ، 86 ، 128 ، 131 ، 223 -\r\n\r\n","description":"","footnote":"","page_name":" 570 ","page_number":574},
  {"content":"\r\n\r\n224 ، 235 ، 265 ، 322 ، 327 ( نيز - خيابان ناصر خسرو )\r\nخيابان نظاميه / 16 ، 31 ، 383 ، 412 - 413\r\nخيابان نقاره‌خانه / 32\r\nخيابان واگن‌خانه / 16 ، 31 ، 119\r\nخيابان هدايت / 412 - 413 ( نيز - خيابان شنى )\r\nخياط / 105\r\nخير النسا خاتون ( افتخار الذاكرين ) / 302\r\nدادستان / 70 ، 405\r\nدادگسترى / 70\r\nدار السلام - كتاب / 224\r\nدارسى - قرارداد / 408\r\nداش رجب پنجه / 51 - 52\r\nداش رمضان طبق‌كش / 378 - 379\r\nداش مشدى / 134 - 135 ، 179 ، 280 ، 371 ، 382 ، 421 ، 456 ، 459\r\nداور - على اكبر / 145 ، 309 ، 311 ، 318\r\nدباغ / 407\r\nدخل‌زن / 338\r\nدر آشپزخانه - در احمد شاهى\r\nدر احمد شاهى / 41\r\nدربان / 124\r\nدر جستجوى طلا - فيلم / 288\r\nدرشكه‌چى / 72 ، 163 ، 310 - 312 ، 328\r\nدر ملك ايران - تصنيف / 314\r\nدروازهء ارك / 17 ، 300\r\nدروازه باب همايون / 16 ، 35 ، 73\r\nدروازه باغ شاه / 17 ، 331\r\nدروازه توپ مرواريد / 64\r\nدروازه خانى آباد / 17\r\nدروازه خراسان / 18\r\nدروازه خيابان باب همايون - دروازهء باب همايون\r\nدروازه خيابان چراغ گاز / 16\r\nدروازه خيابان علاء الدوله / 17\r\nدروازه دوشان تپه / 18 ، 388\r\nدروازه دولاب / 18 ، 25\r\nدروازه دولت / 16 - 17\r\nدروازه شاه عبد العظيم / 18 ، 28 ، 355\r\nدروازه شميران / 16 - 17 ، 384 - 385\r\nدروازه غار / 15 ، 17 ، 28\r\nدروازه قزوين / 17 ، 329 ، 331\r\nدروازه گمرك / 17\r\nدروازه لاله‌زار / 17\r\nدروازه ماشين دودى / 335\r\nدروازه ناصريه / 16\r\n\r\n","description":"","footnote":"","page_name":" 571 ","page_number":575},
  {"content":"\r\n\r\nدروازه نقاره‌خانه / 32\r\nدروازه نو / 17 ، 128\r\nدروازه يوسف آباد / 17\r\nدرويش / 48 ، 63\r\nدرويش طوس / 255\r\nدرويش فنا / 45\r\nدرويش كوتوال / 25\r\nدر هيئت وزرا / 41\r\nدزد / 48\r\nدزد بغداد - فيلم / 288\r\nدزد شب‌رو / 29\r\nدشت‌فروش / 22\r\nدشت مغان / 441\r\nدعاگو / 106\r\nدعانويسى / 264\r\nدلاك / 105\r\nدلاله / 381\r\nدلقك / 106\r\nدل و جگرى / 75 ، 215\r\nدمامه / 533 ، 536 - 537\r\nدماوند - كوه / 159\r\nدواتگرى / 235 - 236\r\nدواخانه شورين / 61\r\nدواخانه مظفر الدين شاه / 62\r\nدوافروش / 215\r\nدوراهى دار الفنون / 327\r\nدوره‌گرد / 261\r\nدوساقبان - دوستاقبان / 122 - 123\r\nدوساق‌چى - دوساقچى باشى / 122 ، 124\r\nدوساقخانه / 122\r\nدوغى [ دوغ‌فروش 
  ] / 201 ، 215\r\nدولابى - قريه / 14 ، 371 ( خر )\r\nدولت آباد / 333\r\nدومنت‌فرت - كنت / 78 ، 80 - 81\r\nده‌باشى / 163\r\nديو سفيد / 18 ، 472\r\nراه‌آهن / 371\r\nرستم - رستم دستان / 18 ، 339 ، 355 ، 472 ، 525\r\nرسول سوزن سنجاقى / 49 - 50\r\nرشت - رشتى / 384 ، 441\r\nرعد - روزنامه / 200 - 201\r\nرضا شاه - رضا خان - رضا خان سردار سپه - رضا شاه پهلوى / 17 ، 69 ، 82 ، 89 - 90 ، 107 ، 121 ، 128 ، 145 ، 157 ، 206 ، 290 ، 311 ، 329 ، 331 - 332 ، 349 - 350 ، 354 ، 358 ، 388 ، 393 ، 405 ، 407 -\r\n\r\n","description":"","footnote":"","page_name":" 572 ","page_number":576},
  {"content":"\r\n\r\n408 ، 412 ، 424 ، 458 ، 465\r\nرفتگر / 265 ( نيز - سپور )\r\nرفعت / 380 - 382\r\nركن آباد شيراز / 157\r\nرگ‌زن / 461\r\nرمالى / 264\r\nروس - روسى - روسها - روسيه / 71 ، 183 ( پهلوان ) ، 224 - 225 ، 230\r\n( چراغ ) ، 291 ، 356 - 357\r\n( سفارت ) ، 366 ، 383 ، 387 ، 421 ، 440 ، 450 ، 474\r\nروضه‌خوان / 106 ، 302 ، 345 ، 459\r\nروغن بده / 438 - 439\r\nرى - جاده / 18\r\nريخته‌گر / 50\r\nزايشگاه فرح [ شهيد اكبر آبادى 
  ] / 29\r\nزليخا / 116\r\nزنبوركچى / 390\r\nزنگبار / 97\r\nزهره / 306\r\nزهره و منوچهر - كتاب / 306\r\nزينب / 109 ، 195\r\nزينب كور / 28\r\nزينت قداره‌كش / 28\r\nزين‌دار / 105\r\nساززن ضرب‌گير / 287\r\nساعت شمس العماره / 106\r\nسام نريمان / 355\r\nسبزىفروش / 363\r\nسبزه‌ميدان / 64 ، 72 ، 207 ، 211 ، 214 - 215 ، 218 - 220 ، 329 ، 418 ، 420\r\nسبزىميدان - سبزه‌ميدان\r\nسپور / 331 ( نيز - رفتگر )\r\nسپهدار / 376\r\nسپهسالار / 412\r\nستاره - روزنامه / 200 - 201\r\nستوان / 349\r\nسجاح متنبى / 45\r\nسحره‌باز / 75\r\nسخنورى / 266\r\nسرباز / 21\r\nسرتخت / 128\r\nسرتيپ / 349\r\nسرجوقه / 349\r\nسرچاق‌كن / 511\r\nسرچشمه / 31\r\n\r\n","description":"","footnote":"","page_name":" 573 ","page_number":577},
  {"content":"\r\n\r\nسردار سپه - رضا شاه\r\nسردر الماسيه / 17\r\nسردر قزاقخانه / 290\r\nسردر نقاره‌خانه / 16 ، 63 - 64 ، 73 ، 300\r\nسردمدار / 21\r\nسركه‌فروش / 468\r\nسرگرد / 349 ، 354\r\nسروان / 349\r\nسرهنگ / 349 ، 354\r\nسعدى / 110 ، 304 - 305 ، 313 ، 385\r\nسفره‌خانه / 86\r\nسقا - سقاباشى / 97 ، 105 ، 146 - 147 ، 163\r\nسقاخانه آشيخ هادى / 153 ، 401\r\nسقاخانه آيينه / 153\r\nسقاخانه نوروزخان / 153 ، 165\r\nسكينه / 530\r\nسلطان / 349\r\nسلطان آباد - اراك\r\nسلمانى / 105\r\nسلمانى كيف بدست / 71\r\nسليمان / 269\r\nسليمان ميرزا / 145\r\nسمسار - سمسارى / 274 - 275\r\nسمسارى ميرزا موسى / 272\r\nسمنان / 227\r\nسنان / 116\r\nسنگسر / 441\r\nسنگلج / 291 ( نيز - محله سنگلج )\r\nسنگلجى / 48 ( لش )\r\nسوئدى / 230 ( چراغ )\r\nسودابه / 473\r\nسوده / 195\r\nسورچى / 105 ، 163 ، 247 ، 301\r\nسوزمانىها / 30\r\nسوسن غساله / 533 ، 536\r\nسهراب / 18 ، 339 ، 472 ، 525\r\nسه راه اسماعيل بزاز / 337\r\nسه راه اميريه / 15 ، 31 - 32\r\nسه راه بازار بزرگ / 211\r\nسه راه پل امير بهادر / 31\r\nسه راه خياطها / 420\r\nسه راه شترگلو / 130 - 131\r\nسه راه شكوفه / 18\r\nسه راه لاله‌زار / 276\r\nسه راه مسجد شاه / 15 ، 30 ، 37 ، 41 ، 63 ، 128 ، 202 ، 206 - 207 ، 439\r\nسياوش / 473\r\nسيب‌زمينى [ پخته‌فروش 
  ] / 215\r\nسيد استخاره‌اى / 430\r\n\r\n","description":"","footnote":"","page_name":" 574 ","page_number":578},
  {"content":"\r\n\r\nسيد بحرينى / 89\r\nسيد جمال / 362 ، 366\r\nسيد حسن - پدر قمر الملوك وزيرى / 320\r\nسيد حمال / 401\r\nسيد ضياء الدين - طباطبائى - سيد ضيا\r\nسيد علمدار / 44 - 45\r\nسيد على محمد / 46\r\nسيد غشى / 117\r\nسيد محمد كتابفروش / 46\r\nسيرابىپز / 407\r\nسيستانى / 385\r\nسيگارپيچى / 447\r\nسينگر - كمپانى / 380\r\nسينما ايران / 284 ، 288\r\nسينما خورشيد / 284\r\nسينما داريوش / 286\r\nسينما سپه / 286 ، 301 ، 303 ، 318\r\nسينما ماياك / 284\r\nسينى لاوكىهاى حلوايى / 71\r\nشام / 239\r\nشانزه ليزه / 276\r\nشاه اسماعيل / 128 ، 329\r\nشاه چراغ ( ع ) / 75 - 79\r\nشاهرود / 445\r\nشاهسون / 355\r\nشاه شتر قربانى / 406\r\nشاه شهيد - ناصر الدين شاه\r\nشاه طهماسب صفوى / 14\r\nشاه عباس / 254 ، 341 ، 433\r\nشاه عبد العظيم / 332 - 333 ، 335 ( نيز - شهر رى )\r\nشاهنامه / 295\r\nشتر خان - خرابه / 401\r\nشراب و عرق‌فروش / 468\r\nشعبان / 288\r\nشفق - روزنامه / 201\r\nشفق سرخ - روزنامه / 200\r\nشكوفه نو - كافه / 315 ، 318\r\nشماع / 407\r\nشمامه / 533 ، 536 - 537\r\nشمر / 116 ، 120 ، 150 ، 385\r\nشمس العماره / 42 ، 52 ، 95 ، 106 - 107 ، 111 ، 233 ( نيز - عمارت شمس العماره )\r\nشمشيرى - حاج حسن / 215 ، 217\r\nشميران / 320 ، 385\r\nشلغمى [ شلغم‌فروش 
  ] / 215\r\nشورلت - كمپانى / 238\r\n\r\n","description":"","footnote":"","page_name":" 575 ","page_number":579},
  {"content":"\r\n\r\nشورين / 62\r\nشوشتر / 104\r\nشوفر / 246\r\nشهربانى / 35 ، 70 ، 82\r\nشهردارى / 262\r\nشهر رى / 18 ، 332 ، 343 ( نيز - شاه عبد العظيم )\r\nشهر نو / 49 ، 265 ، 409 - 410\r\nشهرى - جعفر / 10 - 11\r\nشهريار / 157 ، 159 ، 419\r\nشهريار [ شاعر 
  ] / 305 - 306\r\nشهنازى - على اكبر خان / 313 ، 320\r\nشيپورچى / 120\r\nشيخ احمد - اردستانى - شيخ احمد\r\nشيخ اكبر مسئله‌گو / 476\r\nشيخ حسن ديوانه / 149 ، 151\r\nشيخ حسن شمر / 118\r\nشيخ حفظكم اللّه / 298 - 299\r\nشيخ فضل إله نورى / 393\r\nشيخ مهدى / 393\r\nشيراز / 75 ، 157 ، 445\r\nشيرازى - محمد على - محمد على شيربان باشى / 119\r\nشيروانىساز / 206\r\nشيروانىكوب / 63\r\nشير يا خط - بازى / 498\r\nشيرين / 134 ، 304\r\nشيشه‌بر / 206\r\nشيشه‌گر / 50\r\nصافى - سيد حسين خان / 108\r\nصالح رامسرى / 10\r\nصحيه كل مملكتى / 390\r\nصفويه - دوران ، حكومت / 17 - 18 ، 23 ، 32 ، 121 ، 265\r\nصفيه / 195\r\nصور اسرافيل / 319\r\nضرابى - ملوك / 314 ، 320\r\nطباطبائى - سيد ضياء الدين / 225 ، 258 ، 261 ، 265 ، 269 - 270\r\nطبال / 120\r\nطبق‌كش / 311\r\nطبقى / 261\r\nطبقىهاى تخمه آجيلى / 71\r\nطبقىهاى خوراكىفروش / 70 - 71\r\n\r\n","description":"","footnote":"","page_name":" 576 ","page_number":580},
  {"content":"\r\n\r\nطواف / 29 ، 71 ( الاغى ) ، 202 ، 215 ، 261\r\nطوبى - مادر قمر الملوك وزيرى / 320\r\nطور سينا / 172\r\nطوس / 255\r\nطوفان - روزنامه / 200 - 201\r\nطوفان نوح - فيلم / 288\r\nطهران / 8 ( نيز - تهران )\r\nطهمورث / 473\r\nظل السلطان / 121 ، 126\r\nعارف - عارف قزوينى / 278 ، 313 ، 318 ، 320\r\nعايشه / 195\r\nعباس آباد / 355\r\nعباس افندى / 46\r\nعباس سيگارى / 46 ، 51\r\nعبد الناصر / 320\r\nعبد اللّه آشى / 208\r\nعبدل چلغوزكار / 429 - 430\r\nعثمان / 172\r\nعثمانى - سفارت / 299\r\nعدليه / 70 ، 122 ، 163\r\nعراق / 239 ، 332 ، 367 ، 401 ، 446\r\nعروس گل - تصنيف / 314\r\nعشقى [ ميرزاده عشقى 
  ] / 278 ، 319 - 320\r\nعطار / 58 ، 214 ، 218\r\nعلاء الدوله / 492 - 493\r\nعلى بابا و چهل دزد - فيلم / 288\r\nعلى شاه عوض / 159\r\nعلى قلى خان تعليمى / 47\r\nعمارت اپرا / 358\r\nعمارت بادگير / 86\r\nعمارت برليان / 86 ، 95\r\nعمارت تخت طاووس / 89\r\nعمارت تخت مرمر / 90\r\nعمارت حوضخانه / 89\r\nعمارت خوابگاه / 86 ، 90\r\nعمارت شمس العماره / 86 ، 128 ( نيز - شمس العماره )\r\nعمارت كريمخانى / 92\r\nعمارت موزه - عمارت تخت طاووس\r\nعمر / 172 ، 551\r\nعمله / 104 ، 206\r\nعون / 116\r\nعيسويان / 369\r\n\r\n","description":"","footnote":"","page_name":" 577 ","page_number":581},
  {"content":"\r\n\r\nعين الدوله / 125\r\nغلامحسين خان توتونى / 268\r\nغلامحسين خان لقانطه / 32\r\nفاحشه‌خانه‌دار / 246\r\nفتحعلى شاه / 75 ، 90 ، 146 ، 388 ، 412 ، 474\r\nفخر الذاكرين / 119\r\nفرائد - فرائد الادب - كتاب / 192 - 193\r\nفراش - فراشباشى / 21 ، 97 ، 105 ، 163\r\nفرانسه - فرانسوى / 69 ( قلم ) ، 111\r\n( مهندس ) ، 120 ( طبيب ) ، 193 ، 295\r\nفراهانى / 318\r\nفربنكس - دوگلاس / 288\r\nفرح آباد / 388\r\nفرمانفرما / 136 ، 291 ، 404\r\nفرنىپز / 261\r\nفروشگاه ارتش / 15\r\nفرهاد / 134 ، 304\r\nفريدون / 473\r\nفعله / 206\r\nفكلى - فكلىمآب / 279 ، 282 ، 329 ، 371 ، 374\r\nفلوت‌چى / 120\r\nفورد - كمپانى / 238\r\nفيشر - مسيو / 366\r\nفيشر آباد / 357 ، 366 - 367 ، 369\r\nفيلخانه / 369\r\nقائم مقام فراهانى / 413\r\nقاآنى - ميرزا حبيب / 110\r\nقاجار ، قاجاريه ، قاجاريان / 17 ، 86 ، 90 ، 92 ، 103 ، 110 ، 120 ، 116 ، 136 ، 184 ، 265 ، 331 ، 348 ، 390 ، 407 ، 420 - 421 ( نيز - قجر )\r\nقاضى عسكر / 399\r\nقاطرچى باشى / 348\r\nقالب‌تراش / 429\r\nقالب‌ساز / 429\r\nقاليچهء حضرت سليمان - فيلم / 288\r\nقبا ارخلاقى / 262\r\nقبا ، گليم ، لباده‌اى [ فروش 
  ] / 215\r\nقبرستان چهارده معصوم ( ع ) / 28\r\nقبرستان سر قبر آقا / 29\r\nقبرستان ظهير الدوله / 320\r\nقبركن / 47\r\n\r\n","description":"","footnote":"","page_name":" 578 ","page_number":582},
  {"content":"\r\n\r\nقجر / 112 - 113 ( قجر - قاجار )\r\nقرآن مجيد / 191 - 194\r\nقراول / 124 ، 291\r\nقرن بيستم - روزنامه / 200\r\nقزاق / 21 ، 291\r\nقزوين / 227 ، 309 ، 320 ، 462\r\nقصاب / 124 ، 259 ، 407\r\nقصاب‌خانه - بيمارستان سينا\r\nقصر فيروزه / 388\r\nقفل‌ساز / 50\r\nقفل و كليدى / 262\r\nقلعهء ارك / 86 ( نيز - ارك شاهى )\r\nقلمدان‌ساز / 64 ، 66\r\nقليان چاق‌كن / 451\r\nقم / 187 ، 427 ، 247\r\nقمارباز / 78\r\nقمارخانه‌دار / 246\r\nقمر - وزيرى - قمر الملوك\r\nقمر بنى هاشم ( ع ) / 341\r\nقمر تاج - وزيرى - قمر الملوك\r\nقمر سياه / 104\r\nقنات اكبر آباد / 157\r\nقنات باغ شاه / 157\r\nقنات سرچشمه / 157\r\nقنات شاه / 89 ، 130 ، 156 - 157\r\nقنات حاج عليرضا / 156 - 157\r\nقنات فرمانفرما / 157\r\nقنات مهرگرد / 156\r\nقنات وزير / 157\r\nقنات يوسف آباد / 157\r\nقناد / 203\r\nقنارىباز / 75\r\nقنبر سياه / 26 ، 28 ، 64 ، 66\r\nقوام الملك / 80\r\nقورچى / 301\r\nقورخانه / 291\r\nقوم لوط - فيلم / 288\r\nقهوه‌چى / 71 ( دوره‌گرد ) ، 163 ، 271 ، 301 ، 376 ، 459 ، 502 ، 511\r\nقهوه‌خانه پنجه باشى / 41\r\nقهوه‌خانه‌دار / 246\r\nقهوه‌خانه عرش / 270 - 271\r\nقهوه‌خانه قنبر / 63 - 64\r\nقهوه‌خانه كربلائى مهدى سنگلجى / 157\r\nقهوه‌خانه موال ( مبال ) آباد / 215 ، 217\r\nكاخ ابيض / 86 ، 92\r\nكاخ گلستان / 15 ، 86\r\nكاخ مرمر / 31 ، 371\r\n\r\n","description":"","footnote":"","page_name":" 579 ","page_number":583},
  {"content":"\r\n\r\nكارخانه برق آلستوم / 225\r\nكارخانه برق امين الضرب / 224 ، 227 ، 232\r\nكارخانه برق ژاله / 225 ، 227\r\nكاروانسراى سقاباشى / 145 ، 151\r\nكاروانسراى شاه عباسى / 250 ، 254\r\nكاسب / 48\r\nكاسه بشقابى / 261\r\nكاشان / 383 - 384 ، 445\r\nكاغذنويسى / 300\r\nكاظم روزنامه‌فروش / 200\r\nكافه لقانطه / 32 ، 34 - 36\r\nكالسكه‌چى / 105 ، 163\r\nكاووس / 423\r\nكاه‌فروش / 206\r\nكبابى / 215 ، 259\r\nكتاب‌خوان / 105\r\nكربلا / 112 ، 115 - 117 ، 151 ، 153 ، 171 - 172 ، 180 ، 187 ، 231 ، 341 ، 498\r\nكربلائى على چينى بندزن / 104\r\nكرد / 355 - 356 ، 445\r\nكرك‌باز / 75\r\nكرمانشاه / 280\r\nكريم آقا توتونى سگ بابى / 46\r\nكريم آقا خان - بوذرجمهرى - كريم\r\nكريمخان زند / 92\r\nكفاش / 58\r\nكفاشهاى نو و نيمدارفروش / 215\r\nكفن‌پوش / 29\r\nكفن‌دزد / 29\r\nكلاشى / 264\r\nكلانترى / 70\r\nكلاه‌مالى مشهدى رجب / 453\r\nكلفت / 97\r\nكلوپ ايران / 380\r\nكله‌پز / 134 ، 136 ، 259 ، 407\r\nكليمى ، كليمىها / 269 ، 407 ( تظاهرات )\r\nكمال الملك / 90 ، 318\r\nكناس / 60\r\nكنت - دومنت‌فرت - كنت\r\nكنترلچى / 288\r\nكوچهء آبشار / 265 ، 460\r\nكوچه ارمنىها / 128 ، 265\r\nكوچه امام جمعه خوئى / 42 ، 44\r\nكوچه پشت بدنه / 265\r\nكوچه تكيه دولت / 64 ، 86 ، 111 ، 208 ، 211\r\nكوچه تكيه منوچهر خان / 76\r\nكوچه چاله حصار / 128\r\n\r\n","description":"","footnote":"","page_name":" 580 ","page_number":584},
  {"content":"\r\n\r\nكوچه خدابنده‌لوها / 42\r\nكوچه خرابات / 25\r\nكوچه خراسانىها / 42\r\nكوچه سرتخت بربرىها / 235\r\nكوچه سياه‌ها / 29\r\nكوچه سيرك / 128\r\nكوچه غريبان / 128 ، 484\r\nكوچه قجرها / 265 ، 460\r\nكوچه كميسرى بازار / 420\r\nكوچه ناظم الاطبا / 238\r\nكودتاى 1299 / 121\r\nكودتاى 1332 / 217\r\nكودبخر / 58\r\nكودكش / 58\r\nكوره‌پز / 206\r\nكيخسرو / 473\r\nكيريم - بوذرجمهرى - كريم\r\nكيكاووس / 295 ، 473\r\nكيومرث / 473\r\nگاراژ حسينى / 238 ، 256\r\nگاراژ فرد شيشه / 238\r\nگاراژ فولادى / 238\r\nگارماشين / 325 ، 331 ، 333 ، 343\r\nگارىچى / 72 ، 163 ، 246 ، 328\r\nگدا ، گدايى / 48 ، 264\r\nگذر تقى خان / 323\r\nگذر حاج غلامعلى / 29\r\nگذر صابون‌پزخانه / 29\r\nگذر قاطرچىها / 128 ، 265\r\nگذر قلى / 128\r\nگذر لوطى صالح / 128 ، 265\r\nگذر نوروزخان / 107\r\nگراند هتل / 278 ، 288\r\nگردان مخابرات / 349\r\nگردويى [ گردوفروش 
  ] / 201 ، 262\r\nگرگين / 473\r\nگروهبان يك ، دو ، سه / 349\r\nگز و سوهانى / 71\r\nگلپايگانى - محمد باقر / 404\r\nگلستان - كتاب / 191\r\nگلوبندك / 31 ، 63\r\nگلين‌آغا / 94\r\nگمركچى / 163\r\nگودرز / 18 ، 473\r\nگوركن / 28\r\nگيلان / 384\r\nگيو / 18 ، 473\r\n\r\n","description":"","footnote":"","page_name":" 581 ","page_number":585},
  {"content":"\r\n\r\nلاله‌زار / 331 ، 355 ، 358 ( نيز - خيابان لاله‌زار )\r\nلاله‌زار نو / 276\r\nلباس‌دار / 105\r\nلبنان / 236\r\nلبويى [ لبوفروش 
  ] / 215\r\nلر / 355 - 356 ، 434\r\nلقانطه - كافه لقانطه\r\nلله باشى / 163\r\nلوطى باشى / 327\r\nلوطى عنترى / 266 ، 409\r\nلولئين خانه مسجد تركها / 61\r\nلولئين خانه مسجد جامع / 60 - 61\r\nلولئين خانه مسجد سراج الملك / 61\r\nلولئين خانه مسجد سيد عزيز اللّه / 61\r\nلولئين خانه مسجد شاه / 60 - 61\r\nلولئين‌خانه مسجد مجد / 61\r\nلولئين‌دار ، لولهنگ‌دار / 47 ، 55 ، 57 - 58\r\nلولافروش / 206\r\nلولهنگ‌دار - لولئين‌دار\r\nلياخوف / 366\r\nليلاج - باج‌گير\r\nليلى / 134 ، 203\r\nمارگيرى / 264\r\nماروت / 540\r\nمازندران ، مازندرانى / 255 ، 537\r\nماست‌بند / 407\r\nماشا اللّه خان / 393 ، 395\r\nماشين‌پايى / 378\r\nماشين دودى / 8 - 9 ، 18 ، 331 - 332 ، 337 ، 341\r\nمال دزدى بخر / 415\r\nماليه‌چى / 163 ، 421\r\nمتفقين / 107 ، 354 - 355 ، 440\r\nمبال رئيس / 41 ، 54\r\nمجار [ ستان 
  ] / 355 ( اسب )\r\nمجلس‌خوانى / 302\r\nمجلس سنا / 331\r\nمجلس شورا - مجلس شوراى ملى / 31 ، 368 ، 412\r\nمجلسى / 244\r\nمجنون / 134\r\nمحلهء بازار / 15\r\nمحلهء چاله‌ميدان / 15\r\nمحلهء دولت / 16\r\nمحلهء سنگلج / 15 ، 78 ، 157 ، 357\r\nمحلهء صابون‌پزخانه / 27\r\nمحلهء عربها / 235 ، 265 ، 300 ، 357\r\n\r\n","description":"","footnote":"","page_name":" 582 ","page_number":586},
  {"content":"\r\n\r\nمحلهء عودلاجان / 15 ، 78 ، 407\r\nمحلهء كليمىها / 15 ، 128\r\nمحمد / 109\r\nمحمد حسن ميرزا وليعهد / 105\r\nمحمد رضا / 82\r\nمحمد رضا شاه [ پهلوى 
  ] / 89 ، 217 ، 412\r\nمحمد شاه / 474\r\nمحمد على / 35 - 36\r\nمحمد على شاه / 86 ، 106 - 107 ، 290 ، 348 ، 354 ، 363 ، 366 ، 376 ، 393 ، 406 ، 465\r\nمحمدى - محسن / 10\r\nمحمود - ميرزا ملك دلشاد معارف\r\nمحمود قاتل / 395 - 396 ، 400 - 402\r\nمختار بيگ / 80\r\nمداح ، مداحى / 63 ، 66 ، 340\r\nمدرسهء دار الفنون / 37 ، 42 ، 194 ، 327\r\nمدرسهء صدر / 7 ، 299 ، 384\r\nمدعى العموم / 70 ، 405\r\nمرده‌شو / 47 ، 210 ، 503\r\nمرشد / 166 ، 169 - 170 ، 176 ، 180\r\nمرشد بلقيس - مرشد ماده\r\nمرشد ماده / 337 - 338 ، 343\r\nمرغ سحر - تصنيف / 313\r\nمرمر - كاخ - كاخ مرمر\r\nمرواريد - معجون / 219\r\nمريض‌خانه احمدى / 290\r\nمريض‌خانه دولتى / 290 ، 331\r\nمزدك / 69\r\nمزدكيان / 69\r\nمزقانچى 115 ، 163 ، 390 ، 392\r\nمسئله‌گو - مسئله‌گوئى / 106 ، 266\r\nمسجد ارك / 88\r\nمسجد جامع / 423\r\nمسجد حكيم هاشم / 130\r\nمسجد سراج الملك / 272\r\nمسجد شاه [ مسجد امام خمينى 
  ] / 7 ، 15 ، 63 ، 149 ، 217 ، 299 ، 476 ، 485 ، 492\r\nمسجد عباس آباد / 368\r\nمسجد گوهرشاد مشهد / 460\r\nمسجد مادر شاه / 88\r\nمسجد مجد الدوله / 320\r\nمسيلمهء كذاب / 45\r\nمشاطه / 105 ، 461\r\nمشتمالچى / 510 ، 523\r\nمشهد / 255 ، 445 ، 460 ، 498\r\nمشهدى رجب / 453 ، 455\r\nمشهدى عبد اللّه - عبد اللّه آشى\r\nمصالح‌فروش / 26 ، 206\r\n\r\n","description":"","footnote":"","page_name":" 583 ","page_number":587},
  {"content":"\r\n\r\nمصدق - دكتر محمد - 217 ، 412\r\nمصر / 320\r\nمطبخ احمد شاهى / 88\r\nمطرب / 106 ، 409\r\nمطرب روحوضى / 312\r\nمظفر الدين شاه 62 ، 86 ، 89 ، 107 ، 111 ، 120 ، 159 ، 161 ، 184 ، 224 ، 234\r\nمعاويه / 172\r\nمعبّر / 106\r\nمعبر نوروزخان / 202\r\nمعركه‌گير ، معركه‌گيرى / 44 ، 46 ، 48 ، 63 ، 78 ، 264 ، 266 ، 339 - 340 ، 343\r\nمعمار / 206\r\nمعين البكا / 119\r\nمعين نايب / 349\r\nمفتش / 46\r\nمقنى / 48 ، 206\r\nمكبر / 106\r\nمكه / 172\r\nملا باجى / 141 ، 191\r\nملا نصر الدين / 486\r\nملك فيصل / 332\r\nمليجك / 119\r\nممدلى / 288\r\nمميز / 288\r\nمنا / 172\r\nمنجم / 106\r\nمنوچهر / 76 ، 306\r\nمنيژه / 339 ، 473\r\nموزه ايران باستان / 291\r\nمولودخوانى / 302\r\nمونس گيس‌بلند / 28\r\nمؤيد الدوله / 107 ، 110\r\nمهتر ، مهتر باشى / 105 - 106\r\nمهد عليا / 88\r\nمهدى كله‌پز / 44\r\nمهستى شاعر / 508\r\nمهوش / 402\r\nمياندار / 438\r\nميدان ارك / 17 ، 63 ، 73 ، 76 ، 123 ، 146 ، 329\r\nميدان اعدام / 15 ، 78 ، 331 ، 415 ( نيز - ميدان پاقاپق )\r\nميدان امين السلطان / 15 ، 31 ، 210\r\nميدان انگورىها / 419\r\nميدان بهارستان / 31 ، 412 ( نيز - ميدان نگارستان )\r\nميدان پاقاپوق / 15 ، 78 ، 415 ( نيز - ميدان اعدام )\r\n\r\n","description":"","footnote":"","page_name":" 584 ","page_number":588},
  {"content":"\r\n\r\nميدان توپخانه / 15 ، 37 ، 82 ، 84 ، 128 ، 276 ، 290 - 291 ، 329 ، 331 ، 357 ، 390 ، 396 ، 405 ، 407 ( نيز - ميدان سپه )\r\nميدان چهار مجسمه / 329 ( نيز - ميدان قزوين )\r\nميدان حسن آباد / 15 ، 31\r\nميدان خانىآباد / 17\r\nميدان خراسان / 18\r\nميدان دروازه قزوين - ميدان قزوين\r\nميدان دوشان‌تپه / 378\r\nميدان ژاله / 14 ، 18 ، 226 ، 388\r\nميدان سپه [ ميدان امام خمينى 
  ] / 15 - 17 ، 291 ، 332 ، 390 ( نيز - ميدان توپخانه )\r\nميدان سيد اسماعيل / 22 ، 440\r\nميدان شاه / 30 ، 225 ، 337\r\nميدان شاهپور / 15 ، 31 ، 286 ، 324 ، 329 ، 331\r\nميدان شمس العماره / 37 ، 128 ، 130 - 131\r\nميدان شوش / 14 ، 18 ، 31 ، 337\r\nميدان فردوسى / 366\r\nميدان قزوين / 17 ، 31 ، 265 ، 329\r\nميدان كاه‌فروشها / 211\r\nميدان كهنه‌فروشان / 210\r\nميدان گمرك / 14 - 15\r\nميدان مالفروشها / 15 ، 22 ، 210\r\nميدان محمديه / 15 ، 415 ( نيز - ميدان اعدام )\r\nميدان مشق / 17 ، 35 ، 53 ، 82 ، 291 ، 295 ، 298 ، 415\r\nميدان نگارستان / 412 ( نيز - ميدان بهارستان )\r\nميدان هشت گنبد / 329 ( نيز - ميدان حسن آباد )\r\nميرآخور / 105\r\nميرزا - ميرزاى جلوه\r\nميرزا آقا / 51 - 52\r\nميرزا اسد اللّه واعظ / 492\r\nميرزا تقى خان امير كبير / 37 ، 88 ، 318\r\nميرزا حسينعلى / 46\r\nميرزا دوغى / 202 - 204\r\nميرزا على اصغر خان اتابك / 276\r\nميرزا على اكبر خان ساعت‌ساز / 107\r\nميرزا غلامعلى دوافروش / 44 - 46\r\nميرزا موسى / 272 - 273\r\nميرزا ملك دلشاد معارف / 299 - 300\r\nميرزا مهدى خان معمار / 96\r\nميرزاى آشتيانى / 446\r\n\r\n","description":"","footnote":"","page_name":" 585 ","page_number":589},
  {"content":"\r\n\r\nميرزاى جلوه / 7 - 8\r\nميرزاى شيرازى / 445 - 446\r\nميرغضب ، ميرغضب باشى / 122 ، 124 ، 163 ، 415 - 419\r\nميلاد / 473\r\nميمونه / 195\r\nميوه‌فروش / 202 ، 215 ، 262\r\nنادرشاه / 75\r\nناصر الدين شاه / 7 - 8 ، 14 ، 16 ، 23 ، 37 ، 41 ، 64 ، 86 - 88 ، 90 ، 96 ، 104 ، 107 ، 111 ، 120 ، 130 ، 161 ، 184 ، 224 ، 276 ، 290 ، 300 ، 329 ، 348 ، 388 - 389 ، 405 ، 445 - 447\r\nناصرى [ ناصر الدين شاهى 
  ] / 23 ( خندق ) ، 348 ، 474 ( بلور )\r\nنانوا / 50 ، 105 ، 124 ، 259 ، 261 ، 407\r\nناوه‌كش / 206\r\nناهيد - روزنامه / 120 - 121 ، 200 - 201\r\nناهيد - ميرزا ابراهيم خان / 120\r\nنايب / 349 ، 351\r\nنايب حسين كاشى / 393\r\nنجار / 206 ، 433\r\nنجف / 187\r\nنجفى - عبا / 373\r\nنسق‌چى / 122 - 124 ، 163\r\nنسيم شمال - حسينى - اشرف الدين\r\nنسيم شمال - روزنامه / 200 ، 384\r\nنديم / 105\r\nنصاب ، نصاب الصبيان / 192 - 194 ، 196\r\nنصارا / 120\r\nنصرت الدوله / 404 - 405\r\nنطنز / 147\r\nنظافت‌چى / 265\r\nنظامى / 96\r\nنظم الملك - دومنت‌فرت - كنت\r\nنظميه‌چى / 163\r\nنعلچىگر / 467\r\nنعل‌ساز / 50\r\nنعلكى چسبان / 429\r\nنقاره‌خانه امام رضا ( ع ) / 16 - 17\r\nنقاش / 63 ، 206\r\nنقالى / 266\r\nنقيب / 48 ، 105\r\nنقيب السادات / 118\r\nنمازخوان / 47\r\nنوبهار - روزنامه / 200\r\nنوحه‌گرى / 340\r\n\r\n","description":"","footnote":"","page_name":" 586 ","page_number":590},
  {"content":"\r\n\r\nنوكر / 97 ، 291\r\nنىداوود - مرتضى خان / 308 ، 313 ، 320\r\nنىزن / 120\r\nنيل - رود / 219\r\nنيمچه بختيارى - كلاه / 456\r\nنينوا - 231\r\nواعظ / 106 ، 345\r\nواگن اسبى / 8 - 9\r\nواگن‌چى / 326 - 328 ، 380\r\nوثوق الدوله / 258\r\nورامين ، ورامينى / 26 ، 148 ، 371 ، 378\r\nوزارت آموزش و پرورش / 121\r\nوزارت اطلاعات / 86 ، 124\r\nوزارت اقتصاد / 86\r\nوزارت جنگ / 82 ، 295 ، 357\r\nوزارت خارجه / 35 ، 82\r\nوزارت دادگسترى / 86\r\nوزارت دارايى / 32 ، 41 ، 52 ، 86 ، 90\r\nوزارت صحيه ( بهدارى ) / 68\r\nوزارت گمركات / 86\r\nوزيرى - قمر الملوك / 301 - 304 ، 306 ، 310 - 315 ، 318 - 320\r\nوزيرى - كلنل على نقى خان / 313 ، 320\r\nوكيل باشى 349 - 352 ، 354\r\nوكيل چپ / 349 ، 354\r\nوكيل دسته / 350 ، 352\r\nوكيل راست / 349 ، 354\r\nوكيلى - على / 302\r\nوليعهد - محمد رضا [ پهلوى 
  ]\r\nوهابيهاى حجاز / 367\r\nهاروت / 540\r\nهزاوه / 147\r\nهكان / 445\r\nهلندى - چراغ / 230\r\nهل و گلابى / 71\r\nهما / 339 ، 473 - 474\r\nهمدان - همدانى / 49 - 50 ، 309 ، 405 ، 445 ، 515\r\nهميشه عاشق - خاتون شله\r\nهندوستان / 537\r\nهنگ آهن / 349\r\nهنگ پهلوى / 349\r\nهنگ نادرى / 349\r\n\r\n","description":"","footnote":"","page_name":" 587 ","page_number":591},
  {"content":"\r\n\r\nياور / 349 ، 354\r\nيخنىپز / 261\r\nيد اللّه مشنگ / 202 - 204\r\nيساول / 124 ، 291\r\nيكه‌بزن / 48 ، 421\r\nيزدى / 80\r\nيزدى - پهلوان - پهلوان يزدى\r\nيزيد / 177\r\nيوزباشى / 163\r\nيوسف / 116\r\nيوسف‌اف / 450\r\nيونكرس - طياره / 296\r\nيهود ، يهوديان / 120 ، 368\r\nيهودى سرگردان - فيلم / 288\r\n\r\n\r\n","description":"","footnote":"","page_name":" 588 ","page_number":592}
  ]