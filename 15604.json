[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nنگاهى به سيستم سياسى اسلام\r\nمؤلف :\r\nحضرت آيت الله العظمى گرامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nگرامى ، محمدعلى ، 1317 -\r\nنگاهى به سيستم سياسى اسلام / مؤلف گرامى . - قم : دفتر معظم له ، 1386 .\r\n152 ص .\r\n5 - 6 - 96892 - 964 - 978 ISBN\r\nفهرستنويسى براساس اطلاعات فيپا .\r\n1 . اسلام و سياست . 2 . اسلام و دولت . الف . عنوان .\r\n8 ن 4 گ / 231 bp\r\n8932 / 297\r\nشناسنامه كتاب\r\nنام كتاب : نگاهى به سيستم سياسى اسلام\r\nمؤلف : حضرت آيت الله العظمى گرامى\r\nناشر : دفتر معظم له\r\nشمارگان : 3000\r\nنوبت چاپ : اول / تابستان 1386\r\nچاپ : كوثر\r\nقيمت : 1200 تومان\r\nتلفن هاى دفتر : 7740913 - 7743399\r\nسايت دفتر : http \\ \\ . gerami . orj\r\nايميل دفتر : info @ gerami . orj\r\nتلفنهاى دفتر : 7743399 - 7477 - 7740913\r\nدفتر فروش :\r\nانتشارات مشهور / ميراث ماندگار\r\nدفتر فروش قم : خيابان ارم / پاساژ قدس / طبقه آخر - پلاك 184\r\nص . پ 3396 - 37185 تلفن 7831636 - / 7737461 - 0251\r\nدفتر مركزى / خيابان سميه / كوچه 24 / پلاك 418 / تلفن : 7831646 / فاكس 7730365 - 0251\r\nمشهد : چهار راه شهدا / پشت باغ نادرى / پاساژ گنجينه كتاب / طبقه اول پلاك 306 تلفن : 02244144\r\nاصفهان : مركز فرهنگى گلستان شهداى اصفهان / همراه : 09133097417 - 09133151551\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه چاپ پنجم\r\nمؤلف محترم اين كتاب در حدود سال 1350 شمسى مباحثى را تحت عنوان امامت ، به رشته تحرير در آوردند كه برخى از آن مباحث ، با گروهى از انديشمندان نيز به بحث گذاشته شد . يكى از اين مباحث ، سيستم سياسى اسلام بود . با گرفتارى و زندانى شدن معظم له امكان نشر فراهم نشد ، و تا آخر سال 55 شمسى كه از زندان آزاد شدند مقدمات چاپ فراهم شد ، در سال 56 منتشر شد و پس از ناياب شدن نسخ آن چندين مرتبه ديگر چاپ و منتشر شد و اينك در سال 1385 شمسى براى پنجمين بار چاپ شده تقديم مىگردد . پس از حدود سى سال ، هنوز به نظر مىرسد بحث‌هاى مطرح شده در اين كتاب ، بحث روز است . اميد است مفيد باشد .\r\nقم دفتر حضرت آيت اللّه العظمى گرامى قمى\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\n« بسم اللّه الرّحمن الرّحيم »\r\nشايد شما هم اين پرسش را شنيده‌ايد : اگر اسلام يك آئين جامع و مكتب زندگى ساز دنيايى هم هست ، و چون مسيحّيت يك آئين مجرّد اخلاقى ( البته آن هم فقط ادعا . . . ) نمىباشد بايد دولت و حكومتى داشته باشد و برنامه‌هايى براى دولت ، شما بگوييد : حكومتش چگونه است ؟\r\nروش سياسى آن حكومت چگونه است ؟ سياست اصيل و اوليهء آن ؟\r\nسياست اضطرارى و در دوران مغلوبيّت ظاهرى آن ؟ امامان پس از پيامبر صلى الله عليه و آله چه سياستى داشته‌اند ؟ براى آشنايى با اين قبيل مسائل چه كتابى را به ما معرفى مىكنيد ؟\r\nمطلب لازم التذّكر اينكه ممكن است بگوييد سيستم سياسى يك حكومت مگر اينقدر محدود است كه بتوان در حدّ يك جزوه آن را ترسيم نمود ؟\r\nبايد عرض كنم كه منظور اساسى من دراين جزوه ترسيم خطوط كلّى سيستم سياسى اسلام در دوران حكومت‌هاى اختناق بوده است .\r\nاسلام هنگام سلطهء ظلم و اختناق چگونه سياستى دارد كه مكتب و پيروان خود را حفظ كند تا با تلفات اندك بتواند به راه خود ادامه دهد ، هنگامى كه اين نوشته انجام مىشد چنين دورانى بود و اين گونه بحث ضرورت داشت و اتّفاقا اين قسمت از سيستم سياسى اسلام است كه چيز\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nعمده‌اى درباره‌اش نوشته نشده است ، سيستم سياسى اسلام در دورهء حكومت اسلام را مكررّنوشته‌اند و هر چند دانستن آن مهم است ، ولى ضرورت بحثى كه اينجا انجام شده بيشتر است .\r\nبه هر حال اين نوشته مىخواهد برخى مسائل مربوط به روش سياسى اسلام را در درون پيامبر صلى الله عليه و آله و على عليه السلام و بيشتر از آن روش سياسى ائمّه عليهم السلام را در دوران اختناق بيان كند اين ادعا را نداريم كه توانسته‌ايم حتى همه عناوين و خطوط اوليهء روش سياسى اسلام را بيان كنيم بلكه كاملا اعتراف مىكنيم كه حتى خطوط اوّليهء آن را هم نگفته‌ايم ليكن اين نوشته راهى را باز مىكند تا در خصوص تحقيق بيشترى شود ، مشكل كنونى ما اين است كه اساسا اين گونه عناوين ( روش سياسى اسلام ) مورد بررسى قرار نمىگيرد ، اين قدمى است براى طرح شدن . . . فقط همين . . .\r\nدر اين نوشته مسائلى چون تقيّه ، اخوت ، كتاب ، تعاون لازم و محرم ، شعاير ، دعا و غيره مورد توجّه قرار گرفته و روشن مىشود كه اينها جزو مسائل سياسى اسلام نيز هستند .\r\nاين نوشته در سال 50 نوشته شده بود كه به علّت گرفتاريهاى مكررّ و طولانى من ، همچنان در دست ناشران معطل مانده بود . مطالعه دو نوشته ديگر اينجانب : 1 . حاكميت و قانون اساسى در اسلام 2 . مقدمه‌اى بر امامت ، نيز با بحث اين جزوه مرتبط است و مطالعه آنها مفيد مىباشد .\r\nقم - / حوزهء علميّه - / محمّد على گرامى\r\nخرداد 1356\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nروش سياسى رهبر الهى\r\nمىدانم كه همچون برخى كوته فكران بى مطالعه و پر مدّعا ، از لغت سياست هراسى نداريد ، در حديثى كه مرحوم كلينى در كافى نقل مىكند امام هشتم عليه السلام يكى از شرايط و اوصاف امام را اين مىداند كه « عالم بالسياسة » : سياست بداند . در زيارت جامعه كبيره هم مىخوانيم : « ساسة العباد » ( سلام بر شما خاندان پيامبر صلى الله عليه و آله كه سياستمداران بندگان خدا هستيد ) . و على عليه السلام به مالك اشتر فرمان مىدهد :\r\n« فاصطف لولاية اعمالك اهل الورع و العلم و السياسة . . . » « 1 »\r\n: براى سرپرستى كارهايت اهل دانش و تقوى و سياست را انتخاب كن .\r\n« فول من جنودك انصحهم فى نفسك للّه و لرسوله و لأمامك . . . و اجمعهم علما و سياسة » « 2 »\r\n: از ارتشيانت آن كس را رياست ده كه در نظرت بيش از همه خير خواه راه خدا و پيامبر و امامت بوده از همه بيشتر دانش و سياست داشته باشد .\r\nبه معاويه مىنويسد : شما كه هرگز گامى در راه اسلام بر نداشته‌ايد كجا سياستمدار مردم شديد :\r\n« متى كنتم يا معاوية ساسة الرعّية . . .\r\n» . « 3 » و عبارتهاى ديگر از اين قبيل . . .\r\n\r\n\r\n","description":"","footnote":"\r\n( 1 ) - تحف العقول ص 137 .\r\n( 2 ) - تحف العقول ، ص 134 .\r\n( 3 ) - نهج البلاغه ، نامهء شماره 10 .\r\n","page_name":" 11 ","page_number":11},
  {"content":"\r\n\r\nو ما نبايد بخاطر روش سياستمداران روز لغت ادبى و شرعى خود را نيز از دست بدهيم .\r\nبه هر حال بايد منظور از اين لغت اسلامى و روش رهبرى اسلام را در اين مسئله بدانيم .\r\nسياست در اصل به معنى تأديب مىباشد و در اصطلاح روش كشوردارى و تدبير مملكت را گويند . و پيداست كه اين دانش اوّلين شرط رهبرى و حكومت است .\r\nبه كار بردن سياست صحيح گر چه كار بسيار مشكلى است ولى يك نوع آن بخصوص مشكل‌تر است .\r\nاكنون مهمترين و برترين اقسام حكومت ، در نظر بسيارى از متفكران ، حكومت مردم بر مردم است كه « آبراهام لينكن » آن را اصطلاح نموده است كه برترين نوع حكومت دمكراسى شمرده مىشود .\r\nاين نوع حكومت گر چه همچون حكومتهاى استبدادى كه مردم را به هيچ نمىگيرند ، نيست و بر خلاف رضايتشان كارى نمىكند لين يك اشكال بزرگ دارد و آن عدم رعايت مصلحت است .\r\nملّت آزادى در مشروبات الكلى مىخواهد ولى بر خلاف چه بسا مصلحت آنهاست . حكومتى كه بر پايهء رضايت خواهى مردم قرار گرفته است نمىتواند به صلاح مردم كار كند . زيرا بر خلاف خواست مردم است .\r\nحكومت اسلام از نوع حكومت مصلحت و قانون است هر چند بر خلاف خواست مردم باشد . مردم آزادى در مشروبات و برده‌گيرى و برده فروشى و اعمال جنسى و غيره مىخواهند ، ليكن حكومت مصلحت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبا آن مبارزه مىكند و تنها روى صلاح مردم تكيه مىكند . و به فرمودهء على عليه السلام : پيامبر اكرم صلى الله عليه و آله طبيبى است كه طبابتش را مىگرداند و به همه مىرساند . « 1 » « و طبق حديث ديگر : اى مردم شما همچون بيماران هستيد و خداوند همچون طبيب مىباشد » . « 2 » سيستم حكومت انقلابى هم كه اخيرا اصطلاح شده است به اين حكومت مصلحت اشاره دارد .\r\nآنگاه اين مشكل جلو مىآيد كه چگونه بايد مصلحت را بر خواست مردم مقدّم داشته و به آنها تحميل نمود ؟ آيا اين كار موجب بروز مخالفتها و اغتشاشات نمىشود ؟ .\r\nما مىبينيم اسلام در مسير كار خويش - / در حكومت‌هاى صحيح اسلامى - / نه تنها به مخالفتهاى تند و اغتشاشهاى مهم برخورد نكرد ، بلكه رضايت و محبّت و عشق شديد مردم را نسبت به حكومت و شخص رهبر به بهترين وجه جلب كرده است . پيامبر اكرم صلى الله عليه و آله وضو مىگرفت و مردم دستهايشان را زير دست آن حضرت مىگرفتند و قطراتى كه از دست آن حضرت مىريخت با دست خويش مىگرفتند و به عنوان تبرّك به صورت مىماليدند در مرگ آن حضرت همه اجتماع اسلامى يكپارچه مىگريست و ضجّه مىزد و در عين حال حكومت ، حكومت مصلحت بود نه خواست مردم .\r\nو يكى از مصلحت‌ها اين است كه مردم بايد روشن شوند و حوادث\r\n\r\n\r\n","description":"","footnote":"\r\n( 1 ) - « طبيب دوّار بطّبه » : نهج البلاغه .\r\n( 2 ) - انتم كالمرضى و ربّ العالمين كالطبيب .\r\n","page_name":" 13 ","page_number":13},
  {"content":"\r\n\r\nسياسى را نيز بايد خوب مطالعه كنند و در اوضاع وارد باشند تا استثمار فكرى نشوند و اين هم رعايت مىشد و با اينكه پيامبر اكرم صلى الله عليه و آله ارتباط با علم كلّى همه جانبهء خداوند داشت ، به دستور خداوند با اصحاب خويش مشورت مىنمود و آنها را در جريان كارها مىگذاشت .\r\nچه ميكرد ؟ و چگونه جمع ميان خواست و مصلحت مردم نمود ؟ و آن هر چه هست بهترين وجه امتياز حكومت اسلام است .\r\n\r\nافشاگرى دردها و درمانها\r\nبه نظر مىرسد اساس مطلب همين است كه مردم را بدون مكر و حيله در جريان كارهاى مىگذاشت و در اين كار قصد ريا و تظاهر هم نداشت .\r\nاجتماع مىفهميد كه رهبر الهى قصد گول زدن آنها را ندارد و صادقانه به جستجوى مصلحت آنها مىباشد .\r\nاگر كوچكترين شكايت و گله‌اى از فرمانداران و يا حتّى شخص رهبر داشتند فورا رسيدگى مىنمود و رضايت مردم را جلب مىكرد . على عليه السلام اذان و اقامهء نماز را گفته بود ليكن هنوز وارد نماز نشده بود صفوف مؤمنين منظّم بسته شده بود ، ناگاه زنى از راه رسيد و يكسره مىخواست به حضور على عليه السلام بشتابد ! از راه دور آمده است و عجله هم دارد . صفوف مردم را شكافته به محضر آن سرور رسيد از فرماندار خود شكايت داشت كه ماليات بيش از اندازه گرفته است حضرت نماز را شروع نكرده تحقيق نموده نامهء تند و خيلى مختصر به فرماندار نوشت و به دست همان زن داد و زن شادمان برگشت ، در آن نامه فرماندار عزل و به مركز احضار شده بود .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nپيامبر اكرم صلى الله عليه و آله غنائم جنگ « حنين » را در ميان مهاجرين كه از مكّه به مدينه هجرت كرده و در نتيجه از خود چيزى نداشتند تقسيم نمود و به « انصار » - / مسلمانان مدينه - / چيزى نداد ! انصار از اين موضوع نگران شدند و برخى گفته بودند ما از او دعوت كرده و اوضاع او را رونق داديم او اينك ديگر به ما احتياجى ندارد و به فكر ما هم نيست .\r\nاين خبر به پيامبر اكرم صلى الله عليه و آله رسيد حضرت به سوى جايگاه انصار حركت نمود و على عليه السلام را هم به همراه خود برد در ميان انصار ايستاده فرمود : « از اينكه غنايم را به مهاجرين داده و به شما چيزى ندادم آزرده شديد ؟ آيا راضى نيستيد كه من از آن شما باشم و غنايم از آن مهاجرين ؟\r\nو نيز فرمود : « اى انصار ياد داريد كه با هم دشمن بوديد و نزاع قبيلگى داشتيد و خداوند به وسيلهء من نزاع شما را به دوستى تبديل نمود » ؟ همه گفتند « آرى يا رسول اللّه » فرمود : « مىدانيد كه شما در گمراهى بوديد و نسبت به خداى يگانه شرك ورزيده و بتان را مىپرستيديد و بر پرتگاه دوزخ بوديد و خداوند به وسيلهء من شما را نجات داد » ؟ همه گفتند : « آرى يا رسول اللّه » جمله‌هاى ديگرى هم به سؤال و جواب آمد و آنگاه ساكت شدند و پس از مختصر توّقفى سر برداشته فرمود چرا شما چيزى نمىگوييد ؟ گفتند چه بگوئيم يا رسول اللّه ؟ فرمود : شما هم مىتوانيد بگوييد تو ياورى نداشتى و ما تو را ياور شديم ، مالى نداشتى و ثروت خود را در اختيارت قرار داديم ، از شهر خود فرار كردى و تو را جاى داديم . . . »\r\nاين سخنان حضرت طورى در سطح جلسه اثر گذاشت كه حالت انصار منقلب شده صدايشان به گريه بلند شد و همه زبان به اعتذار گشودند و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nعرضه داشتند : « يا رسول اللّه ! هر چه كرده‌اى درست است ، عفو كن و از ما بگذر » .\r\nعلى عليه السلام پس از حادثهء « صفّين » نامه‌اى به اين شرح به همهء مردم ولايات نوشت و مسلمان را در جريان مفصّل و مشروح كار گذاشت :\r\n« و كان بدء امرنا اناّ التقينا و القوم من اهل الشام و الظاهر انّ ربّنا واحد و نبيّنا واحد . . . » . « 1 »\r\n« ابتداى كار اين بود كه ما و اين گروه شاميان در برابر يكديگر قرار گرفتيم ، در حالى كه به حسب ظاهر « 2 » خداى ما يكى بود و پيامبرمان يكى و هر دو گروه هم به سوى اسلام دعوت مىكرديم ، ما از آنها بيش از ايمان به خداوند و تصديق پيامبرش چيزى نمىخواستيم ، و آنها هم از ما بيش از اين نمىخواستند ، و همه چيز مساوى بود ، و تنها در خون عثمان اختلاف داشتيم و ما از آن پاك و مبرّى بوديم ، ما گفتيم بياييد با خاموش كردن آتش جنگ و آرامش دادن مردم چيزى كه امروز با جنگ و وضع كنونى به دست نمىآيد ، چاره‌اى كنيم و تصحيح نماييم تا كار محكم و جمع و جور شود و بتوانيم حق را به جايگاهش قرار دهيم ، گفتند نه بلكه جنگ مىكنيم و با جنگ چاره مىكنيم ، اصرار ورزيدند تا جنگ برقرار شد و آتش آن افروخته و كار دشوار شد ، همين كه جنگ دندان خود را در ما و آنها فرو برد و چنگال خود را در ما و آنها نهاد ، آنگاه به آنچه كه اوّل مىگفتيم تسليم شدند . . . ما هم پذيرفتيم و بسرعت خواهش آنها را\r\n\r\n\r\n","description":"","footnote":"\r\n( 1 ) - نامهء شمارهء 85 .\r\n( 2 ) - در حقيقت معاويه بر ضد اسلام كار مىكرد ولى ادعاى او دائمااسلام و دين بود .\r\n","page_name":" 16 ","page_number":16},
  {"content":"\r\n\r\nقبول كرديم تا حجت و حقيقت برايشان روشن شود و عذرى نماند . . . » ، اين مربوط به گزارش امور غير متعارف .\r\nبا تمام مراقبت در كار فرمانداران و سختگيرى بر مأمورين منحرف ، از مأمورين خوب قدردانى مىنمود و هنگام احتمال كوچكترين كدورت فورا آنها را دلدارى داده گرم انجام وظيفه مىنمود .\r\nمحمّد بن ابى بكر كه از جانب على عليه السلام حكومت مصر را داشت عزل شد و مالك اشتر به جاى او منصوب گشت و اين تغيير لازم مىنمود زيرا موقعيّت مصر خطير شده بود و تحريكات معاويه در امور داخلى مصر ، و فكر لشگركشى او به آن محيط ، اوضاع را بر فرزند ابوبكر سخت نموده بود تنها مالك اشتر بايد برود و مصر را آرام كند ، اين حادثه بر محمّد بن ابى بكر گران آمد . مالك حركت كرد و در بين راه به وسيلهء سمّ مهلكى به شهادت رسيد ، و على عليه السلام و پيروانش داغدار شدند . سپس حضرت به عنوان دلدارى محمّد ، اين نامه را فرستاد :\r\n« اما بعد فقد بلغنى موجد تك من تسريح الأشترالى عملك و انىّ لم افعل ذلك استبطاء لك فى الجهد . . . » « 1 »\r\nخبر ناراحتى تو از فرستادن « اشتر » به محل كارت به من رسيد ، ولى اين كار من از اين جهت نبود كه ترا مقصّر بدانم و سستى در عمل از تو ديده باشم ، و بخواهم تو را به فعاليت و كوشش بيشترى وادار كنم . « 2 » اگر مصر را از تو مىگرفتم حكومت نقطه‌اى را كه بر تو آسان‌تر بوده و حكومتش براى تو خوشايندتر باشد به تو تفويض مىنمودم .\r\n\r\n\r\n","description":"","footnote":"\r\n( 1 ) - نهج البلاغه ، نامهء شمارهء 34 .\r\n( 2 ) - او همهء كوشش خود را به كار برده بود امّا بيش از اين نمىتوانست .\r\n","page_name":" 17 ","page_number":17},
  {"content":"\r\n\r\nمردى كه به حكومت مصر منصوب نموده بودم مردى خيرخواه و قدرتمند و انتقامجوى دشمن ما بود . خدا او را رحمت كند . او روزگار خود را به پايان رسانيد و پرندهء مرگ را در آغوش گرفت و ما از او راضى هستيم . خداوند او را به مقام رضوان خويش برساند و پاداشش را مضاعف فرمايد تو اكنون از شهر بيرون رو و به سوى دشمن شتاب كن و با بينايى كامل روانه شو و براى جنگ با دشمنانت دست از آستين بدر آور و به راه خدايت دعوت كن ، و بسيار از خداوند كمك بخواه تا مشكلات را كفايت نمايد و بر اين حادثه‌ات كمك فرمايد انشاءاللّه » .\r\nبه فرماندارانش دستور مىدهد كه از مردم فاصله نگيرند كه اگر چنين كنند جبران آن مشكل است .\r\n« الى قثم بن عباّس و هو عامله على مكه اماّ بعد فأقم للّناس الحجّ و ذكرهم باياّهم اللّه و اجلس لهم العصرين . . . » . « 1 »\r\nبه قثم بن عباّس فرماندار ارتش بر مكّه مىنويسد : « براى مردم حجّ را به پا بدار و آنان را به روزهاى خدائى تذكّر ده و صبح و عصر براى مردم بنشين و پاسخ مسائل دينيشان را بگو ، و نادانان را دانا و هشيار كن ، و با دانشمندان مذاكره كن ، مواظب باش كه جز زبان خودت هيچ گونه واسطه‌اى ميان تو و مردم نباشد ، و جز روى خودت هيچ گونه دربان و حاجبى ميان تو و مردم جدايى نيفكند ، بكوش كه هيچ حاجتمندى از ديدار تو محروم نشود . اگر در ابتداى كار محتاجان به آنها رسيدگى نكرده آنان را برانى پس از آن حتّى اگر انجام بدهى ستايش نخواهى شد . آنچه\r\n\r\n\r\n","description":"","footnote":"\r\n( 1 ) - نهج البلاغه ، نامهء شمارهء 67 .\r\n","page_name":" 18 ","page_number":18},
  {"content":"\r\n\r\nاز مال خداوند پيش تو جمع شده در ميان محتاجان و عائله‌مندان تقسيم كن ، و بجايى كه احتياج و نياز است برسان و آنچه زياد آمد به سوى ما بفرست تا در ميان افراد اينجا تقسيم كنيم . . . » .\r\nبه مالك اشتر نيز فرمان مىداد كه ساعتى را به محتاجان و مراجعان اختصاص دهد تا بدون هيچگونه مانعى از پليس و حاجب و مأمور بتوانند با او تماس مستقيم بگيرند .\r\nپس از فتح بصره طىّ نامه‌اى از مردم كوفه « 1 » تشكر نموده از پيكارشان در جنگ مزبور قدردانى نمود . « 2 » ناگفته پيدا است كه منظور از روشى كه اشاره كردم - روش يكرنگى و صداقت با مردم - صرف تبليغات تو خالى و ادعاهاى كاذب و عارى از حقيقت نيست كه به فرمودهء على عليه السلام :\r\n« تمجها آذان السامعين » « 3 »\r\nگوشها از شنيدن آن نفرت دارند . اين گونه تبليغات جز تشديد ناراحتى مردم و عميق‌تر كردن شكاف ملّت و حكومت نتيجه‌اى ندارد .\r\nمردم كه از روش رهبر احساس اخلاص كنند و او را خدمتگزار خود و كشور خويش بدانند و بفهمند كه چگونه دربارهء بيت المال - / كه منشاء\r\n\r\n\r\n","description":"","footnote":"\r\n( 1 ) - حضرت در آن زمان هنوز در مدينه بود و به آن شهر نرفته بود .\r\n( 2 ) - نامهء شمارهء دوّم نهج البلاغه .\r\n( 3 ) - نامهء 28 نهج البلاغه . حضرت در اين نامه تبليغات معاويه را خارج شدن از حد خود دانسته و مثل مشهور عرب من مالت به الرّميه - / آنكه به طمع شكار بيراهه مىرود - / را بر او اطلاق نموده است ، يعنى چنان شكار ، دلت را برده كه توجه به مصالح خود و مرّمت امور ندارى ، اين شكار تو را از راه بيرون برده است .\r\n","page_name":" 19 ","page_number":19},
  {"content":"\r\n\r\nهمهء آبادانيهاى كشور است - / مراقبت نموده بر خود سخت مىگيرد و فرماندارانش را زير نظر مىگيرد تا مردم راحت باشند ، نه تنها ضد او كارى نمىكنند بلكه او را از جان و دل دوست دارند .\r\nو با همين روش مدّبرانه و با پيوند مذهبى و اعتقادى مردم ، مىتواند گامى بلندتر از حكومت دموكراسى و خواستهء مردم برداشته حكومت مصلحت را كه عالىترين نوع حكومت است تحقّق بخشد .\r\nدر برخورد با دشمن نيز روح صفا و صلح‌طلبى خود را نشان مىدهد .\r\nعدّه‌اى از افراد ارتش على عليه السلام در يكى از روزهاى جنگ صفيّن مردم شام را دشنام مىدادند حضرت فرمود : « دوست ندارم دشنام دهنده باشيد . اگر به جاى دشنام كارهايشان را بگوئيد بهتر است . . . و نيز به جاى دشنام بگوييد خداوندا خون ما و آنها را حفظ كن و ميانمان صلح برقرار فرما و آنها را از گمراهى نجاتشان بده . . . » « 1 » اين عبارات ، اشارتهاى كوتاهى بود كه روش حكومت اسلام را در جلب محبّت مردم و به وجود آوردن امكانات حكومت مصلحت نشان مىدهد .\r\nدقّت در متون ذخاير فرهنگ اسلامى ، مطالب مهمى از اين رشته را بدست مىدهد كه به رعايت وضع كتاب از تفصيل آن صرف نظر مىشود .\r\nچنان كه به همين جهت از ورود در اين بحث خوددارى مىكنم كه پس چرا حكومت اسلام دوام نياورد و عوامل روى كار نيامدن على عليه السلام پس از پيامبر صلى الله عليه و آله و شهادت آن حضرت و سقوط حكومت امام حسن عليه السلام\r\n\r\n\r\n","description":"","footnote":"\r\n( 1 ) - كلام 791 نهج البلاغه .\r\n","page_name":" 20 ","page_number":20},
  {"content":"\r\n\r\nچه بود و در نظام كلّى جهان اين چه برنامه‌اى است ؟ خداوند كه اين حوادث را مىداند چرا از اوّل به اينها حكومت مىدهد ؟ در قسمت ديگرى از اين سرى مباحث ، دربارهء فوايد اقلّيت ممتاز صحبت خواهيم كرد و نيز روشن مىكنيم كه چرا امامان اصيل اسلامى فقط 12 نفرند . « 1 »\r\n\r\nسياست تقيه\r\nسياست عمومى كشور هر چند بسيار مشكل است خصوصا اگر بر پايهء مصلحت استوار باشد ليكن شايد از آن مشكل‌تر سياست حفظ پيروان در محيطهاى مخالف مىباشد . افرادى كه در محيط مخالف زندگى مىكنند و زير سلطهء حكومتى مخالف به سر مىبرند و حكومت هم روى آنها حساّس مىباشد راستى روزگار به سختى مىگذرانند خصوصا اگر حكومت مخالف از وجههء ملّى نيز برخوردار باشد .\r\nپيروان ائمه عليهم السلام در چنين شرايطى زندگى مىكردند . اهل تسنّن كه اكثريت مردم را تشكيل مىدادند آنها را ، رافضى مىخواندند كه حكايت از نوعى ارتداد مىكرد ، يعنى كسى كه سنّت پيامبر اكرم صلى الله عليه و آله را ترك كرده و راهى ديگر گرفته است گويا سنّت پيامبر صلى الله عليه و آله اين بوده كه بايد با همه حكومتها ساخت و چون اينها با حكومت بنى العباّس نساخته‌اند هر گونه اتهامى به آنها رواست . شهادت آنها در محاكم پذيرفته نمىشد ، زيرا كه رافضى هستند . حكومت ، آنها را اخلالگر مىدانست و مردمى بى دين .\r\n\r\n\r\n","description":"","footnote":"\r\n( 1 ) - در نوشتهء « مقدمه‌اى بر امامت » به قلم نويسنده ، به اين مباحث نيز توّجه شده است ، چنان كه نوشتهء « حاكميت و قانون اساسى در اسلام » نيز در مباحث مربوط به حكومت ، مفيد مىباشد .\r\n","page_name":" 21 ","page_number":21},
  {"content":"\r\n\r\nامام صادق عليه السلام مىفرمود : « مردم كسانى را كه با ما مرتبطند متهّم به بى دينى مىكنند . » « 1 » حفظ اين پيروان كه در عين اين گونه اتهامات ، آنها فى الواقع حقيقت دين هستند در چنان وضعى بسيار دشوار مىباشد .\r\nو سياست تقيّه مربوط به آن دوره و ساير اوضاع و احوال مشابه آن است .\r\n\r\nتقيه . . .\r\nدربارهء تقيّه نظريات مختلفى داده شده است . مخالفين شيعه ، تقيّه را علامت نفاق دانسته و آن را دو رويى و دروغگويى تلقّى مىكنند و گاهى مىگويند :\r\n« تقيه و نفاق از بارزترين صفات و اعتقادات شيعه است . . . » . « 2 » اين گونه تعبير در كلمات افراد افراطى ضد شيعه مكرراً ديده مىشود ، و مدتها به صورت يك انتقاد عمومى نسبت به شيعه و ائمّه عليهم السلام در آمده بود علاوه بر جهله و افراطيون اهل تسنّن ، افرادى منحرف از اسلام چون كسروى نيز همانگونه تعبير مىكردند . با مختصر دقتى روشن مىشود كه\r\n\r\n\r\n","description":"","footnote":"\r\n( 1 ) - رجال بو على در حالات زراره .\r\n( 2 ) - الصراع بين الأسلام و الوثنيه تأليف عبد آله بن على قصيمى به نقل الدعوه الأسلاميّه تأليف الامام الخنيزى ص 410 . اخيراً كتابهاى زيادى كه بخصوص در سعودى منتشر شده است تقيه را نفاق به حساب آورده‌اند . از جمله آخرين كتابها در اين زمينه كتاب : « اميرالمؤمنين على ، شخصه و عصره » كه شيعه را ميخواهد از على ( ع ) جدا و اتهامات زيادى را به شيعه روا ميدارد .\r\n","page_name":" 22 ","page_number":22},
  {"content":"\r\n\r\nاين انتقاد از كمبود مطالعه و يا غرض ورزى منشاء گرفته است .\r\nكسروى كه انتقاد تند و جسورانه به روش ائمّه عليهم السلام « 1 » دارد خودش خالى از تقيه نيست و با اينكه ادّعاى پيغمبرى داشت و در مصاحبه‌اش با دكتر آرانى اقرار به اين مطلب مىكند « 2 » در بيشتر نوشته‌هايش از تصريح بلكه اشاره به اين مطلب مىگريزد .\r\nعلماء بزرگ اهل تسنّن هم معتقد به قانون « تقيه » بودند . « غزالى » در كتاب معروفش « احياء العلوم » مىگويد : « نگهدارى خون مسلمان واجب است و اگر ظالمى بخواهد مسلمان مختفى را پيدا كرده به قتل برساند براى نجات او از باب تقيّه ، دروغ واجب است » « 3 » . جنيد بغدادى به تقيه رفتار مىكرد ، و هيچ گاه دربارهء توحيد سخن نمىگفت مگر در خانهء خود ، و آن هم پس از بستن درها و پنهان كردن كليد . . . « 4 » فخر رازى در تفسير كبير خود در شرح آيهء قرآن\r\n« الا ان تتّقوا منهم تقة » « 5 »\r\nمىگويد : « از « حسن » نقل شده است كه تقيّه تا روز قيامت\r\n\r\n\r\n","description":"","footnote":"\r\n( 1 ) - كسروى در نوشته‌هايش بخصوص روى امام صادق عليه السلام حساسيت دارد و از اين نظر ناصبى محسوب مىشود . چنان كه در برخى از نوشته‌هايش اهانت به شخص پيامبر اكرم صلى الله عليه و آله مىكند و پيداست كه در اين صورت مسلمان نيست . ادعاى پيامبرى و آوردن دين جديد هم دارد و مذهبى به عنوان آئين رستگارى پيشنهاد مىكند ، پس ارتداد او ثابت و قدر مسلّم حكم مرتد ، مربوط به اين گونه اشخاص لجوج و متعصب مىباشد .\r\n( 2 ) - مجلهء بديع سال 1327 شمسى شماره‌هاى 38 به بعد .\r\n( 3 ) - باب مارخص فيه من الكذب .\r\n( 4 ) - طبقات شعرانى ، ج 1 ، ص 10 .\r\n( 5 ) - آل عمران آيهء 28 .\r\n","page_name":" 23 ","page_number":23},
  {"content":"\r\n\r\nجايز است و اين گفته بهتر از ساير گفته‌هاست ، زيرا تا حد امكان دفع ضرر از جان و اجب است » .\r\nهمفكران احمد حنبل در مسئلهء مخلوق بودن و حدوث قرآن ، پس از آنكه مورد شكنجه قرار گرفتند اقرار به حدوث آن كردند و اين تسليم شدن را به تقيّه عماّر ياسر و آيهء\r\n« الامن اكره . . . »\r\nمستند نمودند . « 1 » « سيوطى » صاحب تفسير درّالمنثور در كتاب « اشباه و نظاير » خود مىگويد : « در شرايط غير عادى و اضطرار خوردن گوشت مرده و تلفظ به كلمات كفرآميز جايز است » . « 2 » مرحوم كاشف الغطاء مىگويد : « اگر دربارهء تقيّه جاى سرزنشى باشد فقط به شيعه بر نمىگردد بلكه به كسانى متوجّه است كه آزادى را از شيعيان گرفته و آنان را مجبور كردند به تقيّه عمل كنند » . « 3 » يكى از نويسندگان لبنان مىگويد : « در سال 1960 از طرف جمهورى متحده عرب جشن بزرگى به عنوان بزرگداشت « غزالى » بر پا شده بود و من هم شركت داشتم ، يكى از اساتيد فلسفهء مصر گفت شما شيعه معتقد به « تقيه » هستيد . . . گفتم : « خدا لعنت كند آنها را كه ما را مجبور به تقيّه مىكردند . اكنون به هر يك از بلاد شيعه كه مىخواهى سفر كن اثرى از تقيه نخواهى يافت » .\r\nبر خلاف گفتهء اين نويسندهء معروف « 4 » بايد گفت تقيّه در همه دوران تاريخ بوده و همواره خواهد بود و هيچ حكومت و قدرتى بدون تقيه دوام نخواهدداشت .\r\n\r\n\r\n","description":"","footnote":"\r\n( 1 ) - طبرى ، ج 3 ، ص 1130 .\r\n( 2 ) - ص 76 .\r\n( 3 ) - اصل الشيعه و اصولها ص 193 .\r\n( 4 ) - مرحوم محمد جواد مغنيه .\r\n","page_name":" 24 ","page_number":24},
  {"content":"\r\n\r\nنه تنها تقيّه براى اقليت محدود و در شرايط مشكل جايز است بلكه تصور مىكنم ، هيچ دستگاه رهبرى مقتدرى هم خالى از تقيّه نباشد . رهبر نمىتواند همه مطالب خود را براى هر كسى بگويد و چه بسا در ميان اطرافيان خود نيز تفاوت مىگذارد و هر يك را محرم قسمتى از مطالب خود مىداند و از ديگران كتمان و گاهى انكار مىكند . و اين روش صحيح رهبرى است . همان موقع كه روحانى نمايان حكومت بنى العباس از امام صادق عليه السلام انتقاد مىكردند كه كلماتش چند پهلو است و هر چه دربارهء كلماتش بگويى مىگويد منظورم چيز ديگر بوده است « 1 » همانوقت صاحبان قدرت و نزديكان آنها ، خود منصور دوانيقى و ديگر خلفاء گرفتار تقيه بوده‌اند . و اساسا يكى از شرايط رهبرى تقيه است . علماء اهل تسنن هيچگاه نمىتوانسته‌اند همه حرفهاى خود را به حكومتها بگويند . .\r\nعلماء شيعه بىپروا و صادقانه ، حقيقت مطلب را كه قانون قرآنى تقيه\r\n\r\n\r\n","description":"","footnote":"\r\n( 1 ) - وافى باب تحريم الكذب ، عبّاسى يكى از اين روحانى نمايان بوده و با امام مخالفت مىكرده است . شايد كلمهء عباّسى كنايه از دستگاهى بودن اوست نه لقب او . در زمان امام هشتم نيز عباّسى نامى از روحانيون سنى با آن حضرت مخالفت شديد مىنمود كه يكى از علاقمندان حضرت مىخواست او را بكشد . او هم به خاطر تقربّش به حكومت مأمون ، عباّسى لقب يافت ، و حديث جالبى در اين باره در كتاب معتبر قرب الأسناد تأليف مرحوم حميرى از علماء قرن سوّم هجرى در دست مىباشد ، مربوط به ترور همان روحانى دربارى مىباشد اين مطلب را در دورهء اختناق پهلوى چون اجازهء چاپ اين كتاب را به ناشران نمىدادند ، و مرا هم به خاطر اشاره به همين مسئله گاهى زير فشار گذارده بودند نتوانستم اينجا بنويسم با اينكه در حدّ گفتن يك بحث تاريخى و يا فقهى كلى بود .\r\n","page_name":" 25 ","page_number":25},
  {"content":"\r\n\r\nاست بطور صريح مىگفته‌اند ، مرحوم صدوق تقيه را همواره واجب دانسته مىگويد اعتقاد ما دربارهء تقيّه آن است كه يكى از واجبات است ، كسى كه آن را ترك كند مانند آن است كه نماز را ترك كرده باشد . « 1 » در آيات قرآن كريم تقيه تجويز شده است : « من كفر باللّه من بعد ايمانه الا من اكره و قلبه مطمئن بالأيمان . . . فعليهم غضب من اللّه و لهم عذاب عظيم » . « 2 » : « آنان كه پس از ايمان آوردن ، به خداوند كفر ورزيدند - / مگر آنكه اكراه شود و دلش به ايمان آرام باشد - / غضب خداوند برايشان است و عذابى بزرگ دارند . »\r\nدر جهت نزول اين آيات هم رواياتى وارد شده است كه اين ماده قانون الهى را بيشتر تثبيت مىكند :\r\nعماّر ياسر با پدر و مادرش از مكه حركت كرده به سوى مدينه هجرت مىكردند در بين راه به دست كفاّر گرفتار شدند ، از آنها خواستند كه به پيامبراكرم صلى الله عليه و آله اهانت كنند تا نجات يابند . پدر و مادر عماّر حاضر نشدند و به همين جهت جان خود را در راه عشق پيامبر صلى الله عليه و آله باختند . و نام اوّلين شهيد اسلامى را به خود گرفتند ولى عماّر كه پدر و مادر خود را آغشته به خون مىديد نسبت به پيامبر صلى الله عليه و آله اهانت نموده رهائى يافت ، او اندكى پس از آزاد شدن و به راه افتادن تحت تأثير افكار سختى قرار گرفت كه چرا به آن حضرت اهانت كردم كاش كشته مىشدم و همچون پدر و مادرم در راه اسلام به مقام شهادت مىرسيدم .\r\nسخت مىگريست تا به مدينه آمد ، اصحاب پيامبر صلى الله عليه و آله هم كه خبر اين\r\n\r\n\r\n","description":"","footnote":"\r\n( 1 ) - اعتقادات صدوق ص 44 .\r\n( 2 ) - نحل آيهء 106 .\r\n","page_name":" 26 ","page_number":26},
  {"content":"\r\n\r\nواقعه را شنيده بودند عمّار را به باد انتقاد گرفتند . ليكن پيامبر اكرم صلى الله عليه و آله با جملهء معروف خود :\r\n« . . . و لكن عمّار افقه منهما »\r\nعماّر از پدر و مادرش داناتر بود - / نه تنها عماّر را دلدارى داد بلكه در اجتماع ، بزرگش داشت و روش مبازره را به افراد آموخت .\r\nاين داستان در كتابهاى تفسيرى و حديثى شيعه آمده است و كتابهاى معتبر اهل تسنن نيز نقل كرده‌اند .\r\nابو عبيده بن محمد بن عمار ياسر از پدرش نقل مىكند : كفّار عمّار را گرفتند و دست از او بر نداشتند تا كفر گفت ، پيامبر را اهانت نمود و بت را ستايش كرد ، همين كه نزد پيامبر آمد ، حضرت فرمود : « چه خبر » ؟ گفت :\r\n« خبر بد يا رسول اللّه دست از من بر نداشتند تا به شما اهانت كردم و بت را ستايش كردم . حضرت فرمود : « دلت چطور است ؟ « گفت : پر از ايمان » ، فرمود : « اگر باز هم گرفتار شدى چنان كن » « 1 » بيشتر بلكه همهء علماء اهل تسنن تقيه را قانونى مىدانند منتهى با تعبيرهاى ديگرى چون « اهميّة المقاصد و وساطة الوسائل » و « الغاية تبرّر الواسطة » و « مصالح مسترسله » بيان كرده‌اند .\r\nخداوند در قرآن ، « مؤمن » قوم فرعون را مىستايد كه ايمان خود را كتمان كرده بود ، تا قومش نفهمند : « و قال رجل مؤمن من آل فرعون يكتم ايمانه » . « 2 »\r\nو در آيهء ديگر از اينكه افراد جان خود را به هلاكت بيفكنند نهى\r\n\r\n\r\n","description":"","footnote":"\r\n( 1 ) - مستدرك تاليف حاكم ج 2 ص 375 ، علماء رجال اهل سنت اين حديث را در كمال اعتبار دانسته‌اند و باصطلاح صحيح على شرط الشيخين شمرده‌اند .\r\n( 2 ) - مؤمن ، آيهء 28 .\r\n","page_name":" 27 ","page_number":27},
  {"content":"\r\n\r\nفرموده است . « و لا تلقوا بايديكم الى التهلكة » . « 1 »\r\nاگر در راه جهاد به هلاكت رسيد در حقيت هلاك نشده و به مقامات برترى رسيده است ليكن در برخى شرايط لازمهء جهاد كردن اين نيست كه حتماً خود را به هلاكت افكند بلكه مىتوان با « تقيّه » خود را نجات دهد .\r\nنيروى يك فرد مؤمن ، نيروى همهء جامعه ايمانى هم هست و نبايد آن را بدون فايدهء مهم از دست داد . احاديثى هم كه شيعه و سنى از پيامبر اكرم صلى الله عليه و آله دربارهء آزادى عمل هنگام ضرورت نقل كرده‌اند دليل بر مسئله مىباشد . « 2 » در روايات شيعه از ائمه عليهم السلام تأكيدات زيادى دربارهء « تقيّه » وارد شده است و تعبيراتى از اين قبيل : « 10 / 9 دين در تقيه است « و تقيّه ، دين ما و دين پدران ماست » ، « كسى كه تقيه نمىكند دين ندارد ، » « آنها كه تقيّه مىكنند دو برابر اجر مىبرند » ، از طرف ائمّه عليهم السلام رسيده است . « 3 » در برخى احاديث اين جمله آمده كه\r\n« من اذاع سرنا فليس منّا »\r\n« آنكه سرّ ما را فاش كند از ما نيست » .\r\nو اينجا لازم است نظرى به مفهوم « تقيّه » و حكم آن بيفكنيم :\r\n« تقيّه » از نظر ريشه به معناى حفظ كردن « 4 » مىباشد . و منظور حفظ\r\n\r\n\r\n","description":"","footnote":"\r\n( 1 ) - بقره ، آيهء 195 .\r\n( 2 ) - همچون حديث رفع كه صحاح ششگانهء اهل تسنن و نيز در كتاب خصال مرحوم صدوق . . . ذكر شده است ، وسائل ، باب 56 ، جهاد نفس هم ذكر شده است .\r\n( 3 ) - وسائل الشيعه ، ج 11 چاپ ط تهران .\r\n( 4 ) - فيومى در مصباح المنير ( ج 2 ص 147 ) مىگويد . وقى اللّه السوء يقيه وقايه : حفظه . . . و التقيه و التقوى اسم منه ، و التاء مبدل منه واو .\r\n","page_name":" 28 ","page_number":28},
  {"content":"\r\n\r\nجان و مال و حيثيات ديگر انسانى مىباشد . « تقوى » كه به معناى ترس و پرهيز از غضب خداوند است نيز به همين معنى مربوط مىشود . شخص متقّى خود را از عذاب دوزخ و غضب خدا در امان مىدارد .\r\nو پيداست كه حفظ جان و ساير شئون - / جز در موارد لازم - / ضرورى است .\r\nو به طورى كه ملاحظه مىكنيد لغت « تقيّه » هيچ گاه به معناى كار نكردن و پرهيز از فعاليت نيامده است ، بلكه حفظ جان و ساير حيثيات خود و افراد منظور مىباشد . منظور اسلام از طرح اين قانون اين است كه به پيروان خود سفارش كند كه حتماً مراقب باشند خود را گرفتار نكنند .\r\n« تقيّه » فرار از مسئوليّت نيست ، بلكه سر پوشى بر روى فعّاليت ، براى نجات از مخالفين است . و همين است كه 10 / 9 دين را حفظ مىكند ، و گرنه روشن است كه فرار از مسئوليّت موجب حفظ دين نخواهد بود . و همين است كه روش دينى امام و پدران او بوده است ، زيرا اهل بيت پيامبر صلى الله عليه و آله پس از دوران كوتاهى همواره در فشار حكومت‌ها بوده‌اند و جز از راه « تقيّه » امكان نگهدارى تشيع و شيعه را نداشته‌اند .\r\nو در اين تعبير هم دقت كنيد كه : « آنكه سرّ ما را فاش كند از ما نيست » .\r\nفاش كردن سرّ امام ، ترك تقيه است ، تقيّه يعنى رازدارى و حفظ اسرار امام ، نه ترك ارتباط با امام .\r\nو حتماً منظور از اين سرّ امام كه موجب از ميان رفتن او و يا پيروانش مىشده است مسئلهء ولايت حقّهء آن حضرت و غصب بودن حكومت خلفاء رسمى بوده است .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n« معلّى بن خنيس » كه از اصحاب امام صادق است تقيّه نكرد و به شهادت رسيد ، و حضرت از اين مراعات نكردن او ناراحت شد كه چرا جان خود را از دست داد .\r\n« مفضل بن عمر » مىگويد روزى كه معلّى بن خنيس را به امر داود بن على عباسى به دار آويخته كشتند ، به حضور امام صادق عليه السلام مشرّف شدم ، عرضه داشتم يا بن رسول اللّه ملاحظه مىكنيد كه چه مصيبت بزرگى امروز به شيعه وارد شده است ؟ حضرت پرسيد : « كدام مصيبت را مىگويى » ؟\r\nگفتم : « قتل معلى را مىگويم » ، فرمود : « خداوند معلى را رحمت كند من انتظار اين جريان را داشتم ، زيرا او سرّ ما را فاش كرد ، فشار شخص « ناصبى » كه دشمن ما مىباشد بر ما بيش از كسى نيست كه سرّ ما را فاش مىسازد كسى كه سرّ ما را به نااهل بگويد و فاش سازد حتما گرفتار دشمن مىشود و يا از غصّه هلاك مىشود » . « 1 » برخى از علماء رجال معتقدند سرّى كه معلّى فاش كرد عقيده امام و پيروانش در مسئلهء ولايت نبوده بلكه اظهار معجزات آن حضرت و بيان عظمت روحى آن سرور براى مردم بوده است . « 2 » هشام بن حكم نيز كه از بزرگان گروه فلسفى و كلامى شاگردان امام بود ، به همين جهت تحت تعقيب قرار گرفت و فرار نمود . و بالأخره در خانهء ابن اشرف در كوفه از دنيا رفت . و او هم از ترس مأمورين هارون الرشيد جنازه‌اش را كنار كوچه نهاد و البته هارون از خبر مرگ او خرسند گشت .\r\n\r\n\r\n","description":"","footnote":"\r\n( 1 ) - رجال بو على ص 305 .\r\n( 2 ) - همان مدرك ، ص 306 .\r\n","page_name":" 30 ","page_number":30},
  {"content":"\r\n\r\nبعضى معتقدند يكى از جهات حبس و قتل حضرت موسى بن جعفر عليه السلام تقيّه نكردن هشام بن حكم بود .\r\nبه فرمان هارون الرشيد يحيى بن خالد برمكى جلسه‌اى تشكيل داده هشام را با گروهى از علماء كلام جمع كرد و هارون نيز مخفيانه در پشت پرده‌اى مطالب را مىشنيد ، و گويا هدف از جلسه تحقيق روش هشام و ساير اصحاب امام بوده است . اواخر بحث بود كه يحيى بن خالد به سليمان بن جرير يكى از روحانيان دست نشانده خودش گفت : « از هشام مطلبى دربارهء مطلب معهود بپرس » سليمان گفت : « هشام بگو ببينم آيااطاعت على بن ابيطالب كه امامش مىدانى واجب است » ؟ گفت : « آرى » . پرسيد اگر امام پس از او امر كند كه دست به اسلحه برده همراهش جنگ كنى خواهى كرد ؟ هشام گفت او چنين امرى نمىكند . گفت : « وقتى اطاعتش واجب است و تو فرمانش مىبرى چرا امر نمىكند » ؟ هشام گفت : « از اين بگذر مطلب روشن شد . . . »\r\nسليمان گفت : « بالأخره من تسليم نمىشوم چرا امر نمىكند » ؟ هشام گفت : « چقدر پافشارى مىكنى ؟ بيش از اين مىخواهى كه بگويم اگر فرمانم بدهد انجام خواهم داد » . اينجا هارون ناراحت شد و گفت : « ديگر بالاخره تصريح كرد . . . »\r\nسپس هارون به يحيى فرمان داد اين شخص « 1 » و اصحابش را زير نظر بگير و تحت فشار قرار بده و فرمان داد موسى بن جعفر عليه السلام را حبس كردند و اين جريان يكى از علل حبس آن حضرت بود . . . اين جريان به\r\n\r\n\r\n","description":"","footnote":"\r\n( 1 ) - منظور موسى بن جعفر عليه السلام مىباشد .\r\n","page_name":" 31 ","page_number":31},
  {"content":"\r\n\r\nگوش محمّد بن سليمان نوفلى و ابن ميثم كه هر دو در زندان هارون بودند رسيد ، نوفلى به ابن ميثم گفت : « هشام نتوانست از جواب فرار كند و تصريح نكند » ؟ ابن ميثم گفت : « آخر راه فرار نداشت ، خودش گفته بود كه اطاعت امام واجب است » . نوفلى گفت : « مىتوانست بگويد شرط امامت اين است كه كسى را دعوت به قيام نكند تا زمان امام دوازدهم » ابن ميثم گفت : « اينكه حرف خرافه‌اى است « كجا اين يكى از شرايط امامت بوده است كه پيش از امام دوازدهم نبايد خروج كند ؟ »\r\nعبدالرحمن بن حجاج از طرف حضرت موسى بن جعفر عليه السلام به نزد هشام بن حكم آمده پيام آن سرور را آورده كه ديگر بحث نكن . هشام از اين پيام تعجب كرد . « 1 » عبدالرحمن گفت : « امام اين طور امر كرده است » هشام در حدود يك ماه سخنى نگفت ، و با مخالفين بحث نكرد ، ولى دوباره شروع به مباحثه نمود . عبدالرحمن دوباره نزد او آمده گفت :\r\n« سبحان اللّه . هشام مگر از مباحثه ممنوع نشدى ؟ » هشام گفت : « مثل من كسى از بحث ممنوع نمىشود » مدتها گذشت و هشام روش خود را داشت ، در سال بعد كه عبدالرحمن باز او را ملاقات كرد ، به او گفت :\r\n« هشام امام فرمود : آيا خوشحال مىشوى كه در خون مسلمانى شريك باشى ؟ » هشام گفت « مسلما نه » گفت : امام مىفرمايد چگونه در خون من شريك مىشوى ؟ اگر سكوت كنى بسلامت هستيم و گرنه قتل واقع مىشود » . ولى هشام به اين پيامهاى با واسطه اقناع نمىشد تا جريان حبس\r\n\r\n\r\n","description":"","footnote":"\r\n( 1 ) - چون همواره مورد تشويق امام صادق عليه السلام قرار مىگرفت و بحث‌هاى او را مىستودند .\r\n","page_name":" 32 ","page_number":32},
  {"content":"\r\n\r\nموسى بن جعفر عليه السلام پيش آمد . « 1 » به هر حال از داستان معلى بن خنيس و هشام بن حكم و برخى صحابهء بزرگ ديگرى هم كه در اثر رعايت نكردن « تقيه » موجب گرفتارى خود و حساسيت بيشتر خلافت ، نسبت به امام عليه السلام مىشدند ، و در نتيجه كارهاى اهمّ ناتمام مىماند .\r\nاين نكته كاملًا مشهود است كه منظور از « تقيه » تحصيل يك پوشش امنيتى مىباشد كه ياوران امام گرفتار نشوند ، نه اينكه جزو گروه مخالف شوند و يا اعتزال انتخاب كنند و در گوشهء اجتماع ، خاصيت ناظر داشته باشند .\r\nتعبير پوشش امنيتى را از امام صادق عليه السلام ياد گرفته‌ام كه مىفرمايد\r\n« التقيه ترس المؤمن و التقيه حرز المؤمن » . « 2 »\r\nدر روايات ما از روش على بن يقطين و محمد بن اسماعيل بزيع بسيار تمجيد شده است كه در باطن با امام عليه السلام بودند و در ظاهر سعى مىكردند با روش خود ، اطمينان خليفه را جلب كنند و بتوانند به نفع شيعه خدمات\r\n\r\n\r\n","description":"","footnote":"\r\n( 1 ) - رجال ابو على 323 به نقل از رجال كشى . البته احاديث بسيارى در فضيلت هشام وارد شده است . ليكن منافات ندارد كه روى رعايت نكردن شرايط زمان ، و تمايل به همان روشى كه در زمان امام صادق عليه السلام داشت موجب گرفتارى خود و سوءظن حكومت به امام عليه السلام شده باشد . با اين وصف من اين مطلب را به صورت احتمال ذكر مىكنم ، و چون از متن حادثه دوريم از قضاوت قطعى معذوريم .\r\n( 2 ) - تقيه سپر مؤمن و پوشش حفاظتى اوست 24 / 6 امر به معروف وسائل ج 11 حديث معتبر .\r\n","page_name":" 33 ","page_number":33},
  {"content":"\r\n\r\nمهمى انجام دهند ، و اين است « تقيّه » .\r\nو اين معنى در شرايط ضرورى و حساس از نظر عقل و شرع هيچ گونه اشكالى ندارد . اگر تقيه نكنند يا بايد تسليم استعمار شوند و دست از هدف بردارند ، و يا بايد كشته شوند و از اين نظر كه نيرويى از كف رفته موجب تضعيف جبههء حق گردند .\r\nبا اين همه ضرر انتقاد دشمن از قانون « تقيه » به اندازهء ضرر تصور جاهلانهء دوست ، از مفهوم « تقيه » نيست كه خيال كرده‌اند « تقيه » يعنى كار نكردن ! نه ، تقيه يعنى تظاهر به موافقت با دشمن ، و علنى كار خلاف آنها نكردن ، و بلكه در شرايط حساس و اضطرارى ، تظاهر به همكارى با دشمن ، و تحصيل پوشش امنيتى به خاطر ادامهء كار خود .\r\nالبته همين تظاهر به همكارى با تظاهر به اعتزال و كار نكردن علنى بر خلاف آنها نيز در برخى موارد منع شده است .\r\n1 - / در مواردى كه دين در خطر قرار گرفته و تنها با فعاليتهاى باطنى از خطر نمىرهد و احتياج به تظاهرات و اعلان رسمى دارد تا حقيقت روشن شود در چنين موارد بايد اجتماع با تظاهرات پر شور خود خطر مهم را از اساس ديانت دفع نمايد .\r\nامام صادق عليه السلام مىفرمايد : « مؤمنى كه اظهار ايمان مىكند اگر چيزى بر خلاف ايمانش از خود بروز دهد و بدينجهت ايمانش را نقض نمايد از ايمان بيرون رفته و آن را به هم زده است ، مگر اينكه ادعا كند كه اين از « تقيه » بوده است ، با اين وصف بايد دقت كرد اگر مورد تقيه نبوده است از او پذيرفته نمىشود ، زيرا تقيه مواردى دارد كه اگر كسى آن را از جاى خود تغيير دهد از او پذيرفته نمىشود . شرح تقيه اين است كه اگر گروهى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nفاسد باشند كه ظاهر حكم و عملشان بر خلاف حكم و عمل حق باشد ، هر كارى كه مؤمن در ميان اينها از روى تقيه انجام دهد جايز است ولى به شرط اينكه موجب فساد دين نشود » . « 1 » درست بن ابى منصور مىگويد : « نزد موسى بن جعفر عليه السلام بودم كميت بن زيد شاعر نيز آنجا بود حضرت فرمود : كميت ! تو هستى كه اين شعر را گفته‌اى ؟\r\n« فالان صرت الى امّية و الأمور الى مصائر » » . « 2 »\r\nكميت گفت : « به خدا قسم آن را از روى « تقيه » گفتم و از ايمانم برنگشته‌ام و من دوست شما و دشمن دشمن شما هستم » .\r\nفرمود : « اگر در « تقيه » گفته‌اى تقيه در نوشيدن شراب جايز است . » « 3 » به نظر مىرسد كه منظور امام تصحيح كار كميت نبوده است .\r\nامام در پاسخ كميت مىگويد : « تقيه در نوشيدن شراب جايز است . و براى ما اين مسلّم است كه تقويت حكومت بنى اميّه به مراتب بدتر از نوشيدن شراب بوده و گناهش بزرگتر از آن است و لازمهء تجويز شراب در مقام تقيه ، اين نيست كه تقويت حكومت بنى اميّه نيز جايز باشد .\r\nنوشيدن شراب هر چند گناه بزرگى است ليكن يك گناه فرعى است .\r\nتقويت حكومت بنى اميه يك گناه اصلى است كه به طرد امام عليه السلام از صحنهء\r\n\r\n\r\n","description":"","footnote":"\r\n( 1 ) - 25 / 6 امر و نهى وسائل الشيعه ج 11 . در سند اين حديث گر چه هارون بن مسلم و مسعده بن صدقه هستند ليكن اولى را مرحوم كشّى و مرحوم علّامه توثيق كرده‌اند و دومى را كسى ضعيف ندانسته و فقهاء شيعه به احاديث او عمل كرده‌اند رجال ابو على ص 300 .\r\n( 2 ) - اينك اى خلافت به سوى خاندان « اميّه » آمدى و امور بايد به محل خود برسند .\r\n( 3 ) - 25 / 7 امر و نهى وسائل .\r\n","page_name":" 35 ","page_number":35},
  {"content":"\r\n\r\nاجتماع و ستم حكومت خليفه بر آن سرور كمك مىكند .\r\nخصوصا اشعار شعراء بزرگى همچون كميت كه همچون تصنيفهاى روز در دست همهء افراد حتّى بچه‌هاى كوچه و خيابان مىافتاد و بالنتيجه ترويج مهمّى از بنى اميه مىشد .\r\nو بنابراين حتماً منظور امام اين است كه تقيه در گناهى كه مربوط به اساس ديانت است تجويز نمىشود .\r\nو على عليه السلام هم در مقام ابراز نگرانى از اجتماع زمان خويش كه در راه حق سستى مىكردند پس از اينكه مردم را به چهار دسته تقسيم مىكند دربارهء يك عده از مردم اين طور مىفرمايد\r\n« قد اخملتهم التقيه و شملتهم الذله » . « 1 »\r\nنهج البلاغه خطبهء 32 : « تقيه آنها را گوشه‌گير و عزلت‌خواه ساخته و ذلّت و خوارى احاطه شان نموده » در اينجا تقيّه را منشاء خوارى دانسته با اينكه در روايات ديگر وسيلهء حفظ دين شمرده شده است . حتماً اين همان تقيّهء مضرّ به اساس ديانت مىباشد .\r\nو البته صرفنظر از اين جملات ، قانون لا يتغيّر « اهم و مهم » نيز اين مطلب را ثابت مىكند . هدف از تقيه حفظ اساس دين و خون پيروان مكتب مىباشد . و اگر از خود تقيه صدمه‌اى به دين برسد جايز نخواهد بود .\r\nامام صادق عليه السلام مىفرمايد : « بر دين خود بترسيد و در حفاظ تقيه قرارش دهيد ، آنكه تقيه ندارد ايمان ندارد ، شما در ميان مردم همچون زنبور عسل در ميان پرندگان هستيد . اگر پرندگان بدانند در باطن زنبور\r\n\r\n\r\n","description":"","footnote":"\r\n( 1 ) - نهج البلاغه ، خطبهء 32 .\r\n","page_name":" 36 ","page_number":36},
  {"content":"\r\n\r\nعسل چيست ، ديگر حتّى يك زنبور عسل نخواهد ماند . و همه طعمه پرندگان خواهند شد ، اگر مردم بدانند آنچه را كه شما در باطن خود داريد و ما را دوست مىداريد ، با زبان خود ، شما را خواهند خورد ، و در ظاهر و باطن بر خلاف شما نقشه‌كشى مىكنند . رحمت خداوند بر كسى از شما كه بر ولايت ما ثابت باشد » . « 1 » امام باقر عليه السلام مىفرمايد : « هدف از وضع قانون « تقيه » حفظ خون بوده است اگر تقيه ، خود به خون برسد نبايد تقيه كرد » « 2 » حفظ خون پيروان دين براى حفظ نيروهاى حافظ مكتب مىباشد . اگر تقيّه باعث از بين رفتن مكتب شود جايز نخواهد بود .\r\nو بنابراين اگر كسى را مجبور كنند كتابى بر ردّ قرآن يا برخى قوانين آن يا بر ضد اسلام و يا امامت بنويسد ، نبايد اين كار را بكند هر چند برايش خطر جانى داشته باشد زيرا جان او در برابر اسلام ارزشى ندارد .\r\nمگر آنكه نوشتهء او هيچ گونه اثرى در سطح اجتماع نداشته باشد ، و البته اين بندرت اتفاق مىافتاد كه نوشته‌اى هيچ اثر نگذارد .\r\nو شايد اين حديث كه از على عليه السلام نقل شده است : « به زودى شما را به سبّ و دشنام من مىخوانند شما هم براى نجات خود دشنام دهيد ولى شما را به تبرىّ و بيزارى از من مىخوانند زير بار نرويد و خود را آماده كشته شدن كنيد من بر فطرت اسلام هستم . » « 3 » اشاره به همين مطلب باشد يعنى در شرايطى كه بيزارى جستن از على عليه السلام موجب بطلان\r\n\r\n\r\n","description":"","footnote":"\r\n( 1 ) - 24 / 7 امر و نهى وسائل الشيعه .\r\n( 2 ) - 31 / 1 - / بسند صحيح .\r\n( 3 ) - 29 / 8 امر و نهى وسائل .\r\n","page_name":" 37 ","page_number":37},
  {"content":"\r\n\r\nمذهب شيعه در اجتماع باشد مانند اينكه عالم مذهبى موجّه و معتبرى را مجبور كنند كه على عليه السلام را مخالف اسلام معرفى كند و سخن او در سطح اجتماع مؤثّر باشد و نتواند مردم را روشن كند كه زور بود و من نمىتوانستم حقيقت را بگويم .\r\nو شايد داستان . « ميثم تماّر » از اصحاب خاص على عليه السلام در چنين شرايطى بوده است .\r\nو به نظرم حديثى كه مرحوم كلينى از امام صادق عليه السلام نقل مىكند چرا ميثم تقيه نكرد ؟ به خدا قسم او مىدانست اين آيه را كه دربارهء « عماّر » نازل شده\r\n« الا من اكره و قلبه مطمئن بالأيمان » « 1 »\r\nاشاره به همين مطلب دارد . يعنى برايش جايز نبود تقيه كند . نه اينكه امام بخواهد اعتراض كند كه چرا ميثم با اينكه آيهء قرآن را مىدانست تقيّه نكرد .\r\nو شايد تقيهء ميثم و امثال او هيچ فايده‌اى نداشت و در نظر حكومت بنى اميه تبرئه نمىشدند . وضع آنها از نظر سطح كلّى ايدئولوژيكى طورى روشن و واضح بود كه به فرض هم تقيه مىكردند فايده نداشت و حكومت آنها را به قتل مىرساند ، چون مىدانست كه بى خود مىگويند و براى اغفال حكومت است .\r\nو به هر حال اين مسئله يكى از مواردى است كه حكم شرعى مردم معمولى با علماء بزرگ اسلام فرق مىكند .\r\nچه بسا مواردى كه تقيه براى افراد معمولى جايز باشد و براى بزرگان مذهب كه كلماتشان نفوذ دارد و موجب سستى دين مىگردد حرام است .\r\n\r\n\r\n","description":"","footnote":"\r\n( 1 ) - شرح اين آيه بيش از اين گذشت .\r\n","page_name":" 38 ","page_number":38},
  {"content":"\r\n\r\nبه مقتضاى احاديثى كه گذشت مىتوان گفت در برخى شرايط براى عالم مذهبى حتّى تظاهر به همكارى با دشمن نيز حرام است . نظرم مىآيد ناصر خسرو علوى در سياحتنامهء خود داستانى نقل مىكند كه در سياحت خود گرفتار تقيه شد و بر خلاف اسلام سخن گفت و بعدا كار خود را با تقيه توجيه مىكرد . امّا بايد ديد آيا اين كار از يك نفر اديب كه نفوذ كلمه دارد جايز است ؟ !\r\nضمناً بايد به اين نكته توجه داشت كه تقيه در فتوى كه نوعا ائمّه عليهم السلام به آن مبتلا بودند و گاهى نمىتوانستند حقيقت احكام اسلام را بگويند و طبق نظر فقهاء عامه سخن مىگفتند با مطلب ما فرق دارد . آنجا تقيه در احكام فرعى اسلام بوده است نه در مسايل اساسى اسلام .\r\nدر مسئلهء « امامت » كه با خلفاء نزاع داشتند هيچ گاه نمىگفتند ما امام نيستيم و يا كار ما در اسلام فقط تبليغ است نه امامت ، بلكه مىگفتند ما د راين زمان‌ها قيام نمىكنيم ، وقت ما نرسيده است .\r\n2 - / مواردى كه خون مسلمانى در معرض خطر قرار گرفته است « تقيه » ممنوع شده است . جمله‌اى كه بهانه به دست دشمن دهد و جان مسلمانى بدين جهت در معرض خطر قرار گيرد حرام است .\r\nچنان كه اگر جان مسلمانى در معرض خطر باشد بايد براى نجات او اقدام كرد . هر چند اين اقدام خطرى در بر داشته باشد . تنها تصور مجوز سكوت در مورد دوّم ، و سخن گفتن در مورد اول ، قانون « تقيه » است ، ليكن تقيّه در اين گونه موارد لغو و غير قانونى اعلام شده است و مجوز نمىباشد .\r\nامام باقر عليه السلام مىفرمايد : « تقيه براى اين وضع شده كه خون حفظ شود ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nوقتى به خون رسيد جاى تقيّه نيست » . « 1 » امام صادق عليه السلام مىفرمايد : « تقيه وضع شد تا خون‌ها حفظ شود اگر تقيه به خون رسيد نبايد تقيّه كرد . به خدا قسم اگر شما را بخوانند كه از ما يارى كنيد مىگوئيد يارى نمىكنيم زيرا در تقيّه هستيم و تقيّه حتّى از پدران و مادرانتان نزد شما محبوبتر خواهد بود . ولى اگر قيام كننده ما قيام كند از شما در اين باره چيزى نمىپرسد و حدّ خداوند را در بسيارى از شما كه منافق و دو رو هستيد جارى خواهد كرد » . « 2 » 3 - / مواردى كه تقيه اثرى ندارد و حتى ممكن است اثر معكوس داشته باشد جاى تقيه نيست . فى المثل در آن زمان كه سلام و تحيت اسلامى را مردم به طور كامل رعايت مىكردند و در راه به هر كه مىرسيدند سلام مىكردند ، بى اعتنايى به مسلمانى كه مورد سوء ظنّ حكومت واقع مىشد و ترك سلام كار صحيحى نبود .\r\nزيرا از اجراى برنامهء معمولى سلام و تحيت ضررى به او نمىرسد ، مأمورين حكومت نمىتوانستند بگويند حتماً توهم با او شريك جرم هستى كه با او آشنايى دارى ! ، زيرا سلام و تحيات دليل آشنايى خاص نمىشد . هر مسلمانى به مسلمان ديگر اداى تحيت مىنمود و پيامبر فرموده بود سلام يكى از نام‌هاى خداوند است ميان خود افشاء نماييد\r\n« افراد هم گروهمان ( اصحاب ) در مسجد كوفه بودند من وارد شدم و چون در تقيهء شديدى بودم به آنها سلام نكردم . بعدا كه نزد امام صادق عليه السلام\r\n\r\n\r\n","description":"","footnote":"\r\n( 1 ) - 31 / 1 - / امر و نهى وسائل ج 11 .\r\n( 2 ) - 31 / 2 - / امر و نهى وسائل ج 11 .\r\n","page_name":" 40 ","page_number":40},
  {"content":"\r\n\r\nرسيدم امام اعتراض نموده فرمود : از چه زمانى اين طور با برادرانت بى ميل و پر جفا شده‌اى ، به آنها مىگذرى و سلام نمىكنى ؟ گفتم : در تقيه بودم ، فرمود در حال تقيه ترك سلام لازم نيست ، تقيه در مورد حفظ اسرار لازم است » . « 1 » در اين مورد سوّم نمىخواهم بگويم تقيه حرام است زيرا خود سلام هم واجب نيست منظور اينكه تقيّه قانونيت ندارد . و اثرى نداشته تغيير حكم نمىدهد .\r\nدر غير اين سه مورد ، تقيه در موارد ديگر جايز و گاهى واجب است .\r\nمواردى كه در اثر حقيقت گويى جان خود شخص و يا مسلمان ديگر به خطر مىافتد « تقيّه » واجب است .\r\nالبته اگر تقيّه نكرد و جان خود را - و نه ديگرى را - بر سر حقيقت گويى باخت ، روى همان خلوص خود پاداش خوبى خواهد داشت ، ولى اگر تقيّه كند و جان خود را براى خدمات بزرگترى حفظ كند دو چندان اجر مىبرد .\r\n« به امام باقر عليه السلام گفتم دو نفر از شيعيان كوفه گرفتار شدند به آنها گفتند از على بن ابيطالب عليه السلام بيزارى بجوييد تا آزاد شويد يكى از آن دو تبرّى جسته آزاد شد ولى ديگرى حاضر نشد و كشته شد ، حضرت فرمود : آنكه تبرى جست مرد دانشمند و با فهم در قواعد دينى خود بود و آن ديگرى هم به سوى بهشت عجله نمود » . « 2 »\r\n\r\n\r\n","description":"","footnote":"\r\n( 1 ) - وسايل 1 / 47 حجّ ابواب عشره به نقل اسحاق بن عماّر .\r\n( 2 ) - 29 / 4 امر و نهى وسائل ج 11 .\r\n","page_name":" 41 ","page_number":41},
  {"content":"\r\n\r\nتقيهء او جايز بوده چون ضررى بر امام يا اساس اسلام و شيعه نبود زيرا با تبرّى او از على عليه السلام كه آنگاه در حيات نبود جان امام را به خطر نمىافكند ليكن حاضر نشد اهانتى به مقام ولايت كرده باشد .\r\nاين حديث از نظر سند چندان اعتبارى ندارد زيرا « زكرياى مؤمن » و « عبدالله اسد » و « عبدالله عطاء » در سلسلهء ناقلين آن قرار دارند كه وثاقتشان براى ما معلوم نشده است . ليكن با روح ساير روايات موافق مىباشد .\r\nرواياتى كه دربارهء معلى بن خنيس و هشام بن حكم وارد شده است و آنها را و اصل به بهشت معرفى مىكند نيز اين مطلب را تأييد مىكند چنان كه روايات مربوط به ميثم تماّر و سعيد بن جبير نيز شايد همين طور باشد .\r\nو بهرحال آنكه تقيه نكند بخاطر آن جانفشانى و اخلاص به بهشت ميرود ولى آنكه در آن شرايط تقيه كند دو چندان اجر مىبرد كه هم خود را براى خدمات آينده حفظ كرده و هم امام ( ع ) را در تنگنا قرار نداده است .\r\nامام صادق عليه السلام فرمود : « مثل ابوطالب پدر حضرت امير عليه السلام مثل اصحاب كهف است كه ايمان خود را نهان كرده و تظاهر به شرك نمودند و خداوند هم دو چندان اجرشان داد » . « 1 » امام صادق عليه السلام دربارهء آيه قرآن .\r\nاولئك يؤتون اجرهم مرتين « 2 »\r\nفرمود : « يعنى به صبرى كه بر تقيه نمودند دو برابر اجر مىبرند . » « 3 » و اگر جان شخص ديگرى به خطر افتد تقيّه واجب و ترك آن حرام\r\n\r\n\r\n","description":"","footnote":"\r\n( 1 ) - 29 / 1 امر و نهى وسايل ج 11 .\r\n( 2 ) - اينها اجرشان را دو مرتبه داده مىشوند قصص آيهء 54 .\r\n( 3 ) - 26 / 1 امر و نهى وسايل ج 11 .\r\n","page_name":" 42 ","page_number":42},
  {"content":"\r\n\r\nمىباشد ، البته اگر احتمال اين خطر را نمىداده است معذور مىباشد .\r\nامام صادق عليه السلام فرمود : « در قيامت شخصى كه هرگز خونى نريخته و قتل نكرده مىآورند و مقدارى خون به اندازهء خون حجامت نزد او مىگذارند و مىگويند اين سهم تو از خون فلان شخص مىگويد : خداوندا تو مىدانى كه من هرگز خونى نريخته‌ام ! خدا مىفرمايد : آرى ، ليكن تو فلان مطلب را از او شنيدى و نقل كردى و ديگران هم از تو نقل كردند تا به گوش فلان ستمگر رسيد و او را كشت و اين سهم تو از خون اوست ! « 1 » امام صادق عليه السلام دربارهء اين آيه قرآن\r\n« و يقتلون الأنبياء به غير حق » « 2 »\r\nفرمود : « به خدا قسم پيامبران را با شمشير نكشتند . بلكه اسرارشان را فاش كردند و آنها كشته شدند » . « 3 » امام كاظم عليه السلام فرمود : « وقتى در اين دست تو چيزى است اگر مىتوانى كارى كن كه آن دست ديگرت نفهمد »\r\nشخصى نزد حضرت بود و سخن از پخش مطالب سرى بود حضرت فرمود : « زبانت را حفظ كن تا عزيز باشى . » « 4 » گاهى امام عليه السلام براى حفظ جان برخى پيروان خود ناچار مىشد آنها را طرد كند و در ميان مردم شايع كند كه او از ما نيست تا حساسيت مأمورين حكومت دربارهء او تخفيف يابد و يا سوء ظنّ آنها اساساً بر طرف شود و در حقيقت او از نزديكترين اصحاب حضرت بود .\r\n\r\n\r\n","description":"","footnote":"\r\n( 1 ) - 34 / 14 - / امر و نهى وسايل به سند صحيح .\r\n( 2 ) - پيامبران را به ناحق مىكشند - / آل عمران آيهء 112 .\r\n( 3 ) - 34 / 7 - / امر و نهى - وسايل به سند معتبر .\r\n( 4 ) - 34 / 5 - / امر و نهى وسايل به سند معتبر .\r\n","page_name":" 43 ","page_number":43},
  {"content":"\r\n\r\nدر ميان مردم شايع شد كه امام صادق عليه السلام « زراره » را از خود طرد مىكند خيلى تعجب‌آور بود .\r\nهمين امام صادق عليه السلام فرموده بود : « اينها چه زنده و چه مرده همواره از ما هستند و نزد من از همه محبوب‌ترند . بريد بن معاويه و زراره و محمد بن مسلم و ابو جعفر احول » . و فرموده بود : « كسى همچون اينان ، احاديث پدرم و نام ما را زنده نكرده است : زراره و ابو بصير و محمّد بن مسلم و بريد بن معاويّه و اگر اينها نبودند كسى نمىتوانست مسايل دين را استخراج كند . اينها حافظان دين و امينهاى پدرم بر حلال و حرام خدا هستند و اينها در دنيا و آخرت در ولايت و توجّه به ما بر همه سبقت دارند » . « 1 » سياست حضرت به حدّى خوب اجراء مىشد كه خود زراره هم شك كرد و با خود مىگفت : « نمىدانم چرا امام ازمن دلگير شده است ؟ . »\r\nعبيداللّه فرزندش به مدينه آمد و به حضور امام مشرف شد و دلتنگى پدر را ابلاغ نمود .\r\nحضرت فرمود : « عبيداللّه سلام مرا به پدرت برسان و بگو من بدين وسيله از تو دفاع مىكنم ! مردم و حكومت ، به سرعت دنبال نزديكان ما مىگردند تا آزارشان دهند و آنها را بر اين نزديكى به ما سرزنش و توبيخ نمايند . . . خداوند در داستان موسى و خضر مىفرمايد :\r\n« اما السفينه فكانت لمساكين يعملون فى البحر فأردت أن اعيبها و كان ورائهم ملك يأخذ كلّ\r\n\r\n\r\n","description":"","footnote":"\r\n( 1 ) - كتابهاى رجال بو على ، جامع الرواة ، رجال ممقانى .\r\n","page_name":" 44 ","page_number":44},
  {"content":"\r\n\r\nسفينه غصبا » « 1 » : كشتى مال عده‌اى بيچاره بود كه در دريا كار مىكردند و به دنبالشان حاكمى بود كه هر كشتى - / خوبى - / را به غصب براىخود مىگرفت خواستم اين كشتى را عيبناك كنم تا او نپسندد و براى خود نگيرد » . اين مثل را خوب بفهم تو به خدا قسم از همهء مردم پيش من محبوب‌تر هستى ، تو بهترين كشتى درياى عميق و مواّج علوم ما هستى ، و به دنبال تو حاكمى ستمگر است كه انتظار عبور هر كشتى را مىكشد تا آن را بگيرد . . . « 2 » حمزه به حضور امام صادق عليه السلام عرضه داشت : « به ما خبر رسيده كه شما از عمويم زراره تبرّى جسته‌اى و او را طرد فرموده‌اى » ؟ حضرت فرمود : « من زراره را دوست دارم ليكن دشمنان مىآيند و از او سخنانى نقل مىكنند و اگر من سكوت كنم آنها سخنان او را مسلم مىشمارند و ما را به آنها ملزم مىكنند و موجب گرفتارى من و او و همه مىشود . در ظاهر مىگويم هر كه اين مطلب را گفته من از او بيزارم » . « 3 » زراره نه تنها فقيه بود و از اين نظر مورد احترام شيعه بود بلكه در گروه كلام و فلسفى شاگردان امام ممتاز بود و حتّى ارباب كلام و مناظرهء شيعه نوعا شاگردان او بودند ليكن نوعا به عبادت و علم فقه اشتغال داشت و خودش به مناظره با دشمن نمىپرداخت . « 4 »\r\n\r\n\r\n","description":"","footnote":"\r\n( 1 ) - كهف آيه 79\r\n( 2 ) - رجال بو على ص 136\r\n( 3 ) رجال بوعلى ص 163\r\n( 4 ) - همان مدرك به نقل از رسالهء « ابوغالب »\r\n","page_name":" 45 ","page_number":45},
  {"content":"\r\n\r\n\r\nتقيهء مداراتى\r\nيك نوع « تقيه » هم در روايات ما قانونى و حتّى به انجام آن اصرار شده است كه در كتاب‌هاى فقهى نام « تقيهء مداراتى » به خود گرفته است .\r\nمنظور اين است كه افراد شيعه بايد با اهل تسنّن روابط حسنه داشته باشند .\r\nامام صادق عليه السلام مىفرمايد : « رحمت خداوند بر كسى كه محبّت مردم را به سوى خود جلب كند ، آنچه را كه قبول دارند بر ايشان حديث كند و آنچه را قبول ندارند نگويد » . « 1 » منظور از مردم ( ناس ) در حديث ، اهل تسنّن هستند كه عامّهء مسلمانان را تشكيل مىدادند و در احاديث به همين جهت عموميتشان « ناس » به آنها گفته مىشود .\r\nو نيز مىفرمايد : « مواظب باشيد كارى نكنيد كه موجب سرزنش ما شود كار زشت فرزند بد موجب سرزنش پدر مىشود زينت ما باشيد و موجب سرزنش و ملامت ما نشويد . در جماعت‌هايشان نماز بخوانيد .\r\nبيمارانشان را عيادت كنيد و از جنازه‌هايشان تشييع كنيد مواظب باشيد در كارهاى خوب ، آنها بر شما سبقت نگيرند به خدا قسم هيچ عبادتى همچون\r\n\r\n\r\n","description":"","footnote":"\r\n( 1 ) - 26 / 2 و 4 - / امر و نهى وسايل .\r\n","page_name":" 46 ","page_number":46},
  {"content":"\r\n\r\nعبادت « تقيه » محبوب خدا نيست . « 1 » و نيز مىفرمايد : « تقيّه را رعايت كنيد ، تقيّه روش ابراهيم خليل مىباشد پيامبر صلى الله عليه و آله فرموده است : خدا مرا فرمان داده با مردم مدارا كنم . . . خداوند پيامبرش را به تقيّه فرمان داده است ، آنجا كه مىفرمايد : « ادفع بالتّى هى احسن السيئّة فاذا الذى بينك و بينه عداوة كانّه ولىّ حميم » « 2 » : از راه بهتر ، بدى را دور كن كه آنگاه آنكه ميان تو و او دشمنى است همچون دوستى گرم خواهد بود . . . آنكه تقيه را در دين خدا به كار برد به مقام بلند قرآن چنگ زده است . » « 3 » در روايات اهل بيت عليه السلام اصرار شده كه در نماز جماعت اهل تسنن شركت كنيد . « 4 » و با آنها ارتباط داشته باشيد و به همين جهت بوده است\r\n\r\n\r\n","description":"","footnote":"\r\n( 1 ) - 26 / 4 و 2 - / امر و نهى وسايل .\r\n( 2 ) - فصلت 34 .\r\n( 3 ) - 24 / 16 - / امر و نهى وسايل .\r\n( 4 ) - مقتضاى قواعد فقهى و روايات خاصه در اين مورد صحّت نماز و حج و ساير اعمال در مورد تقيه مىباشد . البته جاى بحث است كه در تقيه ، اصطلاح مداراتى كه اصلا خوف و اكراه نيست براستى يك نوع خاص تقيه در برابر ساير اقسام تقيه است ؟ يا اينكه مدارات در آن زمان از باب خوف بر ساير مؤمنين و بر شخص امام ( ع ) ، لازم بوده است ؟ و اين گونه تقيه از قسم خوفيّه مىباشد ؟ نظر ما اينك بر اين معناى دوم است . و بنابراين اگر شيعه خود يك حكومت مستقل و قدرتمندى دارد و خوفى در كار نباشد تقيه ندارد . مطلب ديگر اينكه تقيه به معناى مخفى كارى است ، اگر آنها افكار و عقايد و نظرات فقهى ما را مىدانند جاى تقيه نيست ، و عمل طبق نظر آنها يك نوع نفاق در نظر آنهاست و اثرى هم ندارد . مگر اينكه آنها افراد را نشناسند كه از كجا و چگونه هستند و يا به همين اندازه كه تظاهر بر خلاف آنها نشود راضى باشند و اذيت نكنند .\r\n","page_name":" 47 ","page_number":47},
  {"content":"\r\n\r\nكه علماء شيعه در مباحث علمى نيز با آنها تماس داشته‌اند ، آنها را تدريس مىكرده‌اند و نزدشان درس مىخوانده‌اند كه پيش از اين اشاره‌اى به اين قسمت نموديم . . .\r\nاز آنچه تاكنون دربارهء تقيه گفتيم اين مطالب به دست آمد : تقيّه يك پوشش حفاظتى براى نگهدارى اساس دين و اعتقاد و جان و مال شخص تقيّه كننده و ديگران مىباشد ، و بنابراين در راه هدف اسلامى است نه مخالف هدف . تقيّه در مورد ترس بر خود كه « تقيّهء خوفيه » ناميده مىشود و تقيّه در مورد حفظ سرّ مكتب كه « تقيّه كتمانى » ناميده مىشود و تقيّه در مور حسن معاشرت با اهل تسنن كه « تقيهء مدراتى » ناميده مىشوند اقسام تقيه هستند كه از زواياى مطالب گذشته دانسته شد . دو قسم تقيه ديگر هم از نصوص استفاده مىشود .\r\n1 - / تقيهء اكراهى : در موردى كه از طرف شخص ظالمى مجبور به كارى مىشود و فرقش با خوفى اين است كه در خوفى ترس از ديگران است . هر چند اكنون مجبور نكرده باشد تقيهء اكراهى همچون داستان عماّر و مورد اين آيهء كريمه :\r\n« الّا من اكره و قلبه مطمئن بالأيمان\r\n» . 2 - / تقيهء احتياطى : « در روابط با دوستان تقيّه كن تا عادت كنى و با دشمنان هم تقيّه كنى » . « 1 » و قبلا هم گفتيم كه پوشش و تظاهر به همكارى يا دوستى با مخالفين در صورتى جايز است كه موجب صدمه‌اى به اساس مكتب نشود و موجب ريختن خون ديگران نشود و اثرى داشته باشد .\r\n\r\n\r\n","description":"","footnote":"\r\n( 1 ) - 28 و 24 امر و نهى وسائل ، اين تقيهء واجب نيست و جنبهء اخلاقى دارد .\r\n","page_name":" 48 ","page_number":48},
  {"content":"\r\n\r\nبحثهاى فرعى زيادى در مسائل تقيّه است كه به لحاظ رعايت اختصار از آن مىگذريم . « 1 » و در خاتمه اين بحث تذكرّ جملهء امام هشتم عليه السلام را لازم مىدانم كه فرمود : « شما ادعا مىكنيد شيعهء على عليه السلام هستيد ولى در بيشتر اعمالتان مخالف آن حضرت هستيد و در بسيارى واجبات و وظائف خود كوتاهى مىكنيد و مقصّر هستيد و حقوق بزرگ برادران دينى خود را انجام نمىدهيد و آنجا كه تقيّه واجب نيست تقيّه مىكنيد و آنجا كه تقيّه واجب است تقيه نمىكنيد » . « 2 » بسيارند كسانى كه وقتى اساس ديانت در خطر قرار بگيرد زير عنوان « تقيه » بدون تحقيق در حكم و موضوع آن از انجام وظيفه كوتاهى مىكنند .\r\nو از آن طرف تحت عنوان حمايت از « ولايت » و بر خلاف فرمودهء امامان معصوم عليهم السلام در مورد « تقيهء مداراتى » شكاف بيشترى ميان شيعه و\r\n\r\n\r\n","description":"","footnote":"\r\n( 1 ) - مثل اينكه : در تقيهء خوفى و اكراهى ملاك خوف و اكراه چيست ؟ اگر ديگرى را مجروح نكند خودش را كتك مىزنند ، چه صورت دارد ؟ بايد اندازهء ضرر در هر دو طرف سنجيده شود . در مورد لزوم تقيّه ( چون كتمانى و مداراتى و برخى اقسام خوفى و اكراهى ) اگر تقيه نكرد و عملى عبادى بر خلاف تقيه انجام داد چه حكمى دارد ؟ مقتضاى قواعد فقهى و اصولى صحّت عمل است هر چند معصيت كرده است . آيا تحصيل راه فرار از تقيه لازم است يا نه ؟ چرا در برخى روايات ما تقيه در شرب خمر و حج تمتع و مسح بر كفش در وضوء تجويز نشده ؟ آيا منع از نام صريح امام زمان به جهت تقيّه است ؟ اين مسايل را همراه مباحثى ديگر در رساله‌اى مستقل فقهى نوشته‌ايم .\r\n( 2 ) - 25 / 9 امر و نهى وسايل ج 11 .\r\n","page_name":" 49 ","page_number":49},
  {"content":"\r\n\r\nسنىّ ايجاد مىكنند ، و باعث مىشوند كه اهل تسنن هم اهانت‌ها به مقدسات مذهبى ما بكنند . وقتى مىگوييم : چرا اينقدر از حدود متانت خارج مىشويد تا جان شيعيان در بلاد سنّىنشين به خطر بيفتد ؟ مىگويند :\r\nمىخواهيم سگ اهلبيت باشيم و اين افتخار برايمان بس ! !\r\nآخر كدام روايت داريم كه : سگ ما باشيد ، اين همه روايت كه زينت ما باشيد ، نديديد ؟ ! ! !\r\nآيا اينها واقعا نمىدانند كه با وجود روابط نزديك كنونى جهان ، وقتى اينجا به بزرگان اهل تسننّ فحاّشى علنى كنند و نوار بگيرند و براى فروش در دسترس قرار دهند جان برادران شيعهء خود را در كشورهاى سنى نشين به خطر انداخته‌اند . . . چه بسا افرادى براى گريز از مسئوليتهاى حساس زمان ، عنوان ولايت را به معناى غير اصيل آن ، پناهى براى حفظ دنياى خود گرفته‌اند تا بازارشان گرم باشد و گرفتارى هم نداشته باشند . و اين هر دو به خلاف دستورات امام صادق عليه السلام است .\r\nمىگويند : پس نبايد مباحث امامت خاصّه مطرح شود ؟\r\nمىگوييم : حتما بايد مطرح شود ولى روى مبانى علمى و تحقيقى نه فحاّشى . . . ، همانطور كه اصحاب ائمّه مطرح مىكردند و مفيد هم بود ، همانطور كه علماء بزرگى چون مير حامد حسين هندى و مرحوم امينى و غيره مطرح كردند . اين بحثها به صورت واقعيش مهمترين مباحث اسلامى است ، همانطور كه اصل ولايت عمومى ، مهمترين قانون الهى است ، ولايت خاصهء على عليه السلام و اهل بيت نيز همچنين ، ليكن نه به صورت تند و موهن و فحاّشى .\r\nمىگويند : برخى سنيّها مثل احمد امين و نويسندهء الصراع ، و « خطيب » و حتّى سيّد قطب در تفسيرش هتاّكى كرده‌اند ( « سيد قطب » به نقل از محدّثين سنّى ) .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمىگويم :\r\n« و لا يجرمنّكم شنآن قوم على ان لا تعدلوا . . .\r\n/ عداوت عده‌اى موجب خروج شما از عدالت نشود . »\r\nمطالعه كنيد و براى مردم مطالب مستدّل ولايت را با اسناد قطعى و ادلّهء عقلى ، بيان كنيد و شبهات دشمنان را جواب بگوييد . اگر به طور صحيح انجام شود فكر مىكنيم حتّى گفتن مطاعن خلفاهم مفيد باشد . البته محيطها و كشورها هم فرق مىكنند ، ولى وسايل ارتباطى روز همه جا را به هم پيوند داده و بنابراين لااقل به رعايت جان شعيان كشورهاى سنّى نشين بايد در نقل مطالب ، ادب را كاملا رعايت نمود . اگر جهات احساسى منفى ، حدود مناظرات و حدود مباحث را آلوده نكند همه چيز را بايد گفت ، حتّى اينكه منشاء همهء مفاسد جهان جريان سقيفه مىباشد . گاهى يك جلسهء تفريحى به اصطلاح ولايتى ، در شبهاى مخصوصى ، و آن وقت نوار گرفتن و پخش كردن جان چندين شيعه را در بلاد سنّى نشين به هلاكت مىافكند .\r\nپيش از شدت مبارزات اخير افغانستان افراد موثق خبر دادند كه چند نفر شيعه در يك قسمت افغانستان به خاطر يك نوار كه از ايران رفته بود كشته شدند . البته هر دو طرف مسئولند در سعودى و امارات و كويت ، هم كتابها عليه شيعه نوشته مىشود و هتاكى ميكنند و در سعودى در بقيع و احد و احياناً در خود مسجد الحرام و مسجد النبى - سخنرانان آنان دائماً عليه شيعه تبليغ ميكنند . و الى اللّه المشتكى . به هر حال تأكيد ما بر گفتن است نه سكوت ، و بر درست گفتن است نه توهين و سبّ و فحّاشى !\r\nدر خاتمهء بحث « تقيه » ، مناسب بود سخنى هم از « توريه » به ميان آوريم و آن را هم كه يكى از جهات روش سياسى اهل بيت عليهم السلام در سيره و روش ، در زمان تقيه است تشريح كنم ولى رعايت اختصار و جهت\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nنگفتهء ديگرى ( سرّ مكتوم اهلبيت از دسترس فهم عامّه ) از اين كار بر حذرم داشت . ليكن دقت در اين عناوين مفيد است :\r\n1 . توريه چيست ؟ 2 - / فرق آن با كذب چيست ؟ 3 - / براى چه هدفى و در چه مواردى توريه مىشود ؟ 4 - / حضرات ابراهيم خليل ، يوسف پيامبر ، اهلبيت عليهم السلام چرا توريه كرده‌اند ؟ اجمالا بگويم كه توريه ، گفتن عبارت دو پهلو كه امكان راه فرار باشد مىباشد ، كه بدان وسيله هم مطلب را گفته‌اند و هم مدرك صريحى به دست دشمن ندهند .\r\nبه اين تعبيرها دقّت كنيد :\r\nمناسب است در ختم بحث تقيه برخى تعبيرات ديگر وارده در روايات را در اين مورد از نظر بگذرانيم : مؤمن مجاهد است زيرا در حكومت‌هاى باطل به وسيلهء « تقيّه » با دشمنان خداوند مىجنگد ، و در حكومت‌هاى حقّ ، با شمشير در راه دين با دشمنان پيكار مىكند » . « 1 » « تقيّه سپر مؤمن است » . « 2 » « قتل كفّار و دشمنان ما در حال « تقيه » جايز نيست مگر قتل كرده باشند يا كوشش در راه فساد كنند و اين هم در صورتى كه جان خود و اصحابت را به هلاكت نيفكنى » . « 3 » « با اهل باطل بسازيد و بى اعتنايشان را تحملّ كنيد . . . و چون در جلسات خودتان با آنها مناظره مىكنيد رعايت « تقيّه » را بنماييد . . . » . « 4 »\r\n\r\n\r\n","description":"","footnote":"\r\n( 1 ) - 24 / 19 - / امر به معروف وسايل .\r\n( 2 ) - 4 / 24 - / امر به معروف وسايل .\r\n( 3 ) - 24 / 21 - / امر به معروف وسايل .\r\n( 4 ) - 24 / 13 - / امر به معروف وسايل .\r\n","page_name":" 52 ","page_number":52},
  {"content":"\r\n\r\n\r\nهمكارى با ظلمه\r\nدر كنار قانون « تقيه » و در پوشش آن برنامه‌هاى تبليغى به طور كامل انجام مىشد و از هر گونه فرصتى براى كوبيدن خلفاء بنىعبّاس ، بنىمروان و بنىاميّه و هر دستگاه جبار ديگرى به عنوان نهى از همكارى با ظلمه استفاده مىشد .\r\nاين همه روايات ما در مورد حرمت همكارى با ظلمه ، از همان دوران به جاى مانده است . به وسيلهء اين گونه تذكّرات وجههء ملّى آنها را از ميان مىبردند و مردم را ضدّ آنها پرورش مىدادند ، تا هم افراد شيعه به سوى آنها جلب نشوند ، و مركزيت قدرت شيعه در خطر قرار نگيرد ، و هم به وسيلهء همين افراد ، مظالم حكومت‌ها را در ميان مردم پخش كنند و در ميان مردم نارضايى به وجود آورند و همين نارضايتيها خطرات زيادى براى آنان در بر داشت .\r\nبا اين قبيل روايات هر گونه كمكى به ستمگران تحريم مىشد . امام سجاّد عليه السلام مىفرمايد : « مراقب باشيد از مصاحبت معصيت‌كاران و همكارى با ستمگران بپرهيزيد » . « 1 » امام صادق عليه السلام مىفرمايد : « ستمگر ، و مددكار او ، و راضى به كار او ، هر سه در ستم شريك هستند » . « 2 »\r\n\r\n\r\n","description":"","footnote":"\r\n( 1 ) - 1 / 42 ابواب « ما يكتسب به وسائل ج 12 » .\r\n( 2 ) - 2 / 42 ابواب ما يكتسب به وسائل ج 12 .\r\n","page_name":" 53 ","page_number":53},
  {"content":"\r\n\r\nامام صادق عليه السلام به « عذافر » فرمود : « شنيده‌ام با « ربيع » و « ابوايوب » - / از نزديكان منصور دوانيقى - / معامله مىكنى ، چگونه هستى وقتى كه در گروه همكاران ستمگران ( اعوان الظلمه ) توراصدا كنند ؟ » « عذافر » ناگاه به خود لرزيد ، امام عليه السلام كه حالت سخت او را ديد ، فرمود : عذافر ! به آنچه خداوند مرا ترسانيده است تو را ترساندم ، ( از خودم نبود ) ، از آن پس عذافر تا زنده بود مهموم و غصه دار بود » . « 1 » امام صادق عليه السلام فرمود : « از خدا بترسيد و دينتان را با زهد و تقوى حفاظت كنيد ، و به وسيلهء « تقيه » و بىنيازى به وسيلهء خداوند از نزديكان خليفه ، تقويتش نماييد ، كسى كه در برابر نزديكان حاكم و ساير مخالفين دينش ، به خاطر دنيايشان خضوع و كرنش كند خداوند او را ذليل مىنمايد و بر او غضب نموده او را به خودش وا مىگذارد » . « 2 » « . . . اگر به چيزى از دنياى آنها دست بيابد خداوند بركت آن را سلب مىكند و اگر آن را به راه خدا چون حجّ و آزادى بردگان و هر گونه نيكى به كار اندازد خداوند از او قبول نمىكند و اجرى به او نمىدهد » . « 3 » ابن ابى يعفور مىگويد : « نزد امام صادق عليه السلام بودم كه يكى از اصحاب وارد شده عرض كرد : فدايت شوم گاهى يكى از ماها گرفتار تنگى معيشيت مىشود ، از طرف حكومت كارگر مىخواهند كه در كارهاى\r\n\r\n\r\n","description":"","footnote":"\r\n( 1 ) - 3 / 42 ابواب « ما يكتسب » به وسايل ج 12 .\r\n( 2 ) - اين جمله ، حكايت از بزرگترين عذاب مىكند ، اگر كسى از نظر خداوند افتاد و خداوند ديگر به او اعتنايى ننمود و او را به خودش واگذارد ديگر نمىتواند خود را از مهالك جسمى و روحى نجات بخشد و زندگيش پر از اشتباهات خواهد بود .\r\n( 3 ) - 4 / 42 به سند معتبر .\r\n","page_name":" 54 ","page_number":54},
  {"content":"\r\n\r\nبنايى و يا اصلاح نهرها و زراعت كار كند ، اجازه مىفرمايى استخدام شويم ؟ حضرت فرمودند : دوست ندارم همهء اين شهرها را به من بدهند و من برايشان كوچكترين كارى انجام دهم » . « 1 » و نيز امام صادق عليه السلام مىفرمايد : « كسى كه نامش را در ديوان حكومتى بنى عباّس ثبت كند خداوند روز قيامت او را به صورت خوك محشور مىكند » . « 2 » پيامبر صلى الله عليه و آله مىفرمايد : « هيچ كسى به حاكم ستمگر نزديك نشود جز اينكه از خداوند دور مىشود و هر چه مالش زياد شود حسابش سخت مىشود و هر چه اطرافيانش بيشتر شوند شياطينش زيادتر شده‌اند » . « 3 » پيامبر صلى الله عليه و آله مىفرمايد : « از اطرافى بودن براى حكام اجتناب كنيد ، آنكه به آنها نزديكتر است از خداوند دور تر است ، آنكه حكومت‌هارا بر خداوند مقدّم بدارد خداوند تقوايش را از ميان مىبرد و سرگردانش رها مىسازد » . « 4 » و نيز پيامبر صلى الله عليه و آله مىفرمايد : « روز رستاخير كه مىشود ندايى بلند مىشود ، كجايند همكاران و كمك رسانان به ستمگران ؟ و آنكه برايشان دواتى آماده كرده يا كيسه‌اى بسته و يا قلمى مهيّا نموده است ، همه را با ستمگران محشور كنيد » . « 5 »\r\n\r\n\r\n","description":"","footnote":"\r\n( 1 ) - 6 / 24 به سند صحيح .\r\n( 2 ) - 9 / 44 ، معناى روايت طبق قاعدهء تجلى حقيقت اعمال است .\r\n( 3 ) - 12 / 42 ما يكتسب به ، به سند صحيح .\r\n( 4 ) - 13 / 42 ما يكتسب به ، به سند صحيح .\r\n( 5 ) - 11 / 42 ما يكتسب به ، بسند معتبر .\r\n","page_name":" 55 ","page_number":55},
  {"content":"\r\n\r\nصفوان بن مهران كه از اصحاب امام كاظم عليه السلام بود و شتران باربر زيادى داشت مىگويد . به حضور امام مشرف شدم حضرت فرمود : صفوان جز يك چيز همه چيزت خوب است ، عرض كردم : فدايت شوم ، كدام چيز ؟ فرمود : اينكه شترانت را به اين مرد ( هارون الرشيد ) كرايه مىدهى ، گفتم : به خدا قسم در راه لهو و لعب و شكار و تفريح كرايه نمىدهم ، براى سفر مكّه به او كرايه مىدهم ، خودم هم همراهش نمىروم ، غلامانم را مىفرستم ، فرمود : 0 نمىخواهى زنده بمانند تا كرايه‌ات را بپردازند ؟ گفتم : چرا ، مىخواهم ، فرمود : كسى كه ماندن آنها را بخواهد از ايشان است ، و هر كه از آنها باشد وارد دوزخ خواهند شد ! صفوان مىگويد : بيرون آمده همهء شترانم را فروختم . اين خبر به هارون الرّشيد رسيد ، مرا خواست و گفت : صفوان ! شنيده‌ام شترانت را فروخته‌اى ؟ گفتم : آرى گفت : چرا فروختى ؟ گفتم : پير شده‌ام غلامانم هم نمىتوانند به كارها برسند ، گفت نه اين طور نيست ، من مىدانم به دستور چه شخصى چنين كردى ، موسى بن جعفر عليه السلام به تو چنين دستور داده است ؟ گفتم من چه ارتباطى با موسى بن جعفر دارم ؟ ! هارون گفت : از اين حرفها نزن ، به خدا قسم اگر خوش رفاقتى سابقت نبود ترا مىكشتم .\r\nبه هر حال به وسيلهء اين گونه مطالب - / كه البته مطالب حقيقى دين مىباشد - / ضربات كوبنده‌اى بر وجههء حكومت بنى العبّاس و بنى مروان و بنى اميّه وارد مىكردند . و مىدانيد كه اساس همهء بدبختىهاى هر حكومتى از دست دادن وجههء ملّى خويشتن است . اگر حكومت وجههء ملى خود را از دست داد تدريجا ارتباطش با ملّت قطع مىشود و به دنبال آن نارضائيها در ميان مردم شيوع مىيابد . و چون به اوج رسيد به شورش\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nو انقلاب مىانجامد و حكومت نمىتواند فارغ البال به همهء خواسته‌هايش لباس عمل بپوشاند .\r\nاين است كه در طول دوران حكومتهاى مزبور ، قيامهاى پراكنده و يا مرتبط گروههاى ملى ، به خصوص شيعه و در رأس آنها سادات بنىالحسن عليه السلام و بنىالحسين عليه السلام همچون « نفس زكيه » و فرزندان او ، و شهداى « فخ » و زيد بن على ، و يحيى بن زيد و غيره پيدا مىشده است .\r\nكتابهاى تاريخى ما حماسه‌هاى پر شورى از آن دوران به جاى گذارده است . « 1 » زمينه اينها ، نارضايتيهاى اجتماعى بوده كه مورد استفاده قيامهاى الهى نيز ميشده است .\r\nاز طرف ديگر با اينكه هر گونه كمكى به ظلمه تحريم مىشد يك عده هم مأموريت مىيافتند كه حتما در دستگاههاى حكومتى شركت كنند تا به موقع مقتضى به كمك گروه شيعه بشتابند و اينها « ولى خدا » ناميده مىشدند .\r\nو شخص امام عليه السلام با استفاده از علوم عادى و غيبى خود حفاظت اين عده را در دست مىگرفت .\r\nموسى بن جعفر عليه السلام فرمود : « خداوند اوليايى دارد كه به ظاهر با سلاطين هستند و به وسيلهء آنها حوادث رااز اولياء ديگر خود دفع مىكند . » « 2 » امام صادق عليه السلام مىفرمود : كفّارهء كارمندى براى سلاطين ، بر آوردن\r\n\r\n\r\n","description":"","footnote":"\r\n( 1 ) - و به عنوان نمونه مقاتل الطالبيّين ابوالفراج اصفهانى و نيز تتّمه المنتهى به قلم محدث قمى را ببينيد .\r\n( 2 ) - 17 / 42 ابواب ما يكتسب به ، وسايل ، ج 12 .\r\n","page_name":" 57 ","page_number":57},
  {"content":"\r\n\r\nحوائج برادران دينى است . « 1 » در حضور امام صادق عليه السلام سخن از شخص شيعى رفت كه رياستى از طرف حكومت گرفته است ، حضرت فرمود : « با برادران دينى خود چگونه معامله مىكنيد ؟ گفتند خيرى از او نمىرسد » فرمود : « متأسّفم ، اينها در كارى كه نبايد وارد مىشوند و خيرى هم به برادران خود نمىرسانند . » « 2 » على بن يقطين به حضور موسى بن جعفر عليه السلام عرضه داشت : « ورود در كارهاى اينان چگونه است » ؟ حضرت فرمود : « اگر بايد متصدى كارى شوى مراقب باش از اموال شيعه بپرهيز » بعدها على بن يقطين گفت : ماليات ظالمانهء حكومتى را در ظاهر و علنى از شيعيان مىگيريم و مخفيانه به آنها بر مىگردانيم . » « 3 » على بن يقطين وزير هارون الرشيد بود ، روزى به حضرت كاظم عليه السلام عرضه داشت : « از اين منصب خود خيلى ناراحتم ! اگر اجازه فرمايئد بيرون بيايم ؟ « امام عليه السلام پاسخ فرمود : از خدا بترس ( و سستى نكن ) اجازه‌ات نمىدهم كه از اين كار بيرون بيايى . « 4 » براى يك نفر تقوى ، به دورى و اجتناب است ، و براى ديگرى ، ورود و عمل .\r\nاگر متدّينين در كارهاى رسمى مملكتى وارد نشوند و پستهاى رسمى به دست ديگران بيفتد ، خطر بزرگى مذهب را تهديد مىكند ، به خصوص\r\n\r\n\r\n","description":"","footnote":"\r\n( 1 ) - ا و 3 / 46 ابواب ما يكتسب به ، وسايل ، ج 12 .\r\n( 2 ) - 10 / 46 ابواب ما يكتسب به ، وسايل ، ج 11 .\r\n( 3 ) - 8 / 46 .\r\n( 4 ) - 16 / 46 به سند صحيح .\r\n","page_name":" 58 ","page_number":58},
  {"content":"\r\n\r\nكه پيروان مكتبهاى ديگر براى پيشبرد هدفشان انواع خيانت‌ها را تجويز مىكنند و معتقدند كه هدف وسيله را توجيه مىكند .\r\nپذيرفتن جوايز و اموال ديگر نيز از سلاطين و عماّل آنها تجويز مىشد تا بدين وسيله شيعه تقويت شود .\r\nامام باقر عليه السلام مىفرمود : « گرفتن جايزه‌هاى سلاطين اشكالى ندارد . » « 1 » امام حسن و امام حسين عليه السلام جوايز معاويه را مىپذيرفتند و در عين حال با او مخالفت مىكردند . « 2 » يعنى در صورتى كه جايزه گيرنده بخاطر پول مزبور ، خود را نفروشد .\r\nابوولاد مىگويد : به امام صادق عليه السلام گفتم شخصى متولّى قسمتى از امور حاكم است و كسبى جز از آن راه ندارد ، با او ارتباط دارم و بر او وارد مىشوم از من پذيرايى مىكند و گاهى پول و لباس برايم دستور مىدهد ، و از اين جريان بسيار ناراحت هستم ، حضرت فرمود : « بخور و از او بگير ، بر تو گوارا است و بر او وزرو و بال » ! « 3 » شيعه يك اقليت مظلومى بود كه در كمال فشار و سختى ، وظايف انقلابى و روشنگرى خويشتن را انجام مىداد و پيدا است كه اين محتاج به يك برنامهء دقيق مىباشد .\r\nائمّه عليهم السلام جنبشهاى ضد خلفا را تأييد مىكردند « 4 » و به اين وسيله قدرت عظيم آنها را كنترل مىنمودند تا به فكر تعدّى بيشترى نباشند ، ولى چون مىدانستند پيروزى كامل به دست نمىآيد تظاهر به تأييد نمىكردند\r\n\r\n\r\n","description":"","footnote":"\r\n( 1 ) - 16 / 51 ما يكتسب به ، وسايل ، ج 12 .\r\n( 2 ) - 3 / 51 به سند معتبر .\r\n( 3 ) - 1 / 51 به سند معتبر .\r\n( 4 ) - بحار ج 11 چاپ قديم ص 281 .\r\n","page_name":" 59 ","page_number":59},
  {"content":"\r\n\r\nو مراقبت داشتند مدركى به دست دشمن ندهند و اين « تقيه » را دين خود و پدران خويش مىشمردند .\r\nسعى داشتند تربيت يافتگان خود را از نظر علمى و تقوايى كمال بخشند تا با همين روش مبارزهء صلح‌آميز ، با مفاسد مبارزه كنند و اجتماع را تحت تأثير قرار دهند .\r\nسفارش مىشد با مخالفين ، در ظاهر تماسهاى گرم و دوستانه داشته باشند و حتّى علاقهء خود را در دل آنها جاى دهند ، و در همين تماسها حقايق را بگويند نه به طورى كه تشديد اختلاف شده و خطر براى مكتب جلو آمد .\r\nاز مناظره‌هاى علمى اصحاب ، به خصوص امثال هشام بن حكم ، و حتّى از برخى مناظرات شوخى مآبانهء ابو جعفر احول معروف به مؤمن الطاق ، حكايت‌هاى نغز و جالبى به يادگار مانده است .\r\n\r\nاختلاف\r\nبراى اينكه شيعه به صورت يك جبههء متشكّل و متّحد بر ضدّ خلفاء معرفى نشود ، تشكّل ظاهرى شيعه را به هم مىزدند و خود ائمّه عليهم‌السلام اختلافات عملى در ميان شيعه برقرار مىكردند - / البته فقط در سطح ظاهر - / تا مخالف فكر كند اينها كه متحّد نيستند و ميانشان اختلاف است قدرت مهمّى نيستند ، لازم نيست با اينهامبارزه نمائيم ، اختلافاتشان برايشان كافى است ، برخى اصحاب كه از اين روش سياسى بى خبر بودند ناراحت مىشدند ، و غصّه مىخوردند كه چرا نبايد متشكّل باشند و رواياتى از اين حادثه به يادگار مانده است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nزراره مىگويد : از امام باقر عليه السلام سؤالى كردم و پاسخ فرمود ، سپس ديگرى آمد و همان سئوال را نمود ، حضرت پاسخى بر خلاف پيشين داد ، شخص سوّمى آمد حضرت بر خلاف هر دو جواب پيش ، پاسخ داد ، وقتى آنها بيرون رفتند گفتم : فرزند پيامبر ! اين دو نفر از اهل عراق و از شيعيان شما ( يعنى جاى تقيّه هم نبود ) سئوالى كردند و هر يك را بر خلاف ديگرى پاسخ فرمودى » حضرت فرمود : زراره ! اين براى ما بهتر است و براى بقاى شما مفيدتر است ، اگر شما همگى بر يك امر متحد باشيد ، عامّه شما را جبههء متّحدى در طرفدارى ما مىدانند و آنگاه به بقاى ما و شما ضربه مىخورد » .\r\nزراره گفت : « بعدها در زمان امام صادق عليه السلام به حضور آن حضرت مشرّف شده گفتم شيعيان شما طورى آماده‌اند كه اگر فرمان دهى در برابر تيرو نيزه قرار بگيرند و يا به آتش روند همگى اطاعت مىكنند ، آنگاه اين طور اختلاف دارند و از همين جا كه بيرون مىروند اختلاف دارند ( و اين اختلاف از منزل شماست ) . حضرت همان جواب پدر بزرگوارش را بيان فرمود . » « 1 » سالم نيز مىگويد : « حضور امام صادق عليه السلام بودم ، شخصى گفت : مسجد مىروم بعضى اصحاب ما نماز عصر مىخوانند و برخى ديگر نماز ظهر مىخوانند ، كاش همه متّحد بودند ، حضرت فرمود : من آنها را اين طور سفارش كرده‌ام ! اگر همه در يك وقت نماز بخوانند شناخته مىشوند و كشته مىشوند . » « 2 »\r\n\r\n\r\n","description":"","footnote":"\r\n( 1 ) - كافى باب اختلاف الحديث .\r\n( 2 ) - تهذيب باب مواقيت .\r\n","page_name":" 61 ","page_number":61},
  {"content":"\r\n\r\nحريز نيز به امام صادق عليه السلام عرضه داشت : چيزى بيش از اختلاف اصحاب ما ، مرا ناراحت نمىكند ! حضرت فرمود : « اين اختلاف از طرف من مىباشد . » « 1 » امام هشتم فرمود : « اختلاف اصحاب من رحمتى براى شماست وقتى قدرت به دست ما افتاد شما را متحد خواهيم ساخت » . « 2 » اختلاف ظاهرى ميان افرادى كه در اقلّيت سختى قرار گرفته‌اند ، موجب مىشود كه دشمن حساسيت زيادى روى آنها پيدا نكند و به همان عدم تشكّل و اختلاف آنها قناعت نموده فشار زياد ديگرى از خارج بر آنها وارد نسازد .\r\nو البته خود رهبر كه ناظر اين اختلاف‌ها هست سعى مىكند كه به آنها بفهماند اين اختلاف ظاهرى رفتار شما ، نبايد موجب اختلاف عميقى شود . و اين اختلاف ظاهرى به هدفى صحيح و از طرف خود من بوده است .\r\nو حتما همين راز هم به همه گفته نمىشده و تنها اهل سرّ در جريان بودند و حتّى زراره و حريز كه از اصحاب خاص هستند مدّتها از اين سرّ با خبر نبودند .\r\nو منظور از گفتهء يكى از بزرگان پيشين كه : نظم در بى نظمى است حتما همين معنى بوده است ، نه اينكه بايد اختلاف عميق ريشه‌دار و بى انضباطى واقعى و هرج و مرج باشد بلكه در باطن نظم كامل ، و در ظاهر بدون تشكيلات .\r\n\r\n\r\n","description":"","footnote":"\r\n( 1 ) - علل شيخ صدوق باب 131 .\r\n( 2 ) - علل الشرايع باب 131 .\r\n","page_name":" 62 ","page_number":62},
  {"content":"\r\n\r\nبىنظمى ظاهرى براى چنين اقليّتى بسيار مفيد است و براى استعمار ، خيلى خطرناك و خام كننده ! استعمار ، نظم ظاهرى گروهها را مىخواهد تا اقليّت مخالف خود را به تمام معنى بشناسد . ولى مصالح اقليّت ، بى نظمى ظاهرى و نظم باطنى را اقتضاء مىكند ، در دوران طاغوت ، ساواك افرادى را مأمور مىكرد كه چهرهء انقلابى به خود بگيرند تا مركزيتى براى تجمّع افراد مشتاق مبارزه شوند ، بلكه بتواند هر چه مىتواند مخالفين را شناسايى و دستگير نمايد ، و در اين قسمت داستانها داريم كه شنيدنى است . چه گروهها و افرادى كه اشتباها به تلّه افتادند و از يكى از گروه‌ها در يك شب حدود 35 رزمنده به چنگ ساواك افتاد ، و حادثهء گرفتارى طولانى خود اينجانب نيز خالى از دخالت اين گونه عوالم « معقل » صفت ، و غفلت برخى گروههاى التقاطى نبود . . . « 1 » بگذريم كه فرصتى دراز مىخواهد - / سخن از نظم در بىنظمى بود ، البته شايد هم منظور مرحوم سيّد ابوالحسن اصفهانى كه اين جمله را ( على المنقول ) گفته بود ، اين باشد كه : چه كسى و با چه عواملى مىخواهد نظم بدهد ؟ !\r\nاگر عوامل نظم دهنده آگاهى كامل از اصول و شرايط زمان و مكان ، و مهم‌تر اگر خلوص كامل نداشته باشند حتّى بى نظمى واقعى هم خيلى بهتر است ! زيرا نظم در آن صورت جز پيشرفت چاپلوسان فرصت طلب ، و محدودّيت با استقامتان خالص و متين نخواهد بود و آن وقت صد رحمت به بىنظمى !\r\n\r\n\r\n","description":"","footnote":"\r\n( 1 ) - به كتاب خاطرات كه مركز اسناد رسمى انقلاب اسلامى از مصاحبه با مؤلف محترم تهيه و چاپ كرده است رجوع فرمائيد .\r\n","page_name":" 63 ","page_number":63},
  {"content":"\r\n\r\n\r\nكتاب و جزوه\r\nافراد را به مطالعه و آموزش سفارش مىنمودند تا بدين وسيله تكامل فكرى پيدا كنند ، اهل قلم را به نوشتن كتابها تشويق مىكردند تا ديگران استفاده كنند .\r\nداود بن قاسم مىگويد كتاب « روز و شب » تأليف يونس را به امام حسن عسگرى عليه السلام عرضه داشتم ، حضرت فرمود : « خداوند به هر حرف آن در روز قيامت نورى به او بدهد » . « 1 » امام صادق عليه السلام به مفضل فرمود : « بنويس و علم خود را ميان برادرانت گسترش بده ، اگر مرگ ، تو را گرفت كتابهايت را به فرزندانت به ارث بگذار ، زمانى خواهد آمد كه مردم فقط به كتابهايشان انس مىگيرند » . « 2 » پيامبر فرمود : « علم و دانش را قيد و بند كنيد » گفتند : « قيد چيست » ؟\r\nفرمود : « يعنى بنويسيد » . « 3 » امام مجتبى عليه السلام فرزندان و برادرزادگان خويش را طلبيده فرمود : شما امروز خردسال هستيد و اميد است كه مردان بزرگ نسل بعد باشيد ، اينك علم بياموزيد و آنها كه مىتوانند بنويسند و در خانه نگهدارند . « 4 » امام صادق عليه السلام فرمود : مطالب خود را بنويسيد ، شما تا ننويسيد حفظ نمىكنيد . « 5 »\r\n\r\n\r\n","description":"","footnote":"\r\n( 1 ) - بحار جلد 2 ص 150 .\r\n( 2 ) - بحار ج 2 ، ص 150 .\r\n( 3 ) - بحار ج 2 ، ص 150 .\r\n( 4 ) - بحار ج 2 ، 152 .\r\n( 5 ) - همان مدرك .\r\n","page_name":" 64 ","page_number":64},
  {"content":"\r\n\r\nابو بصير مىگويد : نزد امام صادق عليه السلام رفتم ، حضرت فرمود : عده‌اى از مردم بصره نزد من آمدند و از مسايلى پرسش كردند و همه را نوشتند شماها چرا نمىنويسيد ؟ ! بدانيد كه تا ننويسيد نمىتوانيد حفظ كنيد . « 1 » امام صادق عليه السلام فرمود : « ارزش شيعيان ما را به اندازهء روايتشان و فهمشان از كلمات ما بدانيد » . « 2 » اين جمله هم از پيامبر صلى الله عليه و آله نقل شده است : « هنگامى كه مرگ فرد با ايمان و هدف فرا مىرسد ، اگر يك صفحه دانش از خود گذارده باشد همان صفحه علم ، برايش در قيامت پوششى از آتش خواهد بود » . « 3 » و ضمنا كتابهاى فاسد و نويسندگان مغرض را نيز نشان مىدادند تا افراد تحت تربيت ، بيراهه نروند ، مثلا امام صادق عليه السلام مىفرمود : « مغيره بن سعيد بر پدرم دروغ مىبندد . . ابو الخطاب هم با من چنين مىكند ، ابوالخطاب از من نقل كرده كه دستور داده‌ام تا ستارگان را نبينيد نماز مغرب را نخوانيد . . . » « 4 » عده‌اى از اهل حديث و قلم همچون فارس بن حاتم ، و حسن بن محمّد بابا ، و محمّد بن نصير ، و ابو طاهر بن بلال ، و احمد بن هلال ، و حسين بن منصور ، و ابن ابى عذاقر ، و ابودلف به عنوان افراد دروغگو و اهل جعل از طرف ائمّه عليهم السلام معرفى مىشدند تا در ديگران اثر نگذارند .\r\nو اگر در زمان ما افراد جامعه به خصوص نسل جوان ، به مطالعه عادت كنند مسلّما قدرت پيدا خواهند كرد كه اين همه تارهاى سياه عنكبوتى\r\n\r\n\r\n","description":"","footnote":"\r\n( 1 ) - همان مدرك .\r\n( 2 ) - بحار ج 2 ، ص 148 .\r\n( 3 ) - ص 144 .\r\n( 4 ) - حدائق ج 1 ص 11 از رجال كشىّ .\r\n","page_name":" 65 ","page_number":65},
  {"content":"\r\n\r\nاطراف وجودشان را پاره كنند ، و آنچه را كه به حقيقت مىجويند بيابند ، و نيز در برابر خرافات و عقائد و عادات تحميلى از طرف برخى وابستگان به نسل پير و مسنّ سنتّى ، خود را نبازند و بدين جهت يكباره از اساس دست نكشند و با دين پيوند خود را قطع نكنند ، شكافى كه ميان جوان و آنها كه با او در حدّ يك نسل فاصله دارند پيدا شده بيشتر مربوط به نشناختن روش رهبرى اسلام ، و طريقهء تبليغ دين احمدى و عدم توجّه به مسئلهء بسيار مهّم لزوم سكوت در مهم به رعايت مطلب اهم است . كه اسلام در به دو تبليغ خود ، از همان اوّل همهء احكام رايكجا تحميل بر فرد تازه مسلمان نمىكرد . و اين است سفارش امام صادق عليه السلام . « 1 » آمار جالبى كه از ميزان مطالعه در كشورهاى پيشرفته ، همه ساله منتشر مىشود يك استقبال پر شور نسل روز را از كتابهاى مفيد نشان مىدهد .\r\nكتاب با فرصتهاى متناوب زندگى روزمرّهء افراد ، تطبيق مىكند و به همين جهت بيشتر در دسترس استفاده قرار مىگيرد . هر چند خطابه ( اگر مفيد باشد ) نافذتر است ليكن هميشه در اختيار نيست .\r\nالبته روشن است كه هر كتابى مفيد نيست و چه بسا جز اتلاف وقت و تحيّر بيشتر و يا وازدگى نتيجهء ديگرى ندارد .\r\nدر زمان ائمّه رسم بود كه براى تشخيص كتابهاى خوب ، به آن حضرات مراجعه مىكردند و امام با يك نظر عالى و بلند توضيح مىداد .\r\nو از جمله اين داستان جلب توّجه مىكند كه : چون عدّه‌اى از علماء حديث ، زير بار امامت امام هشتم نرفتند و به نام « واقفيه » شهرت يافتند ،\r\n\r\n\r\n","description":"","footnote":"\r\n( 1 ) - وسايل ابواب امر به معروف .\r\n","page_name":" 66 ","page_number":66},
  {"content":"\r\n\r\nكتابهاى حديثى آنها در خانه‌هاى شيعه موجود بود .\r\nاز امام عسگرى عليه السلام مىپرسند : خانه‌هاى ما پر از كتابهاى واقفيه است چه كنيم ؟ حضرت فرمود : « با اينها همچون « فطحيه » معامله كنيد كه عقايد باطلشان را رها كنيد و احاديث نقليشان را بگيريد ، در نقل دروغ نگفته‌اند » .\r\nو اين جمله حكايت از يك بى طرفى كامل در معرفى كتاب مىكند كه هيچ گونه تعصّب اعتقادى به كار نرفته است .\r\nلازم است انجمن‌هاى بررسى كتاب با يك نوع بى نظرى كتابها را بررسى كنند و جزوات مفيد را به اجتماع معرفى كنند .\r\nاگر در معرفى كتب ، اعمال غرض شود و جهات دوستى و دشمنى منظور گردد هرج و مرج در نشر كتاب خيلى بهتر است . نوعا در هيئت‌هايى كه اغراض شخصى ، منظور مىگردد خدمتگزاران واقعى كار زده مىشوند و چاپلوسان تقدّم پيدا مىكنند و به قول « شكسپير » همواره عشاّق واقعى محرومترو عشاق دروغين ، به معشوق نزديكترند .\r\nدر اين فصل لازم است جملهء معروف على عليه السلام كه بارها مىفرمود :\r\nسلونى قبل ان تفقدونى « 1 »\r\nرا ياد كنيم كه مصرانه مردم را به پرسش دعوت مىكرد تا عادت كنند براى كسب دانش - / در هر قسمتى - / بپرسند و كمال بيابند .\r\nامام صادق عليه السلام نيز با شدّت زيادى افراد خود را به كمال دانش دعوت مىكرد : كاش با تازيانه بر سر اصحابم زده مىشد كه در دين ، فهيم شوند و\r\n\r\n\r\n","description":"","footnote":"\r\n( 1 ) - تا مرا از كف نداده‌ايد هر چه مىخواهيد بپرسيد .\r\n","page_name":" 67 ","page_number":67},
  {"content":"\r\n\r\nعلم حقوق اسلامى را بياموزند .\r\nملت هايى كه از راه مطالعه و پرسش و همنشينى با دانشمندان رشد نسبى يافته‌اند كمتر به دام استعمار مىافتند و اين خود يكى از برنامه‌هاى ضدّ استعمارى اسلام است ، مكتبى كه صلاح ملت را نمىخواهد و در خدمت مترفين و رؤساء مكتب است نه تنها ترويج از دانش به تمام معناى كلمه نمىكند بلكه تا بتواند با آن به ستيز بر مىخيزد .\r\nاسلام مردم را به دانش و دانايى و پرورش درون خويش دعوت مىكند تا دلباختهء مظاهر استعمار نشوند .\r\nادامهء حكومت استعمار بر آنگولا و موزامبيك و چاد و حتّى ويتنام جنوبى « 1 » براى اينستكه همهء مردم روشن نيستند و در نتيجه روشنفكران فداى جهل اكثريت و هوسهاى استعمارگران مىشوند . استعمارگر ، گر چه جهات اقتصادى را مىطلبد لكن به خوبى مىداند كه اگر فرهنگ اصيل ملت استعمار شده باقى بماند استعمارش ديرى نخواهد پاييد . اين است كه با تمام قوا مىكوشد تا ملت استعمار شده فرهنگ خود را از دست بدهد و از درون تهى شود .\r\nدر ملتهاى روشن كه اكثريت قاطع افراد آگاهند ، استعمار اگر هم نفوذ كند ، دوامى نخواهد داشت . بديهى است كه روشن بينى ، تنفّر از جهل و ستم مىآورد ، و تنفّر تدريجا به انتقام مىكشد ، انتقامى سخت و براى استعمار مهلك ! و اين است كه مىگوييم هيچ گاه معنويّت از ماديّت\r\n\r\n\r\n","description":"","footnote":"\r\n( 1 ) - اين نوشته مربوط به قبل از تحوّل آنگولا و ويتنام بوده است اكنون هم به نحوى ديگر گرفتارند .\r\n","page_name":" 68 ","page_number":68},
  {"content":"\r\n\r\nشكست نمىخورد . شكست معنويّت در طول تاريخ بيشتر مربوط به اوضاع داخلى بوده است تا به دشمن خارجى . تشكّل و روشن بينى نبوده است .\r\nدر خطابه‌هاى رسمى اسلامى ( قربان و فطر ) سفارش شده است كه حوادث روز كشورها بيان شود تا مردم هشيار شوند .\r\nو اينك نيز ( هنگام چاپ جديد اين كتاب ) كه جمهورى اسلامى مورد هجوم دشمنان گوناگون قرار گرفته است ، حقيقتا نه از روس مىترسيم و نه از آمريكا و انگليس . از خودمان مىترسيم . هيچ يك از دشمنان ما به اندازهء روش فرصت طلبان غير دلسوز كه به دنبال مقام مىدوند انقلاب ما را لطمه نمىزنند ، اين روش است كه مردم را دلسرد مىكند . اگر مردم افسرده و دلسرد نشوند و در هر انتخابات تعداد آراء كمتر نشود و روحيّهء انقلابى عمومى ملت حفظ شود هيچ قدرتى با 35 ميليون انقلابى « 1 » ، قدرت مقابله ندارد . مهمترين علت سقوط حكومت‌هاى نالايق تقسيم و تسهيم كارها بر اساس روابط و نه لياقتها بوده است ، كه براى مردم يأس آور بوده است ، و استبداد هم زاييدهء همين روش است و اگر زاييدهء مستقيم نه ، نوه و نتيجه‌اش خواهد بود . اگر مردم آگاه و متشكّل باشند اين گونه مسايل جلو نمىآيد ، عدم آگاهى و عدم تشكل صحيح مردم ، موجب جمعيت و پيوستگى دشمن و يا فرصت طلبان است ، به هر حال اى انسان :\r\n« اعدى عدوّك نفسك التى بين جنبيك » :\r\nبزرگترين دشمنت ، خودت هستى !\r\n\r\n\r\n","description":"","footnote":"\r\n( 1 ) - آمار ، مربوط به سال اول پس از پيروزى انقلاب بوده است .\r\n","page_name":" 69 ","page_number":69},
  {"content":"\r\n\r\n\r\nاخوت\r\nيكى از مسايل مهمّى كه در روش رهبرى اسلام به چشم مىخورد پيمان اخوّت و برادرى ميان افراد است ؛ همان مطلبى كه اينك در برخى نوشتجات ماركسيستى زمان ما ، به استهزاء گرفته شده است . عظمت مطلب مزبور موجب رسوخ احترام به اسلام در برخى افرادشان شده و به همين جهت ناچار شده‌اند كه با خنده‌اى چيزى بگويند و از كنارش ردّ شوند .\r\nمشكلات زندگى در شرايط حساس چنان انسان را تحت فشار قرار مىدهد كه حتما احتياج به يك نفر همراز و همدم و شريك غم و مشكلات پيدا مىكنند .\r\nشايد سخت‌ترين حالات روانى انسان ، احساس تنهايى است . انسان دنياى غرب كه اعتياد به انتحار پيدا كرده است بيشتر در اثر احساس تنهايى در ميان امواج طوفان زندگى است . حالت غم و اندوهى كه هنگام ترنم اشعارى همچون : « بروزگار نديدم رفيق يكرنگى » در چهرهء جوانهاى روز مشاهده مىكنيم در كمتر اوقات ديگر مىبينيم .\r\nدر ميان زندانيان زندانهاى انفرادى ، حالت كسى رقّت‌بارتر است كه احساس تنهايى مىكند . آنها كه با خداى خويش راز و نياز دارند و خداوند را بيش از همه كس به خود نزديك مىبينند و دوستى و محبّت او را برتر از هر محبّت مىدانند ، چندان احساس تنهايى نمىكنند ، خداوند\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nهمه جاست و از رگ گردن به ما نزديكتر است . « 1 » ولى آنهايى كه خداى خويش را باور ندارند در تنهايى عجيبى به سر مىبرند و براى نجات خويش بايد به اين و آن پناه ببرند و پناهگاهى ندارند . . .\r\nبايد دانست كه افراد معتقد به خداوند نيز همه در يك سطح عالى نيستند كه همواره محبت شديد به خداوند سراسر وجودشان را پر كرده باشد و در هيچ حالتى نياز به يك همدم و شريك غم نداشته باشند ، و آنها هم كه در آن سطح بلند هستند نبايد بر خلاف مسير تكوين و آفرينش كليهء وسايل زندگى را دور بريزند . و از هيچ كسى و وسيله‌اى استفاده نكنند هر چند فشارى همچون ديگران احساس نمىكنند .\r\nافرادى كه در راه مكتبى جان‌فشانى مىكنند مسّلما به مشكلات فراوانى برخورد مىكنند عدّه‌اى معتقدند براى رسيدن به هدف بايد از برنامه‌هاى معمول يك زندگى دست بكشند و حتّى ازدواج نكنند ، از توليد نسل بپرهيزند . . . . برخى گروههاى مبارز و مجاهد اينطور فكر مىكردند .\r\nولى اين يك نوع « رهبانيّت » است كه در اسلام محكوم شده است ، نبايد براى خدمت به اجتماع ، از اجتماع جلوگيرى نمود و با كنترل مواليد مانع اجتماع بيشتر گرديد . بايد فكرى ديگر كرد كه در عين ترك رهبانيّت و زندگى در درون اجتماع ، فردى هدفى بود . چنان كه امام صادق عليه السلام\r\n\r\n\r\n","description":"","footnote":"\r\n( 1 ) - و نحن اقرب اليه من حبل الوريد ( 16 ، ق )\r\n","page_name":" 71 ","page_number":71},
  {"content":"\r\n\r\nمىفرمايد : « در ميان مردم باش ولى با آنها مباش » « 1 » و اين تنها با پيدا كردن يارانى صميمى امكان‌پذير است كه همگى افرادى هدفى و بى تجمّل در زندگى و رفيقى يك‌رنگ بوده باشند و كمال اين اخلاق « اخوّت » ناميده مىشود .\r\nپيش از اين در روايات خوانديم كه اخوّت كامل اين است كه لباس اين و آن مطرح نباشد ، و هر كدام بتوانند از جيب يكديگر بدون احساس ناراحتى و با كمال رضايت طرفين ، پول بر دارند .\r\nپيامبر اكرم صلى الله عليه و آله از نظر ايدئولوژى مبارزاتى خويش ( در جهاد اكبر و اصغر ) اين روش را انتخاب فرموده و به كار بسته است :\r\nهمين كه اين آيهء قرآن « انّما المؤمنون اخوه » نازل شد پيامبر اكرم صلى الله عليه و آله ميان اصحاب مشابه يكديگر كه تناسب روحى داشتند قرار داد اخوّت بست ، ابوبكر را با عمر ، عثمان را با عبدالرحمن ، و همچنين هر كسى را با شخص مناسبش برادر ساخت . آنگاه به على عليه السلام فرمود : « تو برادر من و من هم برادر تو هستم » . « 2 » در روز مباهله پيامبر اكرم صلى الله عليه و آله ميان مهاجرين و انصار برادرى برقرار ساخت و على عليه السلام را براى خود انتخاب فرمود . « 3 » عبداللّه عباّس مىگويد : وقتى آيهء « انّما المؤمنون اخوة » نازل شد پيامبر صلى الله عليه و آله ميان مسلمانان اخوت برقرار ساخته هر دو نفر را با هم برادر\r\n\r\n\r\n","description":"","footnote":"\r\n( 1 ) - كن فى النّاس و لا تكن معهم .\r\n( 2 ) - تاريخ بلاذرى و سلامى - / سفينه البحار ج 1 ص 12 .\r\n( 3 ) - سفينه البحار .\r\n","page_name":" 72 ","page_number":72},
  {"content":"\r\n\r\nنمود ميان ابوبكر و عمر ، عثمان و عبدالرحمن و . . . عقد اخوّت بست آنگاه به على عليه السلام فرمود : « تو برادر من و من برادر تو هستم » . « 1 » مرحوم سيّد هاشم بحرانى در تفسير خويش مىگويد : « احاديث عقد برادرى ميان صحابه و انتخاب كردن پيامبر صلى الله عليه و آله على عليه السلام را براى خود از نظر شيعه و سنّى متواتر و مسلّم است . . . » . « 2 » مرحوم صدوق ( ره ) مىگويد : امام هشتم مىفرمايد : « كسى كه براى خويش در راه خدا برادرى بگزيند خانه‌اى در بهشت براى خود انتخاب كرده است » . « 3 » محدثّين فصلى را تحت عنوان « استحباب اختيار برادر در راه خدا » در كتابهاى حديثى ذكر كرده‌اند .\r\nامام صادق عليه السلام مىفرمايد : « كسى كه برادر راه خدايى خود را غذا بدهد چنان است كه صد هزار از مردم معمولى را غذا داده باشد » . « 4 » و راستى چنين است و هيچ مبالغه نيست ، صد هزار نفر و چندين صد هزار نفر همه به وسيلهء همين اخوّت‌هاى اعتقادى و برادرهاى در راه هدف ، به مكتب وارد مىشوند و اداره مىشوند . ابتدا بايد افرادى هدفى و هم پيمان با تحمّل مشكلات فراوان ، پيكار مقّدس انسانى را در راه سعادت اجتماع تحمّل كنند تا صد هزاران نفر از افراد معمولى به آسودگى بتوانند زندگى كنند .\r\nو راستى اين روش و تدبير در راه كمال انسانيت و مسير فعّاليتّهاى\r\n\r\n\r\n","description":"","footnote":"\r\n( 1 ) - مجالس شيخ طوسى به نقل تفسير برهان ج 4 ص 27 .\r\n( 2 ) - تفسير برهان ص 208 .\r\n( 3 ) - سفينه البحار ج 1 ص 13 .\r\n( 4 ) - كافى به نقل سفينه البحار مادّهء « اخ » .\r\n","page_name":" 73 ","page_number":73},
  {"content":"\r\n\r\nحيات‌بخش اجتماعى از مهمترين قسمت‌هاى لازم براى پيشبرد مكتب است . « 1 » كارى به اين ندارم كه قانون اخوّت ميان اصحاب به دستور مستقيم خداوند بوده و منظور از آيهء « انّما المؤمنون اخوة » همين معنى بوده است و يا به تدبير و عقل شخص پيامبر اكرم صلى الله عليه و آله صورت گرفته است كه آن هم با امضاء خداوند همچون وحى مستقيم مىباشد . و به تعبير ديگر ( كه تعبير روايات است ) كارى ندارم كه اين قانون « فرض اللّه » بوده است يا « فرض النبى صلى الله عليه و آله » ، ولى به هر حال مطلبى بس بلند است ، كه هنوز از دسترس عقل جنبشهاى انقلابى و ضد انقلابى دنياى روز خارج است و در اثر دورى از عمق حقوق اسلامى هنوز عظمت اين قانون را درك نكرده‌اند .\r\nبراى تقويت روح برادرى سفارش سلام و مصافحه و معانقه و روبوسى مىشد ، آن هم با محبّت نه تشريفاتى خشك ! همانطور كه زير بناى فلسفى اسلامى هراس و دلهره نيست و بر خلاف برخى فلسفه‌هاى معاصر چون اگزيستانيساليسم كه انسانها و همهء جهان را موجوداتى از هم\r\n\r\n\r\n","description":"","footnote":"\r\n( 1 ) - ملاحظه مىكنيد كه اخوّت اسلامى شامل همهء شؤون بوده اختصاصى به شفاعت و دعا و زيارت ندارد و من به مقدارى كه توفيق تتبع داشتم دليلى نيافتم كه اخوّت اسلامى فايده‌اش فقط در اين 3 قسمت باشد . آرى مرحوم نورى در كتاب مستدرك به طور مرسل از يكى از كتابهاى قديمى نقل نموده ، و مرحوم فيض كاشانى نيز در خلاصة الأذكار چنين فرموده است كه : « خوب است مؤمنين در روز غدير با يكديگر پيمان برادرى ببندند و سپس همهء حقوق برادرى را ساقط كنند و تنها سه حق را نگهدارند . شفاعت و دعا و زيارت » و همين مطلب را مرحوم محّدث قمى در مفاتيح ذكر كرده است . ليكن در روايات ، دليلى بر محدوديت پيدا نكرديم .\r\n","page_name":" 74 ","page_number":74},
  {"content":"\r\n\r\nبيگانه مىشمارد ، در بحث تشكيك وجود فلسفه همه را از يك حقيقت مىداند . . . آرى همانطور كه در زير بناى فلسفى اسلامى ، آشنايى و وحدت است و حتى ميان انسان ، همه موجودات عالم خويشاوندى و ارتباط مىداند ، و همگان را از يك سنخ حقيقة الوجود ميشمارد ، در دستورات و روش اجتماعيش نيز آشنايى و اخوّت را سفارش مىكند .\r\nچنان كه همهء انسانها را هم از نظرى برادر ميداند و جنگ را براى استكمال عقب افتاده‌ها ميداند و اساسا جنگ با دشمن هم ، در اسلام به هدف صلح جهانى است .\r\nلازم به تذكّر نيست كه اگر اين قوانين را قوانين سياسى اسلام مىخوانيم از اين نظر است كه در مسير تدبير اجتماع و تحقق دادن مكتب اسلام به كار مىرود ، و منظور از كلمه « سياست » هم همين است و پيش از اين ديديم كه علم مسايل سياسى از شرايط امام مىباشد .\r\nحقوق اسلامى همانطور كه مباحث عبادى و معاملاتى دارد مباحث سياسى مهمّى را نيز دارا مىباشد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nدعا\r\nبر خلاف گفتهء « نيچه » آلمانى كه مىگفت : « خدايى كه شما معتقد هستيد اگر گرفتارى افراد را مىداند و قدرت حلّ مشكلات را دارد بايد اصلاح كند هر چند دعا نكنيم ، و اگر نمىداند يا نمىتواند يا نمىخواهد بدهد دعا چه فايده دارد ؟ »\r\nما شكّ نداريم كه خود دعا از عوامل رفع مشكلات است ، منظورم نه از جهت تلقين است كه عدّه‌اى چون الكسيس كارل روى آن تكيه مىكنند .\r\nبلكه از اين نظر كه فيض الهى به موارد قابل و لايق مىرسد و دعا يكى از عوامل قابليت فيض مىباشد .\r\nدعا تأثير واقعى دارد و به حقيقت ، انسان را لياقت كسب فيض مىدهد نه تنها تلقين و يا تخدير ، به قول « مهاتماگاندى » : « چون به خدا باور دارم به دعا نيز ايمان دارم ، اين مطمئن‌ترين آگاهى بر وجود خدا و احساس حضور اوست . . . » . « 1 » در كلمات پيشوايان اسلام سفارش بسيارى دربارهء دعا شده است .\r\nعلى عليه السلام فرزندش امام حسن عليه السلام را چنين وصيت مىكند : « بدان خداوند كه آسمانها و زمين را به كف دارد به تو اجازه داده تا او را بخوانى و پاسخ و اجابت آن را متعهّد شده و فرمان داده كه از او بخواهى\r\n\r\n\r\n","description":"","footnote":"\r\n( 1 ) - به نقل نورمن گريسى - / كليدهاى خوشبختى ص 387 .\r\n","page_name":" 76 ","page_number":76},
  {"content":"\r\n\r\nتا عطايت كند و رحمت بخواهى تا رحمتت كند » . « 1 » دعا يعنى خواستن و اگر انسان جدا بخواهد ، و هدف را تعقيب كند خداوند او را از راههاى طبيعى و غير طبيعى مدد مىكند و كمك مىرساند البته خواستن ! نه فقط چرخانيدن زبان ، امام صادق عليه السلام مىفرمايد : « خداوند دعاء سنگدل را كه عمق ندارد مستجاب نمىكند » . « 2 » دعا انسان را از ماديّات آزاد مىكند و بندهاى قيود و وابستگىها را از دست و پاى انسان مىگشايد تا امكان پرواز يابد .\r\nاين است كه حتّى مجاهدين بزرگ و انسانهاى و الا در كنار مبارزات پىگير خويش از اين قانون - / دعا - / نيز غافل نبودند .\r\nامام سجّاد عليه السلام مىفرمايد : « در همان روز عاشورا كه روز قتل پدرم بود در همان حال كه خون‌ها از زره او مىجوشيد به من فرمود : پسرم اين دعا را كه از مادرم زهرا عليه السلام فرا گرفته‌ام . . . حفظ كن : به حقّ « يس و قرآن حكيم » و « طه و قرآن عظيم » اى خدايى كه بر حاجت محتاجان قادرى و بر مطالب دلها آگاهى و گرفتاران را تو نجات بخش و غصّه داران را گشايش دهنده‌اى ، درود بر محمد و اهل بيتش بفرست و با من چنين و چنان كن . . . » . « 3 » على عليه السلام نيز در گرماگرم پيكار صفين ارتباط خود را با خداى خويش علاوه بر فعاليت در راه او با دعا حفظ مىكند و دعاهاى متعدّدى مىخواند . « 4 »\r\n\r\n\r\n","description":"","footnote":"\r\n( 1 ) - نهج البلاغه .\r\n( 2 ) - سفينه البحار مادّه دعا به نقل از عدّة الداعى .\r\n( 3 ) - سفينه البحار ج 1 ص 455 .\r\n( 4 ) - سفينه البحار ج 1 ص 451 .\r\n","page_name":" 77 ","page_number":77},
  {"content":"\r\n\r\nو اكنون سخن در خصوصيات دعا نيست تا معانى بلند برخى جملات بررسى شود و يا سرّ درود فرستادن بر پيامبر صلى الله عليه و آله در هر دعايى بيان شود ، و سخن در اصل دعا نيز فشرده شد . منظورم از طرح اين بحث در روش سياسى رهبران اسلام اين بود كه بگويم چگونه متناسب با هر مشكل اجتماعى دعايى را تعليم مىدادند و به وسيلهء دعا مردم را به مشكل بزرگ خويش آشنا مىساختند ، تا كارها در انحصار رهبران نباشد و حلّ مشكلات در آنها متمركز نباشد ، مردم نيز خود به دنبال درمان‌ها باشند و دردها را بشناسند ، كار به دست خود مردم است .\r\nو به علاوه با تعليم دعاهاى مختلف ، مردم را از محيط فاسد جدا نموده نارضايتى نسبت به حاكم را در درونشان جايگزين مىساختند و اين همان « بعد سياسى » دعاهاى شيعه مىباشد . دعاى « ندبه » امتيازات حكومت حقّه و الهى را گوشزد نموده ضمنا مفاسد حكومت‌هاى غاصب را توضيح مىدهد ، به مردم مىفهماند كه در حكومت‌هاى غاصب ، قوانين دين پايمال شده پايگاه‌هاى شرك و نفاق تأسيس مىشود ، فسق و معصيت رواج مىيابد ، دروغ و شايعه سازى و تهمت دامن زده مىشود ، اولياء خدا ذليل و دشمنان خدا عزيز مىشوند . مردم را مشتاق حكومتهاى عدل مىسازد و نسبت به غاصبها انتقامجو بار مىآورد ، رهبرى مردم را با حبل الله و رشته‌اى متصل ميان آسمان و زمين مىداند ، و اين رشته را از روز نخست رهبرى الهى ، توضيح مىدهد و روش عملى اين رشته را بيان مىكند و رفتار شيطانى رشتهء مقابل را نيز كه از روى حسادت انجام مىشود گوشزد مىنمايد .\r\nشخص على بن ابيطالب را كه اوّلين رهبر پس از رهبرى شخص پيامبر صلى الله عليه و آله مىباشد از ميان هالهء خرافات و تبليغات سوء دشمن بيرون\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمىكشد و حقيقت نورانيش را تبيين مىكند و اين نقشهء دشمن را خنثى مىكند كه با اهانت به او مىخواستند اساس رهبرى الهى را ( كه در اسلام پس از پيامبر از او شروع مىشد ) از وجهه بياندازند و براى هميشه راه را براى اتباع خود باز كنند .\r\nروح رهبرى را با روح قانون و پيامبرى پيوند ناگسستنى مىدهد و على و پيامبر صلى الله عليه و آله را از يك ريشه مىداند .\r\nبيان مىكند كه اوّلين شرط رهبرى ، زهد در دنيا و قطع علاقه از تجمّلات دنياست .\r\nو همهء اين مطالب را از نظر بعد عاطفى طورى در روح اجتماع جايگزين مىسازد و حالت قداست معنوى مىدهد ( چنان كه واقعا نيز همين طور است ) كه خوانندهء دعا در فراق رهبرى واقعى اسلام ، اشك و آه خود را بدرقهء جملات آن مىسازد و « ندبه » و گريه سر مىدهد و سراسر وجودش را تسليم آن حقايق مىسازد .\r\nمتن دعاى ندبه گواه درستى آن است و احتياج به سند متصل تا امام عليه السلام نيست . اشكالات جزيى از اين قبيل كه چرا « عرجت بروحه » دربارهء پيامبر صلى الله عليه و آله گفته شده « 1 » و يا به امام زمان عليه السلام خطاب كرده مىگويد : « آيا در كوه رضوى هستى » ؟ و اين موافق اعتقاد آنها كه محمّد حنفيّه را امام موعود مىدانسته‌اند مىباشد و چيزهاى ديگر . . .\r\nاينها به نظر اشكالى نمىرسد ، در مطالب صحيح و كتابهاى قطعى نيز نسخه بدل و غلط عبارتى زياد پيدا مىشود « عرجت به » و « عرجت بروحه » هر دو نقل شده است ، و ما چه مىدانيم شايد امام زمان عليه السلام به كوه\r\n\r\n\r\n","description":"","footnote":"\r\n( 1 ) - خداوندا تو روح آن حضرت را معراج بردى .\r\n","page_name":" 79 ","page_number":79},
  {"content":"\r\n\r\n« رضوى » نيز سرى زده باشد و اجمالا اين شبهات جزيى موجب اشكالى در روح بلند دعا نمىگردد .\r\nدعاى ندبه را كه در كتابهاى دعا نقل شده است دقيقا مورد توجّه قرار دهيد .\r\nدر دعاى « عهد » مردم را آمادهء مبارزه در راه خدا ساخته همواره حالت آماده باش در اجتماع ايجاد مىكند . در دعاهايى كه براى امام زمان عليه السلام خوانده مىشود - عهد و غير آن - مردم را به شرايط رهبرى روشن ساخته مشتاق حضور حكومت صالح امام زمان عليه السلام مىسازد .\r\nدر دعاى « عرفه » ببينيد كه امام حسين عليه السلام چگونه نعمت‌هاى الهى را مىشمرد و در مقابل ، كوتاهىهاى ما را در انجام وظايف تبيين مىنمايد و روح اخلاص و گرايش به واقعيّت را در دلها جاى مىدهد و اجمالا اين دعا نيز از عالىترين برنامه‌هاى عملى اسلام در اين قسمت است .\r\nدر دعاى ابو حمزهء ثمالى مردم را به آيندهء درازى كه در مسير تكامل انسانى دارند آشنا مىسازد و از اتلاف وقت و همنشينى با بيهوده كاران و غفلت و تن پرورى بر حذر مىدارد .\r\nدر زيارت جامعهء كبيره ، اوصاف رهبران شايسته را يكايك ذكر مىكند و حقّا كه شايان دقّت است .\r\nدر زيارت عاشورا روح ظلم و ستم را شديدا تقبيح مىكند و مردم را انتقامجو بار مىآورد . و همانطور كه در داستان ملاقات سيّد گيلانى آمده است دربارهء زيارت عاشورا و جامعهء كبيره سفارش بسيار شده است و حتما به جهت خاصيّت افشاگرانه و روشنگرانهء اين دو مىباشد .\r\n« صحيفهء سجاديه » كه مجموعهء دعاهاى امام سجاّد عليه السلام ، مىباشد نيز دريايى مواّج از مطالب عالى اسلامى است كه در قالب دعا ، علم را با\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاحساس پيوند داده و روشن بينى همراه با تحرّك را به وجود مىآورد .\r\nو اينها همه پيوند به آيات اصيل قرآن كريم دارند كه همچون منبعى بزرگ و اقيانوسى بىكران براى اين متفرّعات است .\r\nنهج البلاغه كه مجموعه‌اى از سخنان على عليه السلام مىباشد سرشار از مطالب علمى و احساسى اسلام است و سفارش بسيارى هم دربارهء دعا دارد گر چه برنامهء دعا به اين صورت كه مىگويم به عنوان يك متن مستقل در نهج البلاغه نيامده است و جز برخى جملات كوتاه در برخى موارد ، دعاى مخصوصى به طور كلّى ارايه نمىدهد . .\r\nو به هر حال « دعا » يكى از برنامه‌هاى عملى در رهبرى اسلام است كه هم براى نجات از مفاسد اخلاقى و تقويت تصميم و ترك عادت‌هاى خطرناك بسيار مفيد است ، و هم اجتماع را نسبت به كمبودها و تحريك به فعاليت براى رشد ، بيدار كننده و روشنگر مىباشد . متأسفانه عدّه‌اى در اثر درك نكردن روح دعا و عظمتى كه مىتواند در فرد و جامعهء انسانى ايجاد كند و برترين حالت محبّت به خدا را در دلها رسوخ دهد به افراط و تفريط رفته‌اند ، يا فقط ورد زبانى تصوّر كرده‌اند و يا بى خاصيّت دانسته و ارتباط خود را اساسا با دعا قطع كرده‌اند . كسى كه با دعا سر و كار دارد يقين مىداند كه : دعا آرامش روح ، وسيلهء غلبه بر هواهاى نفسانى ، راه محبّت كامل به خداوند ، پيوند به جهان قدس و تحصيل پاكى از اين طريق مىباشد و بنا به آنچه گفته شد دعا ضمن خواص فردى كه براى تكامل دارد مايهء رشد جامعه و فعاّليّت افراد جامعه در طريق شناخت دردها و درمان آنها بوده و به همين جهت در طريق سپردن قدرى از كار ملت به خود ملت مىباشد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nانتقاد\r\nنه هر مسلمانى به واقع كلمه ، « مسلمان » و هدفى است و نه هر مسلمان هدفى همواره بدون اشتباه ، در راه هدف و كمال مىباشد ، از طرفى غلبهء عواطف و احساسات را بر ادراكات در افراد معمولى نبايد انكار نمود و در نتيجه هوسها همچون هاله‌اى ، بسيارى از افراد مكتب را احاطه مىكنند .\r\nرهبر اگر مسامحه كار و سهل انگار باشد تنها به همين مبنى كه : « اشتباه است و مهم نيست » قانع شده و به اين جهت كه معصيت عمدى نبوده است عذرپذير مىشود و كارى به تكامل افراد ندارد . ابوبكر دربارهء عمل قتل و زناى خالد وليد مىگفت : « او اجتهاد كرده و اشتباه كرده است و اهل اجتهاد از اين اشتباهات زياد مىكنند » .\r\nولى رهبر لايق ضمن روش عذرپذيرى ( كه خود از نظر روانى يكى از راههاى تكامل فرد و اجتماع است ) اعمال افراد را نقاّدى نموده بدون كوچكترين غرض‌ورزى اشتباهاتشان راتذكّر مىدهد تا تدريجا ورزيده شوند و به هدف آشنا گردند . به افراد مىفهماند كه هدف از انتقاد ، خصومت و دشمنى و اهانت و مانند آن نيست بلكه صرفا خدمتى اجتماعى است كه به قصد سازندگى و در مسير تكامل صورت مىگيرد و خود راهى است براى حصول همفكرى و وحدت .\r\nو اين وحدت غير از وحدت عاميانه است كه پيش از نقادى و قبل از\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nروشن بينى در ميان افراد حكمفرما بوده است . آن وحدت ابتدايى حتما بايد در مسير كمال از ميان برود و اختلافهايى انسانى از راه انتقاد ، صورت گيرد ، تا با كمك استعدادهاى مختلف انسانى ، روشن بينى نسبى ايجاد شده و وحدت فكرى تحقّق يابد . اين وحدت فكرى و عقلى است ، و آن وحدت تخيّلى ! و ميان اين دو وحدت ، انتقاد فاصله است . فاصله‌اى كه با قدرت رهبر تناسب معكوس دارد ! شعار « وحدت ، انتقاد ، وحدت » تبيين كنندهء همين معنى است :\r\nآيات كريمهء قرآن مجيد هر سه مرحله را ذكر فرموده و آن را در سير زمان ، قطعى دانسته است :\r\n« كان الناس امّة واحدة فبعث اللّه النبييّن مبشّرين و منذرين و انزل معهم الكتاب بالحقّ ليحكم بين النّاس فيما اختلفوا فيه و ما اختلف فيه الّا الذين اوتوه من بعد ما جائتهم البيّنات بغيا بينهم فهدى اللّه الذين آمنوا لما اختلفوا فيه من الحق باذنه و اللّه يهدى من يشاء الى صراط مستقيم ام حسبتم ان تدخلوا الجنّه و لماّ يأتكم مثل الذين خلوا من قبلكم « 1 »\r\nمردم همه يك ملّت و متّحد بوند ، خداوند پيامبران را به عنوان تشويق و تحديد فرستاد و كتاب حقّ را همراهشان فرو فرستاد تا ميان مردم در آنچه اختلاف دارند حكم نمايد . و تنها كسانى اختلاف كردند كه كتاب را مىدانستند و آگاهانه بيانات ما را داشتند روى ظلم و تعّدى ميان خودشان ! آنگاه خداوند مؤمنين را به حقيقتى كه در آن اختلاف كرده بودند به اذن خود « 2 » هدايت فرمود و خداوند هر كه را بخواهد به راه مستقيم هدايت\r\n\r\n\r\n","description":"","footnote":"\r\n( 1 ) - البقره 213 - / 214 .\r\n( 2 ) - مفسيرين كلمهء « به اذن » را مربوط « يهدى » دانسته‌اند و من هم به آن روش معنى كردم و احتمال مىدهم كه مربوط به جملهء « اختلفوا » باشد يعنى اين اختلاف جامعه هم به اذن الهى و ناموس آفرينش او به وجود آمد .\r\n","page_name":" 83 ","page_number":83},
  {"content":"\r\n\r\nمىفرمايد شما گمان كرديد به بهشت مىرويد با اينكه هنوز داستان پيشينيانتان برايتان پيش نيامده است . . . »\r\nانسان‌ها در هر محيطى از نظر مسايل عقيدتى متحد و يك پارچه بوده‌اند ، هر چند در مسايل زندگى اختلافاتى داشته‌اند ، پيامبران روشنگر اجتماع با مطالب تبشيرى و تهديدى خود و به وسيلهء كتاب الهى مردم را دعوت به كمال مىكنند ، و همين دعوت موجب بر هم ريختن وحدت اجتماع و از ميان رفتن يكپارچگى مردم مىگردد و اختلاف پيدا مىشود ، اختلاف بر سر پذيرش برنامه پيامبران و قوانين الهى . اين اختلاف فكرى و تضاد آراء اگر در مسير كمال انسان قرار گيرد و موجب تحقق و تفكّر گردد و نه خصومت و دشمنى و جنگ ، خيلى زود به نتيجهء مطلوب و كمال مىرسد ، ولى تأسف در اين است كه در اثر هوسها و مقام‌طلبى افراد سودجو و يا جهالت بى خبران ، اختلاف مزبور مسير طبيعى خود را از دست داده به مسير عداوت و دشمنى كشيده مىشود . و متأسفانه اين انحراف هم به وسيلهء افراد آگاه ! و روى ستم و ظلم و حسادت‌ها و رقيب كوبىها ، و نه جهل و نادانى به وجود مىآيد . « 1 » البته سرانجام اين همه اختلافات و تضاد فكرى يك وحدت انسانى كاملى مىباشد كه به هيچ وجه با وحدت ابتدايى مقايسه نمىشود ، آن وحدت عاميانه و جاهلانه و غير انسانى بود ، و اين وحدت عالمانه و آگاهانه و انسانى : « ارسل رسوله بالهدى و دين الحقّ ليظهره على الّدين\r\n\r\n\r\n","description":"","footnote":"\r\n( 1 ) - بقره 213 : « الّا الذين اوتوه بغيا بينهم » .\r\n","page_name":" 84 ","page_number":84},
  {"content":"\r\n\r\nكلّه : « 1 » خداوندى كه پيامبرش را با راهنمايى و دين حقّ فرستاد تا بر همهء اديان و مكاتب پيروزش گرداند » .\r\nرهبرى اسلام اختلاف عقيدتى را كه مقدمه وحدت انسانى است تثبيت نموده و مىكوشد تا به وسيلهء انتقادهاى صحيح و بى غرض ، كمال علمى و عملى انسان را تحصيل نمايد . آن اختلاف ابتدائى مقتضاى فطرت ، وحسّ كنجكاوى و تحقيق بشرى است و گرچه ابتدائى است ولى مقدمه كمال است .\r\nرهبر الهى از انتقاد به جا ، به خوبى ترويج مىكند ، تا مردم به انتقاد كردن و انتقاد شدن عادت كنند و آن را حمل بر اغراض نكنند .\r\nانحراف افراد يا از نادانى است و يا ناتوانى روحى . روش صحيح زندگى - / در تمام شؤون آن - / را نمىدانند ، و يا گرفتار هوى و هوس مىباشند و دانسته نافرمانى خداوند را مىكنند .\r\nآگاه ساختن نادانان يكى از واجبات اسلامى مىباشد و در قرآن كريم آنها كه حقايق دين را نمىگويند ملعون خوانده شده‌اند : « انّ الّذين يكتمون ما انزلنا من البينّات و الهدى من بعد ما بينّاه للناس فى الكتاب اولئك يلعنهم اللّه و يلعنهم الّلاعنون : « 2 » آنها كه راههاى روشنى و هدايت را كه در كتاب براى مردم تعيين كرده‌ايم كتمان مىكنند ملعون خدا و همه لعنت گران هستند » .\r\nهشدار افراد پاىبند هوى و هوس و غوطه‌وران منجلاب گناه نيز يكى از مهمترين واجبات اسلامى مىباشد و در قرآن كريم به عنوان اوّلين خصيصهء ايمان ذكر شده است : « و المؤمنون و المؤمنات بعضهم اولياء\r\n\r\n\r\n","description":"","footnote":"\r\n( 1 ) - توبه 33 .\r\n( 2 ) - بقره 159 .\r\n","page_name":" 85 ","page_number":85},
  {"content":"\r\n\r\nبعض يأمرون بالمعروف و ينهون عن المنكر . . . : « 1 » زنان و مردان مؤمن ولىّ يكديگرند ، فرمان به خوبىها مىدهند و نهى از بدىها مىكنند » .\r\nعلى عليه السلام مىفرمود : « خداوند قرن گذشته شما را تنها بدين جهت ملعون ساخت كه امر به معروف و نهى از منكر نمىكردند ، نادانان در اثر معاصى ملعون شدند و دانايان به سبب نهى از منكر نكردن » . « 2 » ولى اصرار مىشود كه انتقاد از مسير طبيعى خود منحرف نشده جنبهء سرزنش آن و يا تفوّق‌طلبى اين ، منظور نگردد .\r\nامام صادق عليه السلام مىفرمود : « دورترين مواقع بنده از خداوند هنگامى است كه با ديگرى اخوّت و برادرى برقرار كند . و آنگاه لغزشهاى او را به خاطر بسپارد كه بدان سبب روزى او را ملامت كند » . « 3 » مؤمن هدفى بايد حتّى از بذل وجههء ملّى خود در راه حفظ موقعيّت برادر خود دريغ نورزد ، تا چه رسد به اينكه انتقاد خصمانه و سرزنش‌هاى موضع گيرانه كند : « مؤمنى كه وجهه و آبروى خود را به برادر ايمانى خود بدهد خداوند حتماً روى او را بر آتش قيامت تحريم مىكند ، و ذلّت و خوارى قيامت به او نمىرسد ، و هر مؤمنى كه از وجههء خود نسبت به برادر ايمانى خود بخل ورزد - / با اينكه وجهه‌اش بيش ار موقعيت برادرش مىباشد - / حتما خوارى و ذلّت قيامت به او مىرسد و در قيامت حرارتهاى آتش‌ها به او مىرسد چه فردى معذّب باشد و چه مورد مغفرت . « 4 »\r\n\r\n\r\n","description":"","footnote":"\r\n( 1 ) - توبه 71 .\r\n( 2 ) - نهج البلاغه .\r\n( 3 ) - كافى به نقل سفينه البحار ماده غير .\r\n( 4 ) - سفينه البحار ج 1 ص 14 .\r\n","page_name":" 86 ","page_number":86},
  {"content":"\r\n\r\n\r\nتماس با ديگران\r\nيكى از مهمترين مباحثى كه بايد در روش سياسى اسلام مورد توجّه قرار گيرد مربوط به تماس شخص هدفى با ديگران است .\r\nبايد با افراد غير هدفى معاشرتى گرم و دوستانه داشت يا همواره قهر و بى تماس بود ؟ عدّه‌اى طرفدار قهر و به اصطلاح مبارزهء منفى هستند و عدّه‌اى طرفدار معاشرت .\r\nاوّلىها مىگويند : تجربه شده است اگر تماس بگيريم خودمان ضرر مىكنيم ، به آنها وجههء ملّى مىدهيم و سر خودمان كلاه مىگذاريم .\r\nدومّىها مىگويند : بايد تماس داشت تا از راه دوستى و به لحن محبّت ، وجدان ديگران را بيدار كرد و يا لااقل آنها را در پوششى از حياء و شرم قرار داد كه كارى بر خلاف سنّت ما انجام ندهند .\r\nاين دو عقيده كه ابتدا به صورت دو نظرّيهء علمى بود تدريجاً به صورت يك حكم مسلم دايمى تلقّى شد و دستهء اوّل گروه دوّم را بىدين خواندند كه اينهاآن طرفى هستند ، و گروه دوّم دستهء اوّل را متّهم به ارتجاع و ترك يكى از مراتب نهى از منكر نمودند كه اينها گوشه گير هستند و ارتجاعى فكر مىكنند و به علاوه يكى از مراحل اوّليّهء نهى از منكر تماس دوستانه است تا در طرف اثر بگذارد و دست از روش خود بردارد .\r\nدر اين گونه مسائل نوعا عدّه‌اى هم پيدا مىشوند كه پس از انتخاب يك طرف و مدتّى مناظره كردن ، مردّد مىشوند و مىگويند تشخيص\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nموضوع مشكل است و بايد به خداوند پناه برد .\r\nبه نظر مىرسد افراد غير متعهّد مختلفند ، و زمانها نيز از نظر شرايط متفاوتند ، و افراد متعهّد نيز از نظر درك و روشن بينى يكسان نيستند .\r\nگاهى قدرت در كف افراد هدفى است و تماس و معاشرت افراد متعهّد با ديگران نه روى احتياج به آنهاست و نه ترويجى از آنها محسوب مىگردد ، بلكه همه مىگويند : منظور از اين تماس حسن اخلاق و نشان دادن روش اخلاقى اسلام بوده است .\r\nو گاهى قدرت ظاهرى در دست دشمن است ، ولى تماس افراد هدفى با آنها به نفع متعهّدها تمام مىشود و متعهّدها اقليتى هستند كه چندان وجههء اجتماعى ندارند و به وسيلهء تماس مزبور رسميّتى پيدا كرده از گزندهاى احتمالى اجتماع محفوظ مىمانند و يك نوع پوشش حفاظتى نيز در برابر دشمن پيدا مىكنند تا بتوانند هدف خود را تعقيب نمايند .\r\nو گاهى هر چند قدرت ظاهرى در دست دشمن است ليكن وزنهء اجتماعى متعهّدها به قدرى سنگين است كه هيچ گونه نيازى به تماس با دشمن ندارند و اگر تماس بگيرند در حقيقت دشمن برده است .\r\nو گاهى مىتوانند طورى تماس بگيرند كه دشمن در اجتماع موفقيّت ملّى پيدا نكند و احتمالا او را تحت تأثير نيز قرار دهند .\r\nو گاهى گر چه هدفىها موقعيّت اجتماعى ندارند و نياز به تماس با دشمن دارند ولى دشمن هيچ گونه امتيازى براى اينها قايل نشده كمترين امتيازى نمىدهد و فقط ذلّت ظاهرى بيشترى براى هدفىها به جاى مىماند .\r\nو گاهى قدرت ظاهرى در دست مؤمنين است ليكن تماس با ديگران\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nهيچ گونه اثر خوبى بر روحيّهء ديگران نمىگذارد و فقط به آنها موقعيّت اجتماعى مىدهد تا بتوانند هدف خود را ( كه ضدّ ايمان است ) بهتر تعقيب كنند .\r\nو گاهى مؤمنين با ديگران يك هدف مشترك دارند و مىتوانند از رهگذر تماس با آنهانوعى قدرت بيشتر در مسير هدف مشترك پيدا كنند و در عين حال مراقب هستند كه پس از وصول به هدف ، آنها پيش نيافتند و نتيجه را نبرند و به هر حال گاهى شرايط ، عادى است و گاهى به زور و جبر وادار به تماس مىشوند .\r\nو اين موارد كه صورت‌هاى مختلفى از اين مسئلهء شرعى - / تماس با ديگران - / مىباشند در حكم ، يكسان نيستند ، و هر يك از نظر فقهى حكمى دارند . روش سياسى نيز بايد از منابع حقوقى و فقهى دستور بگيرد .\r\nغير متعهّدها نيز گاهى به ظاهر مسلمان و حتّى شيعه هستند و گاهى غير مسلمان : مادّى يا يهودى يا مسيحى يا آتش‌پرست يا پيرو مذهبى ساختگى .\r\nو به هر حال گاهى تماس در سطح معاملات تجارتى و يا معاشرت سطحى است ، و گاهى به صورت دوست گرفتن و طرح اسرار متعهّدها ، و يا گفتن مطالبى كه موجب سرافكندگى متعهّدها ، مىگردد و گاهى در زمان جنگ است و گاهى در زمان صلح .\r\nبا دقّت در هر يك از موارد مزبور به آسانى مىتوان حكم آن را به دست آورد ، و تنها يك مورد آن شايان دقّت و تأمل بيشترى است و آن تماس در سطح معاشرت ساده و يا معاملات مىباشد ، در صورتى كه هيچ گونه ترويجى هم از آنها نشود . ادلّهء اسلامى و منابع حقوقى ما - / به آن\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمقدار كه اينك در نظر دارم تماس در صورت مزبور را نهى نمىكند بلكه اگر آنها ظلم و ستمى به ما نكرده باشند نيكوكارى به آنها نيز تأكيد شده است .\r\nآيات قرآن كريم تماس با اهل كتاب را در آيات متعدّدى مورد نظر قرار داده است ، و در برخى موارد از تماس با مشركين صحبت مىكند ، ولى در هر دو مورد آنچه را كه اكيدا نهى مىكند دوست گرفتن آنها و اهل سرّ قرار دادن و گفتن اسرار مؤمنين به آنها منظور بوده است .\r\nپيش از اين در بحث تقيّه برخى از اين آيات عنوان شد و اينك برخى ديگر به عنوان نمونه :\r\n« يا ايها الّذين آمنوا لا تتّخذوا اليهود و النصارى اولياء بعضهم اولياء بعض و من يتولّهم منكم فانّه منهم انّ اللّه لا يهدى القوم الظالمين . فترى الذين فى قلوبهم مرض يسارعون فيهم يقولون نخشى ان تصيبنا دائرة فعسى اللّه ان يأتى بالفتح او امر من عنده فيصبحوا على ما اسروا فى انفسهم نادمين . و يقول الّذين آمنوا اهولاء الذّين اقسموا باللّه جهد ايمانهم انّهم لمعكم ؟ حبطت اعمالهم فاصبحوا خاسرين . يا ايّها الذين آمنوا من يرتد منكم عن دينه . . . . « 1 »\r\nاى مؤمنين : يهوديان و مسيحيان را دوست و ولىّ خود نگيريد ! آنها خود بعضى دوست و ولىّ برخى ديگرند ، و آنكه از شما آنها را دوست و ولىّ خود قرار دهد از آنها خواهد بود ، همانا خداوند مردم ستمگر را هدايت نمىكند . آن گاه تو - / اى پيامبر - / مىبينى آنهايى را كه در\r\n\r\n\r\n","description":"","footnote":"\r\n( 1 ) - سورهء مائده 54 - / 51 .\r\n","page_name":" 90 ","page_number":90},
  {"content":"\r\n\r\nدلهايشان بيمارى است در ميان يهوديان و مسيحيان سبقت مىگيرند - / كه دوست و ولىّ خود كنند . مىگويند : مىترسيم حادثه‌اى به ما برسد . اميد است خداوند فتح و پيروزى و يا امر ديگرى از جانب خود بياورد و اينان بر آنچه در خود پنهان كرده‌اند پشيمان گردند . و مؤمنين مىگويند : آيا اينهايند كه مهمترين سوگند خود را به خداوند ياد كرده بودند كه با شما هستند ؟ ! اعمالشان بر باد رفته و زيانكار شدند ! اى مؤمنين : آنكه از شماها از دين خود برگردد . . . » .\r\nدر اين آيات علّت ارتباط برخى سست عقيدتان با افراد دشمن اين شمرده شده است كه مىخواسته‌اند از ترس حادثه براى خود پناهى داشته باشند . و اين در معاشرت سطحى كه طرف هم مىداند سطحى است و عمقى ندارد نمىباشد .\r\nمؤمنين مىگويند : اينها كه مىگفتند با شمايند پس چرا چنين كردند . و اين مسلما در همان دوست گرفتن به طور اهل سرّ و مقدّم داشتن آنها بر اهل هدف است خداوند هم آن را ارتداد و بيرون رفتن از دين شمرده است .\r\nدر سورهء « ممتحنه » دربارهء ارتباط با مشركين چنين مىفرمايد :\r\n« يا ايّها الذين آمنوا لا تتخذوا عدّوى و عدوّكم اولياء تلقون اليهم بالموّده . . . و من يفعله منكم فقد ضلّ سواء السبيل . « 1 » : اى مؤمنين : دشمن من و دشمن خودتان را ولىّ خود نگيريد كه دست دوستى به سويشان بگشاييد . . و آنكه از شما چنين كند از راه راست گمراه شده است . . . » .\r\n\r\n\r\n","description":"","footnote":"\r\n( 1 ) - ممتحنه 1 .\r\n","page_name":" 91 ","page_number":91},
  {"content":"\r\n\r\nو اين در داستان « حاطب بن ابى بلتعه » نازل شد كه يكى از مهمترين اسرار مسلمين را براى دوست كافر خود در مكّه گزارش كرده بود ! نامه فرستاده بود كه پيامبر صلى الله عليه و آله لشگرى مجهّز كرده و قصد تصرف مكه را دارد .\r\nو نيز مىفرمايد :\r\nلا ينهيكم اللّه عن الذين لم يقاتلوكم فى الدّين و لم يخرجوكم من دياركم ان تبرّوهم و تقسطوا اليهم انّ اللّه يحبّ المقسطين « 1 » : خداوند شما را از آنهاكه در دين با شما نجنگيده‌اند و از كشورتان بيرونتان نكرده‌اند نهى نمىكند كه نيكى كنيد و به عدل رفتار كنيد ، خداوند عدالتگران را دوست دارد .\r\n« و لن يجعل اللّه للكافرين على المؤمنين سبيلا :\r\nخداوند هرگز بنفع كفّار و به زيان مؤمنين راهى قرار نداده است » پس معلوم مىشود آنچه كه موجب تسلّط كفاّر گردد ممنوع مىباشد .\r\nدر معاملات هم اگر تقويت دشمن باشد چون فروش اسلحه به دشمن در زمان جنگ و يا خريد هر گونه كالايى از كارخانجات آنها در شرايطى كه موجب تقويت آنهاگردد ممنوع مىباشد . ولى اگر فى المثل قطعهء فرش ده هزار تومانى را به دو هزار تومان از آنها بخرند كه نفع خريدار باشد چه مانعى دارد ؟\r\nاين آيه هم يك قاعدهء كلّى در تمام صور مختلف گذشته به دست ما مىدهد :\r\n\r\n\r\n","description":"","footnote":"\r\n( 1 ) - ممتحنه آيه 8 .\r\n","page_name":" 92 ","page_number":92},
  {"content":"\r\n\r\n« و لا تركنوا الى الّذين ظلموا . . . : هيچ گاه به ستمگران تمايل نكنيد . » ستمگر در تحميل عقيده و مكتب باطل ، و يا ستمگر در تعدّى به حقوق ديگران .\r\nشرك در قرآن كريم ظلم محسوب شده است :\r\n« انّ الشرك لظلم عظيم » .\r\nاگر تماس ، تمايل به آنها محسوب شود ممنوع مىباشد .\r\nو اين را هم بگويم كه اگر تماس با آنها براى ارشاد و مناظره باشد قطعاً جايز و حتّى واجب است . و اگر در اين تماس به خصوص ارشاد صورت نمىگيرد ليكن بايد ابتدا تماسهاى مكّرر رفاقتى داشته باشد تا به موقع مقتضى مناظره و ارشاد صورت گيرد باز هم آن تماسهاى مقدّماتى جايز و به مقتضاى نظر برخى از فقها واجب است .\r\nبعضى از فقها ادلّهء فقهى وجوب تبليغ و ارشاد را مخصوص به اين نمىدانند كه اگر تماسى پيدا شد و يا اگر گمراهان پرسيدند بايد برايشان بگوئيم بلكه معتقدند بايد به دنبالشان رفت و تماس گرفت و حتّى بايد در خانهء نادانان رفت و مطالب را برايشان گفت .\r\nو نيز ناگفته نماند كه از ميان همهء مخالفين ، اهل تسنّن - / مسلمان عامّه - / خصوصيتّى دارند كه به موجب دستور صريح امام صادق عليه السلام شيعه بايد با آنها معاشرت حسنه داشته باشد و رفاقت كند و در مساجدشان حاضر شود و در تشييع مردگانشان شركت و از بيمارانشان عيادت نمايد و اين عمل را در اصطلاح فقها تقيّه مداراتيه مىخوانند و اين اصطلاح هم از كلام امام صادق عليه السلام ريشه گرفته است .\r\nو از اينجا است كه در تاريك‌ترين شرايط زندگى شيعه ، ارتباط خود را با اهل تسنّن قطع نمىكرده‌اند و حتّى شريك تجارت آنها در يك\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nتجارتخانه مىشدند كه در كتابهاى رجالى ذكر شده است . و با آنها ازدواج مىكردند و حتّى تأكيد مىكردند كه از ازدواج با آنها خوددارى نكنيد و زن از آنها بگيريد و سابقا در بحث تحديد نسل احاديثى در اين زمينه مربوط به « زراره » كذشت ، مجدّدا مراجعه فرماييد . « 1 » و بنابراين مىتوان گفت مسلمان غير متعهد با غير مسلمان خيلى فرق دارد . با مسلمانان غير متعهد - / شيعهء غير متعهّد و يا غير شيعه - / نبايد به مختصر چيزى قطع ارتباط كرد ، بلكه بايد تماس برقرار نموده آنها را روشن ساخت . تا شكاف عميق‌تر نگردد و اجتماع اسلامى فرقه‌هاى بيشترى پيدا نكند و دشمن اسلام از اين انشعاب سوء استفاده نكند .\r\nمناظرات اصحاب ائمّه را در كتاب‌هاى احتجاجى به خصوص « احتجاج » مرحوم طبرسى ببينيد و مخصوصا روابط گرم مؤمن الطاق را با آنها و مناظرات شيرينش را در لابه‌لاى اين تماس‌ها مشاهده كنيد .\r\nالبته همانطور كه گفتم : مگر آنكه بدانيم طرف هرگز روشن نمىشود و يا دست از غرض‌ورزى بر نمىدارد ، و به عكس ، از تماس بهره بردارى مىكند و موقعيت خود را بيشتر تحكيم مىسازد .\r\nاحياناً شرايطى پيش مىآيد كه اگر شخص متعهّد با افراد غير متعّهد تماس نداشته باشد خودش محو مىشود و به اصطلاح حالت انزواى سياسى پيدا مىكند و از اجتماع مسلمين كنار مىرود و آنگاه چه ضربه‌هاى مهمّى كه از اين رهگذر به او مىرسد ؟ ! اتّهامات ناروا به او\r\n\r\n\r\n","description":"","footnote":"\r\n( 1 ) - اين بحث در كتاب مالكيت خصوصى به قلم نويسنده منتشر شده است اين جزوه با كتابهاى مالكيت خوصى ، مرزها ، امامت روى هم يك كتاب بوده است كه به رعايت شرايط خفقان ، جداگانه براى چاپ فرستاده شده بود .\r\n","page_name":" 94 ","page_number":94},
  {"content":"\r\n\r\nمىخورد و آن تهمتها در ذهن مردم پذيرش مىگردد و او هم قدرت دفاع ندارد و در اين صورت از باب تقيّه بايد تماس بگيرد .\r\nعلى عليه السلام در نماز جماعت ابوبكر شركت مىكند با اينكه قطعاً او را مسلمان عادل نمىداند و اصحاب با وفايش نيز چنين مىكنند ، ابن مسعود از طرف عثمان فرماندار كوفه مىشود ، سلمان فرماندار مدائن مىشود ديگرى به يمن مىرود و همچنين . . .\r\nو اين است كه مىتوانند در يك روز با تمهيد قبلى ، 12 نفرشان از پاى منبر ابوبكر بر خيزند و او را محكوم كنند و مردم را به تفكر وادارند . و البته همانطور كه گفتم « احيانا » چنين مىشود ، گاهى هم تماس گرفتن به فرض كه از نظر ارشادى نتيجه داشته باشد و حتّى ممكن است به روشن‌بينى طرف بيانجامد ، ليكن از نظر موقعيّت اجتماعى و شرايط موضعى ، به ضرر شخص متعّهد تمام مىشود و وجههء او را در ميان مردم لكّه‌دار مىسازد .\r\nبايد افراد هدفى با گروههاى ديگر روابط حسنه داشته باشند تا آنها را روشن سازند و لااقل با تماسهاى دوستانهء خود مانع اقدامات آنها بر ضدّ هدف گردند . قهر مطلق ، نوعى رهبانيّت است كه از مسير مبارزات اسلامى حذف شده است .\r\nقرآن كريم مىفرمايد : « و قولوا للناّس حسنا » « 1 » با مردم به نيكى سخن بگوييد . امام صادق عليه السلام در تفسير آيهء مزبور « 2 » روش فرد مؤمن را در آن زمان با ديگران ، به طور روابط حسنه توصيه مىكند .\r\n\r\n\r\n","description":"","footnote":"\r\n( 1 ) - 83 بقره .\r\n( 2 ) - تفسير برهان .\r\n","page_name":" 95 ","page_number":95},
  {"content":"\r\n\r\nالبته باز هم بايد گفت : مگر اينكه از نظر موقعيّت اجتماعى ، وضع فوق العاده‌اى باشد كه قهر را ايجاب كند و نمىدانم كه چنين وضعى زياد پيش مىآيد ياكم ؟ ولى مىتوانم بگويم : بسيارى اوقات هم قوهء خيال ما وجود چنان وضعى را در نظرمان قطعى جلوه مىدهد و\r\n« نسئل اللّه الأخلاص و الخلوص » .\r\nچيزى كه بايد به عنوان تابلو و نقشه‌اى براى پيدا كردن راه از چاه در اين بحث همواره در نظر داشت متن سه مادهء قانون قطعى اسلام است : 1 - وجوب ارشاد نادانان ، 2 - نهى از منكرات و افعال زشت هوسبازان 3 - وجوب حفظ حيثيّت اسلام .\r\nبايد ديد از چه راهى مىتوان به اهداف مزبور رسيد . البته اين احكام ، سكوت مطلق در برابر مخالف و فاصله گرفتن را توصيه نمىكند ، و منافاتى با روشن كردن افراد ( در صورتى كه ضررى نداشته باشد ) به كارهاى فاسد دشمن ندارد ، چنانچه همان امام صادق عليه السلام كه فرمان مدارابا عامّه را صادر مىكند در مجالس خصوصى مظالم ابوبكر و عمر را هم بيان مىكند و مىفرمايد : « ما بنى اميّه بزرگان و كودكان خود را فرمان به تبرّى از آنهامى دهيم . . . همه گناه‌هاى پس از آنها به گردن آنهاست » . « 1 »\r\n\r\n\r\n","description":"","footnote":"\r\n( 1 ) - قاموس الرجال ج 7 ص 430 . يعنى جريان سقيفه و غصب خلافت على عليه السلام تاريخ اصيل اسلامى را عوض كرد . انحرافها و گناهها معلول آن حادثه هستند ، به وجود آوردندگان حادثه سقيفه در گناه همهء انحرافهاى بعدى شريكند .\r\n","page_name":" 96 ","page_number":96},
  {"content":"\r\n\r\n\r\nشعاير\r\nارزش تبليغات سمعى و بصرى را نمىتوان ناديده گرفت ، همه مىدانيم كه در دنياى روز تبليغات سهم مهمّى از بودجه‌هاى كشورها را به خود اختصاص داده است و نيز مىدانيم كه همه تبليغات روز يا بيشتر آنها با احساس مردم سر و كار دارد ، و كمتر كار عقلانى و برهانى صورت ميگيرد و با نيروى عاقله و درك صحيح مردم نوعا پيوند مستقيمى ندارند .\r\nشعائر اسلامى بر اساس بيدار نمودن فطرت انسان و توجّه دادن مردم به مذهب است و نمىگويم به سمبلهاى مذهبى بلكه منظور اصل توجّه به مذهب است تا به فكر مذهب بيفتند و خود به دنبال تفكّر بروند . قرآن كريم ارزش قايل شدن و احترام به شعاير را جزيى از پاكى دل مىداند . « 1 » شعاير شعور مردم را بيدار مىسازد .\r\nو اما اين شعاير چيست ؟ در قرآن كريم بيان نشده و تنها برخى مسايل حجّ به عنوان شعاير نام برده شده است . مفسّرين شعاير را عبارت از مناسك حجّ و برخى آن را شتران قربانى ( و تعظيم آن يعنى انتخاب شتران فربه و خوب ) و برخى آن را همهء دين خدا دانسته‌اند .\r\nطبق لغت و عموميّت كلمه بايد گفت : شعاير كه جمع شعيره مىباشد هر\r\n\r\n\r\n","description":"","footnote":"\r\n( 1 ) - و من يعظّم شعائر اللّه فانها من تقوى القلوب 32 حجّ .\r\n","page_name":" 97 ","page_number":97},
  {"content":"\r\n\r\nچيزى است كه وسيلهء اعلام يك حركت الهى و راه خدايى باشد .\r\nچيزهايى كه در تاريخ اسلام به عنوان شعاير حساب شده است ، علاوه بر برخى قوانين اساسى و دايمى اسلامى كه در خود متون اسلامى رسيده و شعاير بودن آنها ثابت شده است ، تجلّى دادن و عظمت نهادن قبور ائمّه و پيامبران و اولياء دين ، احترام به رؤساى مذهب و پيشوايان عادل دين ، بزرگداشت مساجد اسلامى ، زنده داشتن نام قيامها و بعثتهاى مذهبى همچون قيام حسين بن على عليه السلام مىباشد .\r\nشك نيست كه با روش مزبور و بزرگداشت شعاير مزبور از راه « تداعى معانى » ذهن افراد متوجّه مذهب شده ياد خدا را زنده نگه مىدارد ، و همين از فوايد مهم اين شعاير است . سخن در حدود اين شعاير نيست كه مساجد اسلامى بايد تا چه اندازه زينت داشته باشد ؟ و خاصيت گنبد و مناره چيست ؟ قبور بزرگان دين تا چه اندازه عظمت ظاهرى داشته باشد ؟\r\nسخن در اصل بزرگداشت اين امور است .\r\nالبته اگر اجتماع ، روشن بينى داشت ، و معانى را از ديد ظواهر نمىطلبيد ، و حقيقت را از حقيقت مىجست ، چه نيازى به تشريفات ظاهرى مساجد و قبور ائمّه بود ؟ و همانطور كه همه مىدانيم زينت مساجد از نظر اسلام كراهت دارد و تنها از آيهء « نور » در سورهء نور به زحمت مىتوان فهميد كه خداوند مىخواهد مساجد شكوه و عظمت ظاهرى نيز داشته باشند .\r\nپيدا است كه اگر حكومت پيامبر صلى الله عليه و آله و يا على عليه السلام بود براى قبور گذشتگان دينى گنبد طلا و نقره نمىساختند چنان كه نساختند و هيچ گونه دستورى هم به اين كار ندادند و حتّى يك صدم دستورهاى اكيدى كه\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبراى نماز و روزه داده‌اند دربارهء اين كار صادر نفرمودند و مىدانيم كه مسجد خود پيامبر ( ص ) چقدر ساده بود و حتى در ابتدا سقف هم نداشت .\r\nفقط در حديث امّ ايمن كه زينب كبرى عليها السلام به عنوان دلدارى زين العابدين عليه السلام پس از روز عاشورا بيان مىكند اين جمله به عنوان خبر و پيشگويى آمده است كه مردم چنين و چنان مىكنند .\r\nآرى اگر حكومت پيامبر صلى الله عليه و آله بود مردم را طورى تربيت مىنمود كه هيچ گونه نيازى به اين تشريفات ظاهرى نباشد و به جاى آن دردهاى اجتماعى درمان شود . ولى چه بايد كرد كه وقتى قدرت به دست على عليه السلام نباشد مذهب تجلّى حقيقى خود را در اجتماع پيدا نمىكند و بايد از راه ديگرى مذهب را تجلّى داد كه از ذهن مردم بيرون نرود و آن راه همين است كه خود مردم به طور فطرى انجام مىدهند . مساجد را عظمت ظاهرى مىدهند قبور بزرگان را به زينت طلا و نقره مىآرايند ، هنگام ورود رهبران مذهبى شعارها مىدهند وبرايش راه باز مىكنند و صلوات مىفرستند و دستش را مىبوسند ، و علاوه بر وجوه واجب شرعى ، هداياى جداگانه مىفرستند تا از نظر اقتصادى در فشار نباشد كه امام عليه السلام فرمود :\r\n« منظور از قرض دادن به خدا در آيه قرآن ، هديه دادن به امام عليه السلام در حكومت‌هاى غاصب است » . « 1 » زين العابدين عليه السلام فرزند همان پيامبر صلى الله عليه و آله است كه نمىگذارد جلوى پايش بلند شوند و در جلسه امتياز مكانى برايش قايل شوند تا بالأخره با اصرار ابوذر براى شناسائى واردين اقدامى مىشود . . .\r\n\r\n\r\n","description":"","footnote":"\r\n( 1 ) - به تفسير برهان در آيهء من ذالذى يقرض اللّه رجوع شود .\r\n","page_name":" 99 ","page_number":99},
  {"content":"\r\n\r\nولى زين العابدين ، امام چهارم كه گفتار و كردارش مدركيّت دارد وقتى وارد مسجدالحرام مىشود مردم برايش راه باز مىكنند و تشريفاتى مىدهند كه هشام بن عبدالملك وليعهد خليفه نسبت به او حسادت مىورزد و جمله‌اى اهانت‌آميز مىگويد و فرزدق شاعر قهرمان ، قصيده‌اى در مدح امام مىگويد كه به همان جهت محكوم به زندان مىشود و در « عسفان » محبوس مىشود ، امام برايش هدايا مىفرستد و او را تشويق مىكند ، او هدايا را پس مىفرستد كه براى خدا كردم نه دنيا ، امام پيام مىدهد كه حقيقت كار تو نزد خداوند محفوظ است اين را هم بگير و آنگاه او مىپذيرد ، هشام او را در زندان تهديد به قتل مىكند و او به دعاى امام نجات پيدا مىكند ، حقوقى كه از دفتر دولتى مىگرفت به كلى حذف مىشود و امام به عهده مىگيرد . « 1 » امام باقر عليه السلام كميت شاعر را تشويق مىكند : « تا دربارهء ما شعر مىگويى موّيد به روح القدس هستى » . « 2 » امام هشتم عليه السلام دعبل شاعر را آن همه تكريم مىكند و لباس خاص خود را به او مىدهد و او هم عطاياى هارون را ناديده گرفته و براى ترويج دين قصيدهء مهمّى در هجو هارون و مدح امام سروده است . « 3 » يعنى زمان فرق مىكند ، وقتى قدرت به دست مذهب و رهبر مذهب است نيازى به اين تظاهرات نيست ، امام هم به درمان دردها مىپردازد ولى وقتى قدرت به دست ديگران است و مىخواهند رهبران مذهبى را از همه چيز ساقط كنند و حتّى به تعبير\r\n\r\n\r\n","description":"","footnote":"\r\n( 1 ) - قاموس الرجال ج 7 ص 409 .\r\n( 2 ) - قاموس الرجال ج 7 ص 432 از كشى به سند صحيح از امام باقر عليه السلام .\r\n( 3 ) - قاموس الرجال ج 4 ص 79 و 81 .\r\n","page_name":" 100 ","page_number":100},
  {"content":"\r\n\r\nعلى عليه السلام به قطعه زمين فدك نيز طمع و دخالت مىكنند كه در دست حقدارانش باقى نماند و مىخواهند كه نام آنها نيز از ذهن اجتماع محو شود و با محو نام آنها نام مذهب محو مىشود و در نتيجه شهامت و استقامت از ميان مىرود و راه براى استعمار باز مىشود در اين صورت چه دردى از اين بالاتر و چه درمانى از اين مهم‌تر كه به هر وسيله بايد ذهن‌ها را متوجّه به مذهب و الگوهاى مذهبى نمود .\r\nدر اين شرايط بوسيدن دست رهبر مذهبى تقويت دين مىباشد و خود پيكارى محسوب مىگردد و به عنوان « اريد به النبى » « 1 » تشويق مىشود و تدريجاً به صورت سنّت اساسى در مىآيد .\r\nو من اين تعبير را كه يكى از گويندگان دانشمند و دلسوز داشت كه :\r\n« دستى براى گرفتن و دستى براى بوسيدن » شايسته نمىدانم ، هر چند منظور او اين بود كه روحانى نبايد از همهء وظايف اسلامى همين دو را دانسته باشد ، نه اينكه اساسا بوسيدن دست كار بدى است و گرنه او خود با كمال ارادت حتما دست « رهبر مذهبى » خود را مىبوسد . . . آرى گر چه منظور او براى ما معلوم بود ولى نبايد انكار كرد كه اين گونه تعبيرها در محيطى كه هنوز اجتماع كاملا روشن نشده است برخى سنن اساسى و لازم\r\n\r\n\r\n","description":"","footnote":"\r\n( 1 ) - اشاره به حديث است كه : فقط دستى بايد بوسيده شود كه دست پيامبر باشد يا در مسير او باشد و به قصد او بوسيده شود . احكام العشرة وسائل به سند صحيح . ولى سند روايتى كه مىگويد : « شايسته نيست بوسيدن دستى جز پيامبر يا وصى او » 4 / 133 اعتبار ندارد ، و شايد منظور از وصىّ اعمّ بوده اختصاص به 12 امام نداشته باشد چنان كه در روايات قضاوت كه كلمهء وصى آمده است منظور اعم است .\r\n","page_name":" 101 ","page_number":101},
  {"content":"\r\n\r\nاسلامى را به طور كلى سست مىسازد و آن گاه خود تأسّف مىخوريم كه چرا چنين كرديم ، و افراد شايستهء تكريم را ضمنا چوب زديم و هم پايگاه‌هاى خود را از دست داديم .\r\nشهيد اوّل در كتاب قواعدش اين گونه احترام را از شعاير اسلامى مىداند كه قرآن فرمان داده است .\r\nاگر شخص پيامبر صلى الله عليه و آله قدرت را به دست داشته باشد مساجد به قدرى ساده و بدون تشريفات است كه نه تنها گنبد و مناره ندارد ، بلكه حتّى سقف هم به صورت امروز ندارد و وقتى به پيامبر صلى الله عليه و آله پيشنهاد مىكنند كه براى حفاظت از سرما و گرما سقف بزنيم مىفرمايد : نه راضى نيستم ، تنها سايه بانى بزنيد .\r\nاگر حكومت امام زمان انجام شود و انتقام خون امام حسين عليه السلام گرفته شود و هدف آن سرور در اجتماع پياده شود - / كه هنوز تحقّق نيافته است - / و متن حقيقت مذهب جاى خود را باز كند شايد عزادارى با تشريفات نيازى نباشد ، ولى اينك كه اگر همين دستجات نباشد و همين مجالس مذهبى و همين عزادارىها و روضه خوانىها نباشد ، قيام امام حسين عليه السلام و هدف او فراموش مىشود ، اين تظاهرات و شعاير نه تنها جايز بلكه واجب مىباشد . بر مردم آن زمان واجب بود در پيكار مسلحانهء آن حضرت شركت كنند و بر مردم زمان‌هاى بعد واجب است كه نام آن قيام و البته هدف از آن را دائما زنده نگهدارند و برنامه‌اش را تكامل بخشند . به صورتى كه همراه تاريخ جلو بيايد و حالت مرده پيدا نكند ، و همانطور كه احاديث مىگويد پيكار تا زمان ظهور امام عليه السلام ادامه داشته باشد ، و آن وقت خاتمه پيدا كند ، يعنى\r\n« كلّ يوم عاشورا و كلّ ارض كربلا » .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nآرى وقتى پيكار مستقيم امكان ندارد ، وقتى حقيقت مذهب را نمىتوان تحقّق بخشيد ، بايد لااقل به صورت تذكّر پيكارهاى گذشته ، حقيقت مذهب را در اذهان مردم ترسيم نمود و تابلوى آن را از طريق تجلّى دادن الگوها تصوير كرد . در زمان حكومت امام مجتبى عليه السلام هرگز براى و بعنوان رحلت پيامبر صلى الله عليه و آله و شهادت على عليه السلام تعطيل عمومى نمىشود و دستجات عزادارى به راه نمىافتد و تاريخ چنين چيزى را ضبط نمىكند ، بلكه امام حسن عليه السلام راه آنها را تعقيب مىكند ، ولى وقتى تعقيب راه آنان امكان‌پذير نيست براى ترسيم حقيقت مذهب چه بايد كرد ؟ جز نشان دادن راه گذشته ؟ تا مردم يادشان نرود كه وسط راه هستيم و حركتمان تمام نشده است .\r\nشعاير اسلامى تنها اين نيست ، چون از اينها سؤال مىشود و اينها در متن قانون به صورت صريح ، و عنوان اوّلى نيامده است ، خواستم روح آن را بيان كنم . و گرنه نماز جماعت و حجّ و عيد قربان و فطر و غدير و جمعه و به طور كلّى روزهاى الهى « 1 » كه خصوصيّى در متن مذهب و يا تاريخ مذهب پيدا كرده‌اند همه از شعايرند و چه شعاير مهمّى ؟ ! البته بايد اهداف ائمّه عليهم السلام در اين شعاير پياده شود ، محافل تبليغاتى و حتّى روضه خوانى از وضع موجود ( هر چند كه تا حدودى از وضع 20 سال پيش بهتر شده است ) خارج شوند ، نمازهاى جماعت مظهر اختلاف نباشد ولى حتما اين را هم بگويم كه : عدمش با همين وضع هم ، به ز وجود نيست ، بايد در راه بهتر شدنش كوشيد نه اينكه مردم را از اين قبيل كارها هم سست كرد .\r\n\r\n\r\n","description":"","footnote":"\r\n( 1 ) - و ذكرهم بايام اللّه . قرآن كريم سورهء ابراهيم 5 .\r\n","page_name":" 103 ","page_number":103},
  {"content":"\r\n\r\nدنيا آرزوى نماز جماعت ما و حج ما را دارد و نمىتواند برسد و ما داريم و نمىتوانيم بهره‌بردارى كنيم و يا نمىخواهيم ؟\r\nچيزى كه لازم به تذكّر است اينكه در حجّ كه مردم از « عرفات » به « مشعر » كوچ مىكنند تا پيش از طلوع فجر به مشعر برسند ، تعبير قرآن كريم اين است كه : « ثمّ افيضوا من حيث ما افاض الناس » ( از آن راه برويد كه مردم مىروند ) و اين براى چيست ؟\r\nچه عيب دارد كه مردم از راههاى مختلف بروند و هر گروهى از كوه و درّه‌اى و راهى به سوى مشعر بروند ؟\r\nنكتهء اين مطلب اين نيست كه : تا تنها نباشيد كه گرفتار درندگان و دزدان نشويد . زيرا مطلب مزبور به صورت دايمى گفته شده و مربوط به دوران ناامنى راه‌ها نيست تا چنان گفته شود ، بلكه خداوند مىخواهد اجتماع اسلامى شكوه بيشترى داشته باشد و همهء افراد مستطيع مسلمان كه به حجّ آمده‌اند به صورت دسته جمعى حركت كنند تا نيروى عظيم خود را ببينند و بدانند كه اگر متحد باشند چه خواهند شد و مقايسه درصدى ميان افراد مستطيع و عاجز همهء كشورهاى اسلامى به دست داشته باشند و اگر از كشورى مردم كمترى به حجّ آمدند علتش را جويا شوند : آيا فقيرند ؟ آيا ممنوع شده‌اند ؟ آيا خطر تازه‌اى برايشان پيدا شده است و اين فايده اخير را اگر چه از راه آمارگيرى كه در قرن‌هاى اخير تكامل يافته است مىتوان بدست آورد ليكن آمار هميشه مطابق با واقعيّت و عينيّت نيست ، همهء ملتّها به آمارهاى رسمى اطمينان ندارند و از جهات پشت پرده بى خبرند و لااقل هميشه حسن ظنّ ندارند و خوش گمان نمىباشند و از طرفى همواره آمار نبوده و شايد نباشد و از طرفى ديدن اجتماع و شكوه مؤثرتر از فهم آمارى است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nاز نكات بالا مىتوان يك قاعدهء كلّى در بحث « شعاير » استنتاج نمود .\r\nدستجات عزادارى همه از مكان واحدى بايد عبور كنند ، جلسات مذهبى زمانى هم همگى يك جا جمع شوند ، نمازهاى جماعت زمانى هم در هم ادغام شوند و همچنين اختلاف تاريخى وفاتها و اعياد مذهبى حلّ شود تا مردم همه يك روز را روز وفات امام و يا پيامبر بدانند و سستى در عزادارى به خرج ندهند ، و همچنين موارد ديگر . . . ، من اين را هرگز مفيد نمىدانم كه اگر به روايتى بر خورد كرديم كه شهادت فاطمهء زهرا عليها السلام در اوّل جمادى الثانى بوده است سنت مردم را در جمادى الأولى بهم بزنيم كه دگر پس از ساليان دراز هنوز هم يك اتّحاد سرتاسرى در تعطيل نشده است . « 1 » اين پراكندگى و بى خبرى از هم ، زمينه را براى اشاعهء اكاذيب و اختلاف و تضاد و ستيزگى داخلى فراهم مىكند و كار به جايى مىرسد كه به گفتهء آن فرد روشن ضمير در حضور يكى از بزرگان نجف : « چه مىپرسيد از حال شهرى كه در آن هفتاد نماز جماعت است » ؟ يعنى و هر يك مخالف يكديگر . . . و به راه ديگر . . . و طرز تفكرى ديگر ! و الى اللّه المشتكى .\r\n\r\n\r\n","description":"","footnote":"\r\n( 1 ) - خدا را شكر كه اينك يك روز به اين عنوان تعطيل رسمى شده است .\r\n","page_name":" 105 ","page_number":105},
  {"content":"\r\n\r\n\r\nصدا و سيما\r\nدر بحث شعاير لازم است نظرى هم « 1 » به وضع و وظيفهء صدا و سيما بىافكنيم ، كه مهم‌ترين خاصيّت شعاير جنبهء تبليغى اجتماعى ، و نيز تلقينى فردى ، شعاير است و اين معنى به طور اكمل در راديو و تلويزيون موجود است .\r\nدر اين قسمت به دنبال سؤالى كه اخيراً دربارهء راديوو و تلويزيون به وسيلهء برخى جرايد معتبر از اين جانب شد پاسخ من به اندازهء مقالهء مفصّلى شد كه در اين قسمت كتاب ( در چاپ تازهء آن ) به نظرتان مىرسد .\r\nسؤال دربارهء راديو و تلويزيون جمهورى اسلامى ايران است كه چاپ جديد اين كتاب پس از برقرارى اين رژيم مىباشد - / صانها اللّه تعالى عن الحدثان - / ولى پاسخ آن مىتواند راهگشاى وظائف اساسى راديو و تلويزيوهاى مكتبى باشد هر چند در غير ايران .\r\nبسمه تعالى\r\nبه نظر من صدا و سيماى جمهورى اسلامى ايران بايد در اين قسمت‌ها اصلاحاتى بنيادى به عمل آورد :\r\n1 - / در قسمت طرح مسايل جهان بينى و ايدئولوژى اسلامى - / در اين قسمت كمبود محسوسى در برنامهء راديو تلويزيون به خصوص شبكهء سرتاسرى مشاهده مىشود ، بايد برنامهء خاصّى زير عنوان آموزش جهان\r\n\r\n\r\n","description":"","footnote":"\r\n( 1 ) - اين فصل در چاپ سوم اين كتاب پس از پيروزى انقلاب ، بدنبال مصاحبه يكى از جرائد با مؤلف ، علاوه شده است .\r\n","page_name":" 106 ","page_number":106},
  {"content":"\r\n\r\nبينى و ايدئولوژى اسلامى به صورت درسهاى مرتّب ايجاد شود . عامّهء مردم و به خصوص نسل جوان ( داخل و خارج كشور ) نياز شديدى به دانستن مسايل عميق فلسفى و اجتماعى اسلامى دارد . هر گاه كه در مجامع علمى روز به بحث مىنشينيم كمبود و به همين علّت شوق زايد الوصف نسل جوان را به اين گونه مسايل اسلامى به خوبى احساس مىكنيم . در اين قسمت بايد خيلى دقيق بود كه فقط از اساتيد عميق فنّ استفاده شود و گرنه خطراتى مهمّ دارد كه عدمش به زوجود . حداقل شش شرط براى اين گونه اساتيد لازم است : 1 - / آگاهى عميق از فلسفهء اسلامى كه اگر خود اهل نظر نيست لااقل عقايد فلاسفهء اسلامى را به خوبى در دست داشته باشد و از آيات و روايات فلسفى اسلامى نيز كاملا مطلع باشد . 2 - / آگاهى نسبى از مكتب‌هاى فلسفى روز داشته باشد كه بتواند احياناً در مقام مقايسه برآمده و حقّانيّت و اولوّيت فلسفهء اسلامى را تبيين نمايد . 3 - / از دردهاى فكرى و احساسى نسل جوان به خوبى آگاه باشد تا بتواند آنچه كه درد روز است درمان نمايد و مباحث عميق فلسفى اسلامى را در مسير درمان دردهاى مختلف ادراكى و احساسى فرد و جامعه به كار گيرد . چه ، كه ما معتقديم مسايل فلسفى زير بناى همهء مسائل اجتماعى و روانى و حقوقى نيز مىباشد . 4 - / به زبان نسل جوان كاملا آشنا باشد تا بتواند با زبان آنها مطالب را تفهيم كنيم و لااقل به زبان نسل روز نزديك باشد كه هر نسلى زبان خاصى دارد . 5 - / با توجّه به نياز روز ، اولوّيت بحث‌ها را به خوبى ادراك نمايد . 6 - / حوصلهء شنيدن افكار مخالف به خصوص از دوست داشته باشد . طرح مسائل جهان بينى و ايدئولوژى اسلامى حتما بايد در فواصل معيّن و نظم دقيق انجام شود و گرنه خسته كننده خواهد بود ، سخنرانىهاى پراكنده و بدون برنامه و نظم نمىتواند براى اين منظور مؤثر باشد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n2 - / در قسمت مسائل هنرى - / از آنجايى كه ما معتقديم هنر بايد در مسير هدف مكتبى جامعه ، قرار گيرد كمبود مسايل هنرى صدا و سيما را به خوبى احساس مىكنيم . در برخى گروهها بدون امكانات صدا و سيماى دولتى ، خودشان از قهرمانان دو سه ماههء خود فيلم‌ها مىسازند ، كارمندان اين بخش صدا و سيما به فكر قهرمانان اسلامى معاصر نيستند و يا كوتاهى مىكنند . . . كار چشمگيرى كه صدا و سيما در اين قسمت بيشتر انجام داده اين است كه گهگاهى با خانوادهء شهدا صحبت مىكنند و پدر و مادر و برادر مجاهد شهيد را به حرف در مىآورند و آنان هم از اينكه جوانشان جوان خوبى بود ، نماز و روزه‌اش را انجام مىداد و يا مرتّب در نماز جماعت و جمعه شركت مىكرد حرف مىزنند ، ولى كمتر به فكر مىافتند كه از زندگى مثلًا چريك اعجوبهء ما مرحوم شيخ عباّس تهرانى كه پانزده سال چريكى مىكند ( و مىدانيد كه ماندن پانزده سالهء چريك شهرى چيزى شبيه معجزه است ) فيلم كاملى تهيّه كنند « 1 » يا مرحوم نواّب صفوى مبتكر مبارزات مسلّحانه خلق مسلمان ايران را به روى صحنه بياورند .\r\nبرادران واحدى رزمندگان پيشتاز ما را نشان دهند ، ما كه شكنجه‌ها و انواع زجرهاى آنها را به خاطر داريم و اوّلين جلسهء پس از شهادتشان را كه در مخفىگاه انجام يافت ديده‌ايم ، مىدانيم آن شرايط به هيچ وجه قابل قياس با شرايط برخى قهرمان شدگان گروههاى ديگر نمىباشد ، ولى آنها بدون امكانات فيلم‌ها مىسازند و صدا و سيماى ما چه عرض كنم ؟ ! شما بپرسيد كه آيا هيچ آمده‌ايد و زندگى مرحوم بخارايى : جوانى كه از نظر نوع عمل در ميان شهداء اسلام كم نظير بود ، را به صحنه بياوريد . از\r\n\r\n\r\n","description":"","footnote":"\r\n( 1 ) - بحمدالله تعالى پس از انتقادها ، اينك فيلم مزبور ساخته شده و در معرض ديد همه قرار گرفته است .\r\n","page_name":" 108 ","page_number":108},
  {"content":"\r\n\r\nمبارزات مرحوم سعيدى ، روحانى مبارز چرا فيلم نمىسازيد ، اگر مرحوم سيّد حسن مدرّس نبود ساليان دراز بيش ايران به كلّى از كف رفته بود چرا به زبان نسل جوان بيان نمىكنيد و فيلم نمىسازيد ؟ يكى دو فيلم از شكنجه‌هاى ساواك آن هم در حدّ شلّاق و كتك نشان دادند و يك فيلم بسيار كوتاه و نارسا از مرحوم شيخ عباّس تهرانى ، ديگر چه كردند ؟ در اوايل جمهورى اسلامى گاهگاهى برنامه‌اى همچون سرباز شهيد به نام مسعود مىساختند كه بسيار مؤثر بود ولى ديگر قطع شد جوان‌هاى پر شور ما كه از صدا و سيما قطع اميد كرده‌اند احيانا خودشان به فعاّليت پرداخته و اين شهر و آن شهر به نمايش مىگذارند ، بايد به اين آقايان برسانيد كه اگر روحيّهء انقلابى مردم از كف برود تسلّط بر يك ملّت افسرده و يك ارتش محدود براى دشمن‌هاى خطرناك ما كار بسيار آسانى است ! البته حفظ روحيّهء انقلابى مردم فقط با برنامه‌هاى هنرى اصيل نيست ، مهم‌تر از همه تقديم ضوابط بر روابط است يعنى واژگون كردن بسيارى از روش‌هاى سيستماتيك كنونى ، ليكن به هر حال اين هم يكى از آنهاست . بگذريم از اين جهت كه اساسا برنامه‌هاى هنرى صدا و سيما ( صرفنظر از جنبهء مكتبى و جهت فكرى ) حتّى براى اشباع عواطف صحيح و مختلف نسل جوان ما كافى هم نيست ! در اين قسمت هر چه بگوئيم كم گفته‌ايم .\r\n3 - / در قسمت‌هاى مختلف سياسى - / يكى از مهمترين خواص انقلاب ما آگاهى بخشيدن سياسى به تودهء مردم بود . قبل از سال 40 ورود در سياست براى يك نفر روحانى عيب بود و جز گروه اندكى ، چه بسا هر كس مىخواست خود را فقط مشغول كارهاى علمى و عبادى بداند و بشناساند ، ولى پس از سال 41 سياست عمومى شد ، باربر خيابان و ميدان ، شاگرد بازار ، كشاورز ، ادارى ، دانشجو ، روحانى همه و همه سياسى شدند .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدر سال 57 يك طفل دبستانى ما بهتر از نخست وزير وقت ( ازهارى ) مىفهميد . ازهارى فكر مىكرد با فريب مىتواند بماند ولى طفل دبستانى مىفهميد كه ديگر كارشان تمام است و طليعهء جمهورى اسلامى تجلّى مىكند . صدا و سيما بايد اين آگاهى را بارور كند ، تحليل اوضاع سياسى خودمان به طور دقيق بايد تكرار شود ، علّت سقوط مرحوم دكتر مصدّق ، انزواى مرحوم كاشانى ، و شهادت نواّب روشن شود ، علّت واقعى كودتاى 28 مرداد روشن شود « 1 » ، هر هفته يك بار تحليلى دقيق در اوضاع سياسى و ( غيره ) يك كشور اسلامى بشود هنوز بيشتر مردم نه جمعيّت ساير كشورهاى اسلامى را مىدانند ، و نه در آمد سرانه شان را و نه وضع سياسىشان را ، چه مىگوييم حتّى نمىدانند در دنيا چقدر مسلمان داريم ؟\r\nالآن بزرگترين جمعيّت مكتبى ! جهان مسلمانان هستند ، ولى متأسفّانه از هم دور ، هنوز بسيارى از مردم فكر مىكنند مردم روسّيه و چين و ويتنام و آلبانى . . . كمونيست هستند ! !\r\nهنوز مردم ما نمىدانند كه سقوط حكومت موقّت پس از انقلاب روسيه و روى كار آمدن لنين به علّت درخواستهاى افراطى و شعارى كه به وسيلهء عدّهء اندك كمونيست‌ها در ميان مردم پخش مىشد ، بوده است .\r\nحزب دستور مىداد كه اشكالات حكومت موقّت را شعاروار در ميان مردم بر ملا كنيد و خواسته‌هاى افراطى غير ممكن را طرح كنيد . اگر حكومت پاسخ مثبت بدهد كه به زودى ساقط مىشود ، چون نمىتواند\r\n\r\n\r\n","description":"","footnote":"\r\n( 1 ) - بحمدالله اينك در اين قسمت‌ها مقدارى كار شده است ، ليكن فيلمها جذاب نيست آنهاكه تخصص دارند مىدانند كه هنوز نتوانسته‌ايم فيلمى بسازيم كه بتواند براى فيلم « محمد رسول الله » رقيبى يا مساوى باشد ، و در بعد سياسى فيلمهايى كه بتواند با فيلمهاى اسرائيل در مسئله هولوكاست مقابله كند .\r\n","page_name":" 110 ","page_number":110},
  {"content":"\r\n\r\nانجام دهد . و اگر پاسخ منفى بدهد مردم ناراضى مىشوند و با همين كار حكومت موقّت شكست خورد ، و لنين حكومت را گرفت . و سپس هر كسى كه سخن از توقّعات و خواسته‌ها مىراند از ميان بر مىداشت . به خدا قسم اگر وجود رهبر انقلاب و تبليغات روحانيت خالص و به خصوص جوان‌هاى خالص و غير مشوب حوزهء علميهء قم كه در سنّ جوانى فقط خدا مىجويند و هنوز به خواسته‌هاى مادّى آلوده نشده‌اند ، نبود ، در ايران هم همين كار را مىكردند ! ! چنان كه در سازمان مجاهدين كه زمانى آرمان و مورد تأييد ما بود چنان كردند كه ديگر نمىتوان . . . چنان كه با سردمداران حكومت موقّت ما همين كار را كردند ! و به خدا قسم اگر رعايت عشق مردم به رهبر نبود به ساحت قدس رهبر نيز نزديك مىشدند ! مگر در جزوهء مربوط به ولايت فقيه‌شان توهين نكردند مگر همين چند روز پيش ننوشتند كه . . . حتّى فتواى جهاد هم نتوانست كردستان را . . .\r\nمتأسفّانه بسيارى از جوان‌هاى ما تسليم احساس افراطى مىشوند ، من نمىخواهم بگويم حكومت موقّت توفيق انقلاب يافت ، نه ، ولى خيال نكنيد كه اگر ديگران بودند حتما موفّق مىشدند ، آن وقت با فلان آقا كه سالها تحمّل زندان طاغوت نمود چه كردند .\r\nبه هر حال ملّت اين انقلاب را از آن پيشتازان دارد و گرنه مىدانيد كه حوادث مبارزاتى به طور تسلسل به انقلاب مىانجامد . اگر روش مبارزاتى اين آزادمردان پس از كودتاى 28 مرداد نبود ، اين انقلاب اينك نبود ، البته كه انقلاب از سال 41 به مردم آگاهى فوق العاده داد ، درد را بلوغ داد ، نيشتر زد ، ليكن زمنيهء درك سياسى را در سالهاى خفقان و سكوت مذهب در سال‌هاى پس از كودتاى 28 مرداد چه كسانى به وجود آوردند ؟ ما جوانهاى آن زمان را ديده بوديم و خود نوجوانى بوديم ، اگر\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدر دانشگاهها فريادى بود از حلقوم شاگردان برخى اساتيد سياست بود ، البته از پيران سياست توقع درك عميق آخر دههء 60 نيست ، ليكن توهين هم روا نيست ! انتقادها را هم دوستانه و مكتبى بايد گفت ، نه خصمانه ، سخن در يك فرد نيست ، سخن در ادب اسلامى و در برخورد انتقادى است و در شهادت احساس ( شهيد العبره ) .\r\nبه هر حال اين راديو و تلويزيون است كه بايد درك عميق سياسى به مردم بدهد ، فقط احساسى بار نيايند كه حتّى پروفسور تازه مسلمان آمريكايىمان بگويد نقصى كه در مبارزات ايران است اين است كه شعار و احساس ، جوّ تعقّل را زير پا نهاده است ! ! اين خطرناك است . خطرى شبيه خطر حكومت موقّت روسيّه ، پيش از لنين ! البته نمىخواهيم بگويم كه جوّ سياستمان بى نقص است . نقص‌هايى هست كه مردم را بسيار افسرده كرده و در هر انتخابات تازه‌اى مشهود است ، سوء استفاده از قدرت اين قدر زياد است كه در مقاله نگنجد ، ليكن چندين برابر نقايص واقعى ، تبليغات احساسى است ، مگر اينكه از اصلاح مأيوس شويم آن وقت چون انقلاب تازه‌اى به عنوان انقلاب در انقلاب ، مانند فرانسه پس از انقلاب ، لازم مىشود ! جوّ احساس مىتواند خيلى كمك كند ليكن به اين شرط كه يأس از گذشته ، انقلاب را به ديگر سو نبرد بهر حال آگاهى دادن سياسى فقط با ديدى كاملًا خالص و استفاده از افرادى صالح و صاحبنظر ميسّر است .\r\n4 - / بسيارى از داستانهاى برنامهء كودك سيماى جمهورى اسلامى جهت فكرى روشنى ندارد . و اين نقصى بسيار بزرگ و نابخشودنى است .\r\nبه خصوص در اين زمان كه كتابهاى سالم براى كودكان كم داريم ، بلكه در مقايسه با ديگران كمبود زياد احساس مىكنيم ! در اين قسمت سخن بسيار است كه همچون « توريه » از اسرار حقوقى است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n5 - / برخى برنامه‌هاى مفيد از نظر زمان چندان مناسب نيست ، چه بسا جمعه شب كه مردم آزادند برنامه‌هاى خسته كننده چون برخى ميزگردهاى بسيار توخالى و بى محتوا مىگذراند كه راستى لفاظى و تلاعب با الفاظشان تهوّع آور است . آن وقت شنبه شب كه مردم از كار برگشته و خسته هستند در ساعت يازده شب يك برنامهء مفيد شروع مىشود متصدّيان صدا و سيما بايد به روانشناسى جامعه بيشتر وارد باشند .\r\n6 - / برخى برنامه‌هاى مفيد تلويزيون گرچه خوب ولى براى پنجاه سال پيش ! حالا وقتش گذشته است . راستى اين آقايان خودشان نمىدانند كه الآن برده دارى لغو شده است ؟ مگر مىخواهيد براى مردم تاريخ بنويسيد و نشان بدهيد ؟ چرا خودتان توليد نداريد كه مجبور شويد فيلم‌هاى ديگران را به قيمت‌هاى گزاف بخريد و به درد روزتان هم نخورد چرا از تلّ زعتر فيلم نشان مردم نمىدهيد ؟ چرا اوضاع افغانستان را نشان نمىدهيد ؟\r\n7 - / ما مىدانيم و خبر داريم كه راديو و تلويزيون هنوز به طور كلّى از سانسور آزاد نشده است ، با عناوين رسمى كار دارد در اين قسمت سكوت مىكنيم ، وقتى سفارش مىشود كه سخنرانى فلانى را بگذاريد ، يا با فلان شخص مصاحبه كنيد بايد اين قدر شهامت داشته باشند كه پس از ضبط ، خودشان يك مرتبه بشنوند ، ببينند به درد مردم به خصوص نسل جوان مىخورد يا نه ؟\r\n8 - / كارهايى كه پس از سقوط رژيم گذشته انجام شده است خيلى كم براى مردم بازگو مىشود و هنوز بيشتر مردم مىپرسند تاكنون چه كرده‌ايد ؟ با همهء نواقص حكومتى بايد انصاف داد كارهاى بسيار مهمّى انجام شده است . به اضافهء اينكه تاكنون استقلال خود را حفظ كرده است كه اين خود در انقلاب‌هاى ديگر ( اگر بتوانيم آنها را انقلاب بناميم ،\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nانقلاب لااقل پنج مشخصّه دارد كه شامل آنها نمىشود ) كم نظير است .\r\nشاه پس از شهريور بيست قول نوكرى به همهء ابرقدرتها داد ، آنها هم در تهران او را به حضور پذيرفتند و به نوكرى قبول كردند و با اين وصف حتّى پس از بيرون بردن ارتش خود ، چندان فاصله‌اى نشد كه غائلهء آذربايجان و كردستان به وجود آمد اين رژيم كه به همهء ابرقدرتها « نه » گفته است . چه مىخواهيد باشد . ( حتّى راديو مسكو دائما برنامه‌اى براى نشان دادن كارهاى جمهورى مختلف شوروى دارد ) .\r\n9 - / برنامه‌اى براى معرفى و نشان دادن كتابهاى مفيد صدا و سيما لازم است و آن وقت نبايد بنشينند كه ناشران برايشان كتاب بفرستند بايد خودشان راه بيفتند و سرى به انتشارات بزنند و همه جا حتّى ناشران نوپا را ببينند نه اينكه فقط به تماشاى انتشارات سرمايه دار و پر سر و صدا بروند و اينجا خلوص لازم است ، خلوص .\r\n10 - / بايد به همهء گوشه و كنار كشور سفر كرده و زندگى مردم را به نمايش بگذارند ، اگر سيل خوزستان نبود هيچ گاه مردم ما زندگى روستاييان خوزستان را نمىديدند .\r\n11 - / در برخى برنامه‌هاى بسيج و ورزشى بايد بيش از اين رعايت موازين اخلاقى بشود .\r\n12 - / احزاب گوناگون دنيا بايد معرفى و كارهايشان نشان داده شود .\r\nحكومتهاى غير حزبى و تك حزبى و چند حزبى امتيازاتشان و آثارشان نشان داده شود .\r\n13 - / زندگى در كشورهاى ديگر به مردم نشان داده شود . كارى به اين ندارم كه مىگويند اگر كسى خيلى به سوسياليزم علاقه‌مند است خوب است سرى به بلغارستان بزند . تا ببيند كه مردم چقدر گرفتارند . با اينكه شوروى مايل است آنجا در كنار يوگسلاوى خوب ، باشد ، نه به آنها كارى\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nنداريم . بياييم زندگى كشورهاى اسلامى را از ثروتمند تا فقير ، انقلابى ، ليبرال ، مرتجع همه را نشان بدهيم . ابوظبى يا بنگلادش مقايسه شود و پيام اسلام را به آنها بگوييم .\r\n14 - / برنامه‌هاى مختلف به زبان‌هاى زندهء دنيا بايد بيشتر باشد همانطور كه ديگران دارند .\r\n15 - / مىگويند برد امواج راديويى و تلويزيونى ما ضعيف است و حتّى دانشجويان ايرانى خودمان در اروپا گله دارند .\r\n16 - / و بالأخره پاكسازى - / احيانا برنامه هايى به چشم مىخورد كه هر بيننده‌اى مطمئن مىشود كه افرادى غير مكتبى در سيماى جمهورى اسلامى ايران خود را جا زده‌اند دهند مثلا در صحنهء بسيار مهم يك تظاهرات گاهى فقط قطعه‌اى را نشان مىدهند كه آرم و شعارى كه نمايانگر عواطف عام مردم نيست در آن صحنه مىباشد و فقط هم همان قسمت چنين بوده است .\r\nالبته عيب آن جمله بگفتى هنرش نيز بگو ! با همهء اينها اگر كسى از من بپرسد بهترين راديو و تلويزيون اين منطقه از جهان كدام است ؟ صدا و سيماى ايران را معرفى مىكنم .\r\nقم - / حوزهء علميّه\r\nمحمد على گرامى\r\n18 / 12 / 1358\r\nاينها مربوط به تاريخ مزبور است ، اميد است روز به روز صدا و سيماى ايران تحوّل تكاملى پيدا كرده نمونهء خوبى براى راديو و تلويزيون در ساير كشورها باشد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nادبيات\r\nادبيات زمان ما ارتجاع اخلاقى سختى پيدا كرده و انسان را به ياد ادبياّت جاهليت عربستان قديم مىاندازد . قصيده‌ها مىگفتند و بر سر فصاحت و بلاغت قصايد همچون درندگان به يكديگر مىپريدند .\r\nو در اشعار خود يكديگر را هجو مىكردند و تدريجاً كار به نزاع قبيلگى مىرسيد و دو قبيله در برابر يكديگر مىايستادند و همچون قبيلهء جرير و فرزدق پنجاه سال يكديگر را مىكوبيدند .\r\nقصايد خويش را در مراكز اجتماعى مىخواندند و در صحيفه‌اى مىآويختند تا اهل فن فصيح‌ترين آنها را انتخاب كنند ، و در اين ميدان به مقصود و هدف كارى نداشتند ! فصاحت و بلاغت و به اصطلاح ، ادبيات آنها را مورد نظر داشتند ، سخن از عشق باشد يا جنگ يا تفريح و يا غارت ، فرقى نمىكند .\r\nو اگر يكى روح سلحشورى بيشترى داشت و بدين جهت اشعار جنگىاش طراوت داشت و ديگرى روح عشق پيشه‌گى داشته و اشعارش در آن مسير رونق داشت ، به روحيه‌ها كارى نداشتند و فقط مىگفتند :\r\nفلانى اشعار جنگىاش خوب است و فلانى عيش و نوشش و مثلًا به قول ادبا : زهير اذاركب و امرؤالقيس اذاطرب « 1 »\r\n\r\n\r\n","description":"","footnote":"\r\n( 1 ) - زهير وقتى سوار شود و ره پيكار گيرد و « امرؤالقيس » وقتى در عيش و عشق شعر گويد .\r\n","page_name":" 116 ","page_number":116},
  {"content":"\r\n\r\nمجالس ادبى تشكيل مىشد تا بهترين اشعار از نظر لطافت ، انتخاب شود و در اين راه رشوه‌ها مىدادند ! ! پيامبر اسلام آمد و فرهنگ انقلابى به وجود آورد و آنچه بود تغيير داد « و پيروان شعرا را گمگشتگان » خواند . « 1 » و خدا درباره‌اش فرمود : « شعر شايستهء پيامبر صلى الله عليه و آله نيست و ما به او شعر ياد نداديم » . « 2 » و فرمود : « اگر درون كسى پر از چرك و كثافت باشد بهتر از اين است كه پر از شعر باشد » .\r\nو شعر خواندن را در مسجد مكروه دانست يعنى از مكان‌هاى مقدّس بيرونش انداخت .\r\nو در عين حال يكى از صحابهء نزديكش شاعرى زبردست بود و او را تكريم مىنمود و دستور مىداد برخى مطالب را به شعر در آورد .\r\nو از مهم‌ترين هدايا كه برايش مىآمد به او مىبخشيد . آرى حسان بن ثابت شاعر تا اين اندازه مورد احترام پيامبر بود .\r\nعلى عليه السلام اوّلين امام پس از مرگ پيامبر صلى الله عليه و آله كه بيش از هر كسى به دين او آگاهى دارد اشعارى مىگويد و به اشعار ديگران تمسّك مىجويد ، ديوان اشعار على عليه السلام معروف است - / هر چند نمىدانم تا چه اندازه‌اش مربوط به آن حضرت است - / و در نهج البلاغه به اشعار افرادى چون « اعشى » تمسّك مىجويد .\r\nو مردم هم اين دو روش را متناقض هم نمىدانستند ! پيدا است كه منظور پيامبر صلى الله عليه و آله آن گاه كه به شعر سخت حمله مىكند اشعار بيهوده و\r\n\r\n\r\n","description":"","footnote":"\r\n( 1 ) - و الشعراء يتبعهم الغاوون 224 شعراء .\r\n( 2 ) - و ما علّمناه الشّعرو ما ينبغى له 69 يس .\r\n","page_name":" 117 ","page_number":117},
  {"content":"\r\n\r\nباطل و هرزگى است ولى از اشعار حكيمانه كه روشنگر مردم باشد ترويج مىكند و آن گونه شعرا را تشويق مىنمايد و مىفرمايد : برخى اشعار ، خود ، حكمت است .\r\nتا پيامبر صلى الله عليه و آله زنده بود و روش انقلابيش موج داشت ادبيات به معناى استعمارى ، محكوم بود ، و از هر چيزى كه بوى تخدير مىداد جلوگيرى مىفرمود ، و حتّى هنگام مرگش كه دخترش فاطمه عليهم السلام اشعار ابوطالب را به عنوان مرثيه‌اى بر پدر و مىخواند و زمزمه مىكرد و اشك چشمش را به صورت پدر مىريخت ، پدر چشم گشوده فرمود : دخترم قرآن بخوان ، اين آيهء قرآن : « و ما محمّد الّا رسول قد خلت من قبله الرسّل افان مات اوقتل انقلبتم على اعقابكم » « 1 » شعر ابوطالب هم بد نبود ، مدح پيامبر صلى الله عليه و آله بود ، ليكن در آن زمان و آن شرايط كه مردم نياز به تحرّك داشتند نه گريهء فراق و يأس‌آور ، بنفع تحرك و جهاد نبود يك شعرش اين بود :\r\n و ابيض يستسقى الغمام بوجهه * ثمال اليتامى عصمة للأرامل « 2 » \r\nمعناى عمل پيامبر صلى الله عليه و آله اين است كه اين شعر و همهء قصيده‌اش كه زمانى خوب بود اينك آيه قرآن بهتر است ، آن وقت ترويج بود و تحريك و اكنون ممكن است استفادهء يأس شود ، مفاد شعر عزادارى و غم فراق است ، و مفاد آيه قرآن اميد است و ايجاد قدرت .\r\nآن زمان كه ابوطالب اين قصيده را گفت مردم را دعوت به پيروى از\r\n\r\n\r\n","description":"","footnote":"\r\n( 1 ) - آل عمران 144 . محمد صلى الله عليه و آله فقط پيامبرى است كه پيش از او هم پيامبرانى بوده‌اند اگر بميرد يا كشته شود شما به ارتجاع باز مىگرديد ؟ .\r\n( 2 ) - « چه روسپيدى كه ابر به ابرويش باران مىداد ، پناه يتيمان و نگهبان بىسرپرستان » از قصيدهء ابوطالب در مدح پيامبر صلى الله عليه و آله .\r\n","page_name":" 118 ","page_number":118},
  {"content":"\r\n\r\nپيامبر مىكرد و عالم پاكى و قداست را به ياد مىآورد كه الگوى ظاهرش در دست بود و مردم به سوى او روى مىآوردند ولى اين زمان كه هنگام رحلت پيامبر صلى الله عليه و آله است معناى همان قصيده اين مىشود كه : « رفت آن سپيد روى چنين و چنان ، و از دست رفت آن نعمت بزرگ . . . »\r\nو در آن موقعيّت حسّاس كليّهء جملاتى كه حكايت از جدايى از رهبر و انقطاع از عالم غيب مىكند تخدير كننده و در نتيجه خطرناك بود يعنى تمام شد آن عظمت و رفت آن مكتب ! !\r\nبايد در ذهن مردم جايگزين ساخت كه چه فرق مىكند ؟ پيامبر صلى الله عليه و آله رفت مكتبش هست ، جانشين او هست ، راهش هست ، راه مهمّ است نه بدن و جسم .\r\nآرى چشم گشود و فرمود : « دخترم بخوان : محمّد صلى الله عليه و آله تنها پيام‌آور است ، اگر او بميرد يا كشته شود شما مىخواهيد به ارتجاع رو آوريد و قهقهرا برويد » ؟ يعنى يك قصيده زمانى معناى تحريك مىدهد و زمانى معناى سستى و تخدير .\r\nپس از رحلت پيامبر صلى الله عليه و آله و روى كار آمدن حكومت غاصبانهء ابوبكر و عمر و عثمان ، روش انقلابى پيامبر صلى الله عليه و آله تغيير يافت و فرهنگ انقلابيش نيز دستخوش تحّول گشت ، و حكومت على عليه السلام هم گر چه تحوّلى عميق را آغازيد و به اقتضاى تكامل زمان از حكومت پيامبر صلى الله عليه و آله نيز انقلابىتر بود كه پيامبر صلى الله عليه و آله فرموده بود : « على ! من در راه نزول قرآن پيكار مىكنم و تو در راه تأويل آن » « 1 » ولى دوام نيافت ! ! خلفاء بنى مروان و اميّه و عباّس ادبيات را تنها به معناى قيل و قال در اعراب و بناء كلمات ، گرفتند و\r\n\r\n\r\n","description":"","footnote":"\r\n( 1 ) - انا اقاتل على التنزيل و انت تقاتل على التأويل .\r\n","page_name":" 119 ","page_number":119},
  {"content":"\r\n\r\nتدريجا كار به جايى رسيد كه بر سر يك « ضمير » كه به رفع بخوانند و يا منصوب ، « سيبويه » اديب معروف جان سپرد ! او از غصّه مرد كه چرا مأمون عباّسى عربى بيابانى را رشوه داد تا حق را به جانب « كسايى » استادش بدهد و حقّ « سيبويه » را باطل كند كه مىگفت پس از « اذا » بايد گفت هوهى « نه » « هواياّه » « 1 » مجالس ادبى افراطى مأمون و هارون عباسى معروف است .\r\nملت چون بيشتر تابع احساس است تا عقل ، همواره به راه افراط و تفريط مىرود و همواره رهبرى مقتدر و معصوم بايد مردم را از خطاها نگهدارد ، اثر روش انقلاب فرهنگى پيامبر به حدى بود كه عده‌ّاى راه تفريط گرفتند و ديگر به درست خواندن عبارت اهميتى نمىدادند ، و قوانين ادبى زبان خود را فراموش كرده بودند ، كه على عليه السلام ابوالأسود دوئلى را مأمور نمود تا قوانين ادبى را - / كه متونش را خود آن حضرت تعليم ابوالأسود كرده بود - / تدوين نمايد و بعدها به راه افراط رفتند كه چنان . . .\r\nائمّه عليهم‌السلام از ادبيات انقلابى و روشنگرانه همواره ترويج مىكردند ، و « كميت » شاعر معروف را مداّح خويش و مبارز مىخواندند و براى « فرزدق » شاعر قهرمان ، هدايا مىفرستادند و لباس خاص خود را به « دعبل » شاعر قهرمان ديگر مىدادند ، و او را به آن حد افتخار مىدادند ، اينها اجتماع را مىساختند و امروء القيس‌ها مىسوختند و در منجلاب فساد غوطه ور مىساختند !\r\n\r\n\r\n","description":"","footnote":"\r\n( 1 ) - اين داستان به نام قصيده « زنبوريه » در كتابهاى ادبى معروف است و ابن هشام مفصلا در كتاب « مغنى » ذكر كرده است .\r\n","page_name":" 120 ","page_number":120},
  {"content":"\r\n\r\nامرؤ القيس مىگويد : چه روزها كه با مه پيكران سپرى كردم و خصوصا در « جلجل » ! « 1 » و دعبل مىگويد : « چه بزرگانى كه در راه هدف كشته شده‌اند و چون ستارگانى كه از آسمان بيفتند ، در بيابانها آرميده‌اند » .\r\nآن از راه دور مىشود و اين نزديك ، آن تحقير انسانيت است و اين تعظيم .\r\nبا اينكه امام صادق عليه السلام مىفرمايد : « به فرزندانتان قوانين عربيّت را تعليم كنيد » ، موسى بن جعفر عليه السلام فرزندش از اينكه عده‌ّاى در درياى علم « نحو » غوطه‌ور شده‌اند ناراحت مىشود و در مسجد به آنها اعتنايى نمىكند اوّلى در راه هدف بود و دوّمى خودش هدف شده بود .\r\n« فرزدق » عظمت رهبران شايسته را به رخ هشام مىكشد ! و زهير از غارت و شجاعت جاهلى سخن مىگويد ! شيخ كاظم « ازرى » در اين اواخر فضايل و كرايم پيشوايان عالى اسلام ، ائمّهء اطهار عليه السلام را بيان مىكند و چنان شيوا مىگويد كه همه جا راه پيدا مىكند و افكار را تحرّك مىدهد ، و آنگاه صاحب جواهر فقيه معروف على المسموع آرزوى قصيدهء او را مىكند كه كاش من هم شاعرى چنان بودم و چنان اجر الهى داشتم .\r\nروش ائمّهء عليهم السلام و پيامبر اكرم ترويج ادبيات است ولى ادبياتى كه تحرّك دهد و غفلت زده‌گان را هشيار سازد .\r\nدعبل وقتى بر امام هشتم عليه السلام وارد مىشود حضرت به او « مرحبا » مىگويد و عنوان « ياور ما با دست و زبان خود » به او مىدهد و پهلوى خويشتن جايش مىدهد و از او مىخواهد شعرى بگويد و او قصيدهء حزن\r\n\r\n\r\n","description":"","footnote":"\r\n( 1 ) - قصيدهء « لاميه امروء القيس .\r\n","page_name":" 121 ","page_number":121},
  {"content":"\r\n\r\nآورش را دربارهء حادثهء كربلا و ديگر مصائب اهلبيت مىسرايد . « 1 » كميت بن زيد اسدى وقتى وارد بر امام صادق عليه السلام مىشود حضرت مىفرمايد : « كميت جمله‌اى را درباره‌ات بگويم كه پيامبر صلى الله عليه و آله دربارهء حسان بن ثابت فرمود : تا از ما دفاع مىكنى همواره روح القدس به همراهت » ! و وقتى قصيده « 2 » نونيه‌اش را مىخواند حضرت گريان مىشود و مىفرمايد : « خداوندا گناهان كميت را ببخش » !\r\nو اين قصايد به حدى در اجتماع مؤثّر بود و مردم را بر ضد خلفا جنبش مىداد كه شاعران مزبور در فشار قرار مىگرفتند كه ابراهيم بن عباس - / او نيز قصايدى در مدح امام هشتم عليه السلام داشت - / بعدها مجبور شد قصيده‌هايش را جمع كند و يا از خود نفى نمايد . فرزدق شاعر در زمان عبدالملك به زندان افتاد و مدّتها در زندان بود زيرا به هشام گفته بود : « تو مىگويى من اين شخص را كه مردم احترامش مىكنند - / زين العابدين - / نمىشناسم ، شناختن تو براى او ضررى ندارد او را حتّى سنگريزه‌هاى مكه مىشناسد ، سراسر عربستان از حل و حرم « 3 » او را مىشناسد ، خانهء كعبه او را مىشناسد ، او فرزند بهترين بندگان خدا است . پاك و پاك نهاد است ، اگر نمىدانى بدان ! اين پسر فاطمهء زهرا است ، و جد او خاتم پيامبران است ، در هر نماز بايد پس از نام خدا نام اينها را برد ، اگر پاكان را بشمرند\r\n\r\n\r\n","description":"","footnote":"\r\n( 1 ) - كه با اين شعر شروع مىشود :\r\n أفاطم لو خلت الحسن مجد لا * و قد عطشانا بشط فرات \r\nو فاطمه عليه السلام كاش حسينت را به روى خاك مىديدى كه با لب تشنه در كنار فرات جان داده است .\r\n( 2 ) - همهء اشعار اين قصيده به حرف « نون » ختم مىشود .\r\n( 3 ) - تا حدود چهار فرسخ اطراف مكّه را حرم مىگويند .\r\n","page_name":" 122 ","page_number":122},
  {"content":"\r\n\r\nاينان پيشوايان پاكانند و اگر از بهترين مردم زمين بپرسند اينها را معرفى مىكنند . . . »\r\nقصيده‌اى كه به قول سيد على خان كبير تأييد مستقيم الهى بود و با اشعار ديگر فرزدق خيلى فرق دارد . و البته براستى قدرت معنوى بالايى در فرزدق به كار افتاد كه در براى هشام ( وليعهد ) چنين صراحت بخرج داد .\r\nهم اكنون در دنياى ما ( منظور كشورهاى استعمارزده و به خصوص كشور خودمان پيش از انقلاب بوده است نوشتن و چاپ اول اين كتاب پيش از انقلاب و در شرايط خفقان بود ) نيز دو گونه ادبيات وجود دارد ادبيات آزاد و ادبيات قاچاق . . .\r\nاولى از آزادى كامل برخوردار است و خاصيتش ايجاد انحراف و به وجود آوردن نقطهء انحرافى در روشهاى روشنگرانه است ، بر سر يك لغت ، ساعت‌ها وقت خود و مردم را تلف مىكنند و بر فرق يكديگر مىگويند كه چرا فى المثل « منقد » گفتى و « ناقد » نگفتى « 1 » « منقد » در لغت نداريم .\r\nو دوّمى روشنگر مردم ولى گرفتار و ستم‌كش . . . پليس مخفى يونان در به بدر دنبال « تئودوراكيس » آهنگساز معروف يونان مىگردد تا دستگيرش سازد چرا كه آهنگهاى انقلابى ساخته و در دسترس مردم گذارده است .\r\n\r\n\r\n","description":"","footnote":"\r\n( 1 ) - خودم را توبيخ مىكنم كه چون مقالاتى اديبانه را در يكى از مجلّات ادبى تهران ديده و جنگ را مغلوبه يافتم دقّت كردم كه ببينم چگونه بر هم مىتازند و در اين ميان ديدم كه مدافع سر نخى از خصم به دست آورده و بر او مىتازد و در ضمن اين تاختن خودش هم غلط استعمال مىكند و « منقد » به كار مىبرد و من هم به طور غيابى به او تاختم كه چرا « ناقد » نگفتى .\r\n","page_name":" 123 ","page_number":123},
  {"content":"\r\n\r\nآنچه كه مردم را به تحرّك وا مىدارد اشعارى چون اشعار مصريان در برابر 5 كشور قوى در داستان كانال سوئز است كه مو بر اندامشان راست مىكرد و نمىگذارد قدمى واپس بروند :\r\n اللّه اكبر فوق صوت المعتدى * و اللّه للمظلوم خير مؤيد . . . اللّه اكبر . . . \r\nاين بانگ برتر از صداى تجاوزكاران است و خدا بهترين كمك ستمديدگان است ، اللّه اكبر\r\nنه اشعارى كه تخدير كند و جوانان را هم به غم عشق‌هاى دروغين بنشاند و سرشان را به زانوى غم بگذارد . . . كه بس زياد است نمونه نمىخواهد . . .\r\nاين است كه گفته‌ايم همانطور كه منظور از « غنا » و آواز حرام در اسلام آواز لعب و عياّشى است ، قدر مسلّم از حرمت موسيقى نيز آهنگهاى مخدّر و لهو و لعب است و البحث فى محلّه .\r\nدر ختم اين بحث ، آيهء كريمهء قرآن را يادآور مىشويم : « فلينظر الأنسان الى طعامه « 1 » : انسان بايد به غذايش دقيق شود » امام صادق عليه السلام فرمود : منظور ، غذاى روحى و فكرى بشر است .\r\nجوانها را بيدار كنيد كه هر نشريه را نخوانند ، دقّت كنند كه چه مطالعه مىكنند و چگونه مىخوانند ، و براى چه هدفى مىخوانند عمر ما اين قدرها دراز نيست كه وقتمان را بى جا تلف و مغزمان را بيهوده خسته كنيم .\r\n\r\n\r\n","description":"","footnote":"\r\n( 1 ) - 24 عبس .\r\n","page_name":" 124 ","page_number":124},
  {"content":"\r\n\r\n\r\nاستفاده از نيروى انسانى\r\nاز آنجا كه روح انسانى درياى ژرف و عميقى بوده امواج متلاطم دارد فراز و نشيب‌ها ، اختلاف روحيّه‌ها و حتّى اختلاف در حالات يك فرد پيدا مىشود .\r\nگاهى چنان سست و خمود و بى شخصيت مىشود كه حاضر نيست كوچكترين قدمى در راههاى بلند انسانى بردارد ، براى دفاع از مظلومين نه مال مىدهد و نه نيروى انسانى خود را . اگر در برابر ديدگانش همه روزه افراد گرسنه و بى حفاظ ، مرگ تدريجى خود را مىگذرانند ، با كمال بى اعتنايى مىگذرد و وجدان كشى مىكند و چه بسا در همان حال به آنها فخر مىفروشد و گويا بيچارگان را بدهكار خود مىداند .\r\nو گاهى چنان اوج مىگيرد كه از ديدار چهره‌هاى مترف رنج مىبرد و مىخواهد همچون سرور آزادگان فرياد :\r\n« انّى لا ارى الموت الّا سعادة و لاالحيوة مع الظالمين الّا بر ما\r\n» ، بركشد ، مىخواهد يااجتماع را تغيير دهد تا رنج نباشد ، بيمارى نباشد ، مظلوم نباشد و يا خود را از اين اجتماع آلوده بيرون بكشد ، و گاهى به دنبال اين فكر چنان پيش مىرود كه راه افراط مىگيرد و در حالت يأس از اصلاح اجتماع دست به انتحار و خودكشى مىزند ! و يا در برخورد با دشمن چنان بى احتياط خود را با دشمن رو به رو مىسازد كه جان خود را بى مورد از دست مىدهد ، مىگويد : بگذار بروم راحت شوم ! با اينكه منظور راحتى شخصى او نيست ، اگر منظور اين\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبود بهتر آنكه اوّل وارد معركه نگردد و راحت باشد و همچون باقى مردم نبيند و نفهمد و اين نعمت ( نفهمى ) را داشته باشد تا راحت باشد .\r\nبايد نيروى خود را در راه خدمت به اجتماع به كار برد ، براستى كه گاهى زندگى خيلى سخت‌تر از جان دادن است ! بايد اين سختى را تحمّل كرد و اگر يك دهم نيروى خود را هم مىتواند ، به كار برد خون دل بخورد و كار كند ، نه در حال يأس همان يك دهم نيرو را هم بكشد و پايمال سازد ، اين هم در حقيقت نوعى خود باختن و كمبود شخصيّت است .\r\nزجر و ناراحتى كه امام صادق عليه السلام در طول ساليان دراز تحمّل نمود كم نبود ، و اگر يكباره قيام مىكرد و به دست بنى مروان يا بنى عباّس به شهادت مىرسد از نظر شخصى راحت مىشد ، ليكن جامعه گرفتار و مكتب بى سرپرست چه مىشد ؟\r\nدر اين فصل منظور اين است كه اسلام پيروان خود را اينطور مىسازد كه نه تسليم دشمن بشوند و نه خود را تسليم مرگ زودرس كنند ، و بى گدار به آب بزنند ، كه آن هم نوعى خود باختن است و نه نيروى خود را بى جا تلف كنند .\r\n« انفقوا فى سبيل اللّه و لا تلقوا بايديكم الى التهلكة در راه خدا ( از جان و مال و هرچه داريد ) انفاق كنيد ( ولى ) با دست خود خويشتن به هلاكت نيفكند » .\r\nاز اينجا به خوبى روشن است كه اسلام به نيروى پيروان خود ارزش مىنهد . در اين مكتب اعتيادهاى خطرناك حرام است كه كشور را از نيروى فعاله انسانى تهى مىسازد ، كشور هميشه بايد در حال بسيج در برابر دشمن خود و دشمن همهء مستضعفين باشد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nشهادت وسيله است\r\nاسلام براى جلوگيرى از هر دو طرف افراط و تفريط : مسئلهء : مست و مفتون زندگى دنيا بودن ، و يا جان باختن بى مورد و شهادت را هدف دانستن نه وسيله‌اى براى اصلاح و خدمت ، دستور مىدهد كه :\r\n« و انفقوا فى سبيل اللّه و لا تلقوا بايدكم الى التهلكة و احسنوا انّ اللّه يحبّ المحسنين » « 1 » : در راه خدا انفاق كنيد و به دست خود به هلاكت نيفكنيد و نيكى نماييد كه خدا نيكوكاران را دوست دارد » .\r\nو بدين وسيله روش آنها را محكوم مىكند كه حاضر به خرج كردن در راههاى خدايى نبودند و كمبود هزينهء دفاع و جهاد اجتماع را جبران نمىكردند ، « انفاق كنيد » و با اين امساك كردنتان خود و اجتماعتان را به هلاكت و سقوط نكشانيد .\r\nو نيز آنها را كه بدون دقّت و بى جا خود را به كشتن مىدادند و به قول خودشان مىخواستند فيض ديدار خدا و لقاء اللّه را بيابند نيز بيدار مىكند .\r\n« با دست خود و يا خودتان را به هلاكت نيفكنيد » . لقاء خداوند يك ديدار معنوى و يك تكامل روحى است ، كه منجر به پيوند با ذات احديت و انقطاع به او مىگردد و حتما بايد از مسير رضايت خداوند و طبق برنامهء خلقت انجام گيرد ، جان خود را بى جا هدر دادن براى رهايى از مشكلات عالم ، همچون خودكشى و انتحار براى خلاصى از مشكلات است يعنى فرار از مسئوليّت .\r\nاسلام با اين دستور خود ، نيروهاى انسانى را ذخيره مىكند تا در موارد لازم يك جا به كار گيرد .\r\n\r\n\r\n","description":"","footnote":"\r\n( 1 ) - بقره 191 .\r\n","page_name":" 127 ","page_number":127},
  {"content":"\r\n\r\nو بنا به آنچه گفته شده آيهء مزبور به هيچ وجه ارتباطى به مبارزات دفاعى و يا آزاد ببخش و يا حتّى جهاد ندارد ، آنها بىجا نيست و جان به هدر دادن به شمار نمىرود . پيكارى كه خود خداوند فرمانش را صادر كرده است ، در زبان قرآن جان به هلاكت دادن حساب نمىشود ، آيه مربوط به يكى از آن دو مرحلهء افراط و تفريط است كه بيان كردم .\r\nو بنابراين عنوان كردن حادثهء كربلا و قيام حضرت حسين عليه السلام در اينجا به كلّى بى مورد است\r\nمرحوم طبرسى ( قده ) در زير آيهء مزبور سورهء بقره مىنويسد : « اگر كسى بگويد كه : با وجود اين دستور قرآن ، چرا حسين عليه السلام خود را به كشتن داد ؟ مىگوييم : دو جواب مىتوانيم بگوييم : اوّل آنكه آن حضرت فكر مىكرد كه مردم كوفه هرگز او را به شهادت نمىرسانند زيرا موقعيّت او را نسبت به پيامبر مىدانند . دوّم آنكه فكر كرد كه اگر به كربلا نرود و جنگ نكند نيز به شهادت مىرسد . « 1 » مرحوم شيخ مفيد هم مىفرمايد : آن حضرت نمىدانسته كه شهيد مىشود و گرنه چنين نمىكرد . . . « 2 » نمىخواهم همچون برخى افرادى كه به تعبير امام كاظم عليه السلام آزادند نه بنده ، و در نتيجه در گفتار و كردار هيچ قيدى ندارند . . . فرياد كنم كه : واى شيخ مفيد كافر شد ! شيخ طبرسى كافر شد ! نه ، هرگز چنين جسارتى نمىكنم .\r\nاين يك مسئلهء علمى است ، از اصولى نيست كه با اشتباه در آن ،\r\n\r\n\r\n","description":"","footnote":"\r\n( 1 ) - مجمع البيان تفسير سوره البقره .\r\n( 2 ) - به نقل مرحوم مجلسى در بحار 42 چاپ جديد .\r\n","page_name":" 128 ","page_number":128},
  {"content":"\r\n\r\nشخص ، كافر و يا سنى شود ، ليكن از نظر شخص محقّق اشتباه بزرگى است .\r\nاگر اين بزرگان اسلام كافر باشند پس چه كسانى مسلمانند ؟ ! لابد بى سوادهاى عوام ! پس هر چه بى سوادتر باشيم مسلمان‌تر هستيم ! اين جسارتها حدّ شرعى دارد و به اميد روزى كه دست خداوند از آستين به در آيد و از مظلومين دفاع كند .\r\nولى مىخواهم بگويم اساساً سؤال و پاسخ مزبور هيچ گونه ارتباطى به آيهء سورهء بقره ندارد و بى مورد عنوان شده است .\r\nجريان امام حسين عليه السلام از موارد به هلاكت افكندن جان به تعبير ديگر « القاء نفس فى الهلكه » نمىباشد ، شهادت به مورد و لازم ، و جهاد بجا در راه خدا هرگز هلاكت نيست ، زندگى است ، زندگى ابدى و حيات جاودانى ! امام هم مىدانست كه به شهادت مىرسد ولى لازم بود قيام كند ، قيام به منظور بر افكندن حكومت يزيد ، و گرفتن حكومت بدست خود ، ولى خود نه به معناى شخص خود ، بلكه گروه خود ، هدف خود ، و در اين مسير كوچكترين اشتباهى هم نبود . مسلّما در مسير گرفتن حكومت از دست جانشينان دروغين پيامبر صلى الله عليه و آله ، قيام امام حسين عليه السلام يكى از بزرگترين مهره‌هاى تسلسل حوادث بود ، دنبال همان قيام بود كه مردم تدريجا بيدار شدند و چنان مؤثر شد ، كه حتّى دشمن هم ناچار شد از آن راه برود ، بنى عباس به همان دستاويز ، حكومت را از بنى اميّه و بنى مروان ربودند ، و سرانجام جهان هم ، كه حكومت به دست جانشينان به حقّ پيامبر صلى الله عليه و آله ، رهبران حقيقى انسانها ، خواهد افتاد ، قطعا قيام حسين عليه السلام از بزرگترين مهره‌ها خواهد بود . و اگر براى رهبران به حق رجعتى\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nهست حتما امام حسين عليه السلام مهمترين و مؤثرترين رجعت را دارد .\r\nهنوز هيچ نشده براى نجات قارهء هندوستان ، امام حسين عليه السلام قيام مىكند ! و گاندى رهبر استقلال هند را درس مىآموزد و تاكتيك مىدهد ! و اين خود گاندى است كه مىگويد : « از مرد اسلام ، حسين بن على عليه السلام روشم را آموختم » .\r\nناگفته نماند كه شهادت هر چند هدف نيست ولى يكى از برنامه‌هاى مهمّ پيروزى است ، انقلاب پيروزمندانه ايران كه سر فصل تاريخ مستضعفين جهان است اين مطلب را به اثبات رسانيد . راه مستضعفين عراق و افغانستان و عربستان و مصر و اردن و سودان و كشورهاى آمريكاى لاتين و آفريقا و حتّى مسلمانان مظلوم داخل مرز ابرقدرتها و رژيم سفاّكشان . . همه و همه همين است . بايد شما برادران مستضعف جهان بدانيد كه سردمداران رژيم‌ها به تنهايى نمىتوانند ستم كنند ، كار آنها را مأمورين ظلم انجام مىدهند و آنها هم هرچه ستمگر باشند بالأخره ته مانده‌اى از وجدان انسانى در بسيارى از آنها به خصوص در طبقهء پايين و متوسط مأمورين وجود دارد بايد كارى كنيد كه وجدان خفتهء آنها را بيدار كنيد ، از راه تماسهاى مخفى ، رساندن جزوه‌ها به آنها ، از راه عواطف انسانى ، و وقتى اينها مفيد واقع نشد ، از راه خون مظلومان ، از راه شهادت . . . بالأخره بيدار مىشوند و اختلاف در درون ارتش به وجود مىآيد و طاغوت به هراس مىافتد ، يا ظلمش را كنار مىگذارد و يا خودش را كنار مىگذارند و به قصاص مىرسانند ! شما برادران مسلمان در همهء اقطار جهان بايد بدانيد كه آيندهء كشورتان - / هر كجا كه باشيد - / يا اسلام است يا كمونيسم . راه سوّم در كار نيست ، اگر از حالا در برابر ظلم\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nقيام كنيد و در راه مبارزه پيشگام باشيد آينده به دست شماست و گرنه ديگر هيچ نخواهيد داشت .\r\n\r\nمركزيّت\r\nيكى از مسايل بسيار مهمّ براى بقاء مكتب ، ايجاد مركزيت براى پيروان مكتب در هر شرايطى است ، آنگاه كه قدرت اجتماعى به دست مكتب است مركزيّت خواه ناخواه موجود است ، ليكن هنگامى كه قدرت در دست دشمن است اگر افراد مكتب ، يك حوزهء مركزى نداشته باشند از يكديگر گسيخته و پراكنده مىشوند و تدريجا مكتب به دست فراموشى سپرده مىشود .\r\nبايد فرد و يا هيئتى به عنوان حوزهء مركزى معرفى شوند كه پيروان مكتب براى حلّ مشكلات خود به آنها ، مراجعه كنند و ناچار به پناه بردن به مقامات ديگر نگردند تا از آنها رنگ نگيرند و شرايط زندگى از مكتب دورشان نسازد .\r\nمشكلات ، تنها سؤالات مذهبى نيست ، بلكه نزاعها و خصومتها نيز مشكل بزرگى مىباشد كه حوزهء مركزى بايد آنها را نيز حل و فصل نمايد .\r\nدر اسلام پس از تشكيل حكومت پيامبر اكرم صلى الله عليه و آله طرح دعاوى و نزاعها در محاكم ديگر تحريم شد . اگر فرد مسلمان با غير مسلمان هم نزاعى پيدا مىكردند حتما بايد تسليم قضاوت پيامبر صلى الله عليه و آله باشند :\r\n« يا ايّها الّذين آمنوا اطيعوا اللّه و اطيعوالرّسول و اولى الأمر منكم فان تنازعتم فى شيىء فردّوه الى اللّه و الرّسول ان كنتم تؤمنون باللّه و اليوم الآخر ذلك خير و احسن تأويلا الم‌تر الى الّذين يزعمون انّهم آمنوا بما\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nانزل اليك و ما انزل من قبلك يريدون ان يتحاكموا الى الطاغوت و قد امروا ان يكفروا به و يريد الشيطان ان يضلّهم ضلالا بعيدا « 1 » : اى مؤمنين خدا را اطاعت كنيد و پيامبر و اولياء به حق خود را مطيع باشيد ، اگر در چيزى نزاع داشتيد به نزد خدا و پيامبر ببريد اگر به خدا و روز واپسين ايمان داريد ، اين كار بهتر و به حقيقت برتر است . اى پيامبر ! نديدى آن كسانى را كه خيال مىكنند به آنچه بر تو و بر پيشينيان تو نازل شده ايمان دارند ، مىخواهند براى محاكمه به نزد ستمگران بروند با اينكه مأمورند به آنها كفر ورزند . شيطان مىخواهد آنها را به گمراهى عميقى بيفكند . »\r\n« فلا و ربّك لا يؤمنون حتّى يحكموك فيما شجر بينهم ثمّ لا يجدوا فى انفسهم حرجا ممّا قضيت و يسلّموا تسليما . « 2 » : نه به خدا سوگند اينان ايمان ندارند تا ترا در نزاع‌هاى خود حاكم كنند و آنگاه از قضاوت تو هيچ ناراحتى در دل خود احساس نكنند و كاملا تسليم باشند » .\r\nپس از انقضاى حكومت الهى پيامبر و على و حسن عليهم السلام نيز كه غاصبان به قدرت نشستند نيز مردم همين مأموريت را داشتند .\r\nامام صادق عليه السلام مىفرمايد : در منازعات و امور زندگى خويش كسى را از خودتان پيدا كنيد كه مبانى حقوقى و روايات احكام ما را بداند و قانون شناس باشد و او را قاضى در ميان خود كنيد ، و او را در ميان خود حكومت دهيد ، من او را به اين منصبها - / قضاوت و حكومت - / منصوب مىدارم ، مبادا به نزد ستمگران - / جبت و طاغوت - / برويد از آنها قضاوت بخواهيد ؟ خدا فرموده بايد به آنها كفر ورزيد و از آنها دورى جوييد . « 3 »\r\n\r\n\r\n","description":"","footnote":"\r\n( 1 ) - نساء 60 - / 59 .\r\n( 2 ) - نساء 65 .\r\n( 3 ) - اين جمله‌ى معروف امام عليه السلام در حديث‌هاى ابن حنظله و ابو خديجه ذكر شده است : وسايل ابواب قضاء .\r\n","page_name":" 132 ","page_number":132},
  {"content":"\r\n\r\nامام زمان ارواحناه فداه مىفرمايد : « وقايع و حوادث زندگى خود را به نزد فقها ، ببريد ، آنها مرجع امور شمايند . » « 1 » كسى كه اهلبيّت فتوى دادن و قضاوت ، اجتهاد مطلق همراه با شرايط ديگر را ندارد حرام است فتوى بدهد و يا قضاوت كند و حكمش هم نفوذ شرعى ندارد ، طرح مرافعات نزد او هم حرام است و همچنين شهادت دادن نزد او ، و مالى كه به حكم او گرفته مىشود حرام است هر چند گيرنده استحقاق داشته باشد . . . مگر اينكه راه گرفتن حقّ خويش را منحصر به او بداند .\r\nو از راه همين حكم سياسى بود كه اسلام توانست در دوران حكومتهاى ضدّ اسلامى بنى اميّه و ديگران ، پيروان حقيقى خود را نگهدارد و نگذارد كه در اختيار ديگران قرار گيرند .\r\nضمنا دستور مىداد كه علماى مذهب براى حفظ اعتقادات و روش عملى پيروان كوشا باشند ، شبهات بيجايى را كه از طرف مخالفين مكتب طرح مىشد پاسخ بدهند و افراد مكتب را كه حكومت پدرانهء پيامبر و امامان به حقّ خويش را بر سر ندارند و از اين جهت « يتيم » شده‌اند به خوبى نگهدارى نمايند .\r\nو اين يكى از احاديثى است كه از زبان امام صادق عليه السلام در آن دوران رسيده است :\r\n« در قيامت دانشمند فداكار در راه مكتب را مىآورند و لباسى كه همهء دنيا در برابر كمترين رشته‌اش بىارزش است به او مىپوشانند و مىگويند :\r\n\r\n\r\n","description":"","footnote":"\r\n( 1 ) - جملهء معروف امام عليه السلام در « مكاتبهء » حميرى .\r\n","page_name":" 133 ","page_number":133},
  {"content":"\r\n\r\nتو اى دانشمندى كه از يتيمان آل محمد نگهدارى نمودى بايست و شفاعت بنما . « 1 »\r\nخواندن كتابهاى گمراه كننده را بر افراد معمولى تحريم فرموده و تنها براى دانشمندان كه ظرفيّت روحى دارند تجويز نموده است تا در اختيار گروههاى گمراه كنندهء ديگر قرار نگيرند و همانطور كه در بحث كتاب و جزوه گفتيم خواندن نوشته‌هاى مفيد را توصيه مىفرمود و نوشتن كتابهاى علمى را سفارش مىنمود تا از اين راه نيز افراد مكتب را بيشتر حفاظت نمايد . در ترويج افراد فداكار و دانشمندان پيكارگر مىكوشيد و آنان را در اجتماع بر ديگران مقدّم مىداشت تا ديگران نيز راه آنان را پيش گيرند .\r\nقرآن كريم مىفرمايد : « فضلّ اللّه المجاهدين على القاعدين اجرا عظيما : خداوند مجاهدين را بر آنها كه نشسته‌اند به پاداش بزرگ برترى داده است » .\r\nو فضل اللّه المجاهدين على القاعدين درجة ( خداوند مجاهدين را بر آنها كه نشسته‌اند به درجه‌اى برترى داده است ) .\r\nمسلّم است كه اگر خداوند مجاهدين را برترى داده است حتما\r\n\r\n\r\n","description":"","footnote":"\r\n( 1 ) - بحث در اينكه منظور از لباس در حديث چيست و شفاعت كلّى و خصوصا شفاعت علما چه معنى دارد ، وقتى جداگانه مىخواهد ، ولى اجمالا بايد بدانيم كه لباس تنها لباس پارچه‌اى و مانند آن نيست . زيورهاى معنوى نيز لباسى است بر اندام انسان چنان كه قرآن مىفرمايد : « و لباس التقوى ذلك خير » .\r\nشفاعت هم در مواردى است كه لياقتى معنوى در شخص گناه‌كار بوده باشد كه او را از جهتى به پاكان پيوند دهد . نه كسى كه به كلّى پيوند خود را با پاكى و پاكان قطع كرده باشد .\r\n","page_name":" 134 ","page_number":134},
  {"content":"\r\n\r\nمىخواهد كه مردم نيز آنها را برترى و فضيلت دهند و به اين منصب الهى ارج بگذارند و تسليم حكم و فرمان خدا باشند . اينكه بگوييم اين درجه و اين پاداش مربوط به آخرت است و اگر مربوط به دنيا هم باشد تنها به احترام قلبى كفايت مىكنيم ، حرفى است از درك اجتماعى منصب‌ها كاملا به دور .\r\nاين چه فضيلت و برترى است كه همه كارهايمان را به ديگرى ارجاع دهيم و از ديگرى دستور بگيريم و فقط شخص روشنگر را بالاى مجلس بنشانيم و يا بر سر سفره اول به او تعارف كنيم و يا دستش را ببوسيم و يا از او تقاضاى دعا كنيم ولى اگر حرفى بزند مدركيّت نداشته باشد و ديگرى بايد تضمين نمايد ؟ اين احترام يك نوع احترام قداست مآبانه است كه پس از رنسانس علم در اروپا براى روحانيّت مسيح قايل بودند و روحانيون مسيحيت هم احترامشان را دست خود گرفتند و به همان قانع شدند و نمىدانيم از كجا به اسلام انتقال يافت ؟ !\r\nو يا اين چه سخن است كه بگوئيم : خدا مجاهدين را فضيلت داده است باشد ، براى قيامت و محكمهء عدل الهى ، به دنيا چكار ؟ !\r\nمعناى اين گونه تعبيرات در مفاهيم قرآنى اين است كه : خدا فضيلت داده است به ما چه ؟ و يا : به دنيا چكار دارد ؟ ! حكومت خدا مربوط به قيامت است و اين هم نوعى تفكّر مسيحى است كه دين را فقط مربوط به گوشهء كليسا مىداند و تفكّر انان كه براى آسمان ، خدايى و براى زمين خداى ديگر قايل بودند .\r\nاين است كه به نظر ما آيهء مزبور يكى از مرجّحات مرجع در بحث « تقليد » نيز مىباشد و اگر دو مجتهد از هر نظر مساوى باشند آنكه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nتلاشگرتر است و فعاليت بيشترى در راه دين دارد مقدّم است .\r\nوقتى هشام بن حكم - / دانشمند فداكار شيعه و جوانترين شاگرد امام صادق عليه السلام - به حضور امام مشرف مىشد حضرت او را فوق العاده تكريم مىنمود و بالا دست ديگران مىنشاند واو را به عنوان « ياور ما با دست و زبان » مفتخر مىفرمود ، در يكى از احاديث ابتداء كتاب گذشت كه حضرت وقتى او را از دور ديد فرياد زد : به ( هشام است ) ! كه « يونس » گفت : فكر كردم يكى از خويشان نزديك خود را مىگويد . « 1 » از طرف ديگر از دانشمندان مىخواهد كه حقايق را بگويند و كتمان نكنند « و آنها كه كتمان كنند ملعون هستند » . « 2 » و اگر دانشمندى بنگرد كه بدعتها در دين پيدا شده بايد دانش خود را در اختيار مردم قرار دهد و دانستنىها را بگويد و گر نه لعنت خدا بر او باد .\r\nو در اين راه بايد صبر و تحمّل و بردبارى داشته باشد و اهانتها و ناراحتيها او را به قهر و گوشه‌گيرى وا ندارد . مگر آنكه بداند سخن بى اثر است ، و كيست كه يقين كند ؟\r\nآيهء قرآن دربارهء يونس پيامبر سخت كوبنده است و درسى براى تلاشگران راه كمال مىباشد .\r\n« و ذالنون اذ ذهب مغاضبا ، فظّن ان لن نقدر عليه فنادى فى الظلمات\r\n\r\n\r\n","description":"","footnote":"\r\n( 1 ) - در كتاب امامت به قلم نويسنده چاپ شده است . اين كتابها همه يك كتاب بوده‌اند كه در دوران اختناق تجزيه شده‌اند امامت ، نگاهى به سيستم سياسى اسلام ، مرزها ، مالكيت خصوصى در اسلام .\r\n( 2 ) - 159 - / بقره .\r\n","page_name":" 136 ","page_number":136},
  {"content":"\r\n\r\nان لا إله الّا انت سبحانك انّى كنت من الّظالمين « 1 » : به ياد آورد ذوالنّون - / يونس - / را آن هنگام كه غضبناك رفت و گمان نمود كه ما بر اوقادر نيستيم سپس در تاريكىها فرياد مىزد كه خداوندا جز تو كسى معبود نيست ، تو منزّهى و من ستم كردم » .\r\nيونس از تبليغ ملّت خويش نتيجه‌اى نگرفته بود ، ملّت بى اعتنا به حقايق بود وتمسخر مىنمود ، او از خداوند خواست كه عذابى بفرستد و آنان را از ميان بردارد ، زيرا فاسد هستند و نمىتوانند ديگر مهره‌اى براى كمال قافلهء انسانيّت بشوند .\r\nيونس از ميان مردم بيرون رفت - / كه تا پيامبر در ميان مردم هست عذاب فرود نمىآيد و اين خود بحث جالبى دارد - / و علامتهاى عذاب آشكار گشت .\r\nمردم غفلت زده به ناگاه بيدار شدند و به دنبال يونس دويدند كه از خداوند بخواهد عذاب مرتفع گردد و آنان پاكى بجويند ، يونس را نيافتند ، به سفارش پيرى با وجدان ، خودشان با برنامهء جالبى به تضرّع پرداختند و از خداوند نجات طلبيدند ، خداوند عذاب را برداشت كه در اين آيهء قرآن بدان اشاره شده است :\r\n« فلولا كانت قرية آمنت فنفعها ايمانها الّا قوم يونس لماّ آمنوا كشفنا عنهم عذاب الخزى فى الحيوة الدنيا و متّعناهم الى حين :\r\nچرا قربه‌اى نيست كه ايمان آورده و ايمانش به او نفع دهد مگر مردم يونس كه چون ايمان آوردند عذاب رسوا كننده در اين زندگى را از ايشان برداشتيم و تا زمانى مهلتشان داديم » .\r\n\r\n\r\n","description":"","footnote":"\r\n( 1 ) - 178 انبياء .\r\n","page_name":" 137 ","page_number":137},
  {"content":"\r\n\r\nيونس از اين تحوّل و اسرار آن اطلاع نداشت ، به اطمينان اينكه عذاب آمده و مردم همه از ميان رفته‌اند آرام به طرف شهر آمد ولى هيچ اثرى از عذاب نيافت نزديك شهر به كسى برخورد و او جريان را به يونس گزارش كرد . . .\r\nيونس از اينكه حرفش تحقّق نيافته خيلى عصبانى شد و دست از پست حساّس ارشاد برداشت و حالت قهر و گوشه‌گيرى انتخاب نموده به سوى دريا آمد تا به آن طرف مرز دريا برود و به كلّى از مركز خدمت خود دور باشد .\r\nو گويا « 1 » از اين نكته غافل شد كه رسالتش منصبى الهى است و خداوند كه او را نصب كرده همه جا حاضر است و « كسى نمىتواند از حكومتش فرار كند » و بنابراين دورى از مركز خدمت و قهر ، معنايى ندارد ، پشت كردن به مقام ارشاد و خدمت تبليغ يعنى گريختن از وظيفهء الهى ، از حكومت الهى و ناديده گرفتن منصب الهى . . .\r\nخداوند هم او را گرفت و بخورد ماهى بزرگ عظيم جثه‌اى داد كه او را درستى بلعيد و به طورى كه خدا خود مىداند او را زنده نگه داشت بازداشتى خطرناك و سخت ، در محلّى تاريك ، در تاريك ، در تاريك . . . « 2 » يونس متوجّه غفلت خويش گشت و توبه كرد و اعتراف به ستم و انحراف خود نمود و از خداوند طلب بخشش كرد و خداوند هم او را آزاد ساخت و بر سر وظيفه‌اش باز گردانيد .\r\n\r\n\r\n","description":"","footnote":"\r\n( 1 ) - « فظنّ ان لن نقدر عليه » انبياء 87 .\r\n( 2 ) - « فى الظلمات » انبياء 87 .\r\n","page_name":" 138 ","page_number":138},
  {"content":"\r\n\r\nذكر اين داستان در قرآن كريم - / كتاب هدايت - / و آن هم به اين صورت : « يادآور « ذوالنون را » كه هشدار سختى به پيامبر اكرم است ، حتما به اين منظور است كه ارشاد كنندگان خلق را بيدار سازد كه مبادا به رعايت مشكلات زندگى و محيط ، دست از وظيفهء حساّس خود بردارند و سنگر مبارزه و ارشاد را خالى كنند .\r\nدر شرائطى كه برخى فرقه‌ها و پيروان مذاهب جعلى ، پولها به افراد خود مىدهند كه براى مدّتى محدود در دهى زندگى كنند و آنجا با كمال اخلاق ، با مردم سلوك كنند تا راه را براى مرام استعماريشان باز كنند ، چرا تلاشگران راه كمال از اهانتها برنجند و دست از وظيفهء خود بردارند ، وظيفهء تبليغ مردم و يا حفظ حوزهء مركزى .\r\nمسلّم است كه زندگى در برخى حوزه‌هاى علميّهء دينى براى بعضى افراد به جهاتى سخت است ، نوعا مراكز حوزه‌ها از نظر جهات نعمات شهرى از آبادانى كامل برخوردار نيستند ، و از طرفى چون به جهات اخلاقى بايد جهات نسبى زندگى هم‌كيشان را در نظر گرفت بايد از بسيارى راحتىهاى دنيا صرفنظر نمود و بايد در اين راه از ديدار قيافهء ناراحت زن و فرزند - / كه از اين نوع زندگى دور و از وسايل آسايش و تفريح ناراحتند - / رنج برد . . . ليكن چه بايد كرد ؟ وظيفه سنگين است و خدا خود مىداند كه چه مقامى بزرگ براى انسانهاى متعهّد و مسؤول و روحانيّين اصيل و پاك در نظر گرفته است .\r\nبه فرمودهء امام صادق عليه السلام همهء دنيا در برابر كمترين رشته‌اش ارزشى ندارد . « 1 »\r\n\r\n\r\n","description":"","footnote":"\r\n( 1 ) - لا يقوم الدنيا بحذ افيرها لاقل سلك منها .\r\n","page_name":" 139 ","page_number":139},
  {"content":"\r\n\r\nآنها كه مراكز حوزه‌ها را رها كرده‌اند و در شهرهاى بزرگ به انجام وظيفه مشغولند مشكلات و قيود اجتماعى كمترى دارند و آنها كه در مراكز حوزه هستند ولى از نظر استعدا و ذوق و لطافت روح در سطح عالى نيستند نيز رنج كمترى دارند ولى آنها كه ذوقى سرشار و روحى سركش و عصيانگر عليه انحرافات دارند ( و اينها بيشتر قدرت خدمت دارند براى انجام خدمات آينده و يا تربيت تلاشگرانى تازه ) در مراكز حوزه‌ها مانده‌اند و ذوقيات خود را كنترل كرده‌اند و از لذايذ محيط چشم پوشيده‌اند و با قيود بسيار مهمّى كه دستهاى آشنا و نا آشنا به وسيلهء محيط به گرد آنها پيچيده‌اند ساخته و در درون اين زنجيرها - / قيود - / خدمت مىكنند ، و رنجها دارند ، رنج‌هاى گفته و ناگفته ، دردها كه گفتنش زبان را و نهان كردنش مغز استخوان را سوزانده است . واللّه على ما نقول وكيل .\r\nولى بايد تحملّ كرد - / اناّ للّه و اناّ اليه راجعون - / نهايت بايد به خدا باشد و گرنه ساقط خواهيم بود . « 1 » و در اين مطلب فرقى ميان روحانى ملبس به لباس خاصّ و غيره نيست ، هر كه به خاطر خدا و مقام وظيفه‌اش چشم از كليّه لذائذ مزاحم وظيفه‌اش ، بپوشد مقامى بزرگ دارد . البته آنها كه در لباس روحانيت خدمت مىكنند به اندازهء امتياز لباسشان قيود اجتماعى بيشتر و مشكلات بزرگترى دارند .\r\n\r\n\r\n","description":"","footnote":"\r\n( 1 ) - اين جملات كه در زمان نوشتن اين كتاب ( سنه 50 ) در اين فصل آمده است دردهايى داخلى و خارجى را در مسير مبارزه با طاغوت اشاره مىكند كه امكان تصريحش نبود اين قدر زمان سخت بود كه برخى افراد كوته بين - هر چند در برخى قسمتها با سواد - مىگفتند ، مبارزين ، ساده هستند و با ده واسطه از طرف دستگاه تحريك مىشوند كه شلوغ كنند ! ! و از اين قبيل . . .\r\n","page_name":" 140 ","page_number":140},
  {"content":"\r\n\r\nخداوند داستان يونس را با تعبير « ذو النون » شروع مىكند يعنى « همدم ماهى » ! و شايد منظور توجه دادن پيامبر ( ص ) به عظمت مقام ارشاد و رهبرى و به عظمت گناه انحراف از اين وظيفه است يعنى پيامبر ! قصهء زندان ماهى را فراموش نكن ، آن زندان يكى از شكنجه‌هايى است كه براى پيامبرى كه دست از وظيفه‌اش بردارد داشته‌ايم . . .\r\nداستان يونس به ما مىفهماند از كجا مىدانيد تبليغ اثر نمىكند ؟ همهء مردم كه قوم « نوح » نيستند ، چه بسا افرادى كه ساليان دراز تبليغ شدند و اصلاح نشدند با يك پيش آمد تاريخشان عوض شد و پذيراى تكامل گشتند .\r\nامام حسين عليه السلام در مناجات بسيار جالبش - / دعاى عرفه به خداوند عرضه مىدارد : « خداوندا : تنوع تدبيرهايت و سرعت تغيير و تحول مقدراتت ؟ ، بندگان آگاهت را بر آن داشته كه نه در هنگام مواهب و بخششها ، آرام و مطمئن باشند و نه در وقت بلا و مشكلات نااميد گردند » .\r\nچنان كه خداوند در آيهء قرآنى مىفرمايد :\r\n« و عنده مفاتح الغيب لا يعلمها الّا هو . . .\r\n: كليدهاى نهان نزد خداست و جز او كسى نمىداند » « 1 » . و انسان ، اينجا هم ، همچون ساير موارد ناچار به تعظيم در برابر اسلام مىشود ، آنگه كه مىبيند هر شب ميان نماز مغرب و عشا برنامه‌اى خاص وضع نموده كه مردم دو ركعت نماز بخوانند و در ركعت اول پس از سورهء حمد « آيهء » و ذالنون اذ ذهب . . . را بخوانند و اين برنامه را ، حلّ مشكلات دانسته است .\r\nو عده‌اى گمان مىكنند - / و از اين قماش گمان كنندگان در ميان\r\n\r\n\r\n","description":"","footnote":"\r\n( 1 ) - انعام 59 .\r\n","page_name":" 141 ","page_number":141},
  {"content":"\r\n\r\nمتدّينين بى سواد و بى دينان مغرض و يا بى خبر بسيارند - / كه منظور فقط خواندن اين نماز است همچون كسى كه دكتر به او بگويد شفاى تو در اين نسخه است ، و او نسخه را فقط بخواند .\r\nهر طفل خردسالى مىفهمد كه خواندن نسخه ، شفا نمىدهد چرا اجتماع ما نمىفهمد ؟ ! چه عرض كنم ؟ !\r\nكدام عقلى باور مىكند كه فقط تلفّظ به جملاتى - / نفهميده و يا فهميده و بى اعتنا - / انحراف‌ها را اصلاح و ستم‌ها را لوث كند .\r\nبلكه منظور عمل به برنامه است ، حلّ همهء مشكلات و توبهء همهء گناهان و ترقى همهء مجامع شكست خورده در اين است كه : اولا نااميدى را از خود دور كنند و بدانند كه از « كليدهاى نهانى بى خبرند » 2 - / انحراف خود را دريابند و تصميم به جبران گذشته‌ها بگيرند و 3 - / عظمت مقام رهبرى خلق را دريابند و پيشوايى مخلص و با استقامت بگزينند تا مركزيت سالمى براى جامعه در راه رشد به وجود آيد . ايجاد مركزيت به وسيلهء سفارش مركز به استقامت و سفارش مردم به رابطه‌گيرى با آن . البته منكر اين نيستيم كه خواندن فقط نيز اگر با اخلاص و توجه بوده از خدا كمك خواسته شود لااقل به عنوان يك تلقين ، مؤثر خواهد بود ، صرفنظر از اينكه دعا به خودى خود يكى از عوامل تكامل مىباشد . ليكن هدف ، عمل صالح است كه مقدمه ملكات فاضله شده ، ذات را الهى كند .\r\nو به هر حال اين است نماز « غفليه » ، كه براى جبران غفلت‌ها خوانده مىشود و اين است برنامه‌اش . . . و از اينجا به مطلب ديگرى از اين سرى بحث‌ها مىرسيم و آن . . . :\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nيأس پيروان مكتب و درمان آن\r\nمكتب هر قدر اصيل و عالى باشد اگر برنامه‌هاى آن پياده نشود باعث دلسردى پيروان آن مىگردد و اين مطلب خيلى مهمّ و قابل توجّه است و بر علماست كه نقشهء مشركين و افراد ضد الهى را برملا ساخته و موجبات عمل به دستورات مكتب را فراهم كنند و از يأس و نااميدى مردم جلوگيرى نمايند .\r\nو اسلام در رفع اين مشكل بزرگ روش جامع و مفيد ؟ ، در ابعاد مختلف ارايه مىدهد . از طريق تلقين و دستورات تمرينى دايما روح اميد را در انسان زنده نگه مىدارد .\r\nمىفهماند كه همهء برنامه‌ها و همه از خدا و به سوى اوست . « 1 » و همه چيز با نظم آفريده و رهنمايى شده است . « 2 » و تذكّر مىدهد كه به زودى مردمى مىآيند كه دوست خدا هستند و خدا هم دوست آنان ، در برابر دشمن قوى و در برابر دوست خاضع و تسليمند « 3 » و مىفهماند كه اگر اينان كافر شوند عدّه‌اى را به حفاظت دين گماشته‌ايم كه بدان پشت نمىكنند و كفر نمىورزند . « 4 »\r\n\r\n\r\n","description":"","footnote":"\r\n( 1 ) - لله ملك السموات و الأرض و الى اللّه ترجع الأمور حديد 5 .\r\n( 2 ) - قدرّ فهدى اعلى 3 .\r\n( 3 ) - فسوف يأتى اللّه بقوم يحبّهم و يحبّونه اذلّة على المؤمنين اعزّة على الكافرين مائده 54 .\r\n( 4 ) - فان يكفر هولاء فقد و كّلنابها قوما ليسوا بها بكافرين انعام 189 .\r\n","page_name":" 143 ","page_number":143},
  {"content":"\r\n\r\nو مىفهماند كه « كليدهاى نهان » نزد خداوند است و جز او كسى خبر ندارد « 1 » شما چه مىدانيد ؟ تدبيرها به ظاهر متفاوت است ولى از نظر كلّى در آفرينش هيچ تفاوتى نيست . « 2 » و همهء امور در زير برنامهء كلّى خلقت قرار دارند هدايت و گمراهى به دست خداوند است . اگر بخواهد همهء مردم مؤمن مىشوند « 3 » خود را ناراحت نكن كه چرا اصلاح نشدند ، اين هم نظم و برنامه‌اى است بايد كمال اختيارى بيابند و راهش در اين جهان طبيعت ، همين برخوردها و تضادهاست .\r\nملتها را ببين كه چگونه پس از سالها غفلت بيدار مىشوند « يونس به غضب رفت و ندانست كه از ما نتوان گريخت و خود متنّبه شد » « 4 » مردم ديگرى پيدا شده حركت مىكنند .\r\nمردم يونس ( كه علامت عذاب را ديدند ) مؤمن شدند « 5 » . ابراهيم پيامبر سالها زحمت كشيد و يك نفر را ساخت ، لوط به او ايمان آورد . « 6 » و همان يك نفر پيامبرى ارشاد كننده گشت ، يك نفر هم اصلاح شود مهم است .\r\nمىفهماند كه بايد حقايق را گفت ، دانشمند اگر نگويد و حقايق را كتمان كند ملعون خدا و همهء لعنت‌گران است و اگر عالم علمش را كتمان\r\n\r\n\r\n","description":"","footnote":"\r\n( 1 ) - و عنده مفاتح الغيب لا يعلمها الّا هو انعام 59 .\r\n( 2 ) - ماترى فى خلق الرحمن من تفاوت ملك 3 .\r\n( 3 ) - و لو شاء الله لجمعهم على الهدى فلا تكونّن من الجاهلين انعام 35 .\r\n( 4 ) - و ذالنون اذ ذهب مغاضبا فظنّ ان لن نقدر عليه . . . انبياء 87 .\r\n( 5 ) - . . . قوم يونس لماّ آمنوا كشفناء عنهم يونس 98 .\r\n( 6 ) - فآمن له لوط و قال انىّ مهاجر الى ربّى عنكبوت 26 .\r\n","page_name":" 144 ","page_number":144},
  {"content":"\r\n\r\nكند و . . . مرگ و زير زمين رفتن براى مردم بهتر است اقليّت روشن هم بايد تلاش كنند و دانشمندان خود را به كار وا دارند .\r\nحتّى فرعون ستمگر نيز عاقبت ايمان آورد « 1 » ولى دير شده بود و ايمان انسانى نبود ، زيرا پس از نزول عذاب و ديدن آثار جهان ديگر بود ، آن ايمان حيوانى بود نه انسانى ! حيوان است كه كتك مىخورد و راه مىرود . . .\r\nخداوند به گونهء جهان ثبت ، قطعى كرده و برنامه‌اش چنين است كه او و پيامبرانش غلبه خواهند كرد . « 2 » و بنابراين همهء اين كوششها در نهايت به پيروزى مىرسد و همهء تلاشگران در حقيقت مهره‌هاى اين حركت بوده‌اند و اگر در عمر عادى دنيايى خود نتيجه را به چشم نبينند واقعيت محفوظ است ، بالأخره عامل نجات مستضعفين اينها بوده‌اند . ارادهء حتمى ماست كه مستضعفين و ستمديدگان جلو بيفتند و وارث قدرتمندان شوند « 3 » زمين سرانجام به دست بندگان شايسته خواهد افتاد « 4 » خدا به مردم مؤمن كه كارهاى شايسته دارند وعدهء قطعى داده كه آنان را در زمين جانشين قدرتها سازد و مكتب خويش را بدون ترس با همهء قدرت تحقّق بخشند ، مكتبى كه خدا مىپسندد « 5 » از نسيم حيات بخش آزادى و\r\n\r\n\r\n","description":"","footnote":"\r\n( 1 ) - حتى اذا ادركه الغرق قال آمنت يونس 90 .\r\n( 2 ) - كتب اللّه لأغلبنّ انا و رسلى مجادله 21 .\r\n( 3 ) - و نريد ان نمنّ على الذّين استضعفوا فى الأرض و نجعلهم ائمّه و نجعلهم الوارثين قصص 5 .\r\n( 4 ) - انّ الأرض يرثها عبادى الصالحون انبياء 105 .\r\n( 5 ) - وعد اللّه الذين آمنوا منكم و عملوالصالحات ليستخلفنّهم فى الأرض نور 55 .\r\n","page_name":" 145 ","page_number":145},
  {"content":"\r\n\r\nرحمت الهى نااميد نشويد كه چنين نااميدى خصلت كافران است . « 1 » انتظار گشايش و فتح و پيروزى ، عبادت است . « 2 » و دستور خواندن دعاهايى را مىدهد كه ياد روز اقتدار مذهب و فرج كلى انسانيت و اميد رهايى از مشكلات را در دلها زنده نگهدارد :\r\n« كجاست انتقام‌گير ؟ كجاست آنكه همهء قوانين متروك دين را زنده مىكند ؟ كجاست آنكه ستمگران را از بيخ و بن بر مىافكند كجاست آنكه مؤمنين را عزيز و دشمنان را ذليل مىكند ؟\r\nاى يادگار ستارگان فروزان ! اى فرزند خورشيدهاى تابان و ماه‌هاى درخشان ، پسر رسول خدا و فرزند على ! كجايى ؟ كاش مىدانستم كجايى ؟ . . .\r\nبه ياد روزى كه تو پيشوا باشى و مردم همه دورت حلقه زنند ، به ياد روزى كه ستم را برافكنى و عدالت را جهانى نمايى . » « 3 » مىفهماند كه تاريخ ، همواره مشكلاتى را براى انسانهاى و الا داشته و دارد ، آنها استقامت كردند و موفّق شدند ، اين گونه سختىها به حدّى زياد بود كه همه متزلزل مىشده و حتّى پيامبر زمان و مؤمنين مىگفتند پس كى\r\n\r\n\r\n","description":"","footnote":"\r\n( 1 ) - و لا تيأسوا من روح اللّه انّه لا ييأس من روح اللّه الّا القوم الكافرون يوسف 87 .\r\n( 2 ) - انتظار الفرج عبادة .\r\n( 3 ) - دعاى ندبه . نمىدانم چرا برخى افراد با تشكيك در سند اين دعا مىخواهند آن را محكوم كنند ؟ جملات اين دعا مطالبى بلند و عالى دارد كه به فرض ساختهء افراد معمولى هم باشد جا دارد بر خواندنش ممارست شود !\r\n","page_name":" 146 ","page_number":146},
  {"content":"\r\n\r\nكمك الهى مىرسد ؟ ! بدانيد كمك خدا نزديك است . « 1 » موسى را ببين كه چه سختىها تحملّ كرد و دست از عزّت فرزند خواندگى فرعون برداشت و چه خدمتها نمود . . . نوح را ببين كه چه رنج‌ها كشيد . . . داستان ابراهيم و نمرود را بخوان كه او را به آتش انداختند و ما نجاتش داديم عيسى را ببين كه دشمنان با كمك نزديكانش به خيال خود او را به دار زدند و ما نجاتش داديم . . .\r\n\r\nتوسعه « 2 »\r\nو به تناسب بحث ايجاد اميد در جامعه ، مناسب به يك مطلب ديگرى اشاره كنم و آن بحث توسعه است . توسعه زندگى مادى منظور است .\r\nغفلت حاكميت ، از توسعه و پرداخت به سياست خارجى - كه معمولا براى اغفال مردم از مشكلات داخلى صورت مىگيرد - گرچه تا مدتى مىتواند ذهن مردم را از مشكلات زندگى خويش منصرف كرده حاكميت را استراحت دهد ، ليكن بالاخره روزى اين تغافل پايان مىپذيرد ، اين گونه سياست كه از بعد از پيامبراكرم صلى الله عليه و آله به وسيله دو خليفه اول شروع شد و همواره جنگهاى خارجى را مقدم مىداشتند مورد تأييد پيامبر صلى الله عليه و آله و اهلبيت عليه السلام نبوده است . پيامبر اكرم شخصا حتى در بازار مراقب عدم احتكار در اجناس ضرورى ، و عدم غشّ در معاملات بود .\r\nعلى عليه السلام با اينكه گرفتار جنگها بود ليكن عنايت كامل به وضع داخلى\r\n\r\n\r\n","description":"","footnote":"\r\n( 1 ) - مستهم البأساء و الضراء و زلزلوا حتى يقول الرسول و الّذين آمنوا : متى نصراللّه الا انّ نصر اللّه قريب . بقره 214 .\r\n( 2 ) - اينقسمت در چاپهاى پس از پيروزى انقلاب اضافه شده است .\r\n","page_name":" 147 ","page_number":147},
  {"content":"\r\n\r\nمسلمانها داشت ، و حتى احيانا به تنهايى در ميان كوچه و بازار ميگرديد تا اگر كسى دستش به او نرسيده مستقيما بتواند با او صحبت كند . اساس حكومت ، رفع فقر و جهل از مردم است ، در دوران خلافت خلفا ، اين مهم را امامان شيعه به قدر امكان انجام مىدادند ، آنها بودند كه شاگردانى با معلومات كافى تربيت مىكردند . و آنها بودند كه شبانه روز به فكر رسيدگى به فقرا بودند كه داستانها از اين جريان در كتابها ضبط شده است .\r\nفراموش نمىكنم در زمان مرحوم بروجردى كه احيانا مبلغين به كشورهاى ديگر ارسال مىشد و بعد از آن مرحوم هم ادامه يافت مرحوم امام خمينى گفته بودند - مرحوم آقا مصطفى براى من نقل كرد - : ما بايد ايران را بسازيم . ديگران خود متوجه ايران مىشوند و به خودى خود تبليغ مىشوند .\r\nبه هر حال بايد توسعه زيربناى برنامه قرار گيرد . اين بحث مفصل است به اشاره‌اى قناعت كردم . اينها همه مربوط به توسعه در زمان حكومت توحيدى بود ، در سيستم سياسى اسلام در حكومت طاغوت هم بحث توسعه مطرح است بايد رهبر در زندگى خويش در مقايسه با اتباع خويش ، براى آنها توسعه و براى خويش زهد و تضييق بخواهد تا افراد دچار ناراحتى روحى نشوند . « 1 »\r\n\r\n\r\n","description":"","footnote":"\r\n( 1 ) - بر خلاف آنچه كه از رهبران گروههاى منافق اخير اطلاع داشتيم و حتى برخى گروههاى مبارز فلسطينى . در پذيرايى ياسر عرفات از اينجانب در حدود سالهاى 61 و 62 هش در لبنان ، ميز نهارخورى تشريفاتى داشت كه مناسب يك چريك نبود .\r\n","page_name":" 148 ","page_number":148},
  {"content":"\r\n\r\n\r\nو چيزهاى ديگر\r\nاينها فقط فهرستى از برخى عناوين روشهاى سياسى اسلام بود ، و آن هم بيشتر مربوط به سيستم سياست داخلى ، و آن هم در شرايطى كه قدرت در دست دشمن است ، يعنى سياست حفظ مكتب و پيروان آن در شرايطى كه همهء قدرتها مىخواهند آنها را هضم كنند يا از ميان بردارند .\r\nتحقيق كامل روش رهبرى اسلام وقت بيشترى مىخواهد و آنچه گذشت نمونه هايى از اين روش بود ، كسى كه در مقام رهبرى اجتماعى است و موانع مهم رهبرى را احساس مىكند اگر هنگام نيازهاى روحى خويش به منابع اسلامى اين بحث مراجعه كند مطالبى بسيار ارزنده كه هنوز ما فوق دست بشر كنونى است دريافت مىكند .\r\nنيازها رازها را كشف مىكند و رازها رهنمون راهها مىشوند .\r\nاحتياجات روحى و اجتماعى رهبر و درمان سرگردانىهاى او ، در منابع مهم و پيكران اسلامى تعيين شده است ، كشف آنها به عهدهء انديشمندان است تا راه را براى پويندگان پاكسازى كنند .\r\nاين است كه قلم دانشمندان آگاه از خون شهيدان با فضيلت‌تر شمرده شده است ، يعنى در اين شرايط ، بلكه يعنى اساسا ، و در مجموع ، كه شهيد از عالم و دانشمند واقعى دستور مىگيرد ، و شهادت از علم سرچشمه مىگيرد ، و گر نه آنجا كه وظيفهء عالم قيام و شهادت است ، اگر سكوت كند عالم به شمار نمىآيد و در نظر اسلام هيچ ارزشى ندارد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبراى بررسى كامل رهبرى اسلامى بايد آيات قرآنى را در زمينهء رهبرىهاى الهى و طاغوتى مورد دقّت قرار داد و ويژگىهاى هر يك را به دست آورد ، زندگى پيامبران الهى و درگيرىهايش را با طاغوت‌هاى زمان و خصوصيات و شرايط هر زمان فهميد ، روش رهبرى پيامبر اكرم صلى الله عليه و آله و على را دقيقا بازرسى نمود ، رهبرى امامان ديگر را به خصوص از زمان امام سجّاد عليه السلام كه نوع خاصّ ديگرى از رهبرى است دقّت نمود ، دستورهاى اسلامى را براى دوران‌هاى غيبت هر امام ، غيبت جزيى چون زندانى شدن موسى بن جعفر عليه السلام ، يا كلّى و كبرى چون غيبت امام زمان عليه السلام كاملا فهميد . سپس از نظر حقوق سياسى ، بررسى مكتبهاى مختلف و رهبرىهاى پيشنهادى آنها را دانست و ويژگىهاى هر يك را فهميد ، تعريف‌هايى كه سياستمدران جهان و علماء كلام و حديث ما براى رهبرى نموده‌اند در نظر گرفت . . .\r\nدر اين قسمت دقّت و تحليل در تاريخ زندگى پيامبر و ائمّه عليهم السلام ضرورت دارد . جنگهاى پيامبر صلى الله عليه و آله و نامه هايش به رهبران كشورها و بحث‌هاى تبليغىاش حتما بايد مورد دقت قرار گيرد .\r\nو آنگاه توسعهء مفهوم امامت و زعامت شيعه را كه پيوند به جهان خلقت مىدهد و از باطن جهان شروع مىكند كه به نام ولايت تكوينى و باطنى ناميده مىشود و از ولايت كليهء الهيه اشتقاق مىگيرد درك نمود تا . .\r\nرهبرى اسلامى را بتوان ترسيم نمود .\r\nآنچه در اين جزوه آمده است نگاهى كلّى فقط به قسمتهايى از سيستم سياسى اسلام بود ، فقط كلى و فقط به قسمتهايى ، بيشتر همان قسمتهاى مربوط به دوران حكومت طاغوت ، كه چگونه مكتب و پيروان آن حفظ\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nشوند و به كار ادامه دهند تا به حكومت توحيد برسند .\r\nاين جزوه را كه جزيى از كتاب امامت بوده ( كه بعداً به صورت چهار كتاب مستقلّ چاپ شد ) ، در سال 50 نوشته بودم ، ولى در نشر آن قاطع نبودم ، در سال 52 كه تصميم به چاپ گرفتم ، و به يكى از ناشرين دادم به زندان افتادم كه تا آخر سال 55 ادامه يافت ، ناشر هم احتياطاً منتشر نكرده بود ! پس از زندان به همان صورت نوشته شدهء سال 50 به چاپ رسيد و اينك براى چاپ دوباره مطالعه كردم كه يادم بيايد چه نوشته‌ام و چيزهايى لا به لاى صفحات علاوه كردم به اميد اينكه مفيد باشد فكر مىكنم ضرورت اين جزوه به همين صورت فهرست وار ، اينك بيشتر براى برادران اسلامى ما در كشورهاى تحت نفوذ دشمن است ، ولى به هر حال تحقيق روش امامت اسلامى به طور وسيع ضرورتى به سزا دارد .\r\nلازم است جوان‌هاى پر شور و با نشاط ما به صورت گروهى ، تحقيقاتى وسيع را در اين قسمت از امامت اسلامى ( امامت عامّه - / اصل روش رهبرى اسلامى ) آغاز كنند . به اميد روزى كه همگان دريابند تا بتوانند به انتظارش بنشينند ، نشستنى كه چون نشستن سرباز در سنگرست .\r\nهمانطور كه در ابتداى اين حزوه گفتم مطالعه دو نوشته ديگر اينجانب : 1 - حاكميت و قانون اساسى در اسلام و 2 - مقدمه‌اى بر امامت ، مىتواند براى بحث اين جزوه نيز مفيد باشد .\r\nقم - / حوزهء علميّه\r\nمحمد على گرامى قمى\r\nاسفند 1358\r\n\r\n","description":"","footnote":"","page_name":" 151 ","page_number":151},
  {"content":"\r\n . \r\n\r\n","description":"","footnote":"","page_name":" 152 ","page_number":152}
  ]