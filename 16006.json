[
  {"content":"\r\n\r\nإن هذا القرآن يهدى للتى هى أقوم\r\nافق أعلى\r\nتفسير آياتى از قرآن مجيد\r\nتأليف\r\nمحمد آصف محسنى\r\nجزء سوم\r\nاز سوره مؤمن تا اول آخر\r\nسال تأليف : 1395 ش\r\nسال آغاز تأليف : برج سوم 1395 ش\r\nسال انتهاى تأليف : برج پنجم 1396 ش\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\n[ جزء سوم از سوره مؤمن تااول آخر 
  ]\r\n\r\n[ شناسنامه‌ى كتاب : 
  ]\r\n* اسم كتاب : افق أعلى ( كلام حق )\r\n* اسم مؤلف : آيت الله العظمى محمد آصف محسنى ( دام ظله العالى )\r\n* ناشر : مركز حفظ و نشر آثار آيت الله العظمى محسنى ( دام ظله العالى )\r\n* نوبت چاپ : چاپ اول ؛ خزان 1396\r\n* شمارگان : 1000 نسخه\r\n* قطع : وزيرى\r\n* تعداد صفحات : 410\r\n* صفحه آرا : جعفرى حنيف\r\n* حروفچين و ديزاين : على مطهرى ، على اصغر مهدوى ، جعفرى حنيف\r\n* طرح جلد : سيد سليمان فخرى\r\nمركز بخش :\r\nكابل : تلفن : 0774881855 - 0744493654\r\nاميل :  arifhanif 555 @ yahoo . com \r\n\r\n","description":"","footnote":"","page_name":" 2 ","page_number":2},
  {"content":"\r\n\r\n كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ  ( ص : 29 )\r\n  كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ إِلى صِراطِ الْعَزِيزِ الْحَمِيدِ   ابراهيم : 1\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nبسم الله الرحمن الرحيم\r\nالحمد لله كما هو اهله عدد ما فى علمه و صلى الله على رسوله الخاتم الذى انزل القرآن عليه هدى للناس و بينات من الهدى و الفرقان و على آله الطاهرين و اصحابه المهتدين . و على جميع الانبياء و الرسل .\r\nجز دوم تفسير ( افق اعلى ) به توفيق خداوند منان دائم الفضل و الاحسان تمام شد .\r\nو اين هم جزء سوم تفسير مذكور است كه به لطف و كرم او به پايان خواهد رسيد .\r\nخداوند اين عمل جزيى بنده فقير خود را بپذيرد و ثانيا آن را سبب هدايت بندگان مسلمان خود قرار دهد .\r\nكابل حوزه علميه خاتم النبيين ( ص )\r\nمحمد آصف محسنى 1396 ش\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست مطالب\r\nتفسير سوره مومن 27\r\nبازگشت به سوى خدا 27\r\nغرض از خلقت انسان 28\r\nحمل عرش 29\r\nجنات عدن 30\r\nحفظ مؤمنين از بدى ها 30\r\nدو بار ميراندن و دو بار زنده كردن 30\r\nيك بحث مهم مصداقى 32\r\nمعناى رفع درجات و القاى روح 34\r\nجريان احكام عقل عملى در قيامت 34\r\nشعار دروغ هميشگى دولتها 34\r\nحفظ جان موسى 35\r\nرسالت يوسف 35\r\nيارى رسولان و مؤمنان 36\r\nاستغفار حضرت نبوى 37\r\nتفصيل بحث 37\r\nيك مشكل 38\r\nاجابت دعا 38\r\nزمين و آسمان براى ما 38\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاول در آب جوش ، بعد در آتش 39\r\nدروازه‌هاى جهنم 39\r\nسخنى در مورد تعداد رسولان و انبياء ( عليهم السلام ) 39\r\nاستنباط يك مطلب مهم 41\r\nنسبت علم و دين 41\r\nآخرين مطلب مهم در مورد علم و دين 44\r\nسنّتهاى ثابت خداوند 45\r\nتكميل كلام 47\r\nتفسير سوره فصلت ( حم سجده ) 48\r\nيك سوال جالب 48\r\nزكات در مكه ؟ 49\r\nمطالب مستفاد از چهار آيه ( 9 - 12 فصلت ) 49\r\nتتمه سوره‌ى فصلت 53\r\nنظر تفسير الميزان 53\r\nنُحُوْسَتْ ايام 55\r\nضلالت بعد از هدايت 56\r\nنوعى ديگر از اضلال انتقامى و هدايت استحقاقى 58\r\nبهترين مبلغ جهان 60\r\nپناه بردن به خدا ، دواى وسوسه شيطان 60\r\nچهار سجده‌ى واجب قرآن 60\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبحثى در مورد آيات فوق 61\r\nملائكه خستگى و ملالت ندارند 63\r\nمعناى اعراب و عربى وعجمى 63\r\nعامل شخصيت امروز و آينده‌ى انسان 64\r\nعلم واجب الوجود 65\r\nوعده‌هاى اين آيه 65\r\nتفسير سوره‌ى شورا 68\r\nجهان ما در قرآن 68\r\nوظيفه‌ى ستمدگان 70\r\nعموم بعثت 70\r\nاديان بزرگ 72\r\nميزان 75\r\nاراده‌ى مؤمين در قيامت 76\r\nموجودات مادى در آسمان 76\r\nاضلال انتقامى 77\r\nاقسام كلام خدا با بشر ( مرسلين ) 77\r\nيك مطلب جديد 80\r\nدامنه رسالت آسمانى تا كجا است ؟ 81\r\nتوضيح بحث و تفصيل مراد : 82\r\nتفسير سوره زخرف 83\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاز مشكلات مشترك انبياء 85\r\nحركت زمين در قرآن 86\r\nمشركين جبرى بوده اند 86\r\nكلمه‌ى باقيه در نسل ابراهيم 87\r\nدنياى كفار 88\r\nواقعيت هاى خارجى چگونه بوده و به كجا رسيده است ؟ 89\r\nمعجزات موسى ( ع ) 91\r\nاطاعت كوركورانه ملتها از حكومت هاى زورگو 91\r\nيك مثال روشن 92\r\nحدود رسالت حضرت عيسى ( ع ) 93\r\nعيسى نشانه علم به قيامت 93\r\nبهشت مزد عمل است 94\r\nدوزخيان 94\r\nعظمت عرش 94\r\nتفسير سوره دخان 95\r\nنزول قرآن 95\r\nپناه بردن موسى از رجم 98\r\nفناى دنيا 98\r\nبرترى بنى اسرائيل 99\r\nتزويج متقيان بحورالعين 100\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nتفسير سوره جاثيه 102\r\nتسخير همه آنچه در آسمانها و زمين براى انسان 102\r\nسر نوشت انسان در گرو عمل او 103\r\nبنى اسرائيل ( يهوديها ) 103\r\nدهرى ها 105\r\nعوالم 106\r\nتفسير سورة الاحقاف 106\r\nنابودى همه‌ى جهانها و جهانيان در آينده 106\r\nپيامبران و علم آنان به آينده و به پنهان 107\r\nمعناى كراهت حمل و وضع مادر 109\r\nزمان محكم شدن بدن و قواى بدنى و عقل 109\r\nمعناى قبول احسن و نيكوتر 110\r\nطيبات خود را در دنيا از بين برديد 110\r\nيك ساعتى از روز 111\r\nتفسير سوره محمد ( ص ) 111\r\nاثر كشته شدن در راه خدا 112\r\nسرپرستى و ولايت خداوند 113\r\nمشروبات بهشتيها 113\r\nهدايت ثانوى ( مزد هدايت پذيرى ) 113\r\nطلب آمرزش براى مؤمنين و مؤمنات 114\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nعذاب بعد از مردن 114\r\nمعناى دنيا 114\r\nتفسير سوره فتح 115\r\nفايده مهمه 117\r\nسكينه و زيادتى ايمان 117\r\nگمان بد به خداوند 119\r\nانزال سكينه و رضاى خداوند 119\r\nصدق خواب پيامبر 120\r\nغلبه اسلام بر همه‌ى اديان 121\r\nايمان و عمل صالح شرط مغفرت و پاداش 122\r\nيك بحث ادبى 122\r\nتفسير سوره حجرات 123\r\nمعناى تقدم 123\r\nمحبت ايمان و كراهت كفر و فسوق 123\r\nبرادرى مؤمنان 123\r\nتوضيح آيه حرمت گمان بد 127\r\nمسلم و مؤمن در ثواب عمل 128\r\nمعيارهاى واقعى و خيالى برترى 128\r\nبعضى از عناوين شناخت امروزى 132\r\nتفسير سوره ق 133\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nآسمان چيست 133\r\nتأكيد و تسجيل 134\r\nچند فرشته با آدمى هستند 134\r\nصحبت دوزخ در آن دنيا 136\r\nفوق آرزو در بهشت 136\r\nتفسير سوره ذاريات 137\r\nعلم انبياء به موضوعات خارجى 137\r\nعلم غيب حقيقى 138\r\nبدبختى مردم 139\r\nتوسعه دائمى آسمان 140\r\nزوجيت همه اشياء ( هر چيز جفت دارد ) 140\r\nعبادت علت غايى آفرينش إنس و جن 140\r\nكلامى با حكماء 141\r\nبحث عميق ديگر در علت غايى إنسان 143\r\nتفسير سوره طور 144\r\nآسمان جسم است . 144\r\nتأثير عمل مؤمنين به ذريه آنان 145\r\nامام صادق ( ع ) 146\r\nغلمان بهشتى 147\r\nچه استدلال عقلى ضرورى 147\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nتفسيرسوره نجم 148\r\nسِدْرَة الْمُنتَهَى 148\r\nعدم حجيت ظن 149\r\nفوايد فرعى اين بحث 150\r\nشفاعت ملائكه 152\r\nحرمت نامگذارى ملائكه به نامهاى اناث 152\r\nمعناى لمم 152\r\nتزكيه نفس 153\r\nسر نوشت ما به چه وابسته است 153\r\nپايان همه به سوى خدا است 154\r\nذكر و انثى از اختلاط مايع زن و منى مرد 155\r\nعاد اولى و دومى 156\r\nبراق يا مركب فضايى 156\r\nتفسير سوره قمر 162\r\nيك موضوع ديگر 164\r\nقدر و قضا ( تقدير و اندازه گيرى و ايجاد ) 165\r\nتفسيرسوره الرحمن 167\r\nدو قسم رحمت 167\r\nمرواريد و مرجان 169\r\nسجده نجم و شجر 170\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمعناى جان 171\r\nاستعداد سفر فضايى در كناره‌هاى دور 171\r\nنفى سؤال از إنس و جن 173\r\nدو بهشتيها يا دو باغيها 174\r\nسخنى در مورد قاصرات الطرف 175\r\nدو باغ ( پايين‌تر ) ديگر از دو باغ اول 177\r\nقانون كلى در مورد نيكو كارى 177\r\nتفسير سوره واقعه 178\r\nسابقون كيانند ؟ 179\r\nكميت مقربين بالا 180\r\nردّ بر جمعى از خيال پردازان 182\r\nپسر بچه‌هاى خدمت‌كار 183\r\nحوران دست نخورده 183\r\nاصحاب يمين و بركت 184\r\nيك فرق خارجى بين اين دو دسته 184\r\nاصحاب شمال 185\r\nتبديل امثال 185\r\nكاشتن و زراعت 186\r\nستاره‌گان 187\r\nكتاب مكنون 188\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاذا بلغت الحلقوم 189\r\nتفسير سوره‌ى حديد 189\r\nملكيت آسمانها و زمين و آنچه در آنها است 189\r\nخداوند اول و آخر و ظاهر و باطن است 191\r\nرجوع امور الى الله 191\r\nاستواى بر عرش 193\r\nاهميت انفاق در اسلام 194\r\nنور مؤمنان در دنيا و آخرت 196\r\nتسليم شدن به حق تعالى 198\r\nزندگانى دنيا 199\r\nتحقيقى در معناى زندگانى 200\r\nحقيقت حيات و اقسام آن 202\r\nاقسام حيات 202\r\nآخرين مطلب در مورد حيات 206\r\nمسابقه‌ى سر نوشت ساز إنسانيت 207\r\nمرتجع و مترقى 209\r\nدر برابر بلاها چه موقفى داشته باشيم 210\r\nمعجزه موسى از لحاظ علمى تحقق پذير است 215\r\nسخنى در مورد كتابها و ميزان 219\r\nيك بحث مغلق عقلى و كلامى 221\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nرهبانيت و رأفت و رحمت پيروان مسيح 222\r\nسخنى در مورد رهبانيت 223\r\nنور ايمان 226\r\nتفسير سوره مجادله 227\r\nوجوب توكل 227\r\nارزش علم در قرآن 227\r\nناكامى صحابه 227\r\nدوستى كفار و سر پرستى آنان 227\r\nاز ياد بردن ياد خدا 228\r\nتفوق خدا و رسولان او 230\r\nتفسير سوره حشر 231\r\nسخنى در اقتصاد اسلامى 231\r\nمناسب است چند مطلب اين‌جا واضح گردد 231\r\nخدا يا ! ما را از مصاديق آيه‌ى ذيل قرار بده 233\r\nتأثير قرآن بر جماد 234\r\nتفسير سوره ممتنحه 235\r\nحكم استغفار براى دشمن خدا 237\r\nحرمت و بطلان تزويج مؤمنه وكافره 241\r\nاصل بيعت در قرآن و اسلام 241\r\nبيعت زنان مشركه مكه 241\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر اين جا چند مطلب است 242\r\nتفسير سوره صف 243\r\nقول بدون عمل 243\r\nاضلال انتقامى 244\r\nانحصار رسالت عيسى به بنى اسرائيل 244\r\nرسالت بزرگ و منحصر به فرد 244\r\nتفسير سوره جمعه 245\r\nتسبيح موجودات آسمانها و زمينى 245\r\nعذاب دانشمندان 247\r\nنماز جمعه 248\r\nاهميت خطبه‌هاى جمعه در مجتمع اسلامى 250\r\nمصيبت كمر شكن 251\r\nكارى كه مناسب شأن صحابه نبود 252\r\nتفسير سوره منافقين 252\r\nحال سابقه منافقان 253\r\nاستغفار پيامبر 253\r\nدو آيه‌ى سر نوشت ساز 254\r\nتفسير سوره تغابن و سوره طلاق 254\r\nاحاطه‌ى علمى خداوند به هر چيز 255\r\nتفسير سوره تحريم 256\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nزن نوح و زن لوط 257\r\nتفسير سوره ملك 259\r\nامتحان مردم 261\r\nآسمانهاى هفت طبقه‌اى 261\r\nهفت زمين و هفت آسمان 262\r\nبيان يك مشكل 263\r\nچند مطلب در مورد اين آيات متبركه : 263\r\nسخنى در مورد كهكشان 265\r\nآرامى تعجب انگيز زمين 266\r\nتفسير سوره قلم 266\r\nمقاومت بى انحراف 266\r\nبأيكم المفتون 267\r\nاستدراج 267\r\nسخنى در مورد پيامبرى ( ص ) 268\r\nسه نكته در مورد يونس ( ع ) 269\r\nتفسير سوره حاقة 270\r\nآسمان امر وجودى است نه مجرد فضا 270\r\nسبب عذابهاى دوزخ 271\r\nاقسام غذاهاى جهنمىها 271\r\nحق اليقين 272\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nتفسير سوره معارج 272\r\nروز پنجاه هزار ساله ( سه روز داراز ) 273\r\nپاره‌اى ديگرى از آيات متعلقه‌ى به مقام : 274\r\nتفسير سوره نوح 278\r\nتأثير تدين در أجل و رزق آدمى 279\r\nقمر ، نور آسمانها 281\r\nطوفان نوح ( ع ) 283\r\nمعاد جسمانى 283\r\nتفسير سوره جن 284\r\nصيانت و حفاظت وحى 284\r\nتفسير سوره مزمل 286\r\nپير شدن بچه‌ها 286\r\nرفع حكم شب زنده دارى 286\r\nتفسير سوره مدثر 287\r\nملائكه احساسات ندارد 287\r\nهدايت ثانوى 288\r\nارتباطات پيش رفته 289\r\nسخنى در مورد شافعين 290\r\nتفسيرسوره قيامت 290\r\nنصى از نصوص قرآن بر معاد جسمانى 292\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمعجزه‌ى علمى قرآن 292\r\nروان شناسى انكار قيامت 293\r\nباز هم بهانه تراشى دروغين 294\r\nتفسير سوره إنسان 295\r\nسر نوشت انسان به دست خود اوست 296\r\nتفجير اتوماتيك 297\r\nولدان مخلدون 298\r\nشمس و زمهرير در بهشت 299\r\nچشمه‌ى سلسبيل 300\r\nعظمت بهشت و نعمتهاى آن 301\r\nارتباط مشيت مخلوق مختار به مشيت خالق 301\r\nتفسير سوره مرسلات 301\r\nتفسير سوره نبأ و عّم 302\r\nهفت طبقه‌ى شديد بالاى سر ما 303\r\nچراغ نورانى داغ 303\r\nدر ميدان قيامت فوج فوج مىآييد 303\r\nبدون اذن خدا ، سخن ممنوع 305\r\nتفسير سوره نازعات 305\r\nسخنى در توحيد تدبيرى 306\r\nمحشر و ميدان حساب در كجا است 307\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nتكبر احمقانه‌ى بشر 308\r\nباز هم در مورد آسمان 309\r\nپيامبر ما علمى به وقوع قيامت ندارد 309\r\nحيات برزخى 309\r\nتفسير سوره عبس 310\r\nكلامى در مدح قرآن 312\r\nمعناى فرار مرد از خويشان 313\r\nتفسير سوره مطففين 313\r\nتفسير سوره تكوير 314\r\nحشر وحوش 315\r\nآتش گرفتن دريا ها 316\r\nكشط آسمان و قرب بهشت 316\r\nتفسير سوره انشقاق 317\r\nتلاش به سوى پروردگار 318\r\nحساب سهل 318\r\nچهار دسته اى ديگر 319\r\nسجده‌ى قرائت قرآن 319\r\nتفسير سوره بروج 319\r\nقرآن در لوح محفوظ قرار دارد 320\r\nتفسير سوره طارق 320\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبدن انسان از چه آفريده شده ؟ 320\r\nتبارز واقعيت اعتقاد و عمل ما 321\r\nتفسير سوره اعلى 321\r\nپيامبر قرآن را فراموش نمىكند 323\r\nهمه‌ى انبياى اولوالعزم ، كتاب دارند 323\r\nتفسير سوره غاشيه 323\r\nآزمايش رنگارنگ 324\r\nبحث فقهى 325\r\nدك زمين 326\r\nمعناى آمدن خداوند در قيامت 327\r\nآمدن دوزخ و نزديك شدن بهشت 327\r\nتفسير سوره شمس 329\r\nتفسيرسوره ليل 329\r\nتفسير سوره ضحى 329\r\nتفسير سوره الم نشرح 331\r\nپركارى 332\r\nتفسير سوره والتين 332\r\nدر اين مورد چند مطلب است : 333\r\nتفسير سوره علق 335\r\nكلامى در سوره علق ، از يك لغوى و يك مفسر 335\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nنظر ثانى به آيات متقدمه 338\r\nابوجهل نادانِ ذليل 342\r\nتفسير سوره قدر 344\r\nتفسير سوره بينه 344\r\nسخنى در مورد خيرالبريه 346\r\nبحث حديثى 346\r\nسيماى امام على ( عليه السلام ) در قرآن 346\r\nتفسير سوره زلزلة 352\r\nوضع مردم و زمين ما در قيامت 352\r\nخاتمه . . . 355\r\nزدودن خرافات از چهره وحيانى قرآن 355\r\nيك خط انحرافى شاذ 355\r\nيك ايراد اشتباه آميز او 364\r\nدفتر سوم سروش ؛ مقراض تيز تناقض 371\r\nآب آتش گرفته 373\r\nتوضيح دو آيه 377\r\nبهانه گيرى طفلانه 380\r\nسخنى در معجزات انبيا 381\r\nقانون سببيت 384\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nيك نكته ديگر 386\r\nمتشابهات قرآن 387\r\nسجده فرشتگان بر آدم 388\r\nخلقت آسمان و زمين 391\r\nدفتر پنجم او 392\r\nنظر او در شريعت دين اسلام 393\r\nآخرين واقعيتى اجتناب ناپذير در مورد عبد الكريم سروش 395\r\nسخن اخر 399\r\nترتيب نزول سوره‌ها 406\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nتفسير سوره مومن « 1 »\r\n\r\nبازگشت به سوى خدا\r\n « إِلَيْهِ الْمَصِيرُ »  ( مؤمن : 4 ) ؛ در آيات زيادى از قرآن آمده كه بازگشت انسانها به سوى خدا است ؛ معلوم است كه خدا مكانى ندارد ، و مراد از باز گشت به سوى او كه از خود قرآن ظاهر است ، بازگشت از زنده شدن مردگان و جمع شدن اجزاى بدن‌هاى فرسوده‌ى آنان و تعلق تدبيرى ارواح به آنها و رفتن آنها در ميدان حساب و تعيين مكافات و مجازات است ، تا انسانها مطابق اراده‌ى نافذ خالق شان مناسب با عقايد و اعمال خود به دوزخ و بهشت بروند .\r\nاز نظر عقلى واقعيت اين است كه : نسبت انسان و همه‌ى مخلوقات زنده‌جان به خداى مجرد از ماده و زمان و مكان ، نسبت ثابت و غير متغير است و نسبت كره‌ى زمين و هر كره‌ى ديگر كه موجودات عاقل مكلف دارد . و كره‌ى ميدان حساب ( محشر ) دوزخ و بهشت به خدا يكسان است ، اين تفاوت‌ها نسبت به خود مكلفين است كه به كره‌اى آفريده‌شده‌اند و از آن‌جا در پايانى كه خالق معين كرده به مقصد ديگر و كرات ديگر مىروند و هيچ ربطى به وجود واجب الوجود ندارد و نسبت مخلوق به خالق به يك حال است قُرب و بُعد ( نزديكى و دورى ) تكوينى ، هيچ مفهومى ندارد همچنان رضاى تكوينى او از همه‌ى مخلوقات وجود دارد ، و آنچه كه از نظر تكوين مكروه خداوند باشد هرگز وجود پيدا نمىكند .\r\nاينكه : مىگوييم مؤمن متدين به خدا نزديك است ، در عبادات قصد قربت معتبر است ، كافر ازخدا دور است ، طاعت موجب تقرب به خدا و معصيت مقتضى دورى ازخداوند است\r\n\r\n\r\n","description":"","footnote":"\r\n( 1 ) - هفت سوره حواميم مكى ( مؤمن و غافر ، فصّلت ، شورى ، زخرف ، دخان ، جاثيه و احقاف ) .\r\nسوره مؤمن و غافر مكى داراى 85 آيه است . وجه تسميه سوره ، به مؤمن به خاطر ذكر مؤمن آل فرعون در آن است و وجه تسميه به غافر ؛ آمدن كلمه‌ى مذكور در آيه‌ى سوم اين سوره است .\r\n","page_name":" 27 ","page_number":27},
  {"content":"\r\n\r\nو امثال اين عبارات كه در قرآن مجيد ذكر شده ، همه به لحاظ تشريعى مىباشد نه تكوينى . و بايد بين تكوين و تشريع كه تفاوت مفهومى بسيار زيادى دارند اشتباه نشود كه به معرفت خداوند آسيب مىرساند . و الله الموفق .\r\nبه هر حال خداوند ، نه ماده است و نه داراى عوارض ماده ؛ از قبيل زمان و مكان و جهات ششگانه ( فوق ، تحت ، راست ، چپ ، پيش و پس ) و نه ديدنى « 1 » و درك شدنى است ، و نيز خداوند ؛ مثل ما كه روح و نفس ناطقه داريم ، ندارد و لذا مانند رضا و غضب‌ما ، و خوشحال شدن و بد حال شدن و تحّول ندارد ، آنچه كه در قرآن از رضا و غضب به خدا نسبت داده است بايد در تفسير آن دقت شود چون متكلمين در علم كلام خداوند را محل حوادث نمىدانند . والله يهدى من يشاء .\r\n\r\nغرض از خلقت انسان\r\n « . . . وَ هَمَّتْ كُلُّ أُمَّةٍ بِرَسُولِهِمْ لِيَأْخُذُوهُ وَ جادَلُوا بِالْباطِلِ . . . »  ( غافر : 5 ) و  « يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ »  ( يس : 30 ) ؛ هر امتى خواست رسول خود را بگيرند ( از دعوت به حق و هدايت مردم او را جلو گيرى كنند و براى از بين بردن حق با او مجادله و مغالطه كنند . . . و افسوس و حسرت بر بندگان ، هيچ رسولى براى آنان نيامد مگر اينكه آنان را مورد استهزاء قرار دادند .\r\nاين دو آيه‌ى شريفه كم نظير نيستند ، قرآن از اين گونه شكايات زياد دارد اگر براى تحليل اين آيات الهى بنشينيم نتيجه‌ى پايان كار ما اين مىشود كه بگوييم : هدف اولى و اصلى از خلقت إنس و حتى جن عبادت نبوده و ما آن را نمىدانيم ، عبادت سبب ثانوى بوده كه از\r\n\r\n\r\n","description":"","footnote":"\r\n( 1 ) - در احاديث برادران اهل سنت آمده است كه : خداوند در قيامت ديده مىشود ؛ ولى پاره‌ى از دانشمندان مشهور اهل سنت ؛ مانند فريد وجدى در كتاب مشهور خود ؛ دائرة المعارف قرن بيست در ماده‌ى رؤيت ، آن را توجيه نموده است و قوشجى متكلم اشعرى در شرح تجريد تصوير ديگرى از آن دارد .\r\n","page_name":" 28 ","page_number":28},
  {"content":"\r\n\r\nانتفاى آن عبثيت خلق جن وإنس لازم نمىآيد ، او حكيم مطلق است .\r\n\r\nحمل عرش\r\nعرش با در نظر گرفتن آيات متعدد قرآن كه متضمن كلمه‌ى مذكور هستند ، معانى مختلفى دارد كه فقير در يكى از كتب ديگر خود تفصيل آن را نوشته‌ام ؛ ولى تحقيق بيشتر آن محتاج به تأليف كتاب مستقلى است كه آيات و روايات معتبرةالسند آن يك‌جا مورد تحقيق قرار گيرد تا مقدار كمى از آن به دست آيد .\r\nبه هر حال عرش ، مخلوق است و عرش در اين آيه‌ى مباركه :  « الَّذِينَ يَحْمِلُونَ الْعَرْشَ وَ مَنْ حَوْلَهُ . . . »  ( غافر : 7 ) ؛ ظاهراً دلالت دارد كه عرش ، مخلوق مادى نيست ، مگر اينكه گفته‌شود ملائكه و جن ، هر دو جسم لطيف هستند و جن براى سليمان ( ع ) كارهاى مادى انجام مىدادند ، عفريت جن ، كه در درباران پيامبر بزرگوار بود ، مىتوانست تخت بلقيس را از يمن بياورد و نيز كار در ساختمانها و بر بيرون كردن اشياى مادى از دريا ، قدرت داشتند ، ملائكه ، زمين قوم لوط را بالا بردند و آن را وارونه بر زمين انداختند .\r\nبنابراين حمل ملائكه دليل بر غير مادى بودن عرش نيست ؛ ولى مع‌الوصف از ظاهر آيه به دست مىآيدكه عرش غير مادى مىباشد ؛ بلى عرشى كه برآب است  « وَ كانَ عَرْشُهُ عَلَى الْماءِ »  ( هود : 7 ) ؛ معلوم نيست كه مادى است و يانه .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nجنات عدن « 1 »\r\n\r\nحفظ مؤمنين از بدى ها\r\n « جَنَّاتِ عَدْنٍ »  ( مؤمن ، 8 ) .\r\n « وَ قِهِمُ السَّيِّئاتِ وَ مَنْ تَقِ السَّيِّئاتِ يَوْمَئِذٍ فَقَدْ رَحِمْتَهُ وَ ذلِكَ هُوَ الْفَوْزُ الْعَظِيمُ »  ( غافر : 9 ) ؛ حفظ بديها از مؤمنين ، دو احتمال دارد :\r\nيا مراد از سيئات خود معاصى است كه مراد از وقايه ، وقايه و حفظ از عذاب آنها است ؛ و يا مراد از سيئات بديها و آثار معصيت دنيايى است كه وقايه از آنها محو و پوشانيدن آنها از مؤمنين است كه به او احاطه نكند ، دو آيه ذيل  « وَ بَدا لَهُمْ سَيِّئاتُ ما كَسَبُوا وَ حاقَ بِهِمْ ما كانُوا بِهِ يَسْتَهْزِؤُنَ . . .   فَأَصابَهُمْ سَيِّئاتُ ما كَسَبُوا وَ الَّذِينَ ظَلَمُوا مِنْ هؤُلاءِ سَيُصِيبُهُمْ سَيِّئاتُ ما كَسَبُوا وَ ما هُمْ بِمُعْجِزِينَ »  ( الزمر : 48 و 51 ) ؛ احتمال دوم را ترجيح مىدهد .\r\n\r\nدو بار ميراندن و دو بار زنده كردن\r\n « قالُوا رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ »  ( غافر : 11 ) ؛ سياق آيه به ملاحظى آيات سابقه نشان مىدهد كه اين گفته‌ى كافرين در آخرت است و حتى در دوزخ كه كفار راهى براى خروج خود از آتش مىخواهند ، شايد آنها تصور مىكنند كه اعتراف به گناه و اقرار به عقايد حقه ، موجب نجات آنان مىشده كه اشتباه است . هدف تفسير ؛ دو مرتبه ميراندن و دو دفعه زنده كردن آنان است كه بين مفسرين در فهم آن وحدت نظر وجود ندارد .\r\n1 - به نظر جمعى يك مردن قبل از زنده شدن در دنيا است و ديگرى ميراندن در آخر\r\n\r\n\r\n","description":"","footnote":"\r\n( 1 ) - اقسام بهشت را در كتاب معاد [ صراط الحق ج 4 
  ] مطبوعه ، آورديم .\r\n","page_name":" 30 ","page_number":30},
  {"content":"\r\n\r\nعمر در زمين و مراد از احياء ، حيات روى زمين و حيات روز قيامت است .\r\nممكن است اين جمع ، مستند به آيه‌ى 28 سوره‌ى بقره باشد كه مىفرمايد :  « كَيْفَ تَكْفُرُونَ بِاللَّهِ وَ كُنْتُمْ أَمْواتاً فَأَحْياكُمْ ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْهِ تُرْجَعُونَ »  ( البقرة : 28 ) ؛ چگونه به خدا كافر مىشويد در حالى كه شما مردگان بوده‌ايد پس زنده گردانيد شما را بعد مىميراند سپس زنده مىگرداند و بعد به سوى او رجوع مىكنيد . « 1 »\r\nاين استدلال دو ايراد دارد ، اولا كه اطلاق مردگان بر كسانى كه بر عدم ازلى خود باقى مانده ، مجاز است و نمىشود مصداق موت حقيقى شمرده شوند كه ظاهر آيه معنونه است ، و ثانيا اين آيه از اماته و ميراندن صحبت مىكند ، نه از موت به معناى نيستى ازلى كه در آيه سوره بقره است .\r\n2 - منظور از دو حيات ، زنده شدن در قبر است و زنده شدن در قيامت و منظور از دو ميراندن مرگ در آخر عمر و مرگ در قبر بعد از سوال است .\r\n3 - منظور از دو حيات و احيا ، احياى برزخى و احياى درقيامت است ، و از دو اماته و موت ، مرگ در آخر عمر و مرگ در پايان برزخ ( نفخ اول در صور ) است .\r\nما بايد قبل از قضاوت در مورد اين بحث ، اقسام اماته و احياء ( ميراندن و زنده كردن ) واقعى ر ابيان داريم تا بعد مراد كفار دوزخى را بدانيم .\r\n\r\n\r\n","description":"","footnote":"\r\n( 1 ) - ظاهراً مراد از رجوع الى الله پس از احيايى در قيامت - با اينكه نفس احياء هم رجوع الى الله است - رجوع به ميدان حساب و مجازات و مكافات است . و الله العالم .\r\nو احتمالًا وجه رجوع به سوى خدا به اين عنايت باشد كه اسباب مادى اين جهان كه به آن مأنوس بوديم ، همه از بين مىروند و كسى كارى كرده نمىتواند جزء آنچه كه خدا بخواهد ، و گرنه موجودات امكانى در هر كجا ، تحت امر تكوينى خدا و در محضر او هستند ، و سلطنت مطلقه‌ى او ( ج ) بر همه نفوذ دارد و اين تعبيرات به حسب فهم ما ، زندانيان و محصورين زمان و مكان است ، و نسبت به ساحه‌ى اقدس او ، نه رجوع است و نه معاد و نه تغيير .\r\n لامكانى كه در او نور خدا است * ماضى و مستقبل و حالش به كجا است \r\n","page_name":" 31 ","page_number":31},
  {"content":"\r\n\r\n1 - اماته و ميراندن اول ، همين ميراندن محسوس در پايان عمر ما است كه  « كُلُّ نَفْسٍ ذائِقَةُ الْمَوْتِ » ؛ \r\n2 - اماته دوم در نفخ اول در صور ، مگر آنانى را كه خداوند استثناء فرموده « 1 » اين اماته و ميراندن ، شامل زندگان ما دى إنسان و حيوان و ملائكه و جن و غيرهم است و هم شامل ارواحىكه از اوايل اين جهان ، فوت كرده‌اند و در برزخ با ابدان برزخى زنده‌اند ؛ بلى همه‌ى اين‌ها مىميرند\r\n\r\nيك بحث مهم مصداقى\r\nكى زندگانى برزخى دارد و كى ندارد ، تا ميراندن ثانوى در حق دومىها صدق نكند ؟\r\n- 1 دسته‌ى از زندگان كه در قرآن از فزع و صعق استثناء شده‌اند :  « وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ . . . »  ( الزمر : 68 ) ؛ بنابراينكه ، « صعق » به معناى موت باشد . « 2 » ولى به هر حال مىشود به همان ارواحىكه به بدن برزخى تعلق مىگيرند و تا نفخ اول ، صور زنده هستند ، احياء برزخى صدق كند ؛ ولى اين حيات به نظر شيخ مفيد ( ره ) عمومى نيست و مخصوص به مؤمنين كامل الايمان و كفار كامل الكفر مىباشد ؛ بلكه از چند آيه ثابت مىشود كه كفار زندگانى برزخى ندارند كه بحث آن را در كتاب روح مشاراليه اينجانب بخوانيد .\r\n\r\n\r\n","description":"","footnote":"\r\n( 1 ) به صفحه‌ى 276 و 277 كتاب روح از نظر دين و عقل و علم روحى جديد ، مراجعه شود ؛ بعضى گفته‌اند : مراد از استثناء شدگان ، عقول مجرده مىباشند ، كه اصل وجود آنها براى ما ، ثابت نيست ( الميزان مىگويد : مرگ جدايى روح از بدن است و ارواح در برزخ ، جسد ندارند ، مرگ برآنها صدق نمىكند . استثناء در اول ، منقطع ، در دوم ، متصل است ؛ ولى ارواح ، ابدان برزخى دارند ، ترجمه‌ى الميزان ج 17 / 444\r\n( 2 ) - اين آيه بر اين مطلب دلالت دارد  فَذَرْهُمْ حَتَّى يُلاقُوا يَوْمَهُمُ الَّذِي فِيهِ يُصْعَقُونَ  ( الطور : 45 ) ، در فرضى كه صعق به معناى موت باشد نه بيهوشى ، كه در مورد موسى چنين است  « وَ خَرَّ مُوسى صَعِقاً »  ( اعراف : 143 ) ، به قرينه  « فَلَمَّا أَفاقَ »  يعنى به هوش آمد .\r\n","page_name":" 32 ","page_number":32},
  {"content":"\r\n\r\n2 - به قول شيخ مفيد ( ره ) و پيروان او سؤال از مؤمن كامل‌الايمان و كافر كامل‌الكفر است و بقيه ، معدوم مىشوند . « 1 »\r\n- 3 از جمله‌اى آيات قرآن استفاده مىشود كه كفار برزخ ندارند و روز قيامت مىگويند : ده روز در زمين درنگ كرديم ، يا مىگويند : يك ساعت درنگ كرديم ، يا قسمتى از يك روز :  « كَأَنَّهُمْ يَوْمَ يَرَوْنَها لَمْ يَلْبَثُوا إِلَّا عَشِيَّةً أَوْ ضُحاها »  ( النازعات : 46 ) ؛ « 2 » ممكن است اينان در قبر مورد سؤال قرار گيرند و بعد بميرند و يا در زندگانى پايين قرار بگيرند ؛ بعضى از فلاسفه شديداً مخالف نابودى ارواح در برزخ هستند كه ارواح مجرده ، مرگ ندارند .\r\nبه هرحال عذابى كه قرآن براى كفار بيان كرده ، بعيد نيست در برزخ باشد نه قبل از قطع ارواح از ابدان آنان . و ممكن است ازمجموع ادله‌ى حيات برزخى كفار را در قبر به دست آوريم و بگوييم در برزخ حيات برزخى ضعيفى دارند و حيات برزخى و عذاب برزخى آل‌فرعون و سردمداران كفر در قرآن منصوص است ؛ هماننطور كه حيات برزخى شهداء در قرآن منصوص مى باشد . والله اعلم .\r\nو اما زندگى نيز بر چند قسم است :\r\n1 - حيات در اين جهان ؛\r\n2 - حيات برزخى براى همه به تفصلى كه بيان شد ؛\r\n3 - حيات قيامت با ابدان مادى .\r\nوقتى اين مطلب ثابت شد ، بعيد نيست مراد از دو اماته ، اماته و ميراندن اول در آخر عمر شان در اين جهان باشد ، و ميراندن آنان در نفخ اول در صور باشد . و منظور از دو حيات ؛ حيات اول و حيات سوم باشد و ممكن است حيات دوم و سوم باشد كه در ايمان كفار به\r\n\r\n\r\n","description":"","footnote":"\r\n( 1 ) بحارالانوار ، 6 / 253 ، 257 و كتاب روح از نظر عقل و دين و علم روحى جديد ، ص 203 .\r\n( 2 ) تفصيل اين آيات ، در فوايد دمشقيه و كتاب روح ، آمده است .\r\n","page_name":" 33 ","page_number":33},
  {"content":"\r\n\r\nمعاد و حساب و جزاء و ثواب مؤثر بوده است .\r\n\r\nمعناى رفع درجات و القاى روح\r\n « رَفِيعُ الدَّرَجاتِ ذُو الْعَرْشِ يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ لِيُنْذِرَ يَوْمَ التَّلاقِ »  ( غافر : 15 ) ؛ ظاهراً كلمه‌ى « رفيع » به معناى لازم استعمال نشده ؛ بلكه به معناى متعدّى است ، ذوق سليم متشرعه قبول نمىكند كه خداوند بفرمايد درجات من بلند است ! ازكى ؟ ( اين التراب و ربّ الارباب ) چه نسبتى بين واجب الوجود غير متناهى در كمال با ممكن الوجود ؟ هر كى باشد . اگر مراد از روح ، قرآن باشد كه در بعضى از آيات به همين معنا استعمال شده كلمه‌ى القاء را مىشود به معناى خودش گرفت ( انداختن ) ؛ يعنى آن را در روح انبياء و رسولان كه خواسته باشد براى انذار و بيم دادن امّتها مىاندازد .\r\nولى ظاهراً مراد از كلمه‌ى « الروح » با قيد « من امره » به معناى فرشته‌ى فرمانده فرشته ها است كه از سوره‌ى « قدر » و سوره « عم » هم دانسته مىشود . و مراد از « تلاق » ملاقات مردم با خدا و يا مردم با مردم ؛ مثلًا باشد .\r\n\r\nجريان احكام عقل عملى در قيامت\r\nاز جمله‌ى « لا ظلم » دانسته مىشود كه احكام عقل عملى در قيامت نيز اعتبار دارد و اعتبار آن در دنيا و عقبى شرعاً امضاء شده و اشعريها آن‌را قبول ندارند !\r\n\r\nشعار دروغ هميشگى دولتها\r\nدولتهاى كافر ، ظالم ، خائن ، فاسد ، مفسد و غاصب ، هيچگاه آنچه كه در دل دارند براى مردم بيان نمىدارند و نه جرئت بيان آن را دارند ، شعار تمام اين دولتها براى فريب ملتها همين شعار فرعون است كه براى فريب مردم غافل ناآگاه گفته است :  « ما أُرِيكُمْ إِلَّا ما أَرى وَ ما أَهْدِيكُمْ إِلَّا سَبِيلَ الرَّشادِ »  ( غافر : 29 ) ؛ جز آنچه را كه من مىدانم به شما نشان نداده‌ام و\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nرهنمايى نكرده‌ام شما را مگر به راه رشد و حق . متأسفانه اين شعار نه تنها تا امروز ادامه يافتند كه در آينده‌ها نيز اين شعارها ادامه خواهد يافت ؛ مگر اين‌كه رشد فكرى ملتها آنقدر عموميت پيدا كند كه دروغ‌گويان جرئت دروغ گفتن را نداشته‌باشند كه فعلًا يك ايده‌آل خيالى مىباشد ، همين ساعت از تلويزيون كه يك جلسه‌ى استثنايى را مستقيماً گوش مىدهم ، از بعضى سخنرانيها همين شعارها را به طرز وحشت‌ناكتر مىشنوم .\r\n مَا كُلُّ مَا يتَمَنَّى الْمَرْءُ يُدْرِكُهُ * جْرِى الْرّياحُ بِمَا لَاتَشْتَهِى اْلسُّفُنُ . \r\n تا ستم كش زير بار غارت و يغما نرفت * كار دزدان ستمگر غارت و يغما نشد . \r\n\r\nحفظ جان موسى\r\nفرعون به مردم مىگفت بگذاريد موسى را بكشم . . . من مىترسم كه دين شما را عوض كند يا در زمين تباهى را ظاهر گرداند . ( مومن 26 ) .\r\nمن قبلًا در همين كتاب گفته بودم كه فرعون قصد قتل موسى را نكرد و از اين آيه غفلت داشتم ، فعلًا مى گويم او هم مثل ساير قلدرهاى سياسى از مردم خواست بگذارند موسى را بكشد ؛ ولى مؤمن آل فرعون « 1 » به طورى از موسى دفاع كرد كه جرئت فرعون را در كشتن ( موسى عليه السلام ) از او سلب كرد ( غافر : 29 - 33 ) .\r\n\r\nرسالت يوسف\r\n « وَ لَقَدْ جاءَكُمْ يُوسُفُ مِنْ قَبْلُ بِالْبَيِّناتِ فَما زِلْتُمْ فِي شَكٍّ مِمَّا جاءَكُمْ بِهِ حَتَّى إِذا هَلَكَ قُلْتُمْ \r\n\r\n\r\n","description":"","footnote":"\r\n( 1 ) - عجيب : گفته مىشود از قوم فرعون فقط سه نفر به موسى ايمان آورده بودند كه از روى تقيه ايمان خود را پنهان مىكردند : مؤمن آل فرعون ( كه يكى از خويشاوندان يا همكاران فرعون بوده ) ، و آسيه بنت مزاحم زوجه فرعون ؛ و مردى كه به موسى خبر داد كه دربار قصد كشتن تو را دارد كه قبطىاى را كشتى از مصر بيرون برو كه من از ناصحين تو مى باشم ، موسى هم از مصر به مدين ( معان ) آخرين شهر اردن فعلى كه به خاك حجاز مىرسد نزد شعيب ( عليهما السلام ) رفت ، والله العالم .\r\n","page_name":" 35 ","page_number":35},
  {"content":"\r\n\r\n لَنْ يَبْعَثَ اللَّهُ مِنْ بَعْدِهِ رَسُولًا كَذلِكَ يُضِلُّ اللَّهُ مَنْ هُوَ مُسْرِفٌ مُرْتابٌ »  ( غافر : 34 ) ؛ پيش از اين يوسف براى شما بينات را آورد ، شما هميشه در مورد آنها تا وقتى كه دنيا را بدرود گفت ، گفتيد هرگز خداوند بعد از او رسولى نخواهد فرستاد .\r\nآيا بينات اختصاص به معجزات دارد يا شامل دستورات دينى هم مىشود ؟ در فرض ثانى مىشود گفت او تنها مقام نبوّت را نداشته ؛ بلكه رسول هم بوده و جمله‌ى اخير كه مقوله‌ى قول فرعون است ، إشعار دارد كه يوسف رسول بوده ، والله العالم .\r\n\r\nيارى رسولان و مؤمنان\r\n « إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ »  ( غافر : 51 ) ؛ ما رسولان خود را و كسانى كه ايمان آورده‌اند در زندگانى دنيا و روز قيامت حتماً يارى مىرسانيم . بايد نصرت و يارى رسولان و مؤمنان در زندگانى حاضر اين جهان را ، مطابق آنچه كه در قرآن و سنّت خوانده‌ايم و آنچه كه در مورد مؤمنان شنيده و يا خوانده و يا ديده‌ايم تفسير كنيم ، و در آيه‌ى 171 و 172 سوره صافات آمده است :   « وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ ، إِنَّهُمْ لَهُمُ الْمَنْصُورُونَ »   كه يارى خود را تنها به مرسلين بيان داشته و نيز در اين آيه ، ظرف يارى بيان نشده است كه در دنيا و آخرت است يا در يكى از اين دو ؟ و از آيه‌ى معنون اينجا مىدانيم كه حصر مذكور إضافى است و در مقابل كفّار و قدرتهاى باطل ، و نصر شامل حال مرسلين و مؤمنين هر دو است و باطل و باطل‌گرايان شكست مىخورند .\r\nدر آيه 109 و 110 يوسف مىگويد :  « حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا فَنُجِّيَ مَنْ نَشاءُ . . . »  ( يوسف : 110 ) ؛ در اين آيه ، تنها از نصر و يارى خدا به آنانى كه بخواهد در دنيا خبر داده شده ؛ بعضى گفته كه مراد وعده‌ى نصر در آيه‌ى عنوان بحث ، وعده نوعى است ، نه وعده‌ى فردى و تك تك رسولان در تك تك وقايعى كه براى آنان پيش مىآيد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nو در ذيل آيه 172 سوره‌ى صافات گفته شده كه : رسولان هم در حجّت و دليل منصورند ( چون راه حق را پيش گرفته‌اند ) و هم بر دشمنان خود منصورند يا به اين‌كه خدا يارى شان مى دهند ، تا دشمنان را زير دست كنند ، و يا به اين‌كه از ايشان انتقام مىگيرند .\r\nو در مورد غالب بودن « جندالله » و « حزب الله » ، گفته شده كه مؤمنان ؛ مانند رسولان و پيروان صديق آنان است ، جامعه‌اى كه فرمان بردار امر خدا باشد و در راه خدا جهاد نمايد نه جوامعى كه عناوين ايمان را دارند ولى واقعيت آن را ندارند ، و ادعاى عمل به امر خدا و جهاد را دارند ؛ ولى واقعيت آنها را ندارند ؛ بلى عنوان به تنهايى اثرى ندارد .\r\nبه هر حال يارى خدا به رسولان و مؤمنان در آخرت روشن است و در دنيا بايد تفسير آن با در نظر گرفتن همه‌ى واقعيتها باشد . والله العالم .\r\n\r\nاستغفار حضرت نبوى\r\n « فَاصْبِرْ إِنَّ وَعْدَ اللَّهِ حَقٌّ وَ اسْتَغْفِرْ لِذَنْبِكَ وَ سَبِّحْ بِحَمْدِ رَبِّكَ بِالْعَشِيِّ وَ الْإِبْكارِ »  ( غافر : 55 ) ؛ استغفار آن حضرت گاهى از ترك اولى گفته شده و گاهى از باب حسنات الابرار سيئات المقرّبين گفته شده و گاهى تأويل برده شده كه « لذنب امّتك » .\r\n\r\nتفصيل بحث\r\nاحتمال اخير ، مخالف ظاهر است و قبول آن بدون دليل اشتباه است . دو وجه اول و دوم قريب با همديگر هستند .\r\nدر سوره‌ى فتح مى فرمايد :    « إِنَّا فَتَحْنا لَكَ فَتْحاً مُبِيناً ، لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ . . . »    ( الفتح : 1 - 2 ) ؛ مكه را براى تو فتح كرديم تا خداوند ( به تو به وسيله‌ى آن ، دشمنان تو را از بدگوئى تو باز بدارد و گناهانى كه براى تو شمردند ، همه را ترك كنند ، چون پيروزى مكه چشم دشمنان تو را از نسبتهاى خيالى به پيروزىهاى تو جلب مىكند و به عبارت ديگر در حال ضعف انسان ، دشمنان بديها را به او نسبت مىدهند ؛ ولى وقتى پيروز مىشود مردم به\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nجاى نسبت دادن بديهاى جعلى كمالات او را ياد مىكنند ( دقت شود ) ؛ ولى تحقيق در مورد استغفار انبياء و مغفرت آنان بحث مفصلى لازم دارد كه از خداوند توفيق تحقيق آن را در همين كتاب دارم .\r\n\r\nيك مشكل\r\n ؛ لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ وَ لكِنَّ أَكْثَرَ النَّاسِ لا يَعْلَمُونَ  ( غافر 75 ) ؛ آفرينش آسمانها و زمين بزرگتر از آفرينش مردم است ؛ ولى اكثر مردم نمىدانند .\r\nدر ابتداى نظر ، اين سوال بوجود مىآيد كه همه‌ى مردم مىدانند كه خلقت آسمانها و زمين از خلقت مردم بزرگتر است ؟ جمعى در جواب گفته‌اند كه معناى آيه اين است : كسى كه آسمانها و زمين را آفريده مىتواند مردگان را در قيامت زنده كند و اكثر مردم اين را نمىدانند . اين جواب يك نوع تأويل است و بايد جواب بهتر مطابق ظواهر آيه ارائه كرد .\r\n\r\nاجابت دعا\r\n « وَ قالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ »  ( غافر : 60 ) ؛ پرودگار شما گفته است مرا بخوانيد استجابت مىكنم براى شما .\r\nتجربه ثابت كرده كه اكثر دعاهاى اكثريت مردم قبول نمىشود . نگارنده در آخر كتاب اخلاق اسلامى كه چند مرتبه طبع شده در اين مورد مطلبى را نوشته‌ام « 1 » كه شايد مطالعه‌ى آن خالى از فايده نباشد .\r\n\r\nزمين و آسمان براى ما\r\n « اللَّهُ الَّذِي جَعَلَ لَكُمُ الْأَرْضَ قَراراً وَ السَّماءَ بِناءً . . . »  ( غافر : 64 ) ؛ خدايى كه زمين را قرارگاه\r\n\r\n\r\n","description":"","footnote":"\r\n( 1 ) - خانم فاضله ام كتابى [ دعا در احاديث معتبرة 
  ] نوشته ، و در كابل چاپ شده است .\r\n","page_name":" 38 ","page_number":38},
  {"content":"\r\n\r\nشما و آسمان را مانند خيمه و يا سايه‌بانى قرار داده است .\r\nبعيد نيست از كلمه‌ى « بناء » ، بفهميم كه مراد از آسمان ياكره‌ى هواى محيط بر كره‌ى زمين باشد نه مطلق فضا و نه كرات ديگر .\r\nو همچنين درسوره انبياء آيه 32 :  « وَ جَعَلْنَا السَّماءَ سَقْفاً مَحْفُوظاً »  كه مناسبت با كره‌ى هوا دارد بنا براينكه محفوظ به معناى حافظ باشد چون كره‌ى هوا سپر زمين ما از حرارت زياد و اشعه‌ى كيهانى و سنگهاى آسمانى كه به سوى زمين مىآيند مىباشد و اين سنگها وقتى داخل كره‌ى هوا مىشوند مىسوزند و خاكستر آنها به زمين مىآيد و گاهى به ندرت ، به زمين رسيده و مىرسد .\r\n\r\nاول در آب جوش ، بعد در آتش\r\n « فِي الْحَمِيمِ ثُمَّ فِي النَّارِ يُسْجَرُونَ »  ( غافر : 72 ) ؛ ( كفّار ) اولًا در آب داغ ( يا آب جوش ) كشيده مىشوند بعد در آتش مىروند ؛ البته ما اخبار قرآن را قبول داريم ؛ ولى فهميده نشده كه كفّار را چرا مستقيماً در آتش نمىبرند كه اولًا او را در آب جوش يا داغ مىبرند ؟ .\r\n\r\nدروازه‌هاى جهنم\r\n « ادْخُلُوا أَبْوابَ جَهَنَّمَ خالِدِينَ فِيها فَبِئْسَ مَثْوَى الْمُتَكَبِّرِينَ »  ( غافر : 76 ) ؛ خوب معلوم است جهنم يك گودال بزرگ نيست ؛ بلكه كره‌ى بزرگى است پس بعيد نيست كه مانند كرات بهشت داراى درهايى به حساب كيفيت و كميت معاصى كفّار باشد ، اين درها هفت در است كه در آيه 44 حجر آمده است :  « لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ »  دوزخ هفت در دارد و براى هر در ، قسمتى از كفّار اختصاص يافته است .\r\n\r\nسخنى در مورد تعداد رسولان و انبياء ( عليهم السلام )\r\n « وَ لَقَدْ أَرْسَلْنا رُسُلًا مِنْ قَبْلِكَ مِنْهُمْ مَنْ قَصَصْنا عَلَيْكَ وَ مِنْهُمْ مَنْ لَمْ نَقْصُصْ عَلَيْكَ وَ ما كانَ \r\n\r\n","description":"","footnote":"","page_name":" 39 ","page_number":39},
  {"content":"\r\n\r\n لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّهِ . . . »  ( غافر : 78 ) ؛ مؤكداً پيش از تو رسولانى فرستاده‌ايم كه ( سرگذشت ) جمعى از آنان را براى تو بازگو نموده‌ايم و ( از سر گذشت ) جمع ديگرى از آنان چيزى بازگو نكرده‌ايم و هيچ رسولى بدون اذن ما معجزه‌اى آورده نمىتواند .\r\nاز اين آيه‌ى مباركه چند مطلب دانسته مىشود :\r\n1 - كلمه‌ى « رسلًا » نكره بيان شده كه دلالتى بر صدها هزار پيامبر ندارد ، حتى بر يك‌صد هزار تن ؛\r\n2 - به دلالت حكم عقلى مىدانيم كه داستانهاى انبياى ذكر شده مهم‌تر از داستانهاى انبياى غير ذكر شده نبوده است .\r\n3 - انبيايى كه نام آنان در قرآن ذكر شده يا به نحو ديگرى بدون ذكر نامى از آنان ياد شده ، سى نفر مىشود و در سوره‌ى نساء آيه 163 پس از نامهاى ابراهيم و اسماعيل و اسحاق و يعقوب ( عليهم و على نبينا و آله الصلاة والسلام ) نام اسباط گرفته شده كه تعداد آنها معلوم نيست و اين اسباط به جهت كلمه‌ى « و اوحينا » از جمله انبياء بوده‌اند و بعيد نيست كه از فرزندان و يا نوادگان حضرت يعقوب پيامبر بوده باشند . سلام على نبينا و آله و علهيم جميعاً .\r\nمقتضاى اعتبار عقلايى با ملاحظه اهميت دادن شارع به هدايت و ارشاد روحانى مردم و با ملاحظه آنچه كه دانشمندان غربى در مورد عمر انسان در روى كره‌ى زمين گفته و با توجه به فقدان وسايل ارتباط جمعى تا قرن بيستم ميلادى و با ملاحظه بعضى از آيات ، بايد تعداد انبياء و رسولان ( ع ) از حضرت آدم - اولين انسان و اولين نبى - عليه السلام ، تا امروز به صدها هزار رسول و نبى و اوصياى آنان و يا به چند ميليون برسد كه كسى به آن قايل نشده و حتى نديدم كه دانشمندى احتمال آن‌را داده‌باشد . آنچه كه در زبان عوام و علماء و مؤلفين مشهور است عدد 124 هزار مىباشد كه پشتوانه‌اى آن چند روايتى است كه در كتب دانشمندان سنى و شيعه ذكر شده است ؛ ولى من يك حديث معتبرالسند در بين اين روايات نديده‌ام .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nحرف ديگر كه ممكن است درنتيجه به نفع قول مشهور تمام شود اين است كه ظاهراً در عربستان فعلى ، پس از حضرت اسماعيل ( ع ) تا زمان حضرت خاتم النبيين ( ص ) پيامبرى نيامده است ، و اگر آمده باشد يكى دو نفرى بوده « 1 » در ايران امروز و هند و پاكستان امروز و افغانستان امروز و كشورهاى غربى و در آفريقاى سياه به طور اطمينان بخش ثابت نشده پيامبرى آمده باشد و اگر بوده دو سه نفرى بوده .\r\nخلاصه اين‌كه : عدد مرسلين خداوند براى ما مجهول است .\r\n\r\nاستنباط يك مطلب مهم\r\nدر مجموع فهميده مىشود در همه‌ى قريه‌ها و شهرها به طور مستمر انبياء و اوصياى آنان وجود و حضور نداشته‌اند و طبعاً حجت الهى بر توده‌هاى انسانى در روى زمين تمام نشده است . از اين موضوع به خوبى به دست مىآيد كه علت اولى و غرض اصلى از خلقت بشر ايمان و عبادت نبوده ؛ بلكه چيزى ديگرى بوده كه براى ما مجهول است و عبادت علت ثانوى بوده كه به شروطى معلق بوده و به ملاحظه اين شروط نبى و رسول مبعوث مىشده است . اين موضوع را هر چند كسى نگفته است ؛ ولى فكر من در آخر عمرم به آن رسيده و به آن معتقدم .\r\n\r\nنسبت علم و دين\r\n « فَلَمَّا جاءَتْهُمْ رُسُلُهُمْ بِالْبَيِّناتِ فَرِحُوا بِما عِنْدَهُمْ مِنَ الْعِلْمِ وَ حاقَ بِهِمْ ما كانُوا بِهِ يَسْتَهْزِؤُنَ »  ( غافر : 83 ) ؛ وقتى رسولان شان با دلايل آشكار نزد آنان آمدند ، آنان به علمى كه داشتند خوشحال بودند ( و به دين استهزاء كردند ) و به سزاى استهزاى خود رسيدند .\r\nعلمى كه مردم در دوره‌ى انبياى پيشين داشته‌اند ، احتمالًا در غالب ، اصول خرافى بوده كه از گفته‌هاى آنان درباره‌ى بت‌پرستى و تأثير آنان در بر آوردن حاجات ، خواسته‌ها و\r\n\r\n\r\n","description":"","footnote":"\r\n( 1 ) - شعيب ( ع ) اگر عرب بوده باشد ، در كشور اردن امروزى بوده است .\r\n","page_name":" 41 ","page_number":41},
  {"content":"\r\n\r\nشفاعت آنان كه نماد فرشته‌گان هستند و در مورد انكار معاد و در مورد قداست باورهاى اجداد كم عقل‌تر از خود داشته‌اند كه از قرآن مجيد به دست مىآيد . و نيز تجاربى كه در مورد ستاره‌ها و باورهاى غلطى كه در تأثير اوضاع كواكب درسر نوشت بشر داشته‌اند و يا در تجارت و زراعت داشته‌اند و يا معلوماتى در مورد گفته‌هاى سقراط و افلاطون و ارسطو در فلسفه و غيره شايع بوده است ، داشته‌اند .\r\nبه طور كلى انسان در طول تاريخ هرچند از نگاه علوم عقلى و تجربى غالباً محروم بوده‌اند ؛ ولى استعدادهاى خوب و داشتن معلوماتى مناسب روز در دوره‌هايى ، قابل انكار نيست ، به علاوه سر زمينى كه بعثت انبياء بوده از نظر فرهنگ و علم بهتر از سر زمينهاى آفريقا و امريكا بوده است ؛ ولى آنان مانند كفّار امروزى در غرب و در شرق كه از درجه‌ى بالاى علوم تجربى و علوم انسانى مطابق محيط خود شان برخوردارند خود را بالاتر از انبياء و رسولانى كه غالباً مردم نادار و فاقد قدرت اجتماعى بوده‌اند مىدانستند و طبعاً تسليم آنان نمى شدند .\r\nو عين همين روش و موضع‌گيرى در قرون اخيره به نحو شديدتر و عموم‌تر در برابر دين و حافظان دين از طرف غالب دانشمند علوم تجربى و علوم انسانى ادامه دارد « 1 » .\r\nاوج طغيان فرار از دين به بهانه‌ى عصر علم و تمدّن تا نيمه‌ى قرن بيستم در غرب بود « 2 » ؛ ولى پس از آن بشر به موضوعات ديگرى متوجه شد كه تا حدودى به واقعيتها بر خوردند و به خدا برگشتند ؛ مثلًا جنگ اول و دوم و جنگهاى منطقه‌اى و محلى كه معلوم شد علوم مادى\r\n\r\n\r\n","description":"","footnote":"\r\n( 1 ) - نگارنده ازكفر دانشمندان علوم انسانى غرب به جهت فساد محيط شان خيلى در تعجب نيست ، ولى شگفتى زياد من از دانشمندان علوم تجربى است كه همه زيباييها را به حس خود درك مى كنند و به خدا ايمان نمى آورند ، بلى گاهى به تصادف و زمانى به فرضيه داروين و وقتى هم به فلسفه دياليك تيك ماركسيزم كه همه مخالف عقل بشرى است پناه مى برند كه باور كردنى نيست  ( قُتِلَ الْإِنْسانُ ما أَكْفَرَهُ . ) \r\n( 2 ) - و مقصر اساسى آن خرافات كشيشان مسيحى بود كه به نام حضرت عيسى ( ع ) از جانب خداوند تبليغ مى شد كه قسمت مهم آن از خرافات زاييده‌ى فكر بشر نادان نصارى بود و بحث آن طولانى است .\r\n","page_name":" 42 ","page_number":42},
  {"content":"\r\n\r\nنه تنها كه در مهار كردن آنها تأثيرى ندارد كه آتش بيار معركه هم است و تكنالوژى جديد در ميدان جنگ آنقدر انسانها را كشت كه احتمالًا از مقدار تمام كشته‌هاى اعصار قديمه بيشتر بود .\r\nبشر بىدين قرن بيستم به عقل خدا دادى خود فهميد كه اگر فرآورده‌ها و محصولات امروزى ، بمبهاى اتمى و هيدروژنى و بمبهايى كه فقط انسان و حيوان را بكشد و به ساختمانها آسيبى نرساند « 1 » در جنگها به كار برود هم انسان از بين مىرود و هم كره‌ى زمين ! ! لذا كمى بر سر عقل آمدند و تا حدودى خويشتن دارى به خرج دادند . ؛ ولى به هر حال آنقدر بمب در اختيار چند دولت است كه چندين كره‌ى همانند زمين را نابود كنند .\r\nواقعيت عينى اين است كه علوم تجربى و قوانين معتبر از علوم انسانى قابل انكار دين خدا - اسلام - نيست و به دور از اسلحه‌ى تدمير كننده ، در زندگانى بشر مفيد است . و دين آسمانى هيچ‌گاه جاى آن‌را گرفته نمى تواند ؛ ولى دين كارى را كه نفس آدمى انجام مىدهد و دستورات مهمى كه در جهان بينى بشر و ايده آلوژى او دارد هيچ قابل انكار نيست .\r\nنتيجه اينكه خوشبختى و تكامل همه جانبه انسانها در پذيرفتن دين و تحصيل علم است و هيچ تناقضى بين علم و دين وجود ندارد ؛ بلكه هر كدام پشتوانه همديگرى است ؛ مانند دوبال پرندگان ؛ بلى خدا به ما عقل سالم بدهد كه غرور و تكبر و شهوت و خود خواهى خود را كنار بگذاريم تا اولًا : دين واقعى خدا را بشناسيم و ثانياً : به آن ملتزم گرديم و ثالثاً : همه‌جا از بركات علوم تجربى مستفيد شويم .  « رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ »  ( البقرة : 201 ) ؛\r\nامروز در غرب علمى مورد توجه غربيها قرار گرفته كه نام آن علم روحى جديد است ، كه اگر روزى تكامل پيدا كند شايد خيلى از غربيها از آن به خدا ايمان آورند . و كتابهايى تا\r\n\r\n\r\n","description":"","footnote":"\r\n( 1 ) - نگارنده نمى داند كه اين بمبها فعلًا در زراد خانه‌هاى كشورهاى صنعتى وجود دارد يا نه ؟\r\n","page_name":" 43 ","page_number":43},
  {"content":"\r\n\r\nامروز در آن مورد نوشته شده كه وجود روح آدمى را مستقل از بدن و سلولهاى مغزى و حتى پس از مردن افراد ، به طور قطعى اثبات مىكند .\r\nامروز بيمارستانهايى در غرب بوجود آمده كه به وسيله ايمان به خدا بيماران صعب العلاج را بهبودى مىبخشند و گفته مىشود دانشگاه‌هايى در اين مورد در غرب بوجود آمده است و كمبودهايى كه در علوم تجربى آشكار شده راه ديگرى است به سوى دين خدا .\r\nبنابراين علم - مراد نگارنده علم تجربى مى باشد - با آن‌كه يك عينيت خارجى است از دو منظر ديده شده است :\r\n1 - از نظر ماديين كه آن‌را عليه دين و حتى عليه وجود خالق جهان به كار گرفته‌اند « 1 » .\r\n2 - نظر دانشمندان بزرگ جهان كه آن را بر وجود آفريدگار جهان و علم و قدرت و احاطه و حكمت كامله او دليل آورده‌اند .\r\nبلى پس از فيزيك و كيميا ( شيمى ) و بيالوژى و نجوم ، كه عظمت خالق و آفريدگار كائنات را در بعد علم و قدرت و حكمت و اراده او مدلّل مىسازد ، علم فيزيو لوژى انسانى و حيوانى و نباتى آيينه‌ى بزرگ وجود خداوند صفات ذاتى و فعلى او مىباشد و اين موضوع بسيار روشن است .\r\nدسته‌اى اول چه در عصر رسالت و چه در عصر ما ، منكر واضحات و بديهيات هستند و انگيزه‌ى آنان اباحه‌ى شهوات است .\r\n\r\nآخرين مطلب مهم در مورد علم و دين\r\nانسان به سوى علم برود و يا به سوى دين ؟ كدام يكى را انتخاب كند در جنگ علم و دين كدام يك سر انجام به پيروزى مى رسد ؟ اين عبارات و امثال‌آن در زبان جمعى از افراد\r\n\r\n\r\n","description":"","footnote":"\r\n( 1 ) - اين مرض عقلى منحصر به جمعى از دانشمندان بيمار عصر ما نيست كه به شهادت آيه مباركه عنوان بحث ، عقل گذشته گان را نيز منحرف نموده است .\r\n","page_name":" 44 ","page_number":44},
  {"content":"\r\n\r\nنادان و يا مغرض تكرار مىگردد كه هيچ معنايى نداشته ، ياوه و پوچ است .\r\nبه سئوالات زير توجه كنيد كه شبيه سوال بالا مىباشند :\r\n1 - غذا را بگيريم يا آب را و يا هوا را ؛\r\n2 - خواب يا بيدارى كدام را اختيار كنيم ؛\r\n3 - عقل بهتر است يا سلامتى ؛\r\n4 - فلان ميوه بهتر است يا فلان ميوه معين ديگر ؟\r\nجواب سئوال مورد نزاع و اين مثالها و امثال مشابه ، يكى است ، كه ميان دو طرف اين سؤالات تناقضى نيست تا يكى را اختيار كرد يا هر دو خوب هستند يا هر دو لازم ، و بايد هر دو را به دست آورد .\r\nدر سوال محل بحث مى گوييم براى سعادت زندگانى دنيا و آخرت انسان هم علوم تجربى لازم است و هم دين آسمانى خداوند ، و به عبارت ديگر زندگانى در كره‌ى زمين هم نيازمند به علم است و هم نيازمند به دين و زندگانى آخرت ما ، در گرو تدين به دين خداوند است .\r\nنكته عجيب اينكه نگارنده از علوم تجربى تا مقدار كمى كه مىداند و خصوصاً از علوم نجوم و فيزيو لوژى انسانى محبّت خداوند در جانم بوجود آمده است كه مرتبه‌ى بالاى ايمان به خداوند است به خداى بزرگ سوگند كه علوم تجربى در شكوفايى ايمان بوجود و علم و قدرت و حكمت و عظمت خداوند و محبّت به او تأثير دارد و تا امروز هيچ موردى در علوم تجربى ثابت نشده كه مخالف دين در اصول و يا فروع آن باشد .\r\n\r\nسنّتهاى ثابت خداوند\r\n « فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ اللَّهِ الَّتِي قَدْ خَلَتْ فِي عِبادِهِ وَ خَسِرَ هُنالِكَ الْكافِرُونَ »  ( غافر : 85 ) ؛ ايمان ايشان ( كفّار ) وقتى كه عذاب ما را ديدند به حال آنان سودى\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nنداشت و اين سنّت خداوند است در حق بندگان پيشين او ، و كافران در آن هنگام زيان ديدند .\r\nيكى از سنّت ها و قوانين تكوينى الهى در بين انسانها اين است كه وقتى عذاب او نازل مىشود توبه و رجوع به خداوند نفعى براى آنان ندارد و بايد حتماً عذاب الهى به آنان برسد ، و اين موضوع در قرآن مكرراً بيان شده است . و تنها يك مرتبه اين قانون كلى در مورد امّت يونس استثناء شده است ؛  « فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ »  ( يونس : 98 ) ؛ پس چرا نبود مردم ( يا اهل شهرى ) كه ايمان آورند ( در موقع نزول عذاب ) و ايمان شان آنان را نفع رساند مگر قوم يونس كه وقتى ايمان آوردند عذاب رسوايى را از ايشان در زندگانى حاضر بر طرف نموديم و ايشان را تا مدتى بهره‌مند ساختيم .\r\nشبيه اين آيه ، آيه 77 سوره‌ى إسراء است :  « سُنَّةَ مَنْ قَدْ أَرْسَلْنا قَبْلَكَ مِنْ رُسُلِنا وَ لا تَجِدُ لِسُنَّتِنا تَحْوِيلًا » . \r\nيكى ديگر از سنت‌هاى خداوند در مورد گذشتگان در آيه 38 احزاب است :  « ما كانَ عَلَى النَّبِيِّ مِنْ حَرَجٍ فِيما فَرَضَ اللَّهُ لَهُ سُنَّةَ اللَّهِ فِي الَّذِينَ خَلَوْا مِنْ قَبْلُ . . » . \r\nباز سنت خداوند در مورد منافقان و بيماردلان و مرجفان ( شايعه پراكنان ) در آيه 62 سوره احزاب چنين آمده است :  سُنَّةَ اللَّهِ فِي الَّذِينَ خَلَوْا مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا . \r\nو در آيه 43 سوره فاطر مى فرمايد :  وَ لا يَحِيقُ الْمَكْرُ السَّيِّئُ إِلَّا بِأَهْلِهِ فَهَلْ يَنْظُرُونَ إِلَّا سُنَّتَ الْأَوَّلِينَ فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا . \r\nو در آيه آخر ( 85 ) سوره غافر مىفرمايد :  « فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ اللَّهِ الَّتِي قَدْ خَلَتْ فِي عِبادِهِ وَ خَسِرَ هُنالِكَ الْكافِرُونَ » . \r\nو در آيه 22 و 23 سوره‌ى فتح آمده است : « اگر كفّار با شما بجنگند ( بالاخره ) پشت به جنگ كرده ( و فرار ) مى كنند ؛ ولى و يارى كننده‌اى پيدا نمىتوانند  « سُنَّةَ اللَّهِ الَّتِي قَدْ خَلَتْ \r\n\r\n","description":"","footnote":"","page_name":" 46 ","page_number":46},
  {"content":"\r\n\r\n مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا »  ( الفتح : 23 ) .\r\nو در آيه‌ى 137 آل عمران چنين فرموده است :  « قَدْ خَلَتْ مِنْ قَبْلِكُمْ سُنَنٌ فَسِيرُوا فِي الْأَرْضِ فَانْظُروا كَيْفَ كانَ عاقِبَةُ الْمُكَذِّبِينَ » . \r\nدر سوره‌ى نساء آيه 26 :  « يُرِيدُ اللَّهُ لِيُبَيِّنَ لَكُمْ وَ يَهْدِيَكُمْ سُنَنَ الَّذِينَ مِنْ قَبْلِكُمْ وَ يَتُوبَ عَلَيْكُمْ وَ اللَّهُ عَلِيمٌ حَكِيمٌ » .  اضافه سنن در اين آيه و امثال آن به مردم از قبيل اضافه مصدر به سوى مفعول است و فاعل آن خداوند است .\r\nدر اين آيات كه از سنّت خداوند بحث شده مخصوص به چند مورد اندك است كه با دقت در آيات به دست مىآيد ؛ ولى مىشود موارد زيادى را از قرآن به دست آورد كه از جمله سنن خداوند باشد ؛ مانند :  « وَ تِلْكَ الْأَيَّامُ نُداوِلُها بَيْنَ النَّاسِ . . . »  ( آل‌عمران : 140 ) ؛ و ده‌ها نمونه ديگر را كه تفصيل آن به طول مىانجامد و چنانچه محققى در اين مورد رساله‌اى بنويسد كار مفيدى انجام داده است .\r\n\r\nتكميل كلام\r\nسنّت الهى گاهى مخصوص به زندگى و زندگانى انسان و يا فرشته و يا جن است و گاهى مشترك بين آنان و گاهى مشترك بين زنده جانها و جمادات و گاهى بين همه‌ى زنده جانها در كرات ديگر ، كه در آيه‌ى 29 سوره‌ى شورى ، به آنان به لفظ جنبنده اشاره شده است :  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  ( الشورى : 29 ) ؛ از نشانه‌هاى آفرينش آسمانها و زمين و جنبنده گانى است كه در زمين و آسمانها پراكنده نموده است و خداوند زمانى كه بخواهد جنبندگان زمينى و آسمانى را جمع كند توانا است .\r\nممكن است سنّتهاى الهى همان گونه كه تكوينى است تشريعى هم باشد .\r\nنگارنده در سال 1382 - شانزده سال قبل از زمان فعلى ( 12 / 3 / 1396 - 7 رمضان 1438 )\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nكتابى به نام « قوانين زندگانى انسان در قرآن » در كابل به چاپ رسانيد كه در اكتوبر سال 2015 ميلادى ( دو سال پيش ) ترجمه آن به اردو توسط جامعه تعليمات اسلامى پاكستان به مديريت جناب آقاى شيخ يوسف على نفسى مرد پركار در ترويج فرهنگ اسلامى در شهر كراچى چاپ گرديد . بيشتر از يك‌صد و پنجاه قانون زندگانى را بيان داشته كه مىشود جمعى از آنها را از سنّتهاى الهى به حساب آورد .\r\nبه هر حال مرگ ، فقر ، مرض ، تربيت ، ترتب مسببات بر اسباب طبيعى پنهان و آشكار و تأثير علم در زندگانى و دهها موضوع ديگر همه از سنّتهاى الهى مىباشد . در اين كتاب در مورد سنّتهاى الهى مكرراً صحبت شده است .\r\n\r\nتفسير سوره فصلت ( حم سجده ) « 1 »\r\n\r\nيك سوال جالب\r\n« تَنزِيلٌ مّنَ الرَّحْمَنِ الرَّحِيمِ ، كِتَابٌ فُصّلَتْ آياتُهُ قُرْآنًا عَرَبِيا لّقَوْمٍ يعْلَمُونَ » ( فصلت : 3 ، 2 ) ؛ آيا مراد از اين تنزيل و كتاب همه‌ى آيات و سوره هايى است كه قبل از نزول اين آيات ، به روح مطهر خاتم النبيين ( ص ) نازل شده است يا خصوص همين سوره است ، هرچند وصف مذكور شامل ساير آيات نازله قبل از اين آيات بشود ؟ يا مراد جميع قرآن است كه در لوح محفوظ ثابت است ، هرچند هنوز نازل نشده باشد ؟ احتمال سوم با كلمه‌ى « تنزيل » ملائمتى ندارد مگر به ارتكاب مجاز . و اين سوال در بسيارى از موارد ديگر نيز مىآيد .\r\n\r\n\r\n","description":"","footnote":"\r\n( 1 ) - اين سوره مكى و داراى 54 آيه مىباشد .\r\n","page_name":" 48 ","page_number":48},
  {"content":"\r\n\r\n\r\nزكات در مكه ؟\r\n « الَّذِينَ لا يُؤْتُونَ الزَّكاةَ وَ هُمْ بِالْآخِرَةِ هُمْ كافِرُونَ »  ( فصلت : 7 ) ؛ آيات زيادى « 1 » دلالت دارد كه كفّار مكلف به فروع مىباشند كه آيه‌ى فوق يكى از آنها مىباشد . و ظهور و اطلاق اين آيات نظريه صاحب حدايق الناظره و استاد علامه ما آقاى خويى ( رحمهماالله ) و ساير دانشمندان اخبارى شيعه و جمعى از دانشمندان اهل سنّت را كه با تفاوتهايى گفته‌اند كفّار مكلف به اصول هستند و به فروع دينى مكلف نيستند ، تضعيف مىكند ؛ لكن بر دلالت آيه‌ى فوق اين سؤال متوجه مىشود كه : زكات در مدينه تشريع شده نه در مكه و سوره فصلت را مكى گفته‌اند . و سؤال دوم اين است كه : مجرّد ندادن زكات موجب كفر نمىشود ؛ بلكه انكار احكام شرعى كه ضرورى باشد « 2 » و يا مكلف با علم به نزول آن از جانب خدا ، آن را انكار كند . ممكن است مراد از زكات ، زكات فطر باشد ، ممكن است مراد مطلق انفاق باشد . والله العالم .\r\nو آيه بيان حال مشركينى است كه براى بتهاى خود نذر مىكنند ؛ ولى در راه خدا انفاق نمىنمايند . گويا آيه نوعى تشويق براى مؤمنين است كه مناسب است در حال فقر هم ، بر فقيرتران مسلمان انفاق نمايند .\r\n\r\nمطالب مستفاد از چهار آيه ( 9 - 12 فصلت )\r\n1 - خلقت زمين در دو روز ( دوره ) ؛\r\n2 - قرار دادن كوه‌ها بالاى زمين و بركت دادن و خيرات زمين و اندازه‌گيرى قوت‌ها\r\n\r\n\r\n","description":"","footnote":"\r\n( 1 ) - رجوع كنيد به صراط الحق ج 2 در مباحث تكليف .\r\n( 2 ) - در استلزام انكار ضرورى براى كفر نيز دو نظر وجود دارد : يكى اينكه نفس انكار ضرورى بودن يك حكم موجب كفر است . ديگر اينكه انكار در فرضى مستلزم كفر است كه موجب تكذيب النبى ( ص ) شود و تفصيل آن در كتب فقه ذكر شده است .\r\n","page_name":" 49 ","page_number":49},
  {"content":"\r\n\r\n( مواد غذايى ) زمين در چهار روز به اندازه‌ى نياز سوال كنندگان ( به زبان حال ) كه در آيه‌ى 34 سوره ابراهيم چنين آمده است :  « وَ آتاكُمْ مِنْ كُلِّ ما سَأَلْتُمُوهُ وَ إِنْ تَعُدُّوا نِعْمَتَ اللَّهِ لا تُحْصُوها . . »  ( ابراهيم : 34 ) ؛ اين آيه بعد از آياتى است كه مىگويند خدايى كه آسمانها و زمين را آفريد و از آسمان آب را پايين فرستاد و به آن ثمرات را كه روزى شما است بيرون نمود و كشتى را مسخّر شما ساخت تا به فرمان او در دريا برود و انهار آب را ( نيز ) مسخّر شما نمود . و ( نيز ) شمس و قمر را كه پيوسته روانند مسخّر نموده و ( نيز ) شب و روز را براى منافع شما مسخّر كرد .\r\n3 - سپس آسمان را در دو روز هفت آسمان گردانيد كه جمله هشت روز مىشود دو روز ( دوره ) براى خلقت زمين ، چهار روز براى خلقت و اندازه‌گيرى آنچه كه در زمين به كار رفته تا منبع روزى و مواد « 1 » مورد احتياج زنده جانها خصوصاً انسانها كه بالاترين مظهر حكمت بالغه وكامله‌اى الهى است كه از زير خاك ميوه‌هاى رنگارنگ و دانه‌هاى غذايى متكثرالنوع را بيرون مىآورند . من احتمال مىدهم از خلقت ميليارد كهكشان‌ها بيرون كردن مواد غذايى و معدنى از زير خاكها عجيب‌تر است و علم و قدرت و حكمت خالق را نسبت به خلق آسمانها بهتر آشكار مىسازد . از كلمه‌ى « يومين » در آيه‌ى نهم مىفهميم كه تقدير ذخاير زمينى در دو روز بوده و دو روز هم براى خلقت كهكشان پس مجموع شش روز مىشود نه هشت روز و دليل آن آيات ديگر قرآن است كه زمان خلقت را شش روز ( دوره ) بيان مىفرمايد .\r\n4 - آسمان نزديك تر يا پايين تر همين آسمان مرئى و ديدنى ما است كه مساحت آن به ما معلوم نيست و مىشود از پاره‌ى آيات قرآن كه مىگويد از آسمان آب را نازل مىكنيم يا پرندگان در جو آسمان مسخّر هستند ( نحل 79 ) به آسانى بفهميم كه كره‌ى هوا نيز جزء\r\n\r\n\r\n","description":"","footnote":"\r\n( 1 ) - حيوانات و حشرات زمينى هم محيط زيست آنان و هم رزق و قوت ( بر وزن توت ) آنها زمين است .\r\n","page_name":" 50 ","page_number":50},
  {"content":"\r\n\r\nآسمان اول است كه قرآن مىفرمايد :  « وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ »  ( فصلت : 12 ) ؛ كه مراد از اين چراغها ستاره‌هاى محسوس است كه حدود چهار تا پنج هزار مىشود ؛ ولى معناى آيه اين نيست كه همه اين ستاره‌ها در آسمان اول باشد ؛ بلكه آسمان اول تنها به نور آنها براى ما ، مزين شده كه در دورانهاى سابق به واسطه پاك و صاف بودن هوا زينت آن روشن‌تر و جالب‌تر بود « 1 » .\r\n5 - آيه‌ى 12 سوره‌ى مورد بحث ( فصلت ) در مورد آسمانها فقط اين قدر اشاره مىكند كه در هر آسمان امر خود را وحى فرموده است . و در قرآن مجيد معلومات كمى در مورد آسمانها وجود دارد كه ما در كتاب ديگر خود كه در دوره جوانى نوشته‌بوديم آنها را بيان داشته‌ايم ( كتاب حل 66 سؤال ) . بلى اين سؤال براى همه جالب است كه نسبت كهكشان‌هاى امروز با آسمانهاى هفت گانه قرآن چگونه است ؟ قبلًا در همين كتاب احتمال داديم كه نسبت مذكور نسبت ظرفيه است ؛ يعنى ميلياردها كهكشان كه تا كنون كشف شده و كهكشان‌هايى كه كشف نشده ، همه مظروف است و در فضاى آسمانها قرار دارد و مىشود شواهدى از قرآن براى اين نظر ارائه نماييم . والله العالم .\r\n6 - آيا آسمانها اول آفريده شده يا كره‌ى زمين ؟ مقتضاى اعتبارات متعدد كه امروز از جهان مىدانيم كره‌ى زمين « 2 » از نظر كيفى هرچند كم‌نظير يا بىنظير است ؛ ولى از نظر كمى و روابط و انتظامات منظومه‌هاى شمسى يك كره‌ى ناچيزى از چند سياره محدود است كه بر دور شمس محسوس ما مىچرخد و حتى بعضى از سيارات ديگر از او بزرگ‌تر است . پس\r\n\r\n\r\n","description":"","footnote":"\r\n( 1 ) - مثلًا نگارنده در دوره‌ى نوجوانى و جوانى از ديدن آسمان و ستاره‌ها در شبهاى تابستان كه پشت بام مىخوابيديم خيلى لذت مى برده ، ولى آسمان امروزى در غالب شهرهاى بزرگ ، آن زينت را ندارد .\r\n( 2 ) - كره‌ى زمين تنها همين كره‌ى مسكن ما ، نمىباشد ؛ بلكه هفت كره مى باشد ( و من الارض مثله ) و از شش كره‌ى ديگر بىخبريم كه در كدام كهكشان مىباشد .\r\n","page_name":" 51 ","page_number":51},
  {"content":"\r\n\r\nمىشود بگوييم زمين بعد از خلقت آسمانها مىباشد ؛ بلكه او موجودى متوسط و يا كوچك از موجودات آسمان اول است ؛ ولى از مجموع چهار آيه‌ى مشاراليه فصلت به دست مىآيد كه خلقت آسمانها قبل از خلقت زمين و كوه‌هاى آن و تقدير و اندازه‌گيرى اقوات و مواد غذايى آن بوده است .\r\n- 7 هيچ دليل عقلى و نقلى بر مقدار اين شش روز يا دوره قائم نشده و اين احتمال وجود دارد كه طول اين روزها ( دوره ها ) شديداً متفاوت نباشد . و اين احتمال از خلقت زمين كوچك ما در دو روز و از خلقت ميلياردها كهكشان‌ها كه احتمالًا تا كنون 125 ميليارد آنها توسط تلسكوبهاى قوى ؛ مانند تلسكوب هابل كه در فضا فعال است و يا با مشاهده آثار متنوع ديگر كه موجب حدس دانشمندان شده است مورد قبول واقع گرديده است و از بقيه كهكشان‌ها بىخبريم . مگر اين‌كه گفته شود بحث تقدم خلقت آسمانها و زمين است و دليل روشنى نداريم كه آسمانها به معناى كهكشان‌ها باشد و به عبارت ديگر سوال اين جا است به فرضى كه مراد از آسمان السماء در جمله‌ى :  « ثُمَّ اسْتَوى إِلَى السَّماءِ »  مجرّد فضا باشد نه فضاى خالى ؛ بلكه فضاى پر از دود - كه احتمالًا مراد از آن گاز باشد - اين فضاى گازى را خداوند به هفت حصه تقسيم فرموده البته نه تقسيم اعتبارى كه كلمه « فقضهن » و كلمه « امرها » كه ظاهراً مراد امر تكوينى است مخالف آن است ؛ بلكه دود مذكور در يك ايجاد و تصرف تكوينى هفت گونه آسمان شده است .\r\nسؤال اينجا است كه خلقت اين آسمانهاى گازى كه بعضى از نويسندگان امروزى از آن به بافت منسجم ياد مىكند مقدم است يا خلقت زمين . و اين‌كه قرآن از تزيين آسمان اول به چراغها - ستارگان نورى - ياد مىكند و در آيه‌ى ديگر :  « إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ » \r\n\r\n","description":"","footnote":"","page_name":" 52 ","page_number":52},
  {"content":"\r\n\r\n( الصافات : 6 ) ؛ آسمان اول را مزين به زينت ستارگان ياد مىكند « 1 » ممكن است اين مصابيح و كواكب در وقت ديگرى موجب زينت آسمان ما شده باشد ، نه در موقع خلقت زمين كه دليلى بر آن وجود ندارد .\r\n\r\nتتمه سوره‌ى فصلت\r\n\r\nنظر تفسير الميزان\r\n « . . . فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ . . . »  فصلت : 13\r\nصاحب الميزان ( ره ) در تفسيرش در مورد پاره‌اى از آيات از سوره‌ى فصلت مىگويد : صاعقه را در مجمع البيان به معناى هلاكت كننده از هر چيز دانسته . و راغب نقل كرده كه سه گونه معنى مىدهد : مرگ ، عذاب ، آتش .\r\nمؤلف الميزان مىگويد : اين سه امر ، معناى صاعقه نيست ؛ بلكه آثارى است از معناى آن ؛ چون معناى صاعقه ، صداى بسيار شديدى است كه در فضا پيچيده و به دنبالش آتش يا مرگ و يا عذاب باشد ، و صاعقه عاد و ثمود ، باد سخت و صداى بلند بود .\r\nدر ذيل آيه‌ى :  « وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ »  فصلت : 10 پس از نقل اقوال و رد آنها مىگويد : و انصاف قضيه اين است كه آيه‌ى شريفه ظهورش در غير آن چيزى است كه مفسرين گفته‌اند ، قراينى كه پيرامون آن هست ، تاييد مىكند كه مراد از تقدير اقوات زمين در چهار روز ، تقدير آن در چهار فصل است كه به حسب ظاهر حِسن به دنبال ميل شمالى و جنوبى خورشيد پديد مىآيد . پس ايام چهار گانه همان فصول چهار گانه است و در تفسير آيه‌ى  « وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ »  فصلت : 12\r\n\r\n\r\n","description":"","footnote":"\r\n( 1 ) - نكته‌ى مهم براى ما ، اين است كه مصابيح در آيه‌ى گذشته ، نكره آورده شده در حالى كه كواكب در اين آيه ، جمع محلى به لام آورده شده .\r\n","page_name":" 53 ","page_number":53},
  {"content":"\r\n\r\nمىنويسد : كلمه‌ى سماء را مقيد به دنيا كرد و فرمود : آسمان دنيا ( نزديك‌تر يا پايين‌تر ) را با چراغ هايى زينت داديم تا دلالت كند بر اينكه آسمانى كه قرارگاه ستارگان است نزيك ترين آسمان به كره‌ى زمين است ؛ چون به حكم آيه‌ى  « خَلَقَ سَبْعَ سَماواتٍ طِباقاً  « 1 »  . . . »  الملك : 3 آسمانها طبقه ، طبقه و بعضى فوق بعض ديگر قرار دارند و از ظاهر اين كه فرمود : آن را با چراغهايى زينت داديم و اينكه در آيه‌ى :  « إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ »  الصافات : 6 صريحا فرموده كه اين چراغها عبارتند از ستارگان ، بر مىآيد كه ستارگان همه ، در آسمان دنيا و پايين‌تر از آن قرار دارند و براى زمين مانند قنديل هايى هستند كه آويزان شده باشند بعضى از مفسرين « 2 » گفته‌اند : كواكب در همه‌ى آسمانها هستند ؛ ولى از آنجايى كه براى مردم روى زمين چنين به نظر مىرسد كه در آسمان دنيا مىدرخشد از اين جهت آنها را زينت آسمان دنيا خوانده .\r\nو اين حرف صحيح نيست براى اينكه اگر ستارگان درهمه‌ى آسمانها پراكنده بودند ، با در نظر گرفتن اينكه آسمانها صاف و شفافند ، بايد ستارگان براى تمامى آسمانها زينت باشند ، نه تنها آسمان دنيا « 3 »\r\nو اما اينكه آيه‌ى   « أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً ؛ وَ جَعَلَ الْقَمَرَ فِيهِنَّ نُوراً وَ جَعَلَ الشَّمْسَ سِراجاً »   نوح : 16 - 17 ؛ ماه و خورشيد را نور و چراغ هفت آسمان خوانده ، دليل نمىشود بر اينكه ماه و خورشيد در هفت آسمان نور و چراغند ؛ بلكه از آنجا كه روى سخن با ما ، بوده كه شب و روز از نور اين دو كره استفاده مىكنيم ، [ لذا 
  ] آن دو را ، نور و چراغ ناميده است .\r\n\r\n\r\n","description":"","footnote":"\r\n( 1 ) - هفت آسمان را طبقه طبقه آفريد .\r\n( 2 ) روح المعانى ج 8 / 238\r\n( 3 ) - ترجمه الميزان ج 71 / 560\r\n","page_name":" 54 ","page_number":54},
  {"content":"\r\n\r\nآيه‌ى ديگر در اين مورد است كه مىفرمايد :  « وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ وَ أَعْتَدْنا لَهُمْ عَذابَ السَّعِيرِ »  ( الملك : 5 ) منظور از آسمانهاى هفت گانه ، سيارات و يا خصوص بعضى از آنها از قبيل خورشيد و ماه و غير آن نيست « 1 »\r\nدر تفسير آيه‌ى بيست :  « حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ . . »  ( فصلت : 20 ) مىگويد : شهادت دادن اعضاى بدن و يا قواى بدن آدمى در روزقيامت به اين است كه آنچه از اعمال زشت كه از صاحبش ديده ، به شما رد و از آن خبر دهند . و گرنه شهادت در قيامت معنى ندارد پس معلوم مىشود اعضاى بدن آدمى ( در دنيا ) نوعى درك و علم و بينايى دارند .\r\nدر جمله‌ى  « أَنْطَقَ كُلَّ شَيْءٍ . . . »  ( فصلت : 21 ) ؛ اشاره مىكند كه نطق اختصاص به اعضاى بدن ندارد تا تنها از آنها بپرسد كه چرا شهادت داديد ؛ بلكه عمومى است و شامل تمام موجودات مىشود ، سپس آياتى را نقل مىكند كه دلالت بر علم داشتن همه اشياء مىكند و معبودهاى مادى در همين دنيا منكر عبادت كافرين مىباشند . « 2 » البته من با پاره‌اى از استنباطهاى شان موافق نيستم .\r\n\r\nنُحُوْسَتْ ايام\r\n « فَأَرْسَلْنا عَلَيْهِمْ رِيحاً صَرْصَراً فِي أَيَّامٍ نَحِساتٍ لِنُذِيقَهُمْ عَذابَ الْخِزْيِ فِي الْحَياةِ الدُّنْيا وَ لَعَذابُ الْآخِرَةِ أَخْزى وَ هُمْ لا يُنْصَرُونَ »  ( فصلت : 16 ) ؛ پس بر قوم عاد ، تند بادى سخت و محكم و هراس انگيز در روز هاى نحس فرستاديم .\r\nروز نحس ؛ يا به معناى روز شوم است و يا به معناى روز پرگرد و غبار كه بعضى گفته‌اند و بعضى آن را به روز هاى سرد تفسير نموده‌اند كه هر دو از مصاديق و يا علل نُحُوْسَتْ است .\r\n\r\n\r\n","description":"","footnote":"\r\n( 1 ) - همان ص 561\r\n( 2 ) - همان ص 579\r\n","page_name":" 55 ","page_number":55},
  {"content":"\r\n\r\nسؤال مهم اينكه اين ايام ، نحوست نفسى دارند ، يا نحوست آن به واسطه‌ى عوارض خارجى به وجود مىآيد ؟ مطابق اعتبار عقلايى هيچ زمانى نحوست خاص ندارد كه در هر سال آن روز نحس باشد . ممكن است روز نحسى براى قوم ديگرى در همان سال روز بركت باشد .\r\nبنابراين ، نحوست به معناى بد بختى و نا راحتى بخشى از مردم آن روز است .\r\n\r\nضلالت بعد از هدايت « 1 »\r\n « وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى . . . »  ( فصلت : 17 ) ؛ ما قوم ثمود را هدايت نموديم ( ولى ) آنان كورى ( گمراهى ) را بر هدايت پسنديدند .\r\nدر مطالب گذشته گفته‌ايم كه هدايت بر دو گونه است :\r\n1 - مرتبه يا مراتب ابتدايى بيان حق توسط عقل و انبياء و پيشوايان دينى در هر زمان ( هدايت اولى )\r\n2 - ايصال الىالمطلوب كه احتمالا به معناى تصديق قلبى به دين باشد . ( هدايت ثانوى )\r\nگونه‌اى اول بر خداوند به قول جمعى از متكلمين عدليه ، واجب عقلى است و نگارنده نظر ديگرى دارد « 2 » ؛ ولى به هر حال اين بيان ( هدايت اولى ) شرط صحت عقاب منكرين\r\n\r\n\r\n","description":"","footnote":"\r\n( 1 ) - توجه ، تا روز 21 / 3 / 1396 16 رمضان 1468 در كابل هم درس مىگفتم و هم تفسير مىنوشتم و سحرگاه روز 22 / 3 / 1396 با خانم ، براى عمل شيمى درمانى جراحى سينه‌ام به تهران رفتيم ، درس و نوشتن معطل شد . امروز 10 / 40 / 1396 اين دفتر را حميد از كابل به مشهد آورد و حالم خوب است از خداوند توفيق كامل در نوشتن اين تفسير را مى خواهم .\r\n( 2 ) - از آيه‌ى مباركه‌ى  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ( الذاريات : 56 ) ؛ و آيه‌ى مباركه‌ى   « . . . وَ لا يَزالُونَ مُخْتَلِفِينَ ، إِلَّا مَنْ رَحِمَ رَبُّكَ . . . »   ( هود : 118 ) و آيه مباركه‌ى  « لِيَقُومَ النَّاسُ بِالْقِسْطِ . . . »  ( الحديد : 25 ) ؛ به دست مىآيد كه تدين انسان ، و لو به عنوان ثانوى علت غايى انسان است . بنا براين تكليف انسان به دين شرعاً لازم است . و در گذشته‌ها به\r\n","page_name":" 56 ","page_number":56},
  {"content":"\r\n\r\n( معاندين و مقصرين ) است و گرنه عقاب بلابيان عقلا قبيح است .\r\nبلى تخلف مكلفين از تحقق اين هدايت اوليه ، امر ساده و مقدور و حتى كثيرالوقوع مىباشد  « يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ »  ( يس : 30 ) افسوس بر بندگان كه هيچ رسولى ( براى ) آنان نيامد ، مگر اينكه به آنان استهزاء مىكردند . و شبيه اين آيات زياد است .\r\nبنا براين ، ثمود يكى از همين اقوام لجباز بودند كه به سزاى تقصير و يا عناد خود رسيده‌اند ! بلى مكلف اگر به هدايت اولى تسليم و منقاد شود به آن عامل گردد رستگار است و احكام اسلام و ايمان ( بهشت رفتن ) بر آن مترتب مىشود هر چند هنوز داراى اطمينان قلبى نگرديده باشند . همان عقدالقلب او كفايت مىكند .\r\nايصال الىالمطلوب و هدايت ثانوى آدمى را به حد اطمينان و وثوق به خدا و دين خدا مىرساند ؛ ولى مع‌الوصف ، او باز فاعل مختار است و از نظر تكوين مجبوريتى به بقاى بر دين ندارد ، و مىشود به وسيله‌ى مزاحمات نفسانى و وسوسه‌هاى شياطين إنسى و جنى مرتد و ايمان او باطل گردد و اين موضوع تقريباً حسى و شواهد زيادى از قرآن دارد :  « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا . . . »  ( النمل : 14 )  « وَ اتْلُ عَلَيْهِمْ نَبَأَ الَّذِي آتَيْناهُ آياتِنا فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوِينَ »  ( الأعراف : 175 ؛ ) بر امت خود داستان مردى را بخوان كه آيات خود را ( ! ! ) به او داديم ( ولى ) او خود را از آنها دور كرد و شيطان دنباله‌ى او را گرفت تا از گمراهان شد ، ما اگر مىخواستيم او را به آن ( آيات ) بالا مىبريم لكن او به سوى زمين اخلاد يافت ، مَثَلْ او مَثَلْ سگ است ! ! . . . مَثَلِ كسانى كه به آنان تورات داده شد بعد به ان عمل نكردند مَثَلِ الاغ است كه از حمل كتابهاى گذاشته شده بر پشت خود استفاده نمىكند .\r\n\r\n\r\n","description":"","footnote":"\r\nاين مطلب اشاره شده دلايل متكلمين وجوب عقلى تكليف را ثابت نمىتواند قاعده‌ى لطف را در ج 2 صراط الحق رد كرده ام .\r\n","page_name":" 57 ","page_number":57},
  {"content":"\r\n\r\nبنا براين ايصال الىالمطلوب در دار دنيا به نحو مقتضى آدمى را بيمه مىكند و در اثر مانع يا انتفاى شرط گمراهى و سقوط شديد او ممكن است . و هميشه آدمى بايد خود را در معرض خطر احساس كند و به خدا پناه ببرد تا نفس سركش و عوامل بيرونى او را به گودال سقوط نكشاند . والله المستعان .\r\nاضلال ابتدايى بر خداوند حكيم و ارحم الراحمين عقلا ممتنع و از نظر قرآن نيز روا نيست « 1 »\r\nو اما اضلال بعد از تمرد مكلف و نپذيرفتن هدايت اولى ، كه نوعى انتقام از عصيان مكلف است ، اشكال عقلى ندارد و قرآن هم آن را در آياتى تأييد كرده است :  « يُضِلُّ مَنْ يَشاءُ وَ يَهْدِي مَنْ يَشاءُ . . . »  ( النحل : 93 ) « 2 »\r\nعمده اين است كه معناى اضلال ، دعوت به سوى باطل نيست كه عقلا بر خداونند مستحيل است ؛ بلكه ممكن است مراد ايجاد شقاوتى در روح باشد كه منافى اصلاح و توبه و ايمان مجدد نباشد و گرنه با سلب قدرت بقاى تكليف متعذر مى گردد .\r\n\r\nنوعى ديگر از اضلال انتقامى و هدايت استحقاقى\r\n « وَ قَيَّضْنا لَهُمْ قُرَناءَ فَزَيَّنُوا لَهُمْ ما بَيْنَ أَيْدِيهِمْ وَ ما خَلْفَهُمْ وَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ إِنَّهُمْ كانُوا خاسِرِينَ »  ( فصلت : 25 )  « إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا . . . »  ( فصلت : 30 ) ؛ براى دوزخ روها ، نزديكان و همراهانى ( از شياطين و چه بسا از فاسقان انس نيز ) قرار داديم تا آنچه را كه پيش روى آنان و آنچه كه عقب سر آنان است ، براى آنان زينت دهند ، بر آنان مانند دسته هايى ( فاسق ) از جن و إنس ، عذاب ثابت شده آنان مردم زيان كارى بودند .\r\n\r\n\r\n","description":"","footnote":"\r\n( 1 ) -  « وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ إِنَّ اللَّهَ بِكُلِّ شَيْءٍ عَلِيمٌ »  ( التوبة : 115 )\r\n( 2 ) - به جزء دوم صراط الحق مراجعه شود كه در آن مفصلا بحث صورت گرفته است .\r\n","page_name":" 58 ","page_number":58},
  {"content":"\r\n\r\nكسانى كه « الله » را « ربّ » خود مىدانند سپس ( در راه دين ) استقامت مىكنند ملائكه بر آنان فرود مىآيند ( و به آنان مىگويند : نترسيد و غمناك نباشيد و به بهشتى كه وعده داده شده‌ايد دل خوش داريد ، ما ( ملائكه خداوند ) دوستان و ياران شما در زندگانى حاضر و در ( زندگانى ) آخرت مىباشيم و براى شما در آخرت آنچه كه خواسته باشيد وجود دارد و براى شما است آنچه را كه مىخواهيد .\r\nخلاصه كفار معاند و مقصر مبتلا به شياطينى هستند كه آنان را وسوسه مىكنند و بديهاى گذشته و آينده آنان را در نظر شان خوب نشان مىدهند تا از توبه و اصلاح عمل آنان به دور بدارند و اين اثر معصيت آنان است .\r\nدر مقابل ، مؤمنين با استقامت از دل دارى و تقويت روانى فرشتگان بر خوردارند و به بهشت‌برين آنان را مسرور مىسازند و نيز يارى خود را در دنيا و آخرت براى آنان بيان مىدارند و به آنان چك سفيد را در آخرت وعده مىدهند  ( وَ لَكُمْ فِيها ما تَدَّعُونَ  ( فصلت : 31 ) كه بالاترين سرور دلهاى مؤمنان است .\r\nدادن چك سفيد به مؤمنان بهشتى در چند جاى قرآن تضمين شده و در يك جايى مىفرمايد : براى بهشتيها است آنچه بخواهند ، سپس مىفرمايد :  « لَهُمْ ما يَشاؤُنَ فِيها وَ لَدَيْنا مَزِيدٌ »  ( ق : 35 ) ؛ پيش ما بيشتر و زيادتر از آنچه كه مىخواهيد وجود دارد ! ! ما نمىدانيم اين ز يادتى چيست ؛ ولى با در نظر داشتن فضل و رحمت خالق مهربان آن را از او خواهانيم ان شاء الله .\r\n گر گدايى كنى از درگه او كن بارى * كه گدايان درش را سر سلطانى نيست\r\nما رهروان به خلوت شب چون سفر كنيم * بر تاج خسروان به حقارت نظر كنيم . \r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nبهترين مبلغ جهان\r\n « وَ مَنْ أَحْسَنُ قَوْلًا مِمَّنْ دَعا إِلَى اللَّهِ وَ عَمِلَ صالِحاً . . . »  ( فصلت : 33 ) ؛ چه كسى نيكوتر از آن كه ( مردم را ) به سوى خدا ( و دين خدا ) دعوت كند و خودش ( نيز ) عمل شايسته انجام دهد ؟\r\nخوش به حال دانشمندان دعوت كنندگان به سوى خدا در آخرت كه در عمل خود نيز تقوى داشته باشند ، و چه بد بخت و مبغوض درگاه الهى آنانى كه آنچه به مردم مىگويند خود عمل نمىكنند   « لِمَ تَقُولُونَ ما لا تَفْعَلُونَ ، كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ »   ( الصف : 2 - 3 ) ؛ پيش خدا خيلى غضب آور است كه به آنچه مىگوئيد عمل نمىكنيد . « 1 »\r\nخداوندا تو را به عظمت خود ، ما را از اين مرحله‌ى هلاكت آور نجات بده .\r\n\r\nپناه بردن به خدا ، دواى وسوسه شيطان\r\n « وَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ هُوَ السَّمِيعُ الْعَلِيمُ »  ( فصلت : 36 ) ؛ وقتى از شيطان وسوسه‌اى به تو برسد بگو به خدا پناه مىبرم ا وشنوا و دانا است .\r\nغالباً انسانها - خصوصاً در دوره‌ى جوانى - مكرراً به وسوسه‌ى شيطان مبتلا مىشوند نبايد از پنا بردن به خدا غفلت كنيم كه مغلوب شيطان واقع شويم بايد با جديت خود را در پناه خداوند شنوا و دانا قرار دهيم تا بفضل او از شرشيطان نجات يابيم و اين موضوع در قرآن مجيد مورد تأكيد قرار گرفته است ، خصوصاً در دو سوره‌ى اخير قرآن .\r\n\r\nچهار سجده‌ى واجب قرآن\r\nآيات چهارگانه‌ى ذيل چه در حين قرائت قرآن خوانده شود و چه منفرداً خوانده شود و\r\n\r\n\r\n","description":"","footnote":"\r\n( 1 ) - آين آيه محتملاتى دارد كه خداوند توفيق بيان آن را در جاى ديگر به اين فقير مرحمت كرده است و احتمالا در مجلد محرمات حدودالشريعة آنها را بيان داشته‌ام .\r\n","page_name":" 60 ","page_number":60},
  {"content":"\r\n\r\nچه از حفظ و چه از روى خط ، سجده واجب مىشود :\r\nدر جزء 21 قرآن :  « إِنَّما يُؤْمِنُ بِآياتِنَا الَّذِينَ إِذا ذُكِّرُوا بِها خَرُّوا سُجَّداً وَ سَبَّحُوا بِحَمْدِ رَبِّهِمْ وَ هُمْ لا يَسْتَكْبِرُونَ »  ( السجدة : 15 ) ؛\r\n- 1 در جزء 24 قرآن :  « وَ مِنْ آياتِهِ اللَّيْلُ وَ النَّهارُ وَ الشَّمْسُ وَ الْقَمَرُ لا تَسْجُدُوا لِلشَّمْسِ وَ لا لِلْقَمَرِ وَ اسْجُدُوا لِلَّهِ الَّذِي خَلَقَهُنَّ إِنْ كُنْتُمْ إِيَّاهُ تَعْبُدُونَ »  ( فصلت : 37 ) ؛\r\n- 2 در جزء 27 قرآن :  « فَاسْجُدُوا لِلَّهِ وَ اعْبُدُوا »  ( النجم : 62 ؛ )\r\n- 3 در جزء سىام قرآن :  « كَلَّا لا تُطِعْهُ وَ اسْجُدْ وَ اقْتَرِبْ »  ( العلق : 19 ) .\r\n\r\nبحثى در مورد آيات فوق\r\nسجده بر چند قسم است و حقيقت آن ماندن پيشانى بر زمين و فرش و غيره است ؛\r\nاول : سجده براى غير خدا به قصد ربوبيت او كه موجب شرك ساجد مىگردد .\r\nدوم : سجده براى غير خدا نه با قصد الوهيت و ربوبيت ؛ بلكه براى تعظيم طرف سجده كند .\r\nسوم : سجده براى احترام مخلوقى ؛ مانند آدم و يوسف ( عليهما السلام ) به امر خداوند ؛ توضيح اين كه : قسم اخير جايز است و هيچ موجبى ندارد كه آيه‌ى آن را تأويل ببريم و بگوييم كه‌آدم و يوسف قبله بوده و مسجودله خداوند بوده است ، ظاهر قرآن اين است كه ملائكه براى حضرت آدم به دستور خداوند مكلف به سجده شدند و شيطان كه از روى تكبر و اين كه او از آتش آفريده شده و آدم از خاك ؛ « 1 » پس او بهتر از آدم است ، از سجد كردن آدم\r\n\r\n\r\n","description":"","footnote":"\r\n( 1 ) - معلوم مىشود شيطان رغم كثرت عبادت خود با ملائكه در آسمان از تعقل كمى بر خور دار بوده و نفهميده كه حقيقت آدم ، خاك نيست ؛ بلكه روح مجرد با استعداد اوست ؛ بلكه او به حسب ظاهر حقيقت خود را نيز نشناخته كه\r\n","page_name":" 61 ","page_number":61},
  {"content":"\r\n\r\nامتناع كرد و مطرود و ملعون شد .\r\nخداوند حكيم به هر چه دستور دهد آن چيز نيكو است ، و نهى او كشف از قبح عمل مورد نهى مىكند و نبايد كه ظواهر قرآن را به مجرد گمانه زنى تأويل برد .\r\nظاهر قول يوسف :  « رَأَيْتُهُمْ لِي ساجِدِينَ »  ( يوسف : 4 ) ؛ اين است كه ستارگان و خورشيد و ماه براى او سجده كرده‌اند و همچنين ظاهر آيه‌ى  « خَرُّوا لَهُ سُجَّداً ، وَ قالَ يا أَبَتِ هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا . . . »  ( يوسف : 100 ) ؛ از اين آيه و آيه‌ى بعدى دانسته مىشود خواب ها - به نحو موجبه‌ى جزييه - حكايت از واقعيتها دارد و بحث آن سر درازى دارد و هنوز علم بشرى به حقيقت آن احاطه پيدا نكرده است .\r\nبحث مهم در اين است كه سجده‌ى قسم دوم ، آيا حرام است يانه مىشود گفت : شمس و قمر در آيه‌ى محل بحث ، خصوصيت ندارد سجده كردن براى غير خدا هر چند به قصد ربوبيت و خالقيت نباشد حرام است مگر اين كه بگوئيد آيه مذكور انصراف به سوى سجده به قصد ربوبيت دارد . كه بهتر است بگوييم سجده قسم دوم حرام است و دليل آن مذاق متشرعه و ارتكازات آنان است و لذا من در فقه شيعه تا كنون مخالفى در حرمت آن نديده‌ام .\r\nتنبيه مهم : سجده براى خداوند كه اوج تذلل عبد در برابر رَبّ اوست حسن ذاتى دارد ، سجده براى شكر نعمت‌هاى خداوند نيز وارد شده است و در يك حديث راوى مىگويد : بر امام صادق در حال سجده وارد شده و تا مرتبه‌ى تسبيحات او را شمردم « 1 »\r\n\r\n\r\n","description":"","footnote":"\r\nاز روح خود غافل و تنها از بدن خود صحبت كرده است . و ممكن است از اين‌جا بفهميم مرتبه‌ى انس از نظر استعداد علمى به مراتب بالاتر از استعداد جن است .\r\n( 1 ) - معجم الاحاديث المعتبرة ج 5 / 29 سند آن معتبر است .\r\n","page_name":" 62 ","page_number":62},
  {"content":"\r\n\r\n\r\nملائكه خستگى و ملالت ندارند\r\nفرشته‌ها بر خلاف پندار فلاسفه ، مجرد نيستند ؛ بلكه اجسام لطيف هستند و يكى از خواص آنان اين است كه خستگى از عبادت شبانه روزى ندارند :  « . . . فَالَّذِينَ عِنْدَ رَبِّكَ يُسَبِّحُونَ لَهُ بِاللَّيْلِ وَ النَّهارِ وَ هُمْ لا يَسْأَمُونَ »  ( فصلت : 38 ) ؛ ظاهراً كلمه‌ى  « فَالَّذِينَ عِنْدَ رَبِّكَ » ،  فرشته‌ها باشد و محتمل است بعضى از حقايق نوعى ديگر داخل اطلاق آيه باشند كه ما به آنها آشنايى نداريم .\r\nسؤالى مطرح مىشود كه آيا اين عدم ملالت و خستگى معلول لطافت جسم شان است يا از خصوصيات نوعى ملكى شان ؟ بنا بر اول مىشود گفت : جن هم چون جسم لطيف است خستگى ندارد و بنا بر احتمال اخير وضع جن مشكوك مىشود . والله العالم .\r\nآيا آيه‌ى مباركه فوق دلالتى بر نداشتن خواب ملائكه دارد يانه ؟ آيه اشعارى به آن دارد .\r\n\r\nمعناى اعراب و عربى وعجمى\r\n1 -  « وَ لَوْ جَعَلْناهُ قُرْآناً أَعْجَمِيًّا لَقالُوا لَوْ لا فُصِّلَتْ آياتُهُ ءَ أَعْجَمِيٌّ وَ عَرَبِيٌّ قُلْ هُوَ لِلَّذِينَ آمَنُوا هُدىً وَ شِفاءٌ . . . »  ( فصلت : 44 ) ؛\r\n2 -  « وَ لَوْ نَزَّلْناهُ عَلى بَعْضِ الْأَعْجَمِينَ »  ( الشعراء : 198 ) ؛\r\n3 -  « وَ هذا لِسانٌ عَرَبِيٌّ مُبِينٌ »  ( النحل : 103 ) ؛\r\n4 -  « بِلِسانٍ عَرَبِيٍّ مُبِينٍ »  ( الشعراء : 195 ) ؛\r\n5 -  « إِنَّا أَنْزَلْناهُ قُرْآناً عَرَبِيًّا لَعَلَّكُمْ تَعْقِلُونَ »  ( يوسف : 2 ) ؛\r\n6 -  « وَ كَذلِكَ أَنْزَلْناهُ حُكْماً عَرَبِيًّا . . . »  ( الرعد : 37 ) ؛\r\n7 -  « قُرْآناً عَرَبِيًّا غَيْرَ ذِي عِوَجٍ لَعَلَّهُمْ يَتَّقُونَ »  ( الزمر : 28 ) ؛\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n8 -  « وَ كَذلِكَ أَوْحَيْنا إِلَيْكَ قُرْآناً عَرَبِيًّا . . . »  ( الشورى : 7 ) ؛\r\n9 -  « وَ هذا كِتابٌ مُصَدِّقٌ لِساناً عَرَبِيًّا . . . »  ( الأحقاف : 12 ) ؛\r\n10 -  « إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ »  ( الزخرف : 3 )\r\nمراد از عربى در آيه‌ى اخير و آيه‌چهارم ، زبان عربى است و مىشود همين دو آيه را ، قرينه براى آيات ديگر گرفت ؛ ولى آيه‌ى ششم را نمىشود به آن معنى كرد ؛ چون قرآن حكم عربى نيست ، حكم خدايى است ، و لذا معناى « حكماً عربياً » ، حكماً واضحاً است . در مفردات راغب آمده است : العرب ولد اسماعيل و الاعراب جمع آن است وأعرابى در عرف بيابانى معنى مىدهد و عربى با فصاعت و معناى إعراب بيان است . و إعراب الكلام ايضاح فصاحت آن است .\r\n\r\nعامل شخصيت امروز و آينده‌ى انسان\r\n « مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها وَ ما رَبُّكَ بِظَلَّامٍ لِلْعَبِيدِ »  ( فصلت : 46 ) ؛ هر كسى عمل شايسته‌اى به جا آورد ، براى خود اوست و اگر بدى كند به ضرر خود اوست و پروردگارتو ستمگر نيست .\r\nبنابراين شخصيت انسان زاييده‌ى ايمان و عمل صالح وكفر و معصيت اوست ؛ البته كه مسقطات ذنوب و محبطات صالحات در شرع وارد شده ؛ ولى اساس كار اعتقاد و عمل خود اوست و اين مسقطات و محبطات در حدود همان اعمال خواهد بود . قابل بحث نيست كه عمل صالح و بد جزء در پناه علم ممكن نيست و لذا قرآن مقام علم و عالم را بالا برده  « . . . قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ »  ( الزمر : 9 ) ،  « . . . يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ وَ اللَّهُ بِما تَعْمَلُونَ خَبِيرٌ »  ( المجادلة : 11 )\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nعلم واجب الوجود\r\n « إِلَيْهِ يُرَدُّ عِلْمُ السَّاعَةِ . . . »  ( فصلت : 47 ) ؛ اثبات علم خداوند به همه‌ى موجودات مخلوق او كه فاعل مختار است نزديك به ضرورت عقلى است ؛ ولى اثبات علم او به همه‌ى اشياء تا ابد - كه ابديت آخر ندارد - مشكل است و تنها كسى كه متوجه آن شده صاحب اسفار است كه من برهان او را در صراط الحق نقل و نقد كرده‌ام و نظر خود را نيز ذكر كرده‌ام آيه‌ى فوق مانند آيه‌ى  « وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ »  ( الأنعام : 28 ) ناظر به همين مرحله است . نظير اين آيه ، چند آيه‌ى ديگر است كه علم به قيامت را به خدا منحصر مىكند و حتى پيامبر اسلام ( ص ) هم آن را نمىداند و همه‌ى آيات وارده در بهشت و دوزخ نيز ناظر به همين مرحله است ( دقت كنيد )\r\n\r\nوعده‌هاى اين آيه\r\n « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  ( فصلت : 53 ) ؛ به زودى آيات ( ونشانه‌هاى عظمت ) خود را به كفار در جهان و نفسهاى شان ارائه خواهيم نمود ، تا براى آنان روشن گردد كه قرآن و يا وجود خالق مختار حكيم ، حق است آيا كفايت نمىكند پروردگارت را كه بر هر چيز و موجودى حضور و شهود دارد .\r\nاز آيه‌ى شريفه به دست مىآيد كه خداوند از ترقى و توسعه‌ى علوم تجربى و اكتشاف آسمانها در آينده بشر را مطلع مىسازد تا به خدا بيشتر ايمان آورند ، و به تعبير ديگر كهكشانها كه فعلا ادعا مىشود تا يك صد و بيست ميليارد آن كشف شده كه نسبت به زمان نزول قرآن و باور دانشمندان آن زمان كه به افلاك موهوم « بطلميوسى » معتقد بودند ، تحول فكرى زيادى\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nپيدا شده و عظمت خالق هم در آفاق و كهكشانها و در معرفت فضا از رفتن به كره‌ى ماه ، و اطراف مريخ بيشتر بر ذهن خدا پرستان نور افگنى نموده است .\r\nو اين ترقى علمى در جهان مادى كماً و كيفاً در آينده هم ادامه خواهد يافت و عده‌ى قرآن از چند قرن اخير عملى شده كه معجزه‌ى قرآن مجيد است و اين معجزه در آينده هم بيشتر و و سيع‌تر خواهد شد .\r\nدر مرجع ضمير در جمله‌ى « انه الحق » دو احتمال يا دو نظر وجود دارد ؛ يكى اينكه ، به قرآن بر مىگردد ، دوم اين كه به خداوند بر مىگردد .\r\nاگر مراد احتمال دوم باشد ، علم و قدرت و حكمت خداوند به طور بى سابقه در عقول مردم در اين چند قرن جا گرفته و آينده هم بيشتر مىشود .\r\nاگر مراد اول باشد معنا اين مىشود كه از كشف آسمانها و كهكشانها كه مطابق آيات و اشارات قرآن است خدايى بودن وحقانيت قرآن به دست مىآيد .\r\nبه راستى قرآن با هيئت « بطلميوسى » مخالف بوده علوم امروز پس از نزول قمرهاى مصنوعى به سطح ماه ، بطلان آن را محسوس نمود و اين معجزه‌ى قرآنى است و در آينده ظهور اين معجزات از آيات قرآن نيز محتمل است .\r\nو اما نشان دادن خدا آيات خود را در انفس و ارواح انسانها بايد بگوييم : در اين دوسه قرن نيز علم فيزلوژى و فوايد و منافع اعضاى بدن و نيز ترقى فيزيك و شيمى و بيالوژى ، خيلى از اسرار داخل بدن را اشكار ساخته كه به حقانيت وجود و صفات وجودى خدا كمك كرده است .\r\nمهم‌تر اين كه در طول يك قرن گذشته در امريكا علمى به وجود آمد به نام علمى روحى جديد ، كه هر كسى چند كتاب اين علم را بخواند بر خلاف نظر « ماديين » به وجود روح\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمستقل يقين مىكند و برهمين اساس جمع زيادى از غربيها به وجود روح معتقد شده‌اند .\r\nخواننده ، اگر كتاب « روح از نظر قرآن و عقل وعلم روحى جديد » نگارنده را بخواند يقين مىكند كه روح مجرد انسان از نظر دين و عقل و علم روحى جديد ثابت است . والله الهادى .\r\nبعضى از اهل معقول ، اول اين آيه را دليل « انّى » بر وجود خدا دانسته و ذيل آن را ( اولم يكف ) برهان شبه « لِم » بر وجود خدا دانسته‌اند ؛ چون خداوند همان گونه كه در آيه بعدى كه آيه‌ى اخير اين سوره است - از نظر وجود و علم و قدرت و حكمت و اراده بر همه‌ى موجودات محيط است  « أَلا إِنَّهُ بِكُلِّ شَيْءٍ مُحِيطٌ »  ( فصلت : 54 ) و ممكن است كه مراد از شهود خداوند همان احاطه‌ى همه جانبه‌ى او بر هر چيز باشد .\r\nواجب الوجود كه از نظر وجود و علم و قدرت و صفات ذاتى خود لايتناهى است و از جانب ديگر وجودات امكانى رشحات فيضى اوست و همه‌ىآنها در حدوث و بقاء و دوام خود به اراده‌ى نافذه‌ى او نيازمند هستند ( اگر نازى كند از هم فرو ريزند قالبها ) « 1 »\r\nما در كتب كلامى ( اعتقادى ) خود گفته‌ايم كه واجب الوجود مفهوم يگانه‌اى است - كه امكان بالمعنى الاعم او - عدم استحاله او - موجب تحقق آن مى گردد و علت ثبوتى و دليل اثباتى لازم ندارد . ( دقت شود )\r\n\r\n\r\n","description":"","footnote":"\r\n( 1 ) -\r\n گر فيض تو يك لحظه به عالم نرسد * معلوم شود بود و نبود همه چيز \r\n","page_name":" 67 ","page_number":67},
  {"content":"\r\n\r\n\r\nتفسير سوره‌ى شورا « 1 » « 2 »\r\n\r\nجهان ما در قرآن\r\n « لَهُ ما فِي السَّماواتِ وَ ما فِي الْأَرْضِ وَ هُوَ الْعَلِيُّ الْعَظِيمُ »  الشورى : 4 ، همين جمله در آيه اخير اين سوره نيز بيان شده است ، و در آيه‌ى 49 اين سوره آمده است :  « لِلَّهِ مُلْكُ السَّماواتِ وَ الْأَرْضِ . . . »  ( الشورى : 49 ) ؛ معناى هر سه آيه ، اين مىشود كه خود آسمانها و زمين و آنچه كه در آسمانها ( كهكشانها ، ستارگان و كرات سياره‌ها و ملائكه و جنبدگان ) و آنچه كه در زمين از حيوانات و جمادات و انسان و نباتات و خزندگان زير زمين و معادن ، همه‌ى مملوك و مخلوق خداوند است .\r\nسؤال مهم اين است كه همه‌ى عالم هستى در جهان امكان همين آسمان‌ها و زمين هاى هفتگانه « 3 » است كه يكى از آنها ، زمين مسكونه‌ى ما - انس و جن مىباشد - و چيز ديگرى ماوراى اينها وجود ندارد ؟ ( با فرضى كه كهكشانهاى مكشوفه و غير مكشوفه مظروف آسمانها باشد ) يا ممكن است خارج آنها نيز موجوداتى وجود دارد ؟ ، مىشود براى متتبع در آيات قرآن مجيد احتمال اول ارجح باشد ؛ ولى نه مقطوع ، پس بايد بگوييم و الله العالم .\r\n\r\n\r\n","description":"","footnote":"\r\n( 1 ) - اين فراز از تفسير در تاريخ 12 / 4 / 1396 در مشهد مقدس ، در منزل حاجى جواد نوشته است .\r\n( 2 ) - سوره‌ى شورى مكى [ و 
  ] داراى 53 آيه مىباشد\r\n( 3 ) - بنا براين كه آياتى كه آسمانها به هفت محدود كرده مقيد آياتى باشد كه كلمه‌ى سموات ( آسمانها ) را مطلق ذكر كرده است .\r\n","page_name":" 68 ","page_number":68},
  {"content":"\r\n\r\nمن احتمال عقلايى نمىدهم كه روزى در كره‌ى زمين‌ما ، آن قدر علوم تجربى پيش برود كه بشر بر كهكشان راه شيرى كه مشتمل بر منظومه‌ى شمسى ما است ، احاطه درستى پيدا كند . والله العالم .\r\nآسمان چيست ؟ ظاهر پاره‌اى از آيات مىگويد : امر وجودى است نه مجرد فضاء ؛ ولى من تا كنون دليل عقلى يا علمى در عبارات دانشمندان بر آن نيافته‌ام ، بعضى از نويسندگان نوشته‌اند آسمان بافت منسجمى است ؛ ولى دليلى بر ادعاى خود ذكر نكرده‌اند مباحث متعلق به آسمانه و زمينها زياد است كه نه تنها اين كتاب كوچك و معلومات نا چيز نگارنده تحمل طرح سوالهاى مخصوص به آنها را ندارد كه فكر مىكند زمان ما هم هنوز آماده‌گى جواب آنها را ندارد .  « وَ ما أُوتِيتُمْ مِنَ الْعِلْمِ إِلَّا قَلِيلًا »  ( الإسراء : 85 ) و بر اين پايه و اساس ، ممكن است در كرات كهكشانهاى آسمانى حقايق نوعى مادى از موجودات عاقل وجود داشته باشند و بر اين احتمال دانشمندان مغرب زمين هزاران پيام به فضاء فرستاده‌اند تا زمينه‌ى ارتباط آنها را با زمينىها فراهم سازند . والله العالم .\r\nدر آيه ، مشكل ديگرى از تركييب لفظى آن وجود دارد كه قدرت خدا در يك جا كردن جنبندگان ، معلّق بر مشيت شده در حالى كه از نظر عقلى مشيت خداوند فرع قدرت ذاتى اوست ، نگارنده جواب روشنى براى حل اين مشكل ندارد ، و از مطالعه كننده‌ى دانشمند ، جواب آن را طلب دارد .\r\nبه هر حال برمبناى آنچه كه گفتيم ممكن است زمانى بين موجودات عاقل دريكى و يا چند كره‌ى آسمانى جمع شوند ممكن است اين گرد آورى در كره‌ى زمين‌ما يا يكى از زمين‌هاى ششگانه‌ى ديگر باشد و ممكن است كه در محشر كبير ، بعد از بسر رسانيدن اين جهان باشد . خدا خودش به كلام خود دانا مىباشد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nوظيفه‌ى ستمدگان\r\n  « وَ الَّذِينَ إِذا أَصابَهُمُ الْبَغْيُ هُمْ يَنْتَصِرُونَ ، وَ جَزاءُ سَيِّئَةٍ سَيِّئَةٌ مِثْلُها فَمَنْ عَفا وَ أَصْلَحَ فَأَجْرُهُ عَلَى اللَّهِ إِنَّهُ لا يُحِبُّ الظَّالِمِينَ »   ( الشورى : 39 - 40 ) ؛\r\n1 - اگر به كسى بدى شود او مىتواند از بد كننده‌ى به مثل بدى او - نه بيشتر بدى كند ؛\r\n2 - اگر به كسى ستمىشود او مىتواند ( از مؤمن و يا از ديگران ) يارى طلبد « 1 » و اين كا ر نيكو است تا چه رسد كه جايز باشد ؛\r\n3 - نيكوتر از انتقام و انتصار عفو كردن از بدى بدكار ؛ و اصلاح امر است ؛\r\n4 - به هر حال خداوند ستمگران را دوست ندارد ( كه ابتداء به ستم [ كارى 
  ] مىكنند )\r\n\r\nعموم بعثت\r\n « وَ لَقَدْ بَعَثْنا فِي كُلِّ أُمَّةٍ رَسُولًا أَنِ اعْبُدُوا اللَّهَ . . . »  ( النحل : 36 ) ،  « وَ لَوْ شِئْنا لَبَعَثْنا فِي كُلِّ قَرْيَةٍ نَذِيراً »  ( الفرقان : 51 ) ،  « وَ ما كانَ رَبُّكَ مُهْلِكَ الْقُرى حَتَّى يَبْعَثَ فِي أُمِّها رَسُولًا . . . »  ( القصص : 59 ) ،  « رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ . . . »  ( النساء : 165 )\r\nلايستفاد من الايات المباركة بعث الانبياء فى كل مكان و زمان ، و العمدة هى الاية الاولى و لم يعلم المراد من كمية الامة .\r\nو اما الاية الاخيرة فالمعذور فيها هو عقاب من لم يرسل الله اليهم نذيراً و الا فلاحجة للناس به مجرد عدم ارسال المبشر و المنذر اليهم ، اذ ليس لهم حق على الله تعالى بحسب دلالة العقل خلافاً لجماعة من اهل النظر .\r\n\r\n\r\n","description":"","footnote":"\r\n( 1 ) - مىشود انتصار را به انتقام گرفتن معنى كرد نه به يارى طلبيدن از ديگران .\r\n","page_name":" 70 ","page_number":70},
  {"content":"\r\n\r\nو على كل حال ، هناك اسئلة يتضح بها موضوع البحث بعض التوضيح ، من هم المرسلون بعد اسماعيل فى المكة المكرمة و قبل ابراهيم عليهما السلام ، من هم المبشر و المنذر فى بلاد افغانستان و تركستان الغربى و الشرقى و فى الصين و فى بلاد السوفيات « 1 » و فى الهند الشامل للباكستان و بنجله‌ديش و اروبا بتمامها و امريكا الشمالية و الجنوبية و فى كل البلاد الافريقية و فى غير هذه البلاد .\r\nلايقال : يحتمل ارسال الرسل اليهم ، فلا دليل لكم على انكاره .\r\nفانه يقال : نعم لكن عدم بيان الاحاديث و التاريخ العام الانسانى و ايضاً عدم بيان جيالوجى ، آثار الانبياء [ آنذاك 
  ] فى تلك البلاد ، تقّوى عدم ارسال الرسل الى هئولاءالطوائف ، لاسيما ارسالًا مستمراً . و انا واثق كل الوثوق بعدم وجود الانبياء و الرسل و الحجج من قبل الله القادر القديم فى كل الاماكن الارضية التى فيها نفوس انسانية بعد عدم الوسائل الارتباطية بينهم . و هذا يدل دلالة قطعية على رأئى الجديد فى هذا الكتاب بان قوله تعالى :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ( الذاريات : 56 ) ، ناظر الى العلة الغائية لخلق الإنس دون العلة الغائية الاولى ، فان الله لم يبينها فى كتابه كما لم يبينها علل ايجاد الكون بما فيه من المجرات و السموات .\r\nاين جواب ، و اين مشكله براى آنانى كه علت اولى خلقت انسان را عبادت مىدانند ، بسيار مشكل است .\r\n\r\n\r\n","description":"","footnote":"\r\n( 1 ) - در كشورهاى كمونيستى\r\n","page_name":" 71 ","page_number":71},
  {"content":"\r\n\r\nو اما بنابر آنچه كه ما ، در اين كتاب براى بار اول اظهار داشتيم كه علت غايى اصلى از خلقت انسان ، معلوم نيست و عبادت و تدين علت ثانوى خلقت انسانها ، خصوصاً انسانهاى قابل تدين است ، مشكله قابل حل است . والله العالم .\r\n\r\nاديان بزرگ\r\n « شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ وَ لا تَتَفَرَّقُوا فِيهِ . . . »  ( الشورى : 13 ) ؛ براى شما ( مسلمانان ) تشريع شد از دين ، آنچه را كه به نوح وصيت كرده‌بوديم و آنچه را كه به سوى تو وحى كرديم ، و آنچه را كه به ابراهيم و موسى و عيسى سفارش نموده‌بوديم ، كه دين را اقامه ؛ يعنى به آن عمل و آن را ترويج كنيد و در آن پراكنده نشويد .\r\n1 - از آيه ، فهميده مىشود دين‌هاى نوح ، ابراهيم ، موسى عيسى و خاتم المرسلين ( صلى الله عليه و آله عليهم و على جميع الانبياء و الرسل ) بزرگترين و يا مشهور ترين اديان آسمانى بوده‌اند\r\n2 - دين اسلام از چهار دين گذشته و از آنچه كه به شخص پيامبر بزرگ ما ، وحى شده است مركب مىباشد و جامع‌ترين اديان است .\r\n3 - همين پنج تن پيامبر در آيه‌ى مباركه سوره‌ى احزاب نيز يك جا ذكر شده‌اند .\r\nاز اين ظاهر مىشود كه مقام اين پنج تن از مقام ساير انبياء بزرگتر است و در احاديث معتبرالسند و غير معتبر السند ما ، وارد شده كه اولى العزم من الرسل همين پنج تن مىباشند . « 1 »\r\n\r\n\r\n","description":"","footnote":"\r\n( 1 ) - ممكن است تعداد اولى العزم بيشتر باشد و اين پنج تن از مشاهير آنان باشند . والله العالم . عزم در كلمات دانشمندان به چند معنى تفسير شده است : صبر ، عزم بر وفاى به عهدى كه از انبياء گرفته شده است ، عزيمت يعنى شريعت . يك\r\n","page_name":" 72 ","page_number":72},
  {"content":"\r\n\r\n4 - شكى در افضليت پيامبر بزرگوار ختمى مرتبت بر چهار تن ديگر نيست ؛ ولى در تفاضل چهارتن ، دليل معتبرى يابيده نشده است و آنچه كه بر فضليت ابراهيم ( ع ) بر سه پيامبر ديگر ( ع ) دلالت مىكند ، ضعيف و قابل اعتماد نيست .\r\nنگارنده دو سه هفته قبل در بيمارستان بقيه الله در تهران ، در حال مريضى خواب عجيبى ديدم كه در بهشت خدمت اين پنج تن جداگانه مشرف شدم ، در جواب يك سؤال من ، حضرت ابراهيم ( ع ) به فضليت خود بعد از پيامبر اسلام و سپس به فضليت نوح ( ع ) و سپس به افضليت موسى ( ع ) تصريح فرمود و نيز به اين كه حضرت عيسى ( ع ) در مرتبه‌ى پنجم قرار دارد . در اين خواب يك مشكل لاينحل در مورد حورالعين با وجود زوجات مؤمنات كه بخاطر ايمان خود داخل بهشت شده‌اند ، حل شد ؛ ولى خوابها حجت نيست و نوشتن آنها در كتابهاى علمى ، اشتباه است .\r\nاين خواب ، بسيار مفصل و مهم و حتى حل كننده‌ى بعضى از مشكلات بود و در عين حال ، جالب ؛ ولى خوابهاى ما حجيت ندارد و هيچ حكم فرعى به آن ثابت نمىشود تا چه رسد به مسايل اعتقادى ، لذا من به آن خواب اعتقاد ندارم و آن را نقل ننمودم ؛ هر چند كه داراى مطالب علمى هم بود .\r\n\r\n\r\n","description":"","footnote":"\r\nقول اين است كه انبياى اولى العزم 18 تنى هستند كه نامهاى مبارك شان در آيه‌ى 83 تا آيه‌ى 90 سوره‌ى انعام آمده است چون بعد از ذكر نام ايشان فرموده است :  « . . . فَبِهُداهُمُ اقْتَدِهْ . . . »  ( الأنعام : 90 ) ؛ به هدايت آنان اقتداء كن ؛ ولى از لازمه‌ى اين استدلال اين است كه جمعى از پدران و ذريه و برادران آنان نيز از انبياى اولى العزم هستند ؛ چون جمله‌ى  « فَبِهُداهُمُ اقْتَدِهْ »  بعد از ذكر اين سه طائفه آمده است . و همچنين سؤالى مىآيد كه شرايع پنجگانه همه‌ى شرايع انبياء است و يا شرايع ديگر هم داريم ظاهرا احتمال اول اظهر است . والله العالم .\r\n","page_name":" 73 ","page_number":73},
  {"content":"\r\n\r\n5 - نكته‌ى كه در اين آيه به كار رفته اين است كه : در مورد پيامبر اسلام ( ص ) و نزول احكام و غيره ، كلمه‌ى « وحى » و در مورد چهار تن ديگر ( ع ) كلمه‌ى « توصيه » و « سفارش » به كار رفته است كه سبب آن را اين جانب تاكنون نفهميده است و آنچه كه در تفاسير آمد ، مجرد احتمال فاقد دليل است .\r\n6 - از آيه استفاده مىشود كه مشتركات دين اسلام با اديان چهارگانه گذشته بسيار است و بايد چنين باشد ؛ زيرا : اولًا : عقايد و جهان بينى در همه‌ى زمانها امر ثابت و واقعى است ؛ ثانياً : غالب مكارم اخلاقى و مساوى اخلاقى در طول تاريخ بشريت يك نواخت است ؛ ثالثاً اصول كلى عدالت اجتماعى بين انسانها چندان فرقى ندارد . و در اين كليات عبادات از قبيل دعا ، توجه و نماز و روزه و زكات و دورى ازكباير و معاصى تفاوتهاى كلى ندارد . و الله العالم . « 1 »\r\n7 - همه‌ى انبياء پنجگانه ؛ بلكه تمام انبياء و رسولان ، مأمور به اقامه‌ى دين در زندگانى دنيا بوده‌اند و مردم نيز چنين وظيفه‌اى دارند .\r\nعلى رغم تأكيد قرآن بر عدم پراكندگى انسانها در دين ، در طول تاريخ انسانى ، اين تفرق در دين‌هاى آسمانى ازجانب مردم و جود داشته و حتى تفرق مذكور جمعى را از دين بيرون نموده و جمع ديگرى را به تشكيل مذاهب متعدد سوق داده است كه امروز محسوس و معلوم است .\r\n\r\n\r\n","description":"","footnote":"\r\n( 1 ) - به اين دو آيه‌ى مناسك توجه كنيد :  « وَ لِكُلِّ أُمَّةٍ جَعَلْنا مَنْسَكاً لِيَذْكُرُوا اسْمَ اللَّهِ عَلى ما رَزَقَهُمْ . . . »  ( الحج : 34 ) ،  « لِكُلِّ أُمَّةٍ جَعَلْنا مَنْسَكاً هُمْ ناسِكُوهُ . . . »  ( الحج : 67 ) ، آيه‌ى سوم اطلاق بيشترى دارد :  « لِكُلٍّ جَعَلْنا مِنْكُمْ شِرْعَةً وَ مِنْهاجاً . . . »  ( المائدة : 48 ) ؛ براى هر يك از شما شريعت و روشى قرار داديم . اين از مسايل محل اختلاف اديان آسمانى مىباشد .\r\n","page_name":" 74 ","page_number":74},
  {"content":"\r\n\r\n8 - از آيه‌ى  « وَ ما تَفَرَّقُوا إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ وَ لَوْ لا كَلِمَةٌ سَبَقَتْ . . . »  ( الشورى : 14 ) ، استفاده مىشود كه متفرقين اول ، معاصرين انبياء و يا قريب زمان به آنان ، [ بوده‌اند كه 
  ] از روى علم و تعمد متفرق گرديده‌اند و استحقاق عذاب را ، حتى در همين دنيا پيدا كرده‌بودند .\r\nبلى نگارنده هر چند كفار بىدين و كفار پيرو اديان منسوخه را غالباً جاهل قاصر مىداند ؛ ولى روشن است كه غالب معاصرين انبياء و يا قريب به عصر آنان يا متعمدا و يا تقصيراً از دين به دور رفته‌اند كه مستحق عقاب مىباشند .\r\n\r\nميزان\r\n « اللَّهُ الَّذِي أَنْزَلَ الْكِتابَ بِالْحَقِّ وَ الْمِيزانَ . . . »  ( الشورى : 17 ) ؛ ظاهر آيه اين است كه ميزان غير از قرآن است و در اين صورت سؤال مىشود كه ميزان چيست ؟ [ از آيات ظاهر مىشود 
  ] كه مراد از ميزان عدالت اجتماعى باشد ، كه حقوق مردم مشخص مىشود ممكن است بگوييم عطف ميزان بر كتاب دليل بر تغاير آن دو نيست ؛ بلكه از قبيل عطف جزء بر كل است ، هر چند كه مقدارى از حقوق در سنت شريف بيان شده است .\r\nبعضى مفسرين مىگويند : مراد از كتاب در قرآن شريعت و دين است و كلمه‌ى ميزان به معناى هر مقياسى است كه أشياء به آن سنجيده مىشود ، مراد به آن به قرينه‌ى ذيل آيه و آيات بعد ، همان دينى است كه كتاب مشتمل بر آن است و از اين جهت دين را ميزان ناميده‌اند كه عقايد و اعمال به وسيله‌ى آن ، سنجش مىشود ، و در نتيجه روز قيامت هم بر طبق آن سنجش و جزاء داده مىشود ، پس ميزان عبارت است از دين با اصول و فروعش .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمؤيد آن ، آيه‌ى ديگر است كه مىفرمايد :  « لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ . . . »  ( الحديد : 25 ) ؛ چون كه كلمه‌ى ( معهم با آنان ) ظهور دارد كه مراد از ميزان ، همان دين باشد .\r\n\r\nاراده‌ى مؤمين در قيامت\r\n « لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ »  ( الشورى : 22 ) ؛ اراده‌ى عبد در بهشت به اذن خدا مؤثر كامل است هر چه بخواهند ، خدا آن را به وجود مىآورد و گويا قانون سببيت در آن جا ، غير از قانون سببيت در دنيا است . مرادم اختلاف مصاديق اسباب است ، و كبراى قانون مذكور ، در دنيا و آخرت يكسان بوده و همه‌جا ثابت است .\r\n\r\nموجودات مادى در آسمان\r\n « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  ( الشورى : 29 ) ؛ از نشانه‌هاى خداوند آفرينش آسمانها و زمين است و آنچه كه در اين دو از جنبندگان پراكنده است و او بر جمع و يك‌جا كردن آن جنبندگان وقتى كه بخواهد توانا است جنبنده ، ظهور در موجود مادى دارد ، بنا براين اولين مطلبى كه از آيه به دست مىآيد [ اين است 
  ] كه آسمانها تنها جاى ملائكه - موجودات لطيف روحانى به عقيده‌ى متكلمين مسلمان - نيست ؛ بلكه محل موجودات مادى عاقل نيز مىباشد و اين وصف عقل آنان ، از ضميرجمع غائب ( على جمعهم ) استفاده مىشود .\r\nسؤال : ملائكه اگر اجسام لطيف باشند مىشود مصداق دابه باشند ؟\r\nجواب : ظهور لفظ دابه ، ياد آور موجودات مادى و جسمانى محسوس است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nتوجه : به نظر قاصر من ، بعضى از آيات در اين مورد تكرارى و تأكيدى ولى مدققين شايد معانى جديدى از آنها به دست آورد .\r\n\r\nاضلال انتقامى\r\nكسانى كه هدايت اولى خداوند ( و كتاب او ر ا ) نپذيرد ، روح او تاريكى پيدا مىكند كه يك نوع گمراهى است كه جزاى طبيعى متمرد است . آيه‌ى 46 شورى از همين موضوع خبر مىدهد :  « . . . وَ مَنْ يُضْلِلِ اللَّهُ فَما لَهُ مِنْ سَبِيلٍ . . . »  ( الشورى : 46 ) ؛ و اضلال ابتدايى بر خداوند حكيم عادل جايز نيست و كار شيطان و شيطان صفت است .\r\nآرى اضلال انتقامى نتيجه‌ى معصيت اختيارى خود مكلف است كه براى خداوند حكيم عادل عقلا صحيح است . ( دقت كنيد )\r\n\r\nاقسام كلام خدا با بشر ( مرسلين )\r\n « وَ ما كانَ لِبَشَرٍ أَنْ يُكَلِّمَهُ اللَّهُ إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِهِ ما يَشاءُ إِنَّهُ عَلِيٌّ حَكِيمٌ »  ( الشورى : 51 ) ؛ براى نبى يا رسول بشر ، نمىرسد كه خداوند با او تكلم نمايد ، مگر به صورت وحى يا از پشت حجاب يا رسولى را بفرستد تا وحى كند ( به سوى آن بشر مرسل ) به اذن خداوند آنچه را كه خدا بخواهد محققاً او بلند مرتبه و داراى حكمت است\r\nتفسير اين آيه :\r\nخداوند تكلم خود با انبياء و رسولان خود را به سه گونه منحصر دانسته است :\r\n1 - وحى و القاى كلام در قلب و خاطر مرسل ، ممكن است اين آيه اطلاق داشته باشد كه القاء و قذف كلام و مقصود در حال خواب را ؛ همانند بيدارى شامل شود ؛ مانند خواب ابراهيم كه امر به ذبح اسماعيل را ديد . شايد خيلى از انبياء و رسل از اين گونه وحى بر خور\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدار بوده‌اند در بعضى از روايات غير معتبره دارد كه زبور داوود ( ع ) نيز از همين نوع بوده كه بعداً داوود ( ع ) آن را نوشته است و مىشود كه آيه ، وحى در گوش مرسل را نيز شامل شود .\r\n2 - وحى كه طرف ، وحى را بشنود ؛ مانند تكلم خداوند با موسى ( ع ) ظاهرا كلمه از پشت پرده ( من وراء حجاب ) براى رد اين توهم ساده انديشان است كه آن مكالمه ؛ مانند مكالمه دو انسان است كه همديگر را مى بينند و گرنه امكان ندارد خداوند پشت حجاب باشد خداوند نه مكان دارد و نه جسم است و نه محدود او مجرد لايتناهى مىباشد .\r\n- 3 وحى كه ملك رسول مانندجبرئيل ؛ آن را در گوش يا روح مرسل القاء كند ؛ مانند قرآنى كه از جانب خداوند بر قلب نازنين خاتم النبيين ( ص ) وحى مىشد :   « نَزَلَ بِهِ الرُّوحُ الْأَمِينُ ، عَلى قَلْبِكَ لِتَكُونَ مِنَ الْمُنْذِرِينَ »   ( الشعراء : 193 - 194 ) ،  « قُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ بِإِذْنِ اللَّهِ . . . »  ( البقرة : 97 ) ؛ از اين دو آيه ، ظاهر مىشود كه قسم سوم مانند قسم اول است كه قذف در قلب است ؛ ولى در اول واسطه ندارد و در سوم واسطه دارد كه جبرئيل است .\r\nاگر مراد از قلب روح باشد كه معنى واضح مىباشد و اگر مراد دل فيزيكى باشد تفسير آيات محتاج به ترقى علوم در آينده است .\r\n\r\nقابل توجه\r\nظاهراً كلمه‌ى ( كذلك ) در جمله‌ى :  « وَ كَذلِكَ أَوْحَيْنا إِلَيْكَ . . .  » ( الشورى : 7 ) در آيه‌ى بعدى به معناى اين است كه وحى من بر تو نيز به همين اقسام سه گانه است ، كه به اقتضاى حكمت إلهى ، گاهى قذف در قلب ( روح ) و گاهى به شنيدن صدايى است كه خداوند آن را خلق مىفرمايد و گاهى به شكل پيام توسط جبرئيل امين است . در اين كه وحىهاى شب معراج\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاز قسم اول بوده يا از قسم دوم ؟ معلوم نيست و هر دو محتمل است ظاهراً چنين نيست كه هر قسم از اين اقسام مخصوص به پيامبرى خاصى يا پيامبران خاصى باشد ، رسانيدن وحى به مرسلين وابسته به اراده‌ى حضرت حق جلّت عظمته است كه به كدام يك از اين اقسام ثلاثه باشد . والله اعلم .\r\n « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى صِراطٍ مُسْتَقِيمٍ »  ( الشورى : 52 ) ؛ در اين آيه در تفسير روح ، دو احتمال وجود دارد :\r\n- 1 مراد از آن ، مجازاً قرآن باشد . در اين صورت جمله‌ى  « أَوْحَيْنا »  به معناى خود است و جمله‌ى « و لكن جعلنا » مؤيد يا دليل است ؛ چون ضمير منصوب به سوى قرآن بر مىگردد .\r\n- 2 مراد از آن موجود خارجى مجرد يا جسم لطيف باشد ؛ مانند جبرئيل ( ع ) و اين معنى با لفظ آيه مناسب‌تر است ؛ ولى جمله‌ى  « أَوْحَيْنا »  را بايد به معناى « ارسلنا » يا « انزلنا » بگيريم كه مخالف ظاهر است ؛ بلى ما از خود قرآن مىدانيم كه ايجاد آن به وسيله جبرئيل ، روح القدس و روح الامين بوده است .\r\nبه هر حال بايد از اين دوجه يكى را انتخاب نمود . « 1 » ولى آيه مشتمل بر يك مطلب بسيار مهم است كه پيامبر ( ص ) در حين نزول قرآن و ايحاى آن در سن چهل سالگى ايمان به خداوند جهان را نمىدانسته است . و التزام به آن براى مسلمانان با ملاحظه روايات كثيره كه در كتب\r\n\r\n\r\n","description":"","footnote":"\r\n( 1 ) - بعضىها كلمه‌ى روحاً را مفعول فعل اوحينا نمىدانند ؛ بلكه مخفوض بنزع خافض ، مىدانند و يا احتمال مىدهند ، اصل آيه چنين بوده : « و اوحينا اليك مع روح » : و مفعول اوحينا محذوف است كه لفظ كتاب بر آن دلالت مىكند . و اين توجيه دليل ندارد .\r\n","page_name":" 79 ","page_number":79},
  {"content":"\r\n\r\nحديث در خصوص بحارالانوار ج . . . . . طبع جديد مشكل است و عقل نيز استبعاد دارد مردى كه روز قيامت براى هدايت بشر و از بين بردن همه‌ى گمراهىها و شرك و كفر و اديان باطله ، انتخاب شده ، از 63 سالگى عمر خود ، تنها 23 سال ، ايمان و ارتباط به خداى خود داشته و چهل سال عمر او - نعوذ بالله - در كفر و نادانى و بطالت گذشته ! ! آنانى كه چنين نظر دارند از درك معنويت مقام نبوت و خاتميت به كلى محروم هستند .\r\nبعضى از مفسران دقيق النظر مىگويند : نفى درايت آن حضرت به سوى تفصيل و جزييات كتاب و ايمان مىرود نه به نفى اصل كتاب و ايمان ، هر چند اجمالا ، آن حضرت قبل از بعثت و نزول قرآن ايمان به خدا و معرفت اجمالى به ا و و شريعت داشته است .\r\nاين جواب ، تاحدى خوب است ؛ ولى بايد تفحص و تدبر بيشتر شود تا جواب روشن‌تر ارايه گردد . والله العالم بكلامه و حال رسوله .\r\n\r\nيك مطلب جديد\r\nبه نظر من به استناد بعضى احاديث كه به ذهنم مىرسد و سند آن معتبر است ، در مورد فرق بين « وحى » و « الهام » كه بر اولياء مىشود ، مىتوان گفت : پيام اگر توسط فرشته مستقيماً و از جانب خداوند باشد ، وحى گفته مىشود چنانچه پس از رسيدن آن به پيامبر ، فرشته‌ى مذكور از طرف پيامبر مأموريت پيدا كند كه اين پيام را مثلا به على ( ع ) برساند و يا به ولى عصر ( عجل الله تعالى فرجه الشريف ) الهام گفته مىشود ؛ ولى مطلب باز هم محتاج به تتبع در قرآن و احاديث معتبره است ظاهر قرآن اين است كه پيام به مادر موسى ( ع ) مستقيماً رسيد ، نه توسط كدام پيامبر ، و همچنين جبرئيل . پيام خدا را به مريم ( ع ) . بنابراين فرق جوهرى بين وحى و الهام محتاج به تحقيق است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nدامنه رسالت آسمانى تا كجا است ؟\r\n « وَ كَذلِكَ أَوْحَيْنا إِلَيْكَ قُرْآناً عَرَبِيًّا لِتُنْذِرَ أُمَّ الْقُرى وَ مَنْ حَوْلَها وَ تُنْذِرَ يَوْمَ الْجَمْعِ لا رَيْبَ فِيهِ فَرِيقٌ فِي الْجَنَّةِ وَ فَرِيقٌ فِي السَّعِيرِ »  ( الشورى : 7 ) ؛  « وَ آخَرِينَ مِنْهُمْ لَمَّا يَلْحَقُوا بِهِمْ وَ هُوَ الْعَزِيزُ الْحَكِيمُ »  ( الجمعة : 3 ) ؛  « لَقَدْ مَنَّ اللَّهُ عَلَى الْمُؤْمِنِينَ إِذْ بَعَثَ فِيهِمْ رَسُولًا مِنْ أَنْفُسِهِمْ . . »  ( آل‌عمران : 164 ) ؛ از اين آيات بدست مى آيد كه مقصود به انذار خاتم المرسلين ( ص ) مردم مكه و كسانى كه در اطراف مكه مكرمه و ديگرانى كه از اميهاى مكه بعداً به دنيا مى آيند مى باشد .  « وَ أَنْذِرْ عَشِيرَتَكَ الْأَقْرَبِينَ »  ( الشعراء : 214 )\r\n « وَ أَرْسَلْناكَ لِلنَّاسِ رَسُولًا . . . »  ( النساء : 79 ) ؛  « قُرْآناً عَرَبِيًّا لِقَوْمٍ يَعْلَمُونَ »  ( فصلت : 3 ) ؛  « إِنْ هُوَ إِلَّا ذِكْرٌ لِلْعالَمِينَ »  ( ص : 87 ؛ )  « وَ ما أَرْسَلْناكَ إِلَّا رَحْمَةً لِلْعالَمِينَ »  ( الأنبياء : 107 ) ؛  « وَ ما أَرْسَلْناكَ إِلَّا كَافَّةً لِلنَّاسِ بَشِيراً وَ نَذِيراً وَ لكِنَّ أَكْثَرَ النَّاسِ لا يَعْلَمُونَ »  ( سبإ : 28 ) ؛  « يا أَيُّهَا النَّاسُ قَدْ جاءَكُمُ الرَّسُولُ بِالْحَقِّ مِنْ رَبِّكُمْ . . . »  ( النساء : 170 ) ؛  « قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً . . . »  ( الأعراف : 158 ) ؛  « وَ لكِنْ رَسُولَ اللَّهِ وَ خاتَمَ النَّبِيِّينَ . . . »  ( الأحزاب : 40 ) ؛  « يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَ يَعْفُوا عَنْ كَثِيرٍ قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ  ( المائدة : 15 ) ؛  « يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ عَلى فَتْرَةٍ مِنَ الرُّسُلِ أَنْ تَقُولُوا ما جاءَنا مِنْ بَشِيرٍ وَ لا نَذِيرٍ فَقَدْ جاءَكُمْ بَشِيرٌ وَ نَذِيرٌ وَ اللَّهُ عَلى كُلِّ شَيْءٍ قَدِيرٌ  ( المائدة : 19 ) ؛  « الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ »  ( الأعراف : 157 ) ؛  « وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ . . »  ( الصف : 6 ) ؛  « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  ( الصف : 9 ) ؛  « قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا \r\n\r\n","description":"","footnote":"","page_name":" 81 ","page_number":81},
  {"content":"\r\n\r\n يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ . . »  ( التوبة : 29 ) ؛  « وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ . . »  ( الأنعام : 19 ) ؛  « وَ هذا كِتابٌ أَنْزَلْناهُ مُبارَكٌ مُصَدِّقُ الَّذِي بَيْنَ يَدَيْهِ وَ لِتُنْذِرَ أُمَّ الْقُرى وَ مَنْ حَوْلَها . . »  ( الأنعام : 92 ) ؛  « لِتُبَشِّرَ بِهِ الْمُتَّقِينَ وَ تُنْذِرَ بِهِ قَوْماً لُدًّا  ( مريم : 97 ) ؛  « وَ ما كُنْتَ بِجانِبِ الطُّورِ إِذْ نادَيْنا وَ لكِنْ رَحْمَةً مِنْ رَبِّكَ لِتُنْذِرَ قَوْماً ما أَتاهُمْ مِنْ نَذِيرٍ مِنْ قَبْلِكَ لَعَلَّهُمْ يَتَذَكَّرُونَ »  ( القصص : 46 ) ؛ و نزديك به آن ( سجده 4 ) و ( يس 6 )  « نَذِيراً لِلْبَشَرِ »  ( المدثر : 36 ) ؛ و غير ذلك من الآيات .\r\n\r\nتوضيح بحث و تفصيل مراد :\r\nظاهراً خداوند در تشريع دين و تأسيس اسلام و يا در تبليغ و نشر آن تدرج را مراعات فرموده است . دستور اول اين بوده كه عشيره و خويشان نزديكتر خود را از شرك و معاصى انذار كند كه پيامبر آن را اجرا كرد و جز على ( ع ) و نيز زوجه مكرمه او ام المؤمنين خديجة الكبرى - رضى الله عنها - كسى ايمان نياورد . دستور ثانى تكليف انذار مردم أم‌القرى مكه و اطراف مكه و اميين و بيسوادها و نسلهاى بعدى آنان بودند در مرحله سوم مردم « الناس » و گاهى همه‌ى مردم  ( إِنِّي رَسُولُ اللَّهِ إِلَيْكُمْ جَمِيعاً )  احتمالًا در مرحله اخير قرآن دعوت جهانى را اعلام كرد مانند دعوت اهل كتاب به دين اسلام كه از آيات زيادى بدست مى آيد و چند نمونه از آنها را اينجا نقل كرديم مانند  « وَ ما أَرْسَلْناكَ إِلَّا كَافَّةً لِلنَّاسِ »  و مانند  « إِنْ هُوَ إِلَّا ذِكْرٌ لِلْعالَمِينَ »   « وَ ما أَرْسَلْناكَ إِلَّا رَحْمَةً لِلْعالَمِينَ »    « تَبارَكَ الَّذِي نَزَّلَ الْفُرْقانَ عَلى عَبْدِهِ لِيَكُونَ لِلْعالَمِينَ نَذِيراً »   ( الفرقان : 1 ) ؛ بنابر اينكه عالمين عالمها - به معناى جهانيان باشد يا جهانها ؛ بلكه اگر به معناى عاقلان باشد باز هم مفيد مطلب است . ارسال نامه‌ها به كشورها و دعوت سران آنان به اسلام كه در تاريخ ذكر شده است مؤيد ديگر اين مطلب است ؛ بلكه مرتبه ختم نبوت و اينكه بعد از او پيامبرى نمىآيد و اينكه اهل كتاب را دعوت به اسلام نمود ، و دينهاى گذشته\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nرا براى بشر معاصر نزول قرآن كافى ندانسته « 1 » و امر مردم دنيا داير بين عدم تكليف آنان به دين آسمانى و بين مكلفيت به پذيرفن و عمل كردن به دستورات اسلام است ، احتمال اول مخالف سنت خدا و آيات قرآن است ، پس احتمال دوم معين مىشود .\r\n\r\nتفسير سوره زخرف « 2 »\r\n     « حم ، وَ الْكِتابِ الْمُبِينِ ، إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ ، وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ »      ( الزخرف : 1 - 4 ) ؛ سوگند به كتاب آشكار و يا روشن گر ، ما آن را قرآن عربى قرار داديم تا شايد ( آن را ) بفهميد و تعقل كنيد و اين كتاب يا قرآن در ام‌الكتاب پيش ما بلند مرتبه و با حكمت است . معناى آيه دوم و سوم تا حدود زياد روشن است و مراد از ام‌الكتاب لوح محفوظ است كه در آيه 22 سوره بروج به آن تصريح شده است :   « بَلْ هُوَ قُرْآنٌ مَجِيدٌ ، فِي لَوْحٍ مَحْفُوظٍ » ؛   ولى بعضى از مفسرين مىگويد : اين كتابى است كه به لغت عربى قرائت مىشود . او مىگويد : قرآن قبل از اينكه به زبان عربى در آيد در مرحله‌اى از كينونت وجود داشته كه در آن مرحله عقول بشر دسترسى به آن نداشته . در نتيجه از اين آيه ( آيه سوم ) فهميده مىشود كه كتاب برحسب موطن نفس الامرى و واقعيتش ما فوق فكر و اجنبى از عقول بشر است و خداوند آن را از آن موطن پايين آورده و در خور فهم بشر قرار داده و به لباس لغت عربى در آورده به اين اميد كه عقول بشر با آن انس بگيرد و حقايق و معانى آن را بفهمد . و\r\n\r\n\r\n","description":"","footnote":"\r\n( 1 ) - بعلاوه كه اديان گذشته دليل عقل پسند بر بقاى خود براى بشر فعلى ندارند و تدين به آنها بدعت است و حرام .\r\n( 2 ) - اين سوره مكى و داراى 89 آيه مى باشد .\r\n","page_name":" 83 ","page_number":83},
  {"content":"\r\n\r\nچون استعمال كلمه‌ى اميد  ( لَعَلَّكُمْ )  درباره خداوند صحيح نيست اميد قائم به مخاطب است نه به خود خداوند . « 1 »\r\nاين مفسر از اين نظر خود كه قرآن را داراى دو كينونت اجمالى و تفصيلى دانسته و به آيه‌ى 20 مباركه سوره هود نيز بر آن استدلال نموده   « كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ »   ( هود : 1 ) ؛ در مورد قول مشهور كه قرآن دو نزول داشته يكى در شب قدر در آسمانى و دومى در ظرف 23 سال توسط جبرئيل بر قلب نازنين و مقدس رسول اكرم ( ص ) نيز از همين جا استفاده برده است و نزول اول را به همان كينونت اولى تفسير نموده است « 2 » به نظر اينجانب نظريه مذكور تصوير روشنى ندارد و لذا قابل تصديق نيست همين قرآن عربى در ام‌الكتاب بوده و بايد به شكل نوشته باشد و نوشته بدون حروف و كلمات وضعى نمىشود و بايد به يك لغتى از لغات باشد كه قهراً عربى بوده است . و آنچه كه مؤلف در اين مورد صحبت كرده كه مقدارى از آن اينجا نقل شد ، مربوط به عمليه ذهنى خود اوست و نسبت آن به دلالت آيات قرآن مشكل است .\r\nو نيز مسأله دو نزول قرآن اشكالات زيادى دارد و نگارنده نظر خود را در كتب ديگرش بيان كرده كه قرآن يك نزول دارد كه در ظرف 23 سال ادامه يافته و شب قدر اول نزول تدريجى قرآن به زمين و بر روح آن حضرت ( ص ) بوده است . والله العالم .\r\n\r\n\r\n","description":"","footnote":"\r\n( 1 ) - راغب در مفردات مىگويد : لعل به معناى طمع و اشفاق است . . . در بسيارى از موارد به حرف ( كى ) تفسير شده است و گفته‌اند كه طمع و اشفاق براى خداوند امكان ندارد . او مىگويد : لعل اگر چه طمع است ؛ ولى گاهى براى طمع مخاطب و گاهى براى طمع غير او مىآيد ؛ مانند  ( لَعَلَّهُ يَتَذَكَّرُ أَوْ يَخْشى )  براى طمع موسى است به ايمان فرعون و معناى لعل در آيه و لعل باخغ نفسك اين است كه مردم گمان مىبرند كه تو خود را به هلاكت مىاندازى .\r\n( 2 ) - به تفسير الميزان سوره دخان مراجعه شود .\r\n","page_name":" 84 ","page_number":84},
  {"content":"\r\n\r\n\r\nاز مشكلات مشترك انبياء\r\n  « وَ كَذلِكَ ما أَرْسَلْنا مِنْ قَبْلِكَ فِي قَرْيَةٍ مِنْ نَذِيرٍ إِلَّا قالَ مُتْرَفُوها إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ ، قالَ أَ وَ لَوْ جِئْتُكُمْ بِأَهْدى مِمَّا وَجَدْتُمْ عَلَيْهِ آباءَكُمْ قالُوا إِنَّا بِما أُرْسِلْتُمْ بِهِ كافِرُونَ »   ( الزخرف : 23 ، 24 ) ؛ بر همين منوال ما هيچ رسول بيم دهنده‌اى را پيش از تو در قريه‌اى نفرستاديم مگر اينكه عياشان شان گفتند ما پدران خود را بر روشى يافتيم و به آثار شان اقتدا مىكنيم ! ( رسول شان ) مى گفت هرچند آنچه كه من آورده‌ام هدايت كننده تر از روش پدران شما باشد ؟ جواب مى دادند ما به آنچه كه شما آورده‌ايد كافر و منكريم ! !\r\nمردم كارگر و روز مزد بگير در برابر مترفين و شكم گنده‌هاى قدرتمند رأيى نداشتند ، مترفين كم عقل متكبر خرافات پدران خود را كه به خاطر مقدارى از قدامت ، قداست پيدا كرده بود قانون غير قابل نسخ مىدانستند وقتى انبياء استدلال عقلى مىكردند كه برنامه آسمانى ما براى شما مفيد و نيز هدايت كننده‌تر است از جواب منطقى عاجز مىشدند و بزورگويى مىپرداختند كه منكر هدايات آسمانى شما هستيم .\r\nاين مورد يكى از مشكلاتى بوده كه احتمالًا اكثر انبياء به آن گرفتار بوده و اين روش جاهلى در قرن بيست و يكم نيز باقيست ، رئيس جمهور فعلى آمريكا نيمه احمق در عصر حاضر و همچنين اروپاييها و زورمندان سياسى و اقتصادى به همين استدلال ؛ بلكه بدتر از آن دين را رد مىكنند و هيچ‌گاه گوش به استدلالات عقلى نمىدهند و فرهنگ خرافى خود را به زور و تهديد به توافق حكومتهاى خائن و ضعيف بر كشورهاى ديگر تطبيق مىكنند دو سه روز قبل در يك كانفرانس يك مسئول آمريكايى گفت جمهورى اسلامى ايران بايد\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبرود . معلوم است كه ايران مى خواهد مستقل بماند و از فلسطين و يمن دفاع كند « 1 » اينجانب مقدارى از مشكلات مشترك انبياء را در يكى از كتابهاى مطبوعه ديگر خود بيان داشته‌ام .\r\n\r\nحركت زمين در قرآن\r\nامروز مىگويند زمين بيشتر از ده نوع حركت دارد ؛ ولى در زمان نزول وحى 15 قرن قبل اين قول نوعى ديوانگى پنداشته مىشد . در آيه 10 سوره زخرف مى فرمايد :  « الَّذِي جَعَلَ لَكُمُ الْأَرْضَ مَهْداً »  خدايى كه زمين را براى شما مهد قرار داد كلمه‌ى مهد و مهاد اگر به معناى گهواره باشد نوعى از حركت را براى زمين بيان مىدارد و روشن‌تر از همه ، اين آيه حركت زمين را بيان مىدارد  « وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ إِنَّهُ خَبِيرٌ بِما تَفْعَلُونَ »  ( النمل : 88 ) ؛ حركت كوه ها به حركت كره زمين است و اين آيه يك معجزه علمى قرآن در پانزده قرن قبل است ؛ زيرا پيامبر امى از حركت زمين اطلاعى نداشت ، معلوم است قرآن كتاب خداوند است كه از آسمان نازل شده است ، ذيل آيه ، شهادت مىدهد كه اين حركت ، حركت فعلى زمين است نه حركت روز قيامت :  « وَ إِذَا الْجِبالُ سُيِّرَتْ »  ( التكوير : 3 )\r\n\r\nمشركين جبرى بوده اند\r\n « وَ قالُوا لَوْ شاءَ الرَّحْمنُ ما عَبَدْناهُمْ ما لَهُمْ بِذلِكَ مِنْ عِلْمٍ إِنْ هُمْ إِلَّا يَخْرُصُونَ »  ( الزخرف : 20 ) ؛ مشركين مى گفتند اگر خدا مى خواست ما ملائكه را نمىپرستيديم وقتى خدا اراده\r\n\r\n\r\n","description":"","footnote":"\r\n( 1 ) - اگر خبرها و گزارشات و مصاحبه‌هاى مداوم راديو بى بى سى - كه زبان استعمار غرب است - همه را از اواخر برج دلو 57 تا امروز صبح جمعه 23 / 4 / 1396 كه عليه نظام اسلامى ايران با مزدوران ايرانى خود مصاحبه مى كرده و مىكند ، جمع كنيم شايد به پنجاه جزو كتاب برسد و چنانچه بدگوييها و دروغ هاى صوتى و فلمى آمريكا و اروپا را جمع كنيم شايد به صد جزء كتاب برسد ! ! غرب در اين چهل سال چه اقداماتى براى تضعيف اين نظام نموده و چه مقدار پول مصرف كرده ؟ ذكر مثنوى آن هفتاد من كاغذ شود ! ! .\r\n","page_name":" 86 ","page_number":86},
  {"content":"\r\n\r\nكند ما اختيارى از خود نداريم .\r\nاين شبهه باطل است اراده خداوند هيچ وقت به افعال اختيارى آدمى تعلق نمىگيرد و اين انسان است كه به اراده و اختيار خود خوش بختى و بد بختى خود را فراهم مىسازد ؛ بلى خداوند در افعال اختيارى احكام شرعى دارد كه مكلف مىتواند آن را اطاعت يا آن را معصيت كند و گاهى از اين حكم به اراده تشريعى تعبير مىكنند كه با اراده تكوينى كه مقصود كفار است فاصله زيادى دارد و لذا قرآن مى فرمايد : اينان نادان و بى علم هستند .\r\n\r\nكلمه‌ى باقيه در نسل ابراهيم\r\n   « وَ إِذْ قالَ إِبْراهِيمُ لِأَبِيهِ وَ قَوْمِهِ إِنَّنِي بَراءٌ مِمَّا تَعْبُدُونَ ، إِلَّا الَّذِي فَطَرَنِي فَإِنَّهُ سَيَهْدِينِ ، وَ جَعَلَها كَلِمَةً باقِيَةً فِي عَقِبِهِ لَعَلَّهُمْ يَرْجِعُونَ »    ( الزخرف : 26 - 28 ) ؛ ياد بيار يا ياد آورى كن ابراهيم را كه به پدر و قوم خود گفت من از آنچه كه مى پرستيد بيزارم « 1 » مگر ( از ) خداوند كه به زودى مرا هدايت مىكند و قرار داده است ( برائت و بيزارى از عبادت غير خدا را ) كلمه‌ى دوام دار در نسل او اميد است مردم به توحيد رجوع كند « 2 » .\r\n\r\n\r\n","description":"","footnote":"\r\n( 1 ) - براء مصدر برء يبرء است و اين كلمه يا به معناى ذو براء است مثل زيد عدل و يا به معناى برئ است كه صفت مشبهه است .\r\n( 2 ) - در بعضى از احاديث آمده است كه مراد از كلمه باقيه امامت است كه پيشواى خلق ( نبوت و امامت ) در نسل او باقى است كه از آيه مباركه ( بقره 124 )  « إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ »  كه اشعار دارد به قبول دعاى ابراهيم در بقاى امامت در ذريه صالحه او . والله العالم ولى اين آيه در آخر عمر ابراهيم است و آيه بالا در اوايل عمر او بعضى از مفسرين نوشته اند كه مبناى اين احاديث اينست كه ضمير جعلها به سوى هدايتى مى رود كه از جمله سهيدين استفاده مىشود ولى به نظر من اين مبنى خالى از سخن نيست زيرا به ابراهيم معناى مفعولى هدايت رسيده يعنى اهتداء نه معناى فاعلى آن ، چنانچه كه در بعضى از كتب ديگر خود تفصيلًا بيان داشته ايم امامت ابراهيم در آخر هاى عمر او و بعد از تولد اسماعيل و اسحق به او رسيده است من محققين محترم را سفارش مى كنم كه به كلام خود اين نويسنده ( تفسير سوره زخرف ) به الميزان مراجعه نمايند .\r\n","page_name":" 87 ","page_number":87},
  {"content":"\r\n\r\nبلى اين كلمه در نسل ابراهيم : اسماعيل و پيامبر بزرگوار اسلام و مسلمانان و اسحاق و يعقوب و مؤمنين بنى اسرائيل تا امروز و تا آخر دنيا قرار دارد يعنى مجموع نسل ابراهيم تا آخر ، از اين كلمه‌ى خالى نخواهد ماند نه اينكه همه چنين خواهد بود ، و نه اينكه اين كلمه در ديگر نسلها نباشد .\r\n\r\nدنياى كفار\r\n   « وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ ، وَ لِبُيُوتِهِمْ أَبْواباً وَ سُرُراً عَلَيْها يَتَّكِؤُنَ ، وَ زُخْرُفاً وَ إِنْ كُلُّ ذلِكَ لَمَّا مَتاعُ الْحَياةِ الدُّنْيا وَ الْآخِرَةُ عِنْدَ رَبِّكَ لِلْمُتَّقِينَ »    ( الزخرف : 33 - 35 ) ؛ اگر نبود كه مردم ( چه كافر و چه مؤمن ) امت واحده مى شدند مؤكداً براى آنانيكه به رحمن كافر بودند سقف هايى از نقره براى خانه هاى آنان قرار مى داديم و پله هايى ( از نقره ) كه با آن بالا روند « 1 » و براى خانه هاى شان درها و تخت هايى كه بر آن تكيه دهند و طلا ( زينت ) قرار ميداديم ؛ چون همه اينها تنها بهره هايى زندگانى حاضر ( يا زندگانى پست ) است و آخرت نزد پروردگارت براى متقيان است .\r\nو ظاهراً مراد آيه اينست كه اگر مؤمنين شيفته دنياى كفار نمى شدند و بالآخره بسوى كفر نمى رفتند و همه آنان يك امت واحد متشكل از كافرين مى شدند ، ما به كفار امكانات مادى زيادى مى داديم چون آنان از بهشت و نعمت هاى غير قابل تصور آخرت محروم هستند و به دوزخ مى روند ، امكاناتى از قبيل طلا و نقره كه حتى سقف خانه و پله ها ( و احتمالًا ) درهاى خانه ها و تخت هايى از طلا و نقره مى ساختند مى داديم ( احتمالًا اين جملات كنايه از ثروت\r\n\r\n\r\n","description":"","footnote":"\r\n( 1 ) - گفته شده ، معارج درجات بالا است ؛ يعنى به درجاتى بر ديگران غلبه مىكردند .\r\n","page_name":" 88 ","page_number":88},
  {"content":"\r\n\r\nزياد كفار است ) و اگر مراد مجرد درها وسرير ها و تخت هاى معمولى مى بود موجب كفر مؤمنين نبود و اين درها و سريرها را غالب مردم متوسط داشتند والله العالم .\r\nكلمه‌ى « زخرف » هم به معناى طلا است و هم به معناى مطلق زينت در عرف فارسى زبانها مزخرف به چيزى باطل اطلاق مىشود كه به ظاهر خوب آراسته باشد و گاهى بر مطلق باطل اطلاق مىشود .\r\nدر آيه احتمال ديگر داده شده كه : اگر مردم در برابر اسباب و مسببات تكوينى ( مطابق اراده ما ) قطع نظر از كفر و ايمان شان ، امت واحده نمى بودند ( و ما قانون عليت را در همه امور نافذ نمى كرديم ) به كفار ثروت فوق العاده مى داديم كه از نعمتهاى آخرت محروم هستند ولى قانون سببيت بر همه انسانها حتى انبياء و سران كفر يكسان جارى مىشود و سنت خدا كه قابل تبديل و تغيير نيست بر آن جارى شده است ولى امت واحده غالباً در قرآن به لحاظ كفر و ايمان است و اين احتمال هرچند فى حدنفسه درست است ولى به لحاظ غالب استعمالات آن در قرآن مشكل مىشود . والله العالم .\r\n\r\nواقعيت هاى خارجى چگونه بوده و به كجا رسيده است ؟\r\nاز ابتداى آمدن دين توسط انبياء براى انسانها در كره زمين اكثريت مردم - در غالب زمانها - ايمان نياوردند كه به نظر دقيق قاصر و مقصر و معاند بودند و جمع قليلى از آنان از انبياء ( ع ) پيروى كردند و مؤمن شدند و شايد در پاره‌اى از دوره ها مانند دوره نبوت داود و سليمان در محدوده حكومت اين پدر و پسر على نبينا و آله و عليهماالسلام و بعضى از دوره هاى ديگر ، مؤمنين اكثريت داشته اند مانند دوره دوم يونس ( ع ) به هر حال انبياء غالباً از اقتصاد و ثروت برخوردار نبوده اند و قدرت اجتماعى و سياسى نداشته اند و غالباً مورد استهزاء قرار گرفته و طبقه اشرافيت ، دين هاى آسمانى را مخالف منافع خود مى دانستند و شديداً از دعوت انبياء و ترويج دين جلوگيرى مى كردند .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nدر مجموع كافرين از كثرت عددى و امكانات مادى بيشترى برخوردار بودند كه باعث عدم نفوذ دعوت الهى در بين مردم شده اند .\r\nو بعد از طلوع اسلام و ارتحال ملكوتى پيامبر ( ص ) با حوادثى كه واقع شده مسلمانان در دوره اموى وعباسى تمدنى را در آسيا و آفريقا و قسمتى از اروپا به راه انداختند كه بى سابقه بود « 1 » و اروپاييان شش قرن بر سر سفره علم و صنعت مسلمانان از خرمن پرفيض آنان براى رسيدن به علم و كمال استفاده كردند .\r\nولى اين تمدن در اواخر دوره بنى عباس به سستى و انحطاط گراييد و همچنين اواخر خلافت عثمانى كه از علم و صنعت بدور شدند و جاى آنان را اروپاييها در تحصيل علم و صنعت گرفتند و بالآخره دولتهاى مسلمانان در آسيا و آفريقا ضعيف و غالباً به مستعمرات اروپا تبديل شدند و امروز دولتهاى كشورهاى مسلمانان غالباً مستبد ، نادان و از اصول و فروع اسلام بدور شده اند و قدرت جهان در مجموع بدست كفار مى باشد و مسخره اخير در چند هفته قبل افتضاح دولت پادشاهى پوسيده سعوديها كه نه از اسلام چيزى مى فهمند و نه از علم و صنعت روز چيزى بلدند ، بود كه رئيس جمهور نيمه ديوانه آمريكا را به كشور خود دعوت كردند و يكصد ميليارد دالر - بلى يكصد ميليارد دالر ! ! را به نام خريد اسلحه ذليلانه به او دادند و هداياى زيادى از بيت المال حجاز به فاميل او دادند كه گفته مىشود يك كشتى آن 80 ميليون دالر قيمت داشت تا آمريكا را در برابر خرابى بلاد يمن و كشتن مسلمانان آنجا ساكت گرداند و نيز آل خليفه را بر استبداد و آدم كشى مسلمانان بحرين سرزنش نكنند و امروز سعوديها بهترين محرم اسرار آنها و همكار آنها ( قراريكه گفته مىشود ) دولت غاصب اسرائيل است  إِنَّا لِلَّهِ وَ إِنَّا إِلَيْهِ راجِعُونَ . \r\n\r\n\r\n","description":"","footnote":"\r\n( 1 ) - تفصيل اين بحث را در كتابهاى مؤلفه دانشمندان غربى مطالعه كنيد ، و از آن جمله كتاب مفيدى است كه گوستاولبون جامعه شناس فرانسوى بنام تمدن اسلام و عرب آن را نوشته است .\r\n","page_name":" 90 ","page_number":90},
  {"content":"\r\n\r\nامروز جمعى از جوانان مسلمان كه از حقايق دين خود بى خبرند از تمدن غربى و ترقى صنعت آن بى دين شده اند ولى ذلت آنان بيشتر شده است ، اينهم واقعيت تلخ امروز « 1 » تا فردا چه مىشود و لله الامر من قبل و من بعد .\r\nبهرحال مشكلات فكرى و عملى كفار و مسلمانان زياد است هردسته به نوعى گرفتارى دارند و قانون سببيت بى استثناء بر همه حكومت مىكند .\r\n\r\nمعجزات موسى ( ع )\r\n « وَ لَقَدْ أَرْسَلْنا مُوسى بِآياتِنا إِلى فِرْعَوْنَ وَ مَلَائِهِ فَقالَ إِنِّي رَسُولُ رَبِّ الْعالَمِينَ »  ( الزخرف : 46 ) ؛ ظاهراً اين آيات ( 46 - 55 ) همخوانى زياد با آيات ( 130 - 136 ) سوره اعراف دارد و متوجه دوران موسى ( ع ) در مصر است پس از اظهار معجزه يد بيضاء و عصايى كه مار بزرگ شد تا موقع غرق شدن فرعون و لشكر او در نيل ، و ما آيات سوره اعراف و معجزات موسى ( ع ) را در گذشته بيان داشته ايم .\r\n\r\nاطاعت كوركورانه ملتها از حكومت هاى زورگو\r\n « فَاسْتَخَفَّ قَوْمَهُ فَأَطاعُوهُ إِنَّهُمْ كانُوا قَوْماً فاسِقِينَ »  ( الزخرف : 54 ) ؛ ( فرعون عقل يا حق قوم ( ملت ) خود را سبك شمرد و آنان از او اطاعت و فرمان برى كردند . اين يك جمله خبرى است كه خداوند از يك حكومت باطل و زورگو و ملتى كه بدون منطق از آن پيروى مىكند خبر مىدهد . قبل از اينكه قضاوت قرآن را در اين مورد بيان كنم از خوانندگان عزيز سوال مى كنم كى مقصر است ، رژيم فرعون يا ملتى كه كرامت و حقوق خود را نمى شناسند ؟ ستمگر محكوم است يا ستمكش ؟ شايد خيلى بگويند فرعون متكبر و مستبد . ولى قرآن ملت\r\n\r\n\r\n","description":"","footnote":"\r\n( 1 ) - امروز هزاران نفر از جوانان مسلمان با زحمت و ذلت چه با پاسپورت و چه بدون آن به كشورهاى غربى رفته اند غربيها جمعى را دوباره به كشورهاى شان فرستاده اند و جمع ديگر منتظر اجازه كار در جامعه غربى و بى سرنوشت منتظر هستند .\r\n","page_name":" 91 ","page_number":91},
  {"content":"\r\n\r\nرا محكوم مىكند و بعد از جمله فوق مى فرمايد آن ملت و قوم فاسق بودند كه جاهلانه از فرعون پيروى كردند .\r\nبلى :\r\n تا ستمكش زير بار غارت يغما نرفت * كار دزدان ستمگر غارت و يغما نشد . \r\nاگر ملت ها به عقول خود حقوق خود را بشناسند و به كرامت خود معتقد باشند و حكومت ها را نوكر خود بدانند و نگذارند كه از دايره قانون اساسى و ساير قوانين تجاوز نكنند كار دين و دنياى ملتهاى مسلمان اصلاح مىشود ولى مسلمانان بخاطر دورى از فرهنگ قرآن و اسلام از اين حق خود دورى كردند و نتيجه آن بدبختى دنيايى و أخروى آنان شد .\r\n\r\nيك مثال روشن\r\nغربيها در مورد حكومت هاى خود حساسيت دارند ، روزنامه‌ها آزادى بيان دارند غالباً حكومت ها از ملت ها مى ترسند تا حدود زياد تخلفات قانونى خود را تخفيف مى دهند كه خود شان و حزب شان بد نام نشوند . ولى در بسيارى از كشورهاى شرقى خصوصاً در سر زمين هاى مسلمان نشين مردم از دولتها مى ترسند .\r\nنتيجه اين كار ترقى غربيها و پسمانى شرقى ها شده است ، حكومت هاى غربى تا حدود زياد به فكر مصالح ملى و دولتهاى ما بفكر منافع خود هستند و در نظام استبدادى ، ملتها حال بسيارى زارى دارند و داستان مذكور هم سردرازى دارد و هم تا حدود زياد روشن است . من در يك مورد ديگر از اين كتاب نظر قرآن را در چند آيه در مورد طاغوتها ( حكومت هاى مستبد و طغيان گر كه به دين و دنياى ملتهاى خاموش و گوسفند صفت خود خيانت كرده اند ، بيان داشته‌ام به اميد روزى كه مسلمانان بيدار شوند و به اساس كتاب آسمانى و عقل خدا دادى به حقوق خود آشنا شوند و افراد شايسته دانشمند ، فعال و صادق و خدا ترس را به قدرت برسانند . انشاءالله .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nحدود رسالت حضرت عيسى ( ع )\r\n « إِنْ هُوَ إِلَّا عَبْدٌ أَنْعَمْنا عَلَيْهِ وَ جَعَلْناهُ مَثَلًا لِبَنِي إِسْرائِيلَ »  ( الزخرف : 59 ) ؛ از اين آيه پيدا است كه رسالت عيسى مانند رسالت موسى عليهماالسلام متوجه بنى اسرائيل و هدايت آنان بوده است .\r\nو چون هر دو پيامبر بزرگوار از انبياى اولى العزم بوده اند ، بنابراين معناى ولايت عزمى بعثت به سوى همه بشر روى زمين نيست ، بعضى حضرت نوح را مبعوث به سوى همه انسانها مى دانند كه دليل شان قوى نيست .\r\nحضرت ابراهيم ( ع ) ممكن است در اواخر عمر شريفش كه از امتحان ها تا اقدام به ذبح پسر عزيزش كامياب و سربلند در آمد بسوى همه مردم مبعوث شده باشد  « فَأَتَمَّهُنَّ قالَ إِنِّي جاعِلُكَ لِلنَّاسِ إِماماً »  ولى مشكل است در آن زمان از كلمه‌ى « الناس » همه مردم روى زمين را بفهميم به علاوه مفهوم امامت پس از نبوت و رسالت و رسيدن به ولايت عزمى ، نيز چندان روشن نيست والله العالم .\r\nقدر متيقن از آيات قرآن اينكه پيامبر خاتم النبيين براى هدايت همه بشر روى زمين ( عرضى ) و تا روز قيامت ( طولى ) مبعوث شده اند و كفى بهذا فخراً و كرامة و عزاً و شرفاً صلى الله عليه و على اهله .\r\n\r\nعيسى نشانه علم به قيامت\r\n « وَ إِنَّهُ لَعِلْمٌ لِلسَّاعَةِ . . »  ( الزخرف : 61 ) ؛ گفته شده است حضرت عيسى به دو جهت موجب علم به قيامت مىشود : يكى اينكه بدون پدر به دنيا آمد و دوم اينكه مرده را به إذن خداوند زنده مى كرد ، قيامت همچنين است كه مرده ها زنده مى شوند و عمده وجه دوم است .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nبهشت مزد عمل است\r\n « وَ تِلْكَ الْجَنَّةُ الَّتِي أُورِثْتُمُوها بِما كُنْتُمْ تَعْمَلُونَ »  ( الزخرف : 72 ) ؛ و آن بهشتى است كه ( آن را ) به آنچه كه عمل مى كرديد به ارث برده ايد ، پس عامل اصلى ، ايمان و عمل صالح و اطاعت خداوند است ، توبه و عفو و شفاعت و ساير مسقطات عقاب ، ظاهراً در پناه ايمان و عمل صالح و كيفيت و كميت آن صورت مى گيرد والله العالم .\r\n\r\nدوزخيان\r\nدوزخى ها از مالك و فرمانده جهنم مى خواهند كه پروردگارت ما را بميراند ( تا از عذاب دوزخ راحت شويم ) مالك جهنم مىگويد شما در دوزخ هستيد آن روز كه حق را براى شما آورديم اكثر شما از آن كراهت داشتيد ( آيه 77 و 78 ) و عذاب شما سست و كم نمىشود و كفار از نجات خود نا اميد مى شوند . ( زخرف آيه 75 ) نعوذ بالله منه .\r\nممكن است نسبت كراهت به اكثريت به اعتبار انسان بودن شان است كه اقليت انسان ها مؤمن مى باشند .\r\nظاهراً دوزخيان از صحبت با خدا با استناد بعضى از آيات شريفه ممنوع هستند و لذا از مالك آمر دوزخ مى خواهند كه خداوند آنان را بميراند تا از عذاب راحت شوند .\r\n\r\nعظمت عرش\r\n « سُبْحانَ رَبِّ السَّماواتِ وَ الْأَرْضِ رَبِّ الْعَرْشِ عَمَّا يَصِفُونَ »  ( الزخرف : 82 ) ؛ ربوبيت عرش در برابر ربوبيت آسمانها و ربوبيت زمين شهادت مىدهد كه عرش عظمتى ممتاز دارد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nتفسير سوره دخان « 1 »\r\n\r\nنزول قرآن\r\n      « حم ، وَ الْكِتابِ الْمُبِينِ ، إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ ، فِيها يُفْرَقُ كُلُّ أَمْرٍ حَكِيمٍ ، أَمْراً مِنْ عِنْدِنا إِنَّا كُنَّا مُرْسِلِينَ »       ( الدخان : 1 - 5 ) ؛ قسم به كتاب روشن يا روشنگر ، كه ما آن را در شب پر خير نازل كرديم ما ( هميشه ) بيم دهندگان ( بندگان عاصى خود ) بوده ايم . در آن شب پر خير هر چيز محكم را ( از محتملات ديگر ) جدا كرديم امرى كه از پيش ما است ما ( هميشه ) ارسال كنندگان و فرستادگان بوده ايم .\r\nدر اين سوره خبر از نزول كتاب مبين مىدهد « 2 » ولى در آيه 185 بقره عنوان قرآن آمده است :  « شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ »  ولى در اول سوره حجر هردو را جمع فرموده است « 3 » :   « الر تِلْكَ آياتُ الْكِتابِ وَ قُرْآنٍ مُبِينٍ »   و در آيات زياد ديگر جدا جدا ذكر شده اند ، بهرحال هردو نام كاشف از يك حقيقت است و زمان انزال قرآن در شب قدر و شب پر خير در ماه مبارك رمضان است ، و به كمك احاديث و اقوال علماء فهميده مىشود اين شب ، در دهه سوم ماه رمضان واقع است .\r\nاما مكان نزول آن محتمل است بيت المعمور باشد ، ممكن است آسمان اول و ممكن است قلب مقدس و نورانى خاتم المرسلين ( ص ) باشد . ولى آنچه سبب بحثهاى متعدد و اقوال مختلف شده اينست كه از تاريخ اسلامى و خود آيات كثيره قرآن معلوم مىشود كه قرآن تدريجاً در\r\n\r\n\r\n","description":"","footnote":"\r\n( 1 ) - اين سوره مكى و داراى 59 آيه مى باشد .\r\n( 2 ) - ظاهراً عنوان كتاب به اعتبار نوشته بودن آيات در لوح محفوظ است و يا به اعتبار نوشته شدن آن در زمين ( علاقه ما كان يا ما يكون )\r\n( 3 ) - اينكه قرآن را بخلاف كتاب نكره ذكر فرموه دليلش فهميده نشد .\r\n","page_name":" 95 ","page_number":95},
  {"content":"\r\n\r\nظرف 23 و يا 20 سال بر قلب پيامبر اكرم ( ص ) نازل شده و شايد گاهى اولًا به گوش مباركش شنيده شده و غالباً در مكه و مدينه و يا گاهى در جاهاى ديگر از اطراف مدينه و مكه نازل شده است نه شب و يا ماهى معين . در مقام جمع بين اين دو وجه مى شد گفت مراد از انزال - اگر ظهور در انزال دفعى تمام قرآن داشته باشد - حمل بر آغاز نزول قرآن مىشود و بدين وسيله بين جميع آيات قرآن جمع مىشود و اشكالات مهمى كه بر نزول دفعى قرآن در شب قدر وارد شده همه دفع مىشود مؤيد اين جمع اولًا كلمه‌ى « منذرين » در سوره دخان و جمله  « هُدىً لِلنَّاسِ وَ بَيِّناتٍ مِنَ الْهُدى »  در آيه 185 سوره بقره بر فعليت حمل مىشود نه بر شأنيت كه خلاف ظاهر است .\r\nدر هيچ آيه و حديث معتبرى در مورد محل نزول قرآن از آسمان اول يا بيت المعمور نامى برده نشده و تنها از قلب آن حضرت ياد آورى شده است  « قُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ . . »  ( البقرة : 97 ) ؛   « نَزَلَ بِهِ الرُّوحُ الْأَمِينُ ، عَلى قَلْبِكَ   « 1 »   لِتَكُونَ مِنَ الْمُنْذِرِينَ   ( الشعراء : 193 و 194 ) ؛ بنابراين قرآن يك نزول تدريجى داشته كه از شب قدر وحى آن بر قلب پيامبر نازل شده و اقوال ديگر در تعدد نزول ، تكلف و بى دليل است و اطلاق آيه 106 اسراء :  « وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ وَ نَزَّلْناهُ تَنْزِيلًا »  نيز نزول اجمالى و جمعى را رد مىكند در سوره بقره و دخان دو كلمه وجود دارد يكى انزال و دوم قرآن وكتاب كه دليل قائلين به دو نزول قرآن شده و مى گويند ظاهر اين دو آيه نزول تمام قرآن در شب قدر است . مؤلّف : در مورد كتاب و قرآن مى گوييم كه اين لفظ بر همه آيات فعلى و بر بعضى از آنها صدق مىكند مانند لفظ آب كه بر چند قطره و بر ميليون‌ها تن به يك نحو صدق مىكند و كلمه‌ى انزال در قرآن بر غير نزول دفعى يك شئ بتمامه استعمال شده است ، مانند :\r\n1 -  « وَ بِالْحَقِّ أَنْزَلْناهُ وَ بِالْحَقِّ نَزَلَ . . »  ( الإسراء : 105 ) ؛\r\n\r\n\r\n","description":"","footnote":"\r\n( 1 ) - مىشود از آيه بقره جواب دهند كه مراد تنزيل تفصيلى مى باشد .\r\n","page_name":" 96 ","page_number":96},
  {"content":"\r\n\r\n2 -  « وَ أَنْزَلَ مِنَ السَّماءِ ماءً . . »  ( البقرة : 22 ) ؛ معلوم است كه باران بطور دفعى و مجموع نازل نمىشود و شبيه اين آيه 90 ، 91 ، 221 164 است .\r\n3 - آيه 4 و 7 سوره آل عمران .\r\n4 - آيه 113 و 116 سوره نساء . و آيات زيادى كه در سوره هاى متعدد قرآن استعمال شده است ، هر كس كه به كتاب المعجم المفهرس در ماده انزال مراجعه كند مىداند كه اين ماده هم در انزال دفعى استعمال شده و هم در انزال تدريجى و لذا قول به وحدت نزول تدريجى قرآن از شب قدر هيچ مشكلى ندارد تا به دو نزول معتقد شويم و آن وقت براى دفع اشكالات متعددى كه از مطالعه آيات بوجود مى آيد به غرايب و عجايب متوسل شويم .\r\nدر شب قدر تمام امور حكيمه و قطعى از غير خود براى ملائكه مدبرات امور كه به إذن و قدرت خداوند مشغول انجام مأموريت هستند روشن و متميز مىشود و طبق آن تا سال ديگر و شب قدر ديگر ابهامى براى مدبرات امر در انجام وظايف شان باقى نمى ماند « 1 » و به نظر اينجانب حتمى نيست همه ساله شب 23 رمضان شب قدر باشد كه جمع كثيرى يا همه به آن معتقدند و من هم به آن معتقد بودم ، فعلًا برداشت من از احاديث معتبر امامان اهل البيت اينست كه ممكن است در بعضى از سالها شب 21 شب ليلة القدر باشد والله العالم .\r\n\r\n\r\n","description":"","footnote":"\r\n( 1 ) - آيا امور محكمه به بعضى از افراد انسان و اولياى بزرگ ابلاغ مى گردد ، حديث معتبرالسندى در كتاب بصايرالدرجات تأليف محمد بن الحسن بن فروخ صفار از قدماى اماميه مىگويد بلى . ولى وصول نسخه‌ى اصلى اين كتاب به مؤلفين جوامع حديثى ؛ مانند علامه مجلسى و حر عاملى و محسن كاشانى - عليهم الرحمة - محل بحث است كه در خاتمه كتاب بحوث فى علم الرجال و كتاب معجم الاحاديث المعتبره آن را شرح داده ام و من بر احاديث اين كتاب اعتماد ندارم . مؤلف فقير در اينكه آن حضرت ( ص ) و يا اوصياى مكرم او نيز از مقدرات محكم آن شب اطلاع پيدا مىكنند تا كنون دليل موثقى براى آن پيدا نكرده ام والله العالم .\r\n","page_name":" 97 ","page_number":97},
  {"content":"\r\n\r\nمؤلف در چند كتاب خود در مورد ليلة القدر مطالبى را حسب استعداد ضعيف خود نوشته است و از تكرار آنها در اين كتاب آخر خود معذرت مى خواهد .\r\n\r\nپناه بردن موسى از رجم\r\n « وَ إِنِّي عُذْتُ بِرَبِّي وَ رَبِّكُمْ أَنْ تَرْجُمُونِ »  ( الدخان : 20 ) ؛ موسى به فرعون و عمله حكومت او گفت : من به خداى خود و خداى شما پناه مى برم كه مرا سنگسار كنيد و اگر به پيامبرى من ايمان نياوريد از من دورى كنيد .\r\nمن نمى دانم خداوند با اينكه در ابتدا موسى را بيمه كرده بود چرا از فرعونيان اين قدر ترسيده است و از نظر عقلى موسى آمده بود كه حكومت فرعون را بگيرد و بعداً فرعون و لشكر او را به قدرت خداوند در آب نيل نابود كرد « 1 » ، بعضى گفته اند مراد از رجم سنگسار كردن نيست ؛ بلكه اتهام جادوگرى و دروغگويى است ، اين تفسير يا تأويل سؤال را شديد تر مىكند اتهام آنان مانند اتهام همه دشمنان انبياء يك امر پيش پا افتاده است ، موسى را چه باكى از آن ، به هر حال مؤلف از كمى علم خود جوابى ندارد .\r\n\r\nفناى دنيا\r\n     « كَمْ تَرَكُوا مِنْ جَنَّاتٍ وَ عُيُونٍ ، وَ زُرُوعٍ وَ مَقامٍ كَرِيمٍ ، وَ نَعْمَةٍ كانُوا فِيها فاكِهِينَ ، كَذلِكَ وَ أَوْرَثْناها قَوْماً آخَرِينَ ، فَما بَكَتْ عَلَيْهِمُ السَّماءُ وَ الْأَرْضُ وَ ما كانُوا مُنْظَرِينَ »      ( الدخان : 25 - 29 ) ؛ چه بسيار باغها و چشمه ها و زراعت ها ( يا زمين هاى زراعتى ) و جايگاههاى عالى و چه نعمتهايى كه در آن غطه ور بوده اند ترك كردند و بدين گونه آنها را به مردم ديگرى به ميراث داديم نه آسمان بر آنان گريه كرد و نه زمين و نه مهلت شان داديم .\r\n\r\n\r\n","description":"","footnote":"\r\n( 1 ) - در تفسير الميزان آيه را طورى معنى كرده كه اين ايراد وارد نيايد و به نظر من آيه ظهور درستى در آن ندارد .\r\n","page_name":" 98 ","page_number":98},
  {"content":"\r\n\r\nواقعاً اين آيات براى صاحبان عقل و وجدان بيدار ، بسيار تكان دهنده است اين عاقبت اسفبار تنها به فرعون و دسته او اختصاص ندارد ؛ بلكه پايان كار همه زورمندان و حكمرانان خود كامه و بى دين و مردم دنيا پرست ضعيف الإيمان است ، تلاوت اين آيات دل هاى مؤمنين را مى سوزاند و اشك چشمان آنان را مى ريزاند خداوند به ما توفيق عبرت را بدهد تا اعتبار بگيريم و پند بياموزيم كه در موقع قدرت خدا را فراموش نكنيم .\r\nبه هر حال آنچه براى من به عنوان مفسّر مهم است اينست كه مراد از قوم ميراث بر ، قبطيان كفار باقيمانده در مصر هستند يا باقى مانده قوم مستضعف بنى اسرائيل كه در مصر بردگان فرعونيان بودند ؟ طبرسى در مجمع البيان تصريح مىكند كه مراد بنى اسرائيل است كه پس از هلاكت فرعون دوباره به مصر بازگشتند و از كلام او پيدا است كه در مصر آنقدر از بنى اسرائيل باقى نمانده بود كه اشياء را تصرف كنند كلام اين مفسر عالى مقام - رحمه الله - خبر مرسل است ، من هنوز مراد از قوم ديگر را از دليل معتبرى نفهميدم كه آيا قبطى هاى غير غرق شده بوده اند و يا بنى اسرائيل - چه افراد باقى مانده در مصر و چه افرادى كه با موسى ( ع ) بيرون رفتند و دوباره برگشتند و يا قوم ديگر بوده اند و يك احتمال بعيد مى رود كه اولاد يعقوب در دوره حضرت يوسف عليهماالسلام باشند من فعلًا چيزى نمى دانم .\r\n\r\nبرترى بنى اسرائيل\r\n « وَ لَقَدِ اخْتَرْناهُمْ عَلى عِلْمٍ عَلَى الْعالَمِينَ »  ( الدخان : 32 ) ؛ ظاهراً مراد از اين اختيار كثرت انبياى مبعوث در ميان آنان و نجات آنان از فرعون بطور فوق العاده و نيز نزول غذا در بيابان بود كه با هيچ يك از امت ها چنين تفضل خارق العاده اى صورت نگرفته است و همچنان آيه 16 جاثيه  « وَ فَضَّلْناهُمْ عَلَى الْعالَمِينَ »  ولى در مجموع مسلمانان از همه عالميان برگزيده تر بوده اند به تصريح آيه 110 سوره آل عمران :  « كُنْتُمْ خَيْرَ أُمَّةٍ أُخْرِجَتْ لِلنَّاسِ . . »  جواب دومى كه داده اند كه مراد عالميان ، معاصر بنى اسرائيل هستند ولى جمع زيادى بنى اسرائيل معاصى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nو سركشى بسيارى نموده اند كه خداوند آنها را سرزنش فرموده است به هر حال ما به يهوديانى كه متدين بوده اند احترام داريم .\r\n\r\nتزويج متقيان بحورالعين\r\n « وَ زَوَّجْناهُمْ بِحُورٍ عِينٍ »  ( الدخان : 54 ؛ الطور : 20 ) « 1 » ؛\r\nحقيقت حورالعين كه به همسرى اهل تقوى در بهشت در مى آيند معلوم نيست ، نوعى هستند كه جدا از انس و جن و ملك مى باشند و براى التذاذ بهشتى ها آفريده شده اند\r\n1 - آيا جسم لطيف هستند يا جسم مادى كثيف دارند ؟\r\n2 - آيا مقاربت با آنان براى انسانهاى مرد ميسر است يا براى مجرد التذاذ ديدن و لمس كردن آفريده شده‌اند ؟\r\n3 - آيا زنان بهشتى كه شوهران خود را در اعمال جنسى - بهر نحوى كه باشد - با حوريه ها ببينند ناراحت نمى شوند ؟ يا ممكن است اين خلق دنيوى باشد كه در بهشت وجود ندارد ؟\r\n4 - يكى از علماى عراق كه مدتى من در محضر درس شان مى رفتم ، از ايشان نقل شده كه حورالعين بر دو گونه است مذكر و مؤنث تا براى زنان و مردان بهشتى موجب لذت بردن باشند . من نمى دانم نظر اجتهادى ايشان است يا مستند از احاديث است ؟ ولى من اطمينان دارم حديث معتبرالسندى بر آن در احاديث اهل البيت ( ع ) وجود ندارد .\r\nدر يكى از شبها كه در بيمارستان بقية الله تهران - دو سه هفته قبل - بسترى بودم و هنوز هم در مشهد زير مراقبت دكتوران بخاطر كنترول عوارض همان مريضى مى باشم كه\r\n\r\n\r\n","description":"","footnote":"\r\n( 1 ) - تزويج در اين دنيا عقدى است كه بين زن و شوهر مطابق شرايطى كه در فقه بيان شده خوانده مىشود كه در مورد تزويج حوريه در بهشت مفهومى ندارد ظاهراً در دو آيه فوق به معناى مطلق جمع كردن باشد و مردان بهشتى به آنان قرين باشند .\r\n","page_name":" 100 ","page_number":100},
  {"content":"\r\n\r\nبه كابل رفته نتوانسته ام مفصلًا خواب عجيبى در مورد قيامت و بهشت و نعمتها ، ديدم ، ولى چون خواب حجيت شرعى ندارد من آن را ننوشتم ، يكى از مطالبى كه رئيسه 99 حوريه ديگرى بود كه براى من فرستاده بودند به من گفت كه آميزش مرد با حوريه در بهشت طورى است كه زوجه دنيايى بهشتى او از آن لذت مى برد . اگر چنين باشد زنان بهشتى هيچ ناراحتى ندارند . ولى باز من تكرار مى كنم كه من به خواب اعتقاد ندارم و آن را حجت شرعى نمىدانم .\r\n « حُورٌ مَقْصُوراتٌ فِي الْخِيامِ »  ( الرحمن : 72 ) ؛   « وَ حُورٌ عِينٌ ، كَأَمْثالِ اللُّؤْلُؤِ الْمَكْنُونِ   ( الواقعة : 22 ، 23 ) ؛  « وَ عِنْدَهُمْ قاصِراتُ الطَّرْفِ عِينٌ »  ( الصافات : 48 ) ؛ گفته اند حور جمع حوراء است كه معناى آن زنى است سفيدى و سياهى چشمش بسيار سفيد و سياه است و يا به معناى زنى است كه چشمانش همچو چشمان آهو سياه باشد و كلمه‌ى عين جمع كلمه‌ى « عيناء » به معناى درشت چشم است ، بعضى ها حور را به معناى سفيدى شديد رو گرفته است .\r\nفايد : از آيه فوق صافات از كلمه‌ى قاصرات و قاصرات الطرف به دست مىآيد كه حوريه از جنس مؤنث هستند « 1 » والله العالم .\r\n\r\n\r\n","description":"","footnote":"\r\n( 1 ) - حافظ مىگويد : مرا مهر سياه چشمان ز سر بيرون نخواهد شد\r\nقضاى آسمان است اين ، و ديگرگون نخواهد شد . ! !\r\n","page_name":" 101 ","page_number":101},
  {"content":"\r\n\r\n\r\nتفسير سوره جاثيه « 1 »\r\n\r\nتسخير همه آنچه در آسمانها و زمين براى انسان\r\n « وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ إِنَّ فِي ذلِكَ لَآياتٍ لِقَوْمٍ يَتَفَكَّرُونَ »  ( الجاثية : 13 ) ؛ آيات قرآن مجيد از تسخير كشتى در دريا و نهر ها و خورشيد و ماه و شب و روز و دريا و حيوانات سوارى و آنچه كه در زمين است و امثال اينها براى انسان خبر ميدهد .\r\nو نيز از تسخير كوهها و پرندگان براى داود ( ع ) در تسبيح كردن با او و باد را براى سليمان خبر داده است .\r\nظاهراً تسخير خداوند به هدف منفعت بردن مردم از آنها در زندگى و زندگانى است .\r\nهدف عنوان بحث ، تسخير موجودات آسمانها و كهكشانها مى باشد كه در آيه فوق بيان شده است در آيه 20 لقمان نيز آمده است :  « أَ لَمْ تَرَوْا أَنَّ اللَّهَ سَخَّرَ لَكُمْ ما فِي السَّماواتِ وَ ما فِي الْأَرْضِ . . » ؛  در زمان نزول قرآن و قرن هاى بعدى عقل كسى نمى رسيد كه موجودات آسمانى براى انسان در كره زمين منافع و فوايدى دارد . و احتمالًا قرن هاى متمادى ديگر بگذرد تا معناى وسيع اين دو آيه خصوصاً آيه اول به لحاظ كلمه جميعاً ( همه موجودات آسمانها و زمين ) از نظر علمى و استفاده ، روشن گردد . امروز اشعه كيهانى را بشر شناخته و استفاده ابتدايى از آن مى برد . سؤال من از خوانندگان دانشمند ؛ بلكه هوشمند اينست كه اين دو آيه مانند جمعى از آيات در موضوعات ديگر ، گفتار كيست گفتار خداوند خالق همه آسمانها يا گفتار پيامبرى كه حتى سواد خواندن و نوشتن را هم نداشت ؟ عقل حكم صريح دارد كه اين\r\n\r\n\r\n","description":"","footnote":"\r\n( 1 ) - اين سوره مكى و داراى 37 آيه مى باشد ، جثو يعنى نشستن بر روى دو زانو و جزءو نشستن بر روى انگشتان دو پا مى باشد .\r\n","page_name":" 102 ","page_number":102},
  {"content":"\r\n\r\nقرآن از جانب خداوند است و دين اسلام دين خداوند است . به نظر من اعجاز اين دو آيه از اعجاز شق القمر بالاتر است و لله الحمد .\r\nبراستى جمله مباركه :  « إِنَّ فِي ذلِكَ لَآياتٍ لِقَوْمٍ يَتَفَكَّرُونَ »  ( در تسخير كهكشانها براى انسان ) نشانه هايى ( بر عظمت و علم و قدرت و حكمت خداوند ) است براى مردم متفكر ، بسيار مهم است .\r\n\r\nسر نوشت انسان در گرو عمل او\r\n « مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها ثُمَّ إِلى رَبِّكُمْ تُرْجَعُونَ »  ( الجاثية : 15 ) ؛ سرنوشت آدمى در دنيا و در آخرت وابسته به عمل اوست كار شايسته انجام دهد ، براى خود اوست و بد كند به ضرر خود اوست به هر حال در پايان عمر بسوى پروردگار خود رجوع مى كنيد . در آيه 19 سوره احقاف آمده :  « وَ لِكُلٍّ دَرَجاتٌ مِمَّا عَمِلُوا وَ لِيُوَفِّيَهُمْ أَعْمالَهُمْ وَ هُمْ لا يُظْلَمُونَ »  براى هر كس درجاتى است از آنچه كه به آن عمل كرده اند اين درجات شامل مؤمنين و كافرين است هرچند آخر آيه ( و هم لا يظلمون ) اشاره به خصوص كفار دارد . اصل قضيه اين كه نتيجه‌ى اعمال هر كسى به خود او با برگردد  ( وَ لِيُوَفِّيَهُمْ أَعْمالَهُمْ )  خدا در دنيا به ما توفيق بده كه از گذشته بد خود توبه كنيم و آينده هم تنها عمل صالح داشته باشيم و آنچه كه از گذشته مانده و موجب الاستدراك است آنها را جبران كنيم به عظمت خودت خالق مهربان .\r\n\r\nبنى اسرائيل ( يهوديها )\r\n « وَ لَقَدْ آتَيْنا بَنِي إِسْرائِيلَ الْكِتابَ وَ الْحُكْمَ وَ النُّبُوَّةَ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلَى الْعالَمِينَ »  ( الجاثية : 16 ) ؛ به يهوديها كتاب ( تورات ) و حكم ( حكومت يا قضاوت ) و نبوت ( انبياى زيادى از آنان براى هدايت شان مبعوث شد ) كه از جمله پنج پيامبر اولوالعزم دو تاى آنها بر بنى اسرائيل مبعوث شدند ، حضرت موسى كه خود نيز از فرزندان يعقوب ( اسرائيل )\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nبود و حضرت عيسى خارج از بنى اسرائيل ، و از غذاهاى پاكيزه به آنان روزى داديم و آنان را بر جهانيان ( زمان خودشان ) برترى داديم ، بينات و دلايل روشنى را به آنان ارزانى نموديم ولى بنى اسرائيل بين خود نه از اشتباه و نادانى كه از روى علم به حق اختلاف كردند كه هدف ، تجاوز بعضى بر بعضى ديگر بود ( و البته آن اختلافات نفسانى به علما و متنفذين آنان اختصاص دارد ) كه خداوند روز قيامت در مورد اختلاف آنان قضاوت مىكند ( جاثيه 17 ) آيات زيادى در مورد يهوديها در قرآن وارد شده است .\r\nخلاصه برداشت اجمالى مؤلف از آيات وارده در حق يهوديها :\r\nيهوديها تا زمان بعثت پيامبر اكرم ( ص ) بر دو دسته بودند يك دسته بر حق و دين آسمانى و تورات اصلى باقى ماندند و دسته دوم در اثر اختلافات مدعيان رياست و ماديات از دين موسى ( ع ) و دستورات عيسى ( ع ) انحراف پيدا كردند .\r\nدسته اول مؤمن و متدين عاقبت بخير هستند .\r\nدسته منحرفين اگر متعمد و يا مقصر بوده اند مستحق عقاب اخروى هستند ، و اگر قاصر و مشتبه بوده اند ، كارشان در قيامت به خداوند عادل مربوط است .\r\nيهوديان بعد از بعثت پيامبر اسلام ( ص ) بر سه دسته اند :\r\nجمعى به آن حضرت ( ص ) ايمان آوردند كه حال شان حال مسلمانان است .\r\nجمعى زيادى كه عمداً يا تقصيراً به دين اسلام داخل نشدند و بر دين منسوخ خود باقى ماندند اينان حكم كفار را دارند و مستحق عقاب اخروى هستند .\r\nجمع سومى كه از قصور فكرى به حقانيت دين اسلام نرسيده اند كه حكم شان را به خداوند عادل ارجاع مى دهم جاهلان قاصر از نظر عقل معذور هستند و استحقاق عقاب را ندارند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبلى صهيونستهاى فعلى ، با عقايد انحرافى و مظالمى كه برفلسطينيان و غيرهم وارد كرده اند خبيث تر از كفار ديگر هستند . امروز وجدان غالب انسانها از وضع فلاكت بار مردم فلسطين ناراحت است همين تقسيم پنجگانه در مورد نصرانيها نيز جارى مىشود والله العالم .\r\n\r\nدهرى ها\r\nكسانى كه هوسها و آرزوهاى خود را معبود خود گرفته اند مى گويند جز همين زندگانى حاضر چيزى نيست مىميريم و زنده مى شويم و ما را جز دهر - روزگار - نابود نمىكند ( اينان علم ندارند ، بر اساس علم قضاوت ندارند ) تنها گمانه زنى مىكنند ( جاثيه 23 ) دهريها در غالب دوره هاى انسانى وجود داشته و در عصر ما خصوصاً در غرب زياد هستند . براستى حال دانشمندان مادى غربى و غير غربى بسيار حيرت آور است كه قانون عليت و سببيت عمومى را قبول دارند و از همين راه به اسرار طبيعت در علوم تجربى آشنا شدند و زندگانى مردم را تغيير دادند .\r\nولى آنچه حيرت زا و باور نكردنى است اينست كه اينان قانون سببيت را در جزييات قبول دارند ولى در مورد خلقت زمين و موجودات زمينى و كهكشانها قانون سببيت را ناديده مى گيرند و مى گويند خالق آسمانها و زمين براى ما ثابت نشده و با تمام نظريات مختلفى كه ماديين كافر دارند بناچار در پايان كار در خلقت كهكشانها يا اتمها و انرژى و تبديل يكى به ديگر و يا انتخاب طبيعت و يا اصول خرافى دياليكتيك و يا نظريه اخير انفجار بزرگ خواهى نخواهى به تصادف مى رسند و بنا را بر آن مىگزارند تصادفى كه جز به معناى معلول بى علت و مسببى بى سبب و سبب ساز ، چيز ديگر نيست و اگر قانون سببيت ناديده گرفته شود همه علوم انسانى و تجربى بى اساس مىشود .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nقرآن يك جمله بسيار اساسى را بيان مىكنند كه مىگويد دهريين به گفته خود علم ندارند و به گمانه زنى اكتفاء مىكنند و ادامه اين بحث را در كتابهاى اعتقادى نگارنده ( صراط الحق ج 1 ، عقايد اسلامى ، متافيزيك از نظر رئالزم و غيره مطالعه فرماييد .\r\n\r\nعوالم\r\n « فَلِلَّهِ الْحَمْدُ رَبِّ السَّماواتِ وَ رَبِّ الْأَرْضِ رَبِّ الْعالَمِينَ »  ( الجاثية : 36 ) ؛ بعيد نيست العالمين تفسير سموات و زمين باشد و مراد از عالمين - جهانيها - كهكشانها و ملائكه و غيرهم باشد ، يعنى عالمين در مقابل آسمانها و زمين نيست والله العالم .\r\n\r\nتفسير سورة الاحقاف « 1 »\r\n\r\nنابودى همه‌ى جهانها و جهانيان در آينده\r\n « ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى . . »  ( الأحقاف : 3 ) ؛ موسى در جواب فرعون گفت :  « رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  ( طه : 50 ) ؛ پروردگار ما به هر چيز لباس وجود را پوشانيد سپس همه آنها را به سوى كمالات و غايات شان هدايت فرمود ، بنابراين هر مخلوق از خود علت غايى دارد و به حق آفريده شده است در اين آيه يك مطلب مهم ديگر ، نيز بوسيله دو كلمه بيان شده : و اجل مسمى ! ! يعنى آسمانها با همه كهكشانهايش و زمين با آن همه اتقان و حكمت بالغه اى كه در او به كار رفته براى هميشه آفريده نشده و تنها براى مدت معينى خلق شده و همه آنها پس از مدت معين از بين مى روند . سبحان الله از عظمت خالق كه ميليارد ها كهكشان همه از بين مى رود درك اين موضوع از\r\n\r\n\r\n","description":"","footnote":"\r\n( 1 ) - احقاف سر زمينى در جنوب شبه جزيره عرب است كه هود ( ع ) قوم عاد را به سوى خدا مى خواند . اين سوره مكى و داراى 35 آيه مى باشد .\r\n","page_name":" 106 ","page_number":106},
  {"content":"\r\n\r\nادراك روح ما بيرون است ، تمام كتابهاى تاريخ دانشمندان اقوام دنيا را بخوانيد چنين كلمات و مطالبى در آنها وجود ندارد . پيامبر بزرگوار اسلام يك انسانى درس نخوانده در محيط بى سوادى و خرافات و بت پرستى به دنيا آمده و چهل سال عمر او همان جا گذشته ، عقل سليم به ضرورت درك مىكند اين كتاب و اين جملات از خالق كائنات است كه بر او نازل شده است .\r\nآنچه از آيات قرآن بدست مى آيد ظاهراً اجل دنيا در موقع قيام قيامت باشد و شايد در آخرت تنها كره حساب و كره دوزخ و يا كرات بهشت باقى بماند . بلى همين احتمال درست است :  « يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ . . »  ( ابراهيم : 48 ) ؛ اگر فرض شود خلقت مكلفين چه مادى و چه غير مادى چه داراى جسم مانند اجسام انسان يا اجسام لطيفه مانند جن ، چه بزرگ و چه كوچك قبل از بوجود آمدن آسمان و جود داشته اند و فرض شود كه چندين يا چندين هزار و يا چندين ميليارد مرتبه قيامت آنها قيام كرده و جهان ها و عوالم آنها خراب شده و مكلفين به دوزخ ها و بهشت هاى خود رفته اند و همان گونه كه به ما وعده خلود داده شده به آنان هم داده شده بوده ، بايد از خرابى جهان ها و جهانيان ، بهشت و دوزخ هاى گذشته از خرابى و نابودى استثنا كنيم و اجل بهشتيها و دوزخيها و خود بهشتها و دوزخ ها را غير محدود و لايتناهى بدانيم ، اين بحث تا مقدار كمى هرچند در كتاب معاد ( ج 4 صراط الحق ) چندى قبل مورد بحث كمى قرار گرفته ولى از كرانه هاى عقل و حتى خيال ما بيرون است والله العالم .\r\n\r\nپيامبران و علم آنان به آينده و به پنهان\r\n « وَ ما أَدْرِي ما يُفْعَلُ بِي وَ لا بِكُمْ . . »  ( الأحقاف : 9 ) ؛ من نمى دانم كه در آينده چه به سر من و به سر شما مى آيد . بلى پيامبر بشر است و علم غيب ندارد مگر آنچه را كه خدا به او وحى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nفرموده باشد « 1 » و خداوند در آياتى از قرآن از وحى اخبار غيبى به آن حضرت خبر داده است و نيز به عيسى و يوسف و مريم از اخبار غيبى خبر داده است در بعضى از آيات كريمه ، علم غيب را بطور مطلق از پيامبر اسلام به عنوان يك بشر ( نه به عنوان يك رسول ) نفى كرده است كه از ساير انبياء و اولياء به عنوان بشر به طريق اولى نفى مىشود .  « وَ لَوْ كُنْتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ . . »  ( الأعراف : 188 ) ؛ اگر علم به غيب را مى دانستم خير زيادى بدست مى آوردم و بدى را از خود دفع مى كردم ( در حالى كه خير كثير ندارم و ضرر هم به من رسيده ) بالاخره علم غيب مخصوص به خداوند است به هر پيامبر به هر مقدار در هر زمانى كه مصلحت ديد مىدهد و گرنه پيامبران بى خبر مىماندند سعدى شيرازى محكم ترين شعرى در مورد حضرت يعقوب و يوسف سروده است :\r\n يكى پرسيد از آن گم كرده فرزند * كه اى روشن گوهر پير خردمند\r\nز مصرش بوى پيراهن شنيدى * چرا در چاه كنعانش نديدى « 2 »\r\nبگفت احوال ما برق جهان است * دمى پيدا و ديگر دم نهان است\r\nگهى بر طارم اعلى نشينم * گهى بر پشت پاى خود نبنيم . \r\nعمده شعر سوم است كه حالات معنوى و نزول وحى از جانب خدا را شبيه برق آسمان موقتى فرض مىكند كه گاهى از غيب براى آنان درى گشوده مىشود و گاهى چون ساير انسان‌ها بى خبر اند و شعر چهارم نتيجه شعر سوم است .\r\n\r\n\r\n","description":"","footnote":"\r\n( 1 ) - در بعضى از آثار علمى خود نوشته‌ام كه علم غيب - خارج از ادراك صورت وجود معلوم در نفس - براى بشر و هر موجود مخلوق ديگر عقلًا ممتنع است .\r\n( 2 ) - كه نزديك خانه ات بود و مصر خيلى دور بود و يعقوب و فرزندان او اخيراً همه در كشور مصر بوده اند و موسى نيز در مصر بوده من نمى دانم كه اسحق ( ع ) به مصر بوده يا نه ؟\r\n","page_name":" 108 ","page_number":108},
  {"content":"\r\n\r\n\r\nمعناى كراهت حمل و وضع مادر\r\n « حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً . . »  ( الأحقاف : 15 ) ؛ مادر فرزندش را به كراهت حمل كرد و به كراهت زاييد و حمل و جدايى و مكيدن شير فرزند سى ماه است . يعنى دو سال دوران شير خوارگى و شش ماه حد اقل حمل كه جمله 30 ماه مىشود . در اين جا دو سؤال پيش مى آيد :\r\n1 - بلى حد اقل حمل شش ماه است و طبق حديث معتبرى امام حسين در شش ماهگى به دنيا آمده و تاريخ از تولد شش ماهه ها نقل مىكند ؛ ولى به هر حال فرد نادر است غالباً زنان حمل خود را نه ماه حمل مىكنند كه حمل و جدايى از شير مادر ، 33 ماه مى باشد ، بر علاوه غلبه وقوعى ، و مناسبت مقام مقتضى ذكر آن بود ؛ چون حق مادر را بر فرزند بيشتر ثابت مىكند فعلًا جوابى براى اين سؤال به ذهنم نمى رسد و فوق كل ذى علم عليم .\r\n2 - بسيارى از زنان به حمل و وضع طفل خود علاقه مندند و لذا تازه عروسان كه مطابق عادت حامله نمىشوند ، ناراحت مى شوند و به طبيب مراجعه مىكنند و براى حامله شدن پول مصرف مى نمايند ؛ بلكه در مورد وضع حمل غالباً براى زنان حامله شوق شديد وجود دارد ، مگر در موارد نادرى . بلى اگر كراهت را مشقت تفسير كنيم اشكال بر طرف مى گردد .\r\n\r\nزمان محكم شدن بدن و قواى بدنى و عقل\r\n « حَتَّى إِذا بَلَغَ أَشُدَّهُ وَ بَلَغَ أَرْبَعِينَ سَنَةً . . »  ( الأحقاف : 15 ) ؛ ظاهراً زمان رسيدن بدن و قواى آن به قدرت فيزيكى و قوه فكرى به اعتبار آب و هوا و غذا و شرايط علمى و صحى و اخلاقى محيط ها متفاوت است ، ولى سن چهل سالگى كه قرآن به آن اشاره كرده اوج و كمال قدرت مذكور است .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nضمناً در جمله بعدى اين آيه مى فرمايد :  « رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ . . »  و از اين آيه بدست مى آيد كه نيكو است فرزندان بر نعمت هاى خداوند به پدران و مادران خود نيز شكر گزارى كنند و ايزاع به معناى الهام است كه احتمالًا در اين جا به معناى خواستن توفيق عملى در شكر كردن از خداوند باشد .\r\n\r\nمعناى قبول احسن و نيكوتر\r\n « أُولئِكَ الَّذِينَ نَتَقَبَّلُ عَنْهُمْ أَحْسَنَ ما عَمِلُوا . . »  ( الأحقاف : 16 ) ؛ اختصاص قبول خداوند به عمل احسن به اين معنى نيست كه فعل حسن را قبول نمىكند تا مخالف ساير آيات قرآن گردد ؛ بلكه اعمال واجب و مستحب هميشه احسن و نيكوتر از مباحات است كه ثواب ( قبولى ) ندارند مگر به عنوان ثانوى .\r\n\r\nطيبات خود را در دنيا از بين برديد\r\nروزى كه كافران بر آتش عرضه مى شوند به آنان گفته مىشود طيبات خود را در زندگانى دنياى ( پست تر و حيوانى ) خود برديد و از آنها بهرمند شديد ( و چيزى براى آخرت خود نگذاشتيد ) پس امروز به عذاب خوارى جزا داده مىشويد به سبب استكبارى كه در زمين به ناحق داشتيد و به سبب فسق و خروجى كه از پيروى دين داشتيد ( احقاف 20 )\r\nظاهراً ذلت و خوارى كه در عذاب و عده داده شده سببش تكبر كفار از پيروى دين و انبياى الهى و مبلغين راستين شريعت است . خدا همه ما را از تكبر خصوصاً در مقابل دين و مروجين دين دور بگرداند . اللهم انى اسألك خضوع الإيمان قبل خشوع الذل فى النار يا الله و يا واحد يا احد . .\r\nمطلب عمده در اين است كه كفار جلو نفس خود را در دنيا رها كرده بود و از همه امور طيب ( كه مطابق طبع شان بود ) استفاده بردند و از محرمات شرعى امتناع نكردند تا سرمايه روز قيامت شان مى شد . آنان زندگانى ابدى و نعمتهاى رنگارنگ الهى را به خواستهاى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nشهوانى زندگانى پست حيوانى خود از دست دادند و جز عذاب چيزى براى خود نماندند . خدايا در دنيا به ما توفيق بده از طيبات خود مطابق رضاى تو استفاده كنيم و از حلقه معصيت بيرون آييم تا آخرت ما آباد و پر طيبات باشد .\r\nبه هر حال معناى آيه مباركه اين نيست كه مؤمن در دنيا از طيبات حلال بدور باشد :  « قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ . . »  ( الأعراف : 32 ) ؛  « يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ وَ اشْكُرُوا لِلَّهِ إِنْ كُنْتُمْ إِيَّاهُ تَعْبُدُونَ  ( البقرة : 172 ) ؛  « وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ . . »  ( الأعراف : 157 ) ؛ و شبيه اين آيات در قرآن متعدد است .\r\n\r\nيك ساعتى از روز\r\n « فَاصْبِرْ كَما صَبَرَ أُولُوا الْعَزْمِ مِنَ الرُّسُلِ وَ لا تَسْتَعْجِلْ لَهُمْ كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ »  ( الأحقاف : 35 ) ؛ ( رسول من ) صبر داشته باش همانندى كه اولى العزم صبر نمودند در مورد نفرين و عذاب كفار عجله نكرده گويا آنان روزى كه موعود الهى ( عذاب ) را ببينند ( فكر كنند ) جز ساعتى لبث و درنگ نكرده اند ( احقاف 35 ) از لازمه معناى آيه اينست كه كفار عذاب برزخى ندارند و گرنه كسى كه ميليونها سال در عالم برزخ باشد و عذاب او تا قيامت دوام پيدا كند امكان ندارد همه را فراموش كند چه مراد به لبث ، لبث در دنيا باشد و يا در آخرت والله العالم .\r\n\r\nتفسير سوره محمد ( ص ) « 1 »\r\n « وَ الَّذِينَ آمَنُوا وَ عَمِلُوا الصَّالِحاتِ وَ آمَنُوا بِما نُزِّلَ عَلى مُحَمَّدٍ وَ هُوَ الْحَقُّ مِنْ رَبِّهِمْ كَفَّرَ عَنْهُمْ سَيِّئاتِهِمْ وَ أَصْلَحَ بالَهُمْ  ( محمد : 2 ) ؛ ذكر ايمان به آنچه كه بر حضرت محمد ( ص ) نازل شده\r\n\r\n\r\n","description":"","footnote":"\r\n( 1 ) - اين سوره مدنى و داراى 38 آيه مى باشد .\r\n","page_name":" 111 ","page_number":111},
  {"content":"\r\n\r\nبعد از جمله اول مى رساند كه ايمان انسان بدون ايمان به آنچه كه به آن حضرت نازل شده ايمان مطلوب نيست در اين آيه خداوند به مؤمنين وعده پوشانيدن بديها و گناهان و اصلاح حال ( و يا قلب ) آنان را داده است كه مىشود گفت از آثار وضعى ايمان و عمل صالح است بلى كميت و كيفيت ايمان و اعمال و سيئات و اصلاح بال توضيح داده نشده و نتيجه اينكه متدينين به غير دين اسلام از اهل كتاب و ساير كفار تكفير و پوشانيدن گناهان و اصلاح حال ندارند .\r\nدر پايان ذكر اين نكته لازم است كه اسم آن حضرت ( ص ) چهار بار در چهار سوره قرآن مجيد آمده است .\r\n- 1 آيه 144 سوره آل عمران :  « وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ . . » \r\n- 2 آيه 40 احزاب :  « ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ . . » \r\n- 3 آيه معنون فوق كه خود سوره هم بنام ايشان ناميده شده است .\r\n- 4 آيه 29 سوره فتح كه بعد مى آيد :  « مُحَمَّدٌ رَسُولُ اللَّهِ . . » \r\nو اما نام ديگر ايشان ( احمد ) فقط يك بار از زبان حضرت عيسى در آيه 6 سوره صف آمده است .\r\n\r\nاثر كشته شدن در راه خدا\r\n   « وَ الَّذِينَ قُتِلُوا فِي سَبِيلِ اللَّهِ فَلَنْ يُضِلَّ أَعْمالَهُمْ ، سَيَهْدِيهِمْ وَ يُصْلِحُ بالَهُمْ ، وَ يُدْخِلُهُمُ الْجَنَّةَ عَرَّفَها لَهُمْ »    ( محمد : 4 - 6 ) ؛ كسانى كه در راه خدا كشته مى شوند هرگز عملهاى آنان از بين نمى رود و حال آنان را ( در موقع قبض روح و يا برزخ و يا در قيامت ) اصلاح مى فرمايد : آيا اطلاق كسانى را شامل مىشود كه اعمال خوب انجام داده اند ولى قبول نشده و يا حتى حبط شده ولى بعداً و در راه خدا جنگيده و كشته شده‌اند ؟ والله العالم .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمن معناى هدايت ( سيهديهم ) بعد از شهادت را نفهميده ام ، ولى مسلماً هدايت تكوينى است ، شايد اين هدايت و اصلاح حال ، بردن آنان در برزخ در مقام بالايى باشد كه در جايى ديگر فرمود ،   « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ ، فَرِحِينَ بِما آتاهُمُ اللَّهُ مِنْ فَضْلِهِ . . »   ( آل‌عمران : 169 و 170 ) ؛ .\r\n\r\nسرپرستى و ولايت خداوند\r\nسرپرستى خداوند بر تمام ذرات كائنات و ممكنات موجوده امريست كه ضرورت آن به حكم عقل كه معلول را حدوثاً و بقاءً محتاج به علت تامه مىداند ، ثابت است بنابر اين آيه 11 سوره محمد كه مى فرمايد : خداوند مولاى كسانى است كه ايمان آورده اند و كافرين مولا ندارد . مراد ولايت تشريعى است مانند الطاف خاصه و هدايت ثانوى و قبولى اعمال مثلًا كه مخصوص به مؤمنين است .\r\n\r\nمشروبات بهشتيها\r\nدر بهشت چند نوع مايعات نوشيدنى وجود دارد\r\n1 - نهرهاى آب تازه خاصيت دار . ( نه آبهايى كه زياد مانده و فاقد خاصيت است . ( آسن )\r\n2 - نهرهاى شير كه مزه آنها تغيير نكرده است .\r\n3 - نهرهاى شراب لذت بخش .\r\nعسل خالص . و بعلاوه اينها  « وَ لَهُمْ فِيها مِنْ كُلِّ الثَّمَراتِ . . »  ( محمد : 15 ) ؛ از همه اثمار بهشتى براى آنان آماده است .\r\n\r\nهدايت ثانوى ( مزد هدايت پذيرى )\r\n « وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ  ( محمد : 17 ) ؛ كسانى كه هدايت ، پذيرفتند ( نفس شان استعداد پيدا مىكنند ) ما ( هم ) هدايت و راهنمايى آنان را بيشتر مىكنيم و تقوى\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nشان را به آنان مى دهيم ) تقوى كه به نفس توانايى ترك محرمات و بجا آوردن واجبات را براى خدا پيدا مىتواند . بحث هدايت ثانوى سابق هم گذشت .\r\n\r\nطلب آمرزش براى مؤمنين و مؤمنات\r\nخوب است مكلف مؤمن براى خود و مردان و زنان مؤمن بالعموم استغفار كنند  « وَ اسْتَغْفِرْ لِذَنْبِكَ وَ لِلْمُؤْمِنِينَ وَ الْمُؤْمِناتِ . . »  ( محمد : 19 ) ؛\r\n\r\nعذاب بعد از مردن\r\n « فَكَيْفَ إِذا تَوَفَّتْهُمُ الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ »  محمد : 27 ؛ چگونه است ( حال ايشان ) وقتى ملائكه روح شان را بگيرد در حالى كه به روها و پشتهاى آنان بزنند .\r\nاحتمالًا اين كتك كارى پس از گرفتن روح است كه به جسد برزخى آنان مى زنند و لذا براى زنده‌ها اين عذاب محسوس نيست والله العالم .\r\n\r\nمعناى دنيا\r\nغالباً فكر مىكنند كه دنيا اسم روزگار ما ، در كره‌ى زمين است كه مقابل اخرت روزگار قيامت است ؛ ولى دنيا اسم نيست و در هيچ آيه‌اى از قرآن مضاف‌اليه ، واقع نشده ؛ بلكه صفت حيات است . دنيا صفت تفضيل مؤنث است ؛ مانند كبرى ، صغرى . الحياة الدنيا در قرآن به دو معنى آمده است .\r\nزندگانى پست‌تر ، مانند آيه‌ى 136 اين سوره كه در مورد نظر ما است :  « إِنَّمَا الْحَياةُ الدُّنْيا لَعِبٌ وَ لَهْوٌ . . . »  ( محمد : 36 ) ، و ساير آيات ، كلمه‌ى دنيا گويا در اين فرض « ادنى » گرفته شده است ، . با دقت در آيات ، مراد مشخص مىشود . الحياة الدنيا به معناى زندگانى حاضر ، گويا در مقابل زندگانى اخرت است هر چند در قرآن الحياة الاخرة نيامده ؛ ولى و الدار الاخرة زياد\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nآمده است ؛ بلى در يك مورد ، ( ولدار للاخرة ) آمده است ممكن است . موصوف للاخرة الحياة باشد .  « وَ لَدارُ الْآخِرَةِ . . . »  ( يوسف : 109 ) .\r\n\r\nتفسير سوره فتح « 1 »\r\n    « إِنَّا فَتَحْنا لَكَ فَتْحاً مُبِيناً ، لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً ، وَ يَنْصُرَكَ اللَّهُ نَصْراً عَزِيزاً »     ( الفتح : 1 - 3 ) ؛ ما ( در صلح حديبيه ) « 2 » براى تو گشايش روشنى نموديم تا خداوند گناه گذشته و آينده تو را بيامرزد و نعمت خود را بر تو به سر رساند و به راه راستا تر راهنمايى نمايد و يارى رساند . . . نصر غالب ( و كافى )\r\nدر آيه مباركه دو ايراد وجود دارد كه مفسّرين را به خود مشغول كرده است .\r\nاول : اينكه فتح مذكور عليت روشنى با جمله دوم كه مغفرت گناهان گذشته و آينده آن حضرت ( ص ) باشد ، ندارد هرچند با جملات سه گانه ارتباط آن ظاهر است .\r\nبلى صلح حديبيه يك نوع اعتراف مشركين مكه به كيان مسلمانان بود كه تدريجاً به آزادى مكه مكرمه مركز اسلام از تصرف آنان شده سبب هدايت جمعى به اسلام گرديده و اسلام بر خيلى از سرزمينهاى ديگر استيلا يافت و مردم به نور اسلام به إنسانيت خود برگشتند ، و اين بزرگ‌ترين نعمتى بود براى حامل رسالت الهى و يارى كم‌نظير . در جواب ايراد مذكور جوابهاى نامربوطى گفته شده كه در كتب تفسير من جمله مجمع البيان نقل شده است ؛ ولى نقل و نقد آن جز تلف وقت فايده‌اى ندارد .\r\n\r\n\r\n","description":"","footnote":"\r\n( 1 ) - اين سوره مدنى و داراى 29 آيه مىباشد .\r\n( 2 ) - گفته‌اند حديبيه نام چاهى بوده كه خشك بوده و به بركت دعاى آن حضرت ( ص ) پر از آب شده است .\r\n","page_name":" 115 ","page_number":115},
  {"content":"\r\n\r\nدوم : ايراد دوم ، اين است كه پيامبر بزرگوار اسلام با آن همه تجليلى كه قرآن از او نموده چقدر گناه قبل از نزول آيه و بعد از آن داشته كه خداوند آنها را آمرزيده باشد ؟ دو جواب ديگرى هم كه طبرسى مرحوم در مجمع البيان از اصحاب ما نقل كرده نيز قناعت بخش نيست ، تأويل قرآن به روايات غير معتبرالسند مجوّز شرعى ندارد ، و جواب منقول از سيد مرتضى ( ره ) ضعيف است چونكه كلمه‌ى « ذنب » مصدر لازم است نه متعدى كه مفعول ندارد و اضافه آن به ضمير خطاب ( ذنبك ) از قبيل اضافه مصدر به فاعل است نه به سوى مفعول .\r\nبهترين وجهى نسبت به جواب‌هاى ديگر اين است كه بگوييم گفتار پيامبر در بيان توحيد معبود و منع پرستش از بتهاى قريش و لزوم ايمان به رسالت او و دورى از خرافات و قبايح جاهليت و بدگويى از شرك به خداوند و ترويج معارف و اخلاق و عبادات الهى ، در نظر مشركين نادان ، زشت و اشتباه بوده كه آنها را از معايب آن حضرت ( ص ) به حساب مى آوردند ولى پس از صلح حديبيه و پس از آن فتح مكه كه مشركين اسلام به دين اسلام مشرف شدند ، فهميدند كه خود آنان در اشتباه و حماقت بوده‌اند پيامبر و دستورات آسمانى او هيچ عيب و نقصى نداشته و شخص پيامبر آنقدر پاك و مهربان بوده كه همه مشركين مكه را كه دشمنان سرسخت او بودند از قتل و اسارت و تاراج اموال ، آزاد نموده جمله معروف منقول خود را كه تا امروز حيرت آور است : فاذهبوا انتم الطلقاء برويد همه آزاديد ! ! فرمودند .\r\nديدن اين همه بزرگوارى و محبت و گذشت و فهميدن محاسن دين غالب مردم مكه را به او علاقه مند نمود و به اسلام آوردن آنان تشويق كرد كه بعد ها همين مردم و فرزندان\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nآنان با ساير مسلمانان پرچم اسلام را در آفريقا و اروپا برپا نمودند .\r\nروح اين جواب اين است كه ذنب در لغت به معناى معصيت و مخالفت با دستورات واجب يا حرام شريعت نيست ؛ بلكه به معناى امريست كه عواقب بدى دارد و معناى دوم معناى اصطلاحى آن است كه در اواخر حيات پيامبر ( ص ) و پس از وفات شان ، لفظ مذكور ، اين معنى را پيدا كرده است و مغفرت نيز به معناى پوشانيدن است نه بخشش عقاب اخروى . اين جواب اگر مسلّم نباشد ، باطل هم نيست و محتمل الصحة مىباشد .\r\nتا زمانى كه جواب بهتر از اين جواب پيدا نشده بنا گذاشتن بر آن - هرچند احتمالًا - هيچ اشكالى ندارد ، و بعضى از روايات منقوله از امام رضا ( ع ) آن را تأييد مىكند « 1 » .\r\n\r\nفايده مهمه\r\nنگارنده در آخر رساله تفسير سوره شمس در ضمن قواعد تفسير كلام الله گفته ام كه يكى از واديهاى خطرناك مفسّرين ، اشتباه كردن بين معناى لغوى و اصطلاحى است و بايد جداً متوجه آن باشيم تا ما را از واقعيتها بدور نسازد .\r\n\r\nسكينه و زيادتى ايمان\r\n « هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً مَعَ إِيمانِهِمْ وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَلِيماً حَكِيماً »  ( الفتح : 4 ) ؛ در آيه‌ى مباركه چند مطلب است :\r\n1 - ظاهراً مراد از سكينه آرامش و اطمينان نفس به خداوند و صفات و افعال اوست ؛ بلى\r\n\r\n\r\n","description":"","footnote":"\r\n( 1 ) - در عرف عوام الناس مشهود است كه معايب را به مردم ضعيف نسبت مىدهند و وقتى افراد قوى شوند براى آنان كمال مى تراشند و يا خوبيهاى آنان را بيان مى دارند . بنابراين هردو سؤال حل مىشود .\r\n","page_name":" 117 ","page_number":117},
  {"content":"\r\n\r\nدر بعضى از روايات معتبرة السند سكينه به چيز ديگرى تفسير شده كه در آخر كتاب در بيان روايات معتبره خواهد آمد .\r\n- 2 قلوب جمع قلب به معناى دل است كه يكى از عضلات بدن است و وظيفه او تلمبه زدن خون است تا به سراسر اعضا از مغز تا كف پا گردش كند و علم و شعور ندارد و مانند ساير اعضاى بدن محل ايمان و اعتقاد و صفات نفسى نيست كه همه اينها مربوط به نفس آدمى و روح او است و چنانچه مراد از قلب ارواح و نفوس باشد كه آيه مباركه :  « يا أَيَّتُهَا النَّفْسُ الْمُطْمَئِنَّةُ »  ( الفجر : 27 ) ؛ قرينه بر آن است « 1 » مشكلى در فهم آيه نداريم ، و چنانچه مراد از قلب دل فيزيكى باشد ، احتمالًا به خاطرآن ست كه بين روح و دل رابطه اى باشد كه هنوز از نظر علوم تجربى و عقل كشف نشده است و همين رابطه و علاقه است كه تصحيح كننده نسبت صفات نفسى در قرآن به دل شده است .\r\n- 3 بعضى از مفسّرين معاصر ما - كه فعلًا از اين دنيا به سوى حق رجوع كرده رحمه الله - شواهدى از قرآن آورده كه كلمه‌ى انزال گاهى به معناى ايجاد مى آيد . بنابراين انزال سكينه به معناى ايجاد آن ست . نه فرو فرستادن مانند انزال باران . و به شهادت قرآن و وجدان ، ايمان داراى درجات قوى و ضعيف است و قابل كمى و زيادى است زيادتى ايمان اثر علم و اخلاق و انجام وظايف بندگى است وفّقنا الله لتحصيلها بفضله ، گاهى معصيت و فساد\r\n\r\n\r\n","description":"","footnote":"\r\n( 1 ) - لكن در قرآن مكرراً كلمه‌ى « اطمينان » به قلب و قلوب نسبت داده شده است . قابل توجه كه گاهى فساد و معصيت موجب اطمينان كفار به دنيا مىشود :  « إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ »  ( يونس : 7 ) ؛ نعوذ بالله منه .\r\n","page_name":" 118 ","page_number":118},
  {"content":"\r\n\r\nاخلاقى با علم به خداوند موجب گمراهى مىشود كه از آيه  « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا فَانْظُرْ كَيْفَ كانَ عاقِبَةُ الْمُفْسِدِينَ  ( النمل : 14 ) ؛ و از آيه 32 سوره محمد و آيه 23 سوره جاثيه و غيرها فهميده مىشود و از اينجا گفته شده كه بر علاوه علم و ايمان به خدا عقدالقلب هم مى خواهد  « فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ »  ( البقرة : 10 ) ؛  « نَحْنُ نَقُصُّ عَلَيْكَ نَبَأَهُمْ بِالْحَقِّ إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً »  الكهف : 13 ؛\r\n\r\nگمان بد به خداوند\r\n « . . الظَّانِّينَ بِاللَّهِ ظَنَّ السَّوْءِ . . »  ( الفتح : 6 ) ؛ گمان خوب به خداوند نيكوست و مؤمن هميشه به خداوند گمان خوب دارد گمان بد به خداوند در فقه حرام است ما دلايل آن را در حدودالشريعة فى محرماتها آورده ايم .\r\n\r\nانزال سكينه و رضاى خداوند\r\n « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً »  ( الفتح : 18 ) ؛ انزال سكينه در آيه 3 و 18 و 26 تكرار شده است و احتمالًا مصداق هر سه يكى مىباشد منتها در آيه اخير ، انزال سكينه بر رسول خدا و مؤمنين ذكر شده است و يك بحث اينجا است كه رضاى خداوند از مؤمنين مطلق است يا مقيد به بيعت كردن بين دو معنى فرق زياد است بنابر اول خداوند از مؤمنين حاضر مطلقا راضى شده كه مقام بسيار مهمى است ، و بنابر احتمال دوم خداوند از بيعت مؤمنين راضى شده است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nو به عبارت علمى بيعت زير درخت ( چه به غرض عدم فرار بوده باشد و چه به غرض مقاومت تا پاى جان ) آيا حيثيت تعليلى است يا جهت تقييدى كه در فلسفه از اين دو حيثيت و جهت بحث شده است و حيثيت سوم ( حيثيت مطلقه ) است و بعضى از نويسندگان كتابى در اين مورد تأليف كرده است .\r\nمىشود از آيه مباركه :  « فَمَنْ نَكَثَ فَإِنَّما يَنْكُثُ عَلى نَفْسِهِ وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً »  ( الفتح : 10 ) ؛ جهت تقييديه را بفهميم ( دقت كنيد ) كه بيعت و وفاى به آن مراد است . « 1 »\r\nبه علاوه كه ما در كلام ثابت كرده ايم كه رضا و كراهت هرچند در مورد إنسان صفت نفسانى است ولى خداوند نفس ندارد پس صفات نفسانى در حق او ممتنع مىباشد .\r\nيك سؤال مى ماند كه معناى رضا و كراهت در مورد خدا به چه معنى است در بعضى از روايات شيعه آمده است كه رضاى خدا ثواب اوست و طبعاً كراهت و غضب او به معناى عقاب اوست . ولى سند اين روايت معتبر نيست و بايد در تفسير آن توقف نمود . لكن بودن رضا و كراهت از صفات فعلى خداوند بى اشكال است و از خود آيات قرآن هم بدست مى آيد .\r\n\r\nصدق خواب پيامبر\r\n « لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ . . »  ( الفتح : 27 ) ؛ خواب آن\r\n\r\n\r\n","description":"","footnote":"\r\n( 1 ) - و مثل آيه‌ى فوق آيه‌ى 55 سوره نور است :  « وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ . . .   وَ مَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ »  ( النور : 55 ) ؛\r\n","page_name":" 120 ","page_number":120},
  {"content":"\r\n\r\nحضرت وحى است و حتماً صادق است ولى خوابهايى كه مؤمنين مى بينند ، غالباً كاشفيتى از واقعيتها ندارد و نبايد مؤمنين آنها را منشأ اثر بدانند و يا از خوابهاى بد ناراحت شوند .\r\n\r\nغلبه اسلام بر همه‌ى اديان\r\n « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ كَفى بِاللَّهِ شَهِيداً »  ( الفتح : 28 ) ؛ او خدايى است كه رسول خود را با هدايت و دين حق فرستاد تا آن را بر همه اديان ظاهر بگرداند و شهادت خدا كفايت مىكند . اگر مراد اين آيه اظهار و غلبه عقلانى باشد كه بحثى ندارد و براى دانشمندان مسلمان قطعى است ولى ثمره اى ندارد ، پيروان اديان - به استثناى جمعى - دين را از عقل و استدلال بدست نياورده اند و غالباً قدرت اين كار را هم ندارند و جاهل قاصر اند كه در كتب ديگر اين فقير ذكر شده است . سعدى در گلستان مى گويد :\r\n يكى يهود و مسلمان نزاع همى كردند * گرفت خنده مرا از نزاع ايشانم\r\nيهود گفت به تورات مى خورم سوگند * اگر خلاف كنم - همچو تو مسلمانم\r\nبه تيره گفت مسلمان گر اين قباله من * درست نيست خدايا يهود ميرانم .\r\nگز از بسيط زمين عقل منعدم گردد * به خود گمان نبرد هيچ كسى كه نادانم \r\nو اگر مراد از غلبه خارجى باشد كه تا كنون اتفاق نيفتاده و بايد منتظر ظهور مهدى موعود ( ع ) بود .\r\nاظهار دين بر همه اديان چه به وسيله حجت بالغه و چه به جهاد و غلبه نظامى تاكنون صورت نگرفته ، امروز اسلام بر بيشتر از يك ميليارد إنسان حكومت مىكند ، نصف إنسان ها\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nتقريباً بىدين هستند . اگر دسته‌هاى آدم كش به نام مقدس اسلام بوجود نمىآمد شايد اقبال بيشترى به سوى آن صورت مىگرفت ؛ ولى با اين حال در آينده شكست فاحش مسيحيت كه شايد پيروان مختلف آن به مقدار پيروان اسلام باشند قابل پيش بينى نمىباشد مگر در دراز مدت و لذا بعضى آن را به زمان ظهور ، و حضور حضرت مهدى ( ع ) تفسير كرده اند والله العالم .\r\n\r\nايمان و عمل صالح شرط مغفرت و پاداش\r\n « مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ . . »  ( الفتح : 29 ) ؛ در اين آيه كه آخر سوره فتح است خداوند اصحاب آن حضرت ( ص ) را مدح فراوانى مىكند ولى در آخر آيه اين جمله آمده است : خداوند وعده فرموده است كسانى از آنان را كه ايمان آورده اند و عمل صالح داشته‌اند ، آمرزش و اجر عظيم ( كه همان بهشت باشد ) پس در همه حال و مقام بايد متوجه باشيم ايمان و عمل صالح تا پايان كار شرط مغفرت و رفتن به بهشت است خداوند پايان كار همه ما را با ايمان و عمل صالح داشته باشد .\r\n\r\nيك بحث ادبى\r\nظهور حرف « من » در جمله  « وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ »  در تبعيض است ولى بعضى از مفسّرين گفته بيانى است نه تبعيضى ، لكن جمعى بر اين نظريه ايراد گرفته اند كه كلمه‌ى « من » اگر بيانيه باشد هرگز بر ضمير داخل نمىشود و اصلًا در كلام عرب سابقه اى ندارد پس معلوم مىشود حرف « من » براى تبعيض است .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nتفسير سوره حجرات « 1 »\r\n\r\nمعناى تقدم\r\n  « يا أَيُّهَا الَّذِينَ آمَنُوا لا تُقَدِّمُوا بَيْنَ يَدَيِ اللَّهِ وَ رَسُولِهِ وَ اتَّقُوا اللَّهَ إِنَّ اللَّهَ سَمِيعٌ عَلِيمٌ »   ( الحجرات : 1 ) ؛ اى مؤمنين ( حكم خود را ) پيش از حكم خدا و رسول او صادر نكنيد بعضى گفته‌اند معناى آيه اين است : در جاييكه خدا و رسول او حكمى دارند شما حكم نكنيد ، يعنى حكمى نكنيد مگر به حكم خدا و رسول او .\r\nظاهراً شمول آيه در مورد اول روشن تر از شمول آن در مورد دوم است .\r\n\r\nمحبت ايمان و كراهت كفر و فسوق\r\n « وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ »  ( الحجرات : 7 ) ؛ ظاهراً اين محبت و كراهت ربطى به علاقه فطرى إنسان به خداوند ندارد ؛ زيرا امر فطرى - ايمان به خدا - شامل حال همه إنسانها مىباشد :  « فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ . . »  ( الروم : 30 ) ؛ بلكه معلول ايمان و عمل صالح است كه گاهى إنسان همه چيز خود را فداى دين پروردگار خود مىكند . ؛ بلى كلام در فهميدن استدراك اين مطلب از صدر آيه است .\r\n\r\nبرادرى مؤمنان\r\n « إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ . . »  ( الحجرات : 10 ) ؛ در اجتماعات إنسانى كه\r\n\r\n\r\n","description":"","footnote":"\r\n( 1 ) - اين سوره مدنى و داراى 18 آيه مىباشد .\r\n","page_name":" 123 ","page_number":123},
  {"content":"\r\n\r\nافراد آراى مختلف و منافع متعدد دارند ، مهم ترين موضوع اين است كه قدر مشتركى بهر عنوانى كه باشد بايد بين آنان پيدا شود تا از يك طرف نزاع و كشمكش و احياناً درگيرى و فتنه و فساد جلوگيرى شود ، و از طرف ديگر بين آنان زمينه همكارى و بهزيستى پيدا شود ، همكارى و تعاون افراد در اماكن متعدد كره زمين چه به نام كشور و چه به نام شهر و غيره يك امر ضرورى است ؛ زيرا هيچ فردى يا دسته اى به تأمين همه ما يحتاج زندگى و زندگانى خود قادر نيست و اجباراً بايد افراد و دسته ها براى تأمين همه نيازهاى خود از امكانات فكرى و دست آوردهاى ديگران استفاده كنند و بين خود تعامل عادلانه و قناعت بخش داشته باشند .\r\nلذا ضرورى است كه آراى افراد بطور عميق و شايسته از تشتت به سوى مفاهيم مشترك كه موجب انس و الفت و حتى محبت و دوستى شود سوق داده شود تا زندگانى در پناه همكارى عادلانه گوارا باشد .\r\nبشر از گذشته‌ها به اين موضوع متوجه شده‌اند و نامهاى متعدد مثل هم قريه‌اى ، هم شهرى ، هموطن ، هم كشور ، و به نام قوم و طايفه و هم زبانى و امثال اينها براى تحصيل و حفظ منافع خود ، عنوان كرده اند و به آنها تا حدودى مقيد بوده‌اند . در اجتماع امروزى عناوين ديگرى مانند كارگران و دهقانان و اتحاديه معلمين و اتحاديه محصلين و احزاب و انجمن ها ، نيز بوجود آمده و گاهى ملى گرايى و ناسيونالزم مطرح مىشود - كه ضررهاى وحشتناك و مهلكى را بر ملت هاى ضعيف وارد كرده است ، گاهى بنام سياه پوستان و زرد پوستان و سفيد پوستان نيز تجمعاتى براى حل مشكلات و يا اغراض فاسد بوجود آمده است و گاهى بنام كشورهاى شمال و جنوب .\r\nاسلام به عنوان آخرين دين آسمانى ، همه پيروان خود را ارشاد به يك عنوان اعتبارى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nديگر فرموده كه همه مؤمنان با هم برادرند ، بنابراين در نزاعهاى فردى و دسته جمعى و عمومى خوب است طرفين همديگر را برادر بدانند و نزاكت هاى برادرى را مراعات كنند ، و دسته هاى بى طرف كه نيز برادران دو دسته متخاصم هستند نيز وظيفه دارند برادرانه بين آنان اصلاح نمايند . ( فاصلحوا بين اخويكم ) .\r\nمتدينين مسلمان از اين عنوان تا حدود زيادى استفاده برده اند و لازم است مبلغين اسلامى بين مسلمانان اين عنوان را در سطوح مختلف ترويج كنند :\r\n1 - در سطح ملتها و دولتهاى اسلامى كه حالت امروزى آنان به مداخله شيطانى خارجيها و دشمنان اسلام و مسلمين ، به حال فلاكت بارى رسيده است .\r\n2 - در سطح مذاهب اسلامى كه اختلافات جزيى بعد از مشتركات دينى زياد « 1 » .\r\n3 - در برابر زبان ها و قوميتهاى متعدد مسلمانان .\r\n4 - در مقابل ملى گراها .\r\n5 - در سطح كشورى .\r\n6 - در سطح شهرى و . .\r\nتشريع اخوت ايمانى در قرآن بهترين نعمت و رحمت الهى براى امت مرحومه ، مىباشد\r\n\r\n\r\n","description":"","footnote":"\r\n( 1 ) - مانند توحيد و صفات ثبوتيه و سلبيه و معاد جسمانى و نبوت انبياى الهى خصوصاً نبوت و رسالت خاتم النبيين ( ص ) و قرآن دست نخورده الهى كه خير دنيا و آخرت مسلمانان در آن است و ضروريات دينى مانند عبادات و بسيارى از واجبات و محرمات كه مورد قبول همه‌ى مسلمانان جهان است اگر اخوت را در اين سطح درست ترويج مىكرديم اين همه گروه هاى آدم كش بدتر از حيوانات جنگل به نام اسلام پيدا نمىشدند كه هزاران مسلمانان سنى و شيعه را شهيد كردند .\r\n","page_name":" 125 ","page_number":125},
  {"content":"\r\n\r\nكه بايد از آن بيشتر بهره برد والله الموفق .\r\nاز حضرت اميرالمؤمنين ( ع ) در فرمان به مالك اشتر والى جديد مصر در نهج البلاغه نقل شده كه در ضمن آن به او فرموده است مردم يا برادر دينى تو هستند و يا همانند تو إنسان مى باشند با آنان به برادرى و إنسانيت عمل كن .\r\nإنسانها حتى در قرن حاضر ( 21 ميلادى و 15 هجرى ) هنوز به آن درجه نرسيده اند كه با إنسان ها إنسانى رفتار كنند نه حيوانى ! تا چه رسد كه همكارى صادقانه داشته باشند . ؛ بلى غرب ريا كار و استثمارگر اعلاميه جهانى حقوق بشر را تصويب كرده ولى تا امروز به آن عمل نكرده ، و آينده هم بهتر از گذشته به نظر نمى رسد نگارنده مىتواند فهرست درازى از وجدان حيوانى غرب در زندگى هشتاد و دو ساله عمر خود ارايه دهد تا خوانندگان بدانند بزرگترين مشكله إنسانيت در تمام كره مسكونه چند دولت زورمند غربى كه حاميان اعلاميه جهانى حقوق بشر هستند مى باشند اينان چه ديروز ( استعمار و استثمار قديم ) و چه امروز ( دوره استثمار جديد ) مهم ترين مشكله حقوق بشر هستند ، ولى مطلب را همه مى فهمند و محتاج به توضيح واضحات من نيست ، اللهم عجّل ظهورالمهدى ( ع ) .\r\nقابل توجه اينكه اعلاميه جهانى حقوق بشر پشتوانه عواطف إنسانى ندارد كه اخوت ايمانى واحد آن است . ثانياً اعلاميه مذكور ضمانت اجرايى ندارد و لذا خود واضعين آن از آن تخلف مى كنند مثلًا امروز همه مى دانند كه بطور مثال آمريكا از دولتهايى بخاطر ميلياردها دالر فروش اسلحه ، كه در ارتجاع و اسراف كارى و زور گويى و ديكتاتورى و حق تلفى ملتهاى خويش و از پشت پا زدن به حقوق إنسانى و از كشتار إنسانهاى بى پناه از كفر ابليس مشهورتر هستند حمايت مى كنند . ولى اين دولت و چند دولت زورمند ديگر غربى منافع مردم خود را\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nملاك حقوق بشر در دنيا قرار داده اند نه از علاقه مفرط خود به ملتهاى خود ؛ بلكه براى بقاى خود در كرسى هاى قدرت براى چند سال .\r\nاخوت اسلامى براى مؤمنان معتقد ، ضمانت اجرايى دارد كه ثواب اخروى باشد ؛ بلكه هر چه إنسان به مؤمنين فايده برساند مزد اخروى او بيشتر مىشود .\r\n\r\nتوضيح آيه حرمت گمان بد\r\n « يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ . . »  ( الحجرات : 12 ) ؛ اى مؤمنين از بسيارى از گمانها دور شويد همانا بعضى از گمانها گناه است .\r\nتوضيح : گمان خوب به مؤمنين خوب است :  « لَوْ لا إِذْ سَمِعْتُمُوهُ ظَنَّ الْمُؤْمِنُونَ وَ الْمُؤْمِناتُ بِأَنْفُسِهِمْ خَيْراً وَ قالُوا هذا إِفْكٌ مُبِينٌ »  ( النور : 12 ) ؛ چرا وقتى كه تهمت را شنيديد مردان و زنان با ايمان به همديگر گمان خوب پيدا ننمودند .\r\nبنابراين گمانى كه از آن نهى شده گمان بد است و آنچه كه از ظهور آيه به دست مىآيد اين است كه گمان كثير مفسده ندارد ، آنچه كه مفسده و ضرر دارد گمان كم است . سؤال مىشود كه چرا همان قليل حرام نشد كه كثير بى مفسده حرام شده ؟ بايد گفت : احكام شرعى همه تابع مصالح و مفاسد است و معلول از علت خود بيشتر و كمتر نمىشود .\r\nبعضى از مفسّرين كلمه‌ى « بعض » را به معناى كثير دانسته اند ، كه بسيار از سياق آيه مباركه بدور است و اين سؤال را بايد به اين بيان جواب بدهيم كه ظن كثير ، يعنى گمان بد بر دو قسم است : يكى گمان بد مخالف با واقع و ديگرى گمان بدى كه مطابق با واقع است . آيه مى گويد گمان بد مخالف با واقع تهمت و افتراء است و داراى مفسده كه جايز نيست و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nگمان بدى كه مطابق با واقع است داراى مفسده نيست ولى چون تشخيص اين دو نوع براى شخص گمان كننده ميسر نيست بايد از هردو نوع گمان بد اجتناب كند تا در بعضى از موارد به گناه گمان بد مخالف با واقع گرفتار نشود . ( دقت كنيد ) .\r\n\r\nمسلم و مؤمن در ثواب عمل\r\n « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ وَ إِنْ تُطِيعُوا اللَّهَ وَ رَسُولَهُ لا يَلِتْكُمْ مِنْ أَعْمالِكُمْ شَيْئاً إِنَّ اللَّهَ غَفُورٌ رَحِيمٌ »  ( الحجرات : 14 ) ؛ ظاهر آيه اين است مسلمانانى كه هنوز اعتقاد قلبى پيدا نكرده و هنوز مؤمن نيستند اگر اعمالى از خير بجا آورند ثواب آن مانند ثواب مؤمنين است كه حاكى از مرحمت خداوند است در اين مورد حديث معتبرالسند مفصلى در اصول كافى وجود دارد كه من آن را در كتاب معجم الاحاديث المعتبره نقل كرده ام كه همين موضوع را بيان مىكند و من امروز - آخرهاى عمرم - به مدرك قرآنى آن كه همين آيه است متوجه شدم و لله الحمد .\r\n\r\nمعيارهاى واقعى و خيالى برترى\r\n « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ »  ( الحجرات : 13 )\r\nاى مردم ما شما را از يك مرد و زنى آفريده ايم و شما را شعب شعب و قبيله قبيله « 1 » ( تيره تيره ) قرار داديم تا ميان خود آشنايى پيدا كنيد ( و كارهاى اجتماعى شما نيكوتر انجام شود )\r\n\r\n\r\n","description":"","footnote":"\r\n( 1 ) - شعوب جمع شعب - ( به كسر شين و سكون عين ) است و قبايل جمع قبيله ، در اينكه مفهوم كدام يك از ديگرى وسيع تر است بين دانشمندان ادب اختلاف است .\r\n","page_name":" 128 ","page_number":128},
  {"content":"\r\n\r\nمحققاً گرامى ترين شما نزد خداوند با تقوى ترين شما است ( حجرات 13 )\r\nما در تفسير اين آيه به دو مطلب مى پردازيم :\r\nمطلب اول ، از نظر عقلايى اسباب برترى افراد بر يكديگر در همه امور سياسى و مناصب دولتى و در فضيلت و ارزش إنسانى به سه چيز بر مى گردد :\r\n1 - علم و دانش كه نقش رئيسى را دارد و كميت و كيفيت و حتى انواع علوم به حسب زمان و مكان افراد فرق مىكند .\r\n2 - تقوى و پرهيز از مفاسد ، مانند خيانت و امثال آن ، البته تقوى نيز به حسب اختلاف اغراض و مفاسد ، درجات مختلفى دارد .\r\n3 - توانايى داشتن در كار و چرخانيدن چرخ هاى زندگانى .\r\nمن گمان نمى كنم امر چهارمى وجود داشته باشد ، چنانچه گمان ندارم كسى يا جمعى پيدا شوند كه لزوم يكى از امور سه گانه را مورد ترديد قرار دهند .\r\nدر دين اسلام همين اصول سه گانه سبب برترى قرار گرفته است ولى همان گونه كه عرض كردم كيفيت وكميت و نوعيت آنها از نظر دين ، با نظرهاى ديگران تا حدودى فرق دارد .\r\n- 1 در مورد علم مى فرمايد :  « هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ . . »  ( الزمر : 9 ) ؛ آيا آنانيكه مى دانند برابرند با آنانيكه نمى دانند ( هرگز ) ، برترى علم بود كه خلافت الهى آدم در زمين پذيرفته و پيشنهاد ملائكه براى خلافت مذكور مورد قبول واقع نشد .  « يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ . . »  ( المجادلة : 11 ) ؛ و آيات ديگر .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n2 - تقوى كه آيه عنوان اين بحث بر آن دلالت دارد « 1 » .\r\n- 3  « إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ  ( القصص : 26 ؛ )\r\nقابل ذكر است كه علوم شرعى : علم تفسير ، علم كلام ، علم فقه و علم اصول فقه و علم ( و عمل ) اخلاق و علم رجال و مقدمه اينها علوم ادبى . ونيز هر علمى كه اجتماعات بشرى در طول تاريخ مختلف خود به آنها احتياج پيدا مى كنند تعلّم آنها واجب كفايى است . بنابراين علوم واجب و مستحب در مدارس و دانشگاه ها اكثر آنها را مىشود علم دينى گفت .\r\nتقواى دينى مجرد امانت و ضرر نرسانيدن به مردم نيست ؛ بلكه اين دو ، جزء تقواى دينى است ، تقواى دينى بسيار وسعت دارد كه عبارت از ترك همه محرمات اسلامى و بجا آوردن همه واجبات مىباشد .\r\nمطلب دوم در تشخيص مراد از مفهوم شعوب و قبايل است كه قرآن آنها را از درجه اعتبار ساقط كرده كه هيچ نقشى در كرامت إنسانى ندارند .\r\nاولًا بايد بدانيم كه معناى جعل ( قرار دادن ) كه خداوند به خود نسبت داده به اين معنى نيست كه خداوند مردم را به اراده خود بلاواسطه علل و اسباب و اعتبار شعبه شعبه و قبيله قبيله قرار داده استناد آن به جعل خداوند همان استناد عمومى موجودات به آفريدگار است كه با اسباب وعلل خود به او منتهى مىشودكه همه حوادث خوب و بد هميشه به وسيله اسباب به خود مسبب الاسباب بر مى گردد و جز او خالقى نيست مثلًا اگر كسى ديگرى را به ناحق\r\n\r\n\r\n","description":"","footnote":"\r\n( 1 ) - قدرت كار اگر امتياز طبيعى باشد ، فى حد نفسه امتياز شرعى به حساب نمى آيد و تنها در سپردن مناصب مختلف اجتماعى شرط است . بنابراين دو شرط سرنوشت ساز ايمان و تقوى و علم است .\r\n","page_name":" 130 ","page_number":130},
  {"content":"\r\n\r\nكشت نسبت كشتن به قاتل به عنوان سبب قريب و به فرد مشوّق قتل به عنوان سبب متوسط و به خداوند به عنوان سبب بعيد و مسبب الاسباب ، صحيح و درست است در موقع نزول قرآن در محيط عربها مسأله قوميت و نژادها و تيره رايج بود كه روى آن خيلى حساب مى كردند و احمقانه عناوين موهوم مذكور را ملاك برترى قرار مى دادند ، و نيز همين عناوين تا حدى سبب شناخت افراد هم بود و همديگر را به آنها معرفى مى كردند و اين امر در قرآن ابطال نشده است .\r\nامروز هم همين عناوين تا حدود كمترى براى شناخت مردم به كار مىرود هرچند كم رنگ شده است .\r\nتا پنجاه سال قبل در شهر و اطراف قندهار ما ، در بين برادران عزيز پشتون ما سؤال كردن از همديگر در مورد تيره بالا و پايين خيلى رايج بود وقتى يكى در جواب ديگرى مثلًا مى گفت من باركزى مى باشم دوباره سؤال مىشد در باركزى به كدام اصل وابسته يى گاهى اين سوالها سه چهار مرتبه تكرار مى شد چون فروع طولى و عرضى آن زياد بود ، فارسى زبان هاى قندهار و جاهاى ديگر را كه داخل اصول مشهور قومى نبودند و براى اينكه در آن وقت به نام مذهب شيعه از آنان نام نبرند دولت در سراسر كشور در تذكره و شناسنامه آنان تاجك مى نوشتند و حتى جمعى خود را واقعاً تاجك مى دانستند و اين قصه ، سر درازى دارد .\r\nبه هر حال در عصر ارتباطات فعلًا اين عناوين قومى هرچند از بين نرفته ولى كم رنگ شده و غالباً مورد سؤال واقع نمىشود و سبب معرفت هم نيست . ولى امروز بعضى از عناوين قديم و عناوين جديد ديگر وجود دارد كه سبب معرفت و شناخت قرار مى گيرد و در اين مورد فرقى بين عربها و غير عربها وجود ندارد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nممكن است در آينده عناوين ديگرى پيدا شود و سبب شناخت گردد ولى سبب گرامى داشت فى حد نفسه نمىشوند و نه سبب ترجيح بعضى بر بعض ديگر ، مگر اينكه پاره اى از آنها به اسباب سه گانه سابق برگردند .\r\nتاحد كمى در اين كتاب به آنها اشاره مىشود .\r\n\r\nبعضى از عناوين شناخت امروزى\r\n1 - قوميت : مانند تركى ، فارسى ، پشتو ، سيد ، عرب ، تاجك و امثال اينها ، هند و سيك\r\n2 - نام كشورها : افغانى ، ايرانى ، پاكستانى ، عراقى ، آمريكايى ، آلمانى و . . .\r\n3 - نام بلاد : كابلى ، هراتى ، مزارى ، پشاورى ، ملتانى ، نجفى ، بغدادى ، لندنى و . . .\r\n4 - نام احزاب سياسى و انجمنهاى فرهنگى و غيره و غيره .\r\n5 - نام شغل : مسگر ، زرگر ، كارمند ، كارگر مهندس ، دكتور ( طبيب ) ، دكاندار ، تاجر ، زارع و غيره .\r\n6 - القاب علمى : متخصص ، فوق تخصص ، دكتورا ، اكادمسين ، انجينير ، استاد و . . .\r\n7 - القاب عسكرى و كارمندان طبقه بالاى دولتى .\r\n8 - القاب متفرقه : سرمايه دار ، كاسب ، دلال ، كارخانه دار ، صانع نمايندگان مردم ، قاضيان ، مصلحين ، رضاكاران ، مبلغين و . . .\r\n9 - نژادهاى سفيد پوست و سياه پوست و زرد پوست و سرخ پوست . براستى سياه پوستان بخاطر سياهى پوست خود از سفيد پوستان غربى چه بلايى كه نديده اند و همچنين\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nسرخ پوستان آمريكايى . البته غربيها سفيد پوستان را نيز شكم سير كشتند و بين خود نيز به اندازه كافى در جنگهاى محلى و منطقه يى و دو جنگ بزرگ خون ريزى نمودند و سفيد پوستان شرقى در كشتن همديگر بر سر استعمار و استحماركوتاهى نكرده اند . موضوع نژاد هاى چهارگانه امروز تا حدودى فروكش كرده ولى سياه پوستان هنوز مشكلاتى دارند .\r\nاين عنوان مكمل عنوان اسبق ( معيار هاى واقعى وخيالى بر ترى ) مىباشد .\r\nبه هر حال همه اين امور چه اعتبارى باشند و چه واقعى از نظر دين هيچ امتيازى و عيبى به حساب نمى آيد و سبب ترجيح افرادى بر افراد ديگر إنسان نمىشود مگر اينكه به نحوى به يكى از سه امر گذشته برگردد .\r\nحرف پايان بحث اينكه علم و تقوى همانگونه كه در دنيا سبب كمال آدمى و برترى افراد بر همديگر مىشود در آخرت نيز چنين است .\r\n\r\nتفسير سوره ق « 1 »\r\n\r\nآسمان چيست\r\n « أَ فَلَمْ يَنْظُرُوا إِلَى السَّماءِ فَوْقَهُمْ كَيْفَ بَنَيْناها وَ زَيَّنَّاها وَ ما لَها مِنْ فُرُوجٍ »  ( ق : 6 ) ؛ آيا كافرين به آسمان نگاه نكرده اند كه چگونه آن را ساخته‌ايم و براى آن هيچ شكافى نيست . از آيه بعدى فهميده مىشود كه زمين در اول چنين وسيع نبوده و كشيده شده است . عمده اين است كه آيه اول آسمان را چيزى ساخته شده كه سوراخها و شكافهايى ندارد معرفى مىكند . و فهميدن\r\n\r\n\r\n","description":"","footnote":"\r\n( 1 ) - اين سوره مكى و داراى 45 آيه مىباشد .\r\n","page_name":" 133 ","page_number":133},
  {"content":"\r\n\r\nفضاء از اين دو جمله بسيار مشكل است و مراد سيارات و ستاره‌ها هم نيست . شايد بعضى كه ادعا كرده اند آسمان بافتى منسجم است ، از همين آيه ، چنين استنباطى نموده باشند ؛ ولى رفتن ماهواره و قمرهاى مصنوعى تا كره ما و اطراف مريخ اين استنباط را ضعيف مىكند . بايد منتظر پيشرفت علم در آينده باشيم .\r\nمگر اينكه بگوييم پس از عبور اجسامى از آن دوباره خرق و پاره شدن آن خود به خود التيام مى يابد . والله العالم .\r\nبه هر حال چنانچه گذشت زينت آسمان اول به ضوء ستارگان ، اعم از اين است كه ستارگان مذكور در آن آسمان باشد و يا خارج از آن چنانچه قبلًا گذشت .\r\n\r\nتأكيد و تسجيل\r\nدر مورد وجودى بودن آسمان شواهد قرآنى زياد وجود دارد مانند :  « وَ السَّقْفِ الْمَرْفُوعِ »  ( الطور : 5 ) ؛  « يَوْمَ تَمُورُ السَّماءُ مَوْراً »  ( الطور : 9 ) ؛\r\n\r\nچند فرشته با آدمى هستند\r\n  « إِذْ يَتَلَقَّى الْمُتَلَقِّيانِ عَنِ الْيَمِينِ وَ عَنِ الشِّمالِ قَعِيدٌ ، ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ »   ( ق : 17 ، 18 ) ؛ « 1 »  « وَ جاءَتْ كُلُّ نَفْسٍ مَعَها سائِقٌ وَ شَهِيدٌ »  ( ق : 21 ) ؛   « وَ قالَ قَرِينُهُ هذا ما لَدَيَّ عَتِيدٌ ، أَلْقِيا فِي جَهَنَّمَ كُلَّ كَفَّارٍ عَنِيدٍ »   ( ق : 23 ، 24 ) ؛ دو گيرنده و تلقى كننده از راست و چپ ( مكلف نشسته ) سخن نگويد مگر اينكه نزد او نگهبان محافظ و عتيد وجود دارد . هر\r\n\r\n\r\n","description":"","footnote":"\r\n( 1 ) - در مجمع البيان مى گويد تقدير آيه چنين است : عن اليمين قعيد و عن الشمال قعيد و در عبارت به يكى اكتفا شده و نيز گفته مقصود به قعيد در آيه ملازمى است كه جدا نمىشود نه نشسته ( ضد ايستاده ) .\r\n","page_name":" 134 ","page_number":134},
  {"content":"\r\n\r\nنفس ( روز قيامت ) كه با او راننده و سوق دهنده و شاهدى وجود دارد ، مى آيد . همراه و قرين ( مكلف به خداوند ) عرض مىكند اين ( بنده مكلف ) تو است كه با هم در دنيا بوده ايم ( و من اعمال او را مى دانم ) ( سياقت راندن از عقب است ) در اين آيات ، صحبت از فرشته و شيطان و غيره نشده است ، ولى هر متأمل مىداند كه مراد از اين دو تن گيرنده و تلقى كننده دو فرشته است كه از راست و چپ مكلف نشسته اند ( و از حديث معتبرى بدست مى آيد كه اولى حسنات را مى نويسد و دومى سيئات را مى نويسد و اولى بر دومى آمريت دارد ، منتهى نوشتن گناهان پس از هفت ساعت مهلت است كه شايد مكلف عاصى آن را به توبه و غيره جبران كند ) .\r\nو آيا رقيب و عتيد در آيه بعدى دو تن هستند يا يكى ؟ و در فرض اول « 1 » آيا اين دو تن همان دو فرشته متلقى در دنيا هستند يا دو نفر ديگر ؟ دو احتمال دارد ، ممكن است اين دو تن محافظ گفتار ، همان دو تن متلقى حفظ اعمال هستند كه از باب اهميت اقوال به عنوان تخصيص بعد از تعميم ذكر شده و ممكن است اين دو تن غير آن دو فرشته باشند كه در نتيجه چهار ملك براى هر إنسان مكلف وجود دارند دوتا براى حفظ اعمال ، و دو تا براى خصوص حفظ اقوال . والله العالم .\r\nاما سائق و شهيد ظاهراً دو تن هستند كه احتمال مىرود از ملائكه باشند و مخصوص كره\r\n\r\n\r\n","description":"","footnote":"\r\n( 1 ) - بعضى از مفسّرين عتيد را معنى كرده اند به كسى كه فراهم كننده مقدمات ضبط و حفظ براى رقيب است كه حتماً دو تن مىشوند . همين مفسّر چپ و راست را به شر و خير تأويل برده و ديگرى اين تأويل را به اين نظر توجيه كرده اند كه ملائكه مجرد اند و مكان ندارد ، ولى تأويل مذكور بى دليل و توجيه باطل است زيرا از قرآن فهميده مىشود ملائكه اجسام لطيف هستند .\r\n","page_name":" 135 ","page_number":135},
  {"content":"\r\n\r\nقيامت است ، البته شاهدان آنجا زياد است كه در كتاب معاد بيان داشته ايم .\r\nو اما قرين مذكور در آيه 23 و 26 ممكن است يكى از فرشته سابق باشد ، ولى بعيد نيست شيطانى باشد كه در دنيا با او بوده كه قبلًا در ذكر آيه :  « وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ »  ( الزخرف : 36 ) ؛ گذشت و نيز در خطاب آيه 24  « أَلْقِيا فِي جَهَنَّمَ كُلَّ كَفَّارٍ عَنِيدٍ »  ( ق : 24 ) ؛ و در خطاب ،  « فَأَلْقِياهُ فِي الْعَذابِ الشَّدِيدِ »  ( ق : 26 ) ؛ احتمال هاى سابق جارى مىشود . والله العالم .\r\n\r\nصحبت دوزخ در آن دنيا\r\n « يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ »  ( ق : 30 ) ؛ روزى كه به جهنم مى گوييم آيا ( از ريختن كفار معاند و مقصر و حتى ادخال ارباب كباير موبقه از مسلمانان ، بطور موقت ) پر شده اى ( دوزخ ) مى گويد آيا بيشتر دوزخى وجود ندارد ؟ ظاهراً اين جمله براى اين است كه مستحق عذاب دوزخ بخاطر پر شدن دوزخ از عذاب راحت نمىشوند كره جهنم براى همه كفايت مىكند و اما جواب دادن دوزخ به خطاب خداوند ممكن است هر دو صوتى و كلامىباشد و ممكن است هردو زبان حال باشد . والله العالم .\r\n\r\nفوق آرزو در بهشت\r\n « لَهُمْ ما يَشاؤُنَ فِيها وَ لَدَيْنا مَزِيدٌ »  ( ق : 35 ) ؛ براى بهشتيها هرچه بخواهند مى رسد ( مع الوصف ) نزد ما زياده از خواست هاى آنان وجود دارد . خدا به فضل خود از آن زياده اين بنده و امثال او را محروم نفرما .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nتفسير سوره ذاريات « 1 »\r\n\r\nعلم انبياء به موضوعات خارجى\r\nهيچ مخلوقى علم به غيب ندارد ؛ زيرا علم يا حصولى است و يا حضورى ، وقتى چيزى از مدرك پنهان باشد چگونه ( صورت او ) در ذهن مدرك بيايد و يا عين او در نفس او تحقق يابد . ولى براى خداوند غيب معنى ندارد .\r\nتمام موجودات ، مخلوق او و قائم به اراده اوست .\r\nبه هر حال علم واجب الوجود براى ما قابل درك نيست و خداوند عالم الغيب است يعنى غيب به لحاظ علم ما ، يعنى آنچه از نظر ما غايب است چه فعلًا موجود باشد و چه معدوم باشد خداوند به آن علم دارد يعنى براى او حاضر است ؛ ولى كيفيت اين حضور را ما نمىدانيم .\r\nونيز در ملازمات و حقايق واقعى غير خارجى بازهم خدا به آنها علم دارد كه عقل محدود ما آن را درك نمىكند « 2 » چون علم او عين ذات اوست و لايتناهى مىباشد احاطه محدود بر غير محدود عقلًا مستحيل است .\r\nولى عقل و علم بشرى به غايب تعلق نمى گيرد و لذا اگر بگوييم فلان فرد علم به غيب دارد گويا به خدايى و وجوب وجود او قايل شده‌ايم .\r\nمخلوق چه إنسان و چه غير او إنسان چه انبياء و رسل و چه عوام الناس علم به غيب ندارند و عقلًا ممكن هم نيست .\r\n\r\n\r\n","description":"","footnote":"\r\n( 1 ) - اين سوره مكى و داراى 60 آيه مىباشد .\r\n( 2 ) - اسرار ازل را نه تو دانى نه من .\r\n","page_name":" 137 ","page_number":137},
  {"content":"\r\n\r\nبلى مىشود خداوند چيزهايى را به انبياء ياد بدهد  ( وَ عَلَّمَ آدَمَ الْأَسْماءَ كُلَّها . . »  ( البقرة : 31 ؛ ) ولى پس از تعليم ديگر آن علم ، علم غيبى نيست ؛ بلكه علم مشهود و عادى است اگر مجازاً آن را علم غيب بگوييم به اضافه ديگر ان است كه نمى دانند . نه علم غيب حقيقى .\r\n\r\nعلم غيب حقيقى\r\nديشب سيبى را در پنهانى خورديد و علم خود شما به خوردن آن شهودى است ، ولى براى ديگران علم به غيب است كه عقلًا ممتنع است . وقتى شما مثلًا به پسر خود از خوردن سيب خبر داديد او علم حصولى پيدا مىكند ، ولى پس از گفتن شما اين علم شهودى است نه اينكه پسر شما علم به غيب پيدا كرد ، مگر بنحو مجاز و اضافه ، يعنى پسر شما چيزى را مىداند كه همسايه نمىداند .\r\nحالا اگر اين مطلب فهميده شده باشد به اين سؤال مى رسيم انبياء و اولياء الله علم به غيب دارند ؟ جواب قاطعانه مى دهيم نخير .\r\nسؤال را محدودتر مىكنيم آيا خداوند به انبياء و اولياء علم به همه چيز را داده است يانه ؟ جواب قاطعانه بر خلاف انتظار مردم متدين عوام و اهل علم متوسط ، بازهم منفى مىباشد كه خداوند چنين كارى نكرده است .     « قالَ سَلامٌ قَوْمٌ مُنْكَرُونَ ، فَراغَ إِلى أَهْلِهِ فَجاءَ بِعِجْلٍ سَمِينٍ ، فَقَرَّبَهُ إِلَيْهِمْ قالَ أَ لا تَأْكُلُونَ ، فَأَوْجَسَ مِنْهُمْ خِيفَةً قالُوا لا تَخَفْ وَ بَشَّرُوهُ بِغُلامٍ عَلِيمٍ »     ( الذاريات : 25 - 28 ) ؛ ( ملائكه بزرگوار خداوند به شكل إنسان هاى مهمان ) بر ابراهيم داخل شد و سلام كردند و ابراهيم جواب سؤال آنان را داد ولى آنان را نشناخت ، يواشكى نزد اهل خانه خود رفت ( و از مهمان نوازى فوق العاده خود ) گوساله چاق را بريان كرد براى آنان\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nآورد ( ديد كه كسى ) از مهمان ها دست دراز نكرد تا از آن غذاى لذيذ بخورد از آنان ترسيد !\r\nابراهيم يكى از پنج پيامبر بزرگوار اولى العزم نفهميد آنان ملائكه هستند . و مثل اين عدم علم در موارد انبياى ديگر نيز وارده شده است ، حتى پيامبر خاتم النبيين ( ص ) .\r\nقدر متيقن به انبياء آنقدر علم به شكل تدريجى داده شده بود كه براى هدايت امت ها كفايت كند . و مازاد بر آن وابسته به لطف خداوند و مقام روحانى خود شان بوده كه ما اندازه آن را نمى دانيم .\r\nوقتى به انبياء علم به تمام حوادث دوره زندگانى آنان داده نشده معلوم است كه حوادث دوره هاى آينده خود را تا زمان ما و تا آخر دنيا را نيز نمى دانسته‌اند .\r\nبلى اين احتمال هست كه خداوند انبياء و رسولان يا به رسولان بزرگ خود كليات زمان هاى آينده را به حسب مقامات مختلفه شان اعلام فرموده باشد كه باز مقدار آن به ما معلوم نيست و اين گمانه وجود دارد كه پيامبر عظيم شان ما كه همه مسلمانان دنيا « 1 » تا روز قيامت از امت او هستند معلومات بيشترى به ايشان داده شده باشد . والله العالم بأفعاله .\r\n\r\nبدبختى مردم\r\n « فَما وَجَدْنا فِيها غَيْرَ بَيْتٍ مِنَ الْمُسْلِمِينَ »  ( الذاريات : 36 ) ؛ ملائكه مى گويند ما در قريه حضرت لوط غير يك خانه از مسلمانان نيافتيم ، يعنى لوط پيامبر مكرم الهى تنها يك فاميل را به دين ابراهيم متدين ساخته بود و بقيه كافر بودند و جمع زيادى هم هم جنس باز ! ! و به\r\n\r\n\r\n","description":"","footnote":"\r\n( 1 ) - بلكه جميع بشر چه متدين به دينهاى گذشته و چه بى دين و منكر همه چيز زيرا وظيفه آنان پيروى از اسلام است ، و همه از امت آن حضرت به حساب مىآيند .\r\n","page_name":" 139 ","page_number":139},
  {"content":"\r\n\r\nگفته جمعى كه آن خانه خانه خود لوط بوده پس او كسى را مسلمان نتوانسته !\r\nاز آيه 24 تا 38 اين سوره ( ذاريات ) كه در مورد نزول ملائكه بر ابراهيم به منظور گزارش از عذاب خداوند بر قوم لوط ، در مجموع من حيث مجموع مخصوصاً از سه آيه اخير بدست مى آيد كه ملائكه پس از عذاب آن قوم نازل شده‌اند .\r\nولى از آيه 74 و ما بعد آن از سوره هود عكس آن بدست مى آيد ، ظاهراً بايد آيات اين سوره ( ذاريات ) بر بقيه آيات قرآن حمل شود .\r\nاين حمل مشكل نيست ، ممكن است ملائكه اولًا به قريه لوط ( ع ) رفته و كارهاى مقدماتى را انجام داده و پيش از نابودى قوم لوط نزد ابراهيم مشرف شده باشند ( دقت كنيد ) بلى آيه 38 سوره ذاريات دقت بيشترى لازم دارد .\r\n\r\nتوسعه دائمى آسمان\r\n « وَ السَّماءَ بَنَيْناها بِأَيْدٍ وَ إِنَّا لَمُوسِعُونَ »  ( الذاريات : 47 ) ؛ آسمان را به قوت ساختيم و ما آن را دائماً توسعه مى دهيم .\r\nامروز اين آيه را يكى از معجزات علمى قرآن مى دانند كه ستارگان به سرعت از هم دور مىشوند و آسمان بزرگتر مىشود و ايساع تحقق مى يابد ، مفسّرين قديم كه فكر شان به مطلب نرسيده بود اقوال عجيبى در ايساع آسمان گفته‌اند . عقل مى گويد هرچه را نفهميديم اقرار به جهل كنيم و علم آن را براى آيندگان بگذاريم .\r\n\r\nزوجيت همه اشياء ( هر چيز جفت دارد )\r\n « وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ »  ( الذاريات : 49 ) ؛ هر چيز را دو جفت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nآفريديم . امروز اين آيه نيز از معجزات علمى به حساب مى آيد .\r\n\r\nعبادت علت غايى آفرينش إنس و جن\r\n « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ( الذاريات : 56 ) ؛ جن و إنس را نيافريديم مگر براى اينكه عبادت كنند .\r\nما در گذشته اين احتمال را داديم كه عبادت در مورد قاصرين كه احتمالًا قسمت عمده افراد بشر را - و غير معاصرين انبياء ( ع ) را تشكيل مى دادند و مىدهند علت غايى شده نمى تواند و نيز خلق و ايجاد بى هدف بر خداوند قبيح است « 1 » . بنابراين علت غايى حقيقى خلقت جن و إنس مانند خلقت كهكشانها بيان نشده و نزد ما مجهول است ولى اين آيه و مشابه آن و تاكيد معظم آيات بر عبادت و اطاعت حق و پيروى از از انبياء و ايمان به معاد كه متقيان به بهشت و متمردان به دوزخ مى روند ، بطور قطعى و ضرورى عبادت را به معناى عام كلمه كه شامل عقايد بندگان از عبادت الهى ، علت غايى ثانوى جن و إنس مىداند كه ما مسلمانان به آن ايمان داريم . والله العالم .\r\n\r\nكلامى با حكماء\r\nدر حاشيه اشاره اجمالى به كلام طبرسى و متكلمين عدليه داشتيم و مناسب است اشاره مختصرى در مورد بحث تعلل افعال خداوند واجب الوجود نيز داشته باشيم .\r\nاشعرى ها بر خلاف آيات قرآن افعال الله را معلل به اغراض نمى دانند ، فلاسفه افعال الله\r\n\r\n\r\n","description":"","footnote":"\r\n( 1 ) - مرحوم طبرسى در مجمع البيان مانند جمعى از متكلمين عدليه در اين مقام از آنچه ما در اينجا آورديم دفاع كرده كه ارزش نقل و نقد را ندارد و ضعف آن بر ماهرين آشكار است .\r\n","page_name":" 141 ","page_number":141},
  {"content":"\r\n\r\nرا معلل به اغراض مى دانند ولى نه به غير ذات واجب ؛ بلكه مى گويند علت غايى ذات واجب الوجود است و ظواهر قرآن را تأويل مى برند ، متكلمين شيعه يا همه عدليه - بشمول معتزله - مى گويند فعل هر فاعل عاقل بايد معلل به اغراض باشد كه فعل بيهوده قبيح است و در مورد افعال الله گفته‌اند كه آنها نيز معلل به اغراض است بر خلاف ادعاى اشاعره ، و آن اغراض زايد بر ذات اوست بر خلاف پندار فلاسفه و ما در مقصد عدل خدا در ج 2 صراط الحق تفصيل اقوال و رد دلايل مخالفين را بيان داشته ايم ك در كتب ديگر پيدا نمىشود « 1 » ، در اين جا تنها خلاصه كلام صاحب الميزان را نقل و نقد مىكنيم « 2 » .\r\n1 - غرض هر چه باشد ، صاحب غرض به وسيله آن استكمال مىكند ، خداوند نقص و حاجتى ندارد تا بوسيله اغراض ، نقص مذكور را جبران كند ( كامل استكمالى ندارد ) « 3 »\r\n2 - از جهتى ديگر فعلى كه بالآخره منتهى به غرض كه عايد فاعلش نشود لغو و سفيهانه است .\r\n\r\n\r\n","description":"","footnote":"\r\n( 1 ) - عمل كردن به احكام معاملات بالمعنى الأخص و الأعم لازم است ولى همه‌ى آنها را نمىشود علت غايى خلقت ثانوى إنسان دانست ، نمىشود گفت خداوند إنسانها را براى اين آفريد كه هيچ نوع ظلم و ستم و تجاوز به جان و مال و آبروى ديگران نكنند كه آنها وقت مردن وصيت كنند و امثال اين فروعات و يا قواعد مانند بيع و اجاره و مضاربه و مزارعه كه از آنها استفاده كنند و از اين قواعد بيرون نروند . وقتى إنسان آفريده نشود اين احكام منتفى به انتفاى موضوع است و اين موضوع تفصيل بيشتر مى خواهد و اين مطلب در فرودگاه مشهد امروز عصر 6 / 5 / 1396 در موقع اصلاع اين اوراق كه عازم كابل بودم و تا پرواز هواپيما مشغول مطالعه در تصحيح نوشته هاى اين دفتر بودم به ذهنم افتاد پس علت غايى ثانوى إنسان همان عبادت است كه شامل ايمان و تحصيل مكارم اخلاقى نيز مىگردد . والله العالم .\r\n( 2 ) - ترجمه تفسير الميزان به فارسى ، ج 18 / 612 - 616 .\r\n( 3 ) - اشعريها به اين دليل بر نفى مطلق غرض استدلال كرده اند ، فلاسفه بر نفى غرض زايد بر ذات .\r\n","page_name":" 142 ","page_number":142},
  {"content":"\r\n\r\n3 - نتيجه كارهاى خداوند غرضى دارد كه آن غرض ذات خودش است . « 1 »\r\nجواب : واجب الوجود كه كامل مطلق و فوق كمال است هدف و غرض او نفع مخلوق اوست نه ذات خودش ، هر دو مقدمه فوق در مورد عقلاء درست است ، نه در مورد خالق تفصيل اين بحث را در كتاب مشهور اسفار ملا صدرا و صراط الحق ج 2 تأليف اين جانب مطالعه فرماييد .\r\n\r\nبحث عميق ديگر در علت غايى إنسان\r\nما در چند جا از اين كتاب خود - كه احتمالًا كتاب آخر نگارنده باشد - گفته ايم كه عبادت غرض ثانوى است نه غرض اولى و گرنه اكثريت مردم دنياى امروز ما قاصرين هستند كه تكليف آنان لغو است و عقاب آنان ظلم . منتهى تا جايى كه نگارنده مىداند كسى به اين قول قايل نشده است .\r\nبعضى ايرادى ديگر دارند كه اگر حرف لام در جمله « ليعبدونى » براى غرض باشد ، تخلف مراد از اراده حق ، ناممكن است و بايد همه جن و إنس عبادت مى كردند كه اكثراً نمى كنند . بنابراين حرف لام براى غرض نيست و اگر هم براى غرض باشد بايد عبادت را تشريعى ندانيم و آن را تكوينى بدانيم كه آيه :  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ . . »  ( الإسراء : 44 ) ؛ مى گويد .\r\nجواب : اگر مراد عبادت تكوينى مى بود اختصاص آن در آيه به جن و إنس لغو بود و\r\n\r\n\r\n","description":"","footnote":"\r\n( 1 ) - ممكن است گفته شود كه بازهم يك نوع استكمال ممتنع لازم مى آيد .\r\n","page_name":" 143 ","page_number":143},
  {"content":"\r\n\r\nبايد مى فرمود ما خلقت الأشياء الّا لتعبدونى .\r\nصاحب تفسير الميزان « 1 » در اين كه اكثر جن و إنس عبادت ندارند ، جواب ديگرى دارد كه مى گويد بناى اين اشكال اين است كه الف و لام در كلمه‌ى جن و إنس ، براى استغراق است كه من هيچ فردى از جن و إنس را نيافريده ام مگر اينكه مرا عبادت كنند . ولى اگر بگوييم كه الف و لام آن براى جنس است ، اشكال از بين مىرود چون با عبادت جمعى از مؤمنين جن و إنس اشكال از بين مىرود ؛ بلى اگر همه افراد اين دو نوع عبادت نكنند نقص غرض لازم مى آيد .\r\nولى اين بيان اين سؤال را جواب نمىدهد كه هدف آفريدن اكثريت افراد إنسان كه عبادت نمى كنند چيست ، او قادر بود تنها مؤمنين متعبدين را بيافريند ؟\r\nجواب آن از آنچه كه نگارنده گفته است بدست مى آيد « 2 » والله العالم بافعاله و احكامه .\r\n\r\nتفسير سوره طور « 3 »\r\nآسمان جسم است .\r\n « يَوْمَ تَمُورُ السَّماءُ مَوْراً »  ( الطور : 9 ) ؛ يعنى روز قيامت آسمان دوران و چرخش دارد كه دلالت مىكند آسمان موجود خارجى از نوع جسم است و هنوز نگارنده حقيقت آن را نفهميده است و همين گونه از آيه  « فَإِذَا انْشَقَّتِ السَّماءُ فَكانَتْ وَرْدَةً كَالدِّهانِ  ( الرحمن : 37 ) ؛\r\n\r\n\r\n","description":"","footnote":"\r\n( 1 ) - ترجمه الميزان ، ج 18 / 614 .\r\n( 2 ) - بلى هدف ثانوى هدف نوعى است نه هدف فردى .\r\n( 3 ) - اين سوره مكى و داراى 49 آيه مىباشد .\r\n","page_name":" 144 ","page_number":144},
  {"content":"\r\n\r\nهمين مطلب استفاده مىشود . بلكه آيات زيادى بر جسمانيت آسمان دلالت دارد .\r\n\r\nتأثير عمل مؤمنين به ذريه آنان\r\n « وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ كُلُّ امْرِئٍ بِما كَسَبَ رَهِينٌ »  ( الطور : 21 ) ؛ ظاهراً مراد از ذريه فرزندان كوچك و بزرگ باشد كه از استعمال آيات شريفه بدست مى آيد .\r\nبعضى از مفسّرين از اطلاق كلمه‌ى ايمان چنين استفاده كرده اند كه اتباع ذريه بزرگ به ايمان خودشان و اتباع ذريه صغار به ايمان پدران شان مىباشد « 1 » و اين گونه زندگانى فاميلى لذيذتر است ( و له الحمد ) بعضى گفته‌اند جمع كردن يكى با ديگرى بدون معنايى در اول ، الحاق است نه اتباع كه در آيه آمده است و معنى در اين جا همان ايمان است ، البته اين اتباع منافى ثواب مستحق هر كدام نيست و اتباع در مجرد جمع مكانى است و در اين تفضل و جمع كردن از ( مزد عمل پدران چيزى كم نمىكنيم ) .\r\nيك فرض ديگر اين است كه درجه اولاد بالغ بالاتر باشد آيا پدر و مادرى كه درجه آنان پايين تر است مىشود به خواهش فرزندان پدران و مادران به آنان ملحق شوند و از ابن عباس نقل شده كه براى اثبات آن به همين آيه تمسك كرده است كه دلالتى بر آن ندارد . بعضى از مفسّرين بر اين فرض به آيه 8 سوره مؤمن استدلال كرده است  « رَبَّنا وَ أَدْخِلْهُمْ جَنَّاتِ عَدْنٍ الَّتِي وَعَدْتَهُمْ وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ . . »  ( غافر : 8 ) ؛ ولى اين آيه ظهورى در الحاق مكانى ندارد و حاملين عرش دعا براى جمع آنان در بهتشهاى عدن\r\n\r\n\r\n","description":"","footnote":"\r\n( 1 ) - از نكره بودن كلمه‌ى ايمان استفاده شده است .\r\n","page_name":" 145 ","page_number":145},
  {"content":"\r\n\r\nنموده‌اند نه در يك بهشت و عموم اين كار مشكلى ديگرى هم دارد . والله العالم بحقيقة الحال .\r\n\r\nامام صادق ( ع )\r\nامروز 25 شوال به گفته جمعى روز وفات امام صادق ( ع ) ترجمان خاندان پيامبر معظم اسلام است براى مطالعه كنندگان عزيز اين كتاب بطور فوق العاده چند شعرى كه علامه مجلسى ( ره ) در ج 47 / 26 بحارالانوار به آن امام نسبت داده ، بدون اينكه سند يا بعضى از كلمات آن را تضمين كنم نقل مى كنم و من در جوانى در منابر آنها را مى خواندم :\r\n بالأمس كنا « 1 » نجوماً يستضاء بنا * و للبرية نحن اليوم برهان \r\nاگر از گذشته ما سوال كنيد ما ستارگان نورانى آسمان معنويت بوديم كه از نور ما استفاده مى شد و اگر از حال فعلى ما بپرسيد ، ما حجت خدا و برهان او ( بر شما ) هستيم .\r\n نحن البحور التى كنا لغائصها * در ثمين و ياقوت مرجان \r\nاگر از مقام بپرسيد ما دريا ها و اقيانوسهايى هستيم كه براى غواصان و شناگران آن درهاى گرانقدر و ياقوت ها و مرجان هاى علمى و روحانى مى باشيم .\r\n مساكن القدس و الفردوس نملكها * و نحن للقدس و الفردوس خزان \r\nاگر از آينده ما سوال كنيد مقامات مقدس ( الهى ) و فردوس برين در اختيار ما است و ما خزانه دار هاى آن درجات و مراتب هستيم و نتيجه كار و عاقبت إنسان ها .\r\n من شذ عنا فبرهوت مساكنه * و من اتانا فجنّتا و ولدان ، \r\nبهشتها و نعمتهاى\r\n\r\n\r\n","description":"","footnote":"\r\n( 1 ) - ظاهراً مراد از ضمير جمع محمد مصطفى و امامان اهل بيت ( ع ) مى باشند .\r\n","page_name":" 146 ","page_number":146},
  {"content":"\r\n\r\nآن ،\r\nهركسى از ما كناره گيرى كرد در ظلمتكده برهوت مى ماند و هركس در خط پيروى ما بيايد به رضوان الهى و . . . مى رسد .\r\n\r\nغلمان بهشتى\r\n « وَ يَطُوفُ عَلَيْهِمْ غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ »  ( الطور : 24 ) ؛ از بعضى مفسّرين نقل شده كه نكره آوردن غلمان - پسر بچه ها - براى اين است كه گمان نشود مراد خدمتكاران دنياى شان مى باشند ؛ بلكه غلمان مانند حورالعين از مخلوقات بهشتى هستند كه از شدت زيبايى و صفا و نيكويى مانند لؤلؤيى هستند دست نخورده ، و وظيفه اين غلمان خدمت گزارى بهشتيها مىباشد . مىگويم اين غلمان با ولدان مخلدون ، متحد هستند . والله العالم .\r\n\r\nچه استدلال عقلى ضرورى\r\n « أَمْ خُلِقُوا مِنْ غَيْرِ شَيْءٍ أَمْ هُمُ الْخالِقُونَ »  ( الطور : 35 ) ؛ آيا اين مشركين بى سبب آفريده شده‌اند يا خود شان خود را آفريده اند اولى از نگاه عقل ، ترجُّح بلا مرجح است و دومى دور مصرح كه هردو ضرورى الاستحاله است . پس بالضرورة شق سوم مى آيد كه آفريدگار مستقلى داشته اند چه استدلال عجيبى ! تو گويى پيامبر امى استاد فلسفه و كلام بوده .\r\nدر مجمع البيان جمله اول را چنين تأويل برده : ام خلقوا لغير شيئٍ يعنى خلقت آنان بى هدف و فاقد غرض و علت غايى بود در حالى كه خداى مختار حكيم ايجادش بى سبب و حكمت نيست . به هر حال قرآن كلام خداوند هست چه بى دينان بپذيرند يانه .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nتفسيرسوره نجم « 1 »\r\nآيه دوم و سوم و چهارم و پنجم معناى ظاهر قابل اعتمادى است و آيه 7 ، 8 ، 9 متشابه است و آيه 10 ، 11 ، و 12 نيز ظهورى قابل اعتماد دارد .\r\nغرض عمده اينكه تأويل بردن قرآن بر خلاف ظاهر و يا نصوص الفاظ قرآن - همانگونه كه در ج 1 حدودالشريعه فى محرماتها نوشته‌ام حرام است و عمل به متشابهات قرآن ممنوع و گمراه كننده است ، مفسّر بايد تحت تأثير عظمت الهى باشد و هوس تأويل و توجيه متشابهات را بدون دليل معتبر شرعى مانند ظواهر آيات ديگر و يا احاديث معتبرالسند را نكند روايات ضعيف يا مجهول السند مانند آراى مفسّرين متقدمين و يا متأخرين ، قابليت اعتماد را در تفسير آيات قرآن ندارند كه متأسفانه بلكه بد بختانه خيلى از مؤلفين و مفسّرين ما و بدون كه معلوماتى از علم رجال و قواعد آن ندارند به آن گرفتارند . در حوزه هاى علمى قم و نجف و جامع الازهر مصر شرايطى براى مؤلفين در رشته‌هاى علومى كه در آنها به تأليف مىپردازند وضع نشده و بازار بى سواد ها هنوز گرم است به اميد روزى كه نواقص فعلى اهل علم دينى بر طرف شود ان شاءالله .\r\n\r\nسِدْرَة الْمُنتَهَى\r\n « عِنْدَ سِدْرَةِ الْمُنْتَهى »  ( النجم : 14 ) ؛ احتمال دارد سدرة المنتهى آخرين حد رفت و آمد ملائكه و غيرهم باشد و بنا براين كه ملائكه - بر خلاف زعم حكماء مجرد نيستند ؛ بلكه اجسام\r\n\r\n\r\n","description":"","footnote":"\r\n( 1 ) - اين سوره مكى و داراى 62 آيه مىباشد ؛ نظرى مى گويد كه آيه‌ى 32 ،  « الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ . . »  ( النجم : 32 ) ؛ در مدينه نازل شده است\r\n","page_name":" 148 ","page_number":148},
  {"content":"\r\n\r\nلطيفه مىباشند كه علم دارند - مىشود گفت : سدرة المنتهى نيز جسمانى مىباشد ، « 1 »\r\nبه عقيده مسلمانان ، معاد جسمانى است ، ميدان قيامت ( محشر ) بهشتها و دوزخ نيز جسمانى هستند از اينكه جنةالمأوى ( بهشت مقام ) در نزديكى سدرةالمنتهى است قرينه ديگرى بر جسمانى بودن سدرةالمنتهى است . و الله العالم .\r\nو آيه‌ى 11 و 17 ، 18 اين سوره ظاهراً جسمانيت معراج آن حضرت ( ص ) را بيان مىدارد . « 2 »\r\n\r\nعدم حجيت ظن\r\n « وَ ما تَهْوَى الْأَنْفُسُ وَ لَقَدْ جاءَهُمْ مِنْ رَبِّهِمُ الْهُدى »  ( النجم : 23 ) ؛ از اين آيه كه مشركين را بر پيروى گمان و ميل نفسها مذمت مىكند فهميده مىشود كه ظن در فروع عقايد تا چه رسد در اصول آن ، حجت نيست و نبايد به گمانه زنى و ظن اعتقاد پيداكرد . و ممكن است با آيات زيادى بر عدم حجيت ظن استدلال كرد و روشن ترين آيه كه شامل اصول و فروع دين است اين آيه مىباشد :  « وَ ما يَتَّبِعُ أَكْثَرُهُمْ إِلَّا ظَنًّا إِنَّ الظَّنَّ لا يُغْنِي مِنَ الْحَقِّ شَيْئاً إِنَّ اللَّهَ عَلِيمٌ بِما يَفْعَلُونَ »  ( يونس : 36 ) و نيز آيه‌ى نجم :  « إِنْ يَتَّبِعُونَ إِلَّا الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً »  ( النجم : 28 )\r\nبنا براين اعتقاد به گمان و عمل به آن در شريعت مطلقاً حجيت و اعتبارى ندارد و ذمه‌ى مكلف به آن برى نمىشود و بايد علم پيدا كند .\r\nبلى مىشود اعتقاد و عمل به اطمينان و وثوق كه موجب سكون نفس مىشود و در نظر\r\n\r\n\r\n","description":"","footnote":"\r\n( 1 ) - آيه‌ى 15 سوره نجم :  « عِنْدَها جَنَّةُ الْمَأْوى » \r\n( 2 ) - اگر خداوند پس از اتمام تفسير آيات خداوند ، توفيق داد ، احاديث معتبرة السند راكه در تفسيرآيات وارد شده نقل مىكنم . و گرنه نية المؤمن خير من عمله\r\n","page_name":" 149 ","page_number":149},
  {"content":"\r\n\r\nعرف به خاطر ضعيف بودن احتمال مقابل اطمينان ، اطمينان علم عرفى به حساب مىآيد و عمل عقلاء در حفظ جان و اموال و ناموس بر كفايت اطمينان است . آيات رادعه و مانع از عمل به ظن ، ا طمينان را شامل نمىشود هر چند از نظر عقلى اطمينان فردى از ظن است ؛ ولى عرف آن را علم عادى مىدانند .\r\nو لذا من تاكنون نديده‌ام كسى از دانشمندان ، اطمينان را حجت ندانسته باشد به جزء استاد بزرگوار ما فقيه عصر خود مرحوم مغفور سيد محسن حكيم ( رضوان الله عليه ) در كتاب حقايق الاصول .\r\nمن خدمت ايشان زياد رفت و آمد داشتم . سؤالات شرعى مقلدين افغانى خود را به من دستور داده بودند جواب بدهم . من مىدانم كه ايشان در بسيارى از موارد به اطمينان خود عمل مىكردند و لذا آنچه را كه در حقايق الاصول نوشته‌اند بايد نظر ابتدايى شان دانست .\r\nبلى اعتقاد اطمينانى در اصول و فروع حجت است بر خلاف ظن كه رجحان آن 51 تا 90 در صد باشد . و به عبارت دقيق‌تر كه رجحان آن به سكون نفس نرسيده باشد بلى در شريعت مواردى داريم كه ظن به دليل خاصى حجت است كه به آن اعتماد مىشود .\r\n\r\nفوايد فرعى اين بحث\r\n1 - بعضى از متكليمن در اصول دين اعتقاد ظنى را كافى دانسته و صاحب آن را مسلمان مىداند ؛ ولى اين قول با طل است .\r\n2 - گمان بد به خدا ، حرام و مهلك است كه از قرآن به دست مىيآيد :  « بَلْ ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً وَ زُيِّنَ ذلِكَ فِي قُلُوبِكُمْ وَ ظَنَنْتُمْ ظَنَّ السَّوْءِ وَ كُنْتُمْ قَوْماً \r\n\r\n","description":"","footnote":"","page_name":" 150 ","page_number":150},
  {"content":"\r\n\r\n بُوراً »  ( الفتح : 12 )\r\n3 - گمان خوب به مؤمنين نيكو است :  « لَوْ لا إِذْ سَمِعْتُمُوهُ ظَنَّ الْمُؤْمِنُونَ وَ الْمُؤْمِناتُ بِأَنْفُسِهِمْ خَيْراً وَ قالُوا هذا إِفْكٌ مُبِينٌ »  ( النور : 12 )\r\n4 - گمان بد به مؤمنين جايز نيست كه در مجلد اول حدود الشريعة فى محرماتها مستدل شده است .\r\n5 - مشكلى در اين آيه وجود دارد كه در مورد حضرت يونس وارد شده است :  « وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ »  ( الأنبياء : 87 ) ؛ صاحب ماه ( حضرت يونس ) گمان كرد كه ما بر او قدرت نداريم . اولًا آيا يونس به قدرت خداوند ايمان نداشته ؟ ( نعوذ بالله منه ) ثانياً اين ظن ، گمان بد به خداوند است كه حرام است ؛ ولى با دقت مىفهميم آيه معناى ديگرى دارد ؛ فعل « نقدر » از ماده‌ى قدرت نيست ازماده‌ى « قدر » به معناى ضيق است و طبق حديثى ، ظن به معناى يقين است « 1 » ؛ يعنى يونس در شكم ماهى علم داشت كه ما بر او ضيق نمىگيريم ( او را در تنگى نمىگذاريم ) لذا با اين علم دعا كرد و خداوند دعاى او را اجابت كرد و به ماهى دستور داد او را به خشكه بيندازد .\r\nبلى آيه ديگرى در قرآن وجود دارد كه بايد در مورد آن به تحقيق پرداخت :  « وَ ظَنُّوا أَنَّهُمْ \r\n\r\n\r\n","description":"","footnote":"\r\n( 1 ) - ظن در چند آيه احتمالا به معناى علم آمده است ؛ مانند قول موسى :  « وَ إِنِّي لَأَظُنُّكَ يا فِرْعَوْنُ مَثْبُوراً »  ( الإسراء : 102 ) ،  « الَّذِينَ يَظُنُّونَ أَنَّهُمْ مُلاقُوا رَبِّهِمْ وَ أَنَّهُمْ إِلَيْهِ راجِعُونَ ، . . .   قالَ الَّذِينَ يَظُنُّونَ أَنَّهُمْ مُلاقُوا اللَّهِ كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ . . . »  ( بقره : 46 و 249 و غير اينها . )\r\n","page_name":" 151 ","page_number":151},
  {"content":"\r\n\r\n قَدْ كُذِبُوا جاءَهُمْ نَصْرُنا . . . »  ( يوسف : 110 )\r\n\r\nشفاعت ملائكه\r\n « وَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلَّا مِنْ بَعْدِ أَنْ يَأْذَنَ اللَّهُ لِمَنْ يَشاءُ وَ يَرْضى »  ( النجم : 26 ) ؛ چه بسا فرشتگان آسمانى كه شفاعت آنان ( كسى را از عذاب الهى يا رسيدن به درجات بهشت ) بى نياز نمىسازد مگر بعد از اينكه خداوند به آنان اذن شفاعت براى كسانى كه بخواهد و بپسندد بدهد .\r\nبنابراين ملائكه آسمان ، پس از اذن خداوند مىتوانند براى ما شفاعت كنند . الحمد لله على فضله و اشكر باحسانه ؛ بلى در اين آيه گفته نشده كه شفاعت آنان در مورد إنسانها يا شامل آنان است ؛ ولى سياق به نحوى دلالت برآن دارد .\r\n\r\nحرمت نامگذارى ملائكه به نامهاى اناث\r\nبعيد نيست حرمت آن از اين آيه ، استفاده شود  « إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى »  ( النجم : 27 ) والله العالم .\r\n\r\nمعناى لمم\r\n « الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ . . . »  ( النجم : 32 ) ؛ بعيد نيست مصداق كبائر و فواحش يكى باشد چنانچه بعيد نيست بين دو عنوان به طور كلى عام و خاص مطلق باشد ؛ يعنى هر فاحشه كبيره است و بعضى از كباير فاحشه نباشد .\r\nو نيز مىشود لمم رابه گناهى كه ارتكاب آن استمرار ندارد و گهگاهى مكلف آن را انجام مىدهد هر چند كه كبيره باشد ، تفسير كنيم و مىشود كه بر اين وجه آيه‌ى 135 آل عمران را شاهد و يا دليل آورد :  « وَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا \r\n\r\n","description":"","footnote":"","page_name":" 152 ","page_number":152},
  {"content":"\r\n\r\n لِذُنُوبِهِمْ وَ مَنْ يَغْفِرُ الذُّنُوبَ إِلَّا اللَّهُ وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ »  ( آل‌عمران : 135 ) ، آنچه مهلك و خطر ناك است اصرار بر كبيره با علم به كبيره بودن و يابه حرمت آن مىباشد . نعوذ بالله منه .\r\n\r\nتزكيه نفس\r\n « فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى »  ( النجم : 32 ) ؛ خود تان را تزكيه نكنيد خدا داناتر به متقيان است . در اينكه اين [ امر 
  ] مولوى و براى حرمت تزكيه نفس است . و يا امر ارشادى مىباشد ، بايد تتبع بيشترى كرد و همچنين آيه‌ى 49 سوره نساء .\r\nخدا يا به ما توفيق تزكيه نفس اماره را به ما بده و سپس توفيق شكر آن را به ما ، لطف كن .\r\n\r\nنكته\r\nاز آيه‌ى 36 و 37 سوره نجم به دست مىآيد كه آنچه كه در آيات 38 و 39 و 40 و احتمالًا تا آيه 54 كه مجموعاً ، 17 ، آيه ، مىشود ، ازصحيفه‌ى موسى و ابراهيم - على نبينا و اهله و عليهما السلام - نقل شده است .\r\n\r\nسر نوشت ما به چه وابسته است\r\n   « وَ أَنْ لَيْسَ لِلْإِنْسانِ إِلَّا ما سَعى ، وَ أَنَّ سَعْيَهُ سَوْفَ يُرى ، ثُمَّ يُجْزاهُ الْجَزاءَ الْأَوْفى »    ( النجم : 39 - 41 ) ؛ در صحيفه‌هاى موسى و ابراهيم ( على نبينا و اهله و عليهما السلام ) آمده است كه كسى بار ديگرى را حمل نمىكند و كسى به گناه ديگرى ( در فرضى كه سبب گناه او نشده باشد ) گرفته نمىشود و اينكه براى إنسان جز سعى و تلاش او چيزى نيست .\r\nاگر چه شخصيت إنسان در پناه تربيت وتوارث و محيط قرار دارد . و بلندى و پستى ما ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبه همين عوامل سه‌گانه ارتباط دارد ؛ ولى كيست كه نداند كه سر نوشت ما ، در دنيا و آخرت وابسته به تلاش خود ما است و اين عمل و سعى ما است كه هم در دنيا و هم در برزخ و هم در آخرت سرنوشت ما را مشخص مىكند و خدا به صاحبان اعمال صالحه جزاى بيشتر ( از عمل شان ) مىدهد .\r\nمزد آن گرفت ، جان برادر كه كار كرد ، توبه و شفاعت و لطف خدا وابسته به اعمال ما است چه دنيا و آخرت هر دو را بخواهيم و چه دنياى تنها را بايد درتمام عمر خود تلاش كنيم . مرد حكيم كسى است كه دقايق عمر خود ، و حد اقل ساعات عمر خود را ، بيهوده تلف نكند\r\n رفتم كه خار از پاكشم محمل نهان شد از نظر * يك لحظه غافل گشتم و صد ساله را هم دور شد .\r\nدر مذهب طريقت خامى نشان كفر است * آرى طريق رندان چالاكى است و چستى\r\nموجيم كه آسودگى ما عدم ماست * ما زنده از آنيم كه آرام نگيريم \r\nما مسافر الى الله هستيم ؛ ولى فرصت كمى داريم و بايد سرعت حركت خود را به سوى او بيشتر كنيم :  « وَ أَنَّ إِلى رَبِّكَ الْمُنْتَهى »  ( النجم : 42 )\r\n\r\nپايان همه به سوى خدا است\r\nهمه اعيان و حوادث كه در جهان امكانى وجود گرفته همه به سوى خدا بر مىگردد ؛\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nولى چگونه ؟ صاحب الميزان مىگويد : البته به خود خداوند ، حال يا با وساطت چيزى و يا بدون واسطه‌ى او ، نامبرده در تفسير آيه‌ى  « « وَ أَنَّ إِلى رَبِّكَ الْمُنْتَهى »  ( النجم : 42 ) ، حرفهايى دارد كه بر اصول فلسفى خود بيان مىكند .\r\nما مىگوييم اسرار اعيان و اوصاف و روابط از اول حدوث كائنات تا آخر كه بعد از بهشت هم اين آخر وجود ندارد ، قائم به اراده‌ى اوست ، نه اراده‌اى كه او و فلاسفه بيان كرده‌اند ؛ بلكه اراده‌اى كه در صراط الحق بيان شده ( ج 1 ) و ذات واجب او هم در احداث اول و هم در انتها به يك نحو ثابت است .\r\n حق حقست و خلق ، خلق اول از ثانى براى * ثانى از اول ( معرى ) مبرّاء نزد هر داناستى \r\n إِنَّا لِلَّهِ وَ إِنَّا إِلَيْهِ راجِعُونَ ،  پس بايد به خدا برسيم .\r\n\r\nذكر و انثى از اختلاط مايع زن و منى مرد\r\n  « وَ أَنَّهُ خَلَقَ الزَّوْجَيْنِ الذَّكَرَ وَ الْأُنْثى ، مِنْ نُطْفَةٍ إِذا تُمْنى »   ( النجم : 45 ، 46 ) ؛ و خدا است كه دو صنف مذكر و مؤنث را از نطفه‌اى كه از مرد در رحم زن مىريزد و با مايع و رطوبتهاى آله تناسلى زن يك‌جا مىشود ؛ ( يعنى خصوصيت دخترى و پسرى تنها از منى مرد نيست هر چند كه درصدى مرد خيلى زياد است ؛ ولى چند درصد مايعات داخلى زن هم در دخترى و يا پسرى حمل ، مؤثر است كه طب امروزى مىگويد « 1 » ؛ بلى ممكن است نود درصد ، يا كمى بيشتر از آن نطفه و منى مرد مؤثر باشد ، احتمالًا جمله‌ى  « إِذا تُمْنى »  به همين دقت علمى طبى\r\n\r\n\r\n","description":"","footnote":"\r\n( 1 ) - گفته مىشود طب وجود منى را براى زن قبول ندارد و قرآن هم بر آن دلالت ندارد ، لذا در مورد زن ، كلمه‌ى مايع و رطوبت را آوردم كه در فرض لذت بردن زن در حكم منى است و غسل جنابت بر آن حتى بدون آميزش مترتب مىشود . والله العالم .\r\n","page_name":" 155 ","page_number":155},
  {"content":"\r\n\r\nإشاره باشد .\r\n\r\nعاد اولى و دومى\r\n « وَ أَنَّهُ أَهْلَكَ عاداً الْأُولى »  ( النجم : 50 ) ؛ گفته شده : قوم عاد دو طائفه بوده‌ا ند ، مراد ازعاد ، عاد بن « ارم » است و اين قوم اول ، قوم هود است ، كه توسط تند باد شديد نابود شده‌اند و بقيه‌ى اين قوم را كه عاد دوم نام د ارد ، خداوند به جهت اينكه بر همديگر ستم و تعدى مىكردند ، هلاك فرمود . و الله العالم .\r\n\r\nبراق يا مركب فضايى\r\nپيامبراكرم ( ص ) شبى از شهر مكه به مسجد الاقصى رفته و از آن‌جا به فضا و كرات بالا صعود فرمود و به سدرة المنتهى رفت و آيات الهى را در آسمان‌ها ديد و بصيرت او فزونى يافت .\r\nمركب سوارى او در اين سفر فضايى براق ، برقه و فشار نور بود ( فزخ بى فى النور زخا ) و در مراجعت ، ماشين رفرف در اختيار او قرار گرفت .\r\nروايات معراج ، أپولو ( براق و برقه ) را به نحوى محيرالعقول وصف مىكنند كه شبيه قمر مصنوعى پيچيده است . اين روايات در كتاب‌هايى ذكر شده كه مولفين آن‌ها چند قرن قبل از اختراغ قمرهاى مصنوعى غرب مىزيستند ، بدين ترتيب احتمال تقليد از گفتار غربىها از بين مىرود .\r\nخوب است كه در اين‌جا به مناسبت معراج پيغمبراكرم ( ص ) عين روايت‌هايىكه در اين مورد ( براق ) مركب فضايى آن‌حضرت ( ص ) ذكر شده است براى شما بيان نمايم .\r\n1 - عن عبدالرحمن بن غنم ، قال : جاء جبرئيل الى رسول الله ( ص ) بدابة دون البغل و فوق الحمار ، رجلاها أطول من يديها ، خطوها مدالبصر ، فلما أرادان يركب امتنعت فقال\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nجبرئيل إنه محمد ( ص ) فتوا ضعت حتى لصقت بالارض ، قال : فركب فكلما هبطت ارتفعت يداها ، و قصرت رجلاها ، و إذا صعدت ارتفعت رجلاها و قصرت يداها .\r\n2 - فى رواية : أتى جبرئيل بالبراق فاستعصت عليه ثم أتى بدابه يقال لها ( برقه ) فاستعصت ، فقال لها جبرئيل اسكنى برقه ! ماركبك أحد اكرم على الله منه قال : فركبها حتى انتهت إلى الحجاب .\r\n3 - و فى رواية عن الباقر ( ع ) أن رسول الله ( ص ) قال : لما أسرى بى نزل جبرئيل بالبراق و هو اصغر من البغل و اكبر من الحمار ، مضطرب الأذنين عيناه فى حوافره خطاه مدّ بصره له جناحان يحفزانه ( يجريانه ) من خلفه ، عليه سرج من ياقوت فيه من كل لون ، اهدب العرف الايمن !\r\n4 - فى رواية ابن عباس : فإذا سلّم من ذهب قوائمه من فضة مركب باللؤلؤ و الياقوت يتلأ لأنورا ، و اسفله على صخرة بيت المقدس ورائه فى السماء فقال ( جبرئيل ) اصعد .\r\n5 - و فى رواية : له جناحان من جوهر يدعى البراق . . . ثم ضع لنامنه سلم الى السماء الدنيا من لؤلؤ ، أخذ بيدى جبرئيل فرقى به الى السماء . . . فصعدنا السماء الثانية ، ثم وضع لنا سلم من نور محفوف حوله بالنور .\r\n6 - وفى رواية : ثم هوى بى الرفرف فإذا انا بجبرئيل فتنا قلنى منه حتى صرت الى سدرة المتهى .\r\n7 - وفى رواية . . . بالبراق عليه ألف ألف محفة من نور .\r\n8 - وفى رواية عن الباقر ( ع ) ، أتى جبرئيل رسول الله ( ص ) بالبراق اصغر من البغل و اكبر من الحمار ، مضطرب الأذنين ، عينيه فى حافره و خطأه مدّ بصره ، فاذا انتهى الى جبل قصرت يداه و طالت رجلاه ، فاذا هبط طالت يداه و قصرت رجلاه ، اهدب العرف الأيمن ، له جناحان من خلفه .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n9 - عن الرضا عن آبائه ( ع ) قال : قال رسول الله ( ص ) إن الله سخرلى البراق و هى دابة من دواب الجنة ، ليست بالقصير ولا بالطويل ، فلوان الله اذن لها لجالت الدنيا و الأخرة فى جرية واحدة ، و هى أحسن الدواب لونا .\r\n10 - وفى رواية عنه ( ص ) أما أنا فعلى البراق و وجهها كوجه الإنسان ، و خدها كخد الفرس و عرفها من لؤلؤ مسموط ، و اذناها زبرجتان خضراوان ( خضراوتان ) وعيناها مثل كوكب الزهرة ، تتوقدان مثل النجمين المضيين لها شعاع مثل شعاع الشمس ، ينحدر من نحرها الجمان ، مطوية اليدين و الرجلين ، لها نفس كنفس الادميين ، تسمع الكلام ، و تفهمه ، و هى فوق الحمار و دون البقر .\r\n11 - وفى رواية عنه ( ص ) : سخرالله لى البراق و هو خير من الدنيا بحذافيرها ، و هى دابه من دواب الجنة ، وجهها مثل وجه آدمى و حوافرها مثل حوافر الخيل ، و ذنبها مثل ذنب البقر ، فوق الحمار و دون البغل ، و سرجه من ياقوتة حمراء ، و ركابه من درة بيضاء مزمومة بسبعين الف زمام ( لكن عن المصدر اعنى الإ حتجاج الف بحذف سبعين ) من ذهب ، عليه جناحان مكللان بالدر و الجواهر ، و الياقوت و الزبرجد ، مكتوب بين عينيه ، لا إله إلّا الله وحده لا شريك له محمد رسول الله .\r\n12 - وفى رواية : فقلت فى مثل هذا الموضع تفارقنى . . . فزخ بى فى النور زخة حتى انتهيت الى حيث شاء الله من علو ملكه .\r\n13 - وفى رواية : فأخذ بضبعى فوضعنى فى شيئ كوكر الطير ، فلما طرفت ببصرى طرفة ، فرجعت إلى و أنا فى مكان ، فقال ، أتدرى أين أنت ؟ فقلت : لا يا جرئيل ! فقل : هذا بيت المقدس .\r\nاز اين روايات چند چيز استفاده مىشود .\r\nاول : حجم اين مركب كوچك‌تر از حجم يك استر و بزرگ‌تر از حجم يك الاغ بوده .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدوم : دو چشم او در پايين بوده و مانند ستاره زهره روشنى و جلايش داشته ( چراغ‌هاى فضا روشن كن او در زير ماشين بوده . )\r\nسوم : يك قدم برداشتن او به اندازه فاصله نظر اندازى چشم او بوده ، يعنى سرعت او در يك قدم برداشتن متعارف ، به اندازه‌اى بوده كه به يك نگاه كردن آن اندازه را مىديده ، و اگر خداوند ( ج ) به او إذن مىداد ؟ دنيا و آخرت را به يك حركت جولان مىكرد . اين ماشين در يك چشم به هم زدن از مكه به بيت المقدس رسيده است .\r\nچهارم : وقتى به كوه مىرسيد ( شايد مطلق بلندى كه شامل كرات شود مراد باشد ) دست‌هايش كوتاه و پاهايش دراز مىشد ، وقتى پايين مىآمد دست‌هاى او دراز مىشد و پاهاى او كوتاه .\r\nپنجم : يال راست او دراز و هله‌ورِها بوده .\r\nششم : دو پر او از عقب سر او بو و پرهاى مذكور از جوهر بوده .\r\nهفتم : از جنبنده‌هاى بهشت بوده .\r\nهشتم : يال او از لؤلؤ بوده .\r\nنهم : دو گوش او از زبرجد سبز بوده .\r\nدهم : شعاع او مانند شعاع آفتاب بوده .\r\nيازدهم : از گلويش ( نحر ) لؤلؤ سرازير بوده .\r\nدوازدهم : دستگاه او پيچيده و غامض بوده ( مطوية الخلق ) .\r\nسيزدهم : مانند نفس آدمى نفس داشته .\r\nچهاردهم : سخن را مىشنويد و مىفهميد . ( شايد مانند كامپيوتر امروزى و دستگاه‌هاى هوشمند و خودكار ، داراى گيرنده و دهنده بوده است ) .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nپانزدهم : در بين براق فقط جاى يك‌نفر بوده ( كوكر الطير )\r\nشانزدهم : هفتاد هزار جلو و زمام داشت ( بنا بر يك نسخه روايت يك‌هزار جلو )\r\nهفدهم : اين مركب تا مقدارى رفته و ديگر نتوانسته در مقابل شرايط فضا استقامت كند و مركب ديگرى به اسم ( برقه ) آورده شده ، و در جايى نور ، حركت او را شدت بخشيده « 1 » و در مواقع پايين آمدن در يك محل ، مركب ديگر به اسم ( رفرف ) او را سير داده است و گاهى اين مركب به پلكان ( زينه پايه ) تشبيه شده .\r\nدر روايت ابن عباس چنين آمده كه ناگاه پلكانى از طلا را كه پايه‌هاى او از نقره بود ، مركب [ تركيب شده 
  ] از لؤلؤ و ياقوت بود و درخشش زيادى داشت آوردند ، پايين آن بر سنگ بيت المقدس قرار گرفته و سر آن به سوى آسمان بوده جبرئيل گفت : بالا شو ! در آسمان اول پلكان ديگر و در آسمان سوم پلكانى كه از نور بوده و به نور پيچيده شده بود ، آوردند « 2 » .\r\nكسانىكه در موضوع ساختمان ( أپولو و فضا ) معلومات كافى دارند ، بايد در اين جملات دقت زيادى به عمل آورند ، تا شايد اسرار تازه‌اى را كشف كنند و هيچ بعيد نيست كه طلا و نقره و امثال آن ، كنايه از مواد محكم ديگرى باشد كه در مقابل حرارت و شرايط فضا استقامت داشته باشد . والله العالم .\r\nهركسىكه خود را در قرون وسطى فكر كند و جملات اين روايات را به دقت بخواند ، مىداند كه معراج بسيار پيچيده بوده و بر صدق معراج جسمانى كه نظر مشهور علماى اسلام\r\n\r\n\r\n","description":"","footnote":"\r\n( 1 ) - دانشمندان امروزى به اين فكر افتاده‌اند كه بتوانند سربازهارا به وسيله امواج نور نقل و انتقال دهند ، همان‌طورىكه صدا را نقل و انتقال مىدهند ، اگر اين كار صورت گيرد ، وضع جنگ‌ها تغيير فاحشى خواهد يافت . البته اين جمله روايت خيلى قابل دقت است كه ( فزخ بى فى النور زخا ) .\r\n( 2 ) - روايات براق را مىتوانيد در كتاب ، بحارالأنوار / ج 18 ، ص 311 - 316 - 317 - 378 - 390 - 397 و 402 مطالعه نماييد .\r\n","page_name":" 160 ","page_number":160},
  {"content":"\r\n\r\nاست دلالت دارد . اين روايات فرد متفكر را وا مىدارد كه قانع شود به اين‌كه اين جملات از خيالات خيالبافان آن زمان نيست و صدور چنين جملات ، در آن عصر ، از آنان بسيار بعيد است ، والله الهادى و العالم بالغيب .\r\nدر مورد فضا ، يك آيه ديگر را از سوره مباركه ، ( الرحمن ) براى شما بيان مىكنم كه مىفرمايد :  « يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ »  « 1 » اى گروه جن و انس ، اگر مىتوانيد از سرحدات آسمان‌ها و زمين بگذريد ؟ ! بگذريد ( و نفوذ كنيد ) ولى نفوذ نمىتوانيد مگر با نيرويى .\r\nاين آيه مباركه دو مطلب كليدى را بيان مىكند .\r\n1 - بدون توانايى هيچ كسى از نوع جن و يا از نوع انسان نمىتواند در آسمان‌ها نفوذ كند .\r\n2 - تنها با تهيه قدرت مىتواند از مرز زمين به آسمان‌ها نفوذ كند .\r\nچهارده قرن قبل قرآن مجيد اين مطلب را بيان فرمود ؛ ولى اكنون اندكى از آن تحقق پيدا نموده و بقيه آن باشد تا زمانىكه خدا بخواهد در أثر تلاش فكرى بشر ، اسرار طبيعت ، تحقق بيشترى پيدا خواهد نمود . قرآن مجيد در آيه ديگر مىفرمايد :  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  « 2 » از نشانه‌هاى خداوند ، آفريدن آسمان‌ها و زمين و آن‌چه كه در آسمان‌ها و زمين ، از جنبنده « 3 » پراگنده نموده است ، مىباشد و خداوند بر يك‌جا نمودن آنان وقتىكه بخواهد توانا مىباشد .\r\n\r\n\r\n","description":"","footnote":"\r\n( 1 ) - الرحمن / آيه 33\r\n( 2 ) - شورى / آيه 29\r\n( 3 ) - كلمه دابة ( جنبنده ) ظهور در زنده جان مادى دارد ، چه عاقل و چه غير عاقل ، كلمه ضمير جمع مجرور ( جمعهم ) انصراف به عاقل و هوشمند دارد . ( دقت شود )\r\n","page_name":" 161 ","page_number":161},
  {"content":"\r\n\r\nدر ادبيات عربى گفته شده كه كلمه « اإذا » براى كار يا چيز محقق الوقوع مىآيد . « 1 » بنا بر اين معناى آيه اين مىشود كه خداوند حتماً بين موجودات زنده‌جان آسمانى و زمينى جمع مىكند .\r\nبلى در اين آيه نفرموده كه حتماً انسان به كرات ديگر مىرود ، بلكه محتمل است موجودات مادى عاقل آسمانى ، به زمين بيايند ، چنانچه محتمل است موجودات عاقل زمينىها به كرات ديگر بروند .\r\nبه هرحال آيه مباركه از سفر فضايى صحبت مىنمايد و آن را به نحوى كه گفته شد ، مسلم الوقوع اعلام مىدارد .\r\nآيا خوانندگان هوشمند بعد از مطالعه اين آيات ، قرآن را كتاب عصر فضا مىدانند ؟ ! آيا در عصر فضا ، به كتاب فضا عمل خواهند كرد ، يا نه باز هم به سوى خرافات حركت مىكنند ؟ ! ( قضاوت با شما است . )\r\n\r\nتفسير سوره قمر « 2 »\r\n  « اقْتَرَبَتِ السَّاعَةُ وَ انْشَقَّ الْقَمَرُ »   ( القمر : 1 ) ، قيامت نزديك شده و ماه پاره شد .\r\nبه گفته‌اى مشهور مفسرين جمله‌ى دوم اشاره به معجزه رسول اكرم ( ص ) كه به تقاضاى مشركين كه اگر ماه را شق كنى ، ما مسلمان مىشويم . از خداوند تحقق آن را خواسته و ماه دو شق شد ؛ ولى كسى ايمان نياورد !\r\n\r\n\r\n","description":"","footnote":"\r\n( 1 ) - به خلاف كلمه ( ان ) كه براى امر مشكوك مىآيد و به خلاف كلمه ( لو ) كه براى كار محال و غير ممكن مىآيد ، در فارسى كلمه ( اگر ) در همه موارد و امور استعمال مىشود .\r\n( 2 ) - اين سوره 55 آيه دارد .\r\n","page_name":" 162 ","page_number":162},
  {"content":"\r\n\r\nصاحب مجمع البيان طبرسى مرحوم از بزرگان اماميه در قرن ششم هجرى در جواب سه نفر از اهل علم غير الشيعة كه گفته‌اند شق القمر درآيه قرآن از علائم قيامت است نه اينكه در دنيا به تقاضاى رسول الله ( ص ) در حيات آن حضرت صورت گرفته باشد ، مىفرمايد : انكار اين سه تن صحيح نيست براى اينكه مسلمانان بر وقوع آن اجماع نموده‌اند مخالفت اين چند تن قابل توجه نيست . و نيز شهرت يافتن نقل آنان بين اصحاب پيامبر اكرم ( ص ) مانع از مخالفت مىشود ، سپس به ايرادات مخالفين جواب مىدهد « 1 » و آيه بعدى نيز مؤيد قول مشهور است « 2 » ؛ بلى مؤلف در جايى نديده است و يا حد اقل به ياد ندارد كسى از مشركين مكه بديدن آن ايمان آورده باشد ! گاهى به ذهن جمعى از جوانان خطور مىكند كه اگر به نفع حقانيت دين اسلام و اثبات رسالت آورنده آن ( ص ) معجزاتى در جهان تكوين صورت مىگرفت شايد اكثر إنسانها به دين اسلام مشرف مىشدند ؛ ولى اينان بايد بدانند كه شعار مشركين عرب را امروزيها هم تكرار مىكنند كه سحر است و چشم بندى :   « وَ إِنْ يَرَوْا آيَةً يُعْرِضُوا وَ يَقُولُوا سِحْرٌ مُسْتَمِرٌّ وَ كَذَّبُوا وَ اتَّبَعُوا أَهْواءَهُمْ وَ كُلُّ أَمْرٍ مُسْتَقِرٌّ »   ( القمر : 2 ، 3 ) ؛ اگر آيه و معجزه‌اى ببينند رو مىگردانند و مىگويند : سحر هميشه‌گى ( او ) است ! ! معجزه به اين بزرگى را تكذيب كردند و ازهوسهاى - به دور از عقل خود - پيروى نمودند هر چيز ازخود قرارگاهى دارد .\r\nشق القمر خودش يك معجزه است ، و نيز نفس خبر دادن از شق شدن و جدا شدن اجزاى ما معجزه علمى ديگر است ؛ زيرا هيأت بطلميوسى كه بر افكار مردم آن دوره تا اواخر قرون\r\n\r\n\r\n","description":"","footnote":"\r\n( 1 ) - مجمع البيان ج 9 / 282 تفسير سوره قمر .\r\n( 2 ) - فخر راز ى وقوع شق القمر را به عموم مفسرين نسبت داده است .\r\n","page_name":" 163 ","page_number":163},
  {"content":"\r\n\r\nوسطى رايج بود اجسام فلكى را قابل پاره شدن و جدا شدن و بهم پيوستن و التيام ( خرق و التيام ) مانند اجسام عنصرى نمىدانستند و بر همين اساس معراج جسمانى را نيز منكر بوند ؛ ولى بعد از انقلاب علمى كه مبناى فلك شناسى معرفت كرات آسمانى بر اساس تجربه قرار گرفت ، علم هيأت بطلميوسى دود هوا شد و اكتشافات مدهشى صورت گرفت و خرق و التيام هر دو ممكن شد و آمدن سنگ‌ها به جو زمين وآوردن سنگهايى ازكره‌ما به زمين موضوع را ، محسوس نمود . و گفتار قرآن در مورد امكان و وقوع آن قطعى شد .\r\n\r\nيك موضوع ديگر\r\nتلويزون تمدن در شهر كابل كه در اختيار اينجانب است هر شب درسهاى تفسير اين طلبه را پخش مىكند . من شبى در مورد شق القمر و تفسيرآيه سوره قمر صحبتى كردم و فكر مىكنم اين جمله را هم گفته‌باشم كه بعضى فضانوردان كه بر سطح ماه پايين آمده‌اند ، از شق شدن و يا امكان آن در گذشته ، مطلبى رابيان داشته‌اند .\r\nچند روز بعد ، يكى از شنوندگان دانشمند تلويزون تمدن تلفنى به من گفت كه : يك نقشه‌ى جديدى از سطح ماه ، نزدم هست كه خط طويلى برآن ديده مىشود كه شايد مستند گفته‌ى آن فضانورد باشد .\r\nاو به طلب من دو سه روز بعد آن نقشه را در حوزه علميه خاتم النبيين ( ص ) كابل ، آورد كه من آن خط را بر كره قمر ديدم ؛ ولى نه اينكه شامل تمام سطح يك روى قمر ، محسوس بوده و او عكس گرفته ؛ بلكه بر مقدارى از سطح آن محسوس بود و شايد بقيه زير گرد و غبار پنهان شده باشد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمن اين موضوع را در اينجا نه به عنوان دليل ؛ بلكه به عنوان تأييد شق القمر بيان مىكنم و منتظر روزى [ هستم 
  ] كه روى تمام آن خط ، بر كمر و وسط ماه كشف شود ومتخصصين جيالوژى نظر بدهند كه آن خط ، علامت شق شدن ماه بوده .\r\nمن اگر آن روز زنده باشم نام اين كشف را كشف قرآن محمد ( ص ) مىگذارم و اگر من به عالم برزخ شده‌باشم خوانندگان آن دوره جشنى در حوزه علميه خاتم النبيين ( ص ) بگيرند و تلويزون‌ها را هم دعوت كنند تا كشف علمى قرآن محمد را اعلام نمايند :  « وَ ما ذلِكَ عَلَى اللَّهِ بِعَزِيزٍ »  ( فاطر : 17 )\r\n\r\nقدر و قضا ( تقدير و اندازه گيرى و ايجاد )\r\nدر زبان مردم عوام و فلاسفه و متكلمين قضا و قدر مشهور شده ؛ ولى واقعيت قدر و قضا ، است كه ما عنوان مىكنيم كه همه‌ى مخلوقات ازهمه‌ى جهات ، دقيقاً در علم خداوند اندازه گيرى مىشوند :\r\n1 -  « إِنَّا كُلَّ شَيْءٍ خَلَقْناهُ بِقَدَرٍ »  ( القمر : 49 )\r\n2 -  « وَ الَّذِي قَدَّرَ فَهَدى »  ( الأعلى : 3 )\r\n3 -  « قَدْ جَعَلَ اللَّهُ لِكُلِّ شَيْءٍ قَدْراً »  ( الطلاق : 3 )\r\n4 -  « وَ كُلُّ شَيْءٍ عِنْدَهُ بِمِقْدارٍ »  ( الرعد : 8 )\r\n5 -  « ذلِكَ تَقْدِيرُ الْعَزِيزِ الْعَلِيمِ »  ( يس : 38 ) ،  « ذلِكَ تَقْدِيرُ الْعَزِيزِ الْعَلِيمِ »  ( الأنعام : 96 ) ،  « ذلِكَ تَقْدِيرُ الْعَزِيزِ الْعَلِيمِ »  ( فصلت : 12 )\r\n6 -  « وَ خَلَقَ كُلَّ شَيْءٍ فَقَدَّرَهُ تَقْدِيراً »  ( الفرقان : 2 )\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n7 -  « وَ كانَ أَمْرُ اللَّهِ قَدَراً مَقْدُوراً »  ( الأحزاب : 38 )\r\nاثبات قدر و تقدير و اندازه‌گيرى دقيق در همه‌ى افعال خداوند و ايجاد مخلوقات او حدوثاً و بقاءاً ، در علم او قبل از ايجاد و تكوين و بعد از آن در خارج ( عالم وجود ) اشياء عقلى و قرآنى است\r\nاين قدر و تقدير در افعال عقلاء تا حدودى نيز ثابت است عقل آدمى تا چيزى را تصور و تصديق نكند و شوق به آن پيدا نكند ، اجازه اقدام به آن ر انمىدهد .\r\nبراى كلمه‌ى قضا ، معانى مختلفى در زبان متكلمين و غيرآن ، بيان شده ، شايد در شرح تجريد علامه حلى ( رحمه الله ) ده معنى براى آن شمرده شده است . مىشود از مجموع آيات قرآن قضا را حكم تكوينى و به معناى گزرانيدن و ايجاد كردن دانست : « 1 »\r\n1 -  « فَقَضاهُنَّ سَبْعَ سَماواتٍ فِي يَوْمَيْنِ . . . »  ( فصلت : 12 ) ؛\r\n2 -  « وَ لكِنْ لِيَقْضِيَ اللَّهُ أَمْراً كانَ مَفْعُولًا ،   لِيَقْضِيَ اللَّهُ أَمْراً كانَ مَفْعُولًا . . . ، »  ( الأنفال : 42 و 44 ) ؛\r\n3 -  « وَ إِذا قَضى أَمْراً فَإِنَّما يَقُولُ لَهُ كُنْ فَيَكُونُ »  ( البقرة : 117 ) و  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  ( يس : 82 ) و  « إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ »  ( النحل : 40 )  « فَإِذا قَضى أَمْراً فَإِنَّما يَقُولُ لَهُ كُنْ فَيَكُونُ »  ( غافر : 68 )  وَ « إِذا قَضى أَمْراً فَإِنَّما يَقُولُ لَهُ كُنْ فَيَكُونُ »  ( آل‌عمران : 47 ) و  « إِذا قَضى أَمْراً فَإِنَّما يَقُولُ لَهُ كُنْ فَيَكُونُ »  ( مريم : 35 )\r\n\r\n\r\n","description":"","footnote":"\r\n( 1 ) - ولى در قضا در امور شرعى كه اختيار مكلف در آن محفوظ است به معناى حكم الزامى اعتبارى مىباشد :  « وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً . . . »  ( الإسراء : 23 ) ،  « إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ . . . »  ( الأحزاب : 36 ) ؛ بلى قضاى تكوينى ايجاد است . و قضاى تشريعى مجرد اعتبار است .\r\n","page_name":" 166 ","page_number":166},
  {"content":"\r\n\r\nممكن است از اين آيات چهارگانه بفهميم كه قضا نفس معناى كن ( ايجاد تكوينى ) باشد . اين بود بيان مختصرى در مورد قدر و قضا از نظر قرآن در تكوين و در تشريع كه با اندك توجه معناى آن دانسته مىشود .\r\nو اما تعريف فلاسفه و جمعى از متكلمين براى قضا و قدر مصطلح شان ، بايد در كتب خود شان ديده‌شود . « 1 » و قضاء و قدر الهى به هيچ وجه موجب سلب اختيار بندگان در افعال اختيارى شان نمىشود . « 2 » والله الموفق « 3 »\r\nدر آيه‌ى 50 سوره قمر ( آيه‌ى بعد از آيه‌ى عنوان اين بحث ) آمده است :  « وَ ما أَمْرُنا إِلَّا واحِدَةٌ كَلَمْحٍ بِالْبَصَرِ »  ( القمر : 50 ) ؛ امرما جز يكى نيست مثل يك چشم بهم زدن . ظاهراً مراد از اين امر ، همان حكم تكوينى كه قضا باشد كه بعد از آيه‌ى سابقه ( انا كل شىء خلقناه به قدر ) آن را براى تكميل بيان قدر و قضا فرموده است .\r\n\r\nتفسيرسوره الرحمن « 4 »\r\n\r\nدو قسم رحمت\r\n     « الرَّحْمنُ ، عَلَّمَ الْقُرْآنَ ، خَلَقَ الْإِنْسانَ ، عَلَّمَهُ الْبَيانَ      الرحمن : 1 - 4 ؛ رحمان قرآن را ( به نوع إنسانى و يا به جن و إنس ) تعليم داده ، إنسان را آفريد و بيان را به او ياد داد . « 5 »\r\n\r\n\r\n","description":"","footnote":"\r\n( 1 ) - مىشود به صراط الحق ج 2 در بحث جبر و اختيار از مباحث عدل ، مراجعه نماييد .\r\n( 2 ) - همان\r\n( 3 ) - رجوع شود به تفسير اين آيه در تفسير الميزان .\r\n( 4 ) - اين سوره مدنى و شماره‌ى آيات آن ، 78 است .\r\n( 5 ) - اين چهار آيه مجموعا يك جمله مركب از يك مبتداء و سه جمله خبريه است .\r\n","page_name":" 167 ","page_number":167},
  {"content":"\r\n\r\nرحمت رحمانيه مربوط به تكوين است و رحمت رحيميه مربوط به مؤمنين و معنويات او كه بحث آن در اول اين كتاب گذشت .\r\nاز نظر فقهى اطلاق و استعمال لفظ رحيم بر غير خدا جايز است ؛ ولى استعمال لفظ رحمن بر غير خدا ، جايز نيست . و به عبارت ديگر ، اول صفت مشترك و معناى خاص دارد دوم صفت مختص و معناى عام دارد .\r\nسؤال مهم اين است كه : تعليم قرآن براى مؤمنين است و به رحمن رحمانيه تعلقى ندارد ، در حالى كه در اين آيه اولين جمله خبريه براى رحمن قرار گرفته است .\r\nممكن است جواب دهيم كه قسمتى از قرآن اختصاص به مؤمنين دارد ؛ ولى مجموع قرآن براى ساختن إنسان است ( هدى للناس )\r\nاخلاقيات قرآن براى زندگانى سعادتمند دنيا و استحكام اجتماع إنسانى حتى تاقرن يكصد و بيست و يكم ، تا چه رسد به قرن حاضر ، بسيار مفيد است . والله اعلم .\r\nو اما تقديم تعليم قرآن بر خلقت إنسان براى اين است كه عمل به قرآن زندگانى ابديت مؤمن را تضمين كند و گرنه خلقت إنسان غالباً به صد سال نمىرسد و بعد همه چيز در فرض قصور فكرى نا معلوم است و در فرض تعمد و تقصير خلود در عذاب است كه عدمش به از وجود . به هر حال خلقت إنسان كه بر كثيرى از مخلوقات جهان برترى دارد ، شهكار آفرينش و حكمت الهى است .  ( فَتَبارَكَ اللَّهُ أَحْسَنُ الْخالِقِينَ . ) \r\nاز طرف ديگر بيان آدمى در وازه‌ى افاده و استفاده و تكامل او است . و اگر ما اين بيان را نداشتيم هرگز به مقام فعلى خود نمى رسيديم ؛ بلى بزرگترين وسيله‌ى انتقال معانى و نظريات دقيقه و عاليه و عام المنفعة دانشمندان عاليقدر و نوابغ و شبه نوابغ و اصلاح حال عامه مردم ،\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nتوسط مواعظاى واعظين به همين بيان است .\r\nگاهى حروفى كه به وسيله دهن تلفظ مىشوند بين اقوام دنيا ، بسيار تفاوت كمى و كيفى دارند كه از آيات خداوند است تعداد حروف لغت مردم چين ، به مراتب از تعداد حروف فارسى و عربى و غيره بيشتر است .\r\n\r\nفايده\r\nبيان به معناى تكلم و مترادف آن نيست ؛ بلكه مىشود صحبت كردن را مصداقى از بيان دانست . طبرسى ( ره ) در مجمع البيان ، بيان را به الادلة الموصلة الى العلم ( دلايل رساننده به يقين ) تعريف كرده و از ديگرى نقل كرده كه بيان ظاهر كردن معنى براى خود است كه معنى از غير خود متمايز گردد ؛ مثل جدايى معناى اسب از معناى شتر .\r\nبنابراين بيان به معناى تعقل تصورى وتصديقى مىباشد .\r\nباز طبرسى در تفسير  « عَلَّمَهُ الْبَيانَ »  مىگويد : يعنى نامهاى هر چيز و همه لغات و زبانها را . . . البيان : نطق و كتابت و خط و فهم و افهام ( فهميدن و فهمانيدن ) تا ( إنسان ) بداند كه چه مىگويد و چه به او گفته مىشود و اين قول ( كه از جمعى نقل شده ) ظاهرتر و شامل‌تر است و گفته شده كه بيان گفتارى است كه به آن مقصود گوينده‌ى آن ظاهر شود .\r\n\r\nمرواريد و مرجان\r\n « يَخْرُجُ مِنْهُمَا اللُّؤْلُؤُ وَ الْمَرْجانُ »  ( الرحمن : 22 ) ؛ اين دو نيز از نعمتهاى خداوند است ؛ ولى معلوم نيست كه تنها مورد استفاده‌ى طبى و اقتصادى إنسان است و يا جن هم از آن استفاده مىبرد ؟ عجب اين كه گذشتگان مرجان را ، نبات فرض مىكردند . و امروز ثابت شده كه حيوان زنده جان است .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nسجده نجم و شجر\r\n « وَ النَّجْمُ وَ الشَّجَرُ يَسْجُدانِ »  ( الرحمن : 6 ) ؛ نجم هم به معناى ستاره مىآيد و هم به معناى گياهان بىساقه ، شجر ، گياهان به معناى ساقه دار است از قبيل درخت و بوته‌هاى جو ، گندم و غيره ، سجده‌ى آنان احتمالًا به معناى خضوع و تسليم آنان در برابر قوانين حاكم بر گياهان است كه مصاديق امر تكوينى خداوند است و اين گونه سجده تكوينى شامل تمام ذره‌هاى اتمها و كهكشان‌ها و ستاره‌هاى غول پيكر همه‌ى موجودات است\r\n « فَبِأَيِّ آلاءِ رَبِّكُما تُكَذِّبانِ »  كدام يك از نعمتهاى پروردگار تان را شما دو دسته نسبت به دروغ مىدهيد اين جمله در اين سوره مباركه 31 مرتبه پس از يك جمله ، يا چند جمله تكرارشده است . و مراد به ضمير تثنيه ، نوع إنسان و جن است كه از آيه‌ى 31 و 33 ، دانسته مىشود و از اين موضوع دو مطلب به دست مىآيد :\r\nاولًا : جن مكلف به عمل كردن به قرآن است نه اينكه دين جداگانه‌اى داشته باشد ؛ بلى يك عده از واجبات و محرماتى كه از توان جن به خاطر لطافت جسمى خارج است و يا مفسده‌اى بر آن مترتب نمىشود ، به آنها مكلف نخواهند بود و هيچ كسى از افراد عادى در اين مورد چيزى را تفصيلًا نمىداند ؛ مثلا از نسبت كفار جن به مؤمنين آنان ، آيا به نسبت كفار إنس به مؤمنين شان است ، يانه و چگونه ؟ تصرف جن در زمين مملوكه مسلمان ، حرام است يانه ؟ و از اين گونه سؤالات زياد است كه نه ثمره‌ى عملى دارد و نه جواب معقول .\r\nدوماً : مطلب مهمى كه از اين آيه مباركه  ( فَبِأَيِّ آلاءِ رَبِّكُما تُكَذِّبانِ )  كه در اين سوره 31 مرتبه تكرار شده به دست مىيايد اينست كه جن به تمام آنچه كه در آيات اين سوره قبل از\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nآيه‌ى متكرره مشاراليه ، بيان شده ، مكلف است و همه آنها مشترك بين جن و إنسان است و گويا مواردى كه آيه‌اى تكليف آور باشد براى آنان تكليف آور است . و نيز همه‌ى آن آيات براى آنان قابل فهم است و گرنه خطابات 31 آيه لغو مىشود . وقتى مىخوانيم  « سَنَفْرُغُ لَكُمْ أَيُّهَ الثَّقَلانِ »  ( الرحمن : 31 ) مى فهميم كه جن هم ، روز حساب دارند . ؛ ( يعنى در ميدان حساب حاضر مىشوند ) و هكذا من تا كنون مفسرى را نديده‌ام كه در اين مورد بحثى كرده‌باشد .\r\n\r\nمعناى جان\r\nگفته اند كه جان پدر جن است ؛ مانند آدم كه پدر بشر است و جان قبل از آدم خاكى ، از آتش آفريده شده است بعضى از مفسرين گفته است كه جان ( پدر جن ) همان ابليس است و مىشود اين قول را از گفته‌اى ابليس به دست آورد كه با بى ادبى به خداوند مىگويد :  « خَلَقْتَنِي مِنْ نارٍ وَ خَلَقْتَهُ مِنْ طِينٍ »  ( الأعراف : 12 ) ، والله العالم .\r\n\r\nاستعداد سفر فضايى در كناره‌هاى دور\r\n « يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ »  ( الرحمن : 33 ) ؛ اى جماعت جن و إنس اگر مىتوانيد كه از راههاى آسمان و زمين نفوذ كنيد برويد ( ولى ) شما بدون قدرتى نمىتوانيد نفوذ كنيد .\r\nآيه را مىشود دو معنى كرد : يكى اينكه اين خطاب به جن و إنس در ميدان حساب قيامت تعلق مىگيرد كه اگر مىتوانيد از حساب و عذاب فرار كنيد ، فرار كنيد ؛ ولى بدون قدرتى فرارنمىتوانيد و شما اين قدرت را نداريد . سياق آيه قبلى و بعدى همين معنى را تأييد مىكند .\r\nدوم : اينكه خطاب فوق در همين دنيا به جن و إنس باشد كه دلالت بر امكان سفر فضايى\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nدارد تا جايى به آسمانها برويد كه در قرن بيست و يكم مجرد خيال است ؛ چونكه آخرين امكانات مادى إنسان تنها پاى او را به كره‌ى ماه ، كه در حدود چهارصد هزار كليومتر از زمين دور است كشانيده و ماهواره‌ى آنان به قصد رسيدن به مدار سياره مريخ در فضا در حال حركت است و آينده را خداوند مىداند .\r\nو اما اينكه از منظومه‌ى شمسى - تا چه رسد كه از آسمان اول - بيرون رود كسى شايد به فكر آن نباشد .\r\nدر اين صورت ، آيه از بزرگترين معجزات علمى قرآن مجيد است . والله العالم . « 1 »\r\nولى ذكر جن كه ظاهراً ترقى صنعتى و تكنالوژى را ندارند ممكن است احتمال اول را تقويه كند ؛ چونكه اخير آيه ( الابسلطان ) موضوع را مخصوص به إنسان مىكند و جن نا توان از تحصيل سلطان و قدرت است . مگر اينكه بگوييم : قدر متيقن ، عجز جن ازتكنالوژى دست يافته بشرى است ؛ ولى از كجا معلوم است كه تحصيل و سايل ، از نوع ديگر ، كه با جسم لطيف او تناسب داشته‌باشد ، از سلطان او بيرون باشد . والله العالم . « 2 »\r\n\r\n\r\n","description":"","footnote":"\r\n( 1 ) - حتى بنابر فرض اول كه خطاب مذكور پس از بيرون آمدن إنسانها از قبور باشد ، - چه در ز مين و چه در موقف حساب - باز هم خطاب مذكور اثبات امكان سفر فضايى إنسان را با وسايل مىكند كه معجزه‌ى بزرگ قرآنى مىباشد .\r\n( 2 ) - مشكله اينجا است كه ما از خصوصيات وجودى جن جزء تصور مبهم چيزى نمىدانيم آنچه در كتابها كه قصه‌هاى جن را نوشته‌اند مجرد قصه است كه در مباحث علمى و عقلى به درد نمىخورد .\r\n","page_name":" 172 ","page_number":172},
  {"content":"\r\n\r\n\r\nنفى سؤال از إنس و جن\r\n « فَيَوْمَئِذٍ لا يُسْئَلُ عَنْ ذَنْبِهِ إِنْسٌ وَ لا جَانٌّ »  ( الرحمن : 39 ) ؛ در اين روز ( نه ) از گناه إنسى پرسيده مىشود و نه از گناه جنى .\r\nاولًا : در اين آيه إنس بر خلاف پاره‌اى از آيات ديگر بر جن مقدم شده است ، كه شايد به خاطر توسعه و دائره سؤالات و حساب‌هاى آنان است .\r\nثانياً : تقدير طبع كلمات آيه ، چنان است :  « فَيَوْمَئِذٍ لا يُسْئَلُ عَنْ ذَنْبِهِ إِنْسٌ وَ لا جَانٌّ »  تا ضمير به ما قببل خود بر گردد ، نه به ما بعد خود ، كه علم نحو آن را قبول ندارد .\r\nثالثاً : اين آيه با آيات ديگر كه مىگويند در موقف از حساب به طور حتم سؤال از همه صورت مىگيرد ، نوعى تنا قض دارد .\r\nجوابى كه بسيارى از مفسرين داده‌اند اين است كه : قيامت مواقف متعددى دارد ، بنابراين ممكن است در موقفى سؤال لازم باشد حتى از انبياى الهى  ( وَ لَنَسْئَلَنَّ الْمُرْسَلِينَ ) ؛  ولى در موقف ديگر ، سؤالى وجود ندارد مجرمين به علامات و سيماى خود شناخته مىشوند . و هكذا .\r\nو به همين روش احتمالًا در چند مورد ، ظواهر آيات را ازتدافع و تعارض به دور ساخته‌اند .\r\nولى مشكل اينجا است كه در قرآن و سنت هيچ دليل روشن و حديث معتبرالسندى به نظر نمىرسد كه تعدد مواقف را اثبات كند ، هرچند كه مظنون است و چون تشكيلات قيامت با تشكيلات زندگى ما در كره‌ى زمين مخالف است ، نمىشود به اين ظنى كه فى حد نفسه حجت نيست اعتماد كرد . ( دقت شود )\r\nدر اين دنيا غالباً مردم بدكار و نيكوكار - خصوصاً در ابتدا - شناخته نمىشوند خيلى اوقات\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nبعد از سالها إنسان در مورد دوستان خود متوجه اشتباه خويش مىشود ؛ ولى در قيامت كه شرايط ديگرى دارد ، بدان و خوبان به علايم بدنى و يا روانى شناخته مىشوند و اينكه آيا اين شناخت براى همه حاضران در ميدان حساب است يا براى خصوص ملائكه حساب‌گير ، و بعضى از خاصان حق ؟ بايد گفت . والله العالم ( خدا دانا است )\r\n\r\nدو بهشتيها يا دو باغيها\r\n « وَ لِمَنْ خافَ مَقامَ رَبِّهِ جَنَّتانِ »  ( الرحمن : 46 ) ؛ ظاهراً از اين آيه تا آيه‌ى 61 كه شانزده آيه شود ، اختصاص به بيان دو بهشتيها يا دو باغيها دارد .\r\nظاهراً معناى آيه ، اين باشد كه ترسيدگان ازخداوند دو باغ دارند ، چه اين دو باغ در يك بهشت باشد و يا در دو بهشت .\r\nاحتمالًا اينكه دو بهشت ازچند بهشت مخصوص اين دسته از مؤمين باشد ، بعيد به نظر مىرسد . خصوصاً كه از لازمه‌ى ايمان ، ترس از معصيت خداوند است ، مگر اينكه مراد قرآن از خوف ، مرتبه‌ى بالاى آن باشد . كه دليل آن مناسبت حكم و موضوع باشد . ممكن است كه مراد ترس از گناه و عقاب آن نباشد ، ترسى باشد كه از عظمت خدا براى مؤمنين پيدا مىشود . والله العالم . « 1 »\r\n « فِيهِما عَيْنانِ تَجْرِيانِ »  ( الرحمن : 50 ) ، در اين دو باغ كه درختان آن پر از شاخه‌هاى تازه مىباشد « 2 » ، دو چشمه جارى است . احتمالًا معنى اين باشد كه بهشتىهاى درجه پايين‌تر يك\r\n\r\n\r\n","description":"","footnote":"\r\n( 1 ) - ممكن است هر دو باغ ، مزد خوف باشد . ممكن است يكى مزد ا يمان و ديگرى مزد خوف باشد .\r\n( 2 ) - يعضى از مفسرين مىگويند فنان يا جمع فن است كه معناى نوع را مىدهد ؛ يعنى دو بهشت داراى انواعى از ميوه‌ها و ساير لذاتند . و يا جمع فنن است ؛ يعنى آن دو بهشت داراى درختهاى شاخه‌هاىتر و نرم مىباشد .\r\n","page_name":" 174 ","page_number":174},
  {"content":"\r\n\r\nنهر آب دارند و اينان دو نهر و به توضيح ديگر همه‌ى بهشتيها ، چهار نهر دارند كه از شير و عسل و شراب و آب است ؛ ولى اين دو باغ براى كسانى داده مىشود كه از مقام عظمت و علم و قدرت لايتناهى پروردگار شان تحت تأثير قرار مىگيرند و خشوع و خضوع آنان را فرا مىگيرد « 1 » ، در آنها دو چشمه‌ى آب مىباشد ؛ يعنى در هر باغ يك چشمه زايد مىباشد . والله العالم .\r\nبه نظر من فهم اين آيه و آيه‌ى ( 52 ) فيهما من كل فاكهة زوجان ، مشكل است ، خصوصاً با ملاحظه آياتى كه ميوه بهشتى را به همه وعده مىدهد ، حتى به بهشتىهايى كه پاين‌تر از درجه‌ى خائفين هستند ؛ مانند آيه 64 همين سوره و خصوصاً با آيه‌ى  « فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ »  ( فصلت : 31 ) ؛\r\nممكن است در اينجا سؤالى براى خوانندگان پيدا شود كه در اين آيه فرموده كه دو چشمه جارى ؛ ولى در مورد دو باغ مكلفين پايين‌تر ازخوف داشته‌گان فرموده : دو چشمه ، در حالى كه داراى فوران و زيادتى آب يا هر مايع ديگر است ، مىباشد .\r\nممكن است بگوييم كيفيت اين دو نهر به مراتب بهتر از كيفيت مايع آن دو چشمه‌ى پر باشد . والله العالم .\r\n\r\nسخنى در مورد قاصرات الطرف\r\n « فِيهِنَّ قاصِراتُ الطَّرْفِ لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ ،   كَأَنَّهُنَّ الْياقُوتُ وَ الْمَرْجانُ » \r\n\r\n\r\n","description":"","footnote":"\r\n( 1 ) - ممكن است كه مراد خوفى باشد كه نفس آدمى را از هواى شهوتها و محرمات بدور مىدارد بدليل اين آيه‌ى مباركه  « وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى »  ( النازعات : 40 ) تأمل شود .\r\n","page_name":" 175 ","page_number":175},
  {"content":"\r\n\r\nالرحمن : 56 و 58 .\r\nاگر به جاى  « فِيهِنَّ »  ، « فيهما » مىبود اين دو باغ اول و بهترين خائفين بر صاحبان دو باغ بعدى ( من دونهما جنتان ) بود ( تأمل شود ) ؛ ولى فعلا معلوم نيست كه اولًا چرا به جاى كلمه‌ى « فيهما » ، كلمه‌ى  « فِيهِنَّ »  استعمال شده است و ثانياً ضمير فيهن به كجا بر مىگردد ؟ هيچ معلوم نيست و حدس و گمان زنى مفسرين بىارزش است ؛ ولى در مجموع مىدانيم كه قاصرات الطرف از آن خائفين است كه احتمالا از مقربين باشند . و الله اعلم . « 1 »\r\nبه هر حال مفهوم از اين آيه اين است كه در بهشت از جنس اناث كسانى هستند كه فقط به شوهران خود نظردارند و نه به جا و يا به فرد ديگر ، و گويا خيلى علاقه و دل بستگى به آنان دارند كه چنين محبت براى طرف بسيار لذت بخش است .\r\nاين همسران اناث قبل از همسران ذكور خود ، مورد استفاده كسى از إنس و جن قرار نگرفته‌اند و دست نخورده‌اند .\r\nاز اين جمله‌ى  « لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ »  دو مطلب به دست مىآيد :\r\n1 - جن هم مانند إنس علاقه جنسى دارند و طريق اشباع آن در هر دو يكى است كه دخول و مباشرت جنسى و طمث است .\r\n2 - اين قاصرات الطرف قابليت استفاده براى ذكور إنس و جن را دارند ، قرآن مجيد در اين آيه حقيقت و نوعيت قاصرات الطرف را بيان نفرموده است . و احتمال زياد مىرود كه مراد حوريه باشند ، ظاهراً رغم بعضى از قصه‌ها بين اناث إنس باذكور جن و بين اناث جن با\r\n\r\n\r\n","description":"","footnote":"\r\n( 1 ) - و جمله‌ى  « وَ مِنْ دُونِهِما جَنَّتانِ » ،  امتياز اصحاب يمين باشد . ( دقت شود )\r\n","page_name":" 176 ","page_number":176},
  {"content":"\r\n\r\nذكور إنس كه يك جسم لطيف غير ديدنى و ديگرى جسم مادى ديدنى ، رابطه‌ى جنسيتى ، وجود نداشته‌باشد : ؛ و اگر اين استظهار واقعيت داشته باشد معلوم مىشود قاصرات الطرف حوريان بهشتى باشند كه قبلا در باره‌ى آن بحث كرديم .\r\nبراى توضيح بيشتر ، به آيات 54 دخان و 20 سوره طور و 22 سوره واقعه و آيه 72 رحمن مراجعه شود .\r\nو آنچه كه تفسير آيه فوق را به حوريه مدلل مىسازد آيه‌ى مباركه‌ى 48 سوره صافات است :  « وَ عِنْدَهُمْ قاصِراتُ الطَّرْفِ عِينٌ »  ( الصافات : 48 ) والله اعلم ،\r\nبنابر اين ، حوريه براى ذكور هر دو نوع قابل استفاده است .\r\nدر جذابيت حورالعين همين بس كه مانند ياقوت و مرجان ( سرخ و سفيد ) مىباشند .\r\n\r\nدو باغ ( پايين‌تر ) ديگر از دو باغ اول\r\nاوصاف اين دو باغ ديگر و يا پايين‌تر ، چه براى خائفين از مقام پروردگار باشد ( كه هر چهار باغ همه از آنان باشد ) و چه براى ديگران ، كه بعيد نيست چنين باشد به حسب الفاظ آيات ، با اوصاف دو باغ متقدم فرق مهمى ندارد ؛ مگر اينكه تفاوتهاى كمى و كيفى داشته‌باشد كه در الفاظ نيامده است . ( نگارنده متحير است و ديگران از او بهتر خواهند فهميد )\r\n\r\nقانون كلى در مورد نيكو كارى\r\n « هَلْ جَزاءُ الْإِحْسانِ إِلَّا الْإِحْسانُ »  ( الرحمن : 60 ) ؛ ظاهر آيه‌ى مباركه ، اين است كه نفس احسان جزا و پاداش آن احسان باشد ، چه محسن اول خدا باشد ، يا بندگان ، چه كافر باشد و چه مؤمن .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nبحث در يك مورد اين قانون ، قابل توضيح است كه كافر احسان كند ، آيا خدا با او احسان مىفرمايد ؟ ؛ ممكن است آيه‌ى مباركه سوره‌ى مائده ، مانع جواب مثبت باشد :  « إِنَّما يَتَقَبَّلُ اللَّهُ مِنَ الْمُتَّقِينَ »  ( المائدة : 27 ) ؛ كافر كه ايمان و تقوى ندارد ، عمل او قبول نمىشود ، نفى قبول غير از نفى صحت است ، نفى قبول ، نفى ثواب است و نفى صحت به معناى بطلان و اعاده و قضا است . در جايى كه عمل اعاده و قضا داشته‌باشد . وقتى احسان كافر را خدا قبول نكند ، جزاء هم ندارد .\r\nممكن است در جواب بگوييم كه اولًا اين آيه قرآنى گفته‌ى هابيل فرزند آدم است نه فرموده خداوند « 1 » و بعيد نيست كه اين آيه ، نوعى مخصص باشد كه احسان كافر كه به خاطر انسانيت به كسى ديگر جزادارد ؛ بلى اختراعات و اكتشافاتى را براى پول و نفع خود ، انجام مىدهند ، هر چندكه خدمت به مردم باشد احسان گفته نمىشود . والله العالم .\r\n\r\nتفسير سوره واقعه « 2 »\r\n      « وَ كُنْتُمْ أَزْواجاً ثَلاثَةً ، فَأَصْحابُ الْمَيْمَنَةِ ما أَصْحابُ الْمَيْمَنَةِ ، وَ أَصْحابُ الْمَشْئَمَةِ ما أَصْحابُ الْمَشْئَمَةِ ، وَ السَّابِقُونَ السَّابِقُونَ ، أُولئِكَ الْمُقَرَّبُونَ ، فِي جَنَّاتِ النَّعِيمِ »       ( الواقعة : 7 - 12 ) ؛ و شما سه دسته بوديد صاحبان ميمنت و خوشبختى و تو نمىدانى چه خوشبختىهايى و صاحبان شوم ، و بد بختى و تو نمىدانى چه بد بختى هايى « 3 » و سبقت‌گيرندگان ( در دنيا به سوى بندگى\r\n\r\n\r\n","description":"","footnote":"\r\n( 1 ) - مگر اينكه بگوييم اگر جمله مذكور مورد رضاى خدا نمى بود ، آن را نقل نمى فرمود و اقلا بعد از نقل آن را جواب مى داد .\r\n( 2 ) - اين سوره مكى و 96 آيه دارد .\r\n( 3 ) - ممكن است حرف « ما » در هر دو جمله استفهامى باشد ؛ يعنى توچه مىدانى ؛ ولى معنى يكى است .\r\n","page_name":" 178 ","page_number":178},
  {"content":"\r\n\r\nخداوند ) سبقت گيرندگان ( پاداش آخروى ) هستند . همين سابقون ( پيش خداوند ) مقربون مىباشند كه ( هر فرد شان ) در جنت نعيم است ( و همه‌ى شان درجنتهاى نعيم مىباشند ) « 1 »\r\nنكته : جمله‌ى « كنتم » اگر به ملاحظه‌ى زمان محكى عنه ، باشد يعنى در آن موقع به شما گفته‌مىشود كه شما در دنيا سه دسته بوديد ، كه فعل ماضى باشد . و اگر به لحاظ زمان حكايت ( زمان نزول آيه ) باشد ، طبعاً جمله‌ى مذكور به معناى مستقبل مىشود ؛ يعنى « تكون . . . » شما سه دسته مىشويد ، در هر دو صورت معنى آيات يكى است .\r\nظرف تحقق سه دسته شدن انسان در همين دنيا ، با اراده و اختيار خود مكلفين است .\r\n\r\nسابقون كيانند ؟\r\nمىشود كه از دو آيه‌ى ديگر قرآن معناى مقربون را به دست آورد :\r\n- 1  « أُولئِكَ يُسارِعُونَ فِي الْخَيْراتِ وَ هُمْ لَها سابِقُونَ »  ( المؤمنون : 61 ) ؛\r\n- 2  « وَ لِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ . . . »  ( البقرة : 148 ) ؛\r\n- 3  « فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ . . . »  ( فاطر : 32 )\r\nآيه‌ى دوم دلالتى بر مطلب ندارد ، دراخير ترددى وجود دارد ؛ ولى آيه‌ى اول و سوم ، نه ظهورى قابل اعتماد ؛ بلكه تا حدودى مىرساند كه مراد از سابقون اول ، سابقين به سوى ايمان واعمال صالحه و اخلاق فاضله است . و همين دو آيه ، اطلاق آيه‌ى :  « وَ السَّابِقُونَ الْأَوَّلُونَ مِنَ \r\n\r\n\r\n","description":"","footnote":"\r\n( 1 ) ممكن است اضافه‌ى جنات به نعيم ، اضافه‌بيانى باشد ؛ يعنى جناتى كه سراسر نعمت خداوند است ، ممكن است اضافه‌ى مذكور از اقسام بهشتاى مختلف كه در كتاب معاد و جزء چهارم صراط الحق گفته‌ام حكايت كند .\r\n","page_name":" 179 ","page_number":179},
  {"content":"\r\n\r\n الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ . . . »  ( التوبة : 100 ) ؛ را قيد مىزند كه سابقين الى الايمان و الخيرات مراد است ؛ چون كه سبقت متعلقى مىخواهد و الا بى معنى مىشود .\r\nدر مجموع مىشود گفت - والله العالم - معناى السابقون السابقون ، اين مىشود كه سبقت گيرندگان به سوى خيرات - عقايد حقه ، انجام واجبات و ترك محرمات - سبقت گيرندگان به سوى مغفرت و بهشت هستند :  « سابِقُوا إِلى مَغْفِرَةٍ مِنْ رَبِّكُمْ . . . »  ( الحديد : 21 ) ، والله العالم .\r\nممكن است از آيه ، حصر مقربون را در سابقون - سبقت گيرندگان فهميده شود ؛ ولى بعيد نيست كه مراد حصر اكمل مقربون باشد ؛ چون اصحاب يمين هم از جمله مقربين هستند هرچند در مرتبه پايين‌تر باشند .\r\n\r\nكميت مقربين بالا\r\n  « ثُلَّةٌ مِنَ الْأَوَّلِينَ ، وَ قَلِيلٌ مِنَ الْآخِرِينَ »   ( الواقعة : 13 - 14 ) ؛ جمع كثيرى ( از سابقين ) از گذشتگان هستند و جمع كمتر از ديگران ، كه تفسير به مسلمانان شده‌است .\r\nنظر ديگر ، اولين را به سابقين صدر اسلام و آخرين را به سابقين دوره‌ى بعدى تفسير كرده‌اند .\r\nبه هرصورت با ملاحظه‌ى چند مطلب ، اين دو تفسير آيه ، مواجه با ترديد مىشود :\r\n- 1 آيه‌ى مباركه‌ى :  « كُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ . . . »  ( آل‌عمران : 110 ) ؛ شما - مسلمانان بهترين امت هستيد . و  « وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ . . . »  ( التوبة : 100 ) ، دلالت مىكند : سابقون در بين مهاجرين و انصار نسبتاً زياد بوده‌اند .\r\n- 2 دين اسلام از جهت طولى تا قيامت ادامه دارد ، و از جهت عرضى ، تمام نوع انسانى را\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nشامل مىشود و عصر ما ، بر خلاف زمان هاى امتهاى گذشته - كه ساكنين دو قريه با فاصله‌ى دو صد كيلو مترى از هم خبر نداشتند و آنچه از قرآن و آثار مىدانيم انبياى گذشته - سلام الله على نبينا و آله و عليهم اجمعين - حتى دريك مورد تبليغات غير معمولى و به شكل معجزه ، نداشته‌اند ، و مطابق امكانات بسيار محدود زمان خود ، به ترويج مىپرداخته‌اند ، نه بلندگو بود و نه راديو و نه تلويزيون و نه انترنت بين المللى ! درحالى كه امروزه عصر ارتباطات است ، و لذا انسان علم پيدا مىكند كه تا قيامت ، خصوصاً بعد از طلوع نورانى مشعشع حضرت مهدى ( عجل الله تعالى فرجه الشريف ) مقربين اين امت به حسب ظاهر بسيار زياد مىشوند .\r\nبلى يك موضوع ديگر اينجا قابل توجه است كه عمر انسان در كره‌ى زمين به هفت هزار سال خلاصه نمىشود ، دانشمندان جيالوژى ، عمر انسان را كه اخرين موجود روى زمين است به ميلونها سال مىرساند و قرآن هم مىفرمايد : ما از همه‌ى ر سولان الهى در طول تاريخ بشريت صحبت نكرده‌ايم و انزال رسل و انزال صحف و كتب و شرايع آسمانى از آدم ابوالبشر آغاز يافته است . و سايل معاصى هم كمتر بوده . بنابراين ، اين موضوع مىشود وجه براى كلمه‌ى « ثلاثة من الاولين » بشود .\r\nدر اين جا يك احتمال ديگرى وجود دارد كه مراد از سابقين اول ، در آيه‌ى معنونه باشد ؛ يعنى آن فردى باشد كه اولًا به پيامبر ( ص ) مبعوث در اولين دعوت او ايمان آورده است كه به نظر مشهور تعداد  ثُلَّةٌ مِنَ الْأَوَّلِينَ  يك صد و بيست و سه هزار و نه صد و نود تن ، [ 12399 
  ]\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمىگردد . « 1 » ؛ ولى ايرادى كه بر اين نظر وارد مىگردد ، مصداق :  « وَ قَلِيلٌ مِنَ الْآخِرِينَ »  كه سابق حقيقى باشد ، نه اضافى ، يك تن است كه به نظر جمعى على بن ابى طالب ، و به نظر جمعى ابوبكر است و به نظر جمعى ام‌المؤمنين خديجه است و اطلاق قليل بر يك فرد چندان مورد پسند نيست خصوصاً كه قرآن در جمعى از صحابه مىفرمايد :  « السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ »  مىفرمايد : كه مسلماً به جزء يك تن آنان بقيه سابقون بالاضافه هستند .\r\nاخرين مطلبى كه در نيمه‌ى دوم شب جمعه در مشهد مقدس ( 6 / 5 / 96 ) در تفسير اين آيه به خاطرم رسيد اين است كه ثلة سابقين ، امتهاى گذشته به اعتبار عدد مكلفين آنها مىباشند . و قلت سابقين اين امت مرحومه ، به قياس عدد مكلفين به دين اسلام هستند ؛ بلى در قديم نفوس بشر در طول تاريخ آن بسيار كم بوده و مرگ و مير زياد و روابط بين آنان مشكل مهم ؛ ولى امروز در عصر ما ، جمعيت بشر به هفت ميليارد رسيده . و آينده معلوم نيست . اين وجه بعيد نيست ، به شرطى كه ظهور آيه تحمل آن را داشته باشد كه اين خطور قلبى من ، يك الهام به حساب مىآيد . والله العالم و ممكن است كه كلمه‌ى « آخرين » به مسلمانان اشاره نباشد .\r\n\r\nردّ بر جمعى از خيال پردازان\r\nجمعى از فلاسفه بهشتها را ، مال اصحاب اليمين دانسته و رجوع خود را به سوى خدا دانسته‌اند ، بهشت‌هاى اخرت به نظرشان مناسب نيامده و ما اين مطلب را از اسفار صدرا در\r\n\r\n\r\n","description":"","footnote":"\r\n( 1 ) - مشهور بين مردم كه تابع روايات غير معتبرة السند است انبياء 124000 تن بوده‌اند به نظر من تعداد شان به مراتب بيشتر از ابن عدد مى باشد . بنابراين ممكن است كه عمر انسان در زمين به ميليونها سال برسد كه بعضى از نظريات امروز مىگويد .\r\n","page_name":" 182 ","page_number":182},
  {"content":"\r\n\r\nكتاب معاد و جزء چهارم صراط الحق - ظاهراً - نقل كرده ايم .\r\nآيه‌ى مباركه‌ى 12 سوره واقعه :  « فِي جَنَّاتِ النَّعِيمِ »  و آيات بعد از آن ، دليل قوى بر خيالات اين دسته‌اند ؛ ولى خداوند مىفرمايد : مقربين در جنات نعيم مىروند ؛ مگر اينكه اين دسته خود را فوق مقربين بدانند ! ! والهداية من الله تعالى .\r\nصاحب الميزان مىگويد : درسابق مكرر گفتيم كه نعيم عبارت است از ولايت و جنت نعيم عبارت است از جنت ولايت ( ترجمه الميزان ج 19 / 244 .\r\n\r\nپسر بچه‌هاى خدمت‌كار\r\n « يَطُوفُ عَلَيْهِمْ وِلْدانٌ مُخَلَّدُونَ »  ( الواقعة : 17 ) ؛ معلوم نيست كه اين بچه‌ها هميشه به يك حال از جنس حور هستند ، و يا از نوع انسان ؛ مثلا فرزندان نابالغ كفار ( قبلا گذشت كه فرزندان مؤمنين با پدران خود يك‌جا هستند ) اينان جامهاى بى دسته و بادسته ( ابريق آبريز ) را كه پر از شراب بهشتى ( خمر ، عسل ، شير و آب ) مىباشد بر بهشتىها مىگردانند .\r\n\r\nحوران دست نخورده\r\n  وَ حُورٌ عِينٌ . كَأَمْثالِ اللُّؤْلُؤِ الْمَكْنُونِ »   ( واقعه ، 22 و 23 ) و حوران تازه و دست نخورده و تمييز همچون مرواريد در صدف ( براى آن ها وجود دارد ) .\r\nو چنانچه حور ، جمع حورا و احور باشد ، شايد اشاره به اين باشد كه حوران داراى دو جنس مخالف ( مذكر و مونث ) هستند كه از يكى از اساتيد ما ، از مجتهدين نجف اشرف در درس هاى شان نقل شده است . و از مفسر معروف ابوالفتوح شيعه ، نقل شده كه حور از ماده‌ى حيرت گرفته شده است ، كه چشمها از زيبايى آنان ، در حيرتند ، همه اينها جزاى عمل مكلفين\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمؤمنين است ( رحمن 22 - 24 )\r\n\r\nاصحاب يمين و بركت\r\nآنچه كه در مورد اصحاب يمين ذكر نشده و در مورد سابقون بيان شده ، امور زير است :\r\n1 - جنات نعيم ؛ بلكه مطلق كلمه‌ى جنت ، ذكر نشده ؛\r\n2 - « ولدان مخلدون ، لحم طير ، حورالعين ، قول سلام است . در مورد سابقين سيزده امتياز و در مورد اصحاب يمين ، نه امتياز ذكر شده است ؛\r\nآيا با كره‌هاى همسن و علاقمند به همسر ، همان حوريه‌ها هستند ؟ يا زوجات آنان ، و الله العالم . ولى در سوره طور در مورد متقيان ، جنات و نعيم و حور ، و سرر و حورعين و گوشتهايى كه بخواهند و غلمان ذكر شده و از آيه‌ى 26 معلوم مىشود كه متقين از دسته‌ى سابقون نيستند .\r\nبنابراين اوصاف سابقين و اصحاب يمين در سوره‌ى واقعه در مقام اختلاف اجناس نعمتها نيستند ؛ بلى بعيد نيست حقيقت نوعى يا صنفى اين اجناس ، در حق اين دو دسته مختلف باشد .\r\n\r\nيك فرق خارجى بين اين دو دسته\r\nتعداد مستحقين در دسته‌ى سابقين و دسته‌ى اصحاب يمين و خوشبختى زياد است ؛ ولى مسلماً از نظر تعداد افراد ، اصحاب سابقين از افراد اصحاب يمين به مراتب كمتر است . و اين موضوع را به عقل و تجربه‌ى خود مىدانيم هر چند از هردو دسته به نام « ثلة » تعبير شده است ؛ ولى در « آخرين » كه گفته‌اند مسلمانان هستند سابقين شان كم و اصحاب يمين شان زياد هستند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nسابقاً در مورد سابقين كه در بين آخرين كه كم هستند صحبت‌هايى نمودم و در اينجا اين احتمال ديگر را ذكر مىكنم كه معلوم نيست مراد از آخرين ، مسلمانان باشند . والله العالم بمراده .\r\nيك مطلب ديگر : آيا زوجات باكرات همسن و سال و دوستداران مردان بهشتى زوجات دنيايى و زنان إنسى مىباشند يا حورالعين ؟ والله العالم . « 1 »\r\n\r\nاصحاب شمال\r\nهمه‌ى اصحاب شمال از جمله كافرين و منكرين معاد هستند ، نه مؤمنين مرتكب كباير كه بى توبه از دنيا رفته‌اند ( دقت شود ) .\r\nمعناى اصحاب شمال ، روندگان به سوى دوزخ از سمت چپ ميدان حساب هستند .\r\nو على كل ، به اين ترتيب كه من مىفهمم ، حال مسلمانان مرتكبين كباير موبقه و فحشا و منكرات ، در اين سه دسته داخل نيستند . در حالى كه ظاهر آيه‌ى مباركه ( و كنتم ازواجاً ثلاثة ) شمول و عموم مكلفين است . والله العالم .\r\n\r\nتبديل امثال\r\n « عَلى أَنْ نُبَدِّلَ أَمْثالَكُمْ وَ نُنْشِئَكُمْ فِي ما لا تَعْلَمُونَ »  الواقعة : 61 ؛ اين آيه ، چه به آيه‌ى 60 تعلق داشته‌باشد ، و چه به آيه‌ى 59 ، كه معاد جسمانى در آن جهان عين اعاده همين بدنها و تن‌ها نيست ، خصوصيات و عوارض زيادى به اقتضاى محيط آنجا كه باكره‌ى زمين تفاوت‌هاى بسيارى دارد ، در بنيان افراد اعاده شده با اين ابدان تاثير دارد ، كه تفصيل آن براى\r\n\r\n\r\n","description":"","footnote":"\r\n( 1 ) - معناى دوم در ذهن نزديك‌تر است و بعيد نيست كه زنان سابقين همچنين باشند .\r\n","page_name":" 185 ","page_number":185},
  {"content":"\r\n\r\nما مجهول است و بقيه اين بحث را در كتاب معاد ( ازنظر دين و عقل و علم روحى جديد ) و جزء چهارم صراط الحق بخوانيد . « 1 »\r\n\r\nكاشتن و زراعت\r\nافعال ما نسبت به نتايج خود ، بر دو گونه است :\r\n1 - توليدى ؛ 2 - اعدادى\r\nغذا خوردن نسبت به بلعيدن توليدى است . و نسبت به تبديل غذا به خون و غيره ، اعدادى است ؛ اثر توليدى آن است كه بدون واسطه بر مولد خود مترتب مىشود ؛ ولى آثار اعدادى علل ديگرى مىخواهد و كارما ، يكى از علل ناقصه‌ى آن است .\r\nاز آيه‌ى 58 تا 72 ، چهار نمونه را قرآن بيان مىدارد كه كاملًا عقلانى و منطقى است :\r\n1 - قرار دادن منى در رحم زن عمل توليدى خود ما است كه به وسيله مجامعت به وجود مىآيد ؛ ولى « تكّون » منى از غذا خوردن تنها به وجود نمىآيد ؛ يعنى غدا خوردن علت مولده منى در بدن نيست ؛ بلكه علت اعدادى است و كارهاى ديگرى در داخل بدن بايد توسط حركات غير ارادى ما ، صورت گيرد ، تا غذا تبديل به منى شود .\r\nالبته نقل منى در رحم ، علت تامه و توليدى طفل در بدن زن نيست ؛ بلكه علت معده است و اعمال شيميايى و فيزيكى متعددى مىخواهد تا وجود طفل در رحم حتمىشود .\r\n2 - عمل مباشرى ما كاشتن دانه در دل زمين است ، كه يك نوع علل اعدادى است ، نه\r\n\r\n\r\n","description":"","footnote":"\r\n( 1 ) - براى امثال معناى ديگرى هم گفته‌اند كه به نظر اينجانب همسان معناى متن كتاب مىباشد كه مراد از آن ، افراد ديگر انسان باشد ؛ يعنى شما مىرويد و افراد ديگرى بيايند ، والله العالم بمراده .\r\n","page_name":" 186 ","page_number":186},
  {"content":"\r\n\r\nعلت تامه براى توليد ساقه و برگ و دانه و ميوه كه قرآن از اينها به عنوان زراعت ياد فرموده است . زراعت فعل خدا است و لذا آن را از ما ، سلب كرده و اساساً زراعت از قدرت بشر بيرون است .\r\n3 - آيه وارده در مورد آب روشن است .\r\n4 - علل موجده آتش را خدا آفريده و از قدرت ما خارج است و تنها جزء اخير علت مشعله آتش از ما است ؛ مثلا ما به وسيله كبريت ، چوب خشكى را مشتعل مىسازيم ؛ ولى استقرار آتش بالقوه در مغز درخت‌ها و شاخه‌ها و برگها مستند به حرارت خورشيد و تابش آن بر آنها است كه به خداوند منتهى مىشود . آثار علل توليدى چه علت ، فعل ما باشد چه فعل طبيعت مخلوقه خالق ، به علل خود مستند مىشود و اما در علل اعدادى به علل قريبه و متوسط و نهايى خود ( كه آفريدگار جهان است ) نسبت داده مىشود و نسبت آن به فاعل معده ، مجاز است ؛ مانند اينكه به بزرگر و كشت كننده ، زارع مىگوييم در اين كلام ، مسامحه‌ى در تعبير است .\r\n\r\nستاره‌گان\r\n  « فَلا أُقْسِمُ بِمَواقِعِ النُّجُومِ ، وَ إِنَّهُ لَقَسَمٌ لَوْ تَعْلَمُونَ عَظِيمٌ »   ( الواقعة : 75 - 76 ) ؛ ممكن است مراد از مواقع نجوم مدارات ستارگان باشد كه احتمالًا به هزاران ميليارد ستاره برسد ، گفته مىشود تا كنون يكصد و بيست ميليارد كهكشان كشف شده است و در هر كهكشان ، احتمالًا ميلونها ستاره وجود دارد و شايد آيه‌ى دوم به همين تعداد هايل و وحشتناك ستارگان اشاره نمايد كه مىفرمايد : موكداً قسم بزرگى است .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nظاهراً اين آيه تنها آيه‌اى است كه به عظمت ميلياردها كهكشان ، كه مواقع سرسام آورى را در فضاى بدون مرز مشخص و نا معلوم ، دارند اشاره مىكند كه مخاطبين عصر نزول قرآن و قرن‌ها بعد كه هيأت بطلميوسى بر افكار دانشمندان جهان ، مسلط بود ، قابل فهم نبود ، و انسان هاى دوسه قرن اخير به عظمت كهكشانها و فضاى محيط بر آنها اطلاع پيدا كردند .\r\nو تازه اينكه قرآن در اين مورد ؛ معجزه‌اى علمى ديگرى را ارايه فرموده كه دانستن آن در آن زمان ، نا ممكن بوده و آن جمله‌ى  « وَ إِنَّا لَمُوسِعُونَ »  ( الذاريات : 47 ) ، است كه امروز همه مىدانند كه آسمانها ، از دور شدن ستاره‌گان و كهكشان‌ها در حال توسعه مىباشد . صدق الله العلى العظيم .\r\nقسم به مواقع نجوم ، قسم بزرگى است كه مخاطبين حاضر نزول قرآن قطعاً نمىدانستند و لذا قرآن كلمه‌ى ( لو ) را به كار برده است ( لو تعلمون ) ؛ يعنى علم شما به آن ناممكن است .\r\n\r\nكتاب مكنون\r\n  « إِنَّهُ لَقُرْآنٌ كَرِيمٌ ، فِي كِتابٍ مَكْنُونٍ   ( الواقعة : 77 - 78 ) ؛ قبلًا گفتيم آيه‌ى 75 اين سوره ( به فهم من ) تنها آيه‌ى است كه به بزرگى جهان مادى اشاره فرموده است . كلمه‌ى نجوم جمع نجم ستاره درخشان ( طالع ) است ، جمعى كه « لام تعريف » داشته باشد مفيد عموم است .\r\nبنابراين كلمه‌ى النجوم در آيه‌ى مذكور ، همه‌ى ستاره‌هاى طالعه را شامل مىشود كه احتمالًا قسمت عمده كهكشانها را در بر مىگيرد . والله العالم .\r\nبلى كهكشانهاى مستقر در آسمانها بزرگترين كتاب تكوينى خداوند است كه احتمالًا قسم به آن براى تأكيد بزرگترين كتاب تشريعى اوست كه قرآن مجيد باشد كه امروز تنها\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nحجت خدا براى جن و إنس است و تنها وسيله ارتباط انسان با خداوند است ، و ربط اين دو كتاب در اين چهار آيه ، بسيار پرمعنى است و تنها جاى ذكر يك كتاب مهم‌تر و بزرگتر كه مصدر و مادر اين دو كتاب تكوينى و تشريعى است خالى بود كه در آيه‌ى 78 آن را نيز بيان فرمود : فى كتاب مكنون ( مستور ) ؛ بلى مراد از اين كتاب مستور ، لوح محفوظ است كه مىشود از يك جهت آن را ، انترنت كائنات ناميد كه همه چيز در او ثابت است . و تأويل آن به علم خداوند ، بى دليل و يخ و بى مزه است .\r\n\r\nاذا بلغت الحلقوم\r\nظاهراً ضمير « بلغت » به روح و نفس بر نمىگردد ، هر چند در فارسى هم مىگويند : جانم به لب رسيد ؛ جان به لب شدم ؛ بلكه مقتضاى قاعده به حيات و زندگى بر مىگردد كه زوال آن از كف پا - حسب تجربه ناقص - شروع مىشود ، حيات اثر و شعاع معنوى روح و نفس است كه در كتاب معاد نوشته‌ام و همچنين در آيه‌ى  « كَلَّا إِذا بَلَغَتِ التَّراقِيَ »  ( القيامة : 26 ) .\r\nبه هر حال خداوند در آن حالت خطرناك و غير قابل تصور ، براى همه‌ى مؤمنين و اين فقير نامه سياه ، رحمت واسعه‌ى خود را برساند كه به ديوان عمل ، نامه سياه نرويم آمين ! .\r\n\r\nتفسير سوره‌ى حديد « 1 »\r\n\r\nملكيت آسمانها و زمين و آنچه در آنها است\r\nدر آيه‌ى اول و پنجم اين سوره ، مالكيت خدا را بر آسمانها و زمين ثابت مىكند :   « سَبَّحَ لِلَّهِ  \r\n\r\n\r\n","description":"","footnote":"\r\n( 1 ) سوره‌ى حديد مدنى و داراى 129 آيه مىباشد .\r\n","page_name":" 189 ","page_number":189},
  {"content":"\r\n\r\n  ما فِي السَّماواتِ وَ الْأَرْضِ »   ( الحديد : 1 )  « لَهُ مُلْكُ السَّماواتِ وَ الْأَرْضِ . . »  ( الحديد : 5 ) ، و نيز در آيات ذيل ، ملكيت آنچه را كه در آسمانها و زمين است براى خداوند اثبات مىكند :  « الَّذِي لَهُ مُلْكُ السَّماواتِ وَ الْأَرْضِ . . . »  ( الفرقان : 2 )  « وَ لِلَّهِ مُلْكُ السَّماواتِ وَ الْأَرْضِ . . . »  ( النور : 42 )  « لَهُ مُلْكُ السَّماواتِ وَ الْأَرْضِ . . . »  ( البقرة : 107 )  « لَهُ مُلْكُ السَّماواتِ وَ الْأَرْضِ . . . »  ( المائدة : 40 )  « لَهُ مُلْكُ السَّماواتِ وَ الْأَرْضِ . . . »  ( التوبة : 116 )  « وَ لِلَّهِ مُلْكُ السَّماواتِ وَ الْأَرْضِ . . . »  ( آل‌عمران : 189 )  « . . . لَهُ مُلْكُ السَّماواتِ وَ الْأَرْضِ . . . »  ( الأعراف : 158 ) .\r\nبنا براين آسمانها و زمين وكهكشانها و ملائكه و موجودات مادى ديگرى كه در آسمانها وجود دارند همه مملوك خدا ، و خدا مالك آنها مىباشد و نيز زمين و آنچه كه در روى زمين و باطن زمين است مملوك خداوند است و چون اين ملكيت تكوينى است نه اعتبارى عقلايى معناى آياتى كه ملكيت آسمانها و زمين هاى هفتگانه را بيان فرمود اين است كه همه‌ى آسمانها و زمين‌ها ، و آنچه كه در آنها است مخلوق خداوند است كه در ابتداء و استدامه نيازمند اراده و مديريت اوست .\r\nاز آيه‌ى اول فهميده مىشود كه همه‌ى موجودات مذكور ، خدا را تسبيح و تنزيه و تقديس مىكنند .\r\nاز آيه‌ى دوم به دست مىآيد كه احياء و اماته ، عمل خداوند است ؛ بلى چنين است حيات تنها ازحيات خداوند كه ذاتى اوست به دست مىآيد و هيچ موجودى نمىتواند به چيزى حيات بدهد .\r\nإنسانها با عوامل خارجى مىتوانند سر فردى را ببرند ؛ ولى حيات صاحب سر را خداوند مىگيرد ، وسايل و اسباب نبايد به معلول اشتباه شود :   « أَ فَرَأَيْتُمْ ما تُمْنُونَ ، أَ أَنْتُمْ تَخْلُقُونَهُ أَمْ نَحْنُ الْخالِقُونَ »   ( الواقعة : 58 و 59 ) .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nخداوند اول و آخر و ظاهر و باطن است\r\n « هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ »  ( الحديد : 3 ) ؛ معناى آخر بودن در فرضى مفهوم است كه همه‌ى اشياء از بين برود ، چنين فرضى را من نفهميده‌ام آيا در نفخ اول در صور ، به علاوه‌اى كه همه زنده‌ها مىميرند ، آيا همه‌ى اجسام آنها وهمه‌ى ارواح مقبوضه إنسانها در برزخ و همه موجودات و كرات آسمانى نابود مىشوند تا وصف آخر مانند سه وصف ديگر ، مفهوم شود يا همه چيز معدوم نمىشوند ؟ كه در اين صورت معناى آخر فهميده نمىشود به علاوه كه ظاهر آيه اين است كه خداوند فعلا اول و آخر و ظاهر و باطن است نه پس از نفخ اول و پيش از نفخ دوم . من بايد صادقانه و متواضعانه اقرار كنم كه معناى آخر مقابل اول را نفهميده‌ام بنا بر خلود إنسانها و ساير مكلفين در دوزخ و بهشت همه دوام دارد منتهى خداوندآخر بالذات است و بقيه آخر بالعرض و به ابقاى خداوند . والله العالم .\r\n\r\nرجوع امور الى الله\r\n « لَهُ مُلْكُ السَّماواتِ وَ الْأَرْضِ وَ إِلَى اللَّهِ تُرْجَعُ الْأُمُورُ »  ( الحديد : 5 ) ؛ امور يا جمع امر است كه ظاهرا در اين آيه به معناى كارها است و احتمالا معناى اين آيه ، و چند آيه‌ى ديگر اين است كه كارها به سوى خدا و اراده‌ى او بر مىگردد و به هيچ وجه معناى آيه اين نيست كه وجود اشياى مادى و مجرد به سوى وجود خداوند بر مىگردد تا باطل‌گرايان كم عقل ادعاى حلول و اتحاد كنند و يا بعضى از اقوال متصوفه وحدت وجودىها توهم شود ، اين آيه مربوط به قيامت هم نيست و شامل هردو سراى فعلى واخروى است ؛ يعنى كارها همه به خدا و اراده‌ى او بر مىگردد و او مدبر جهان‌ها مىباشد و اما آيات زيادى كه مىگويد : شمابه سوى خدا بر مىگرديد يا مىگويد : آنان به سوى خدا بر مىگردند ، مراد اين است كه به قيامت بر\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nمىگرديد و هر كسى اين آيات را مطالعه كند از قراينى كه در آن آيات وجود دارد مطمئن مىشود كه مدعاى ما صادق است . و رجوع مقربين به سوى وجود خداوند نيست ؛ بلكه در مورد مقربين در سوره‌ى سابق آمده بود كه : « فى جنات النعيم » ؛ ولى اگر كسى جنات نعيم را به ساحه‌ى مقدس خداوند و وجود او تأويل ببرد حرفى در باره‌ى او نداريم و تنها مىگوييم ، تأويل قرآن حرام است و باطل .\r\nاول بودن خداوند هم به حسب ظواهر عرفى كلام مستلز م بطلان قدم غير خداوند است هر چند علت بر معلول خود تقدم رتبى دارد هر چند در زمان يك‌جا باشند ؛ ولى عرف اينها را نمىداند و قرآن بر اصطلاحات فلاسفه نازل نشده است .\r\nبنابراين اول بودن خداوند دليل به حدوث مخلوقات است . صاحب تفسير الميزان ( ترجمه الميزان ) اول و آخر بودن خداوند را به نحو ديگرى بيان كرده است ؛ بلى بهشتها و نعمتهاى آن و دوزخها و عقاب آن و بهشتىها و دوزخىها هميشه هستند و آخر ندارند ، خصوصاً نفوس ناطقه‌ى إنسانها آخر و انتهاء ندارند ؛ ولى مع‌الوصف در بقاى خود هر لحظه محتاج به افاضه‌ى خداى واجب الوجود است ؛ ولى اثبات مفهوم آخر ر انمىتواند .\r\nاول و آخر به حسب دلالت وضعى و لفظى عرفى قرآن ، اين است كه پيش از وجود همه‌ى اشياء باشد ، ما كه عالم مادى را مسبوق به عدم و نيستى مىدانيم وعقول مجرده طوليه و عرضيه را مجرد توهم مىدانيم كه از عقل و نقل ثابت نمىشود در تصديق اوليت خداوند هيچ ابهامى نداريم ؛ ولى قائلين به قدم زمانى عالم ( جهان ) بايد الفاظ قرآن را تأويل ببرند .\r\nدر فهميدن معناى ( الآخر ) مشكله بين متكلمين و فلاسفه مشترك است . و نگارنده تأويل قرآن را جايز نمىاند و درفهم كلمه‌ى آخر ، توقف مىكند تا خداوند ذهن او را روشن فرمايد .\r\nممكن است ظهور خدا و ظاهر بودن او به ظهور وجود او باشد كه از ظهور مخلوقات او\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nباشد كه در سراسر قرآن در برابر منكرين از همين روش استفاده شده است :  « أَ فِي اللَّهِ شَكٌّ فاطِرِ السَّماواتِ وَ الْأَرْضِ . . . »  ( ابراهيم : 10 ) و باطن بودن به جهالت همه‌ى مخلوقات به حقيقت او و كمالات او باشد .\r\n\r\nاستواى بر عرش\r\n « هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ . . . »  ( الحديد : 4 ) ؛ او كسى است كه آسمانها و زمين را در شش روز آفريد ، سپس بر عرش استوا يافت .\r\nاين آيه جسمانيت خداوند و نشستن او را بر كرسى ( عرش ) نفى مىكند . چه اين آيه استواى بر عرش را بعد از خلق آسمانها و زمين در شش دوره‌ى زمانى بيان نكند ، اگر خدا - نعوذ بالله - جسم مىبود در اول وجود خود نياز به كرسى و مكان پيدا مىكرد .\r\nبنابراين اين آيه ؛ مانند تمام ادله‌ى عقلى و نقلى كه جسميت و مكان را از او نفى مىكند ، سازگارى دارد و بايد استوا و عرش را كه در چندين آيه آمده است ، به معناى ديگرى دانست ، هر چند كه ما آن را ندانيم ، اين جهل ما ، به معناى دو كلمه ، موجب توقف ما در معناى آنها مىشود و تأويل بردن به معناى مناسب عقلى شرعاً ممنوع است ، قدر متقين به معناى نشستن بر كرسى نيست .\r\nاين عرش طبق آيه‌ى 129 از سوره‌ى توبه و آيه‌ى 22 از سوره‌ى انبياء و آيه‌ى 116 از سوره‌ى مؤمنون و آيه‌ى 26 از سوره‌ى نمل ، و آيات سوره‌هاى ديگر ، « مربوب » خداوند است و خدا « رَبّ » همه چيز به شمول عرش است ، بر اساس آيه‌ى 7 سوره‌ى غافر ، عرش محمول ( ملائكه ) است و روز قيامت هشت فرشته آن را حمل مىكنند و عرش بر آب بوده .\r\nدر حديث صحيح السند صفوان بن يحيى امام رضا ( ع ) در جواب يك دانشمندى از اهل\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nسنت مطالبى را فرموده است ، از آن جمله اين است كه : « عرش ، اسم علم و قدرت است وعرشى است كه در آن هر چيز است . عرش و بردارندگان آن و آنانى كه در اطراف عرش هستند ( همه محمول هستند ) و خدا حامل و نگهدار و گيرنده ( ممسك ) آن است . ( خداوند ) قايم بر هر نفس و فوق هر چيز و ( مسلط ) بر هر چيز است . « 1 » مناسب است در مورد عرش و كرسى رساله‌اى مستقل تأليف شود .\r\n\r\nاهميت انفاق در اسلام\r\nانفاق مال ، گاهى واجب است ؛ مانند دفاع از دين ، و حتى در جهاد ابتدايى و در مورد نفقه والدين و زوجه و اولاد و در مورد حفظ جان و نفس محترمه و در زكات اموال و خمس غنايم ، و شش مورد ديگر و رد مظالم و ساير موارد آنچه به عنوان اولى و چه به عنوان ثانوى ؛ مانند اعمار مساجد و طبع كتب دينى و امثال آن ، ممكن است در بعضى موارد مصرف محصلين دانشگاه و محصلين ( دانشجويان ) آن در علوم تجربى كه مشغول تحصيل علومى هستند كه بدون آنها نظام اجتماعى دچار اختلال مىشود ما از مذاق شريعت اسلام مىدانيم كه خداوند راضى به اختلال نظام اجتماعى در شهر يا كشورى نيست و چنانچه امكانات مادى دولت نتواند مصارف اين دانشگاه‌ها را فراهم سازد ، بر مسلمانان متمكن واجب كفايى است كه از اموال شخصى خود مصارف چنين دانشگاهىهايى را بپردازند .\r\nو در غيراين موارد انفاق مال بر محتاجين مستحب مؤكد است كه قرآن و سنت بر آن تأكيد فرموده است .\r\n« نفق » به معناى گذاشتن و اتمام شدن است و از بين رفتن است :  « آمِنُوا بِاللَّهِ وَ رَسُولِهِ وَ أَنْفِقُوا \r\n\r\n\r\n","description":"","footnote":"\r\n( 1 ) - اصول كافى ج 1 / 131 .\r\n","page_name":" 194 ","page_number":194},
  {"content":"\r\n\r\n مِمَّا جَعَلَكُمْ مُسْتَخْلَفِينَ فِيهِ فَالَّذِينَ آمَنُوا مِنْكُمْ وَ أَنْفَقُوا لَهُمْ أَجْرٌ كَبِيرٌ »  ( الحديد : 7 ) ؛ امر به انفاق بعد از امر به ايمان به خدا و رسول او ( ص ) مقام انفاق را در دين خيلى بر جسته مىسازد و اجر كبير براى ايمان و انفاق تأكيد مهم ديگر است ؛ مانند :  « الَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ »  ( البقرة : 3 ) .\r\nضمناً يك جهت منطقى ديگر نيز در اين آيه گوشزد فرموده است : كه اموال و امثال آن از شما نيست از خداوند است كه در اختيار شما قرار داده است ، و مؤكد آن :  « أَنْفِقُوا مِمَّا رَزَقْناكُمْ . . . »  ( البقرة : 254 ) و انفاق در راه خدا باشد :  « وَ أَنْفِقُوا فِي سَبِيلِ اللَّهِ »  ( البقرة : 195 ) ؛ به خوبى نمىرسيد تا از آنچه كه دوست داريد انفاق كنيد :  « لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ »  ( آل‌عمران : 92 ) .\r\nنفقه هر چه مؤثرتر باشد فضلش بيشتر است :  « لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا . . . »  ( الحديد : 10 ) ؛ قرض نيكو دادن به خداوند است ( يعنى انفاق در راه او ) چند برابر مىشود و پاداش پر ارزشى دارد .\r\nاز اموال پاكيزه خود انفاق كنيد و از خبيث انفاق نكنيد :  « يا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَ مِمَّا أَخْرَجْنا لَكُمْ مِنَ الْأَرْضِ وَ لا تَيَمَّمُوا الْخَبِيثَ مِنْهُ تُنْفِقُونَ وَ لَسْتُمْ بِآخِذِيهِ . . . »  ( البقرة : 267 ) ؛ ايثار ديگران بر خود كه نيازمند هم است ؛ ( مانند صحابه‌ى كرام انصار ) مقام بلند است :  « وَ الَّذِينَ تَبَوَّؤُا الدَّارَ وَ الْإِيمانَ مِنْ قَبْلِهِمْ يُحِبُّونَ مَنْ هاجَرَ إِلَيْهِمْ وَ لا يَجِدُونَ فِي صُدُورِهِمْ حاجَةً مِمَّا أُوتُوا وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ »  ( الحشر : 9 ) ؛ انفاق به تنهايى بهتر است :  « إِنْ تُبْدُوا الصَّدَقاتِ فَنِعِمَّا هِيَ وَ إِنْ تُخْفُوها وَ تُؤْتُوهَا الْفُقَراءَ فَهُوَ خَيْرٌ لَكُمْ وَ يُكَفِّرُ عَنْكُمْ مِنْ سَيِّئاتِكُمْ وَ اللَّهُ بِما تَعْمَلُونَ خَبِيرٌ »  ( البقرة : 271 ) .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nانفاق بدون منت و اذيت باشد و گرنه باطل مىشود :  « يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى كَالَّذِي يُنْفِقُ مالَهُ رِئاءَ النَّاسِ . . . »  ( البقرة : 264 ) .\r\nانفاق به هدف طلبيدن رضاى خدا باشد :  « وَ مَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّهِ »  ( البقرة : 265 ) ؛ بحث انفاق و صدقات و هبات ، تأليف كتاب مستقل مىخواهد خداوند اولًا به نويسنده مقصر توفيق عمل دهد بعد به ساير علماء و مبلغين ، بعد به مردم توانمند ديگر .\r\n\r\nنور مؤمنان در دنيا و آخرت\r\nنور مؤمن در دنيا غير از هدايت و كتاب است :  « هُدىً وَ نُورٌ . . »  ( المائدة : 44 و 46 ) ؛  « . . . نُورٌ وَ كِتابٌ مُبِينٌ »  ( المائدة : 15 ) .\r\nايمان سبب نور مىشود و كفر سبب تاريكىها :  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ »  ( البقرة : 257 ) .\r\nقرآن نور است :  « فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ »  ( الأعراف : 157 ) ؛ شايد مراد اين باشد كه سبب نور است و همچنين در آيه‌ى 91 از سوره‌ى انعام ، و غير آن .\r\nنور را فقط خداوند مىدهد :  « وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ »  ( النور : 40 ) .\r\nنور مراتب مختلفى دارد :  « يَقُولُونَ رَبَّنا أَتْمِمْ لَنا نُورَنا وَ اغْفِرْ لَنا إِنَّكَ عَلى كُلِّ شَيْءٍ قَدِيرٌ »  ( التحريم : 8 ) ؛ و توبه :  « يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ »  ( التوبة : 32 ) ؛ و  « يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ »  ( الصف : 8 ) ؛ و كسى آن را خاموش نمىتواند .\r\nاجر قيامت غير از نور است :  « لَهُمْ أَجْرُهُمْ وَ نُورُهُمْ »  ( الحديد : 19 ) .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nروز قيامت نور پيامبر ( ص ) و مؤمنين و مؤمنات به سمت پيش و سمت راست تلاش دارد و همه طلب اتمام و اكمال نور شان را مىكنند :  « « يَقُولُونَ رَبَّنا أَتْمِمْ لَنا نُورَنا وَ اغْفِرْ لَنا إِنَّكَ عَلى كُلِّ شَيْءٍ قَدِيرٌ »  ( التحريم : 8 ) ؛  « يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ قِيلَ ارْجِعُوا وَراءَكُمْ فَالْتَمِسُوا نُوراً فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ »  ( الحديد : 13 ) .\r\nكتابهاى رسولان خدا ، نور دهنده است :  « . . . جاءَتْهُمْ رُسُلُهُمْ بِالْبَيِّناتِ وَ بِالزُّبُرِ وَ بِالْكِتابِ الْمُنِيرِ »  ( فاطر : 25 ) .\r\nو بالاخره سرور كائنات و سيد انبياء ( ص ) چراغ نور دهنده است :  « وَ داعِياً إِلَى اللَّهِ بِإِذْنِهِ وَ سِراجاً مُنِيراً »  ( الأحزاب : 46 ) .\r\n\r\nتنبيه\r\nاسباب عقلائى « 1 » در اين زندگانى كه براى دفع ضرر يا جلب منفعت به كار مىرود در آنجا از بين مىرود و قرآن هم به علاوه دلالت همه‌ى آيات وارده در مورد قيامت كه از آنها\r\n\r\n\r\n","description":"","footnote":"\r\n( 1 ) - اسباب بر سه گونه است :\r\nالف ) اسباب عقلى كه قابل تخصيص نيست و دنيا و آخرت را نمى شناسد .\r\nب ) اسباب عقلايى كه در شرايط قيامت ( خصوصاً ميدان حساب ) به كلى بى اعتبار مىشود .\r\nج ) اسباب شرعى ؛ مانند دعا و استغاثه و فديه دادن ( در فرض امكان ) ، توبه كردن كه بزرگترين سبب سعادت آدمى در اين جهان است ، در آن جا هيچ فايده‌اى براى رفع مشكلات ندارد . لذا در قرآن آمده است كه بيع ( و ساير معاملات و معاوضات و عقود و ايقاعات ) است نه دوستى و نه پيوند خويشاوندى  ( فَلا أَنْسابَ بَيْنَهُمْ يَوْمَئِذٍ )  و نه چاره جويى مختلف  ( يَوْمَ لا يُغْنِي عَنْهُمْ كَيْدُهُمْ شَيْئاً وَ لا هُمْ يُنْصَرُونَ )  و نه عوضى گرفته مىشود  ( وَ لا يُؤْخَذُ مِنْها عَدْلٌ )  و نه دروغگويى فايده‌اى دارد و نه بى نظمى در دستگاه‌هاى حساب‌گير تا از آن سوء استفاده شود . هر كس مقدار ذره‌اى از خير و يا شر داشته باشد مى بيند .\r\n","page_name":" 197 ","page_number":197},
  {"content":"\r\n\r\nسقوط اسباب ظاهر مىشود باز هم در سوره‌ى بقره آيه‌ى 166 به طور كلى مىفرمايد : « تقطعت بهم الاسباب » ؛ همه‌ى اسباب و اتصالات حاكم در اين‌جا ، از هم بريده و جدا مىشوند . و عمده شفاعت است كه آن‌هم به اذن خدا و رضاى او صورت مىگيرد و تنها دو عامل مؤثر در قيامت سر نوشت ساز است ، اعمال و اخلاق و عقايد خود مكلفين و رحمت و جود و كرم خدا « 1 » كه مسلماً بين دو عالم پيوند هايى وجود دارد .\r\nخدايا در اين دنيا هدايت و در آن جهان عنايت و نورانيت تو را خواهانيم ؛ « مولاى يا مولاى انت الرب و انا العبد و هل يرحم العبد الا الرب ؟ » نه بهشتيها به دوزخىها كمكى مىتوانند و يا نمىكنند و نه دل ملائكه دوزخ به حال كسى مىسوزد و نه وعده‌ى دروغين دوزخىها كه در فرض نجات از دوزخ و برگشت به دنيا خود را اصلاح مىكنيم ، بالاخره تمام راه‌ها بسته است و تنها ، تدين دنيا و رحمت خدا و گرنه دوزخ و عقاب‌هاى آن . خدا يا توفيق بندگى را در بقيه عمر بما به عظمت خودت مرحمت بفرما .\r\n\r\nتسليم شدن به حق تعالى\r\nبه راستى مرد مؤمن هميشه بايد اين آيه‌ى مباركه را فراموش نكند و معناى آن را در دل نگهدارد :  « أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ وَ ما نَزَلَ مِنَ الْحَقِّ . . . »  ( الحديد : 16 ) ؛ آيا وقت آن نرسيده كه دلهاى مؤمنان به ياد خدا و دستورات حق او كه ( از آسمان ) نازل شده خاشع و نرم گردد و مانند آنانى كه در گذشته به آنها كتاب آسمانى داده شد ؛ ولى به مرور زمان دلهاى شان قساوت پيدا كرد و اكثر شان ( از راه حق ) بيرون رفتند ، نباشيد .\r\n\r\n\r\n","description":"","footnote":"\r\n( 1 ) بقيه مسقطات عقاب كه در مجلد دوم حدود الشريعة ذكر شده و احتمالا در ماده‌ى غفر آمده است ، به همين دو بر مىگردد .\r\n","page_name":" 198 ","page_number":198},
  {"content":"\r\n\r\n\r\nزندگانى دنيا\r\n « اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ . . .   وَ مَا الْحَياةُ الدُّنْيا إِلَّا مَتاعُ الْغُرُورِ »  ( الحديد : 20 ) ؛\r\nبدانيد كه زندگانى دنيا مركب از هفت چيز زير است :\r\n1 - 2 - « لهو » و « لعب » ؛ لهو سرگرمى ( بيهوده ) لعب بازى ( بازىهاى كودكانه ) نعوذ بالله كه اكثر عمر ما به لهو و لعب ، صرف شود و از تكامل عقلى و معنوى و روحانى و حتى ازتكامل عقلايى باز مانيم كه گمراه‌تر از چهار پايان گرديم .\r\n3 - « زينت » و تجمل‌گرايى و مدگرايى و آرايش و لباسهاى فاخر و ظروف و فرش‌هاى گران‌قيمت و ماشين‌هاى سوارى به مد روز و ساير تجملات و زينت‌ها .\r\n4 - « تفاخر » فخر فروشى بر همديگر در امور فوق ، يا در نسب و حسب و علم و مناصب دولتى و اعتبارات عقلايى و امورى كه براى كسى موجب فخر نمىشود .\r\n5 - « تكاثراموال » ؛ كه پول و مال التجارة و باغ و زمين و جواهرات و غيره داشته باشد ؛ البته اعيان خارجى ؛ مانند باغ و زمين و حيوانات و ساختمان‌ها ، متصف به بدى و خوبى نمىشود ؛ بلكه وابستگى شديد قلبى به آنها مذموم است و غصب و سرقت آنها محرم است .\r\n6 - « تكاثر در اولاد » ؛ كه جمعى از فقدان فرزندان در رنج هستند و جمعى به زيادتى فرزندان خوشحال و سرمست !\r\n7 - در يك جمله زندگانى دنيا وسيله‌ى بهره گيرى خيالى است .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nتحقيقى در معناى زندگانى\r\nشكى نيست كه الحياة الدنيا ( زندگانى پست‌تر و يا حاضر و نزديك‌تر ) در اين آيه شديداً مور نكوهش قرار گرفته است كه متاع غرور است .\r\nحيات‌گاهى به معناى مصدر مىآيد كه در فارسى به آن زندگى مىگويند . و مقابل آن موت و مردن است . و گاهى به معناى اسم مصدر مىآيد كه به آن در فارسى زندگانى مىگويند . و فرق آن از قراين موارد ا ستعمال غالباً ميسور است . « دنيا » كلمه‌ى صفت مونث است و صفت مذكر آن كلمه‌ى « ادنى » است ؛ مانند اكبر و كبرى و ا صغر و صغرى و معناى آن گاهى از « دنو » ( نزديك‌تر ) است و گاهى از « دنى » ( پست‌تر ) است ؛ بلكه كلمه‌ى « دنيا » در عربى و در استعمالات قرآنى معناى و صفى دارد ، نه اين كه نام و اسم باشد كه در فارسى چنين است ، فارسى زبانان ؛ بلكه پشتو زبانها ، و اردو زبان‌ها ، اين كلمه را به معناى جهان و گيتى و نرى ( پشتون ) استعمال مىكنند ، بسيارى از اهل علم اين سه ز بان كه تعليمات عربى ديده‌اند نيز كلمه‌ى دنيا را به همين معناى اسمى غير و صفى استعمال مىكنند .\r\nالحياة الاخرة در مقابل الحياة الدنيا در قرآن مجيد به نظرم نرسيده است ؛ بلى در آيه 64 يونس و غير آن در چند آيه كلمه‌ى الاخرة بر كلمه‌ى الحيات الدنيا ، عطف شده ممكن است در معنى صفت الدار باشد و ممكن است صفت الحياة ( الدار الاخرة كه در جاى ديگر آمده الحياة الاخرة ) ؛ بلى در يك آيه حيات طيبه آمده است كه متعلق به حيات همين دنيا است .\r\nبراى اين كه سوالاتى كه به ذهن دانشمندان و هوشمندان در اين آيه مىرسد كه گاهى تعلق به حكمت بالغه‌ى خالق دارد و گاهى به عدالت او بر مىگردد ، درست حل شود ، در\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nگفتار مختصر ذيل بايد توجه شود . « 1 »\r\n1 - حياة الدنيا ، دو معنى دارد : حيات پست‌تر كه شامل افعال حيوانى و اعمال بيهوده و محرمات و فسق و فجور و كار و كسب و تجارت و پول پيدا كردن براى خوردن و آشاميدن و استراحت بدون هدف ديگر مىشود .\r\n2 - مىشود كه در مقابل آن ، حيات و زندگانى طيبه را قرار داد كه از اعمال لهو و لعب ، به دور است و تحصيل مال را به قصد حفظ جان و براوردن حاجات معقول خود و فاميل خود به امر خدا انجام مىدهد و به اين قصد كه خدا را عبادت كند و به كمال نفسى خود برسد و به ديگران هم در فرض توان كمك كند .\r\n3 - معناى دوم الحياة الدنيا ، حيات حاضر - زندگانى حاضر است ممكن است گاهى زندگانى حاضر هر دو نوع سابق زندگانى - پست و طيبه - را شامل شود ، ممكن است گاهى به معناى يكى ازاين دو آمده باشد .\r\n4 - زندگى كه معناى مصدرى الحياة است ، عطاى خداوند و بالاترين نعمت اوست و اين كه آيا حيات حاضر گاهى زندگى را نيز شامل مىشود يانه بايد گفت : والله العالم « 2 »\r\n5 - قسم سوم زندگانى ما در برزخ است كه روح با بدن برزخى زندگانى مىكند كه شناخت درستى از آن در ذهن نداريم و مقدار اندكى كه در قرآن و احاديث آمده در كتاب معاد آن را ذكر كرده‌ايم ، اهل علم به آن‌جا مراجعه كند .\r\n\r\n\r\n","description":"","footnote":"\r\n( 1 ) - ظاهراً من اين بحث را در محلى ديگر از اين كتاب نوشته‌ام ؛ ولى به خاطر اهميت موضوع و زياد به كار گرفتن اين كلمه ( الحيوة الدنيا ) در قرآن ، آن را بازهم توضيح مىدهيم .\r\n( 2 ) - يعنى يك لفظ به معنانى مصدر و اسم مصدر هر دو استعمال شود .\r\n","page_name":" 201 ","page_number":201},
  {"content":"\r\n\r\nقسم چهارم زندگانى ما ، زندگانى در آخرت ( ميدان حساب ، دوزخ و بهشت‌ها ) است كه در قرآن مكرراً گوشه‌هايى از آن بيان شده است .\r\n\r\nحقيقت حيات و اقسام آن\r\nمقدمه : حقيقت حيات قابل فهم نشده ؛ زيرا نه تعريف عقلى ( فلسفى ) دارد و نه تعريف دينى و نه تعريف علمى ؛ ولى با اين همه ، هيچ كسى در مفهوم حيات ، زندگى ( ژندون ) و ساير الفاظ موضوعه براى اين مفهوم در لغات بشرى ، سرگردان نمانده و نمىماند و معناى اجمالى آن را مىداند ؛ منتهى از نظر علمى براى حيات آثارى بيان شده كه به توضيح نسبى حيات كمك بيشترى مىكند . « 1 »\r\n\r\nاقسام حيات\r\n1 - حيات خداوند : آفريدگار جهان كه واجب الوجوداست :\r\nدر فلسفه و در علم كلام مذاهب اسلامى ؛ اماميه ، معتزله و اشعريه تعاريف مختلفى براى حيات خداوند صورت گرفته كه به نظر من همه‌ى آن تعاريف ، باطل و بى پايه و خيالى و بى ارزش است . اساساً از نظر عقل همانگونه كه يك عده از تقسيماتى كه در حق إنسان و حيوانات و نبات و جماد درست است در حق خداوند باطل است ؛ مانند :\r\n* - خدا ساكن است يا متحرك ؛\r\n* - سير است يا گرسنه ؛\r\n* - بيدار است يا خواب ؛\r\n* - دراز است يا كوتاه يا متوسط ؛\r\n\r\n\r\n","description":"","footnote":"\r\n( 1 ) - مانند تغذيه ، تنميه ورشد ، تنفس ، حس ، حركت ، توليد مثل ، تبديل ماده به انرژى ، اراده و اختيار و . .\r\n","page_name":" 202 ","page_number":202},
  {"content":"\r\n\r\n* - چاق است يا لاغر يا متوسط ؛\r\n* - عقيم است يا زاينده ؛\r\n* - مايع است يا جامد ؛\r\nو ده‌ها امثال اين تقسيمات كه در حق موجودات مادى صحيح است . و از دو طرف اين تقسيمات خالى نيستند ؛ در حق خداوند مجرد ازماده و جسم و خارج از مكان و زمان نمىآيد ، همانگونه كه نمىشود بگوييم خداوند زنده است يا مرده خداوند مجرد كه علم و قدرت عين ذات اوست نه جسم دارد و نه روح ، نه زندگى دارد نه مرگ ، تعالى الله عنه علواً كبيراً .\r\nبلى كتاب آسمانى ما ، مكرراً خداوند را به كلمه‌ى « حى » توصيف نموده است و از اين نظر ، ما به اين وصف خداوند اعتقاد داريم و آن را صحيح و حق مىدانيم ؛ ولى معناى تفصيلى آن را نمىدانيم .\r\n2 - حيات ملائكه و فرشته‌گان ؛\r\n3 - حيات جن و شيطان ؛\r\nهر دو دسته ( جن و فرشته ) جسم لطيف هستند و احتمال مىرود صاحب روح باشند . والله العالم .\r\n4 - حيات إنسان\r\nحيات إنسان كه از تعلق روح و نفس ناطقه « 1 » به بدن فيزيكى او پيدا مىشود ؛ اين حيات در رحم پيدا مىشود كه حمل آدمى داراى حياتى مىشود كه با حيات بعد از تولد فرق دارد و لذا مىشود حيات إنسان را دو نوع يا يك نوع سه درجه‌اى بيان كرد ، حيات حمل در ر حم‌مادر ، حيات طفوليت دو سالگى و حيات بعد از آن .\r\n\r\n\r\n","description":"","footnote":"\r\n( 1 ) - روح و نفس ناطقه ، هر دو يكى است إنسان يك حقيقت است .\r\n","page_name":" 203 ","page_number":203},
  {"content":"\r\n\r\nبه هر حال إنسان روح مجرد و صفات روحانى دارد كه يكى علم است و ادعاى ماديين كه علم از سلولهاى مغز مادى پيدا مىشود غلط و ياوه است . « 1 »\r\n5 - حيات ساير حيوانات\r\nحيوانات زير زمين و دريايى و حيوانات روى زمين از حشرات ريز تا فيل وكرگدن و ديناسورها .\r\nبعيد نيست كه اين حيات هم زاييده ارتباط نفوس آنان با ابدان آنان باشد ؛ ولى ما معلومات درستى از اين موضوع نداريم و حتى اين را هم نمىدانيم كه اين همه حيوانات مختلف داراى يك نوع حيات هستند يا حيات دسته‌هايى از آنان متعدد و متغاير است ، ما چيزى در اين مورد نمىدانيم شايد آيندگان ما بفضل خداوند به كشف آن موفق شوند . چنانچه در امريكا ، مركز ماديين ، خداوند علم روحى جديد را براى بشر چهره‌گشايى كرد كه تفصيل آن در كتب مربوطه مفصلا ذكر شده و امروز وجود روح إنسانى صد درصد قطعى و حتى ممكن است بگوييم حسى شده « 2 »\r\n6 - حيات نباتى\r\nحيات نباتى كه ناقص‌تر از حيات حيوانات است حيات حيوانى همراه با شعور و مقدار كمى از ادراك و حركت ارادى و توالد و تناسل و تبديل ماده به انرژى و غيره است ؛ ولى حيات نبات فاقد شعور و اراده و اختيار است « 3 »\r\n\r\n\r\n","description":"","footnote":"\r\n( 1 ) - خواص إنسان در كتاب ديگر مؤلف به نام الفقه و مسائل طبيه ص 37\r\n( 2 ) - كتاب روح از نظر دين و عقل و علم روحى جديد از نگارنده ر ابخوانيد .\r\n( 3 ) - اين مطلب با آنچه قبلا گفتيم كه همه چيز درك ، علم و نطق دارد منافات ندارد مطلب فوق بر اساس ادراكات ظاهرى إنسان است و آنچه كه قبلا گفته‌ايم مطلب دقيق و عالى است كه از اسرار قرآن است كه شايد چند قرن بعد عقل بشر به آن برسد .\r\n","page_name":" 204 ","page_number":204},
  {"content":"\r\n\r\n7 - حيات سلولى ؛\r\n8 - حيات سلولى منى مرد\r\nكه با تخمك زن غالباً در حم زن و گاهى در مزرع علمى ، شروع به رشد و نمو مىكند .\r\n9 - حيات نسيجى ؛\r\nحيات نسيجى همين سلول كه در رحم إنسان و يا حيوان يا دستگاه علمى شروع به اعضا سازى و اندام سازى مىكند .\r\n10 - حيات خوابيدگان ؛\r\n11 - حيات بيهوش‌ها\r\n12 - حيات مريض‌ها ؛\r\nحيات مريض‌هاى صعب العلاج كه در عصر ما رايج شده كه در پناه قواعد و آلات طبى جديد بيهوش مىكند به اميدى كه روزى طب ، پيش برود و آنان را به اذن خدا معالجه كند و زندگى را از سر بگيرد .\r\n13 - حيات برزخى\r\nحيات برزخى كه در آيات قرآن مجيد و احاديث منعكس شده به كتاب روح ، جزء چهارم صراط الحق مراجعه كنيد .\r\nآياتى كه بر اين حيات و زندگانى دلالت دارد : ( آل عمران / 169 و 171 ) و ( بقره / 154 ) و ( مؤمن / 45 و 46 . ) و ( واقعه / 83 ) و ( قيامت / 26 ) و ( سجده / 10 و 11 ) و ( انعام / 94 ) و ( زمر / 42 ) .\r\nقابل توجه است كه : ما هنوز در زندگى فعلى هيچ مطلب مهمى از اين حيات نمىدانيم مگر آنچه كه از ظواهر آيات فوق و احاديث معتبره ظاهر مىگردد .\r\n14 - حيات خوابيده‌هاى إنسان و حيوان\r\nحيات خوابيده‌هاى إنسان و حيوان و از خواب جن و فرشته ، چيزى نمىدانيم .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n15 - حيات و زندگى موجودات مادى در كهكشان‌ها\r\nحيات و زندگى موجودات مادى در كهكشانها از آيه‌ى مباركه‌ى شورى به دست مىآيد :  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ  « 1 »  إِذا يَشاءُ قَدِيرٌ »  ( الشورى : 29 ) ولى بعيد نيست حيات آنان باهم مختلف باشد .\r\n16 - حيات نباتى درختان\r\nحيات نباتى در خواب زمستانى درختان و امثال آن .\r\nممكن است حيات اقسام ديگرى داشته باشد كه نگارنده‌ى كم علم ، از آنها اطلاعى ندارد و ممكن است در سير آينده علمى ، اقسام ديگر حيات كشف شود .\r\nمسأله‌ى حيات ، خيلى غامض است ، اولًا حقيقت حيات تا امروز كشف نشده ، ثانياً تفاوت اقسام حيات به طور دقيق معلوم نيست ، از همه مهم‌تر حتى مفهوم حيات واجب الوجود روشن نيست تا چه رسد به حقيقت آن ، و لذا تمام صاحب نظران متكلمين اسلامى و فلاسفه به بيراهه رفته‌اند و به بيهودگى در باره حيات خداوند سخن رانده‌اند .\r\n\r\nآخرين مطلب در مورد حيات\r\nدر علوم تجربى مىگويند حيات ( زندگى ) از حيات پيدا مىشود . لذا بحث به اين جا كشيده شده كه كره‌ى زمين در ابتداى تكوّن و شكل گيرى خود ، آن قدر داراى درجه‌ى بالاى حرارت بوده كه ممكن نبوده جرثومه‌ى حيات در آن وجود داشته باشد ، پس حيات جانداران زمين در مرحله‌ى اعتدال سطح زمين از كجا پيدا شده در حالى كه زندگى بايد از زندگى پيدا شود ؟ . فرض كنيد زمين از اول حرارت بالايى نداشته ، باز هم سؤال مذكور به قوت خود باقى است كه حيات زنده‌جانها ازكدام حيات پيدا شده‌است .\r\n\r\n\r\n","description":"","footnote":"\r\n( 1 ) - جمع آنان با زمينىها و يا با همديگر شان در همين دنيا و در آخرت .\r\n","page_name":" 206 ","page_number":206},
  {"content":"\r\n\r\nبعضى از نويسندگان مادى ؛ طفلانه و ساده لوحانه ، جواب داده‌اند ، حيات و زندگى از كرات و يا كهكشانهاى ديگر به زمين ما آمده است ( قدمش مبارك ! ! ! ) اين نويسنده و هم نظر آن ، دو مطلب بسيار واضح را نفهميده‌اند و گرنه جرئت نمىكردند آبروى خود را ببرند .\r\nاول : حياتى كه در كهكشان ديگر بوده از كجا آمده بود ؟ ! به اصطلاح عقلى ، يا دور لازم مىآيد و يا تسلسل كه هر دو ناممكن است ؛ و البته كه هيچ دانشمند مادى اين سؤال را جواب داده نمىتواند .\r\nدوم : حرارتى كه در آن كهكشان و در بالا بوده هيچ مجالى را براى زنده ماندن جرثومه‌ى حيات نمىگزارد .\r\nبلى مؤمنين به خداوند به آسانى جواب مىدهند : حيات خداوند عين ذات اوست . و حيات مخلوقات مادى و جسمانى چه در اين كره و چه در كرات ديگر از حيات او پيدا مىشود  « هُوَ الَّذِي يُحْيِي وَ يُمِيتُ . . . »  ( غافر : 68 ) ؛ تنها او زندگى مىدهد و مىميراند !\r\n\r\nمسابقه‌ى سر نوشت ساز إنسانيت\r\n « سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها كَعَرْضِ السَّماءِ وَ الْأَرْضِ أُعِدَّتْ لِلَّذِينَ آمَنُوا بِاللَّهِ وَ رُسُلِهِ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ »  ( الحديد : 21 ) ؛\r\n1 - شروط مسابقه‌گزاران ، در اين آيه بيان نشده چون روشن بوده ، شرط آن بلوغ وعقل « 1 » است و شرط ديگرى ندارد ، زن و مرد مشتركند سياه و سفيد و زرد و سرخ را نمىشناسد سالم و مريض ، فقير و ثروتمند ، سلطان و گدا ، همه دعوت شده‌اند و نژاد و قوم و منطقه و عيب بدنى ، هيچ مدخليت ندارد .\r\n\r\n\r\n","description":"","footnote":"\r\n( 1 ) - بعيد نيست مسابقه ، دخترها و پسرهاى مراهق نا بالغ را نيز شامل شود .\r\n","page_name":" 207 ","page_number":207},
  {"content":"\r\n\r\n2 - هدف اين مسابقه رسيدن به مغفرت و آمرزش پروردگار و بهشتى است كه آن به اندازه آسمان و زمين است كه ( از اول ) براى آنانى كه به خدا و رسولان او ايمان آورده‌اند اين مسابقه و جايزه فضل خداوند است كه به هر كسى بخواهد مىدهد و فضل او بزرگ است .\r\n3 - بهشت به اين وسعت هم اكنون موجود ومحقق است ؛ ولى مغفرت خدا چنين نيست ؛ بلى اين دو غايت مسابقه باهم تفاوتى دارند ؛ غايت اول تحصيلى است و غايت دوم ( بهشت ) حصولى مىباشد ، مغفرت مقدمه‌ى بهشت است اولى در طول دومى است .\r\n4 - تحصيل مغفرت ( آمرزش ) به تهيه اسباب آن است كه توبه و استغفار از گناهان گذشته و به جا آوردن دستورات لازم قرآن در آينده است .\r\nممكن است از اين آيه چنين استفاده كرد كه قيمت خود بهشت ، ايمان به خدا و رسولان ( و به معاد و ساير عقايد ) است و تقوى ؛ يعنى ترك محرمات و بجا آوردن واجبات ، براى تحصيل آمرزش و مغفرت است . كه در آيه‌ى 48 مائده  « فَاسْتَبِقُوا الْخَيْراتِ إِلَى اللَّهِ . . . »  و در آيه‌ى 148 سوره‌ى بقره  « فَاسْتَبِقُوا الْخَيْراتِ »  تعبير شده است . و در آيه‌ى 32 فاطر فرموده :  « وَ مِنْهُمْ سابِقٌ بِالْخَيْراتِ »  و در آيه‌ى 100 توبه فرمود :  « وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ . . . »  و قبلا نيز در آيه‌ى 10 سوره‌ى واقعه گذشت :   « وَ السَّابِقُونَ السَّابِقُونَ ، أُولئِكَ الْمُقَرَّبُونَ » .  \r\n\r\nيك آيه‌ى ديگر\r\n  « وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ ، الَّذِينَ يُنْفِقُونَ فِي السَّرَّاءِ وَ الضَّرَّاءِ وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ »   ( آل‌عمران : 133 - 134 ) ؛ سرعت گيريد و شتاب گيريد به سوى مغفرتى از پروردگار خود و\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nبهشتى كه وسعت آن ( وسعت ) آسمانها و زمين است ، براى متقيانى كه در آسايش و سختى انفاق مىنمايند و خشم خود را فرو مىبرند و از ( بدى هاى ) مردم عفو مىكنند .\r\nظاهر مسارعت و مسابقت هر دو يكى باشد كه از آيه‌ى 61 مؤمنون  « أُولئِكَ يُسارِعُونَ فِي الْخَيْراتِ وَ هُمْ لَها سابِقُونَ »  نيز چنين به دست مىآيد . جمع بين آيه‌ى آل عمران و آيه‌ى حديد ، قابل اشكال نيست .\r\nبلى فرق عمده در وسعت آسمانها است كه آيه حديد را مىتوان فهميد كه پهناى بهشتها « 1 » به اندازه آسمان و زمين باشد ؛ ولى وسعت آنها به اندازه آسمانها و زمين براى نويسنده كوتاه فكر و كم علم قابل تصور نيست . ما بهشت و دوزخ و ميدان حساب را جسمانى مىدانيم « 2 » من آيات را تأويل نمىبرم كه شرعاً تأويل بىدليل شرعى جايز نيست و مقصود آيه را به علم خداوند موكول مى كنم ، و قطع نظر از اين مشكله ، مىشود آيه‌ى مسابقت را ناظر به حال اصحاب يمين دانست وآيه‌ى مسارعت را به مقربين . والله العالم بكلامه .\r\n\r\nمرتجع و مترقى\r\nبه نظر من هر كس باطل‌گرا باشد مرتجع است . و هر كس حق‌گرا باشد مترقى است . رقصيدن به دهل ديگران چيزى پايين‌تر از ارتجاع و ضعف عقل است ، تأثر از محيط بدون تعقل مخالف قانون آدميت است .\r\nپيروى از روش پدران و مادران بدون تحقيق از فايده و ضررآن ، ترك تعقل است :\r\n\r\n\r\n","description":"","footnote":"\r\n( 1 ) - كه در قرآن مكررا به جمع ( جنات ) تعبير شده است و معلوم است كه زمين‌ها و ساختمان‌هاى بهشتى خيلى وسيع است .\r\n( 2 ) - نه از صورتهاى مجرد از ماده كه جمعى از فلاسفه مدعى آن است . به كتاب معاد جلد چهارم صراط الحق نگارنده مراجعه شود .\r\n","page_name":" 209 ","page_number":209},
  {"content":"\r\n\r\n « وَ يَجْعَلُ الرِّجْسَ عَلَى الَّذِينَ لا يَعْقِلُونَ »  ( يونس : 100 ) ؛ سرعت به سوى حق ، كمال آدمى است و سرعت به سوى كمال مطلق ، كمال است و سرعت به سوى پوچى و ياوه‌گى حيوانيت وگمراهى است :  « وَ تَرى كَثِيراً مِنْهُمْ يُسارِعُونَ فِي الْإِثْمِ وَ الْعُدْوانِ »  ( المائدة : 62 ) به آياتى كه در مورد سرعت و سبقت ( مسارعه و مسابقه ) نازل شده ، رجوع شود .\r\nكلمه‌ى اخير اينكه : لقب روشنفكر كه امروز در بين جوانان معروف شده ، به معناى تراشيدن ريش و پوشيدن لباس خارجيها نيست ، و نه با استعمال چند كلمه انگليسى كه شباهتى است به بوزينگان !\r\nجوانان عزيز ! از اين پيركهنسال معناى حقيقى روشنفكر و روشنفكرى را ياد بگيريد و به سوى آن برويد و گرنه شياطين فكر شما را مى دزدند و دزدى فكر ده‌ها مرتبه از دزدى مال ، خطر ناكتر است .\r\nروشنفكر كسى است كه اقلًا پنجصد جلد كتاب را در علوم إنسانى و علوم تجربى و علوم دينى مطالعه كرده باشد ، آن وقت متفكر مىشود سپس كتابى خودش كه برداشت او ازكتب مذكور باشد و جهان بينى و ايده آلوژى إنسانى را شرح دهد تا آن وقت قضاوت شود كه روشنفكر است يا تاريك فكر !\r\nحالا در افغانستان اگر از مطالعه‌ى يك صد جلد كتاب ، نظريات خود را در علوم سه‌گانه مذكور بنويسد باز هم خوب است . و همه بايد بدانيم كه خداوند به عالم‌ترين پيامبران خود توصيه مىكند كه از او بخواهد علم او را بيشتر كند :  « وَ قُلْ رَبِّ زِدْنِي عِلْماً »  ( طه : 114 ) .\r\n\r\nدر برابر بلاها چه موقفى داشته باشيم\r\n  « لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ ، الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ . . . »   ( الحديد : 23 - 24 ) ؛ هر مصيبتى كه در زمين يا در نفس شما\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمىرسد پيش از خلقت زمين در كتاب ( لوح محفوظ ) نوشته شده و اين كار بر خداوند آسان است ( كه همه چيز را در كتابى ثبت كرده باشد ) ( و اين نوشتن ) به خاطر آن است كه ناراحت نشويد از آنچه كه از شما ضايع شده و شادمان نباشيد به آنچه كه به شما داده شده است و خداوند دوست ندارد هيچ متكبر و فخركننده‌اى را كه بخل مىورزند و ديگران را ( نيز ) به بخل امر مىكنند .\r\nبه مطالب زير توجه كنيد :\r\n1 - تأويل بردن لوح محفوظ كه به عبارات گوناگونى در قرآن مجيد بيان شده ، به علم خداوند يا صفحه‌ى جهان خلقت و عينيت خارجى بر اساس قانون و نظام عليت و معلوليت از يك دانشمند روشنفكر و آن هم در عصر انترنت بسيار بعيد است ، كه تفسير به رأى است و تفسير به رأى ممنوع است . « 1 »\r\n- 2 سؤال مهم اين است كه نوشتن مصايب و نعمتها « 2 » در لوح محفوظ چه ربطى به بىپروايى يا كم پروايى در برابر بلاها و نعمتها دارد ؟ خدا آدمى را با همين طبيعت آفريده كه از ضرر و فوت و منفعت ناراحت مىگردد و از نعمتهاى خداوند شاد مىشود ، دين چگونه طبيعت بشر را تغيير مىدهد :    « إِنَّ الْإِنْسانَ خُلِقَ هَلُوعاً ، إِذا مَسَّهُ الشَّرُّ جَزُوعاً ، وَ إِذا مَسَّهُ الْخَيْرُ مَنُوعاً »    ( المعارج : 19 - 21 ) .\r\n- 3 خداوند همانگونه كه در علم كلام ثابت شده ، حكيم و عادل است . بنا براين بايد در\r\n\r\n\r\n","description":"","footnote":"\r\n( 1 ) - دليل اين منع را در حدود الشريعه قسمت محرمات در حرف فاء ملاحظه كنيد .\r\n( 2 ) - بلكه همه‌ى حوادث غير مصيبتها و نعمتها در لوح محفوظ ثبت شده ، و اختصاص اين دو ، به خاطر نتيجه‌گيرى اخلاقى است كه در آيه‌ى بعد ذكر شده است .\r\n","page_name":" 211 ","page_number":211},
  {"content":"\r\n\r\nنظام تكوين و تشريع هيچ امر قبيح و باطل و شر و ضرر وجود نداشته باشد ؛ ولى شكى نيست كه در جهان ، شرور وجود دارد ، سيل‌هاى مخرب ، آتش سوزى جنگل‌ها در هواهاىگرم ، شيوع امراض مهلكه ، ابتلاء خيلى از إنسان‌ها و حيوان‌ها به مرض‌هاى گوناگون و به نقص اعضاى بدن ، قحطىها و گرسنگىها و زلزله‌هاى مخرب ، سردىها و گرمى هايى كه جان حيوان و إنسان را تلف مىكند ، غلبه و دريدن حيوانات درنده و امثال اين‌ها ، از حوادث غير اختيارى كه محسوس است وزندگانى و زندگى مردم هميشه همراه آنها بوده و سراسر زندگى نوع إنسان از اين بليات و گرفتارىها خالى نبوده است .\r\nبه علاوه اين‌ها ، إنسانها به اقسام شرور ديگر گرفتار بوده و هستند ، كه طبيعى نيست ؛ بلكه به اراده و اختيار جمعى از حكومت‌هاى مستبد و جبار و افراد ظالم و فاسق بدتراز حيوانات بر افراد إنسان تحميل شده و مىشود ؛ مانند دزدى ، قتل ، جرح ، غصب اموال و اتلاف آنها ، و كتك‌كارى ، فحش و دشنام ، ايذاء و رنجانيدن ، اقسام مختلف ظلم و تعدى به مال و جان و آبرو ، بالخصوص مظالم حكومت‌هاى ظالم و سلطنت‌هاى گذشته كه از اول تاريخ إنسانى ، كشتن هابيل به دست قابيل تا ا مروز و تا قيام قيامت ادامه خواهد داشت .\r\nفلاسفه و متكلمين در اين مورد نظريات گوناگونى دارند وتوجيهات و تقسيمات متعددى براى ما نموده‌اند تا آنچه مخالف حكمت خدا و عدل اوست جواب آن داده شود .\r\nنويسنده در جزء اول نخستين كتابى كه به عربى در حوزه علميه نجف اشرف ، در جوانى نوشته‌ام و سپس در متافيزيك و حل 66 سؤال و كتب ديگر خود موضوع شرور را مطابق نظر خود شرح داده‌ام در اين جا ، اول سؤال مىشود كه چرا خداوند جلو مكلفين را در مورد شرور اختيارى آنان نمىگيرد تا به مردم ظلمى نشود ؟\r\nثانياً چرا جلو شرور طبيعى را كه از اختيار مكلفين بيرون است نمىگيرد ؛ بلى شرورى كه\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nخود مكلفين براى خود با اختيار خود ايجاد مىكند ، جلوگيرى لازم نيست ؛ ولى از آيه‌ى مباكه :  « وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً . . . »  ( الأنفال : 25 ) به دست مىآيد كه مفاسد ستم ستمكاران كه به غير ظالمين مىرسد تكويناً جلو گيرى نمىشود و به جامعه‌ى إنسانى ( تشريعاً ) دستور مىدهد از فتنه مذكور بپرهيزند و از آن جلو گيرى نمايند .\r\nجواب آن اين است كه تكليف آدمى براى تكامل اوست و تكامل در فرضى ميسور است كه به اراده و اختيار و آزادى خود اطاعت و معصيت را انتخاب كند و چيزى بر او تحميل نشود و اگر اراده خدا از معصيت عاجزش سازد ، تكليف مذكور بىخاصيت مىشود :  « لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ وَ إِنَّ اللَّهَ لَسَمِيعٌ عَلِيمٌ »  ( الأنفال : 42 ) ، دقت شود .\r\nثانيا ؛ سؤال مىشود كه شرور طبيعى بيرون از تأثير اختيارى مكلفين است ، چرا جلو آن از مكلفين گرفته نمىشود ؛ بلكه اين شرور بين صالحين و فاسقين و بالغين و اطفال و پيران فرسوده فرقى نمىگذارد ؛ بلكه انبياء و اولياء و صلحاء بيشتر گرفتار اين شروراند ، تا كفار و فساق و ظالمان و متكبران و مفسدان ؟ وحتى اين بلاها ، شامل حيوانات هم مىشود ؟\r\nجواب اجمالى آنچه كه عقول ما از قرآن و از عينيت‌هاى خارجى به دست آورده اين است كه اراده تكوينى خداوند بر اين رفته كه قانون عليت هرگز تخصيص نخورد و اسباب در مسببات خود تأثير كند ، و در فرض تزاحم اسباب ، مسبب قوىتر بر قوى ، و سبب قوى بر ضعيف ، مقدم شود .\r\nممكن است در ذهن بعضى از مطالعه كنندگان ، خطور كند كه در مورد معجزات انبياء و اولياء قانون عليت و سببيت مورد استثناء قرار گرفته است ؛ مثلا نوح و همراهان او به وسيله‌ى كشتى اى كه از پيش ساخته بودند ، نجات يافتند و ابراهيم ( ع ) از ميان آتش سالم بيرون شد و وزير سليمان تخت بلقيس را از شهر ديگر به يك چشم بهم زدن براى او در پايتخت كشور\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nحاضر ساخت و موسى براى فرعون معجزه نمود و او را شكست داد و خود و اصحابش از دريا ، به سلامت بيرون آمدند و عيسى مرده را زنده مىكرد ، بيماران لاعلاج را شفا مىداد و معجزات پيامبر اسلام ( ص ) و اولياى گرامى در تاريخ و حديث و حتى شق القمر در قرآن ثبت است .\r\nجواب : اين فرضيه اشتباه است ، معجزات انبياء و كرامات اولياء نقض كننده قانون عليت نيست ؛ بلكه ممكن است دفع علتى به علت قوىترى صورت گرفته باشد و چون ما به همه‌ى اسباب اشياء علم نداريم اشتباه مىكنيم كه به تخيل تخصيص قانون سببيت مىافتيم و اين بحث سردرازى دارد .\r\nابراهيم ( ع ) به آتش نسوخت ؛ چون آتش سرد شد و علت قوى بر او وارد گرديد ، تخت بلقيس بدون علت مادى محسوس آمد ، نه بدون علت ؛ بلكه به علت قوى غير محسوس آورده شد . « 1 »\r\nدر مورد نجات موسى از غرق شدن در موقع عبور از آن ، اين گزارش را بخوانيد .\r\n\r\n\r\n","description":"","footnote":"\r\n( 1 ) - من در علوم تجربى مهارتى و معلومات متوسط ندارم تا چه رسد به تخصص در پاره‌ى از آنها ، براى احترام به علم اقرار صريح به جهل خود مىكنم ؛ ولى مع‌الوصف احتمال مىدهم حتى از نظر علوم تجربى كه احتمالا در آينده روشن شود علل اشياء و معاليل فيزيكى و شيميايى آنها دو سه طبقه داشته باشد . من اين ادعاى مجمل را دارم و بايد در چند قرن بعد منتظر صحت و سقم آن بود ؛ بلى بشر هنوز در لايه اول طبيعت پيشرفت كرده است .\r\n","page_name":" 214 ","page_number":214},
  {"content":"\r\n\r\n\r\nمعجزه موسى از لحاظ علمى تحقق پذير است\r\n. . .\r\nشرح اين معجزه در قرآن هم آمده است ، معجزه پيامبر يهوديان و شكافتن درياى سرخ يكى از مهم‌ترين داستان‌هاى تورات است كه بر اساس آن ، حضرت موسى قوم بنى اسرائيل را از طريق شكافتن دريا از مصر خارج مىكند .\r\nبه نص تورات ، فرار پس از آن محقق شد كه آب دريا به كنار رفت و راهى براى گذر كردن اين گروه ازميان دريا باز شد .\r\nبرخى دانشمندان مىگويند كه اين امر از طريق وقايع طبيعى امكان پذير است .\r\nدر تورات آمده است : « پس موسى دست خود را مقابل دريا بر افراشت و در طول شب بادى شديد از مشرق وزيدن گرفت و به قدرت خدا آب دريا كنار رفت و دريا دونيم شد » .\r\nدر ادامه داستان اشاره مىشود كه آب دريا ؛ مانند ديوارى در كنار مىايستد و بنى اسرائيل به سلامت از ميان دريا گذر مىكنند ، اما وقتى كه قوم فرعون قصد گذر از همان مكان را داشتند ، اين ديوار آب ، مى ريزد و آنها در دريا غرق مىشوند .\r\nشرح اين معجزه در قرآن هم آمده است اما آيا وقوع اين داستان در واقعيت ، امكان پذير است ؟\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nجواب اين سؤال به گفته كارل دروز ، رهبر يك گروه تحقيقاتى از مركز ملى تحقيقات جوى  ( NCAR )  در ايالت كلورادوى آمريكا مثبت است ؛ البته ممكن است كه درياى سرخ دونيم نشده باشد .\r\nآقاى دروز ، يك نمونه كامپيوترى از منطقه دلتاى نيل كه در نزديكى درياى سرخ قرار دارد تهيه كرد .\r\nاو متوجه شد كه تحت شرايط بادى مساعد ، منطقه كم عمقى كه در نزديكى پورت سعيد واقع است مىتواند خشك شود .\r\nگفته مىشود در مدت زمان خشك شدن موقت اين مكان كه درياچه تانيس نام دارد ، افراد مىتوانند از اين محل گذر كنند .\r\nدر واقع آقاى دروز ، اولين كسى نيست كه بين اين منطقه و داستان معجزه موسى كه در تورات آمده است ، ارتباطى ديده است .\r\nدر قرن نوزدهم ژنرال ارشد الكساندر تلاچ ، يك افسر ارتش بريتانيا ، گزارش كرد كه اين رويداد را به چشم خود ديده است .\r\nآقاى تلاچ گفت در طول شب بادى از سمت شرق وزيد و وقتى كه روز بعد از خواب بيدار شد از ديدن اينكه درياچه به طور كلى از بين رفته و در گل ولاى باقى مانده از آن مردم در حال رفت و آمد بودند ، بسيار حيرت زده شده است . « 1 »\r\nمن نمى خواهم معجزه قرآن را به همين مطلبى كه گفته شده بسنده كنم ؛ بلكه ظاهر آيات قرآن در اين مورد اين است كه موانع رفيق محكمى در بين تونل هاى آبى براى مرور بنى\r\n\r\n\r\n","description":"","footnote":"\r\n( 1 ) - سايت بى بى سى :  WWW . BBCPERSIAN \r\n","page_name":" 216 ","page_number":216},
  {"content":"\r\n\r\nاسرائيل نصب شده كه در موقع عبور فرعون و لشكر او برداشته شده ، غرض اين است كه معجزات قانون عليت را تخصيص نداده است . ما نمىتوانيم علل را در بيشتر از يك لايه ببينيم ، كمى حوصله كنيم تا علوم تجربى دوره‌ى ابتدايى خود را پشت‌سر مانده و به جوانى خود برسد :  « وَ فَوْقَ كُلِّ ذِي عِلْمٍ عَلِيمٌ »  ( يوسف : 76 ) .\r\nبا مراجعه به آيات قرآن در موارد مختلف جوابهايى براى آن سؤالى كه در مورد شرور بود ، پيدا مىشود ؛ مثلا در سوره بقره مىفرمايد :  « وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ »  ( البقرة : 155 ) ؛ ما حتما شما را آزمايش مىكنيم به چيزى از گرسنگى و ترس و كمبودى از مال‌ها و جان‌ها و ميوه‌ها و به صبر كننده‌گان كه به رسيدن مصيبت به آنان كلمه‌ى مباركه  إِنَّا لِلَّهِ وَ إِنَّا إِلَيْهِ راجِعُونَ ،  را مىگويند : ( ما از خدا هستيم و ما به سوى او مراجعه مىكنيم و به خدا تسليم مىشوند ) بر آنان است صلوات از پروردگار شان و رحمتى و همين اينان هدايت يافته شدگان هستند ؛ يعنى فلسفه بلاها كمال نفس مؤمن است كه مستحق درجات عاليه بهشت مىشوند .\r\nآيه دوم كه جواب اين سوال از آن بدست مى آيد ، آيه گذشته است كه عنوان اين بحث قرار گرفت ( آيه 23 و 34 حديد ) كه مى گويد مصيبت‌هايى كه در زمين واقع مىشود و مصيبت‌هايى كه به شما مى رسد ، بىحساب و يك حادثه و اتفاق بىهدف نيست ؛ بلكه پيش از خلقت زمين سنجيده شده و در كتاب بزرگ خدا ( انترنت مخصوص خدا ) نوشته شده و دقيقا مشخص است كه وقوع آنها و گرفتارى شما به آنها حتمى است ، و با اين اعتقاد ناراحتى شما از رسيدن بلاها ، يا به كلى از بين مى رود ، يا به آن شدتى كه براى غافلين و جاهلين و منكرين است براى شما نيست .\r\nو به عبارت روشن ، آيه مى گويد از آنها ناراحت نشويد ، و نه از نعمتهاى خداوند خوشحال\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nشويد ، ولى بايد اين ظاهر را تاويل برد .\r\nاولا كه انبياء و اوليا كه قرآن و حديث و تاريخ نقل مىكند از بلاها ناراحت شده‌اند و گاهى گريسته‌اند كه مطابق طبع بشرى آنان است .\r\nو ثانيا ؛ اگر از نعمتها خوشحال نشوند چگونه شكر گزارى كه از همه صاحبان نعمتها به شمول انبيا و اوليا خواسته شده صورت گيرد ، شكر گزارى خداوند به مجرد لقلقه زبان نيست ، طبعا دل مسرور مى گردد كه آدمى وادار به شكر از آنها مىشود .\r\nاگر به ظاهر آيه جمود كنيم حتى در ميان انبيا كسى را كه نه مصيبت بدش بيايد و نه به نعمت دلش خوشحال شود پيدا نمى توانيم . اگر كسى امروز اين مقام را ادعا كند به نظر من يا دروغ‌گو مى باشد و يا طبيعت و فطرت انسانى او ناقص است .\r\nو هيچ بعيد نيست كه مراد ناراحتى شديد و فرح شديد باشد . « 1 »\r\nگاهى گرسنگى و خوف براى تحصيل كمال و ثواب نيست كه انتقام از اعمال بد آدمى است كه هيچ اشكالى ندارد  « فَأَذاقَهَا اللَّهُ لِباسَ الْجُوعِ وَ الْخَوْفِ بِما كانُوا يَصْنَعُونَ »  ( نحل : 112 ) به خاطر كفران مردم قريه‌اى كه رزق آن از هر جا مى رسيد لباس گرسنگى و خوف را بر آنان پوشانديم .\r\nاين دو سه آيه به شكل نمونه نقل شد .\r\nيك سؤال علمى اين‌جا باقى مانده است كه اين بلاهاى طبيعى و يا حتى به شمول مظالم اختيارى بندگان بر مظلومين ، آيا تنها براى تنبيه بندگان و رسيدن آنان به مقامات بالاى\r\n\r\n\r\n","description":"","footnote":"\r\n( 1 ) - و همچنين در بعضى از آيات ديگر كه اين دو لفظ و يا امثال آن ذكر شده است ، و الله العالم بمراده و انى اعوذ به من جهلى بكلامه تبارك و تعالى .\r\n","page_name":" 218 ","page_number":218},
  {"content":"\r\n\r\nروحانى و ثواب‌هاى عظيم اخروى و يا انتقام گرفتن است ، يانه ؛ بلكه شرور طبيعى علل ديگرى و نيز اهداف اصيل غايى ديگرى دارند و حتى آثار مفيدى براى جهان و حيوان و حتى براى إنسان در دراز مدت دارند و انتقام از مجرمين وتاديب متخلفين و تكامل مستعدين به مقامات برتر عبوديت از اغراض و اهداف اصيل شرور مذكور نيستند ؛ بلكه از فوايد و آثار عرضى است كه بر آنها مترتب مىشود ؟ .\r\nبلى شرور طبيعى از خود اهداف و علل عقلانى لازمى دارد كه در نظام كره‌ى زمين نقش مثبتى دارند هر چند در نظر تنگ‌ما ، شر ناميده شوند ( مصائب قوم عند قوم فوائد ) . به نظر قاصر نگارنده احتمال اخير ارجح يا راحج مىباشد ، و الله اعلم .\r\nدر پايان بحث مصيبت‌ها به اين آيه توجه فرماييد :  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ »  ( الشورى : 30 ) ؛ مصيبت‌هاى كه به شما مىرسد از دستان خود شما است و خداوند از بسيارى آنها عفو مىكند .\r\nبنا براين ، مصايبى كه از سوء اختيار خود ما است و با آن كه خداوند از اكثر آنها در چهار چوب قانون عليت مىگذرد مقدار باقى مانده بما مىرسد .\r\nجان من ، خود كرده‌اى ، خود كرده را تدبير نيست ! .\r\n\r\nسخنى در مورد كتابها و ميزان\r\n « لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ وَ لِيَعْلَمَ اللَّهُ مَنْ يَنْصُرُهُ وَ رُسُلَهُ بِالْغَيْبِ إِنَّ اللَّهَ قَوِيٌّ عَزِيزٌ »  ( الحديد : 25 ) ؛ سوگند كه ما رسولان خود را با معجزات فرستاديم و با آنان كتاب و ميزان را نازل كرديم تا مردم قيام بقسط كنند . آهن را فرو فرستاديم كه قدرت سختى دارد و براى مردم منافعى دارد و تا خدا بداند چه كسى او و رسولش را يارى مىكند بدون اينكه او را\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nببيند .\r\n\r\nدر آيه چند مطلب است :\r\n1 - تعداد انبياء به طور كلى معلوم نيست و شمار رسولان و نبىها نيز معلوم نيست چنانچه تعداد صحف و كتب منزله هم معلوم نيست . رواياتى كه در اين موارد نقل شده اسانيد آنها معتبر نيست .\r\n2 - به مناسبت حكم و موضوع مىدانيم بينه و دليل هر رسول به حدى بوده كه قناعت غالب مردمان زمان را فراهم مىنموده است ، و چنانچه به خاطر ضعف عقل و تأثير محيط بدون تقصير از ايمان به رسل به دور مانده باشند ، جاهل قاصر هستند و معذور ، و حساب آنان در قيامت با خدا است كه معذور شان مىكند و يا آنان را - مطابق روايات معتبر السندى مجدداً امتحان مىكند و يا به محلى غير از بهشت و دوزخ آنان را مىفرستد ، ما چيزى به طور قطع نمىدانيم ؛ ولى مظنون قوى امتحان مجدد آنان است .\r\n3 - آيا با هر رسول كتاب جديدى فرستاده است يا جمعى را با كتاب جديد و جمعى را با كتاب سابق فرستاده است ؟ آيا مراد از رسولان خصوص اولى العزم - نوح و ابراهيم ، موسى و عيسى و محمد - صلى الله عليه و آله و عليهم - است يا همه رسولان ، « 1 » مناسب است بگوييم والله العالم .\r\n4 - ميزان به معناى ترازو نيست ؛ بلكه چيزى است كه به آن عدالت اجتماعى و احتمالا عدالت اخلاقى - حد وسط يا حد لازم صفات اخلاقى - فهميده مىشود ظاهرا اين ميزان در\r\n\r\n\r\n","description":"","footnote":"\r\n( 1 ) - كه ظاهر لفظ تقاضا مىكند .\r\n","page_name":" 220 ","page_number":220},
  {"content":"\r\n\r\nمقابل كتاب نباشد ؛ بلكه جزء مطالب كتاب باشد كه به خاطر اهميت عدالت اجتماعى و عدالت اخلاقى آن را جداگانه بيان فرموده است ؛ بلى تفسير ميزان مذكور محتاج به تأمل بيشتر است .\r\nدر مورد هدف بعثت رسول اسلام - صلى الله عليه و إله - تلاوت آيات و تزكيه امت و تعليم كتاب و حكمت را در سوره جمعه و غيره بيان داشته است .\r\n5 - در مورد انزال حديد دو احتمال است ؛ يكى : انزال حسى كه بعضى ازدانشمندان علوم تجربى گفته كه كره‌ى خاكى زمين در بطن خود آهن را نپرورانيده ؛ بلكه خداوند آن را براى رفع حاجتهاى مادى بشر ازكرات ديگر به زمين انداخته كه آهسته آهسته به داخل آن استقرار يافته كه در اين صورت جمله‌ى « و انزلنا الحديد » معجزه‌ى علمى قرآن مجيد است .\r\nدوم : انزال معنوى و ايجاد ذراتى دردل زمين باشد مانند :  « . . . وَ أَنْزَلَ لَكُمْ مِنَ الْأَنْعامِ ثَمانِيَةَ أَزْواجٍ . . . »  ( الزمر : 6 ) كه به اراده‌ى آسمانى خداوند تبديل به آهن شده است . آهن رحمت خداوند است و كسى به منافع آن ناآگاه نيست و يكى از منافع آن دفاع و جهاد است كه دين خدا به حاكميت برسد و مردم به نعمت‌هاى ابدى آخرت نايل آيد .\r\n\r\nيك بحث مغلق عقلى و كلامى\r\nمعناى جمله‌ى « و ليعلم الله بالغيب » به فارسى چنين مىشود : تا اينكه خدا بداند چه دسته‌هايى او و رسول او را يارى مىرساند ؛ يعنى خداوند بعد از خلقت بشر و آمدن انبياء ، آن وقت مىداند كه چه كسى به شمشير آهنى ، دين خدا را يارى مىرساند . ! در حالى كه خدا به همه چيز از ازل عالم بوده است و دلايل عقلى آن در كتب علم كلام و حكمت مذكور است و در قرآن هم آياتى بر اثبات اين مطلب دلالت دارد و بعضى  « لِيَعْلَمَ اللَّهُ »  را به تمييز\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nدادن و جدا نمودن رسولان ومؤمنان از صف معاندان و مخالفان تفسير كرده است .\r\nحرف « لام » كه بر كلمه‌ى « يعلم » داخل شده در اصطلاح اديبان حرف جر ناميده مىشود كه براى عنايت و غيره مىآيد . و دخول اين حرف بر افعال خداوند هيچ مانعى ندارد و كاملا صحيح است ؛ مثل : « ليعذب الله ، ليدخل الله » و ده‌ها مورد ديگر در قرآن موجود است . اما دخول اين حرف و چند حرف ديگر بر صفات خداوند كه عين ذات اوست مستحيل است و نا ممكن و ما اين بحث را در جوانى در اولين كتابى كه در نجف اشرف به عربى در علم كلام نوشته‌ام ، جواب داده‌ايم كه در كتب كلامى چنين تفصيل وجود ندارد .\r\n\r\nرهبانيت و رأفت و رحمت پيروان مسيح\r\n « وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً وَ رَحْمَةً وَ رَهْبانِيَّةً . . . »  ( الحديد : 27 ) ؛ در دلهاى پيروان عيسى رأفت و رحمت قرارداديم ، در آيه دو احتمال وجود دارد :\r\nاول : مراد از پيروان مذكور همان‌هايى هستند كه مسيح را در زمان حيات او پيروى كردند ؛\r\nدوم : مراد همه‌ى پيروان او تا زمان نزول آيه بوده ؛ ولى قدر متيقن همان احتمال اول است كه ماضى بودن صيغه  ( اتَّبَعُوهُ )  به جاى ( يتّبعون ) كه مضارع به معناى حال نزول باشد ، آن را تقويت مىكند .\r\nممكن است آيه‌ى 82 سوره‌ى مائده :  « لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ »  المائدة : 82 ؛ شديد ترين مردم به دشمنى مؤمنين ( مسلمانى ) يهوديان است و حتماً تو مىيابى كه نزديك‌ترين مردم از جهت مؤدت و دوستى براى مؤمنان ( مسلمانى ) آنانى هستند كه خود را نصارى مىگويند ؛ چون از اينان جمعى قسيسين و رهبان هستند و تكبر و برترى جويى ندارند .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nباز هم آيه ناظر به همه نصارى نيست ؛ بلكه به نصارى معاصران حضرت پيامبر اسلام ( ص ) است كه به احتمال قوى مراد مسيحان حبشه و نجاشى پادشاه آنجا است كه داستان مهربانى او با مسلمانان مهاجر معروف است .\r\nبه هر حال آيه رهبانيت نصارى را چه خدا آن را گفته باشد و چه ابتداع و ابتكار خود پيروان عيسى بوده باشد ، نوعى تأييد مىكند ؛ بلكه احتمال اول را نيز تأييد مىكند .\r\nبه هر صورت به اصطلاح علم منطق قضيه مذكور قضيه خارجيه مىباشد نه قضيه حقيقيه كه هر كسى پيروى عيسى را كند ، دلسوز و مهربان است كه بطلان آن محسوس است و جمله‌ى  ( وَ كَثِيرٌ مِنْهُمْ فاسِقُونَ )  نص به مطلب است .\r\nو نيز در مور رهبانيت دو احتمال وجود دارد :\r\nاحتمال اول : اين كه ميل به رهبانيت را خداوند در دل آنان انداخته است ؛ ولى آن را واجب نفرموده است ؛ بلكه مستحب قرارداده است ؛ ولى پيروان عيسى بيشتر شان حدود رهبانيت را مراعات نكردند . « 1 »\r\nاحتمال دوم : اين است رهبانيت از جانب خدا نبوده و از بدعتهاى خود آنان بوده كه به قصد قربت و طلب رضاى خداوند ( ج ) روى آوردند ؛ ولى جمعى قليلى به آن صحيح عمل كردند كه مزدشان محفوظ است ؛ ولى زيادى آنان از حدود آن بيرون رفتند و فاسق شدند .\r\n\r\nسخنى در مورد رهبانيت\r\nمطلب اول : تمام رواياتى كه در مورد مذمت رهبانيت در اسلام رسيده است سند معتبرى ندارد و لذا قابليت استدلال را نيزندارد ، مگر اينكه فقيهى از تعدد آنها اطمينان قلبى به صدور\r\n\r\n\r\n","description":"","footnote":"\r\n( 1 ) - تاريخ از فسق و فجور راهبان پر است .\r\n","page_name":" 223 ","page_number":223},
  {"content":"\r\n\r\nبعضى از آنها پيدا كند .\r\nمطلب دوم : رجحان رهبانيت كه ازمردم كناره گيرى و در كنجى مشغول به عبادت شود ، نيز ثابت نيست . ؛ بلكه تأكيد مكرر بر حضور در نماز جماعت و تشييع جنايز و عيادت مريضان و امثال اينها و لزوم امر به معروف و نهى ازمنكر و لزوم ارشاد و حرمت شديد قطع رحم و تأكيد بر صله‌رحم و وجوب حج و جهاد و استحباب عمره‌ى مفرده و اصلاح منازعات و تعاون بر نيكويى و تقوى و حسن يا لزوم تلاش در اقامه‌ى حكومت اسلامى و تأسيس جمعيت هاى خيريه براى كمك به ايتام و بيوه‌زنان و مبارزه با ظلم و فساد و تحصيل و وجوب نفقه ، مشروعيت رهبانيت و به معناى خزيدن در خلوت براى ذكر و نماز و دور شدن ازمردم را غالباً زير سؤال مىبرد .\r\nكارهايى كه جمعى از مدعيان تصوف مىكنند كه از جمله گدايى كردن از مردم است توهين به نفس و جايز نيست . ترهب را اگر به خوف نفسانى از معصيت و يا به خشوع از مقام ربّ العزة تفسير كنم ، هيچ ربطى به گوشه‌گيرى دائمى ندارد .\r\nتجربه نشان مىدهد كه جمعى رو به صومعه‌ها و ديرها و خانه‌هاى عبادت آوردند ؛ ولى بعدها اين خانه‌ها به شرابخانه و محل فحشاء و كباير تبديل شد ، تحريم ازدواج بر زنان و مردان تارك دنيا آنان را در وسط كار به فحشا و منكرات رسانيد ، زن گرفتن و نكاح كردن غالباً بر جوانان ذكور و اناث واجب عينى مىشود .\r\nرفتن در مجالس غنا و رقصيدن زنان و مردان برهنه و حضور در فاحشه‌خانه‌ها و دخول و جلوس در اماكن غصبى و تصرف در اموال مردم ، حرام و گناه كبيره است ؛ ولى ربطى به گوشه‌گيرى مطلق و زندانى كردن خود در كنج خلوت ندارد .\r\nبه هر حال بعد از انجام واجبات و ترك محرمات عبادت به جزء خدمت خلق نيست كه\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nبه دين و دنياى آنان مخلصانه و صادقانه تا دم مرگ كمك نماييم و گوشه‌گيران كه لامحاله به تكبر و خود بينى مبتلا مىشوند شكار دام شيطان مىشوند .\r\nيك نمونه ديگر در عصرما ، كه از دسته‌ىرهبان ها نيستند ؛ بلكه نام خود را جهادگران و طرفداران حكومت اسلامى مانده‌اند و مانند درندگان جنگل به كشتار مسلمانان مشغول شدند به نام جهاد نكاح با زنان غافل و تيره بختى كه به قصد خدمت به اسلام پيش د اعشىها آمده بودند مجبور به همخواب با آنان شدند ، و با يك تكبير كه به منزله‌ى طلاق از فاعل يك ساعت پيش ، و به منزله‌ى عقد فرد حاضر بود ، چندين مجاهد را اختياراً و كرهاً تحمل مىكرد ! ! اين هم يكى از شاخه‌هاى انحرافات ضد دينى به نام دين . لعن الله الجهالة و الضلالة و وسوسة ابليس .\r\nشايد رهبان مسيحيت جناياتى كه داعشىهاى فاسق در دوسه سال انجام داده‌اند ، در سى سال انجام نداده باشند .\r\nبه نظر من ، تقصير دانشمندان بزرگوار جامع الازهر مصر است كه براى استقلال خود از دولتهاى غير دينى مصر ، فكرى نكردند تا متدينين اهل سنت اعتقاد بيشترى به آنان پيدا كنند و مصارف آنان را بپردازند و نفوذ آنان بر پيروان اهل سنت بيشتر شود تا رهبرانى ؛ مانند رهبران القاعده و داعش و ساير احزاب آدم كش ، كه به نام دين در بين اهل سنت ( حفظهم الله ) پيدا نمىشدند و به تأييد جامع الازهر تنها احزاب دينى اصيل براى دين و دنياى مردم خدمت مىكردند ؛ ولى امروز ضعف نفوذ اين دستگاه بزرگ دينى جامع الازهر مصر ، به خاطر مداخله حكومتهاى فاسد و فاسق مصر ، در كار آنها از يك طرف و پولهاى بىحساب وهابيت دست پرورده‌ى خائنان ظالم و غاصب و فاسق سعودى از طرف ديگر ، اين همه گروه‌هاى افراطى را كه فقط مسلمانان را مىكشند و مسخر و مزدور صهيونزم و استخبارات غرب هستند\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبه وجود نمىآمدند .\r\nخداوند علماى محترم جامع الازهر مصر را ، توفيق بدهد تا مسؤليت دينى خود را در پناه نفوذ دينى خود در ميان مسلمانان شريف اهل سنت - كه نگارنده به آنان محبت خاصى دارد - انجام دهند . آمين رب العالمين .\r\n\r\nنور ايمان\r\n « يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ . . . »  ( الحديد : 28 ) ؛ اى مؤمنين تقوا ( ى از معصيت ) خدا داشته و به رسول او ايمان بياوريد كه دو بهره از رحمت خدا به شما داده مىشود و براى شما نورى قرار داده مىشود كه با آن مشى كنيد .\r\nدو بهره ممكن است يكى از تقوى باشد و ديگرى از ايمان به رسول ، و ممكن است يكى حسنه دنيايى باشد و ديگر اخروى .\r\nآيه دلالت دارد كه مؤمن متقى براى رفتار در زندگانى حاضر خود ، نور دارد كه راه را گم نكند :  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ . . . »  ( البقرة : 257 ) . « 1 »\r\nقبلا هم از نور آخرت براى مؤمنين بشارت داده شده بود .\r\nتنبيه : ادباء گفته‌اند كه حرف « لام » نافيه در جمله‌مباركه‌ى  « لِئَلَّا يَعْلَمَ أَهْلُ الْكِتابِ أَلَّا يَقْدِرُونَ . . . »  ( الحديد : 29 ) ، زايده است ؛ مانند لامى كه در آيه‌ى سوره‌ى اعراف است :  « قالَ ما مَنَعَكَ أَلَّا تَسْجُدَ إِذْ أَمَرْتُكَ . . . »  ( الأعراف : 12 ) ، زايده است و ممكن است كه زايده نباشد\r\n\r\n\r\n","description":"","footnote":"\r\n( 1 ) - در آيه‌ى د يگر مى فرمايد : اگر تقوى داشته باشيد براى شما فرقانى قرار مىدهم در آيه‌ى ديگر مىگويد  « وَ اتَّقُوا اللَّهَ وَ يُعَلِّمُكُمُ اللَّهُ .  و نيز در آيه‌ى 22 انعام از نور دنيايى ياد فرموده است .\r\n","page_name":" 226 ","page_number":226},
  {"content":"\r\n\r\nو شكل ديگرى معنى شود .\r\n\r\nتفسير سوره مجادله « 1 »\r\n\r\nوجوب توكل\r\n « وَ عَلَى اللَّهِ فَلْيَتَوَكَّلِ الْمُؤْمِنُونَ »  ( المجادلة : 10 ) ؛ از آيه ، وجوب توكل و اعتماد بر خداوند به دست مىآيد . و تفصيل آن را در كتاب اخلاق اسلامى و حدود الشريعة نوشته‌ام .\r\n\r\nارزش علم در قرآن\r\n « يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ . . . »  ( المجادلة : 11 ) ؛ همانگونه كه ايمان موجب رفعت مؤمنين است ، علم نيز موجب رفعت دانشمندان است :  « قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ . . . »  ( الزمر : 9 ) ؛\r\n\r\nناكامى صحابه\r\n « أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ . . . »  ( المجادلة : 13 ) ؛ اين يك شكست اخلاقى توانگران صحابه كرام در برابر ندادن صدقه بود ، كه خداوند آن را بخشيد .\r\n\r\nدوستى كفار و سر پرستى آنان\r\nمحبت با كفار قبول ولايت آنان از محرمات كبيره است كه در حدود الشريعة فى محرماتها بيان داشته‌ام ؛ بعضى از دانشمندان آن را بعد ازحرمت شرك به خدا بزرگترين حرام مىدانند ( حرام شماره دوم ) .\r\n\r\n\r\n","description":"","footnote":"\r\n( 1 ) - اين سوره مدنى و 22 آيه دارد .\r\n","page_name":" 227 ","page_number":227},
  {"content":"\r\n\r\nاز آيه 14 و 15 سوره مجادله ، حرمت پذيرفتن ولايت كفار و يا محبت آنان به دست مىآيد ، لكن از ذيل آيه 14 كه مىفرمايد :  « ما هُمْ مِنْكُمْ وَ لا مِنْهُمْ . . .  » ( المجادلة : 14 ) ؛ منافقين نه مسلمان و از جمله‌ى شما مىباشند و نه از جمله‌ى يهوديان اند ، از اين آيه چنين فهميده مىشود كه منافقين نه با يهوديها محبت داشته‌اند و نه ولايت آنان را پذيرفته‌اند تنها به دروغ و نيرنگ مىخواهند خود را از گزند دو طرف نگهدارند ، پس مذمت منافقين بر نفاق و دروغگويى و احياناً جاسوسى آنان براى يهوديان است ، نه به خاطر محبت و ولايت كفار .\r\nهر چند آيه‌ى 22 اين سوره ( مجادله ) ، محبت كفار را شديداً حرام مىكند و آيات ديگر قرآن ولايت و دوستى آنان را مؤكداً حرام مىداند .\r\nدر آيه 22 چنين ارشاد شده است : « تو نمىيابى مردمى را كه به خدا و روز قيامت ايمان آورده باشند با كسانى كه با خدا و رسول او دشمنى مىدارند ، محبت و مؤدت داشته باشند . هر چند اين دشمنان خدا پدران يا پسران يا برادران و يا قوم آنان ( مؤمنين ) باشند چه اين آيه بر فضيلت ترك محبت با پدران و فرزندان و خويشاوندان دلالت كند و يا حرمت آن ؛ ولى ظاهراً اشكالى در عموم حرمت محبت دشمنان خدا وجود ندارد ؛ بلكه مىشود كلمه‌ى « عشيرتهم را » - كه حرمت محبت آنان قطعى مىباشد - قرينه بر حرمت محبت همه مذكورين در آيه گرفت .\r\n\r\nاز ياد بردن ياد خدا\r\n « اسْتَحْوَذَ عَلَيْهِمُ الشَّيْطانُ فَأَنْساهُمْ ذِكْرَ اللَّهِ . . . »  ( المجادلة : 19 ) ؛ شيطان بر منافقين مسلط شده و ياد خدا را از ياد شان برده است . شيطان توانايى إنساى آدمى را مباشرة ندارد ؛ بلكه به وسيله وسوسه ، منافق را مشغول كارهاى دنيا و منافقت مىكند كه اين مشغوليت فراموشى خدا را به\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nبار مىآورد . در آيه‌ى 19 سوره حشر ، تعبير ديگرى آمده است :  « وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ »  ( الحشر : 19 ) ؛ اى مؤمنين مانند كسانى نباشيد كه خدا را فراموش كردند و خدا آنان را از ياد خود شان برد و همين اينان فاسقانند .\r\nسبب نسيان خدا مشغوليت زياد به دنيا و پذيرفتن وسوسه‌هاى شيطان است كه گذشته و نسيان مذكور سبب مىشود كه خدا بنده‌ى ناسى را به خود فراموشى مبتلا سازد ؛ وقتى آدمى خودش را فراموش كرد از مسؤليت و جزاى عمل و قيامت و دوزخ و بهشت غافل مىماند و از مسير فطرى خود خارج مىشود و همين است معناى  « هُمُ الْفاسِقُونَ . »  نعوذ بالله منه و به يك عبارت كوتاه : فراموشى ازمقام إنسانى ، سقوط در حيوانيت است كه جهان كفر امروز را حساً در ورطه‌ى سقوط مىبينيم .\r\nو به اين آيه‌ى دل لرزان توجه كنيد :  « فَلَمَّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ »  ( الأنعام : 44 ) ؛\r\nخدا يا به رحمت واسعه‌ى تو پناه مىبريم .\r\n « نَسُوا اللَّهَ فَنَسِيَهُمْ إِنَّ الْمُنافِقِينَ هُمُ الْفاسِقُونَ »  ( التوبة : 67 ) ؛ خدا را فراموش كرد پس ( خدا ) آنان را فراموش كرد ؛ يعنى آنان را به حال خود ترك كرد .\r\nبه هر حال إنسانها در دو حزب هستند ، حزب سوم ندارند .\r\nحزب شيطان كه در آيه‌ى 19 اين سوره ( مجادله ) كه تنها بر منافقين تطبيق شده و كفار ( منكرين خدا و معاد و رسلات پيامبر اسلام ( ص ) ) را به طريق اولى شامل مىشود و حتى جاهلين قاصر كه عقلا مستحق عقاب نيستند باز هم در همين حزب قرار دارند . و حزب الله كه در آن مؤمنان قرار دارند . اعضاى حزب اول خاسرون و اعضاى حزب دوم مفلحون هستند .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nتفوق خدا و رسولان او\r\n « كَتَبَ اللَّهُ لَأَغْلِبَنَّ أَنَا وَ رُسُلِي إِنَّ اللَّهَ قَوِيٌّ عَزِيزٌ »  ( المجادلة : 21 ) ؛ خدا ( در لوح محفوظ ) نوشته است كه من و رسولان من ، حتماً غلبه پيدا مىكنيم .\r\nاين غلبه در اين دنيا است كه آزادى اراده‌ى إنسان از بين مىرود ، در آنجا جاى امتحان و تكليف نيست تا اختيار كفار و اراده‌ى آنان پذيرفته‌شود و فقط جاى سزاء و مجازات عمل است .\r\nاما در اين دنيا كه اسباب فعلى مؤثر است و آزادى كفار و منافقين و فاسقين مؤثر است . حزب الشيطان بر حزب الله هم در گذشته و هم در آينده تا قيام مهدى موعود ( عج ) اكثريت دارند ؛ البته اين اكثريت از غلبه حزب الشيطان نيست ؛ بلكه ازمهلت دادن خدا و قانون سببيت است كه در پناه اراده نافذه واجب الوجود فعاليت دارد . دقت كنيد كه مطلب باريك است و فكر شما متردد نشود .\r\nو بر همين اساس آيه 17 اين سوره كه مىگويد :  « لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً . . . »  ( المجادلة : 17 ) هر گز مال و اولاد منافقين آنان را از خداوند در هيچ امرى بىنياز نمىسازد مخصوص به عذاب قيامت است ؛ چون در دنيا مال و اولاد تأثير خود را در پناه قانون سببيت در محدوده‌ى اذن پروردگار دارند ، در فهم آيات بايد كج سليقه نباشيم .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nتفسير سوره حشر « 1 »\r\n\r\nسخنى در اقتصاد اسلامى\r\nغنايم جنگى كه از جهاد براى مسلمانان به دست مىآيد پس از اخراج پنج يك آن ( خمس ) كه توسط دولت براى اصناف خاصى داده مىشود و چهار حصه‌ى ديگر بر مجاهدين تقسيم مىشود . « 2 » ولى در غزوه بنى نضير ، جنگ مسلحانه‌اى صورت نگرفت يهوديها ترسيدند بدون جنگ تسليم شدند كه از آنجا با اموال خود بيرون روند كه به سوى خيبر ، فدك ، شام و وادىالقرى ، رفتند .\r\nآيه‌ى هفتم سوره حشر ، نازل شد آنچه از اموال را كه خدا بر رسول خود بر گردانده براى خدا و رسول او و خويشاوندان آن رسول و يتيم‌ها و بيچاره‌ها و راه ماندگان ، اختصاص داد و براى صحابه همراه آن حضرت چيزى قايل نشد و دليل آن را چنين بيان داشت :  « لا يَكُونَ دُولَةً بَيْنَ الْأَغْنِياءِ مِنْكُمْ وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا . . . »  ( الحشر : 7 )\r\n\r\nمناسب است چند مطلب اين‌جا واضح گردد\r\nاول : مىشود جمله مذكور  ( كَيْ لا يَكُونَ دُولَةً بَيْنَ الْأَغْنِياءِ مِنْكُمْ .  تا آن اموال بين اغنياى شما دست به دست نگردد . ) « 3 » را يكى از اصول اقتصادى اسلامى دانست كه با تنقيح موضوع ، آن را در همه جا براى توزيع ثروت به كار برد .\r\n\r\n\r\n","description":"","footnote":"\r\n( 1 ) - پنجاه و نهمين سوره قرآن . اين سوره مدنى به قول اكثر و داراى ( 124 ) آيه ( 425 ) كلمه و ( 1913 ) حرف مركب است .\r\n( 2 ) - با استتثنائاتى كه در فقه براى چهار حصه مذكور گرفته شده است .\r\n( 3 ) - زيرا مجاهدين همه‌ى فقير نيستند و فقر آنها هم شرط در اخذ غنايم است .\r\n","page_name":" 231 ","page_number":231},
  {"content":"\r\n\r\nدوم : مستحق يتيمان و بيچارگان ( مساكين ) و ابن السبيل مطلق است و شرط نيست كه از بنى هاشم باشند ؛ زيرا دليل معتبرى به نظرم برآن قايم نشده است ؛ بلكه آيات سه گانه بعدى ( 8 ، 9 ، 10 ) نص بر عدم اشتراط است و حد اقل ظهور قوى در تعميم دارد . حرف « لام » د اخل بر كلمه‌ى للفقراء در آيه‌ى 8 براى تمليك يا براى بيان مورد مصرف « فىء » است و جمله‌ى  « وَ الَّذِينَ تَبَوَّؤُا الدَّارَ »  در آيه‌ى نهم و جمله‌ى  « وَ الَّذِينَ جاؤُ . . . »  در آيه دهم ، عطف بر كلمه‌ى للفقراء مىباشد .\r\nبه هر حال پيامبر ( ص ) چه ياران خوبى داشتند كه سه آيه‌ى فوق صفات آنان را بيان مىدارد ، خداوند حد اقل ما را از طائفه‌ى سوم آنان قرار دهد ؛ بلى دسته‌ى سوم ممكن است از جوانان صحابه باشند كه بعد از مهاجرين و انصار اولين ، در خدمت آن حضرت مشرف شده‌باشند و ممكن است بعد از وفا ت آن حضرت ( ص ) مكلف شده باشند ، و ممكن است مركب از هردو باشند لازم نيست همه از دسته‌ى دوم باشند كه بعضى از مفسرين پنداشته‌اند .\r\nبلى يتيمان و راه ماندگان بايد فقير باشند ، و ظاهرا توزيع اموال بين اين سه دسته به طور مساوى لازم نيست ؛ بلكه وابسته به نظر حاكم اسلامى مىباشد .\r\nسوم : حصه خدا و رسول و ذى القربى ، در فقه شيعه به امام ( ع ) و در زمان غيبت ، به نايب عام او ، مىرسد كه در مورد مصالح عمومى جامعه مصرف مىشود . والله اعلم .\r\nچهارم : آيه‌ى مباركه در پايان موضوع ديگرى را در مورد اختيارات پيامبر خاتم النبيين ( ص ) بيان مىفرمايد كه آنچه را پيامبر به شما داد ، آن را بگيريد و از آنچه كه رسول شما را نهى فرمود ، دورى كنيد .\r\nممكن است اين آيه در مورد دادن اموال و ندادن آن به مجاهدين باشد به طبعاً صحابه‌اى كه در ركاب آن حضرت مشرف بودند توقع تقسيم غنايم را بر خود - پس از اخذ خمس\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nتوسط آن حضرت ( ص ) داشتند ، آيه براى اقناع آنان نازل شده است و لفظ ( ما اتاكم ) مناسب اين وجه است .\r\nممكن است مراد يك حكم عام باشد كه همه‌ى امور مالى و سياسى و اخلاقى و اجتماعى و ادارى و نظامى را شامل شود . مؤيد اين عموم اولًا جمله  ( وَ ما نَهاكُمْ عَنْهُ )  به جاى ( و ما لم يؤتك ) است . وثانياً اطلاقات آيات وارده ديگر قرآن در اطاعت از رسول است . و ثالثاً ده روايت از ائمه اهل بيت ( عليهم السلام ) در اصول كافى « 1 » در مورد تفويض احكام به خاتم النبيين ( ص ) نقل شده است كه عموم آيه‌ى فوق را تحكيم مىكند و آنچه كه از اين روايات ده‌گانه ، معتبرالسند است در معجم الاحاديث المعتبرة مذكور است . « 2 »\r\nقابل توجه اين كه تفويض بر چند قسم است كه بعضى از اقسام آن حق و بعضى باطل است كه تفصيل آن را در معجم الاحاديث و بعضى از كتب كلامى خود بيان داشته‌ايم .\r\n\r\nخدا يا ! ما را از مصاديق آيه‌ى ذيل قرار بده\r\nخدوندا ما را در اين آخرعمر ، از كسانى قرار بده كه در حال احتياج ، ديگران را بر خود ( در امور عالى ) ترجيح مىدهند چه روحانيت خوب ؛ بلكه چه إنسانيتى زيبا ، اين صفت براى انصار خيلى فضيلت آورده است كه حق آنان بوده .\r\nراستى ما كجا و اينان كجا ؟ ببين تفاوت راه از كجا تا بكجاست .  « وَ الَّذِينَ تَبَوَّؤُا الدَّارَ وَ الْإِيمانَ مِنْ قَبْلِهِمْ يُحِبُّونَ مَنْ هاجَرَ إِلَيْهِمْ وَ لا يَجِدُونَ فِي صُدُورِهِمْ حاجَةً مِمَّا أُوتُوا وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ . . . »  ( الحشر : 9 ) ؛ انصار در معنويت ايمان خود مهاجرينى\r\n\r\n\r\n","description":"","footnote":"\r\n( 1 ) - اصول الكافى ج 1 / 267 تا 268\r\n( 2 ) - معجم الاحاديث المعتبرة ج 1 / 473 تا 476\r\n","page_name":" 233 ","page_number":233},
  {"content":"\r\n\r\nكه به سوى آنان ( از مكه ) هجرت مىكردند دوست داشتند كه برادران دينى شان بودند و با فقرى كه داشتند احساس احتياج به اموالى - كه از « فىء » بنى نضير به مهاجرين داده شد - نكردند ؛ ( بلكه ) مهاجرين را بر جان‌هاى خود ايثار و اختيار كردند هر چند خود شان نيز دچار فقر و تنگ دستى بودند .\r\nآرى انصار فقير پيشنهاد آن حضرت را از عمق دل پذيرفتند كه آنان چيزى از « فىء » نخواهند و همه‌ى آنان به مهاجرين داده شود كه حال شان بدتر از حال انصار بود به استناد نقلى ، پيامبر ( ص ) تنها به سه تن از انصار از آن اموال كمك نمود .\r\n\r\nتأثير قرآن بر جماد\r\n « لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ »  ( الحشر : 21 ) ؛ اگر اين قرآن را بر كوهى نازل مىكرديم ، كوه را خاشع و شگافته شده از خوف خدا مىديدى . و اين مثل‌ها را براى مردم مى آوريم تا شايد به فكر فرو روند .\r\nدر اينكه اين آيه مجرد ضرب المثلى را بيان مىكند و يا بيان گر حقيقتى است ، دو قول وجود دارد و براى تفصيل آن به كتب تفسير مراجعه كنيد .\r\nقابل ذكر است كه اين سوره با بيان اينكه آنچه در آسمانها و زمين است خدا را تسبيح مىگويند ( و او را از هر عيب نقص تبرئه مىكند ) شروع مىشود و با بيان اينكه همه‌ى آنچه كه در آسمانها و زمين است از آن اوست ، ختم مىشود .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nتفسير سوره ممتنحه « 1 »\r\nدر اين سوره مباركه مطالب كه در اين كتاب ذكر آنها نيكو است امور زير است :\r\n1 - حرمت محبت كفارى كه دشمن خدا و مسلمانان است ؛\r\n2 - حرمت ولى گرفتن آنان كه كارهاى مسلمانان به دست آنان باشد ( بنا براين كه اولياء به همين معنى است نه به معنا دوستان ) مگر اينكه بگوييم جمله‌ى   ( تُلْقُونَ إِلَيْهِمْ بِالْمَوَدَّةِ )   تفسير كلمه اولياء باشد .\r\nبه هر حا ل از صدر اين سوره حرمت محبت مطلق كفار ، هر چند كه با خدا و مؤمنين دشمنى نمىكند ، به دست نمىآيد .\r\n3 - عدم نفع رسانيدن اولاد و ارحام در قيامت مخصوص به فرضى است كه آنان مسلمان نباشند ، براى اين كه اولاد و ارحام مؤمنين مىتوانند در حيات خود به وسيله‌ى دعا و استغفار كمك كنند و نافع باشند و همچنين در قيامت كه رواياتى به اين موضوع دلالت دارد ؛ ولى اين آيه تفسير ديگرى مىطلبد . « 2 »\r\n4 -  « يَفْصِلُ بَيْنَكُمْ » ؛  يعنى روز قيامت بين خويشاوندان حتى بين پدران و پسران جدايى افكنده مىشود و نيز به درد همديگر نمىخورند .\r\nو الحاق ذريه مؤمن به او ( طور 21 ) اولًا در بهشت است و ثانياً در فرض ايمان ذريه مىباشد كه بحث آن در تفسير سوره طور گذشت و در آيه‌ى ديگر مىفرمايد :  « فَإِذا نُفِخَ \r\n\r\n\r\n","description":"","footnote":"\r\n( 1 ) - اين سوره مدنى است و سيزده آيه دارد .\r\n( 2 ) - ممكن است مراد اين باشد كه اگر در دنيا با كفار همكارى كنيد و اسرار مسلمانان را به آنان اطلاع دهيد يا اولاد و ارحام شما از گزند آن محفوظ بمانند ، روز قيامت اين گناه بزرگ شما را اولاد و ارحام شما از ببين برده نمىتوانند .\r\n","page_name":" 235 ","page_number":235},
  {"content":"\r\n\r\n فِي الصُّورِ فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ  ( المؤمنون : 101 ) ؛ در قيامت نسب‌هاى شما از بين مى رود :  « يَوْمَ يَفِرُّ الْمَرْءُ مِنْ أَخِيهِ »  ( عبس : 34 ) « 1 »\r\n5 - آيه‌ى مباركه :  « قَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ . . . »  الممتحنة : 4 و تكرار دو باره‌ى آن  « لَقَدْ كانَ لَكُمْ فِيهِمْ أُسْوَةٌ حَسَنَةٌ »  ( الممتحنة : 6 ) ؛ اين مطلب را مىرساند كه اقتداء به اعمال و روش انبياء الهى در مواردى كه نصى بر خلاف آن در شريعت اسلام نباشد ، جايز است و اين باب ثمراتى در فقه دارد .\r\n6 - كار ابراهيم ( ع ) و پيروان او و بيزارى آنان و حتى ظهور عداوت و بغض از كفار تا ايمان آوردن آنان بود ، هر چند كه دشمن خدا و مؤمنين نباشند ؛ يعنى اطلاق الفاظ آيه مقيد به فرض دشمنى نبوده است و اين كار از لازمه ايمان است ، هر چند واجب نباشد ؛ ولى با جواز محبت كفار غير دشمن خدا منافات دارد .\r\nتحقيق مطلب در اوايل مجلد اول حدود الشريعة فى محرماتها مذكور است محققين به آن جا مراجعه نمايند .\r\nبه هر حال قدر متيقن از آيات اين سوره ، حرمت شديد دوستى با دشمنان خدا و دشمنان مؤمنين است و عداوت با آنان و برائت از آنان نيكو و از علايم ايمان كامل است . والله العالم .\r\nاز آيه‌ى هشتم مىفهميم كه نيكويى كردن و عدالت نمودن با كفارى كه با مؤمنين در موارد دين شان نجنگيده‌اند ، و آنان را از خانه‌هاى شان بيرون نرانده‌اند حرام و ممنوع نيست .\r\nو در آيه‌ى نهم مىفرمايد خداوند تنها شما را از دوستى و يا پذيرفتن ولايت كسانى نهى\r\n\r\n\r\n","description":"","footnote":"\r\n( 1 ) - ولى مع الوصف ممكن است إنساب واقع بين مؤمنين موجب شفاعت بعضى براى بعضى بشود و آيات اين معنا را رد نمىكند . والله العالم .\r\n","page_name":" 236 ","page_number":236},
  {"content":"\r\n\r\nمىكند كه در مورد دين شما با شما جنگيده‌اند و شما را از خانه‌هاى تان رانده‌اند و يا در اين كار عليه شما كمكى كرده‌اند .\r\nدر اين دو آيه دو مطلب مهم مسكوت مانده است :\r\n1 - آيا دوستى كفار غير محارب به علاوه بِرّ و احسان و رفتار به عدالت ، جايز است يانه ؟ چيزى از آيه‌ى هشتم فهميده نمىشود كلام بعضى از اهل تفسير دلالت به جواز دوستى دارد .\r\n2 - آيا با كفار محارب در غير مواقع حرب ، بِرّ و احسان و رعايت جايز است يانه ؟\r\nاز حصر آيه نهم و ذيل آن  « إِنَّ اللَّهَ يُحِبُّ الْمُقْسِطِينَ »  ( الممتحنة : 8 ) فهميده مىشود كه در برّ و احسان مراعات عدالت در معاملات محارب با غير محارب فرقى ندارد تنها دوستى با محارب و ولى گرفتن او حرام است . « 1 » پس تنها سؤال اول به ملاحظه‌ى آيات اين سوره بدون جواب مىماند ؛ ولى رجوع به سوى اصالة البرائة به ملاحظه جمع بين آيات قرآنى مشكل است و يا ممنوع . « 2 »\r\nتتمة : محبت و دشمنى قلبى شايد غالباً غير اختيارى باشد ؛ بلى گاهى به تلقين خود و با فرد ديگرى مىشود اين دو صفت از بين برود يا تضعيف شود ، مكلف بايد متوجه اين جهت باشد ، و چنانچه به تلقين زايل نشود ملكف مستحق عقاب نيست ؛ ولى در افعال اختيارى و حتى تقبيح محبت غير اختيارى خود متوجه باشد .\r\n\r\nحكم استغفار براى دشمن خدا\r\n « إِلَّا قَوْلَ إِبْراهِيمَ لِأَبِيهِ لَأَسْتَغْفِرَنَّ لَكَ . . . »  ( الممتحنة : 4 ) ؛ يعنى قول ابراهيم ( ع ) براى شما اسوه\r\n\r\n\r\n","description":"","footnote":"\r\n( 1 ) - بنا بر اين به رسميت شناختن و تبادل سفراء بين دولتهاى اسلامى و حكومتهاى غير اسلامى بدون دوستى و بدون همكارى عليه مسلمانان حرام نيست .\r\n( 2 ) - به اوايل جز اول حدودالشريعة مراجعه شود كه آن‌جا مفصلا بحث شده است .\r\n","page_name":" 237 ","page_number":237},
  {"content":"\r\n\r\nنيكو است مگر يك جمله كه به پدرش گفت كه حتماً برايت ( بدون ضمانت قبولى آن ) استغفار مىكنم .\r\nاستثناء استغفار از اسوه حسنه ، دو احتمال دارد : ممكن است براى ما حرام باشد ، ممكن است نيكو ، مباح يا مكروه باشد .\r\nبنابراين استثناء مذكور در اين آيه ظهورى در حرمت ندارد ؛ بلكه مغفرت و آمرزش بديهاى كفار براى مؤمنين نيكو است :  « قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ لِيَجْزِيَ قَوْماً بِما كانُوا يَكْسِبُونَ »  ( الجاثية : 14 ) ، مكى ، در سوره توبه مىخوانيم :   « ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ ، وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ إِنَّ إِبْراهِيمَ لَأَوَّاهٌ حَلِيمٌ »   التوبة : 113 - 114 ؛ اين آيه مىفرمايد : پيامبر و مؤمنين نمىتوانند كه براى مشركين هر چند كه از نزديكان و ارحام آنان باشد ، طلب مغفرت گناهان آنان را از خداوند نمايند ، بعد از اين كه براى آنان اشكار گشت ، كه كافران دوزخى هستند .\r\nو استغفار ابراهيم ( ع ) براى پدرش نبود مگر به خاطر وعده‌اى كه به او داده بود وقتى كه آشكار شد كه او دشمن خدا است از او بيزارى جست .\r\nبه خوبى معلوم مىشود وقتى كافر - چه متعمد و چه مقصر و چه قاصر - دشمن خدا باشد استغفار براى او حرام است . « 1 »  « قالَ أَ راغِبٌ أَنْتَ عَنْ آلِهَتِي يا إِبْراهِيمُ لَئِنْ لَمْ تَنْتَهِ لَأَرْجُمَنَّكَ وَ اهْجُرْنِي مَلِيًّا  ( مريم : 46 ) ،  « وَ اغْفِرْ لِأَبِي إِنَّهُ كانَ مِنَ الضَّالِّينَ »  ( الشعراء : 86 ) ، مكى ،  « رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ »  ( ابراهيم : 41 ) ، مكى .\r\n\r\n\r\n","description":"","footnote":"\r\n( 1 ) - ولى صدر آيه كه فرض شده كافر از دوزخيها است ، قاصر را شامل نمىشود . دقت شود .\r\n","page_name":" 238 ","page_number":238},
  {"content":"\r\n\r\nخلاصه اينكه استغفار و دعا براى آخرت كافر جايز نيست و نه نماز بر جنازه او هر چند پدر و مادرش مسلمان باشد و هر چند كافر پدر يا فرزند دعا كننده و مستغفر باشد .\r\nبلى دعا براى هدايت او به سوى دين حق جايز است ، و احسان و بخشش و عفو حقوق شخصى از او اشكالى ندارد .\r\nتنها مشكل در مورد استغفار ابراهيم ( ع ) است كه همه‌ى آيات متعلق به آن را نقل كرده‌ام .\r\nسؤال اول آيا اذر پدر حقيقى ابراهيم ( ع ) بوده يا عموى و يا پدر زوجه او ؟ و به عبارت ديگر آذر والد ابراهيم ( ع ) بوده يا مربى او كه مجازاً او را قرآن مجيد پدر ناميده است ؟\r\nدانشمندان اماميه بر اساس اعتقاد اينكه پدران و مادران انبياء و امامان همه‌ى مؤمن و موحد بوده‌اند نه كافر و مشرك مىگويند : آذر پدر مجازى بوده و دليل آن ايه‌ى مباركه‌ى 41 سوره ابراهيم ( ع ) است كه قبلا نقل شد :  « رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ »  ( ابراهيم : 41 ) ، مكى اين جا از والد ( زاينده پدر حقيقى ) نام برده شده و نام مادر و مؤمنين را نيز نام برده كه ظاهراً اين استغفار غير از استغفار براى « ابْ » است .\r\nمن امروز كه در سن 82 سالگى رسيده‌ام مطمئن شدم كه اين قول درست است . من امروز آيات سوره ابراهيم را با دقت خواند ( 25 تا 41 ) به دو مطلب رسيدم :\r\nاول : دعواى ابراهيم با آذر و استغفار براى او در دوره جوانى در حكومت نمرود در بابل عراق بوده كه از آيات ديگر قرآن به دست مىآيد .\r\nدوم : دعا و استغفار ابراهيم براى خود و والدين او در دوره پيرى ابراهيم ( ع ) بوده كه خداوند به او اسماعيل و اسحاق را مرحمت فرموده است كه در آيه‌ى 39 سوره ابراهيم ، خود آن حضرت مىفرمايد :  « الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَ إِسْحاقَ إِنَّ رَبِّي لَسَمِيعُ الدُّعاءِ »  ( ابراهيم : 39 ) ؛ حمد خدايى كه در سن بزرگى اسماعيل و اسحاق را به من داد . و اين\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nآيه اشاره دارد كه اسماعيل پسر اول بوده و اسحاق پسر دومى او .\r\nاز اين دو مطلب روشن ، به دست مىآيد كه والد ابراهيم غير از آذر بت پرست و بت ساز بوده ؛ زيرا ابراهيم به صريح آيه 144 توبه ، وقتى ديد آذر مؤمن نشد از او بيزارى جست پس چگونه در پيرى دوباره براى او استغفار مىكند ؟ ! معلوم است والد او مؤمن بوده وآذر خوانده‌اى او بوده است .\r\nتنها يك اشكال مىماند كه در جوانى برايم قابل حل نبود و حتى آن را بر استاد بزرگوارم مفسر و فقيه و اصولى حوزه علميه نجف اشرف ، عرضه كردم وقتى جواب داد ، جواب ايشان را نپذيرفتم و آن آيه 86 سوره‌ى شعرا است :  « وَ اغْفِرْ لِأَبِي إِنَّهُ كانَ مِنَ الضَّالِّينَ »  ( الشعراء : 86 ) ؛ پدرم را بيامرز كه از جمله گمراهان بود ، جمله‌ى « كان » ممكن است چنين معنى دهد كه او مرده و ابراهيم پس از مردن ، باز براى او استغفار نموده است .\r\nجواب اين است : سياق آيات شهادت مىدهد كه پدر ابراهيم در اين وقت زنده بوده ؛ بلكه آيه 70 و 71 همين سوره ( شعراء ) صراحت بر حيات پدر ابراهيم دارد   « إِذْ قالَ لِأَبِيهِ وَ قَوْمِهِ ما تَعْبُدُونَ ، قالُوا نَعْبُدُ أَصْناماً فَنَظَلُّ لَها عاكِفِينَ »   ( الشعراء : 70 - 71 )\r\nاز آيات مذكور ( 69 تا 89 ) به خوبى فهميده مىشود كه مدلول آنها در اول جوانى او در بابل عراق بوده و آذر بت تراش ، بت پرست زنده بوده ، بنابراين بايد لفظ « كان » را به ( است ) تفسير كنيم نه به ( بود ) تا استغفار ابراهيم را پس از موت او بدانيم و به عبارت ديگر « كان » معناى ماضى استمرارى است نه ماضى انقطاعى . و لله الحمد . « 1 »\r\n\r\n\r\n","description":"","footnote":"\r\n( 1 ) - حكيم سبزوارى در لئالى منتظمه خود مىكويد :\r\n و ما رأى الاديب فعلا ناقصا * ففى القضايا هو ربط خالصا\r\nزمانى الادات عند المنطقى * بين اصطلاح الفرقتين فرّق \r\n","page_name":" 240 ","page_number":240},
  {"content":"\r\n\r\n\r\nحرمت و بطلان تزويج مؤمنه وكافره\r\n « يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ ، اللَّهُ أَعْلَمُ بِإِيمانِهِنَّ ، فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ ، لا هُنَّ حِلٌّ لَهُمْ وَ لا هُمْ يَحِلُّونَ لَهُنَّ ، وَ آتُوهُمْ ما أَنْفَقُوا ، وَ لا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ ، وَ لا تُمْسِكُوا بِعِصَمِ الْكَوافِرِ وَ سْئَلُوا ما أَنْفَقْتُمْ وَ لْيَسْئَلُوا ما أَنْفَقُوا ، ذلِكُمْ حُكْمُ اللَّهِ ، يَحْكُمُ بَيْنَكُمْ ، وَ اللَّهُ عَلِيمٌ حَكِيمٌ »  ( سوره ممتنحنه آيه 10 ) .\r\nاين آيه دلالت بر حرمت و بطلان نكاح بين مرد كافر و زن مؤمنه و مرد مؤمن و زن كافره ، دارد ؛ بلى حكم تا حدى در مورد اهل كتاب فرقى مىكند ، نكاح زن مؤمنه به اهل كتاب چه ذمى و چه حربى حرام و باطل است ؛ ولى نكاح زن كتابيه براى مؤمن جايز است چه دائمه و چه موقته و فتواى جمعى از فقهاى شيعه كه نكاح دائمى زن كتابيه را حرام مىدانند ، نظرى ضعيف و فاقد دليل است .\r\n\r\nاصل بيعت در قرآن و اسلام\r\n\r\nبيعت زنان مشركه مكه\r\n « يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِاللَّهِ شَيْئاً وَ لا يَسْرِقْنَ وَ لا يَزْنِينَ وَ لا يَقْتُلْنَ أَوْلادَهُنَّ . . .   فَبايِعْهُنَّ . . »  ( الممتحنة : 12 ) ؛ اى پيامبر ( عالى مقام ) اگر زنان مكه مىخواهند مسلمان شوند و با تو بيعت كنند كه به خدا چيزى را شريك نسازند و دزدى و زنا نكنند و فرزنان شان را نكشند و افتراء نبندند و تو را در كارهاى خوب نافرمانى نكنند ، ( تو هم ) بيعت آنان را قبول فرما ، و براى آنان ( كه از شرك به اسلام روى آورده‌اند ) استغفار كن محققاً خداوند آمرزنده مهربان است .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nدر اين جا چند مطلب است\r\nمطلب اول : اين شرط شامل بيعت مردان ( مشركين مكه كه پس از پيروزى مسلمانان در فتح مكه كه پيامبر بر كوه صفا بود بيعت كردند ) شرط نشده و فقط در مورد زنان مشركه مكه شرط شده است .\r\nمطلب دوم : در اسلام آوردن كفار و مشركين از هر صنفى باشند و چه زن و چه مرد هيچ شرطى وجود ندارد تنها شهادت و اقرار به خدا و رسول اوكفايت مىكند حتى ايمان به معاد و نبوت انبياء ديگر كه از اصول دين است شرط اسلام آوردن قرار نگرفته است . « 1 »\r\nمطلب سوم : اشتراط امور مذكور بر زنان مكه طبق مصلحتى در آن موقع بوده كه خداوند آن را مىدانسته و شرط قرار داده است و به ا صطلاح امروز حكم سياسى بوده نه حكم دائمى فقهى .\r\nنگارنده در آلمان ( شهر كسل ) و در پاكستان ( شهر اسلام آباد ) دو زن غربى را مسلمان نمود و هيچ شرطى بر آنان نگذاشت و تنها سفارش كرد كه نماز بخوانند . و نيز يك مرد ظاهر مجوسى در ايران ( شمرن ) و يك مرد روسى در مسكو كه در موقع مذاكرات مجاهدين با دولت غاصب شوروى ضمن هيأت مجاهدين رفته‌بودم ، و با من دو جلسه صحبت كرد ، او عضو هيأت مذاكرات شوروى بود ، در جلسه كه در سفارت پاكستان شب مهمان بوديم ، به اسلام تسليم شد و كلمه‌ى شهادتين را خواند و ترجمان ما دو نفر ؛ ازبك بود .\r\nمطلب چهارم : معنا و جايگاه بيعت در شريعت اسلام . راغب در مفردات خود ذيل عنوان « البيع » مىگويد : « و بايع السلطان اذا تضّمن بذل الطاعة له بما رضخ له ، و يقال لذلك بيعة و\r\n\r\n\r\n","description":"","footnote":"\r\n( 1 ) - ايمان به قيامت و نبوت انبياى گذشته بر زنان مشركه مكه هم شرط قرار داده‌نشده است .\r\n","page_name":" 242 ","page_number":242},
  {"content":"\r\n\r\nمبايعة » ؛ يعنى مبايعة و بايع ( از ماده مفاعله ) به معناى دادن طاعت به سلطان در مقابل پولى است كه براى او در نظر گرفته مىشود . و سپس راغب مىگويد : « و قوله تعالى  « فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ »  ( التوبة : 111 ) ، اشاره به بيعت رضوان است كه در آيه‌ى :  « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً »  ( الفتح : 18 ) و در آيه‌ى  « إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ . . .   فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ »  ( التوبة : 111 ) آمده است .\r\nظاهراً بيعت موضوع حكمى در شريعت نيست ؛ ولى اگر در راه حق به كار رود نيكو و ثواب دارد و يك نوع فضيلت است كه از آيات به دست مىآيد و خلفاى بنى اميه و بنى عباس از آن سوء استفاده كردند و اگر در راه باطل به كار رود عمل لغو يا حرام است و منشأ هيچ التزامى نمىشود ، الان هم در سطح محدود بعضى از خاندان ظالم و فاسد عربى آن را براى مردم عوام به كار مىگيرند .\r\n\r\nتفسير سوره صف « 1 »\r\n\r\nقول بدون عمل\r\n « يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ »  ( الصف : 2 ) ؛ تفصيل آيه را در حدود الشريعة فى محرماتها در ( قول بلاعمل ) آورده‌ام كه تكرار تفصيل آن اينجا لازم نيست و اين گونه قول حرام است .\r\n\r\n\r\n","description":"","footnote":"\r\n( 1 ) - اين سوره مدنى و داراى 14 آيه مىباشد .\r\n","page_name":" 243 ","page_number":243},
  {"content":"\r\n\r\n\r\nاضلال انتقامى\r\n « فَلَمَّا زاغُوا أَزاغَ اللَّهُ قُلُوبَهُمْ وَ اللَّهُ لا يَهْدِي الْقَوْمَ الْفاسِقِينَ »  ( الصف : 5 ) ؛ قبلا گفتيم كه خدا هيچ فردى را ابتداءاً گمراه و منحرف نمىسازد كه قبيح است و خداوند حكيم و عادل منزه از كار زشت است و خداوند همه‌ى إنسانها را هدايت ابتدايى مىفرمايد تا حجت بر آنان تمام شود ؛ ولى هدايت ثانوى مشروط به عدم فسق و معصيت قبلى است .\r\nدر پناه اين دو مطلب ، معناى آيه روشن مىشود ، وقتى آنان انحراف پيدا كردند روح شان فاسد و زمينه‌ى انحراف ثانوى پيدا مىشود .  « فَلَمَّا زاغُوا أَزاغَ اللَّهُ قُلُوبَهُمْ »  منطقى مىشود . و و قتى هدايت اولى از طرف مكلف رد شد ، ديگر خدا نفس او را مستحق هدايت ثانوى نمىداند و معناى عدم هدايت فاسقين هم روشن مىشود .\r\n\r\nانحصار رسالت عيسى به بنى اسرائيل\r\n « . . . إِنِّي رَسُولُ اللَّهِ إِلَيْكُمْ مُصَدِّقاً . . . »  ( الصف : 6 ) ، آيه دلالت دارد كه عيسى مانند موسى ( عليهما السلام ) بر بنى اسرائيل مبعوث شده ، هر چند خود او اسرائيلى نبوده و لذا « ياقوم » نفرمود ؛ بلكه يهوديها را ، به بنى اسرائيل خطاب فرمود .\r\nرسالت بزرگ و منحصر به فرد\r\n « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ »  ( الصف : 9 ) ؛ خدا كسى است كه رسول خود را به هدايت ( مردم ) و دين حق فرستاد تا آن دين را بر همه اديان منسوخه غالب گرداند ؛ البته اين كار نه در زمان حيات آن حضرت صورت گرفته و نه پس از فوت ايشان تا امروز ( 17 ذيقعده 1438 ه ق ) ؛ ولى روزى توسط وصى دوازدهمين او عملى خواهد شد .  « أَنَّ الْأَرْضَ يَرِثُها عِبادِيَ الصَّالِحُونَ »  ( الأنبياء : 105 ) .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nتفسير سوره جمعه « 1 »\r\n\r\nتسبيح موجودات آسمانها و زمينى\r\n  « يُسَبِّحُ لِلَّهِ ما فِي السَّماواتِ وَ ما فِي الْأَرْضِ الْمَلِكِ الْقُدُّوسِ الْعَزِيزِ الْحَكِيمِ »   ( الجمعة : 1 ) ؛ آنچه كه در آسمانها و زمين وجود دارند ( و خود آسمانها و زمين ) ، الله ملك قدوس عزيز حكيم را ( از همه‌ى عيوب و نقايص ) تنزيه و تبرئه مىكنند .\r\nاين تبرئه ممكن است تكوينى باشد و وجود كامل و پر منفعت همه‌ى موجودات جهان شهادت مىدهد كه خدا ، موجود بوده و فرمان روا و صاحب اختيار و پاك و منزه از هر عيب و خطا و باعزتى است كه شكست ناپذير بوده و هيچ مانعى در برابر اراده‌ى او وجود ندارد . و او با حكمت است ( كه همه كار هاى او مصلحت كامل و يا غالب دارد ) .\r\n « هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ »  ( الجمعة : 2 ) ؛ ( همين خدا با همين صفات خود كه در بين مردم بىسواد ( كه نه خواندن را بلد هستند و نه نوشتن را ) رسولى را كه ازخودشان بود ( بى سواد ) به سوى آنان بر انگيخت ( و برنامه‌ى رسول اين بود ) كه بر آنان آيات او ( خدا ) را تلاوت كند و آنان را تزكيه ( و از اخلاق حيوانى پاك كند ) و به آنان كتاب ( قرآن را ) و حكمت ( كارهاى با صواب ) را تعليم دهد كه پيش از بعثت دين رسول در گمراهى آشكار بودند .\r\nاين مردم در برابر رسول خود بسيار سرسختى و دشمنى نشان دادند ؛ چون در همه عمر\r\n\r\n\r\n","description":"","footnote":"\r\n( 1 ) - اين سوره مدنى و 21 آيه دارد .\r\n","page_name":" 245 ","page_number":245},
  {"content":"\r\n\r\nخود و پدران بىسواد خود ، إنسانيت خود را در پاى بتهاى بىجان ريخته بودند و تا حدودى عقل آنان مسخ و اخلاق حيوانى پيدا كرده‌بودند كه بالاخره كار اين رسول و جمعى كه به او ايمان آورده بودند به اينجا كشيده‌شد كه سرزمين مكه را كه به خاطر خانه‌ى كعبه و مسجد الحرام ، قداست داشت ، ترك كنند و از شهر مدينه - در چند صد كيلو مترى آن شهر - كار خود را ادامه دهند ؛ بلى رسالت او به شهادت نزول سوره جمعه در مدينه مخصوص مردم مكه نمىباشد ؛ بلكه همه‌ى اميين را شامل مىشود .\r\nاين رسول بزرگوار كه روحى بسيار قوى و اراده مستحكم داشت ، بالاخره آنان را به اخلاق و حلم خود مسلمان نمود و به وسيله‌ى آنان و ساير مسلمانان ، دين خدا را به توفيق او تا اروپا برد و تمدن جديدى را پىريزى كرد و غربيها را از وحشت نجات دادند تا آنان توانستند تمدن علمى و صنعتى خود را به راه اندازند . « 1 »\r\nبه هر حال دين اسلام در پناه دو عامل قوى در كره‌ى زمين جاويدان شد :\r\nاول : نازل كنند آن خدايى كه ملك و قدوس و عزيز و حكيم بود . « 2 »\r\nدوم : دين او عبارت از تبيين آيات آسمانى و تزكيه روحانى و اخلاقى إنسان « 3 » و تعليم قرآن و حكمت است كه نياز فطرى و روحانى بشر است .\r\nبعيد نيست مراد از حكمت جهان‌بينى پولادين قرآنى و عقلانى باشد كه مقتضاى فطرت آدمى است :  « فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ . . . »  ( الروم :\r\n\r\n\r\n","description":"","footnote":"\r\n( 1 ) - به كتاب گستاولبون جامعه شناس فرانسوى به نام تمدن اسلام و عرب مراجعه كنيد .\r\n( 2 ) - كه معانى اين صفات را در بالا دانستيد .\r\n( 3 ) - يعنى پيامبر به وسيله‌ى كتاب خدا و اخلاق نفسى بىنظير خود و اعمال حكيمانه‌ى خود مردم را تربيت كرد كه به دين خدا عمل كنند و از مفاسد بپرهيزند .\r\n","page_name":" 246 ","page_number":246},
  {"content":"\r\n\r\n30 ) ،  « يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً وَ ما يَذَّكَّرُ إِلَّا أُولُوا الْأَلْبابِ »  ( البقرة : 269 ) ؛ خداوند به هر كسى بخواهد حكمت را مىدهد و به كسى كه حكمت داده‌شود ، خير بسيارى داده‌شده ؛ ولى جز هوشمندان ياد آور اين معنى نمىشوند .\r\nو نيز بعيد نيست كه اين آيه حكمت جهان‌بينى وآيده‌لوژى هر دو را شامل شود .\r\nمعجزه‌ى اين رسول اين است كه چهل سال عمرش در بين مردم بىسواد بت پرست مكه گذشته بود و خودش نيز مانند آنان نه مىتوانست خطى را بخواند و نه مى توانست خطى بنويسد ، كتابى را آورد كه وضع بشريت را تغيير داد و فرهنگ و تمدن بزرگى را به إنسانها تقديم كرد و آنچه كه دركتب انجيل و تورات از مطالب خرافى و خلاف عقل بود اصلاح نمود .\r\n يتيمى كه ناخوانده قرآن درست * كتب خانه چند ملت بشست \r\nقبلا خوانديم كه از جمله :  « وَ آخَرِينَ مِنْهُمْ لَمَّا يَلْحَقُوا بِهِمْ . . . »  ( الجمعة : 3 ) ؛ عموم رسالت او ثابت نمىشود . « 1 » ، و عمومى طولى و عرضى او از آيات ديگر قرآن ثابت و قطعى است .  « ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ »  ( الجمعة : 4 ) ، البته اعطاى نبوت بالاترين فضل الهى است كه به كسى مىدهد ؛ ولى به حكم عقل آن فرد ، بايد داراى استعداد عالى و اراده‌ى قوى باشد كه بازهم فضل خداوند است .\r\n\r\nعذاب دانشمندان\r\n « مَثَلُ الَّذِينَ حُمِّلُوا التَّوْراةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ أَسْفاراً . . . »  ( الجمعة : 5 ) ؛ سَفْرْ -\r\n\r\n\r\n","description":"","footnote":"\r\n( 1 ) - ممكن است كلمه‌ى آخرين هر چند عموم ندارد ؛ ولى شامل حال بىسوادان ايرانى هم بشود و دليل اين مطلب رواياتى است كه در صحاح اهل سنت آمده است كه پيامبر دست برشانه سلمانى فارسى گذاشت كه آخرين از نژاد اين مرد است و فرمود اگر علم در ستاره ثريا باشد مردانى ازنژاد او بدان دست پيدا مىكند .\r\n","page_name":" 247 ","page_number":247},
  {"content":"\r\n\r\nهم وزن ضرب ( به فتح سين و سكون فا ) به معناى كشف پرده است و به كسر سين - بر وزن صِفْرْ - به معناى كتابى است كه از معانى خود پرده بر مىدارد .\r\nتحميل در جمله‌ى ( حملّوا ) به معناى تعليم و حمل در جمله‌ى ( ثم لم يحملوها ) به معناى عمل است ؛ يعنى ما كتاب را به يهوديها ( به وسيله پيامبران خود موسى و انبياى پس از او ) تعليم داديم ؛ ولى آنان به آن عمل نكردند ؛ مانند الاغى كه از كتابهايى كه بر پشتش بار است ، هيچ نمىداند و استفاده‌اى نمىبردند .\r\nحكم اين آيه شامل حال تمام دانشمندانى مىشود كه به علم خود عمل نمىكنند ( نعوذ بالله منه ) .\r\nبه هر حال يهوديها ، مانند نصارى ، با اين بد بختى مطابق شهادت آيات ديگر « 1 » ، خود را پسران خدا و محبان او دانسته و بهشت را مخصوص به خود مىپنداشتند كه قرآن به آنان مىگويد : چرا شما از مرگ بيزاريد و بايد آرزوى مرگ كنيد تا به بهشت برويد ! شما از جنايات خود آگاهى داريد ( و مرگ را نمىخواهيد ) .\r\n\r\nنماز جمعه\r\nنماز جمعه ، نمازى است كه در روز جمعه به جاى نماز ظهر در ساير ايام هفته ، خوانده مىشود . نماز جمعه دو ركعت است و در جماعت خوانده مىشود ؛ و واجب است امام پيش از نماز ، دو خطبه را نيز بخواند .\r\nاگر جماعت ميسر نشد بايد چهار ركعت بخواند كه بازهم در احاديث معتبر ما ، نامش نمازجمعه است ، نه نماز ظهر و مستحب است كه حمد و سوره آن نيز به جهر خوانده نشود ،\r\n\r\n\r\n","description":"","footnote":"\r\n( 1 ) - بقره : 94 - 95 و 111 و مايده : 18 .\r\n","page_name":" 248 ","page_number":248},
  {"content":"\r\n\r\nدر حالى كه حمد و سوره همانند فاتحه تسبيحات اربعه در دو ركعت آخر نماز ظهر ، در ايام ديگر واجب است آهسته ( به اخفات ) خوانده شود .\r\nدر فقه شيعه اقوال مختلفى در مورد نماز جمعه وجود دارد كه در علم فقه ذكر گرديده است .\r\nبه نظر نويسنده اگر شرايط جماعت فراهم باشد و جمعى آن را بخوانند ، بر ساير مكلفين واجب است بروند و نماز دو ركعتى را در جماعت بخوانند ، دليل اين فتوى آيه مباركه‌ى همين سوره است :  « يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ اللَّهِ وَ ذَرُوا الْبَيْعَ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ »  ( الجمعة : 9 ) ؛ وقتى براى نماز روز جمعه ندا داده شد به سوى ذكر خدا ( نماز جمعه با شنيدن دو خطبه ) تلاش كنيد و خريد و فروش را ترك كنيد . مراد از ندا ، همان اذان نمازجمعه است كه جمعى قصد اقامه‌ى آن نماز را دارند و به يكى هم مىگويند اذان بده .\r\nدر مورد نماز جمعه بر خلاف نماز هاى يوميه و غير يوميه واجب چنين تعليقى نيامده و اين تعليق ( وجوب سعى بر اذانى كه براى نماز جمعه مىدهند ) مخصوص نماز جمعه است كه بايد به همين كيفيت آن را واجب بدانيم .\r\nولى اگر چنين جمعى به وجود نيامد ؛ مثلا جمعى براى بار اول مىتواند نماز جمعه را بخوانند ؟ مىگوييم بلى مقتضاى روايات معتبره - پس از جمع بين آنان - مىگويد مكلفين وظيفه دارند و بر آنان فرض است كه يا اقامه‌ى نماز جمعه ( دو ركعتى ) كنند ، يا چهار ركعتى بخوانند ، و به عبارت روشن‌تر ، نماز جمعه مطلقاً واجب است . در فرض اول واجب تعيينى مىشود . و در فرض دوم ، واجب تخييرى .\r\nبه هر حال نماز جمعه مانند نماز چهار ركعتى از نظر وقت ، وسعت ندارد ، بايد در اول\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nوقت خوانده شود :  « فَاسْعَوْا إِلى ذِكْرِ اللَّهِ وَ ذَرُوا الْبَيْعَ » ؛  بيع به عنوان فرد كثير الابتلاء ذكر شده و خصوصيت ندارد ، بايد تمام معاملات وهمه‌ى كار ها را ترك كرد و به سوى نماز جمعه شتافت و چنانچه در حال سعى به نماز جمعه ، عقد بيعى يا عقد نكاحى و يا ساير معاملات را در حال رفتن تا محل نماز جمعه انجام دهد ، به نظر من هيچ مشكلى ندارد ؛ چون مانع سعى نمىشود .\r\n\r\nنكته‌ى آخر\r\nقرآن مىفرمايد : وقتى نماز تمام شد در روى زمين پراكنده شويد و فضل خدا ( روزى و تحصيل علم و غيره را ) بطلبيد تا رستگار شويد ( يعنى بيكارى به بهانه‌ى روز جمعه مطلوب نيست ) و بهترين كار براى مسلمانان ياد گرفتن احكام شرعى در عبادات و معاملات است .\r\n\r\nاهميت خطبه‌هاى جمعه در مجتمع اسلامى\r\nاگر در خطبه‌هاى جمعه دقت شود و در شهرها و كشور ها در انتخاب مطالب مهم دينى و سياسى و اقتصادى و اخلاقى و ساير موضوعات اجتماعى دقت شود ، بسيار براى مردم نماز خوان ، مفيد واقع خواهد شد ، نماز جمعه كانفرانس هفته‌ى مسلمانان است ، شبهاى قدر ، روزهاى عيد ، روز عيد قربان و موسم حج در مكه مكرمه ، بسيار مهم است ، اگر مسلمانان به فكر دين و دنياى خود باشند كنفرانس بين المللى اسلامى حج از سياست حكومت سعودى صدها ميليون دالر براى جاپان و امريكا و كشورهاى اروپايى فايده مىرساند كه اموال آنان مورد فروش واقع مىشود و پول حجاج مسلمانان به جيب ديگران سرازير مىشود . و چنانچه خريد و فروش اموال خارجى در مكه و مدينه و جده در موسم حج ممنوع شود و تنها كشور هاى اسلامى حق عرضه كردن صناعات و توليدات خود را مىداشتند ، اين همه منافع به جيب\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nمسلمانان مىريخت .\r\nبه علاوه منافع فرهنگى و روحانى كه مورد نظر قرآن بود ؛  « لِيَشْهَدُوا مَنافِعَ لَهُمْ . . . »  ( الحج : 28 ) ؛ تا مسلمانان در حج منافعى كه براى شان در اين سفر وجود دارد ببينند .\r\n « رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ »  ( الأعراف : 23 )\r\n\r\nمصيبت كمر شكن\r\nمن در يكى از سال هاى جهاد كشور ما ، افغانستان ، شبى در موسم حج در مسجد الحرام بين مردم ايستاد شدم و مظالم شوروىها در افغانستان را براى آنان بيان مىداشتم و از دفاع مسسلمانان افغانى صحبت كردم ؛ ولى پس از چند دقيقه پليس حرم آمد كه بس كن و ديگر صحبت نكن ، من بدون تندى باز هم به صحبت خود ادامه دادم ؛ ولى پليس مذكور به من اخطار داد و من به صحبت چند دقيقه‌اى خود خاتمه دادم ! ! و او مىدانست كه من از امريكا كه همه كاره آنان بود انتقاد نمىكنم ؛ بلكه از مظالم شوروى و حيوانيت آنان كه قصد جاى گزينى كمونزم را به جاى دين اسلام و الحاق كشور افغانستان را به جماهير متحده شوروى داشتند ، صحبت مىكردم كجا شد :  « لِيَشْهَدُوا مَنافِعَ لَهُمْ » . \r\nبدتر از همه سعودى ها در موسم حج هزاران نسخه كتاب را پخش مى كنند كه شيعيان را مسلمان نمى دانند و تنها به خاطرى كه رقابت با جمهورى اسلامى ايران دارند ، اين كار ها را مى كنند . سپاى صحابه ، داعش ، جند الله و چندين نام ديگر مسلمانان غافل را به كشتن برادران مسلمان شيعه شان تشويق مى كنند .  « إِنَّا لِلَّهِ وَ إِنَّا إِلَيْهِ راجِعُونَ » .   « وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ » . \r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nكارى كه مناسب شأن صحابه نبود\r\nمى گويند روز جمعه‌ى كه مسلمانان پشت سر آن حضرت ( ص ) نماز جمعه مى خواندند و يا خطبه هاى جمعه را گوش مى دادند ، قافله تجارتى از شام وارد مدينه شد كه طبل هم مى زدند ، هدف اين طبل - با اين كه سرگرمى براى جمعى به حساب مى آمد - اعلام وصول قافله به مردم مدينه بود كه براى خريد اجناس و كالاى آنان بيايند .\r\nصحابه كه در مسجد بود صداى طبل به گوش شان رسيد و يك يك از مسجد به سوى قافله رفتند و نماز واجب عينى و تعيينى جمعه و استماع صحبت هاى پيامبر بزرگوار اسلام را ترك كردند ، و تا جمعى در مسجد باقى ماندند ! ! اين آيه در مذمت آنان نازل شد :  « وَ إِذا رَأَوْا تِجارَةً أَوْ لَهْواً انْفَضُّوا إِلَيْها وَ تَرَكُوكَ قائِماً قُلْ ما عِنْدَ اللَّهِ خَيْرٌ مِنَ اللَّهْوِ وَ مِنَ التِّجارَةِ وَ اللَّهُ خَيْرُ الرَّازِقِينَ » .  ( سوره جمعه ، آيه 11 ) . وقتى تجارت يا لهو را ببينند به سوى آن مى روند و تو را در حال نماز يا خطبه ايستاده مى گذارند ( به آنان ) بگوى آنچه نزد خداوند مى باشد ، بهتر از لهو و از تجارت است و خداوند بهترين روزى رسان ها است .\r\n\r\nتفسير سوره منافقين « 1 »\r\n  « إِذا جاءَكَ الْمُنافِقُونَ . . . »   ( المنافقون : 1 ) ؛ ظاهراً قسمتى از منافقين مدينه ، خدمت حضرت رسول اكرم ( ص ) مشرف و به دروغ شهادت به رسالت آن حضرت داده‌اند ، خداوند مىفرمايد : من هم به واقعيت رسالت تو شهادت مىدهم ؛ ولى من شهادت مىدهم كه منافقين دروغ\r\n\r\n\r\n","description":"","footnote":"\r\n( 1 ) - نفق ، به سكون وسط به معناى پيشروى مىباشد و به فتح وسط ، به معنى نقب‌هاى زير زمين است . منافق كسى است كه راه پنهان براى خود برگزيده و در اصطلاح قرآن ، منافق فرد بى ايمان ؛ ولى با ادعاى ايمان و يا اسلام . اين سوره مدنى و داراى 11 آيه مىباشد .\r\n","page_name":" 252 ","page_number":252},
  {"content":"\r\n\r\nمىگويند ؛ يعنى خداوند دسته‌آى از منافقين را به زعم خود شان كه آن حضرت را رسول خدا نمىدانند ، دروغ گو مىداند هر چند شهادت آنان مطابق واقع بود وصادق هستند ؛ لكن اعتقاد آنان اين است كه به دروغ شهادت داده‌اند .\r\n\r\nحال سابقه منافقان\r\nآيه‌ى سوم حالت سابقه‌ى منافقان دروغگو را ، ايمان مىداند كه اولًا مؤمن شده‌اند ؛ ولى ايمان شان معلول روانى متغير شان بوده كه دوباره مرتد شده‌اند . قبلا گفتيم كه منافقين مذكور در آيه‌ى اول دسته‌اى ازمنافقين بوده مسلماً جمعى از اول ايمان نياوره و در شك و شبهه ، باقى مانده اين حالت اوليه و طبيعى مردم عقب مانده مىباشد .  « فَطُبِعَ عَلى قُلُوبِهِمْ فَهُمْ لا يَفْقَهُونَ »  ( المنافقون : 3 ) ؛ اين مهر خوردن دلها اثر وضعى ارتداد خود منافقان بعد از ايمان است كه مفصلًا و مكرراً در اين كتاب بيان داشته‌ايم .\r\n\r\nاستغفار پيامبر\r\n « وَ إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ . . . »  ( المنافقون : 5 ) ؛ از اين آيه ، پيدا است كه پيامبر بزرگوار اسلام ( ص ) مقام شفاعت را در دنيا ، تا چه رسد در آخرت دارد ، و روح مقدسش قوى است و مىشود از او شفاعت طلبيد . كسانى كه مىگويند چرا از خود خدا نخواهيم ، به شفاعت چه نيازى وجود دارد ؟ ، در حقيقت اين آيه و آيه‌ى 64 سوره‌ى نساء را رد مىكنند ؛ ولى منافقين كافر استحقاق استغفار و استعداد شفاعت را ندارند ، شفاعت در فرضى مفيد است كه آنان مسلمان شوند تا مستحق شفاعت گردند .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nدو آيه‌ى سر نوشت ساز\r\nآيه‌ى اول :  « وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ . . . »  ( المنافقون : 8 ) ؛ عزت اولًا از آن خداوند است و از عزت او به رسولش و سپس به آنانى كه به او و رسول او ايمان مىآورند مىرسد . مؤمن بايد در مقابل حوادث روزگار شكست ناپذير باشد . قرآن در جايى مىفرمايد : كسانى كه خدا را « ربّ » خود بدانند سپس استقامت كنند ، ملائكه آسمان بر آنان نازل مىشوند كه غم و ترس نداشته باشيد :  « إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا . . . »  ( فصلت : 30 )\r\nآيه‌ى دوم :  « يا أَيُّهَا الَّذِينَ آمَنُوا لا تُلْهِكُمْ أَمْوالُكُمْ وَ لا أَوْلادُكُمْ . . .   هُمُ الْخاسِرُونَ »  ( المنافقون : 9 ) ؛ اى مؤمنين مالها و فرزندان شما ، شما را از ياد خدا به خود مشغول نسازند ( كه همه چيز را از دست مىدهيد ) زيان كار و خاسر مىشويد .\r\n\r\nتفسير سوره تغابن و سوره طلاق « 1 »\r\n « . . . وَ عَلَى اللَّهِ فَلْيَتَوَكَّلِ الْمُؤْمِنُونَ »  ( التغابن : 13 ) ؛ آيه ، دلالت بر وجوب توكل بر خدا مىكند . و در مجموع ، مكارم اخلاقى از نظر فقهى بر دوگونه است : واجب و مستحب و نيز مساوى اخلاقى بر دوگونه است : محرم و مكروه و تشخيص اين موضوع به عهده‌ى فقيه قادر بر استنباط احكام شرعيه از ادله‌ى معتبره‌ى آن است .\r\nبه هر حال قانون كلى اين است كه اسباب معنوى در برابر اسباب ظاهرى نيست ، كه يا دنبال كسب برود و يا توكل بر خداوند كند ؛ بلكه اين دو سنخ اسباب دررراستاى يكديگرند ، هم بايد اسباب ظاهرى را به دست آورد و هم اسباب روحانى را : « و اعقل راحلتك و توكل\r\n\r\n\r\n","description":"","footnote":"\r\n( 1 ) - اين دو سوره مدنى هستند ، سوره تغابن داراى 8 آيه و سوره طلاق داراى 12 آيه مىباشد .\r\n","page_name":" 254 ","page_number":254},
  {"content":"\r\n\r\nعلى الله » ؛ يعنى پاى شتر را ( اولا ) ببند و توكل بر خدا كن . و همچنين :   « وَ مَنْ يَتَّقِ اللَّهَ يَجْعَلْ لَهُ مَخْرَجاً ، وَ يَرْزُقْهُ مِنْ حَيْثُ لا يَحْتَسِبُ وَ مَنْ يَتَوَكَّلْ عَلَى اللَّهِ فَهُوَ حَسْبُهُ ،    إِنَّ اللَّهَ بالِغُ أَمْرِهِ قَدْ جَعَلَ اللَّهُ لِكُلِّ شَيْءٍ قَدْراً ،   وَ مَنْ يَتَّقِ اللَّهَ يَجْعَلْ لَهُ مِنْ أَمْرِهِ يُسْراً »  ( الطلاق : 2 - 4 )\r\nبه هر حال تقوى يكى از اسباب آمرزش بديها و بزرگى مزد نيز هست :  « وَ مَنْ يَتَّقِ اللَّهَ يُكَفِّرْ عَنْهُ سَيِّئاتِهِ وَ يُعْظِمْ لَهُ أَجْراً »  ( الطلاق : 5 )\r\n\r\nاحاطه‌ى علمى خداوند به هر چيز\r\n « . . . وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً »  ( الطلاق : 12 ) ؛ احاطه‌ى علم خداوند به هر چيز دو مرحله دارد :\r\nالف ) : به هر چيز موجود فعلى .\r\nب ) : به هر چيز موجود و معدوم فعلى كه تا ابد موجود مىشود و يا در گذشته پيدا و سپس نا بود شده است .\r\nممكن است اطلاق آيه ، هردو ؛ بلكه هر سه مرتبه را شامل شود ؛ ولى از نظر عقل اثبات مرحله اول و سوم ( اشياى موجود فعلى و اشيايى كه در گذشته پيدا و سپس نا بود شده‌اند ) هيچ مشكلى ندارد كه در علم كلام بيان داشته‌ايم . و اما اثبات علم واجب الوجود به همه موجودات از ازل تا ابد از نظر عقلى بحثى است مهم كه تنها صاحب اسفار در ربوبيات كتاب اسفار چهار گانه‌ى خود بر آن استدلال مفصلى كرده كه از نظر من استدلال او قوى نيست و من راه اجمالى ديگرى در اولين كتاب خود كه در علم كلام نوشته‌ام ، بيان داشته‌ام . « 1 »\r\n\r\n\r\n","description":"","footnote":"\r\n( 1 ) - مراجعه شود به صراط الحق ج 1\r\n","page_name":" 255 ","page_number":255},
  {"content":"\r\n\r\nو اما جمله‌ى سابق بر اين جمله در آيه مذكور :  « إِنَّ اللَّهَ عَلى كُلِّ شَيْءٍ قَدِيرٌ » .  از نظر عقلى مخصوص به هر شىء ممكن است و ضروريات ؛ ( يعنى واجب الوجود و ممتنع الوجود ) قابليت تعلق قدرت حق تعالى را ندارند . و جمعى از كور دلان اين موضوع روشن را نفهميده‌اند . ضرورت عدم يا وجود چگونه صحت و امكان تغيير را دارد ؟ !\r\n\r\nتفسير سوره تحريم « 1 »\r\n « يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ وَ بِئْسَ الْمَصِيرُ »  ( التحريم : 9 ) ؛ اى پيامبر ! با كفار و منافقين جهاد كن و بر آنان سخت گيرى نما . . .\r\nواقعيتهاى تاريخ زمان رسالت آن حضرت بسيار روشن است كه جهاد با كفار و منافقين هر چند به ظاهر آيه از يك نوع است ؛ ولى شايد اين سياق يكنوع فشار روحى بر منافقين بوده كه ممكن است عليه آنان همانند كفار جنگ و مبارزه مسلحانه صورت گيرد ، و گرنه پيامبر با منافقين به خاطر اقرار ظاهرى آنان به اسلام و اصول اساسى آن ، جنگ مسلحانه نكرد ؛ ولى مراقبت از حال آنان و ايراد يك نوع فشار روانى و امر به معروف و نهى از منكر و تأديب در حق آنان به اساس دستور فوق بوده كه مىشود آن را جهاد ثانوى نام نهاد ، و يا جهاد روانى در مقابل جهاد فيزيكى با كفار از آيات سوره توبه پيدا است كه اگر خداوند به رسولش عمر بيشترى مىداد كار منافقين را يكسره مىكرد و جامعه‌اى اسلامى را از لوث وجود و فكر كثيف آنان پاك مىنمود .\r\n\r\n\r\n","description":"","footnote":"\r\n( 1 ) - اين سوره مدنى و داراى 12 آيه مىباشد .\r\n","page_name":" 256 ","page_number":256},
  {"content":"\r\n\r\n\r\nزن نوح و زن لوط\r\nاز آيه‌ى دهم سوره تحريم و غيره به دست مىآيد كه در زمان هاى گذشته ، عقد زناشويى بين مرد مسلمان و زن كافر ؛ بلكه بين مرد كافر و زن مؤمنه ، حرام و باطل نبوده و ظاهراً همسر حضرت توح و همسر لوط ، كافر بوده‌اند ، چنانچه همسر فرعون آسيه ؛ دختر مزاحم زن مؤمنه بوده كه ظاهراً توسط فرزند خوانده اسرائيلى اش موسى بن عمران ( ع ) به خدا ايمان پيدا كرده بود ، در حالى كه شوهرش فرعون خبيث‌ترين كفار بود .\r\nزن فرعون مقام بالايى داشته كه خداوند كلام او را در قرآن بيان فرموده است :  « رَبِّ ابْنِ لِي عِنْدَكَ بَيْتاً فِي الْجَنَّةِ وَ نَجِّنِي مِنْ فِرْعَوْنَ وَ عَمَلِهِ وَ نَجِّنِي مِنَ الْقَوْمِ الظَّالِمِينَ »  ( التحريم : 11 ) ؛ پروردگار من ، برايم خانه‌اى پيش خود در بهشت مهيا كن و مرا از فرعون و كارهاى او ، نجات بده ( و نيز ) از قوم ستمگران نجات ده . ؛ بلى از اين آيه و آيه 11 سوره‌ى تحريم به دست مىآيد كه زن فرعون و مريم مادر عيسى دو زن مجلله ، نمونه و الگو اهل ايمان بوده‌اند . چنانچه زوجه‌ى نوح و زوجه‌ى لوط ، الگوى اهل كفر بوده‌اند .\r\nمطابق احاديث بخارى و ساير صحاح ، دو زن نمونه ديگر در اسلام بوده كه مجموعه‌ى زنان كامله درجه اول همين چهار تن مىباشند . و اين دو نمونه ام‌المؤمنين خديجه كبرى كه جان و مال خود را در اختيار خاتم النبيين ( صلى الله عليه وآله ) گذاشت و دختر بزرگوار او فاطمه الزهرا ( عليهن السلام ) مىباشند .\r\n آسيه ، مريم ، خديجه ، فاطمه * است مختار زنان كامله \r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nيك نكته دقيق\r\n « وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها فَنَفَخْنا فِيهِ مِنْ رُوحِنا . . . »  ( التحريم : 12 ) ؛ مريم دختر عمران ( نمونه‌اى براى زنان مؤمنه قرارداده ) كه عفت و پاكى دامن داشت ، پس دمديم روح خود را در شرمگاه او ( و او ) به كلمات و كتب پروردگار خود تصديق داشت .\r\nدر ابتدا به ذهن مىرسد كه جمله‌ى « احصنت فرجها » زمينه ساز نفخ روح خدا در شرمگاه مريم ( سلام الله عليها ) باشد ، آن وقت بلافاصله اين سؤال در ذهن مىآيد كه احصان عورت مخصوص به مريم نيست تا مستحق اين مقام گردد ؛ بلكه ميليونها دختر ديگر نيز اين صفت عام را داشته‌اند و صفت عام زنان چگونه سبب امتياز مهم براى يك فرد خاص مىگردد ؟\r\nجواب اين جمله ( احصنت فرجها ) عفت خود را حفظ كرد ، نه علت نفخ روح عيسى است و نه زمينه ساز آن و نه به آن نظر دارد ؛ بلكه ظاهراً براى تبرئه‌ى مريم از اتهام يهوديها بيان شده كه به طور آشكار ، مريم مكرمه را متهم به گناه كبيره نمودند :  « يا أُخْتَ هارُونَ ما كانَ أَبُوكِ امْرَأَ سَوْءٍ وَ ما كانَتْ أُمُّكِ بَغِيًّا »  ( مريم : 28 ) ؛ مريم نه پدرت مرد بدى بود ، نه مادرت زن بى عفتى بوده اين چه عمل زشتى بود كه انجام دادى ؛ بلى هدف ذكر جمله‌ى معترضه فوق براى پاكى و طهارت او بود و ربطى به نفخ روح در رحم آن ندارد و علت اختيار مريم براى اين كار در قرآن ذكر نشده و براى ما نيز ، روشن نيست .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاحتمال مىرود صفت دائم قنوت بودن او  ( وَ كانَتْ مِنَ الْقانِتِينَ )  و كثرت اطاعت او وى را به اين مقام عالى رسانيده است و مؤيد آن لقب ديگر او است كه صديقه ( بسيار تصديق كنند ) مىباشد والله العالم « 1 »\r\nتوضيح : قبلًا گفتيم مراد روح انسانى حضرت عيسى است و گفتيم كه روح مذكور منفوخ منه ، است و منفوخ در قرآن ذكر نشده ، به نظر من اين منفوخ حيات است كه در سراسر بدنهاى انسان وجود دارد ؛ مانند حرارت خورشيد در خانه‌هاى ما ، والله اعلم .\r\n\r\nتفسير سوره ملك « 2 »\r\n   « تَبارَكَ الَّذِي بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ ، الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا . . . »    ( الملك : 1 - 2 ) ؛ « بركت » به سكون ، سينه‌ى شتر را گويند و بعد به معناى دوام و بقاء استعمال شده و بر خدا به خاطر دوام ازلى و ابدى او ، اطلاق مىگردد . و بر نعمت با دوام نيز اطلاق مىشود . « ملك » به ضم ميم ، به معناى زمامدارى ( حاكميت و مالكيت ) با دوام است خدايى كه مرگ و زندگى را خلق كرده است .\r\nاصل خلق به معناى تقدير مستقيم ( اندازه‌گيرى مستقيم ) است . لفظ خلق ؛ مانند بعضى از مصادر به معناى مفعول ( مخلوق استعمال مىشود گاهى به معناى مصدرى ( آفريدن ) و گاهى به معناى اسم مصدر ( آفرينش ) استعمال مىشود ) « 3 »\r\n\r\n\r\n","description":"","footnote":"\r\n( 1 ) - ممكن صديقه صيغه مبالغه از ماده صدق باشد ، نه از تصديق . به هر حال صديقين بعد از نبيين و پيش از شهداء در آيه‌ى 69 سوره نساء ذكر شده‌اند .\r\n( 2 ) - اين سوره مكى و داراى 29 آيه مىباشد .\r\n( 3 ) - مراجعه شود به مفردات راغب .\r\n","page_name":" 259 ","page_number":259},
  {"content":"\r\n\r\nخلق به معناى مصدرى گاهى در ابداع ( نوآفرينى ) بدون ريشه‌اى استعمال مىشود ؛ مانند خلق السموات و الارض « 1 » و قرينه‌ى آن ، آيه‌ى 117 بقره است :  « بَدِيعُ السَّماواتِ وَ الْأَرْضِ . . . »  ( البقرة : 117 ) ؛ و گاهى در ايجاد شىء از شى ديگر استعمال مىشود ؛ مانند  « خَلَقَ الْإِنْسانَ مِنْ نُطْفَةٍ »  خلق ابداعى ؛ مانند انفجار كبير يا ايجاد ماده و يا ايجاد ارواح مجرده مخصوص به واجب الوجود است ، خلق به استحاله نيز غالباً از قدرت غير خدا بيرون است .\r\n   « أَ فَرَأَيْتُمْ ما تُمْنُونَ ، أَ أَنْتُمْ تَخْلُقُونَهُ أَمْ نَحْنُ الْخالِقُونَ ، نَحْنُ قَدَّرْنا بَيْنَكُمُ الْمَوْتَ . . . »    ( الواقعة : 59 ، 59 ، 60 ) ؛ خلق به استحاله گاهى به غير خدا نسبت داده مىشود كه به عيسى مى فرمايد :  « وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي . . . »  ( المائدة : 110 ) ؛ به قول راغب در مفردات : « خَلِقَ » و « خُلِقَ » 0 ( اولى به فتحه و دومى به ضمه ) اصلا يكى هستند ؛ مانند « شَرب » و « شُرب » و « صَرم » و « صُرم » ؛ لكن خلق به « فتحه » مخصوص به ديدنى هاى به چشم است . و دومى به سجايا و صور به بصيرت است ؛  « وَ إِنَّكَ لَعَلى خُلُقٍ عَظِيمٍ »  ( القلم : 4 ) ؛ ولى ظاهراً اين دو لفظ ، با دو معنى هستند : اولى به معناى ايجاد و تقدير ، دومى به معناى طبيعت و سجيه .\r\nسؤال عمده اين است كه چگونه خداوند موت و حيات را آفريده است ؟ حيات زندگى از تعلق روح به بدن پيدا مىشود و حال در بدن است . و خلق حيات به خلق روح و ارتباط تدبيرى او به بدن است كه فعل خداوند مىباشد .\r\nموت نقيض حيات است كه جدايى روح از بدن است و امر عدمى قابل خلقت نيست . گاهى توهم مىشود كه مردن به معناى انتقال روح از بدن عنصرى به برزخ است و يا توفى\r\n\r\n\r\n","description":"","footnote":"\r\n( 1 ) - بنا بر نظريات امروزى آسمانها از گاز ( دخان ) يا انرژى كه از انفجار بزرگ به وجود آمده آفريده شده .\r\n","page_name":" 260 ","page_number":260},
  {"content":"\r\n\r\nبه معناى اخذ كامل روح از بدن ، و هر دو امر وجودى است كه نسبت خلق به آن صحيح مىشود ؛ ولى اين قول مخالف ذوق عرفى و تكلف است ؛ بلكه خلق مذكور به معناى تقدير است كه آيه‌ى 60 واقعه‌ى متقدمه ، آن را بيان فرموده است :  « نَحْنُ قَدَّرْنا بَيْنَكُمُ الْمَوْتَ » \r\n\r\nامتحان مردم\r\n « . . . لِيَبْلُوَكُمْ أَيُّكُمْ أَحْسَنُ عَمَلًا . . . »  ( الملك : 2 ) ؛ امتحان كردن و آزمايش ، كار فردى است كه واقعيت‌هاى آينده را نداند ، درحالى كه در علم خداوند ، حوادث گذشته و فعلى و آينده ثابت است . محتاج به امتحان نيست .\r\nبنابراين جمله‌ى  « لِيَبْلُوَكُمْ »  برنوعى مجاز حمل مىشود واقعيت اين است : در بهشت و دوزخ كسانى مىروند كه بالفعل به خداوند نزديك شده باشند يا از او دور شده باشند ، قرُبَ واجد فعلى ، نفوس مربوط اطاعت و معصيت فعلى است . و فعليت و معصيت و طاعت مربوط به فعليت تكليف است و لذا خداوند انسانها را مكلف نموده تابه اراده و اختيار مصير و مسير بهشت و دوزخ را انتخاب كنند . و ذكر عمل نيكوتر در آيه به جاى عمل بيشتر بيان‌گر جلب توجه بندگان به نيت پاك و دورى از ريا و مقرون بودن عمل با تواضع و خضوع در برابر ربوبيت إلهى است .\r\n\r\nآسمانهاى هفت طبقه‌اى\r\n « الَّذِي خَلَقَ سَبْعَ سَماواتٍ طِباقاً ما تَرى فِي خَلْقِ الرَّحْمنِ مِنْ تَفاوُتٍ . . .  » ( الملك : 3 ) و  « أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً »  ( نوح : 15 ) ، آسمان ، غير از ستاره‌ها و سياره‌ها است ، آسمان ظرف است و كهكشانها و منظومه‌هاى شمسى و سياره‌هاى مظروف هستند كه شواهد متعددى در قرآن بر اين معنى موجود است ؛ يكى از اين شواهد ، آيه‌ى پنجم همين سوره\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاست :  « وَ لَقَدْ زَيَّنَّا السَّماءَ الدُّنْيا بِمَصابِيحَ . . . »  ( الملك : 5 ) و ديگرآيه‌ى ششم صافات :  « إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ »  ( الصافات : 6 ) ؛ يعنى آسمان نزديك‌تر و پايين‌تر را به ستاره‌ها زينت داديم . وقتى اين مطلب به دست آمد ، اشتباهات جمعى از اهل نظر نيز ظاهر مىشود ؛ ولى اين سؤال براى همه پيدا مىشود كه حقيقت خود آسمان‌ها چيست ؟\r\nاز صفاتى كه براى آسمان در قرآن ذكر شده طباقاً ، اشقت ، انفطرت و . . . معلوم مىشود كه آسمان مجرد فضا نيست . پس آسمان چيست ؟ به صراحت مىگويم من چيزى در اين مورد نمىدانم ، و احتمالًا چند مرتبه در اين مورد در اين كتاب صحبت شده است .\r\nدر آيه‌ى عنوان بحث ، خداوند آسمانهاى هفتگانه را طبقه ، طبقه ، معرفى مىكند كه يكى فوق ديگرى است .\r\nو مطالب ديگرى كه در آيه فوق آمده است صحبت از اتقان نظام مخلوقات يا خلقت است كه بر اساس حكمت بالغه صورت گرفته و هيچ نقص و عيبى ندارد و همه اجزاى عالم از اين جهت هيچ تفاوتى ندارند .\r\nاين موضوع امروز نسبت به زمان نزول آيه و حيات پيامبر اكرم ( ص ) به مراتب زيادى حسى و علمى شده و علوم تجربى به شمول علم نجوم دلايل زياد بر اين حكمت خدا و اتقان كائنات اقامه كرده كه چند دسته‌ى از علماء اگر به جمع كردن آنها روز ده ساعت كار كنند ، سپس از چند سال ، دهها جزء كتاب در اين مورد تأليف مىشود .\r\n\r\nهفت زمين و هفت آسمان\r\nاز مباحث قبلى اين كتاب امور زير دانسته‌شد :\r\nهفت كره‌ى زمين در كائنات وجود دارد كه خواص عمومى شان تا حدى كه زمين بر آنها صدق كند ، مشترك است ؛ ولى خصوصيات فردى اين كرات زمين ، از حيث كميت و\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nكيفيت و و سعت و حقايق موجودات ساكن آنها به ما معلوم نيست .\r\nاحتمال اراده اقاليم هفتگانه ( دو منطقه‌ى منجمد شمالى و جنوبى و دو منطقه‌ى اعتدالى و دو منطقه‌ى گرم و يك منطقه‌ى استوايى ) از هفت زمين قرآن ، موهون ؛ بلكه غلط است .\r\nو آنچه كه دانشمند مرحوم قريشى در قاموس قرآن در مورد آسمانهاى هفتگانه نوشته ، نيز ضعيف بوده و ناقص هم است و قبلًا گفته‌ايم كه همه‌ى چهار هزار ستاره مريى و قابل مشاهده شايد در آسمان اول نباشد ؛ بلكه آسمان اول به نور نافذ آنها مزين شده است .\r\nبيان يك مشكل\r\n « وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ وَ أَعْتَدْنا لَهُمْ عَذابَ السَّعِيرِ »  ( الملك : 5 ) ، و در آيات صافات چنين فرموده است :      « إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ ، وَ حِفْظاً مِنْ كُلِّ شَيْطانٍ مارِدٍ ، لا يَسَّمَّعُونَ إِلَى الْمَلَإِ الْأَعْلى وَ يُقْذَفُونَ مِنْ كُلِّ جانِبٍ ، دُحُوراً وَ لَهُمْ عَذابٌ واصِبٌ ، إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ »      ( الصافات : 6 - 10 ) ؛ و در آيات سوره حجر مىخوانيم :    « وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ ، وَ حَفِظْناها مِنْ كُلِّ شَيْطانٍ رَجِيمٍ ، إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ    ( الحجر : 16 - 18 )\r\n\r\nچند مطلب در مورد اين آيات متبركه :\r\n1 - ظاهرآيه اول اين است كه خود همين مصابيح در حالى كه زينت آسمان است ؛ مانند تير ، شياطين را دفع مىكنند ، در حالى كه مصابيح ؛ يعنى ستاره‌ها هر كدام در مدار خود هستند و يك ذره در مدارات آنها انحرافى واقع نمىشود ، مگر اين كه بگوييم توسط نور آنان ، شياطين ، رانده مىشوند .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nدر اين آيه اشكال ديگرى باقى نمىماند ، تنها سؤالى كه در اين آيه است اين است كه چرا بر خلاف صافات كه با « لام » تعريف آمده است ، نكره ذكر شده در حالى كه مراد از مصابيح همان كواكب است . والله العالم .\r\n2 - كلمه‌ى حفظاً در آيه صافات مفعول مطلق فعل مقدر ( حفظنا ) مىباشد كه آيه‌ى سوم بر آن دلالت دارد و معناى آيه : ما آسمان نزديك‌تر يا پست‌تر و پايين‌تر را به كواكب زينت داديم و ما آسمان را از هر شيطان پليد نگهدارى مىكنيم ، شايد وسيله‌ى نگهدارى نور ستارگان و يا سنگهاى سرگردان در آسمان باشد كه از كلمه‌ى « يقذفون » به آن اشاره دارد .\r\n3 - ظاهراً مراد از بروج آسمانى در آيه 16 سوره حجر ، همان ستاره‌هاى باشند يا خصوص ستارگانى كه به نام صورتهاى فلكى مشهور شده‌اند و در افغانستان تا هنوز دوازده برج ، به همان نام عربى شان ، باقىمانده است : حمل ، ثور ، جوزا ، سرطان ، اسد ، سنبله ، ميزان ، عقرب ، قوس ، جدى ، دلو و حوت .\r\nبه عبارت ديگر هنگامى كه ما ، به ماه و خورشيد نگاه مىكنيم در هر موقعى از سال ، آنها را در مقابل يكى از صورتهاى فلكى مذكور مى بينيم .\r\n4 - در آيه‌ى 17 حجر ، ما ، آسمان يا برج را از هر جن متمرد ( شيطان ) حفظ كرده‌ايم\r\n5 - در دو آيه‌ى اخير يك استثنايى وجود دارد : مگر آن جن هايى كه دزدكى گوش به گفت و گويى ملايكه‌هاى آسمانى بدهند كه به وسيله‌ى شهاب ثاقب و اشكارى ( كه همان سنگهاى سرگردان است ) دفع مىشوند .\r\n6 - ملاء اعلى كه ملائكه در محل آنان است ، تجردى ندارند ، نه خود آنان و نه محل و جايگاه آنان ، ملائكه داراى اجسام هستند . و مجرد از ماده نيستند . ما كيفيت صحبت ملائكه\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nو كيفيت گوش دادن جن را نمىدانيم و لذا حق ايرادى را هم نداريم ، از آيات به دست نمىآيد كه دسته‌هاى جن هفته‌اى يا ماهانه يا اقلًا سالانه ، توسط شهاب سنگها كشته و يا جلوگيرى مىشوند اين صرف بدان معنى نيست كه هر شهاب سنگى كه در آسمان ديده شود بدنبال طرد شياطين متمرد ، توسط شهاب‌ها به اصطلاح منطق قضيه‌اى است مهمله ، كه از حيث عدد و زمان معلوم نيست .\r\nدر علم نجوم جديد و كشف ستاره‌ها ، هيچ دليلى بر بطلان آنچه كه در قرآن آمده اقامه نشده است . تأويلات ركيك جمعى از مفسرين اگر به نحو مجرد احتمال باشد عيبى ندارد و گرنه تأويلات قرآن ، بدون دليل حرام است . والله العالم .\r\n\r\nسخنى در مورد كهكشان\r\nادعا مىشود كه يكصد بيست و پنج ميليارد كهكشان توسط دوربين هابل كه در فضا است كشف شده ، گفته شده خورشيد ما ، يك ميليون و دو صد هزار بار از كره‌ى زمين ما ، بزرگتر است .\r\nادعا مىشود در كهكشان راه شيرى ما ، يكصد ميليارد ستاره وجود دارد كه خورشيد ما ، يكى از ستاره‌هاى متوسط آن به حساب مىآيد و عدد سيارات كهكشان ما ، معلوم نيست و در آينده كه تلسكوب‌هاى بزرگترى و دقيق‌تر اختراع شود ، ممكن است وسعت جهان چندين برابر وسعت فعلى آن ثابت گردد .\r\nحالا كه عظمت جهان فعلى اجمالًا معلوم شد ، اين آيه مى فرمايد :  « أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ »  ( الملك : 14 ) ؛ آيا خالق به مخلوق خود - كه در حدوث و بقا ، - او احتياج دارد ، دانا نيست . پس واجب الوجود مجرد همان گونه كه به ذات لايتناهى خود علم لايتناهى دارد به مخلوقات نيز علم دارد .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nآرامى تعجب انگيز زمين\r\n « هُوَ الَّذِي جَعَلَ لَكُمُ الْأَرْضَ ذَلُولًا . . . »  ( الملك : 15 ) ؛ خدا زمين را براى شما آرام قرار داد ؛ بلى زمينى كه بيشتر از ده نوع حركت دارد ، آرام و قابل استفاده است . واقعاً كه شهكارى خلقت است .\r\n\r\nتفسير سوره قلم « 1 »\r\nمقاومت بى انحراف\r\n « وَدُّوا لَوْ تُدْهِنُ فَيُدْهِنُونَ »  ( القلم : 9 ) ؛ دوست داشتند اگر نرمى و سازش كنى آنان هم با تو بسازند . اكثريت بىهدف مىخواهند راحت باشند . به قول حكماء لابشرط با هر شرط جمع مىشود ؛ ولى فرد هدفمند اولًا بايد در اختيار هدف مهم زندگانى خود زياد دقيق باشد كه زندگى او به هدر نرود كه صدها ميليارد انسان در اين مرحله بيراهه رفته‌اند و سقوط كرده‌اند و هنوز اين سقوط ادامه دارد . و ثانياً بايد سازش نكند ، محافظه‌كار نباشد ، با اخلاق و با وقار بدون تكبر و شتاب زدگى به راه خود ادامه دهد : « انما الحياة عقيدة و جهاد » چه مقوله‌اى خوب ! زندگانى تنها دو چيز است هدف و تلاش ، در راه آن و سازش گاهى هدف را نابود مىكند و گاهى تلاش را ، تاريخ مىگويد : وقتى ابوطالب پيام مشركين عرب را در مورد مدارا و سازش به آن حضرت رسانيد ، پيامبر ( ص ) به او فرمود : به آنان بگوكه اگر خورشيد را در يك دست من ، و ماه را به دست ديگرم ، بگذاريد من از دعوت خود بر نمىگردم . مقاومت و استقامت او بسيار روشن است ( صلى الله عليه و آله )\r\n\r\n\r\n","description":"","footnote":"\r\n( 1 ) - اين سوره ، مكى و 52 آيه دارد .\r\n","page_name":" 266 ","page_number":266},
  {"content":"\r\n\r\n رفتم كه خار از پا كشم محمل نهان شد از نظر * يك لحظه غافل گشتم و صد ساله راه‌ام دور شد . \r\n لَكُمْ فِي رَسُولِ اللَّهِ أُسْوَةٌ حَسَنَةٌ .  در رسيدن به كمال و كاميابى و اصلاح جامعه واكمال ، طرحهاى مهم ، پيامبر بزرگوار ( ص ) بهترين نمونه و مقتداء است .\r\n\r\nبأيكم المفتون\r\nجمعى از اديبان زبان عربى مىگويند : در عربى گاهى « تا » اسم مفعول به معناى مصدر است مانند فلان معقول ندارد ميسور را بگير و معسور را رها كن ، كه مراد عقل و يسر و عسر است پس مفتون به معناى فتنه است ؛ ولى اگر حرف « با » در لفظ « بأيكم المفتون » را زايد بگيريم « مفتون » به معناى اسم مفعول است و مشكل ندارد ، بنابراين در لفظ آيه يك خلاف ظاهر را بايد مرتكب شد .\r\n\r\nاستدراج\r\n « سَنَسْتَدْرِجُهُمْ مِنْ حَيْثُ لا يَعْلَمُونَ »  ( القلم : 44 ) ؛ استدراج پايين آوردن درجه به درجه كسى را از بالا تابد بختى او به نهايت برسد و سقوط كند ، شايد غالباً مصداق استدراج دادن نعمت متداوم به افرادى است كه شكر نعمت ندارند و حتى كفران نعمت دارند و حتى آن قدر به نعمتهاى دنيوى مشغول مىشوند كه دهنده‌ى نعمت را از ياد مىبرند . آرى نعمت را اين دسته ، خوشبختى خود مىدانند كه در پايان به هلاكت آنان مى انجامد . نعود بالله منه ، خيلى مواظب باشيم كه فراموشى خدا سبب مىشود كه آدمى خود را فراموش كند :  « وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ »  ( الحشر : 19 ) و  « وَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ »  ( الأعراف : 182 )\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nسخنى در مورد پيامبرى ( ص )\r\n   « وَ لا تَكُنْ كَصاحِبِ الْحُوتِ إِذْ نادى وَ هُوَ مَكْظُومٌ ، لَوْ لا أَنْ تَدارَكَهُ نِعْمَةٌ مِنْ رَبِّهِ لَنُبِذَ بِالْعَراءِ وَ هُوَ مَذْمُومٌ ، فَاجْتَباهُ رَبُّهُ فَجَعَلَهُ مِنَ الصَّالِحِينَ »    ( القلم : 48 - 50 ) ؛ در برابر حكم پروردگارت صبر كن و چون صاحب ماهى ( حضرت يونس ) مباش كه با خشم و غيط نداكرد اگر نعمتى ( قبول توبه اش ) او را در نمىيافت با حالتى نكوهيده در بيابان بىسقف مىافتاد ( ولى ) پروردگارش او را برگزيده و از جمله‌ى صالحين اش قرار داد .\r\nامت لجباز يونس به دعوت چند ساله‌ى پيامبر بزرگوار شان گوش ندادند و خداوند هم به او وعده‌ى نزول عذاب آنان را داد ، لذا يونس رغم التماس بعضى از مؤمنين كه از بين مردم نرود ، رفت ، روز موعود عذاب نازل شد ؛ ولى مردم قبل از رسيدن عذاب ، به خداوند رجوع كردند ، و خداوند به عنوان يك استثناء از رسانيدن عذاب به امت او جلوگيرى و آن را دفع كرد .\r\nيونس به راه خود ادامه داد تا در كشتىاى سوار شد تا از امت لجباز خود دور تر شود ، بى خبر از اينكه آن قوم به شكل خارق العادة در يك لحظه ، به خدا رجوع كردند و مؤمن شده‌اند ! اهل كشتى مبتلا به ماهى عجيب دريايى شدند كه سواران قرعه‌اى انداختند كه به نام يونس ( ع ) برآمد او را به عنوان وجه المصالحه نجات كشتى و سواران آن ، به دريا انداختند و ماهى مطلوب خود را يافت و يونس را در شكم برد و از مزاحمت كشتى منصرف شد .\r\nنداى يونس كه به عاقبت كم صبرى خود متوجه شده بود در آن جاى تنگ بلند شد :   « وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ ، فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنِينَ »   ( الأنبياء : 87 - 88 ) ؛ صاحب ماهى ( يونس ) وقتى با غضب بر كفار امت ، رفت ( و بالاخره در شكم ماهى\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nقرارگرفت ) صدا زد جزء تو معبودى نيست من از جمله‌ى ستمكارانم خداوند معذرت او را پذيرفت و او را از غم نجات داد و كذلك ننجى المؤمنين ؛ و همچنين ( كه يونس را نجات داديم ) مؤمنين را ( نيز ) نجات مىدهيم .\r\n\r\nسه نكته در مورد يونس ( ع )\r\n1 - خداوند نام يونس را در بعضى از آيات به عنوان صاحب ماهى ذكر كرده كه نوعى بيان‌گر نا راضى بودن خداوند از كم صبرى او مىباشد و علماى دينى بايد از اين موضوع پند بگيرند و با مردم در هدايت شان حوصله نمايند .\r\n- 2 اگر او از مسبحين و تسبيح كنندگان ( من ) در شكم ماهى نمىبود ، تا روز قيامت در همان جا مىماند :   « فَلَوْ لا أَنَّهُ كانَ مِنَ الْمُسَبِّحِينَ ، لَلَبِثَ فِي بَطْنِهِ إِلى يَوْمِ يُبْعَثُونَ »   ( الصافات : 143 - 144\r\nخوب است كه اهل علم اولًا گناه نكنند و اگر به آن مبتلا شدند خداوند را براى دفع اثار دنيوى گناه تسبيح بگويند و بهترين تسبيح اين است كه بگوييم : « سبحان الله و الحمد لله و لا إله الا الله و الله اكبر . » هر چند ظاهر آيه كفايت سبحان الله گفتن تنها است .\r\nبه هر حال نيكو است مؤمنين زياد به تسبيح خداوند مشغول باشند .\r\n- 3 پس از تسبيح يونس و نجات او در شكم ماهى تا قيامت ، اگر توبه نمىكرد او را در بيابان خشك و خالى مىانداخت ؛ ولى چون او توبه كرد نعمت خدا به او رسيد و ماهى او را در محل مناسبى انداخت كه تدريجاً با انبات درخت يقطين دردهاى بدنش آرام گرفت و توانست به سركار سابق خود برود و به هدايت مردم تازه مؤمن شده خود ، مشغول شود براى مؤمنين عموماً ، براى اهل علم خصوصاً ، لازم است كه پس از گناه بلافاصله توبه كنند و\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nپيشيمانى و ندامت پيداكنند و بهتر است استغفار هم بنمايند كه هم در دنيا و هم در آخرت از انقام إلهى در امان بمانند .\r\nالبته حضرت يونس مرتكب ترك واجب يا فعل حرام نشده ، فقط يك كار خوب و شايسته را ترك كرده كه صبر بيشتر نكرد و از بين مردم بيرون رفت ؛ حسنات الابرار ، سيئات المقربين .\r\n\r\nتفسير سوره حاقة « 1 »\r\nجملات اول اين سوره و سوره قارعه و غير آن شباهتى با هم دارند .\r\n  « فَإِذا نُفِخَ فِي الصُّورِ نَفْخَةٌ واحِدَةٌ وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً »   ( الحاقة : 14 ) ؛ وقتى در صور يك‌بار دميده شود ، زمين و كوه‌ها برداشته و يك‌باره كوبيده شوند ، آيه دلالتى ندارد كه به محض اينكه صور دميده شود زمين و كوه‌ها كوبيده مىشود و بايد [ در 
  ] بيان اين دو امر فاصله شود - فاصله زمانى زياد - تا مرده‌ها ازخاك بيرون شوند و به موقف كره‌ى قيامت ( ميدان حساب ) منتقل شوند .\r\n\r\nآسمان امر وجودى است نه مجرد فضا\r\n « وَ انْشَقَّتِ السَّماءُ فَهِيَ يَوْمَئِذٍ واهِيَةٌ »  ( الحاقة : 16 ) ؛ آسمان ( احتمالا آسمان اول يا مطلق آسمانها ) شكافته‌مىشود . آيه يكى از قراين متعدد قرآنى است كه دلالت دارد آسمان موجود خارجى مادى و شكاف بردار است و با استناد آيه‌ى 17 اين سوره و غير آن عرش غير از آسمان است كه هشت فرشته ( كه داراى اجسام لطيف هستند ) آن را حمل مىكنند . ممكن\r\n\r\n\r\n","description":"","footnote":"\r\n( 1 ) - اين سوره مكى و داراى 52 آيه مىباشد .\r\n","page_name":" 270 ","page_number":270},
  {"content":"\r\n\r\nاست كه همه يا بعضى از حاملين عرش ملائكه نباشند . والله العالم .\r\nاحاديث معتبرة السند كه در مورد عرش وارد شده ، همه‌ى آنها در جزء اول معجم الاحاديث المعتبرة ص 255 تا 258 ( طبع اول و دوم آن ) با مطالب ديگرى از نويسنده ذكر شده است .\r\n\r\nسبب عذابهاى دوزخ\r\n  « إِنَّهُ كانَ لا يُؤْمِنُ بِاللَّهِ الْعَظِيمِ ، وَ لا يَحُضُّ عَلى طَعامِ الْمِسْكِينِ »   ( الحاقة : 33 - 34 ) ؛ دوزخى به خداى بزرگ ايمان نمىآورد و نه ( مردم را ) بر طعام ( دادن ) به مسكينى تشويق مىكند .\r\nنگارنده معناى آيه‌ى اخير را در سياق آيه‌ى قبل در طول عمر خود نفهميده ؛ زيرا ايمان نياوردن به خدا روشن است كه سبب عذاب دوزخ مىشود ؛ ولى تشويق نكردن ثروتمندان بر غذا دادن ييچارگان ، اولًا سببيتى براى عذاب مذكور ندارد ؛ چون تا كنون نديده‌ام كسى در فقه به وجوب تشويق مذكور فتوى داده باشد . و اگر واجب مىبود ، حتماً جمعى ازفقها آن را ذكر مىكردند . و ثانياً ذكر آن در رديف عدم ايمان به خدا ، نيز مناسبت روشنى ندارد . ( خدا به كلام و مقصود خود دانا است )\r\n\r\nاقسام غذاهاى جهنمىها\r\n1 -  « وَ لا طَعامٌ إِلَّا مِنْ غِسْلِينٍ »  ( الحاقة : 36 ) ؛ غسلين به چرك و خون تفسير شده است\r\n2 -  « لَيْسَ لَهُمْ طَعامٌ إِلَّا مِنْ ضَرِيعٍ »  ( الغاشية : 6 ) ؛ ضريع را به نوعى ازخار معنى كرده اند .\r\n- 3   « إِنَّ شَجَرَةَ الزَّقُّومِ ، طَعامُ الْأَثِيمِ »   ( الدخان : 43 - 44 ) ؛ زقوم را به گياه تلخ و بد بو و بد مزه تعبير كرده‌اند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nاحتمال مىدهم غذاى جهنمى چيزى باشد كه ما نمىدانيم و جامع معانى سه‌گانه‌ى فوق باشد ؛ احتمال مىرود كه حصر دو آيه‌ى اول ، اضافى باشد و هرسه نوع مذكور غذاى متناوب جهنمىها باشد . والله العالم .\r\nممكن است بعضى تفسيرها از اشتباه لغويها باشد . والله العالم .\r\n\r\nحق اليقين\r\n « وَ إِنَّهُ لَحَقُّ الْيَقِينِ »  ( الحاقة : 51 ) ؛ بعيد نيست اضافه حق به يقين ، از اضافه‌ى شىء به نفس باشد ؛ مانند يوم الجمعه ، جمعى تقسيم ثلاثى ديگرى را اصطلاح نموده‌اند .\r\nعلم اليقين : يقينى كه ازدليل عقل ثابت شود ؛ مانند علم به آتش از ديدن دود .\r\nعين اليقين : كه خود آتش را ببيند .\r\nحق اليقين : اضافه‌ى موصوف به صفت ؛ مانند اينكه در نزديكى يا داخل آتش باشند ؛ ولى بودن قرآن حق اليقين به اين معنى مورد نظر است . ربِّ زدنى علماً و عملًا و يقيناً و الحقنى بالصالحين .\r\n\r\nتفسير سوره معارج « 1 »\r\n  « سَأَلَ سائِلٌ بِعَذابٍ واقِعٍ »   ( المعارج : 1 ) ؛ اين آيات به قول سىتن از دانشمندان محترم اهل سنت در غدير خم نازل شده هر كسى تفصيل مطلب را بخواهد ، در جزء اول كتاب الغدير علامه امينى رحمه الله از ص 239 تا ص 246 ، مراجعه نمايد .\r\n\r\n\r\n","description":"","footnote":"\r\n( 1 ) - اين سوره داراى 144 آيه مىباشد ؛ ولى در مكى و مدنى بودنش اختلاف است .\r\n","page_name":" 272 ","page_number":272},
  {"content":"\r\n\r\n\r\nروز پنجاه هزار ساله ( سه روز داراز )\r\n  « مِنَ اللَّهِ ذِي الْمَعارِجِ ، تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ »   ( المعارج : 3 - 4 ) ؛ در اين آيه‌ى مباركه مطالب ذيل وجود دارد :\r\n1 - خداوند صاحب معارج و مصاعد است . از جمله عروج كنندگان از اين معارج و مصاعد ، ملائكه و روح مىباشند و اينكه آيا موجوداتى ديگر در جهان است كه از اين معارج استفاده كنند ؟ چيزى نمىدانيم . و آيا عروج روحانى و صعود معنوى انسان از اين معارج صورت مىگيرد ؛ باز معلوم نيست ! و اينكه حقيقت اين معارج چيست ؟ چيزى فهميده نمىشود . « 1 » آيا اين روز ، به معناى دوره‌اى است ؛ مانند شش روز خلقت آسمانها و زمين و متعلقات آن ، يا واقعاً كره‌اى در كهكشانى وجود دارد بسيار بزرگ و حركت وضعى به آن تفسير شده و آن خيلى كُند و آهسته است كه يك روز آن ، پنجاه هزار است ، و ممكن است احتمال اول راجح‌تر باشد .\r\nيا عروج ملائكه به پندار جمعى خارج از زمان و مكان است و تنها طول اين خروج را خداوند براى ما ، اسيران زمان و مكان ، به كلمه‌ى ( مقدار زمان ) مانوس‌ما ، بيان فرموده است . مىبينيد مشكل فهم اين دو آيه مباركه از جهات گوناگون ممكن است آن را در متشابهات پنهان كند .\r\nبه هر حال مطابق فهم عام مسلمانان ملائكه ، اجسام لطيفه‌اند نه مجردات خياليه‌ى فلاسفه ، كه از زمان و مكان خارج باشند و حتى به ادعاى هادى سبزوارى در شرح منظومه به پيروى\r\n\r\n\r\n","description":"","footnote":"\r\n( 1 ) - جمعى مدرج را اسم آلة مىدانند .\r\n","page_name":" 273 ","page_number":273},
  {"content":"\r\n\r\nاز شهاب الدين سهروردى كه عقول اختراعى را مجرد از ماهيت نيز اعلام كرده و آنها را إنيات محضه مىداند .\r\nآنچه كه از الفاظ آيه پيدا است ملائكه و روح در روزى كه پنجاه هزار سال دراز است به سوى خداوند صعود مىكنند ، اگر ملائكه به آن گونه كه از مجموع آيات به دست مىآيد ، اجسام لطيف باشند « 1 » ، عروج مذكور هم زمان مىخواهد و هم مكان ، مكان مبداء حركت مكان منتهى اليه حركت ؛ چون خدا نه زمان دارد و نه مكان ، همان گونه كه رجوع انسان كه در قرآن بيان شده ، مبدء و منتهى مكانى دارد از زمين به كره و ميدان قيامت سپس به بهشت و دوزخ جسمانى كه در مكانى از فضا قراردارد ؛ ولى در دو آيه‌ى محل بحث ، براى عروج ملائكه مكانى ( مبداء و منتهاى حركت ) بيان نشده و تنها ظرف زمانى آن بيان شده كه پنجاه هزار سال است .\r\n\r\nپاره‌اى ديگرى از آيات متعلقه به مقام :\r\n- 1  « يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ . . . »  ( النبإ : 38 ) ؛\r\n- 2  « تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ »  ( القدر : 4 ) ؛\r\nآيه‌ى اول از قيام صف روح و ملائكه در روز قيامت خبر مىدهد ، وآيه‌ى دوم از تنزل ملائكه و روح ( طبعاً از آسمان ) در شب قدر ، خبر مىدهد و اينكه منزل شان كره‌ى زمين\r\n\r\n\r\n","description":"","footnote":"\r\n( 1 ) - كه بين جواب و سؤال و گفت و گو ، هم دارند :  « ما كانَ لِي مِنْ عِلْمٍ بِالْمَلَإِ الْأَعْلى إِذْ يَخْتَصِمُونَ »  ( ص 69 ) آيا جمله‌ى اخير بر اختلاف انظار آنان دلالت ندارد ؟ آيا خداوند ادعاى ملائكه را رد نكرد و به آنان ازعدم علم شان در مورد انسان خبر نداده آيا قرآن براى ملائكه بال قرار نداده نزول و عروج براى آنان ثابت ننموده كجا شد تجرد ؟\r\n","page_name":" 274 ","page_number":274},
  {"content":"\r\n\r\nاست يا آسمان بحثى است كه در بعضى از رساله‌هاى تفسيرى خود ، كه قبلا چاپ شده ذكر كردم .\r\nآيا مىشود بين آيه‌ى معارج و آيه‌ى نبأ ، پيوند مقبولى برقرار باشد ؟ بعيد نيست چنين باشد ؛ زيرا چهارده آيه بعد از آيه‌ى معراج ، به حكم سياق دلالت مىكند كه اين روز پنجاه هزار ساله ( ظاهراً « 1 » ) همان روز قيامت است « 2 » تنها بايد عروج و قيام صفى اين دو آيه را به طورى كه جمع عرفى ( نه جمع استحسانى ) صدق كند مدلل سازيم كه فعلا مشكل به نظر مىرسد ؛ زيرا عروج ملائكه و روح در اين روز باصف يا صفوف ايستاده‌ى آنان ، چه گونه قابل جمع است ؟\r\nمگر اينكه بگوييم قيام آنان در ميدان قيامت و صحبت نكردن آنان بدون اذن خداوند ، امتثال دستور او است و عروج و ارتقاى معنوى آنان به حساب مىآيد والله العالم باقواله و اعماله .\r\n- 3  « يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ »  ( السجدة : 5 ) ؛\r\n- 4  « وَ يَسْتَعْجِلُونَكَ بِالْعَذابِ وَ لَنْ يُخْلِفَ اللَّهُ وَعْدَهُ وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ »  ( الحج : 47 ) ؛ مىشود يكى بگويد روز هزار سال مذكور همان روز قيامت است ، خصوصاً آيه‌ى دوم و آيه‌ى اول هم بر آن حمل مىشود ؛ البته اين دو آيه ، خصوصاً آيه‌ى اول دلالت روشنى بر اراده روز قيامت ندارد . تازه اگر دلالت روشنى داشته باشد با آيه‌ى\r\n\r\n\r\n","description":"","footnote":"\r\n( 1 ) - بلى سياق آيات نشانه‌ى ظنى است نه قطعى .\r\n( 2 ) - آيه‌ى 6 معراج :  « إِنَّهُمْ يَرَوْنَهُ بَعِيداً »  قرينه خوبى براى اراده روز قيامت است ؛ زيرا كفار روز قيامت را كه مكررا شنيده بودند دور مىدانسته‌اند روزى را كه هيچ نشنيده و تصور نكرده بودند .\r\n","page_name":" 275 ","page_number":275},
  {"content":"\r\n\r\nپنجاه هزار كه به قرينه سياق و آيه‌ى 6 معارج مربوط به طول روز قيامت منافات دارد . احتمالًا جمعى از مفسرين و از دانشمندان عصر ما ، گويا آيه‌ى معارج را به اين جهت ترجيح داده‌اند كه در بعضى از روايات آمده كه قيامت پنجاه موقف دارد و هر موقف آن هزار سال است .\r\nواقعاً بايد به حال اين مؤلفين زحمت كش و مخلص افسوس خورد كه به روايات مرسله و ضعيف السند و غير معتبرة چگونه جرئت مىكنند ، آيات قرآن و مراد خدا را بيان دارند ، اينان از اسانيد روايات به كلى غافل هستند ، روايات مجعوله و مجهوله و ضعيفه را ؛ مانند اينكه از زبان حضرت پيامبر ( ص ) يا امام ( ع ) شنيده‌اند مىنويسند و مردم را به بيراهه مىكشانند چه افراط باطلى !\r\nو در مقابل افراط ، تفريط باطلى ديگر از جمعى ازفقها و بعض معاصرين است كه مىگويند روايات معتبرة السند ، تنها در فروعات فقهى حجت هستند و بيرون از آن حجيت و اعتبارى ندارند ! !\r\nطول روز قيامت به هزار سال تا چه رسد به پنجاه هزار سال ، قابل استبعاد است . خصوصاً به ملاحظه‌ى اينكه خداوند خود را در هشت آيه ، سريع الحساب معرفى مىكند . و در دو آيه ، سريع العقاب . مگر اينكه بگوييم تعداد انسانها از اول وجود ابوالبشر ، در طول ميليارد ها سال ( گذشته و آينده ) آنقدر زياد مىشود كه بررسى به حساب آنها پنجاه هزار و يا يك‌هزار سال را در بر مىگيرد هرچند به سرعت باشد .\r\nجواب بهتر اين است كه ممكن است كفار بىحساب به دوزخ بروند . و انبياء واولياء و مقربين حساب مختصرى داشته باشند . و حساب و سؤال و جواب اصحاب يمين و شمال با كثرت ملائكه حساب‌گر ، يكصد سال طول بكشد ، چه ربطى به درازاى پنجاه هزار ساله روز قيامت دارد .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nفرض كنيم حساب انسانها با مجازات و مكافات آنان و نيز تكليف و جايگاه قاصرين كه بيشتر ازاصحاب يمين و شمال ( متعمدين و مقصرين ) هستند تا يكصد [ هزار 
  ] سال معين شود .\r\nميدان قيامت - كه عاده كره بسيار بزرگى است و روز قيامت يا دوره‌ى آن كه زمانى بسيار طولانى دارد ، ممكن است مشتمل بر وقايع ديگرى باشد كه فعلًا هيچ نمىدانيم و ايراد گرفتن با جهل به واقعيتها ، روش عقلاء ، تاچه رسد به دانشمندان ، نيست .\r\nبلى اين تعارض باقى ماند كه دو آيه طول ، روز مذكور را يك‌هزار سال بيان داشته و آيه‌ى معارج آن را ، پنجاه هزار گفته است .\r\nجواب اين تعارض اين است كه : ما در استظهار خود بر اين كه دو آيه در مورد قيامت نازل شده ، بر سياق آيات اعتماد كرديم و سياق ( خصوصيات سياق آيات قرآن ) « 1 » دليل قابل اعتمادى نيست .\r\nكسانى از مفسرين كه بر سياق اعتماد مىكنند و گاهى مبالغه را به جايى مىرسانند كه سياق را بين سوره‌ها نيز مورد اعتماد قرار مىدهند ، سخت در مبالغه و اشتباه و گزافه‌گويى قراردارند . و قرآن را به كتابهاى مؤلفه‌ى علماء بشرى قياس كرده‌اند .\r\nبنابراين وقتى از سياق غير قابل اعتماد بگذريم ؛ مىگوييم مقصود از روز هزار ساله و روز پنجاه هزار ساله ، براى ما معلوم نيست كه كدام روز هايى هست . و نيز مىگوييم طول روز قيامت به ما معلوم نيست و بيان روشنى از آن در قرآن وجود ندارد و خدا به همه چيز دانا مىباشد .\r\n\r\n\r\n","description":"","footnote":"\r\n( 1 ) - كه در بيست سال در مكه و مدينه در موضوعات مختلف نازل شده\r\n","page_name":" 277 ","page_number":277},
  {"content":"\r\n\r\nبه هر حال آيه‌ى مباركه :  « مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ . . . »  « 1 » ( فاطر : 10 ) ، وآيه‌ى  « رَفِيعُ الدَّرَجاتِ ذُو الْعَرْشِ . . . »  ( غافر : 15 ) ، و آيه‌ى  « لَهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَرِيمٌ »  ( الأنفال : 4 ) ؛ قريب الافق هستند .\r\nمن خواننده محقق را ، سفارش مىكنم كه در فهم روزى كه مساوى با هزار سال و پنجاه هزار سال مىباشد ، به ساير تفاسير مراجعه نمايد .\r\n\r\nتفسير سوره نوح « 2 »\r\n  « إِنَّا أَرْسَلْنا نُوحاً إِلى قَوْمِهِ أَنْ أَنْذِرْ قَوْمَكَ مِنْ قَبْلِ أَنْ يَأْتِيَهُمْ عَذابٌ أَلِيمٌ »   ( نوح : 1 ) ؛ از لفظ قوم كه در اين آيه دو دفعه تكرار شده به دست مىآيد كه نوح ( ع ) بر خلاف پندار گروهى از مفسرين به سوى تمام مردم زمين ، مبعوث نشده بوده ؛ بلكه به سوى جمع خاصى فرستاده شده بود ، و تفسير قوم به همه‌ى مردم بسيار خلاف ظاهر آيه است . و اعتبار عقلى نيزظاهر آيه را تأييد مىكند ؛ زيرا وسايل ارتباطى حتى در سده‌هاى بعدى وجود نداشته كه پيام خود را به همه‌ى ساكنين زمين برساند . بعضى از مفسرين ، از شمول آب و غرق شدن انسانهاى روى زمين ، بر عموم رسالت ايشان استدلال نموده‌اند كه دو دليل ذيل آن را باطل مىكند :\r\nاولًا : ثابت نشده كه آب‌هاى زمان حضرت نوح ( ع ) ، همه‌ى كره‌ى زمين ، يا احد اقل همه‌ى سرزمين‌هايى را كه ساكنين انسانى داشته ، گرفته‌باشد .\r\n\r\n\r\n","description":"","footnote":"\r\n( 1 ) - بعضى از مفسرين ضمير مرفوع يرفعه را به سوى عمل صالح ارجاع داده‌اند و ضمير منصوب را به « كلم طيب » ، و گفته‌اند كه عمل صالح در بلند بردن كلم كمك مىكند . و كلم طيب را به عقايد حقه تفسير كرده‌اند .\r\n( 2 ) - اين سوره مكى و داراى 28 آيه مىباشد .\r\n","page_name":" 278 ","page_number":278},
  {"content":"\r\n\r\nثانياً : اگر چنين امرى ثابت شود تكليف و معصيت همه‌ى غرق شدگان ، ثابت نمىشود . قرآن مىفرمايد :  « وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً . . . »  ( الأنفال : 25 ) ؛ از فتنه‌ى بترسيد كه تنها ستم گنندگان شما را نمىگيرد 0 بلكه بى گناهان را نيز شامل مىشود )\r\nحمل كلمه‌ى « قوم » كه در آيه‌ى اول و آيه‌ى دوم ، سه مرتبه تكرار شده بر امت ، خلاف لفظ قرآن و اعتبار عقلى در آن عصرها مىباشد .\r\n\r\nتأثير تدين در أجل و رزق آدمى\r\n « وَ يُؤَخِّرْكُمْ إِلى أَجَلٍ مُسَمًّى . . . »  ( نوح : 4 ) ، و    « فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً ، يُرْسِلِ السَّماءَ عَلَيْكُمْ مِدْراراً ، وَ يُمْدِدْكُمْ بِأَمْوالٍ وَ بَنِينَ وَ يَجْعَلْ لَكُمْ جَنَّاتٍ وَ يَجْعَلْ لَكُمْ أَنْهاراً »    ( نوح : 11 ) ؛ در آيات فوق اين سوره ، نوح به قوم خود وعده مىدهد : اگر بعد از ايمان آوردن ، عبادت و تقوى داشته و او را اطاعت كنند ، از عمر شان چيزى كاسته نمىشود و به أجل معلق نمىميرند ، و اگر پس از ايمان ، استغفار كنند ، باران زياد بر آنان خواهد باريد و به اموال و پسران شما مدد مى رساند و براى تان ، باغ‌ها و نهرهاى آب قرار مىدهد .\r\nآيا ايمان و عبادت و بندگى هميشه مؤمنان را از حوادث مرگبار نجات مىدهد و مال و پسران را زياد و باغ و آب فراوان را نصيب آنان مىگرداند ؟\r\nدر آيه‌ى 96 اعرف چنين ارشاد شده است :  « وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ »  ( الأعراف : 96 ) ؛ اگر اهل آبادىها ايمان و تقوى را به دست آورند درهاى خيرات آسمان و زمين را بر آنان باز مىكنيم .\r\n « قِيلَ يا نُوحُ اهْبِطْ بِسَلامٍ مِنَّا وَ بَرَكاتٍ عَلَيْكَ وَ عَلى أُمَمٍ مِمَّنْ مَعَكَ . . . »  ( هود : 48 ) ؛ آيه‌ى اول و سوم ممكن است مخصوص به قوم نوح ( ع ) باشد ؛ ولى آيه‌ى اعراف عام است و كلى كه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nيكى از سنّت‌هاى ثابت إلهى به حساب مىآيد ؛ ولى ذيل آيه‌ى وسط اشاره به نقيض اين سنّت دارد كه تكذيب به آيات خدا و معاصى ، نتيجه‌ى بد دارد . به اين آيه توجه فرماييد :\r\n « وَ ما أَرْسَلْنا فِي قَرْيَةٍ مِنْ نَبِيٍّ إِلَّا أَخَذْنا أَهْلَها بِالْبَأْساءِ وَ الضَّرَّاءِ لَعَلَّهُمْ يَضَّرَّعُونَ »  ( الأعراف : 94 ) ؛ در هيچ آبادىاى ( از شهرها و ده‌ها ) نبى نفرستاديم ( كه ايمان نياورند ) مگر اينكه اهل آنجا را به سختى و ضرر مبتلاء ساختيم تا شايد زارى كنند .\r\nشايد آيات در اين مورد زياد باشد كه جمع و بيان آنها از وضع اين رساله بيرون باشد ؛ ولى آنچه كه به نظر ناقص نويسنده مىرسد از مجموع آيات كثيره‌اى در جهات گوناگون اين موضوع وارد شده ، امور زير است :\r\n1 - هميشه ايمان و عمل صالح سبب زيادتى ماديات نيست ؛\r\n2 - هميشه كفر ، معصيت سبب فقر و تنگدستى نيست ؛\r\n3 - ممكن است تكذيب انبياء و ايذا آنان داراى اثار دنيوى تا حدودى باشد و مرتكبين آن به بلاهاى دنيوى گرفتار شده باشند ؛\r\n4 - ممكن است وعده‌هاى نوح ( ع ) به قومش در فرض ايمان و استغفار ، استثنايى باشد ؛\r\n- 5 با در نظر داشت قانون عمومى و استثنا ناپذير سببيت و عليت كه از مراتب قدر و قضاى إلهى مىباشد : [ اين است كه 
  ] نه همه‌ى كفار و فساق ، هميشه محروم از نعمتهاى حق هستند و نه همه‌ى آنان هميشه خوشبخت و غرق در نعمتهاى إلهى [ هستند 
  ] و نه همه‌ى مؤمنين هميشه واجد بركتهاى إلهى هستند و نه همه‌ى آنان گرفتار فقر و مصيبت .  « كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً »  ( الإسراء : 20 ) ؛ همه از كفار و مؤمنين را ( مطابق اسباب عادى ) كمك و مدد مىرسانيم و عطاى پروردگار تو از ( كفار ) ممنوع نيست .  « وَ لَوْ لا أَنْ يَكُونَ \r\n\r\n","description":"","footnote":"","page_name":" 280 ","page_number":280},
  {"content":"\r\n\r\n   النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ ، وَ لِبُيُوتِهِمْ أَبْواباً وَ سُرُراً عَلَيْها يَتَّكِؤُنَ ، وَ زُخْرُفاً . . . »    ( الزخرف : 33 - 34 ) ؛ اگر نه اينكه مردم أمت واحده ، ( كافر و مشرك مىشدند ) براى خانه‌هاى كافرين به رحمن ، سقفهايى از نقره قرار مىداديم و نيز نردبانهاى كه بر آنها بالا مىرفتند و براى خانه‌هاى شان دروازه‌هايى ( از نقره ) و تخت هايى كه بر آن تكيه مىزدند و طلا و يا زيتنها ( ى ديگر بر آنان مىداديم ) ؛ بلى كافر فقط همين دنيا را دارند ؛ ولى متقيان ( نعمتهاى بى پايان ) آخرت را دارند . اين اصل اولى است كه به خاطر ارتداد مؤمنين ضعيف الايمان چنين نشد .\r\nبه هر حال اين آيه با تأثير ايمان و تقوى و طاعت در زيادتى فى الجمله بركت دنيوى منافاتين ندارد . والله الاعلم بكتابه و آياته .\r\nبه هرحال ، قوم نوح ( ع ) بدترين شقاوت و روسياهى را از خود ، به يادگار گذاشته‌اند و نهصد پنجاه سال عمر او با آن قوم قبل از طوفان ، او را بزرگترين ، صابر و بردبار و مقوم جهان بشريت قرار داده است . سلام الله من الان على روحه القوية القويمة الى الابد .\r\n\r\nقمر ، نور آسمانها\r\n  « أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً ، وَ جَعَلَ الْقَمَرَ فِيهِنَّ نُوراً وَ جَعَلَ الشَّمْسَ سِراجاً »   ( نوح : 15 - 16 ) ؛ راغب در مفردات مىگويد :\r\n1 - طباق كه يكى از مصادر با مفاعله است به دو معنى مىآيد : الف ) قرار گرفتن چيزى بالاى چيز ديگر ؛ ب ) و به معناى مطابقت دو چيز با همديگر ، اينكه كدام وجه در آيه فوق مراد است ، خدا مىداند .\r\n2 - ماه را در بين آسمانها نور قرار داده است .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n3 - و خورشيد را چراغ قرار داده است .\r\nسؤال مهم در قرار دادن قمر ، نور در بين آسمانهاى هفتگانه است ، در حالى كه قمر تنها براى شبهاى زمين نور است . در منظومه‌ى شمسى ما ، ماه‌ها و قمرهاى متعددى وجود دارند ؛ ولى مىشود اهمال ذكر آنها را مستند به محسوس نبودن آنها براى مخاطبين زمين قرآن دانست ؛ بلى شكى نيست كه قمرما ، در حدود چهار صد هزار كيلو مترى زمين ، در آسمان اول است ؛ ولى در بين آسمانهاى هفتگانه ، مگر بر اساس تفسير مؤلف قاموس قرآن كه همه‌ى آسمانهاى هفتگانه را ، در كره‌ى هوايى زمين ما ، دانسته است . و ما نظر او را دريكى ازكتابهاى مطبوعه‌ى خود نقل كرده‌ايم .\r\nيك جواب ديگر وجود دارد كه آيه‌ى مباركه‌ى فوق ؛ مانند آيات سابق كلام حضرت نوح ( ع ) باشد و او اين مطلب را از نظر خود كه مستند به وحى إلهى نبوده بيان داشته است « 1 » والله العالم .\r\nبلى درآيه 61 فرقان آمده است كه :  « تَبارَكَ الَّذِي جَعَلَ فِي السَّماءِ بُرُوجاً وَ جَعَلَ فِيها سِراجاً وَ قَمَراً مُنِيراً »  ( الفرقان : 61 ) ؛ اين آيه بدون هيچ گونه توجيه روشن و مطابق علم است ؛ بلى اگر مانند قديمىها ، هفت آسمان قرآن را به هفت كره‌ى مريخ و زحل و مشترى و . . تفسير كنيم ، آيه‌ى عنوان بحث هيچ اشكالى ندارد ، قمر زمين در ميان كرات مذكور قراردارد قرآن مىفرمايد : « فيهن » و نفرموده « لهن » ؛ بلكه منير زمين است ( للارض ) دقت كنيد .\r\n\r\n\r\n","description":"","footnote":"\r\n( 1 ) - علم انبياء و رسل به آسمانها و موجودات آسمانى شرط نبوت و رسالت آنان نيست ؛ ولى ممكن است اين سؤال پيش بيايد كه خداوند چرا آن را در قرآن بيان كرده است ( دقت شود )\r\n","page_name":" 282 ","page_number":282},
  {"content":"\r\n\r\nدر مجمع البيان از برخى نقل كرده كه فيهن به معناى معهن است ؛ يعنى خدا ماه را با آفريينش آسمانها ، روشنى بخش زمين ساخته . و نيز از برخى ديگر نقل كرده كه معناى آيه چنين است : و ماه را با آفرينش آسمانها ، به روشنى زمين قرار داده ؛ مانند اينكه گفته مىشود : در ا ين خانه‌ها ، چاهى است . اگر چه يك چاه ، در يك خانه باشد .\r\n\r\nطوفان نوح ( ع )\r\nآيه‌ى 25 مىگويد : طوفان نوح ( ع ) كه ( حتماً فوايدى براى دريا و زمين و محيط زيست انسانها و كشتىرانى و تجارت و اتصال تارهاى زمين داشته ) براى بت پرستان قوم پست حضرت نوح ( ع ) اولين پيامبر اولى العزم ، عذاب إلهى بوده كه همه را غرق نموده است . و ممكن است جمله‌ى :  « . . . فَأُدْخِلُوا ناراً . . . »  ( نوح : 25 ) ؛ پيش داخل آتش شدند ) ناظر به آتش برزخى باشد . و ممكن است مراد آتش دوزخ در قيامت باشد .\r\n\r\nمعاد جسمانى\r\n  « وَ اللَّهُ أَنْبَتَكُمْ مِنَ الْأَرْضِ نَباتاً ، ثُمَّ يُعِيدُكُمْ فِيها وَ يُخْرِجُكُمْ إِخْراجاً »   ( نوح : 17 - 18 ) ؛ خداوند شما را از زمين رويايند ، روياندن گياه زير زمين ، آدمى از خوراك گياهان زمين پديد مىآيد و رشد طفل در رحم مادر ، بازهم از تغذيه گياهان مادر است ، پس از مردن شما را در زمين بر مىگرداند و در آن دفن مىشويد ( و دوباره ) شما را از قبر بيرون مىآورد . اين همه تحولات سه‌گا نه به جسم انسان مربوط است و ربطى به روح او ندارد ، روح آدمى از عالم بالا است .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nتفسير سوره جن « 1 »\r\nما قبلا در همين كتاب ، مطالبى را در مورد جن ، ذكر كرديم كه لزومى در تفسير جمعى از آيات مربوط به جن ، دوباره نمىبينيم .\r\n\r\nصيانت و حفاظت وحى\r\nوحى إلهى پس از صدور و نزول ، تا رسيدن آن به مردم توسط پيامبران . از گزند زيادتى و كمى و تغيير يافتن از طرف شياطين جن و يا فراموشى انبياء ، بيمه شده است   « . . . فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ   « 2 »   رَصَداً ، لِيَعْلَمَ أَنْ قَدْ أَبْلَغُوا رِسالاتِ رَبِّهِمْ وَ أَحاطَ بِما لَدَيْهِمْ وَ أَحْصى كُلَّ شَيْءٍ عَدَداً »   ( الجن : 27 - 28 ) ؛ خداوند كسى را بر غيبت خود مسلّط نمىكند مگر رسولى را كه پسنديده باشد ( كه چنين رسولى را بر غيبت خود مسلط مىكند ) چون او نگهبانانى ( از ملائكه ) بين رسول و مردم دارد . و نيز نگهبانانى بين خو د و رسولش گمارده است و سلوك رصد ( نگهبانان ) در پيش رو و پشت سر رسول براى حفظ وحى از هر تخليط و تغيير دادن ؛ يعنى كم و زياد كردن است .\r\n\r\nيك بحث مهم\r\nشكى نيست كه وحى إلهى به سلامت به پيامبران بزرگوار او عليهم السلام رسيده است و پيامبران هم آن را به شكل كامل به مكلفين زمان خود رسانيده‌اند اين موضوع را عقل عملى انسان از حكمت خداوند مىداند ، چه آيه‌ى فوق در اين مورد وارد مىشد و چه نه ؛  وَ اللَّهُ غالِبٌ \r\n\r\n\r\n","description":"","footnote":"\r\n( 1 ) - اين سوره مكى و داراى 28 آيه مىباشد .\r\n( 2 ) - ضمير در بين يديه و خلفه به رسول الله و ضمير در جمله‌ى « ليعلم » به خداوند بر مىگردد . و ضمير « ابلغو » به رسولان  ( إِلَّا مَنِ ارْتَضى مِنْ رَسُولٍ )  بر مىگردد .\r\n","page_name":" 284 ","page_number":284},
  {"content":"\r\n\r\n عَلى أَمْرِهِ . \r\nولى مشكل لاينحل بعد از اين مرحله به وجود آمده است :\r\nاولا : تورات و انجيل بعد از فوت دو پيامبر بزرگوار ؛ حضرت موسى و حضرت عيسى ، دچار تحريف شدند ، و خرافات مردم نادان در آنها راه يافت كه باعث گمراهى متدينين به آن دو دين شده ، وضع انجيل بدتر است چون به جاى يكى ، پنج انجيل يا بيشتر شد .\r\nبه عبارت ديگر آن عنايتى كه به حفظ وحى در اول شد ، در مرحله‌ى بعد صورت نگرفت و مكلفين به آن دو كتاب آسمانى ( تورات و انجيل ) يهوديهاى قبل از بعثت عيسى ، و نصرانيهاى قبل از بعثت خاتم النبيين ( ص ) حتى نفس اثبات نبوتهاى جديد براى مكلفين جديد ومتدينين به دين سابق ، نيز كه اتمام حجت بر همه‌ى سابقين و لاحقين باشد ، صورت نگرفت ، كه واقعاً در نظر آنانى كه فلسفه‌ى خلقت اولى آدمى را تدين به دين آسمانى مىدانند ، مشكل لاينحل و بىجواب است .\r\nثانياً : هر چند قرآن مجيد كتاب خداوند مورد عنايت قرار گرفت « 1 » ؛ ولى سنّت مقدسه نبوى مورد عنايت قرار نگرفت ، از نظريات افراطى ساده‌لوحان اخباريها و محدثين غافل كه بگذريم ، فقهاى محققين و اساتيد با تجربه‌ى علم رجال ، مىدانند كه روايات و احاديث ضعيف و يا مجهول الاسانيد ، بسيار زياد است كه چندين مرتبه از احاديث معتبرةالسند بيشتر است . تازه خيلى از احاديث معتبرة السند ، با هم متعارض و يا مصدر اولى آن مجهول است و بيشتر ازنود و پنج درصد احاديث احاد است . و احاديث متواتره شايد 5 % را تشكيل ندهد ،\r\n\r\n\r\n","description":"","footnote":"\r\n( 1 ) -  « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  ( الحجر : 9 ) ؛\r\n من كتاب معجزات را حافظم بيش * و كم كن را از قرآن رافضم . \r\n","page_name":" 285 ","page_number":285},
  {"content":"\r\n\r\nمرد محقق از دعاوى مبالغه آميز ، بايد اجتناب كند ، مشكله‌ى حديث ، بالاترين مشكله را در شريعت ( حرام و حلال ) دربين مذاهب اسلامى به وجود آورده است ؛ ولى اگر آنچه را كه چندين مرتب در اين كتاب مستدلًا ، گفته‌ام كه علت غايى اولى خلقت انسان ، عبادت و تدين نيست ؛ بلكه علت مذكور علت ثانوى مىباشد و ما علت غايى اولى خلقت انسان و اسباب حقيقى وجود ساير انواع حيوان و نبات و جماد و ملائكه و جن را نمىدانيم مشكله فوق بسيار تخفيف پيدا مىكند . و لله الحمد .\r\n\r\nتفسير سوره مزمل « 1 »\r\n\r\nپير شدن بچه‌ها\r\n  « فَكَيْفَ تَتَّقُونَ إِنْ كَفَرْتُمْ يَوْماً يَجْعَلُ الْوِلْدانَ شِيباً ، السَّماءُ مُنْفَطِرٌ بِهِ كانَ وَعْدُهُ مَفْعُولًا »   ( المزمل : 17 - 18 ) ؛ چگونه از ( عذاب ) روزى اگر كافر شويد ، مى پرهيزيد كه بچه‌ها را پير مىكند ، آسمان در آن روز شكافته مىشود ؛ يعنى بچه‌ها اگر در روز قيامت متولد شوند از درازى آن روز و يا عذاب و سختيهاى آن روز پير مىشوند .\r\n\r\nرفع حكم شب زنده دارى\r\nپيامبر ( ص ) و جمعى از صحابه در حدود نصف شب را به نماز و قرآن بسر مىبردند ، بعد از آن ، امتحان بزرگ را از آنان برداشت :  « عَلِمَ أَنْ سَيَكُونُ مِنْكُمْ مَرْضى . . .   فَاقْرَؤُا ما تَيَسَّرَ مِنْهُ وَ أَقِيمُوا الصَّلاةَ وَ آتُوا الزَّكاةَ . . . »  ( المزمل : 20 ) ؛ اين كه چند مدت چنين تكليف شاق شبانه\r\n\r\n\r\n","description":"","footnote":"\r\n( 1 ) اين سوره مكى و آيات آن را 18 يا 19 يا 20 حساب كرده‌اند .\r\n","page_name":" 286 ","page_number":286},
  {"content":"\r\n\r\nداشته‌اند ، سند معتبرى وجود ندارد و از بعضى يك سال و از بعضى ده سا ل ، نقل شده است و قول اخير بعيد است .\r\nبه هر حال با تأمل در آيه ، گفته شده آيه مدنى است ؛ ولى مشكلاتى در اين مورد وجود دارد .\r\n\r\nتفسير سوره مدثر « 1 »\r\n « وَ لا تَمْنُنْ تَسْتَكْثِرُ »  ( المدثر : 6 ) ؛\r\n* منت نگذار در حالى كه طلب زيادتى نمايى ؛ يعنى بخشش به ديگران مكن بدان اميد كه بيشتر از آن دريافت كنى .\r\n* جمعى آيه را تفسير كرده‌اند كه : بر خدا در انجام كارهاى خوب خود منت مگذار كه از مقام بندگىات كاسته‌مىشود .\r\n* ديگرى گفته به بركت رسالت و مقام خدا دادى خود بر مردم منت مگذار و از آنان پاداش مخوا .\r\n* ديگرى گفته به كسى قرض نده كه از او سود بگيرى\r\n* بعضى گفته عمل خود را چند برابر بزرگ حساب نكن تا چند برابر پاداش نخواهى .\r\n\r\nملائكه احساسات ندارد\r\n   « لَوَّاحَةٌ لِلْبَشَرِ ، عَلَيْها تِسْعَةَ عَشَرَ وَ ما جَعَلْنا أَصْحابَ النَّارِ إِلَّا مَلائِكَةً . . . »    ( المدثر : 29 - 31 ) ؛ ظاهر آيه اين است كه بر سقر « 2 » 19 تن ملائكه مأمور هستند . از آيه ، مطالب ذيل به دست مىآيد :\r\n\r\n\r\n","description":"","footnote":"\r\n( 1 ) - اين سوره مكى و داراى 55 يا 56 آيه مىباشد .\r\n( 2 ) - بشر را جمع بشره گفته‌اند : ؛ يعنى سقر ، رنگ پوست بدنها را ديگرگون مىكند ( مثلا سياه مىكند . )\r\n","page_name":" 287 ","page_number":287},
  {"content":"\r\n\r\nاول : ملائكه با اينكه جسم لطيف و داراى روح مىباشند احساسات و عواطف ندارند و از عذابهاى فوق العادة دوزخ ناراحت نمىشوند .\r\nدوم : ازحرارات دوزخ ضررى نمىبينند .\r\nسؤال مهم اين جاست كه آيا جن كه نيز جسم لطيف است ، همين دو صفت را دارند يانه ؟ شهاب سنگها جن را مىكشد يا فرار مىدهد :  « . . . فَمَنْ يَسْتَمِعِ الْآنَ يَجِدْ لَهُ شِهاباً رَصَداً »  ( الجن : 9 ) ؛ بعيد نيست حقيقت اين دو جسم لطيف باهم اختلاف داشته باشند ؛ مثلا ملائكه خوردن و آميزش جنسى ندارند و جن دارند ؛ بلى ملائكه و جن ترس دارند كه نوعى از احساس است ؛ جن جنس مرد دارد :  « وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ . . . »  ( الجن : 6 ) ؛ كه معلوم مىشود زنان هم دارد ، در حالى كه ملائكه چنين نيست .\r\nبعيد نيست با اشتراك هر دو در جسميت لطيف ، دو حقيقت مختلف باشند . به نظر من اين احتمال راجح است هر چند دليل قاطعى بر آن نداشته‌باشيم .\r\nبه هر حال ازآيه‌ى :  « لِيَسْتَيْقِنَ الَّذِينَ أُوتُوا الْكِتابَ . . . »  ( المدثر : 31 ) ؛ دانسته مىشود كه همين عدد نوزده در تورات نيز بوده است . « 1 »\r\n\r\nهدايت ثانوى\r\n « كَذلِكَ يُضِلُّ اللَّهُ مَنْ يَشاءُ وَ يَهْدِي مَنْ يَشاءُ . . . »  ( المدثر : 31 ) ؛ هر كسى هدايت اولى را قبول نمايد خداوند او را دوباره هدايت مىكند . و هر كسى هدايت اولى عمومى را نپذيرفته باشد ، و يا به او نرسيده باشد ، صلاحيت هدايت ثانوى ندارد ؛ يعنى تكامل ارواح تدريجى است ؛ مانند متعلمين كه در فهم علوم از اسهل به سهل ، و از آن به مطالب سخت مىرسند و به\r\n\r\n\r\n","description":"","footnote":"\r\n( 1 ) - چه در انجيل بوده و يا نبوده باشد ؛ چون نصارى تورات را قبول دارند .\r\n","page_name":" 288 ","page_number":288},
  {"content":"\r\n\r\nاصطلاح منطق از تصور مفاهيم ضرورى به تصور مفاهيم نظرى ، و از تصديقات ضرورى به تصديقات نظرى پى مىبرند ، هدايات إلهى نيز چنين است اين هدايت براى همه‌ى بشر - به استثناى قاصرين عام - است پذيرفته شدگان هدايت اولى لياقت پذيرفتن هدايات ثانوى را دارند و خداوند فياض ، آنان را به تدريج به مراتب بالا هدايت مىكند :  « وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ »  ( محمد : 17 ) ؛ و آنانى كه هدايت اولى را نپذيرند ، عمداً و يا تقصيراً هدايت ثانوى را نمىپذيرند و گمراه مىشوند با سياه دل چه سود ، گفتن وعظ !\r\nبنابراين ، اين آيه و آيات مماثل آن نمىگويند كه خداوند در هدايت و اضلال بين بندگان تبعيض روا مىدارد . سبحان الله عما يصفون .\r\n  « إِنَّها لَإِحْدَى الْكُبَرِ ، نَذِيراً لِلْبَشَرِ »   ( المدثر : 35 - 36 ) ؛ ضمير « انها » احتمالا يا به آيات قرآن و يا به سقر بر مىگردد ؛ يعنى دوزخ ، يا آيات قرآن و پاره‌اى از آنچه كه در ضمن آيات گذشته آمده يكى از بزرگترين‌ها « 1 » مىباشد كه براى همه انسانها بيم دهنده است ؛ يعنى آيه دلالت بر مكلفيت همه دارد .\r\n\r\nارتباطات پيش رفته\r\n        « فِي جَنَّاتٍ يَتَساءَلُونَ ، عَنِ الْمُجْرِمِينَ ، ما سَلَكَكُمْ فِي سَقَرَ ، قالُوا لَمْ نَكُ مِنَ الْمُصَلِّينَ ، وَ لَمْ نَكُ نُطْعِمُ الْمِسْكِينَ ، وَ كُنَّا نَخُوضُ مَعَ الْخائِضِينَ ، وَ كُنَّا نُكَذِّبُ بِيَوْمِ الدِّينِ ، حَتَّى أَتانَا الْيَقِينُ         ( المدثر : 40 - 47 ) ؛ بهشتىها از دوزخيان ، مىپرسند چه چيز شما را در دوزخ در آورد ؟ آنان جواب مىدهند ما از نماز گزاران نبوديم و بينوايان را غذا نمىداديم . از اين آيات به دست مىآيد كه ارتباط مكالمه‌اى بين كرات بهشت و كره‌ى دوزخ بر قرار است . و باهم صحبت مىكنند ،\r\n\r\n\r\n","description":"","footnote":"\r\n( 1 ) - كبر جمع كبرى بزرگتر است .\r\n","page_name":" 289 ","page_number":289},
  {"content":"\r\n\r\nو اين موضوع از پاره‌اى از آيات ديگر هم استفاده مىشود ، و به طريق اولى بين بهشتيها دركرات بهشتى ، اين ارتباط كماً و كيفاً بيشتر است .\r\nبه هر حال اين ارتباط از طرف بهشتيها با دوزخيها بر قرار شده ؛ ولى آيه 50 اعراف دوزخيها با بهشتيها ارتباط بر قرار مىنمايند :  « وَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ . . . »  ( الأعراف : 50 ) ؛ دوزخيها به بهشتيها ندا كردند كه از آب ( آشاميدنى ) يا از نعمت‌هايى كه خداوند روزى شما گردانيده به ما بدهيد ، بهشتىها مىگويند : خداوند شما را از آب و رزق بهشت ، محروم كرده ( و ما قدرت چنين كمكى را به شما نداريم . )\r\n\r\nسخنى در مورد شافعين\r\n « فَما تَنْفَعُهُمْ شَفاعَةُ الشَّافِعِينَ »  ( المدثر : 48 ) ؛ شفاعت شفاعت كنندگان به كفار فايده‌اى نمىرساند .\r\nاگر مراد از شفاعت كنندگان ، كسانى باشند كه اجازه شفاعت را از جانب خداوند داشته باشند ، آنان كه براى كفار شفاعت نمىكنند .\r\nاگر مردا شفاعت كفار براى كفار باشد ، كه بعيد است آيه اين صورت راشامل شود ، ممكن است مراد شفاعت خويشاوندان مسلمان و مؤمن كفار باشند كه اين شفاعت مورد قبول خداوند واقع نمىشود و نفعى به حال كفار ندارد . والله العالم بمراده .\r\n\r\nتفسيرسوره قيامت « 1 »\r\n   « لا أُقْسِمُ بِيَوْمِ الْقِيامَةِ ، وَ لا أُقْسِمُ بِالنَّفْسِ اللَّوَّامَةِ »    ( القيامة : 1 ) ؛ سوگند به روز قيامت و قسم به نفس بسيار سرزنش‌گر ، در اين دو آيه چند مطلب [ ذيل 
  ] است :\r\n\r\n\r\n","description":"","footnote":"\r\n( 1 ) - اين سوره مكى و داراى 39 آيه مىباشد .\r\n","page_name":" 290 ","page_number":290},
  {"content":"\r\n\r\n1 - جمعى حرف « لا » را زايد دانسته‌اند و جمعى آن را براى نفى مدخول آن دانسته‌اند كه معناى لغوى حرف مذكور است و آيه را چنان معنى كرده‌اند : نه ، انكار منكران قيامت درست نيست قسم به روز قيامت ( يعنى حتماً روز قيامت آمدنى است ) بعضى آيه را چنين معنى كرداند : به روز قيامت قسم ياد نمى كنم كه آمدن آن روشن است و نيازى به قسم ندارد . قول سوم اين است : به قيامت سوگند نمىخورد ؛ چون شما به آن اعتقاد نداريد .\r\nظاهراً قول اول كه طرفدار بيشتر دارد بهتر است .\r\n- 2 نفس ناطقه و روح انسان كه حقيقت او را تشكيل مىدهد ؛ به لحاظ تكامل مراحلى دارد اول نفس بسيار امر كننده به بديها ( امارة بالسوء ) كه آدمى در حد خواستهاى حيوانى اسير مىشود :  « . . إِنَّ النَّفْسَ لَأَمَّارَةٌ بِالسُّوءِ . . . »  ( يوسف : 53 ) ؛ دوم نفس لوامه كه وقتى كار زشتى كرد ، خود را سرزنش مىكند و اين مرحله آدمى را به مرحله‌ى بالا خواهد رسانيد . و به كلمه‌ى روشن‌تر گناهان را به حد اقل رسانيده و آدمى را مستحق مغفرت و ترقى مىگرداند « 1 »\r\n3 - نفس مطمئنه و كامياب در انجام و ظايف خويش :    « يا أَيَّتُهَا النَّفْسُ الْمُطْمَئِنَّةُ ، ارْجِعِي إِلى رَبِّكِ راضِيَةً مَرْضِيَّةً ، فَادْخُلِي فِي عِبادِي    ( الفجر : 27 - 29 ) ، اطمينان و رضايت‌مندى از خدا و مهم‌تر رضايت‌مندى از خدا آدمى را داخل حزب الله نموده و در بهشت برين مخلد مىسازد . و بحث از اين مراحل سه‌گانه از وظايف علم اخلاق اسلامى مىباشد .\r\nبه هر حال اگر اين نفس لوامه همان وجدان مشهور باشد ، براى تكامل فرد و جامعه بسيار نقش مؤثرى دارد . ما مىتوانيم به طور طبيعى محاسن اخلاق اسلامى را تا چه رسد به مكارم\r\n\r\n\r\n","description":"","footnote":"\r\n( 1 ) - ظاهرا جواب هردو سوگند محذوف است .\r\n","page_name":" 291 ","page_number":291},
  {"content":"\r\n\r\nاخلاقى اسلامى ، بنام وجدان اخلاقى ، براى نسل جوان ، در عصر حاضر ترويج كنيم كه هم عنوان آن مورد پسند است و هم محتوى آن ناشى از فطرت پاك آدمى است .\r\n\r\nنصى از نصوص قرآن بر معاد جسمانى\r\n « أَ يَحْسَبُ الْإِنْسانُ أَلَّنْ نَجْمَعَ عِظامَهُ »  ( القيامة : 3 ) ؛ آيا انسان مىپندارد ما استخوانهاى او را هرگز جمع آورى نمىتوانيم ؟\r\n\r\nمعجزه‌ى علمى قرآن\r\n « بَلى قادِرِينَ عَلى أَنْ نُسَوِّيَ بَنانَهُ »  ( القيامة : 4 ) ؛ بلى ما توانايى بر برابر نمودن سر انگشتان خاك شده‌ى او را داريم ، خطوط محسوس سر انگشتان افراد انسان يكى از بزرگترين دلايل بر علم و قدرت خالق اوست ، اين خطوط در هر فرد مغاير با خطوط سر انگشتان افراد ديگراست ، لذا امروز « شصت » دست در اسناد رسمى و در پيداكردن دزد ها ، نقش مهمى در زندگانى امروز بشر بازى مىكند ، مى بينيد كه قرآن ساخته و پرداخته‌اى مرد درس نخوانده‌ى شهر مشرك مكه نيست ؛ بلكه نازل شده‌ى از جانب رَبِّ العالمين خالق انسانها است\r\nبه هر حال به جايى كه از اعاده‌ى استخوانهاى ريز سر انگشتان و اعاده‌ى خطوط سابق آن ، بر علم و قدرت و احاطه‌ى خالق ، بر اولويت استخوانهاى بدن ميت در معاد در برابر منكرين قيامت ، استدلال كنيم ، به جمعى از پيروان كتاب اسفار مخلصانه مىگوييم : شما كه متدين و متعبد به اسلام و قرآن مىباشيد ، چرا مادى بودن بدن معاد را نمىپذيريد . شما مانند آيه‌ى\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nفوق را در قرآن زياد مىبينيد و مى خوانيد چرا آنها را تأويل مىبريد و مىگوييد : در قيامت بدن مادى وجود ندارد ؛ بلكه بدن صورى وجود دارد . « 1 »\r\n\r\nروان شناسى انكار قيامت\r\n  « بَلْ يُرِيدُ الْإِنْسانُ لِيَفْجُرَ أَمامَهُ ، يَسْئَلُ أَيَّانَ يَوْمُ الْقِيامَةِ »   ( القيامة : 5 - 6 ) ؛ منكرين قيامت دليلى بر انكار خود ندارند ؛ بلكه انگيزه‌ى انكار آنان ، امر روانى است « 2 » كه مخالفين براى پيروى از خواستهاى فسق و فجور نفس أماره خود نداشته باشد ؛ بلكه انسان مىخواهد آينده‌ى خود را به فجور و معصيت و حيوانيت بگذراند و او براى فريب وجدان خود و فرار از عقل و خرد خود ، مىپرسد : چه وقت روز قيامت بر پا مىشود ؟ و اين سؤال او حقيقت ياب نيست ؛ بلكه بدون تحقيق آن را انكار مىكند تا در دايره‌ى ضيق هوسهاى مهار نشده سقوط كند ! ولى همين انسانى كه عمداً خود را فريب مىدهد تا به انكار قيامت برسد ، وقتى علامتهاى قيامت را در برهم خوردن حال خورشيد و ماه ديد ، سؤال دنياى خود را عوض مىكند و مىپرسد :  « يَقُولُ الْإِنْسانُ يَوْمَئِذٍ أَيْنَ الْمَفَرُّ »  ( القيامة : 10 ) ؛ فرارگاه كجا است ؟ ولى چون مهلت خود را از دست داده است ، به او جواب داده مىشود :   « كَلَّا لا وَزَرَ ، إِلى رَبِّكَ يَوْمَئِذٍ الْمُسْتَقَرُّ »   ( القيامة : 21 - 22 ) ؛ نه پناه‌گاهى پيدا نمىشود و آخر كار همه و فرارگاه شما به سوى پروردگار شما است .\r\nديندارى كه مرتبه‌ى عالى از انسانيت است كه آدمى را هدفمند بار مىآورد و او را از افراط و تفريط در زندگانى باز مىدارد و او را از هوسهاى شهوانى و آرزوهاى بيهوده به دور\r\n\r\n\r\n","description":"","footnote":"\r\n( 1 ) - به جزء نهم اسفار ص 142 تا 144 و حاشيه سبزوارى و المعاد فى ضوء العقل والدين ، اثر نگارنده ، در فصل 46 و ساير فصول آن مراجعه كنيد .\r\n( 2 ) - چه در مغز خود آگاه ( روانشناسى ) و چه در مغز ناخود آگاه ( روان كاوى )\r\n","page_name":" 293 ","page_number":293},
  {"content":"\r\n\r\nنموده در خط بى پايان جهان بينى توحيدى و ايده آلوژى انسانى راهنمون مىگردد كه افراد هوسباز نمىتوانند در اين راه مقاومت كنند .\r\nبراى آنان بهترين راه اين است كه فضايل انسانى را انكار كنند و به جاى معنويات اخلاقى و تكامل روحانى در حلقه‌ى محدود بى هدفى ، دين آفريدگار جهان و نظام هدفمند اخرت را انكار كنند ، تا رفتن به سوى هوسهاى پوچ خود در خط نزولى حركت كنند و بالاخره در ندامت‌گاه مهلكه‌هايى چون مرض ايدز سقوط كند ! يك بار ديگر آيه را بخوانيد تا روح آشفته‌ى شما را بيدار و جهت بدهد :  « إِنَّ هذَا الْقُرْآنَ يَهْدِي لِلَّتِي هِيَ أَقْوَمُ . . . »  ( الإسراء : 9 ) ؛ كتاب آسمانى اسلام شما را به طريقه قويم‌تر و محكم‌تر زندگانى عالى راهنمايى مىفرمايد .\r\n\r\nباز هم بهانه تراشى دروغين\r\n  « بَلِ الْإِنْسانُ عَلى نَفْسِهِ بَصِيرَةٌ وَ لَوْ أَلْقى مَعاذِيرَهُ   ( القيامة : 14 - 15 ) ؛ بلكه انسان بر نفس ( و كارهاى خود ) آگاهى دارد هر چند ( براى تبرئه خود ) بهانه تراشى كند . و معذرتهاى خود را پيش كش كند .\r\nمعذرت در اصل به معناى پيدا نمودن چيزى است كه علامت‌هاى گناه و تخلفات را از بين ببرد ، بعضى گفته‌اند معاذير جمع معذر است كه معناى پرده پوشى است .\r\nگاهى فرد بدكار ، قاضى و حاضرين را به مغالطه‌هاى خود قانع مىسازد ؛ ولى نمىتواند سرزنش وجدان خود را از بين ببرد و از آن خجالت مىكشد .\r\n « إِلى رَبِّكَ يَوْمَئِذٍ الْمَساقُ »  ( القيامة : 30 ) ؛ احتمال مىرود كه روز مساق روز نقل روح با بدن برزخى به عالم برزخ باشد ، احتمال دوم اين است كه مراد ، روز قيامت باشد ؛ يعنى ارواح متوفى به سوى پروردگارت رانده مىشوند .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nتفسير سوره إنسان « 1 »\r\n   « هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً ، إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ فَجَعَلْناهُ سَمِيعاً بَصِيراً »    ( الانسان : 1 - 2 ) ؛ آيا بر انسان زمانى از روزگار آمده است كه چيزى از او ذكر نمىشد 0 ( و نبود ) ما او را از نطفه‌ى امشاج و مخلوطى آفريديم كه او را آزمايش كنيم پس او را شنوا و بينا قرارداديم .\r\n1 - مىشود استفهام تقررى باشد ، انسان ازنظر قرآن و علوم روز ، حادث و مسبوق به عدم است ؛ مانند ساير انواع حيوان و نبات و جماد ، و مىشود مراد از اين زمان ، زمان حمل باشد كه عرف عام آن را كم ارزش مىدانند و مؤيد اين احتمال نكره بودن كلمه‌ى ( حين ) است .\r\n2 - ممكن است ، امشاج جمع باشد و ممكن است مفرد باشد ؛ ولى سؤال مهم اين است كه نطفه‌ى افراد انسان از چه مركب شده است ؟\r\nشايد از منى مرد و آب زن ؛ يعنى از ميليونها جنيان ريز زنده‌جان ( اسپرمهاى مرد ) و يك زنده‌جان از زن تخمك كه يك يا چند زنده‌جان را از نطفه‌ى مرد در خود جا مىدهد و زن را حامله مىسازد . و هنوز ما از حكمت ميليون‌ها زنده‌جان در نطفه‌ى مرد ، اطلاعى نداريم كه ظاهراً در رحم زن تلف مىشوند . اين اسپرمها در كلمات متخصصين ، تا چهار صد ميليون ، تخمين زده شده است . و تعداد حقيقى آنها شايد نياز به پيشرفت مزيد علمى داشته باشد .\r\n\r\n\r\n","description":"","footnote":"\r\n( 1 ) - اين سوره مدنى و داراى 31 آيه مىباشد ؛ ولى مشهور بين شيعه و اهل سنت اين است كه همه‌ى سوره يا اول آن ، مدنى است و تفصيل آن در تفاسير مطول مذكور است . به كتاب احقاق الحق ج 3 / 103 تا 170 طبع جديد ، مراجعه شود . اين سوره سه نام ديگر هم دارد : « دهر » و « ابرار » و « هل اتى » .\r\n","page_name":" 295 ","page_number":295},
  {"content":"\r\n\r\n3 - مىگويند : رحم زن پيش ازحاملگى به اندازه‌ى يك دانه زرد آلو است كه به بزرگ شدن حمل تدريجاً آن قدر توسعه پيدا مىكند كه همه جسم حمل را درنُه ماهگى احتوا مىكند و ديوار رحم آمادگى ارتجاع را دارد جنين از همه‌ى فشارها و حركت هاى شديد مادر ، به خاطر مايعى به نام آمنى بوسى كه او را در كيسه‌اى احاطه كرده در امان است .\r\nاز متخصصين نقل شده است كه خداوند بدن جنين را در حالت بى وزنى قرار داده تا بعضى از اعضاى بدن در اثر فشار اعضا ديگر او ، متأثر نگردد .\r\nبه هر حال يك مصداق اختلاط ژنهاى وراثى است كه صفات اجداد و جدات و پدر و مادر ، را با خود در نطفه مرد و احتمالًا در تخمك زن نيز به نحو بالقوه بدن جنين منتقل مىكند تا اگر شرايط فعليت آنان در زندگى فراهم گردد ، به حد فعليت و تحقق برسند .\r\nما ، در مورد ژنهاى وراثى در كتاب « الفقه و مسائل طبيه » در دو مجلد ، صحبت‌هاى زيادى داشته‌ايم كه محققين بايد آن كتاب را مطالعه نمايند و طب امروز مىتواند حمل و ولادت جنين را بدون مباشرت جنسى زن و مرد تنها به وسيله زن تحقق بخشد . « 1 »\r\n\r\nسر نوشت انسان به دست خود اوست\r\n « إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً »  ( الانسان : 3 ) ؛ ما انسان را ( به هدايت اولى به راه ( سعادت اول ) راهنمايى كرديم ؛ ولى او به اختيار و اراده خود يا شكر گزار شد و يا ناسپاس ( و هدايت را نپذيرفت ) « 2 »\r\n\r\n\r\n","description":"","footnote":"\r\n( 1 ) - الفقه و مسائل طبيه ج 1 / 113 الانجاب بلا زواج .\r\n( 2 ) - آيهء  « ثُمَّ السَّبِيلَ يَسَّرَهُ  ( عبس : 20 ) و  « . . . فَمَنْ شاءَ اتَّخَذَ إِلى رَبِّهِ سَبِيلًا »  ( الانسان : 29 ) نيز بر اختيارى بودن راه حق و راه باطل دلالت دارند .\r\n","page_name":" 296 ","page_number":296},
  {"content":"\r\n\r\nاز آيه‌ى فوق به دست مىآيد كه هدايت اولى به همه ى انسانها رسيده و افراد انسان ، يا آن را پذيرفته‌اند يا به كفران آن ، اقدام كرده‌اند شق ثالث ندارند ؛ ولى مىشود كه كفور گاهى متعمد و گاهى مقصر و گاهى قاصرباشد ، كه بحث آن گذشت . « 1 » و اين هدايت از خود اقسامى دارد كه در تفسير سوره حمد در اول اين كتاب بيان شده است .\r\n\r\nتفجير اتوماتيك\r\n « عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً »  ( الانسان : 6 ) ؛ از چشمه‌ى شرابى كه آن را بندگان خدا به اراده‌ى خود ، جارى مىسازند ، مىنوشند و اين شراب ممزوج با كافور است ، خنك و بابوى خوب كافور « 2 » از اين آيه تأثير اراده انسان بهشتى در ايجاد بعضى از حوادث ثابت مىشود ؛ نفس آدمى قوى مىشود و به اذن خدا تأثير گذار مىشود و احتمالا آيه‌ى\r\n\r\n\r\n","description":"","footnote":"\r\n( 1 ) - ولى آيه‌ى  « فَأَلْهَمَها فُجُورَها وَ تَقْواها »  ( الشمس : 8 ) ، و آيه‌ى  « فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ . . . »  ( الروم : 30 ) ؛ ممكن است دلالت كند كه جهل قصورى كه معلول ضعف نفس مكلف باشد وجود ندارد و آيه‌ى دوم به خاطر عموم خود و نفى تبديل دلالت بيشتر دارد . بنابراين قصور كفار معلول محيط فاسد آنان باشد و به طور كلى عامل داخلى و نفسى نيست ؛ بلكه خارجى است . والله العالم ؛ ولى همانگونه كه اخراج اطفالى كه قبل از بلوغ مىميرند و ديوانگان و سفيهان كامل ، از آيات خارج مىشوند قاصرين هم بايد خارج شوند خصوصاً به لحاظ استثناى مستضعفان . و آيه‌ى  « رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ . . . »  ( النساء : 165 ) ؛ بايد مراد از كلمه‌ى « الناس » كسانى باشند كه تكليف به آنان رسيه باشند ، نه آنانان كه تكليف به آنان نرسيده است كه آيه‌ى ششم يس به آن دلالت دارد :  « لِتُنْذِرَ قَوْماً ما أُنْذِرَ آباؤُهُمْ فَهُمْ غافِلُونَ »  ( يس : 6 ) ؛ بلكه آيه‌ى  « إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا »  ( النساء : 98 ) ؛ به رقم اول ، قصور دلالت دارد . والله العالم .\r\n( 2 ) - در آيه‌ى 17 اين سوره ، باز مىفرمايد :  « وَ يُسْقَوْنَ فِيها كَأْساً كانَ مِزاجُها زَنْجَبِيلًا »  ( الانسان : 17 ) ؛ يعنى زنجبيل خوشبو را در شراب شان ممزوج مىنمايد .\r\n","page_name":" 297 ","page_number":297},
  {"content":"\r\n\r\n « وَ ذُلِّلَتْ قُطُوفُها تَذْلِيلًا »  ( الانسان : 14 ) ؛ نيز به معناى تابع بودن چيدن ميوه‌هاى به مجرد اراده باشد .\r\nاين مقام ، گويا براى على و فاطمه و حسنين عليهم السلام است كه ايثار و فداكارى آنان در سه روز روزه نذرشان براى مسكين و يتيم و اسير ثابت شده و غذاى افطارى خود را به آنان دادند و خود با آب تنها ، افطار كردند و گرسنگى را تحمل كردند . و داستان فداكارى آنان در آيه‌ى 5 تا 22 اين سوره منعكس شده است . بعيد نيست كه ساير بهشتىها نيز كارهاى روزمره‌ى خود را به اراده‌ى خود انجام دهند .\r\nمنتهى شكى نيست كه نفوس بهشتىها در قوت و ضعف به خاطر اختلاف اعمال و عبادات شان در دنيا ، داراى مراتب مختلفه هستند ؛ مقربين و اصحاب يمين با هم مختلف و متفاوت هستند ؛ بلكه افراد هر صنف نيز به اقتضاى عدالت خداوند درجاتِ رنگارنگى دارند :  « وَ لِكُلٍّ دَرَجاتٌ مِمَّا عَمِلُوا . . . »  ( الأنعام : 132 )\r\n\r\nولدان مخلدون\r\n « وَ يَطُوفُ عَلَيْهِمْ وِلْدانٌ مُخَلَّدُونَ إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً »  ( الانسان : 19 ) ، و    « يَطُوفُ عَلَيْهِمْ وِلْدانٌ مُخَلَّدُونَ ، بِأَكْوابٍ وَ أَبارِيقَ وَ كَأْسٍ مِنْ مَعِينٍ ، لا يُصَدَّعُونَ عَنْها وَ لا يُنْزِفُونَ »    ( الواقعة : 17 ) ؛ بعيد نيست كه ابرار سوره انسان از مقربين باشند ؛ چون طواف ولدان در سوره‌ى واقعه ، در بيان حال مقربين ذكر شده است . ظاهراً تشبيه آنان به مرواريد پراگنده به لحاظ صفايى و ظرافت آنان است كه براى خدمت به ابرار در يك صف و يا در يك مقام نيستند و پراگنده‌اند .\r\n\r\nنكته :\r\nبعضى از مفسرين اهل سنّت ، گفته است كه اگر آيات در مورد اهل البيت ( ع ) نازل شده\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nباشد ، ذكر نشدن حورالعين در آنها از لطيف‌ترين نكات خواهد بود . . ؛ چونكه رعايت احترام بتول و قرة العين رسول بوده است . « 1 »\r\nبه هر حال بعيد نيست كه ولدان مخلون ، نوعى ديگر از مخلوقات بهشتى باشند . و نگارنده توضيحى در باره‌ى آنان در احاديث معتبرة السند ، نيافته است .\r\nهر كسى بخواهد در مورد احاديثى كه از طريق اهل سنت و شيعه در تفسير اين هجده آيه مباركه از آيه‌ى پنجم تا آيه‌ى 22 در حق اهل بيت خاتم النبيين صلى الله عليه و آله ، نازل شده ، تتبع و تحقيق كند ، به بحار الانوار مجلسى واحقاق الحق ج 3 شهيد ثالث ، سيد نورالله ششترى و كتاب عبقات الانوار مير حامد حسينى و الغدير ج 3 عبدالحسين امينى ، رفع الله درجاتهم ، مراجعه كند .\r\nاز اين آيات ايثار على و فاطمه و دو فرزند آنان و خادمه‌ى آنان ، معلوم مىشود كه در سه شب در حال افطار قرص‌هاى نان خود را به سايلِ دم در ، دادند و 72 ساعت را با شكم خالى و گرسنه و با آشاميدن آب خالى گزراندند . سلام الله عليهم فى البرزخ و القيامة و ارزقنا شفاعتهم و شفاعة سيدهم و سيد نا رسول الله ( ص )\r\n\r\nشمس و زمهرير در بهشت\r\n « . . . لا يَرَوْنَ فِيها شَمْساً وَ لا زَمْهَرِيراً »  ( الانسان : 13 ) ؛ ابرار ، در بهشت خورشيد و سردى شديد را نمىبينند و چون ديدن و احساس اين دو امر تكوينى و از صفات بهشت است - اقلًا بهشت ابرار و مقربين - لذا معناى آيه اين است كه در آن بهشت خورشيد و زمهرير وجود ندارد .\r\n\r\n\r\n","description":"","footnote":"\r\n( 1 ) - روح المعانى ، ج 29 ص 158 .\r\n","page_name":" 299 ","page_number":299},
  {"content":"\r\n\r\nمىشود نفى سردى شديد را كه مسلماً همه‌ى مقربين و اصحاب يمين در همه بهشتيها از آن محفوظ هستند ، قرينه‌اى بدانيم كه همه‌ى بهشتيها در همه‌ى بهشتيها ، آن را نمىبينند .\r\nبعضى از مفسرين ادعا كرده‌اند كه مراد آيه ، اخبار از نبودن خورشيد و ماه نيست ؛ بلكه مراد آن نفى تابش ناراحت‌كننده‌ى آن است .\r\nاين ادعا را مىشود از ذكر نفى زمهرير دانست و گويا مراد ، بيان اعتدال مرغوب هواى بهشت است ؛ ولى به اين مقدار قرينه ، رفع يد از ظهور قوى آيه براى محقق ، ميسر نيست . واقع اين است كه بشر از هندسه كرات بهشت نسبت به ستاره‌ها ، چيزى نمىداند ممكن است با هواى روشن بهشت « 1 » ستاره ( خورشيد ) در هواى آن ديده شود .\r\n\r\nچشمه‌ى سلسبيل\r\n « عَيْناً فِيها تُسَمَّى سَلْسَبِيلًا »  ( الانسان : 18 ) ؛ در بهشت ، ابرار ، از چشمه‌اى كه سلسبيل ناميده مىشود ، مىنوشند . ظاهراً اين چشمه غيراز كوثر و چشمه‌ى تسنيم است . والله العالم و ممكن است تسنيم و سلسبيل يكى باشد ؛ چون چشمه‌ى تسنيم همه براى آشاميدن مقربين است :   « وَ مِزاجُهُ مِنْ تَسْنِيمٍ . عَيْناً يَشْرَبُ بِهَا الْمُقَرَّبُونَ »   ( المطففين : 27 - 28 ) ؛ دريك نقل غير معتبرةالسند آمده است : « و المقربون يشربون من تسنيم بحثاً صرفاً و سائر المؤمنون ممزوجا » .\r\nممكن است در بهشت چشمه‌هاى متعدد و متنوعى باشد :  « إِنَّ الْمُتَّقِينَ فِي ظِلالٍ وَ عُيُونٍ »  ( المرسلات : 41 ) ؛ مؤمنان در سايه‌ها ، و چشمه‌ها جا دارند .\r\n\r\n\r\n","description":"","footnote":"\r\n( 1 ) - هواى روشن بهشت با اينكه قطعى است از ظل و ظلال كه در قرآن در مورد بهشت چند مرتبه آمده ، اثبات مىشود ؛ بلى در كره‌ى حساب كه مىگويند حرارت دارد ، ممكن است خورشيد ديده شود .\r\n","page_name":" 300 ","page_number":300},
  {"content":"\r\n\r\n\r\nعظمت بهشت و نعمتهاى آن\r\n « وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً »  ( الانسان : 20 ) ؛ ظاهر اين جمله عظمت بهشت و نعمتهاى آن رابا اختصار و اجمالى كه دارد بيان مىكند . چناچه آيه بعدى  « وَ سَقاهُمْ رَبُّهُمْ شَراباً طَهُوراً »  ( الانسان : 21 ) ؛ بالاترين مقام معنوى و روحانى ابرار را بيان مىدارد ( پروردگارشان شراب پاك را به آنان مىنوشاند ! ) براستى چه مقام و چه نعمتى روحانى ! نه از شراب طهور كه نعمت مهم مادى است كه از  « سَقاهُمْ رَبُّهُمْ »  كه هزار و يك راز نهفته ، در مدلول خود دارد !\r\n\r\nارتباط مشيت مخلوق مختار به مشيت خالق\r\n « وَ ما تَشاؤُنَ إِلَّا أَنْ يَشاءَ اللَّهُ إِنَّ اللَّهَ كانَ عَلِيماً حَكِيماً »  ( الانسان : 30 ) ، و  « وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمِينَ »  ( التكوير : 29 ) ؛ اين آيات كريمه و امثال آن ، دلالتى بر جبر بندگان در اراده و افعال شان ندارند و جواب تحقيقى آن در جزء دوم صراط الحق ص 220 و ص 221 ، طبع سوم بيان شده است .\r\n\r\nتفسير سوره مرسلات « 1 »\r\n « فَإِذَا النُّجُومُ طُمِسَتْ »  ( المرسلات : 8 ) ، و  « وَ إِذَا النُّجُومُ انْكَدَرَتْ »  ( التكوير : 2 ) ؛ ظاهراً مراد اين دو آيه ، اين است كه ستاره‌ها ، بىرنگ مىشوند . و شايد همين بىرنگى است كه خورشيدى در بهشت ديده نمىشود .\r\n\r\n\r\n","description":"","footnote":"\r\n( 1 ) - اين آيه مكى و داراى پنجاه آيه مىباشد .\r\n","page_name":" 301 ","page_number":301},
  {"content":"\r\n\r\nبنابراين اين سؤال پيش مىآيد كه سايه‌ى قيامت چه معنايى دارد ؟ ممكن است بگوييم كه كرات بهشت مانند زمين قيامت به نورى كه ما سبب آن را نمىدانيم ، روشن باشد :  « وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ . . . »  ( الزمر : 69 ) .\r\n\r\nتفسير سوره نبأ و عّم\r\n  « أَ لَمْ نَجْعَلِ الْأَرْضَ مِهاداً ، وَ الْجِبالَ أَوْتاداً   ( النبإ : 6 - 7 ) ؛ مگر خدا زمين را براى شما مهاد و كوهها را ( به منزله ) ميخها ، قرار نداده است ؟\r\n1 - اگرمهاد و مهد را ، به معناى گهواره بگيريم ، نفس تشبيه زمين به آن ، معجزه علمى قرآن است كه حركت وضعى زمين را ثابت مىدارد . و اگر به معناى محل آماده استراحت بگيريم ، بيان يكى از بزرگترين نعمت‌هاى إلهى است كه همه مىدانند معجزه نيست .\r\nبلى حركت زمين از آيه‌ى 88 سوره نمل : « تو كوهها را مىبينى ( و ) مىپندارى كه ساكنند در حالى كه آنها مانند ابرها حركت دارند . و همه مىدانند كه حركت كوهها بدون حركت زمين نا ممكن است . ممكن است از تشبيه به حركت ابرها ، حركت انتقالى زمين را بفهميم .\r\n2 - درست است كه زمين بيشتر از ده گونه حركت دارد ؛ ولى فاقد اضطراب است . و قرآن مىگويد : كوهها به منزله ميخهاى زمين است . و اين اولًا به حركت زمين اشاره مىكند . و ثانياً آنها را مانع از اضطراب زمين مىداند .\r\nهركس زلزله‌اى متوسط زمين را تجربه كرده باشد ، مىداند چه قدر ترس و اضطراب دارد . كوهها اضطراب زمين را از نظر علم « جبر » ، در موارد « كم » كنترول مىكنند كه اخبار قرآن از آن معجزه‌ى ديگر اوست . بعضى از كم‌فكران نامگذارى ميخها را حكايت‌گر از سكون زمين مىدانند و معجزه علم قرآن را وارونه نشان مىدهند مگر ميخهاى كشتيها و\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nماشين‌هاى سوارى مانع حركت است يا مانع اضطراب ؟ البته كوهها منافعى ديگرى هم دارند كه از حكمت بالغه خالق و علم و قدرت او حكايت مىكند ؛ ولى معجزه قرآن به حساب نمىآيند .\r\n\r\nهفت طبقه‌ى شديد بالاى سر ما\r\n « وَ بَنَيْنا فَوْقَكُمْ سَبْعاً شِداداً »  ( النبإ : 12 ) ؛ ازظاهر سبع شداد ( هفت سخت ) همان آسمانهاى هفتگانه به ذهن مىآيد و سخت بودن آسمانها دليل بر وجود مادى آنها است كه تا كنون براى ما ناشناخته است .\r\nو نيز ظاهراً مراد از فوقيت آنها بالايى سرِما ، فوقيت حسى مىباشد نه واقعى ؛ چون خطاب با ما ، زمينىها است و گرنه ما ، و كره‌ى زمين‌ما ، در يك حصه‌ى كوچكى قرار داريم و جغرافياى زمين نسبت به آسمانها ، هيچ معلوم نيست .\r\n\r\nچراغ نورانى داغ\r\n « وَ جَعَلْنا سِراجاً وَهَّاجاً »  ( النبإ : 13 ) ؛ و آفريديم چراغى كه نور و حرارت دارد . دانشمندان قديم حرارت را موجود زمينى مىدانستند ، نه آسمانى . اين نظريه در مجامع علمى بعد از ظهور اسلام نيز از مسلمات بوده ؛ ولى بعداً علم بشر به چيزى رسيد كه قرآن از آن خبر داده بود .\r\n\r\nدر ميدان قيامت فوج فوج مىآييد\r\n « يَوْمَ يُنْفَخُ فِي الصُّورِ فَتَأْتُونَ أَفْواجاً »  ( النبإ : 18 ) ؛ در نفخ دوم صور شما دسته دسته ( به ميدان قيامت ) مىآييد .\r\nممكن است اين دسته‌هاى مردمى به طور اتفاقى از كثرت مردم حشر شده به وجود آيد . و ممكن است به حساب عمل و اعتقاد دسته بندى شوند و ممكن است به حساب امتهايى كه\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nپيامبر داشته‌اند :  « يَوْمَ نَدْعُوا كُلَّ أُناسٍ بِإِمامِهِمْ . . . »  ( الإسراء : 71 ) ؛ و گاهى در موقف حساب فرد فرد مىآيند :  « وَ كُلُّهُمْ آتِيهِ يَوْمَ الْقِيامَةِ فَرْداً »  ( مريم : 95 ) ؛ و گشوده شدن آسمان و تحقق درها نيز براى ما معلوم نيست ؛ چون خود حقيقت آسمان هنوز براى ما مجهول است . و احقاب جمع حقب مقدار مجهول و طولانى از زمان است كه گفته‌اند . والله العالم . بقيه آيات را در كتاب معاد ملاحظه نماييد .  « لابِثِينَ فِيها أَحْقاباً »  ( النبإ : 23 ) ؛ كفار در جهنم مخلدند به تفصيلى كه در كتاب معاد و در جزء چهارم صراط الحق آمده است .\r\nنمىشود آيه‌ى را كه ( مكث احقاب ) بر جاهل قاصر و مستضعفين كه در قرآن از آنها ياد آورى شده حمل نمود ؛ زيرا مراد از لابثين و درنگ‌كنندگان طاغيانى هستند كه جهنم در كمين آنان است ( نبأ آيه 21 - 22 ) كه يا كفار معاند هستند و يا كفار مقصر ، مگر اينكه بگوييم طغيان در عمل منافاتى با قصور فكرى ندارد .\r\nبه علاوه مسلمانانى داريم كه كباير موبقه را انجام داده و مىدهند ؛ مانند جمع كثيرى از زمامداران و قدرتمندان و عياشان متجاوز و قطاع الطريق كه صدها يا دهها نفر را كشته و اموال مؤمنين را مصادره و به عفت مسلمات تعدى كرده‌اند ، اراده اين دسته از اين آيات هر چند بعيد نيست ؛ ولى بايد بگوييم خدا دانا است .\r\nبلى آيه‌ى 27 و 28 نبأ ؛ بلكه آيه‌ى 30 آن ظهور قوى دارند كه مراد از طاغيان كفار هستند :  « وَ كَذَّبُوا بِآياتِنا كِذَّاباً ،   إِنَّهُمْ كانُوا لا يَرْجُونَ حِساباً ، . . .   فَذُوقُوا فَلَنْ نَزِيدَكُمْ إِلَّا عَذاباً »  ( النبإ : 28 ) ؛ اين طاغيان اميد حساب قيامت را نداشتند ، و آيات مرا تكذيب مىكردند و نسبت به دروغ مىداند . . . بچشيد زياد نمىكنيم مگر عذاب شما . را در تفسير الميزان به مفسران نسبت داده كه آنان احقاب ر ابه « حقب » بعد از « حقب » كه هيچ آخرى ندارد تفسير نموده‌اند . والله العالم .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nبدون اذن خدا ، سخن ممنوع\r\n « لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً »  ( النبإ : 38 ) ؛ هر كسى سخن بگويد بايد اذن بگيرد و صحبت او نيكو باشد ؛ ولى كفار به دروغ سوگند مىخورند كه ما مشرك نبوديم : « ( انعام : ؟ ؟ ؟ ؟ ) شايد تكلم آنان در دوزخ باشد يا در موقعى كه كلام ممنوع نباشد .\r\nظاهراً گفته‌ى كفار جواب سؤالى است كه خداوند ازآنان فرموده طبعاً خداوند به جواب دادن آنان اذن داده است .\r\n « يَوْمَ يَقُومُ الرُّوحُ وَ الْمَلائِكَةُ صَفًّا . . . »  ( النبإ : 38 ) ؛ اگر در مورد روح از نظر فلسفى اطلاعى بخواهيد در آخر سوره نبأ به تفسير الميزان و يا به ترجمه فارسى آن مراجعه كنيد . « 1 » به راستى تحقيق روح در قرآن نياز تاليف جداگانه‌اى از جانب جمعى از قرآن شناسان دارد كه ازحكم روشن عقل و از احاديث معتبرة السند ، هم استفاده ببرند . و التوفيق من الله .\r\n\r\nتفسير سوره نازعات « 2 »\r\n « فَالْمُدَبِّراتِ أَمْراً »  ( النازعات : 5 ) ؛ محتملات و احتمالات گوناگون در مورد معانى پنج نامى كه به آنها سوگند ياد شده از طرف مفسرين داده شده كه شرح آنها از هدف اين مختصر بيرون است ؛ ولى كمله‌ى « فالمدبرات » جزء بر طوايف ملائكه كه به حول و قوت و هدايت خداوند در پاره‌اى از امور جهان به تدبير و انجام آنها موظف شده‌اند ، بر چيز ديگرى كه ذوق سليم آن را بپذيرد سراغ نداريم .\r\n\r\n\r\n","description":"","footnote":"\r\n( 1 ) - ترجمه الميزان ج 20 ص 280 تا 283\r\n( 2 ) - اين سوره مكى و داراى 46 آيه مىباشد .\r\n","page_name":" 305 ","page_number":305},
  {"content":"\r\n\r\nو مىشود كه همين آيه را قرينه بگيريم كه مراد از چهار عنوان در چهار آيه گذشته ( النازعات ، و الناشطات و السابحات و السابقات ) نيز چهار صفت ملائكه باشد كه جمعى از مفسرين آن را پذيرفته‌ا ند . والله العالم بمراده .\r\n\r\nسخنى در توحيد تدبيرى\r\nتوحيد آفريدگار جهان از خود اسامى دارد : توحيد ذاتى ، توحيد خلقى ، توحيد تدبيرى ، توحيد صفاتى ، توحيد عبادى ، و توحيد تركبى ( لاجزء له ) آنچه كه در اين جا لازم به تذكر است كه ملائكه به نحوى كه از قرآن پيدا است و ظايفى در تدبير عالم دارند ، نه به نحو مستقل كه به قدرت خود كاركنند و نه به نحو آزادى كه به خواست خود كاركنند ، سبحانه و تعالى من اتخاذ الشريك ! ؛ بلكه تدبير ملائكه اولًا به حول و قوه‌ى خداوند است وثانياً به دستور او صورت مىگيرد ، خداوند از نظر قدرت و علم هيچ نيازى به ملائكه ندارد و از نظر حكمت و قهاريت ، ملائكه مطابق اراده او تدبير دارند :  « لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ »  ( التحريم : 6 ) ؛ مانند انسان كه در عمل خود اختيار و آزادى و انتخاب « 1 » دارد تا تكامل دنيوى و اخروى پيدا كند ؛ ولى ذات او و افعال او شامل قانون « لا حول و لاقوة الا بالله » مىباشد ، كه در حدوث و در بقاى خود او نياز به افاضه خداوند دارد .\r\nبه عبارت ديگر در استعمال قدرت إلهى كه در راه خير و شر مصرف مىكند آزاد است :  « لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ . . . »  ( الأنفال : 42 )\r\n\r\n\r\n","description":"","footnote":"\r\n( 1 ) - مشكل است ملائكه انتخاب در تدبير داشته باشند ؛ بلكه همه كارها رابه دستور خدا انجام مى دهند .\r\n","page_name":" 306 ","page_number":306},
  {"content":"\r\n\r\n\r\nمحشر و ميدان حساب در كجا است\r\n  « فَإِنَّما هِيَ زَجْرَةٌ واحِدَةٌ ، فَإِذا هُمْ بِالسَّاهِرَةِ »   ( النازعات : 13 ) ؛ آن باز گشت با يك خروش و صيحه و نفخه ( دميدن ) دوم محقق مىشود كه ناگاه مردم خود را در ساهرة مىيابند . ( و براى حساب و عقاب و ثواب احضار مىشوند ) در ترجمه مجمع البيان آمده است : ساهره ازماده سهر به معناى روى زمين ، بيابان خشك و هموار و شب بيدارى آمده است .\r\nاين كدام زمين است كه مردم در روى آن قرارمىگيرند ؟ زمين فعلىما ، كه مسلماً گنجايش هزاران ميليارد انسان را ندارد و محكوم به نابودى است ، يا مراد ازساهره ، كره‌ى بزرگترى كه احتمالًا صدها بار بزرگتر از زمين كوچك ما است كه سه حصه‌ى از ده حصه‌ى آن امروز مورد استفاده است مىباشد .\r\nمقتضاى اعتبار دقيق احتمال دوم است كه مكلفى را براى حساب به آن كره منتقل مىكند كه نامش ساهره است وآنجا خوابى وجود ندارد و همه مشغول حساب دهى خود مىباشند .\r\nآنچه كه از قرآن كريم عاجلًا مى توانيم به آن استدلال كنيم آيه مباركه :  « يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ »  ( ابراهيم : 48 ) ؛ و اين كره‌ى حساب با كره‌ى دوزخ و كرات بهشت در موقع حساب در جايى است كه آسمان و زمين آنها به تصريح آيه‌ى فوق غير از آسمان فعلى ما ، است . ( دقت كنيد ) و   « وَ أُزْلِفَتِ الْجَنَّةُ لِلْمُتَّقِينَ ، وَ بُرِّزَتِ الْجَحِيمُ لِلْغاوِينَ »   ( الشعراء : 90 - 91 ) ؛ و ممكن است اين زمين يكى از زمين هاى هفتگانه باشد كه قرآن به آنها اشاره فرموده است .  ( وَ مِنَ الْأَرْضِ مِثْلَهُنَّ ) .  و الله العالم بحقايق الامور .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nتكبر احمقانه‌ى بشر\r\nيكى از صفات بسيار زشت اخلاقى كه انسانيت آدمى را آسيب پذير مىسازد تكبر و بزرگ منشى است اين تكبر از نگاه روانى بين گدايان و مردم نادار هم وجود دارد ؛ ولى بين زمامداران وثروتمندان كم‌عقل بيشتر تبارز دارد خداوند كه طبيعت ناقص انسانهاى خام را مىداند قبلًا به پيامبر خود ارشاد مىكند كه فرعون به تكبر سلطنت خود گرفتار است ، با او به نرمى صحبت كن و مدارا نما تا شايد از حساسيت خود دعوت تو را رد نكند و اصلاح شود .\r\nاو با اينكه بت پرست بود و طبق عادت اولى يا به انگيزه سياسى به دست آوردن دل ملت بت پرست خود ، خدا يانى احتمالًا از فلز و طلا و نقره داشته ، كه يك موقع در باريان بر او خورده گرفتتند و گفتند آيا موسى و قوم او ( بنى اسرائيل ) را مىگذارى تا زمين مصر را به تباهى بكشانند ؟ تو و خدايان تو را به حال خود واگزارند ( اعراف 127 ) ولى طبع متكبر او كه طغيان داشت خودش را نيز خدا مىدانست بسيار منافقانه به ملت بىتحرك مصر « 1 » گفت من خدايى به جز از خود براى شما سراغ ندارم ! ! ( قصص 38 )\r\nمتكبران حالت استقرار ندارند و اسير احساسات موقتى خود هستند ، وقتى جادوگران گفتند به عزت فرعون قسم كه بر موسى پيروز مىشويم ، او ساده لوحانه آن را پذيرفت و فرياد زد : من پروردگار برتر شما هستم ( نازعات 21 ) خداوند هم او را به عذاب دنيا و آخرت مبتلا كرد !\r\n\r\n\r\n","description":"","footnote":"\r\n( 1 ) - ملت مصر تا امروز ( 4 / 6 / 1396 ش ) از فرعون هاى درجه دوم خود پيروى مىكند و موسى رئيس جمهور مسلمان و متخب مصر ، در زندان به سر مىبرد ! !\r\n","page_name":" 308 ","page_number":308},
  {"content":"\r\n\r\nولى متكبرين از اين وقايع عبرت نمىگيرند و تنها كسانى كه از روى عقل دلهاى شان ترس از خدا دارند عبرت مىگيرند :  « إِنَّ فِي ذلِكَ لَعِبْرَةً لِمَنْ يَخْشى »  ( النازعات : 26 ) ؛ فقير در ديوان خود گفته است :\r\n تاريخ چه خوانى و سفر را چه برآيى ؟ * عبرت همه جا است ولى گر به خود آيى\r\nاز خشتت سرخانه بپرس رمز جهانى * هر خشت بود مالك يك كهنه رباطى . \r\n\r\nباز هم در مورد آسمان\r\nآيه‌ى 27 و 28 ( نازعات بازهم آسمان را مخلوق سخت‌تر از انسان مىداند « 1 » و براى آن سقف قايل است و حتى در آيه‌ى 29 شب و روز را نيز به آسمان نسبت مىدهد كه هنوز ما معناى آسمان قران را نفهميده‌ايم .\r\n\r\nپيامبر ما علمى به وقوع قيامت ندارد\r\nآيه‌ى 42 و 43 و 44 نازعات و چند آيه‌ى دگير در سوره‌هاى ديگر دلالت دارد كه حضرت رسول اكرم ( ص ) علم به وقوع قيامت ندارد و علم آن مخصوص به خداوند عالم الغيب است .\r\n\r\nحيات برزخى\r\n « كَأَنَّهُمْ يَوْمَ يَرَوْنَها لَمْ يَلْبَثُوا إِلَّا عَشِيَّةً أَوْ ضُحاها »  ( النازعات : 46 ) ؛ گويا روزى كه قيامت را مىبيننند ( فكر مىكنند ) درنگ نكرده‌اند جزء عصر گاهى ( يا شبى ) يا صبحگاهى « 2 »\r\n\r\n\r\n","description":"","footnote":"\r\n( 1 ) - و در آيه 57 مؤمن آفرينش آسمان و زمين را بزرگتر از آفرينش انسان مىداند .\r\n( 2 ) - ممكن است فاعل ديدن كفار باشند ، ممكن است مؤمن باشند و ممكن است مطلق محشورين در قيامت باشند آيه اين سوره مبهم است ؛ ولى آيات ديگر از مجرمون يك ساعت لبث را نقل مىكنند ؛ ولى از آيه 56 روم پيدا است كه\r\n","page_name":" 309 ","page_number":309},
  {"content":"\r\n\r\nظاهر اين آيه و چند آيه‌ى ديگر مىگويد : وقتى قيامت را ببينند درنگ خود را در برزخ و دنيا و يا در برزخ تنها چند ساعت مىدانند يا ده روز و شب و يا يك ساعت ؛ ولى آنانى كه روش نيكوترى ( در بازرسى امور دارند ) لبث مردم را يك روز قلمداد مىكنند .\r\nاز همه آيات اين نتيجه به دست مىآيد كه كفار هيچ حيات برزخى و عذاب برزخى ندارند و گرنه ممكن نبود هزاران سال عذاب را فراموش مىكردند نگارنده : در دو كتاب خود اين موضوع را بسيار مفصل بحث نموده است و نيازى به تكرار آن درا ين كتاب نمىبيند . و لله الحمد كما هو اهله عدد ما فى علمه .\r\n\r\nتفسير سوره عبس « 1 »\r\n   « عَبَسَ وَ تَوَلَّى ، أَنْ جاءَهُ الْأَعْمى »    ( عبس : 1 - 2 ) ؛\r\nنقل كرده اند كه روزى جمعى از كفار قريش خدمت آن حضرت ( ص ) مشرف شدند و آن حضرت با آنان به اميد اصلاح و اسلام آوردن آنان مشغول صحبت بود كه مرد نابينايى به نام عبدالله ابن ام مكتوم داخل شد و به رسول خدا عرض كرد ؛ قرآن برايم بخوان تا حفظ كنم ( و چون نابينا بود ) حساسيت مجلس را درك نمىكرد و مكرراً آن جناب را صدا ميزد . و از تكرار آن ناراحتى در سيماى آن حضرت پديدار شد و نمى خواست كفار فكر كنند كه پيروان او كور يا برده‌اند از او روى بگردانيد « 2 » و آيات فوق در سرزنش آن حضرت نازل شد .\r\nروايتى آورده‌اند كه آيه در مورد مردى از بنى اميه وارد شده كه نابيناى مذكور وارد شده\r\n\r\n\r\n","description":"","footnote":"\r\nهمه‌ى اين اقوال از كفار مىباشد مؤمنين دانشمند مىگويند :  « لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ »  ( الروم : 56 ) ؛ ولى مؤمنان غير عالم مهمل مانده است .\r\n( 1 ) - اين سوره مكى و داراى 42 آيه مى باشد .\r\n( 2 ) - اين كه چرا پيامبر اكرم به عبدالله نگفت كمى صبر كن كه من شغلى دارم شايد حياى شديد آن حضرت مانع آن شده باشد .\r\n","page_name":" 310 ","page_number":310},
  {"content":"\r\n\r\nو او از آمدن وى چهره‌اش گرفته شده و دامن خود را جمع كرده و رويش را از وى برگردانيد و آيه در مذمت او وارد شده است . اين روايات همه آنها ضعيف السند است و قابل اعتماد نيست « 1 » ؛ بلى صاحب تفسير الميزان از نظريه سيد مرتضى كه نزول آيه را در حق آن حضرت انكار كرده به آيات متعددى حمايت نموده است .\r\nمولف مىگويد : هر كسى آيات اين سوره را دقت كند مطمئن مىشود كه خطاب به خود آن حضرت ( ص ) است . غايت آوردن دو فعل در اول سوره از باب عدول از خطاب به غيبت است كه در آيات 6 و 7 و 8 و 10 دوباره شخص پيامبر مورد خطاب و عتاب قرار گرفته است .\r\nشواهد تفسير صاحب الميزان قابل جواب است .\r\nآيه از بهترين شواهدى است كه قرآن از انشاى خود پيامبر نيست ؛ زيرا هيچ كسى راضى نمىشود در بين اصحاب خود ، مورد عتاب و سر زنش قرار بگيرد ، قبلا نيز سر زنش هاى ديگرى كه به ايشان از جانب خالق جهان شده ، بيان گرديد و اين نشان مىدهد كه قرآن كتاب خداوند است . اين هم ترجمه آيات مباركه :\r\nچهره درهم كشيد و رو بگردانيد كه ( چرا ) كور نزد او آمد . توچه دانى او در پى پاك شدن باشد و يا به خود آيد و ( آيات قرآن ) به او نفع رساند . اما آن كه توانگرى خود را به رخ مردم مىكشد تو به او توجه مىكنى تو مسول نيستى اگر او تزكيه را نپذيرد ، اما آن كه به سوى توشتابان آمد در حالى كه از خدا مىترسيد تو از او خود را مشغول مىگردانى نه ( چنين نكنى ) آيات قرآن يك ياد آورى است ؛ هر كسى بخواهد از آن پند مىگيرد .\r\nاز اين يازده آيه ، دو مطلب روشن مىشود :\r\nاول : استغناى كامل خداوند از ايمان آوردن مشركين بعد از اتمام حجت بر آنان ، او برى\r\n\r\n\r\n","description":"","footnote":"\r\n( 1 ) - به تفسير البرهان مراجعه كنيد .\r\n","page_name":" 311 ","page_number":311},
  {"content":"\r\n\r\nاز احساسات است . آن قدر آيات از عقلا نيت بر خور دار است كه به شأن خداوند سزاوار است و آنقدر از احساسات انسانى ما به دور است كه احتمال ندارد آيات مذكور از زبان پيامبر بزرگوار بيرون آمده باشد . و همين است كه مىگوييم اين آيات ؛ معجزه آسمانى بودن كتاب است .\r\nدوم : كه پيامبر بر ناديده گرفتن يك فرد هدايت شده نابينا و ترجيح كفار بر او به منظور ايمان آوردن آنان سرزنش مىشود كه نبايد چنين كار مى نمود .\r\nمولف : اولًا به عظمت خدا و غناى كامل او ايمان دارد و دلسوزى پيامبر عظيم الشأن را به ترويج دين اسلام شديداً تقدير مىكند و ترك اولى را كه سبب سرزنش ايشان شده رحمت كامله حق براى مقام او ( ص ) مىداند و شعر سعدى شيرازى ناگهانى در اينجا به ذهنم رسيد كه مىگويد :\r\n يارب تو كريمى و رسول تو كريم * صد شكر كه هستيم ميان دو كريم . \r\nاز اين آيات يك مطلب اخلاقى ديگر براى علماى دينى استفاده مىشود كه در جواب سوالهاى شرعى به افراد نابينا و ناتوان و فقراء بايد اولويت قايل شوند و در آداب معمولى نبايد پول داران و فاسقان را بيشتر ازآنان پذيرايى نمايند . خداوندا از سر تقصير ما ناقص ها بگذر . استغفر الله ربى و اتوب اليه .\r\n\r\nكلامى در مدح قرآن\r\n    « فِي صُحُفٍ مُكَرَّمَةٍ ، مَرْفُوعَةٍ مُطَهَّرَةٍ ، بِأَيْدِي سَفَرَةٍ ، كِرامٍ بَرَرَةٍ     ( عبس : 13 - 15 ) ؛ قرآن يك ياد آورى مىباشد در صحيفه هايى « 1 » ارجمند و گرامى بلند مرتبه و پاكيزه ( كه نوشته شده ) به دستهاى سفيران بزرگوار و نيكو . بعضى از مفسران از آيه اخير استظهار مى كنند كه : قرآن به\r\n\r\n\r\n","description":"","footnote":"\r\n( 1 ) - صحيفه و كتاب به يك معنى هستند خواه يك صفحه يا بيشتر خواه كاغذ باشد يا پوست يا جنس ديگر كه برآن نوشته شده باشد .\r\n","page_name":" 312 ","page_number":312},
  {"content":"\r\n\r\nدست‌هاى ملائكه در صحفى متعدد نوشته شده است .\r\nسافر به معناى پرده بردار است . به همين جهت به نمايندگان خارجى سفير گفته مىشود كه موانع سياسى و اقتصادى را از بين دولتها بر مىدارند . و اين كار از ملائكه كه اجسام لطيف هستند ، ساخته است . در آيه اى ديگر آمده است :   « كِراماً كاتِبِينَ ، يَعْلَمُونَ ما تَفْعَلُونَ »   ( الإنفطار : 11 - 12 ) ؛ نويسندگان بزرگوارى كه به آنچه انجام ميدهند علم دارند .\r\n\r\nمعناى فرار مرد از خويشان\r\n   « يَوْمَ يَفِرُّ الْمَرْءُ مِنْ أَخِيهِ ، وَ أُمِّهِ وَ أَبِيهِ ، وَ صاحِبَتِهِ وَ بَنِيهِ    ( عبس : 34 - 36 ) ؛ روزى كه مرد از برادر و مادر و پدر و زن خود ، و پسران خود فرار مىكنند .\r\nدر آيه دو سوال به ذهن ميرسد :\r\n1 - چرا نام شوهر و دختران و خواهران نيامده ؟ آيا در اين مورد نكته اى است كه ما نمىدانيم يا ذكر نكردن آنان به خاطر فهم آنان از عناوين ذكر شده است ؟ والله العالم .\r\nوجه فرار را بعضى از مفسرين ، آيه بعدى را مىدانند :  « لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ »  ( عبس : 37 ) ؛ هر كسى به مشكلات خود گرفتار است ، كه براى او كفايت مىكند و نميتواند به ديگران برسد ؛ ولى اين بيان معناى عرفى فرار را توجيه نمىتواند ؛ بلى اگر در كلمه فرار ، لغتاً دورى مكانى شرط نباشد مىشود قول فوق را پذيرفت و اين احتمال هم وجود دارد كه فرار مذكور از ترس طلبيدن كمك و ثواب از مرد مذكور و يا از ترس حق تلفى او از خويشاوندان باشد كه تاوان و جبران آن را از او بخواهند . والله العالم .\r\n\r\nتفسير سوره مطففين « 1 »\r\n   « كَلَّا إِنَّ كِتابَ الفُجَّارِ لَفِي سِجِّينٍ ، وَ ما أَدْراكَ ما سِجِّينٌ ، كِتابٌ مَرْقُومٌ »    ( المطففين : 7 - 8 ) ؛\r\n\r\n\r\n","description":"","footnote":"\r\n( 1 ) - اين سوره مكى يا مكى و مدنى ، داراى 36 آيه مىباشد .\r\n","page_name":" 313 ","page_number":313},
  {"content":"\r\n\r\n    « كَلَّا إِنَّ كِتابَ الْأَبْرارِ لَفِي عِلِّيِّينَ ، وَ ما أَدْراكَ ما عِلِّيُّونَ ، كِتابٌ مَرْقُومٌ ، يَشْهَدُهُ الْمُقَرَّبُونَ »     ( المطففين : 18 - 21 ) ؛ يك احتمال دارد كه كتاب مرقوم در آيه 9 و 20 به معناى لوح محفوظ باشد به قرينه  « يَشْهَدُهُ الْمُقَرَّبُونَ »  منتهى لوح مذكور دو محلى ، به نام  « سِجِّينٍ »  و  « عِلِّيِّينَ »  دارد كه اولى محل كتاب فجار و دومى محل كتاب ابرار است ؛ ولى حق اين است كه آيات مذكور را از متشابهات بدانيم و به سر گردانى و احتمالات و حدسيات مفسرين توجه نكنيم ؛ بلكه از آنها عبرت بگيريم و علم آن را به خدا تفويض كنيم .\r\nو اما كتاب خود فجار و ابرار ، ممكن است صحايف فردى اين دو سته باشد و ممكن است كه كتاب براى دو نوع اين دو دسته باشد .\r\n\r\nتفسير سوره تكوير « 1 »\r\n   « إِذَا الشَّمْسُ كُوِّرَتْ ، وَ إِذَا النُّجُومُ انْكَدَرَتْ »    ( التكوير : 1 - 2 ) ؛ وقتى در قيامت خورشيد ( مركز منظومه شمسى ما ) پيچيده شود ( مانند پيچيدن دستار و عمامه ما ) و نور و احتمالًا حرارت او تمام شود ، و ستارگان ( همه آسمانها و يا ستارگان كه ما مى بينيم ) به تيرگى و تاريكى روند و يا پراكنده شوند كه از آيه  « إِذَا الْكَواكِبُ انْتَثَرَتْ »  و از آيه  « فَإِذَا النُّجُومُ طُمِسَتْ »  نيز به دست مى آيد و گاهى كه كوهها به حركت آورده شوند . و روشن است كه اين حركت غير ازحركت فعلى و تبعى آنان از حركت زمين است . بعيد نيست كه حركت قيامت كوهها به پاشيدن زمين پايان پذيرد  « فَدُكَّتا دَكَّةً واحِدَةً »  ( الحاقة : 14 ) ؛ ولى آنچه كه اين استبعاد را ضعيف مىكند آيه‌ى    « وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً ، فَيَذَرُها قاعاً صَفْصَفاً ، لا تَرى فِيها عِوَجاً وَ لا أَمْتاً »    ( طه : 105 - 107 ) كه به حسب ظاهر دلالت بر فناى كوهها و بقاى زمين هموار دارد . به هر حال همانگونه كه در كتاب معاد نوشته ايم ؛ از هم پاشيدن\r\n\r\n\r\n","description":"","footnote":"\r\n( 1 ) - اين سوره مكى و داراى 29 آيه مىباشد .\r\n","page_name":" 314 ","page_number":314},
  {"content":"\r\n\r\nزمين و خورد شدن آن از آيه اى كه ذكر كرديم بعيد نيست . منتهى كمى بعد تر از انهدام كوهها .\r\n\r\nحشر وحوش\r\n « وَ إِذَا الْوُحُوشُ حُشِرَتْ »  ( التكوير : 5 )\r\nاين يكى از علايم قيامت است كه حيوانات وحشى ( درنده و غير درنده ) زمين از شدت لرزه و صداها ترسيده و در محلى از زمين يك جا شوند تا احتمالًا همه نابود گردند . و اين آيه ظهورى در حاضر شدن در ميدان حساب ندارد ؛ بلى احتمالًا در گذشته گفته باشيم كه آيه 38 سوره انعام سياق ديگرى دارد  « وَ ما مِنْ دَابَّةٍ فِي الْأَرْضِ وَ لا طائِرٍ يَطِيرُ بِجَناحَيْهِ إِلَّا أُمَمٌ أَمْثالُكُمْ ما فَرَّطْنا فِي الْكِتابِ مِنْ شَيْءٍ ثُمَّ إِلى رَبِّهِمْ يُحْشَرُونَ »  ( الأنعام : 38 ) ؛ هيچ جنبده اى در زمين و هيچ پرنده اى كه با دو بال خود پرواز مىكند ، وجود ندارد مگر اينكه امتانى هستند ؛ مانند شما ، ما چيزى را در اين كتاب از بيان نينداخته ايم سپس به سوى پروردگار رجوع مىكنند .\r\nاما اين جمع عمومى جنبندگان و پرندگان به سوى پروردگار شان مانند حشر انسان دركره حساب است ؟ آيا محشر حيوانات و انسان يك جا است و يا در كرات ديگر جمع ميشوند ؟ و يا اينكه حشر آنان همان حشر آخر دنيا است كه افراد موجود آنان در آن زمان در زمين مىباشند ؟ و يا ضمير جمع در كلمه  « رَبِّهِمْ »  و كلمه ى  « يَرْجِعُونَ »  به سوى كفارى كه به منزله مردگان قلمداد شده‌اند بر مىگردد ؟\r\nنگارنده به ملاحظ اعتبار عقلى بناء را بر احتمال دوم مىگذارد كه حشر اين آيه همان حشر آيه‌ى اول باشد . و احتمال سوم را بعيد مىداند ؛ ولى احتمال اول را نه رد مىكند و نه مىپذيرد و علم آن را به خداوند ارجاع مىدهد ؛ چون اجمالًا مىدانيم اوضاع قيامت با اعتبارات عقلى ما در اين كره‌ى زمين چندان همخوانى ندارد .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\nآتش گرفتن دريا ها\r\n « وَ إِذَا الْبِحارُ سُجِّرَتْ »  ( التكوير : 6 ) ؛ وقتى كه آب دريا ها بر افروخته و آتش بگيرد ، اين صحنه خيلى وحشتناك است . اميد واريم كه اين حادثه هولناك وقتى صورت بگيرد كه ما ، زمين خود را به سوى ميدان حساب ( كره‌ى ساهره ) ترك كرده باشيم . بعضى از دشمنان قرآن الحاد خود را در اين آيه به تكذيب مدلول آن كه جمع آب و آتش چگونه ممكن است ؟ اظهار داشته ؛ ولى اين الحاد او يا از جهل او يا از خبث نفس او است ، مگر آب از دو عنصر تشكيل نشده مگر اكسيجن و هيدروجن ، آتش زا ، نيستند ؟\r\n\r\nكشط آسمان و قرب بهشت\r\n   « وَ إِذَا السَّماءُ كُشِطَتْ ، وَ إِذَا الْجَحِيمُ سُعِّرَتْ ، وَ إِذَا الْجَنَّةُ أُزْلِفَتْ »    ( التكوير : 11 - 13 ) ؛ مكرراً گفتيم كه آيات قرآن ، آسمان را امر وجودى مىداند ، ما هر چند آسمان وجودى را تا كنون نفهميده ايم ؛ ولى تعبداً به آن اقرار مىكنيم و ما هنوز نمى دانيم كه فضا - بعد از جو - موجود خارجى باشد لذا منتظر كشف علمى آينده هستيم .\r\nكشط يا به معناى پوست كندن از يك چيز است ؛ مانند كندن پوست حيوان و يابه معناى برداشتن پرده از روى چيزى مىآيد و معناى اول - هر چند از فهم ما دور تر است - ولى با لفظ آيه مناسب تر است شعله ور شدن جهنم معلوم است ( اعاذنا الله منه ) ولى نزديك شدن بهشت بنابر مادى بودن قيامت اين است كه بهشت كره‌يا كراتى است فعلًا موجود و ممكن است از منظومه شمسى ما ، و يا حتى از كهكشان ما بيرون باشد ؛ ولى اين كرات در حركت انتقالى و حركت تبعى خود از يك طرف و حركت انتقالى كره زمين ما ، و نيز حركت تبعى آن به تبع كل كهكشان ما در فضا در نزديكى هاى قيامت به اراده خالق و مدبير كاينات طورى هماهنگ شده باشد كه در زمان قيامت كره زمين ما باكرات بهشت نزديك شوند اين احتمال علمى از دوره جوانى تا كنون در معنى كردن از لغت در ذهن من وجود داشته . والله العالم .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nتفسير سوره انشقاق\r\n  « إِذَا السَّماءُ انْشَقَّتْ »   ( الإنشقاق : 1 ) ؛ آيه مباركه ؛ مانند سائر آيات از انشقاق و شكاف آسمان خبر مىدهد و بعضى از مفسرين روز « 1 » آن را به كرات آسمانى بدون دليل تأويل مىبرد كه كار غلطى است و مكرراً گفته ايم تأويل القرآن بدون دليل شرعى جايز نيست آنچه كه اين تأويل را باطل مىكند دو آيه‌ى اول سوره انفطار است كه كلمه ى سماء ( آسمان ) را در برابر كرات و كواكب بيان مىكنند كه قرينه روشن بر تغاير آن دو است ، و احتمال عطف تفسيرى بسيار بعيد است    « إِذَا السَّماءُ انْفَطَرَتْ ، وَ إِذَا الْكَواكِبُ انْتَثَرَتْ »    ( الإنفطار : 1 - 2 )\r\nإذا السماء انفطرت و اذا الكواكب انشرت » ؛ مفسر مذكور بازهم آسمان را به كرات آسمانى تفسير كرده است كه تأويل است . او احتمالًا اين تأويل را به اين جهت موجه دانسته است كه به جز كرات و ستاره‌ها و سياره‌ها ، آسمان مفهوم ديگرى ندارد .\r\nبلى درست است ما تا كنون معناى آسمان را نفهميده ايم ؛ ولى نفهميدن ما بايد موجب توقف ما در تفسير شود ، نه مجوز تأويل خصوصاً كه قرآن بعد از اخبار به انفطار آسمان و شكافتن او متعرض حكم ستاره‌ها و كواكب هم شد و حكم آنها را مغاير حكم آسمان ( انفطار و انشقاق ) بيان داشته كه انتشار ( پراكندگى ) باشد و درجاى ديگر صفت « انكدار » را ذكر كرده و در مور آسمان باز هم وصف ديگر « كشط » به كار رفته و آسمان مطلق تنها به هفت آسمان تقسيم و تسويه شده است و كواكب و نجوم به حكم حس زياد است .\r\nبلى مقابله آسمان با نجوم و ستارگان و اختلاف اين دو در اوصاف و تقسيم او به هفت تا علايم تغاير اين دو مىباشد .\r\n\r\n\r\n","description":"","footnote":"\r\n( 1 ) - تفسير نمونه ج 26 سوره انفطار و انشقاق\r\n","page_name":" 317 ","page_number":317},
  {"content":"\r\n\r\n\r\nتلاش به سوى پروردگار\r\n « يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ »  ( الإنشقاق : 6 ) ؛ اى انسان تو به سوى پروردگارت تلاش خسته كننده اى دارى پس آن را ملاقات مىكنى .\r\nظاهراً اين آيه گويى اخبار از اين است كه مراد از انسان مطيع حق است كه به سوى پروردگار در حركت است و به عمل و يا به جزاى عمل خود در دنيا و آخرت مىرسد ؛ ولى از تفصيلى كه در آيات بعدى مى آيد پيدا است كه مراد از كدح ( تلاش خستگى ) مذكور تلاش تشريعى مخصوص به مومنين نيست ؛ بلكه تلاش تكوينى همه افراد انسان است چه كافر و چه مومن ( دقت كنيد ) .\r\n\r\nحساب سهل\r\n  « فَسَوْفَ يُحاسَبُ حِساباً يَسِيراً ، وَ يَنْقَلِبُ إِلى أَهْلِهِ مَسْرُوراً »   ( الإنشقاق : 8 ) ؛ گويا دادن نامه هاى حساب از پيش رو و به دست راست ( قيامت جسمانى است ) اولين خوشحالى مومنين است كه در حساب بعدى « 1 » او مسامحه مىشود و حساب زيادى ندارد ما از خداوند چنين تفضلى را توقع داريم ؛ ولى دادن نامه از پشت سر به دست چپ زنگ بزرگ عذاب دايمى را به صدا در مى آورد ( پناه به خدا ) بعضى از مفسرين ، اهل اصحاب يمين را حور و غلمان و غيره دانسته ؛ ولى ممكن است اين اهل بعضى از خويشاوندان نزديك او را كه قبل از او به بهشت رفته نيز شامل شود و حتى برخى از ملائكه را اگر در معيت بهشتيهاى باشند ؛ بلى آنانى كه اولًا به بهشت مىروند اهل شان غير از خويشاوندان مىباشند .\r\n\r\n\r\n","description":"","footnote":"\r\n( 1 ) - بعضى آِيات ديگر نيز مانند آيه 14 اسرى دلالت دارد كه حساب مردم متاخر از دادن نامه اعمال بندگان است .\r\n","page_name":" 318 ","page_number":318},
  {"content":"\r\n\r\n\r\nچهار دسته اى ديگر\r\n1 - مومنين مرتكب كباير ؛\r\n2 - سابقين مقربين كه قسيم اصحاب يمين و شمال هستند ؛\r\n3 - قاصران و مستضعفان كه نابالغان و ديوانه گان از جمله قاصران هستند ؛\r\n4 - و آخرين مرجون لامر الله .\r\nمعلوم نيست كه نامه اعمال آنان - غير از ديوانه و نا بالغ - به كدام دست آنان داده مىشود آنچه كه در مورد دسته اول گفته شده قناعت بخش نيست . والله العالم .\r\n\r\nسجده‌ى قرائت قرآن\r\n « وَ إِذا قُرِئَ عَلَيْهِمُ الْقُرْآنُ لا يَسْجُدُونَ »  ( الإنشقاق : 21 ) ؛ در فقه شيعه در چهار مورد سجده قرآن واجب است و گفته شده در بقيه موارد من جمله آيه فوق سجده نيكو است .\r\nاز مذاهب چهارگانه اهل سنت نقل شده كه واجب است اين آيه در حال سجده خوانده شود ؛ ولى از مالك نقل شده كه بعد از قرائت تمام سوره سجده واجب است .\r\n\r\nتفسير سوره بروج « 1 »\r\n  « وَ السَّماءِ ذاتِ الْبُرُوجِ »   ( البروج : 1 ) ؛ سوگند به آسمان داراى برجها ؛ مراد از برجها يا كواكب و نجوم است و يا صورتهاى فلكى دوازدگانه ( حمل ، ثور ، جوزا ، سرطان ، اسد ، سنبله ، ميزان ، عقرب ، قوس ، جدى ، دلو و حوت ) و يا هردو .\r\nبه هر حال آسمان ظرف بناهاى بلند و صور فلكى است .\r\n\r\n\r\n","description":"","footnote":"\r\n( 1 ) - اين سوره مكى و داراى 22 آيه مىباشد .\r\n","page_name":" 319 ","page_number":319},
  {"content":"\r\n\r\n\r\nقرآن در لوح محفوظ قرار دارد\r\n  « بَلْ هُوَ قُرْآنٌ مَجِيدٌ فِي لَوْحٍ مَحْفُوظٍ   ( البروج : 21 - 22 ) ؛ همه چيز در لوح محفوظ ثبت است قرآن كه بزرگترين و با دوام ترين كتاب هدايت گر بشر است ، به طريق اولى همه اش در لوح محفوظ ذكر است . لوح محفوظ كه به يك تشبيه ناقص فضاى مجازى خداوند است . كه همه چيز كوچك و بزرگ خشك و تر در آن ثبت شده  « وَ كُلَّ شَيْءٍ أَحْصَيْناهُ فِي إِمامٍ مُبِينٍ »  ( يس : 12 ) ؛ نام هاى ديگرى هم مانند كتاب مبين ، امام مبين ، ام الكتاب ، دارد . و ما سيماى كوچك آن را مى توانيم از فضاى مجازى امروزى خود حدس بزنيم و حقيقت آن را درست نمىدانيم و تأويل آن به علم خداوند كه بعضى از مفسرين ادعا دارند بسيار بعيد است و بلكه تأويلى است باطل .\r\n\r\nتفسير سوره طارق « 1 »\r\n\r\nبدن انسان از چه آفريده شده ؟\r\n  « خُلِقَ مِنْ ماءٍ دافِقٍ ، يَخْرُجُ مِنْ بَيْنِ الصُّلْبِ وَ التَّرائِبِ »   الطارق : 6 - 7 ؛ انسان از آب جهنده‌اى آفريده شده كه از بين پشت و استخوان هاى سينه بيرون مىآيد . « 2 » ؛ ولى آيه چيزى نفرموده كه هر دو عضو بدن كه منى از آن بيرون مىآيد از مرد است يا يكى از مرد و ديگرى از زن است ؛ بلى ظاهراً آب جهنده انصراف به مرد دارد . و به اين ترتيب تفسير تربيه به استخوان سينه و پا جلو بدن زن بى دليل مىشود ، قول سوم هر دو عضو را از زن دانسته كه جنين از\r\n\r\n\r\n","description":"","footnote":"\r\n( 1 ) - اين سوره مكى و داراى 17 آيه مىباشد .\r\n( 2 ) - لسان العرب اين معنى را به همه اهل لغت نسبت داده بعضى آنها را به همه استخوان هاى سينه و گاهى آن را به چهار دنده از جانب راست و چهار دنده از سمت چپ تفسير كرده اند و بعضى آن را به حصه پيش روى مقابل پشت بدن معنى كرده اند .\r\n","page_name":" 320 ","page_number":320},
  {"content":"\r\n\r\nپشت و جلو او بيرون مىآيد و اين نيز خلاف ظاهر است .\r\nآيه فوق در مدلول خود مطابق آيه 45 و 46 سوره نجم است :   « وَ أَنَّهُ خَلَقَ الزَّوْجَيْنِ الذَّكَرَ وَ الْأُنْثى ، مِنْ نُطْفَةٍ إِذا تُمْنى »   ( النجم : 45 - 46 ) ؛ پسر و دختر را از نطفه اى كه در رحم ريخته مىشود آفريده است و آيه 37 قيامت است :  « أَ لَمْ يَكُ نُطْفَةً مِنْ مَنِيٍّ يُمْنى »  ( القيامة : 37 ) ؛ مگر انسان از منى ( به رحم ) ريخته شده نبوده ؟ .\r\nاما اينكه امروز در مورد آفرينش نطفه چه مىگويند به كتاب الفقه و مسايل طبيه مولف كه در پاكستان نوشته و در ايران چاپ شده مراجعه شود .\r\n\r\nتبارز واقعيت اعتقاد و عمل ما\r\n « يَوْمَ تُبْلَى السَّرائِرُ »  ( الطارق : 9 ) ؛ روزى كه باطنها ظهور مىكند ؛ بلى انسان از چهره اش شناخته مىشود :  « يُعْرَفُ الْمُجْرِمُونَ بِسِيماهُمْ »  ( الرحمن : 41 ) ؛ در بعضى از آيات به چهره هاى سفيد و تاريك و غبار آلود معرفى شده‌اند :     « وُجُوهٌ يَوْمَئِذٍ مُسْفِرَةٌ ، ضاحِكَةٌ مُسْتَبْشِرَةٌ ، وَ وُجُوهٌ يَوْمَئِذٍ عَلَيْها غَبَرَةٌ ، تَرْهَقُها قَتَرَةٌ »     ( عبس : 38 - 41 )\r\n\r\nتفسير سوره اعلى « 1 »\r\n  « الَّذِي خَلَقَ فَسَوَّى ، وَ الَّذِي قَدَّرَ فَهَدى »   ( الأعلى : 3 * 2 ) ؛ پروردگار اعلى كسى است ( كه اشياء و جهان ها را ) آفريده و داراى ترتيب و نظم ( بديع و محيرالعقول ) نموده ( همه ذرات وجود آنها برابر و موافق است ) و كسى است ( كه پيش از خلقت و آفرينش ) اشياء را در علم خود و سپس درخلقت شان اندازه گيرى نمود تا هيچ زيادتى و كمى در طبيعت موجودات پديد نيايد و سپس آنها را به سوى اهداف شان هدايت فرمود ، سبحان الله چه كلام شيرين و عقلائى .\r\n\r\n\r\n","description":"","footnote":"\r\n( 1 ) اين سوره مكى و مدنى و داراى 11 آيه مىباشد .\r\n","page_name":" 321 ","page_number":321},
  {"content":"\r\n\r\nبگذاريد روشن بگوييم كه اين دو آيه آفرينش جهان مادى و روحانى را در كره بسيار كوچك زمين ما ، و در تمام كهكشانها و جهان آخرت را به چهار مرحله ، پى ريزى فرموده است :\r\n1 - مرحله ى تقدير « 1 » و اندازه گيرى مخلوقات كه حكمت بالغه الهى آن را ايجاب مىكند ؛\r\n2 - مرحله ى خلقت و آفريدن ؛\r\n3 - مرحله ى تسويه كه واقعيت بخشيدن به اندازه گيرى علمى است ؛\r\n4 - مرحله ى هدايت تكوينى و راهنمايى موجودات به سوى غايات شان كه رسيدن به آن غايات مقصود از ايجاد آنها بوده است . مى بينيد كه قرآن كتاب عقل و دقت است كه صدور آن از فكر يك عرب درس نخوانده در محيط بت پرستى مكه نا ممكن است و لذا مىدانيم كه كلام خداوند است .\r\nو از يك زاويه ديگر مىشود مرحله ى اول را قدر و سه مرحله ى ديگر را قضا بگوييم . قدر و قضاى تكوينى الهى جل جلاله .\r\nدر سوره طه آيه 50 دو مرحله اخير را ( آفريدن و راهنمايى كردن ، و يا خلقت و هدايت ) را روشن تر بيان فرموده : فرعون از موسى از پروردگار او و هارون سوال مىكند موسى پيامبر ( ع ) چنين ارشاد مىفرمايد :  « رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  ( طه : 50 ) ؛ پروردگارما ، كسى است كه به همه ماهيات و اشياء لباس هستى را پوشانيد و آنها را ( به سوى كمال لايق و غايات نهايى شان ) سوق داد و هدايت فرمود ! ( كه هر چيزى به جاى خويش نيكو است ) .\r\nدر پايان مىشود هدايت عقلى و غريزى را از اقسام هدايت تكوينى به حساب آورد و قسمتى از اين دو قسم را داخل هدايت تشريعى دانست كه در قوانين دينى قرار گرفته اند .\r\n\r\n\r\n","description":"","footnote":"\r\n( 1 ) - تقدير در واقع همان قدر است كه ما هميشه آن را با كلمه قضا يك جا ياد ميكنيم و قضا و قدر مىگوييم ؛ ولى صحيح اين است كه قدر و قضا بگوييم\r\n","page_name":" 322 ","page_number":322},
  {"content":"\r\n\r\n\r\nپيامبر قرآن را فراموش نمىكند\r\n  « سَنُقْرِئُكَ فَلا تَنْسى ، إِلَّا ما شاءَ اللَّهُ إِنَّهُ يَعْلَمُ الْجَهْرَ وَ ما يَخْفى »   ( الأعلى : 6 - 7 ) ؛ زود است كه ( قرآن را ) بر تو بخوانيم پس فراموش نمى كنى مگر آنچه را كه خدا بخواهد .\r\nتاريخ زمان پيامبر گواهى نمىدهد كه پيامبر آيه اى از آيات قرآن را فراموش كرده باشد و يا در تلاوت آيات آن سهوى نموده باشد . و گرنه مانند سهو در ركعات نماز حتماً در تاريخ منعكس مىشد و مخفى نمىماند . و يكى ازمعانى استثناء ( الا ماشاء الله ) اين است كه حفظ تو از سهو و نسيان از جانب ما است و ما اگر بخواهيم مىتوانيم آياتى را از يادت ببريم .\r\nبعضى از مفسرين مىگويند : آيه‌ى فوق قبل از آيات 16 - 19 سوره قيامت و اين سه آيه قبل از آيه 114 سوره طه كه همه در دور يك مقصد مى چرخند ، نازل شده اند و اسم اشاره در آيه‌ى  « إِنَّ هذا لَفِي الصُّحُفِ الْأُولى » ،  به چهار آيه گذشته بر مىگردد .\r\n\r\nهمه‌ى انبياى اولوالعزم ، كتاب دارند\r\n « صُحُفِ إِبْراهِيمَ وَ مُوسى »  ( الأعلى : 19 ) ؛ تورات موسى و انجيل عيسى ، و فرقان خاتم الانبياء معروف است و كتاب نوح از بعضى آيات قرآن استفاده مىشود .\r\nالبته كه بعضى از مطالب اين كتابها و حتى ساير كتب نازله مشتركاتى باهم دارند چون منزل يكى و منزل لهم انسانهايى هستند كه مشتركات زيادى باهم دارند فلذا در جاى ديگر مىفرمايد :  « شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ وَ لا تَتَفَرَّقُوا فِيهِ . . . »  ( الشورى : 13 ) ؛\r\n\r\nتفسير سوره غاشيه « 1 »\r\n « وَ إِلَى الْجِبالِ كَيْفَ نُصِبَتْ »  ( الغاشية : 19 ) ؛ بعضى از مفسرين مىگويد : علم امروز پيدايش\r\n\r\n\r\n","description":"","footnote":"\r\n( 1 ) - اين سوره مكى و داراى 36 آيه مىباشد .\r\n","page_name":" 323 ","page_number":323},
  {"content":"\r\n\r\nكوهها را به عوامل متعددى نسبت مىدهد ؛ مثلا :\r\n* كوههايى كه بر اثر چين خوردگى زمين پيدا شده ؛\r\n* كوههايى كه از آتش فشان ها پيدا شده ؛\r\n* كوههايى كه نتيجه ى آب رفتهاى ناشى از باران است ؛\r\n* كوههايى كه در دل دريا از رسوبات دريا و باقى مانده ى حيونات آن - مانند كوهها و جزاير مرجانى - تكون يافته است .\r\n\r\nآزمايش رنگارنگ\r\nخداوند وقتى انسان را آزمايش و امتحان به اكرام و نعمتها مىكند ( انسان به جاى اينكه متوجه كاميابى در اين امتحان باشد بيهوده افتخار مىكند و ادعا مىكند ) خداوند مرا گرامى داشته و وقتى او را به تنگى روزى آزمايش كند ( روحيه خود را از دست مىدهد ) و مىگويد پروردگارم مرا توهين و خوار گردانيده ) ! چنان نيست .\r\nشما يتيم را گرامى نمىداريد ، و همديگر را بر غذا دادن مسكين و بيچاره تشويق و ترغيب نمىكنيد ، ميراث همه را مى خوريد و مال دنيا را بسيار دوست داريد ( شما بدانيد در امتحان ناكام هستيد و از آزمايش خداوند چه در دادن نعمتها و ندادن آنها احساس غرور و خوارى نكنيد ) اين فرهنگ قرآن در زندگانى ما تأثير زيادى دارد و اين آزمايش در صحت بدن و يافتن مقام اجتماعى و سياسى و غيره و اضداد آنها نيز ممكن است بر سر راه آدمى قرار گيرد . ( سوره فجر آيه‌ى 15 تا 20 )\r\n\r\nبحث فقهى\r\nاز سياق آيات به دست مىآيد كه اكرام يتيم‌ها و تشويق همديگر به غذا دادن به فقراء و\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nبيچارگان واجب شرعى « 1 » و خوردن همه ميراث و محبت زياد مال حرام است . در حالى كه مؤلف دليل روشنى بر و جوب نفسى دو امر اول و حرمت نفسى دو امر آخر ، پيدا نكرده و در دايره معلومات محدود خود فقيهى را نديده كه به وجوب و حرمت اين چهار عنوان قايل شده باشد .\r\nدر مورد ترغيب بر اطعام فقير و در حق يتيم دو آيه ديگر نيز وجود دارد :     « أَ رَأَيْتَ الَّذِي يُكَذِّبُ بِالدِّينِ ، . فَذلِكَ الَّذِي يَدُعُّ الْيَتِيمَ ، وَ لا يَحُضُّ عَلى طَعامِ الْمِسْكِينِ »     ( الماعون : 1 - 3 ) و  « إِنَّهُ كانَ لا يُؤْمِنُ بِاللَّهِ الْعَظِيمِ ،   وَ لا يَحُضُّ عَلى طَعامِ الْمِسْكِينِ »  ( الحاقة : 33 - 34 ) ؛ كلمه ى « دع » به معناى دفع شديد است كه مىشود از آيه حرمت آن را استنباط نمود اگر اين دفع شديد را با قهر يكى بدانيم به حرمت آن قايل مى شويم ؛ زيرا قهر به معناى غلبه است . و مراد از آن ، خوردن مال يتيم به زور است كه عربهاى جاهلى چنين مى كردند ؛ ولى اكرام يتيم واجب نيست و نه اكرام مومن و عالم .\r\nاطعام مسكين در فرض تلف او از گرسنگى ، بر همه واجب كفايى است كه اگر از وجوهات شرعى ممكن نباشد از مال شخصى واجب مىشود ؛ ولى قصد آن از آيات مشكل است و نيز قيد آن به وجوب اطعام مسكين از زكات و رد مظالم و خمس و صدقات واجب ديگر هرچند درست است ؛ ولى اطلاق آيه چنين نيست مگر اينكه آن را بر همين فرض حمل كنيم .\r\nبعيد نيست از اول بگوييم : ترغيب بر اطعام فقراء و مستمندان و اكرام يتيمان مستحب است و نيز كمك به يتيمان و اطعام مسكين‌ها هر چند واجب نيست و مستحب است ولى منافاتى ندارد كه خداوند مكلفين را به دو امر راجح امتحان كند و اين آزمايش از اهميت اين دو امر\r\n\r\n\r\n","description":"","footnote":"\r\n( 1 ) - وقتى ترغيب و حض بر اطعام واجب باشد ، خود اطعام فقير بر متمكنين به طريق اولى واجب مىگردد .\r\n","page_name":" 325 ","page_number":325},
  {"content":"\r\n\r\nدر نزد خداوند حكايت دارد و همچنين در خوردن ميراث « 1 » و اما حرمت محبت زياد مال ممكن است ذاتى نباشد بلكه به لحاظ لوازم محرمه آن باشد كه مانع ازدادن زكات و خمس و كفارات و صله رحم مى گردد . والله العالم بكلامه و احكامه .\r\n\r\nدك زمين\r\n « كَلَّا إِذا دُكَّتِ الْأَرْضُ دَكًّا دَكًّا »  ( الفجر : 21 ) ؛ دك به معناى زمين صاف و نرم است و گاهى به معناى كوبيدن مى آيد ، و در آيه فوق هر يكى از اين دو معنى محتمل است ، و به هر صورت اين آيه بر نا بودى زمين دلالت ندارد اينكه چرا زمين هموار و نرم مىشود دليل آن را ما نمى دانيم .\r\nسوال مهم اين است كه آيا زمين ما ، پاشيده و قطعه قطعه و منتشر مىشود يا پس از تسويه شدن زمين و رفتن كوهها هموار و صاف باقى مى ماند ؟ بر احتمال اول آيات سوره طه شهادت مىدهد :    « وَ يَسْئَلُونَكَ عَنِ الْجِبالِ فَقُلْ يَنْسِفُها رَبِّي نَسْفاً ، فَيَذَرُها قاعاً صَفْصَفاً ، لا تَرى فِيها عِوَجاً وَ لا أَمْتاً »    ( طه : 105 - 107 ) ؛ از تو در باره كوهها سوال مىكنند ، بگو پروردگارم آنها را بر باد مىدهد و زمين را « 2 » صاف و هموار بى آب و گياه مى سازد بگونه‌اى كه بر آن پستى و بلندى نمى بينى . بر احتمال دوم جمعى به آيه عنوان بحث استدلال كرده اند و « دك » را به معناى نابودى و انتشار اجزاء گرفته اند كه اين قول همان گونه كه در كتاب معاد نوشته‌ايم متعارض\r\n\r\n\r\n","description":"","footnote":"\r\n( 1 ) - ممكن است كلمه لما كه به معناى جمع است دلالت بر خوردن همه ميراث باشد كه به مستحقين ديگر حق شان داده نشود .\r\n( 2 ) - ظاهراً ضمير « فيذرها ، فيها » مانند ضمير « ينسفها » به سوى جبال بر مىگردد ؛ ولى كلمه نسف با مفهوم ماندن آنها قاعاصفصفاً . . مناسبت ندارد ، لهذا دو ضمير آخر را به سوى زمين ارجاع داديم و مىشود كه اين دو ضمير را مانند ضمير اول « ينسفها » بر كوهها بر گردانيم كه بازهم از لازمه عقلى يا عادى بقاى كره زمين است و گرنه غبارها زمين مستوى گفته نمى شود .\r\n","page_name":" 326 ","page_number":326},
  {"content":"\r\n\r\nبا قول جمعى ديگر از لغويين است .\r\nبلى مىشود از آيه‌ى مباركه :  « وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً »  ( الحاقة : 14 ) ؛ « دك » در اين آيه به مناسبت كلمه :   « وَ بُسَّتِ الْجِبالُ بَسًّا ، فَكانَتْ هَباءً مُنْبَثًّا »   ( الواقعة : 5 - 6 ) ؛ به معناى غبار كردن است ؛ ولى اگر از آيات قرآن مجموعاً خصوصاً از آيه سوره حاقة گذشته بفهميم كه « دك » جبال پيش از « دك » زمين است نمىشود « دك » را در مورد زمين به معناى « نسف » بدانيم و مجبوريم كلمه واحدة را تأويل ببريم . به هر حال استدلال به اين آيه مشكل است .\r\nولى نابودى زمين از نظر قرآن ثابت است :  « ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ أَجَلٍ مُسَمًّى . . . »  ( الأحقاف : 3 و همچنين آيه 8 سوره روم ) ، پس از أجل مسمى و مدت تعيين شده آسمانها و زمين از بين ميروند كه به احتمال قوى أجل زمين در انتقال همه ساكنين به ميدان حساب و كره ساهره است . والله العالم .\r\n\r\nمعناى آمدن خداوند در قيامت\r\n « وَ جاءَ رَبُّكَ وَ الْمَلَكُ صَفًّا صَفًّا »  ( الفجر : 22 ) ؛ پروردگار تو ( درقيامت ) مىآيد ، و خداوند وجود جسمانى ندارد . بنا براين رفتن و آمدن در حق او عقلًا ممتنع است و خود قرآن هم در آيه 33 نحل مىفرمايد :  « هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ أَمْرُ رَبِّكَ . . . »  ( النحل : 33 ) ؛ آيا آنان انتظارى دارند بجز اينكه براى آنان ملائكه يا امر پروردگارت بيايد ، پس مراد آمدن امر و فرمان تكوينى خداوند است كه ظهور نشانه هاى بزرگ خدا در ميدان قيامت است .\r\n\r\nآمدن دوزخ و نزديك شدن بهشت\r\n « وَ جِيءَ يَوْمَئِذٍ بِجَهَنَّمَ . . . »  ( الفجر : 23 ) ؛ روز قيامت جهنم آورده مىشود و در همين روز :  « وَ أُزْلِفَتِ الْجَنَّةُ لِلْمُتَّقِينَ »  ( الشعراء : 90 ) ؛ بهشت هم براى متقين نزديك مىشود ؛ فعل « ازلفت » ، بر خلاف نظر راغب به معناى درجه و مقام نيست ؛ بلكه به معناى اول آن نزديكى است معناى\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nدو آيه چنين مىشود : روز قيامت دوزخ ( براى دوزخيان ) آورده مىشود و بهشت براى متقيان نزديك مىگردد .\r\nسوال مهم اين است كه دوزخ از كجا آورده مىشود و بهشت از كدام نقطه دور به بهشتيان نزديك مىشود ؟ گمان نمى برم كسى در اين مورد جوابى داشته باشد هر چند كه من در تفاسير فحصى نكرده‌ام .\r\nولى بايد دانست كه آسمان ها و زمين در روز قيامت تبديل ميشوند مردم در زمين ( كره بزرگ ) ساهره ميروند ( فاذاهم بالساهرة ) همه كهكشانها به شمول كهكشان ما ، و همه‌ى منظومه هاى شمسى به شمول منظومه شمسى ما ، در حركت هستند .\r\nآسمان و زمين ما ، در منظومه شمسى ما ، و در كهكشان ما ، غير از زمين و آسمان موقف حساب ما و غير از زمين و آسمان و دوزخ و بهشت ها ، در زمان آدم تا زمان خاتم ( عليهما السلام ) و تا روز قيامت از هم دور هستند . معلوم نيست كرات بهشت و ميدان حساب و كره دوزخ كه على القاعده كرات بزرگى ميباشند و مسلماً بهشت ها و موقف حساب به مراتب از كره دوزخ بزرگتر است در كدام كهكشان و در كدام منظومه شمسى قرار دارند ؟\r\nولى اين كهكشان در حركت انتقالى و يا وضعى روزى به كهكشان راه شيرى ما ، و منظومه شمسى ما ، به فضاى نزديك فضاى كره زمين ما ، نزديك مىشود و يا كهكشان و منظومه شمسى ما ، به آنها يا هر دو طرف با هم نزيك مى شوند و آن روز حقيقتاً صدق مىكند كه دوزخ آورده مىشود و بهشت نزديك به ما ، مىشود بلى شعارهاى خيال پردازان فلسفى را بايد طرح كنيم و از قرآن بفهميم كه دوزخ و بهشت و ميدان حساب ؛ مانند كرات ما ، جسمانى و مادى هستند و همان گونه كه ما در اين كره كوچك خود با روح مجرد و بدن مادى زندگانى ميكنيم در موقف حساب و دوزخ و بهشت نيز چنان هستيم ؛ بلى در عالم برزخ ما با جسم برزخى به حيات خود ادامه مىدهيم . والله اعلم بخلقه .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nتفسير سوره شمس « 1 »\r\nما ساليان قبل نيز سوره شمس و چند سوره ديگر جزء سى ام قرآن را [ تحت عنوان تفسير سوره شمس 
  ] و غيره نوشته و طبع نموده‌ايم كه بحث در باره آن سوره‌ها در اين كتاب لازم نيست .\r\n\r\nتفسيرسوره ليل « 2 »\r\n « إِنَّ عَلَيْنا لَلْهُدى »  ( الليل : 12 ) ؛ بر ما هدايت ( مردم ) لازم است . ظاهراً مراد ، هدايت اولى است و اين هدايت بايد واجب باشد به خاطر اينكه عبادت جن و إنس هدف دومى خلقت آن دو مىباشد پس بايد اين دو نوع به سوى هدف وجودى خويش هدايت شوند « 3 » هدايت به طور ناخود آگاه در فطرت آدمى خوابيده است و عقل هم ، آدمى را به سوى وجود خالق عالم ارشاد مىكند و نيز به سوى علم و قدرت و حتى به سوى حكمت او در علوم تجربى اما مساله ثبوت نبوتها ، بحث ديگرى دارد كه رسيدن آنها به همه مردم يك سان نيست . هر چند هدف انزال كتب و ارسال رسل قيام انسان به قسط و عمل به دين است .\r\n\r\nتفسير سوره ضحى « 4 »\r\n « . . . وَ لَسَوْفَ يُعْطِيكَ رَبُّكَ فَتَرْضى »  ( الضحى : 5 ) ؛ از آيات اين سوره به دست مىآيد كه وحى بر حضرت رسول اكرم ( ص ) مدتى قطع شده و شماتت دشمنان مشرك احتمالًا بيشتر گرديد و خاطر مبارك او را ناراحت كرد كه خداوند او را تسليت مىدهد .\r\n\r\n\r\n","description":"","footnote":"\r\n( 1 ) اين سوره مكى و داراى 15 آيه مىباشد .\r\n( 2 ) - اين سروه مكى و داراى 21 آيه مىباشد .\r\n( 3 ) بلى چندين مرتبه در اين كتاب گفتيم كه عبادت هدف ثانوى است نه اولى .\r\n( 4 ) - اين سوره مكى و داراى 11 آيه مىباشد .\r\n","page_name":" 329 ","page_number":329},
  {"content":"\r\n\r\nعمده ترين آيه‌ى اين سوره در تثبيت مقام اخروى آن حضرت ، آيه‌ى پنجم آن است :  « وَ لَسَوْفَ يُعْطِيكَ رَبُّكَ فَتَرْضى » ؛  آن قدر نعمتهاى بزرگ خود را به تو بدهيم تا راضى شوى .\r\nمعلوم است كه رضاى آن حضرت به پذيرش شفاعت او در حق امتان او است . و اين آيه براى مسلمانان متدين بهترين مايه اميد وارى است . ان شاء الله و بفضله و توجه سيدنا العظيم ( ص )\r\n نماند به عصيان كسى در گرو * كه دارد چنين سيدى پيشرو \r\nضلال آن حضرت ( ص ) « وَوَجَدَكَ ضَالًّا فَهَدَى » الضحى : 7 ؛ در تفسير اين آيه به چند مطلب ذيل توجه نمائيد .\r\n1 - هر كسى بيراهه برود ، ضال است ، هر چند مقصر و معاند نباشد نفس قصور و كوتاهى از رسيدن به حق ، بيراهى و گمراهى است ، و تا و اصل به خط عبوديت و بندگى حق نشود ، بيراهه ميرود . ؛\r\n2 - روح مقدس پيامبر و استعداد معنوى او بسيار عالى بوده كه خداوند او را رهبر همه‌ى بشريت تا روز قيامت قرار داده است مسلماً از همه ارواح انبياء و اولياء برتر و بالاتر و با استعدادتر بوده است ، پس نبايد گمان برد كه چهل سال عمر پيامبر در شرك و يا كفر به هدر رفته است .\r\nاو داراى اخلاق عالى بوه و هر كس تاريخ طفوليت و جوانى او را خوانده باشد اطمينان اجمالى به شخصيت معنوى او پيدا مىكند او نه شراب نوشيد و نه مستى كرد و نه مانند جوانان مكه هرزه بود ، او مسلماً مدتها قبل از رسالت در اثر تربيت عبدالمطلب به خداى بزرگ ايمان داشته است .\r\nاو از نسل ابراهيم خليل و اسماعيل ذبيح بوده و به عقل و هوشى كه داشته به نبوت انبياء معتقد بوده و به آخرت ايمان اجمالى داشته است و اين تربيت فعلى او بوده كه خيلى در\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nوجود نوجوانان مؤثر است .\r\n3 - او قبل از مقام رسالت مطابق حديث معتبرالسند به مقام نبوت نايل شده بود . و من احتمال مىدهم كه پس از آيه ششم كه ناظر به دوران كودكى پيامبرا ست ، آيه‌ى هفتم ( و وجدك ضالا فهدى ) ناظر به دوران بلوغ آن حضرت است ، كه احتمالًا برنامه ى عملى مشخصى در عبادات نداشته و به تعبير دقيق بيراهه بوده ؛ به راه حق نبوده كه هدايتش فرموده به يك مرتبه اى از هدايت و مرتبه نبوت را به او ارزانى داشته ، ولى او ازكتاب و تفصيل ايمان چيزى نمى دانست وقتى به مقام رسالت رسيد خداوند كتاب و ايمان او را براى امتان او نور قرارداد ( شورى / 52 ) در داستان حضرت يوسف به ايشان خطاب مىشود كه هر چند پيش از وحى ، از غافلان بوده اى .\r\n4 - اگر پيامبر اسلام ( ص ) در مكه - شهر بت پرستى - بتى مى پرستيد و يا اعمالى از شعاير و مراسم جاهليت را انجام ميداد مشركين مكه كه شديداً مخالف دين و شريعت او بودند مسلماً همه كارهاى مخالف دين فعلى او را به رخ او مى كشيدند ، خصوصاً بعد ازجنگ بدر و غير آن كه دشمنى بين مسلمانان و مشركان به اوج خود رسيده بود ، در حالى كه چنين وضعى به وجود نيامد و رازى از او از پرده بيرون نيفتاد . و لله الحمد والله العالم بجميع الحقايق .\r\n\r\nتفسير سوره الم نشرح « 1 »\r\nدر حديث معتبرى وارد شده كه ابى عبدالله ( ع ) سوره والضحى و الم نشرح را دريك ركعت خواند ، از اين موضوع ظاهر مىشود ، هر دو سوره در واقع يك سوره است « 2 » يا خواندن اين دو سوره در نماز مشروع بوده است . والله العالم .\r\n\r\n\r\n","description":"","footnote":"\r\n( 1 ) - اين سوره داراى 8 آيه مىباشد .\r\n( 2 ) - معجم الاحاديث المعتبره ج 4 / 502 و التهذيب ج 2 / 72 و جامع الاحاديث ج 5 / 416\r\n","page_name":" 331 ","page_number":331},
  {"content":"\r\n\r\n\r\nپركارى\r\n  « فَإِذا فَرَغْتَ فَانْصَبْ ، وَ إِلى رَبِّكَ فَارْغَبْ »   ( الم نشرح : 7 - 8 ) ؛ اگر معناى آيه اول اين باشد كه هر وقت ازكارى فارغ شدى به كار ديگر توجه كن ، آيه مطلب مهمى را بيان مىكند كه عمر خود را به بيهوده تلف نكن اگر كسى يكصد هزار پول خود را در قمار ببازد هم عقلاء او را مذمت مى كنند و هم خودش ناراحت مىشود ؛ ولى بدبختانه بى كارى : باختن عمر و جان است . و كم كارى : - تا چه رسد به بى كارى - بدتر از قمار و باختن مال است . ما بايد عمر خود را اگر به ساعت حساب نكنيم به سال هم حساب نكنيم و مناسب است به روز حساب كنيم از عمر من تا كنون در حدود 29400 روز گذشته در مقابل اين همه روزها و اين همه به هدر دادن عمر تعلم كم وعبادت كمتر داشته‌ام خداوندا خودت بر ما ، رحم بفرما .\r\nعمده اين است كه صرف عمر و سال ما ، در راه رغبت به سوى پروردگار باشد .\r\n\r\nتفسير سوره والتين « 1 »\r\n         « وَ التِّينِ وَ الزَّيْتُونِ ، وَ طُورِ سِينِينَ ، وَ هذَا الْبَلَدِ الْأَمِينِ ، لَقَدْ خَلَقْنَا الْإِنْسانَ فِي أَحْسَنِ تَقْوِيمٍ ، ثُمَّ رَدَدْناهُ أَسْفَلَ سافِلِينَ ، إِلَّا الَّذِينَ آمَنُوا وَ عَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ ، فَما يُكَذِّبُكَ بَعْدُ بِالدِّينِ ، أَ لَيْسَ اللَّهُ بِأَحْكَمِ الْحاكِمِينَ »          ( التين : 1 - 8 ) ؛\r\nقسم به انجير و زيتون و اين شهر با امن ( مكه ) موكداً ما انسان را در نيكو ترين تقويم آفريديم سپس او رابه پايين ترين پايين ها بر گردانيديم مگر آنانى را كه ايمان آورده‌اند و صالحات و شايسته ها را به جا آورده‌اند كه پاداش دائم ( و يا بدون منت ) دارند پس چه موجب تكذيب تو به دين ( و يا قيامت ) مىشود آيا خداوند محكم ترين حكم كنندگان نيست ؟ .\r\n\r\n\r\n","description":"","footnote":"\r\n( 1 ) - اين سوره مكى و داراى 8 آيه مىباشد .\r\n","page_name":" 332 ","page_number":332},
  {"content":"\r\n\r\n\r\nدر اين مورد چند مطلب است :\r\n1 - خداوند در كتاب خود به چيزهايى زياد براى تأكيد مطلب سوگند ياد كرده است كه شايد چيزى بى سابقه در فرهنگ هاى بشرى باشد ، در اين سوره ، به چهار چيز كه دو چيز مفيد و خوش مزه ؛ انجير و زيتون « 1 » و طور سنين و شهر مكه كه مهم است ، قسم ياد فرموده و در سوره شمس به خورشيد و نور منتشر شده و ماه ، كه در پى خورشيد مى آيد و به روز و شب و آسمان و سازنده آن و زمين و به گستراننده‌ى آن و نفس ( ناطقه ) و تنظيم كننده‌ى آن به هفت چيز مخلوق و سه بار به خودش ده بار سوگند ياد كرده است . كه در سراسر قرآن بى سابقه است .\r\n2 - ظاهراً قسم ها به چيز هايى ياد شده كه براى انسانها مفيد بوده و يا از مقام ارجمندى برخوردار بوده و اهميت خاصى داشته است ؛ مانند كوه سينا و شهر مقدس مكه مكرمه كه مركز دينى مسلمانان تا روز قيامت است .\r\n3 - گفته شده منظور از انجير و زيتون ، دو ميوه نيست ؛ بلكه دو كوهى است كه شهر بيت المقدس و دمشق بر آنها قرار گرفته و اين دو سر زمين مسكن جمعى از پيامبران الهى و تبليغات آنان بوده اند و لذا با دو قَسَم اول هماهنگ مى شوند .\r\n4 - جواب اين چهار قَسَم اين است كه ما انسان را از نگاه روحى و عقلى و جسمى به صورتى موزون و با قوام و استحكام در آورديم ( و براى رسيدن او به مقامات بزرگ دنيوى و اخروى استعداد هاى چشم گيرى به او داديم و بر اكثر مخلوقات خود او را برترى بخشديم\r\n\r\n\r\n","description":"","footnote":"\r\n( 1 ) - فوايد و خواص و مزاياى انجير و زيتون امروز براى همه روشن شده است و اهميت « طور » كه موسى در آن جا ، به رسالت الهى رسيده و همان جا براى مناجات مى رفت و همان جا « تورات » بر او نازل شد . روشن است . او به اميد . . . . از آتش آمده بود كه به قبسى بالاترين مقام قرب نايل گشت .\r\n","page_name":" 333 ","page_number":333},
  {"content":"\r\n\r\nتا بتواند نمايندگى خداوند را در روى زمين داشته با شد ) « 1 »\r\n5 - تمام اين فضايل ، فضايل تكوينى و و جودى او مىباشد و از قدرت تكوينى او اين است كه خداوند تاج كرامت را بر سر او ماند و او را بر دريا و زمين مسلط نموده است و هيچ مخلوقى از او برترى ندارد ، هر چند كه ممكن است بعضى ازمخلوقات همسان او باشد و گرنه قرآن برترى او را بر اكثر مخلوقات مقيد نمى ساخت « 2 »\r\n6 - و اما لقب خير البريه اگر مخصوص به انسان باشد ، به مقام ما ، ربطى ندارد كه بيانگر مقام بالاى تشريعى مىباشد ، چنانچه لقب شر البريه نيز بيانگر آخرين سير نزولى تشريعى كافران به پايين مىباشد . و بايد فضايل تكوينى و تشريعى را باهم قاطى نكنيم .\r\nمولف ؛ خوانندگان عزيز را در اين مورد به كتاب ديگر خود ( فوايد دمشقيه ) ارجاع مىدهد . تا بر فضايل تكوينى انسان آگاهى كامل پيدا نمايد .\r\nپس از تثبيت مقام تكوينى انسان به نزول نهايى تشريعى او به خاطر نافرمانى از دستور پروردگار و روى آوردن به تمايلات حيوانى و يا به صعود به مقامات عاليه تشريعى او كه از اطاعت خداوند به دست آورده اشاره مىفرمايد :  « ثُمَّ رَدَدْناهُ أَسْفَلَ سافِلِينَ »  ( التين : 5 ) « 3 » و  « . . إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا »  ( الفرقان : 44 ) ؛ بلكه گمراه تر از چهار پايان . مگر آنانى كه داراى ايمان و عمل صالح باشند كه داراى اجر بى نقص كامل و يا بدون منت هستند .\r\n\r\n\r\n","description":"","footnote":"\r\n( 1 ) - خلافتى كه در قر آن براى انس پذيرفته شده در متن كتاب به نمايندگى از آن نام برديم چون عقل و قرآن هر دو متفقند كه خداوند از هيچ چيز غايب نيست و همه كائنات به اراده او اداره مىشود و مىآيند و مى روند جانشينى مخلوقى به جاى او مستحيل است .\r\n( 2 ) - ولى نويسنده تا كنون به موجود همسان انسان شناختى پيدا نكرده است .\r\n( 3 ) - نفس اين جمله ممكن است نزول تكوينى او باشد كه پيرى و ناتوانى و سپس خاك شدن در قبر است ؛ ولى اولًا بدن خاك مىشود نه روح كه حقيقت انسان است و ثانياً استثناى بعدى ( آيه شش ) صريح در نزول تشريعى اين آيه است .\r\n","page_name":" 334 ","page_number":334},
  {"content":"\r\n\r\nاين رد كردن به پايين ترين پايينها و يا اجر ايمان و بندگى دو طرف متضاد مقام تشريعى مىباشد . خداوند ما را به استكمال وتحصيل مقامات روحانى برساند .\r\n\r\nتفسير سوره علق\r\n\r\nكلامى در سوره علق ، از يك لغوى و يك مفسر\r\n\r\nمعناى قرائت\r\nراغب در مفردات مىگويد : كلمه « قرائت » به معناى ضميمه كردن حروف و كلمات به يكديگر در زبان است ، و اين كلمه را به هر ضميمه كردنى نمى گويند ؛ مثلا در جمع كردن عده اى را به دورهم نمى گويند قرائت القوم . دليل اين ادعا اين است كه به تكرار يك حرف از حروف الفباء در زبان هم قرائت نمى گويند .\r\nبه هر حال وقتى گفته مىشود « قرأت الكتاب » معنايش اين است كه از ضميمه كردن چند حرف از آن ، كلمه در آوردم و از ضميمه كردن كلمات آن با يكديگر جمله هايى در آورده ، و مطالبى استفاده كردم ، هر چند كه آن حروف و كلمات را به زبان هم نياورده باشى پس قرائت ، هم شامل مطالعه مىشود ، و هم شامل آنجايى كه جمع حروف و كلمات را تلفظ بكنى ، و هم آنجايى كه اين عمل را باشنيدن انجام دهى ، كه اطلاق قرائت بر معناى اخير تلاوت هم ناميده مىشود ، همچنان كه خداى متعالى فرمود :  « رَسُولٌ مِنَ اللَّهِ يَتْلُوا صُحُفاً مُطَهَّرَةً »  ( البينة : 2 ) « 1 »\r\nو ظاهر اين كه به طور مطلق فرمود : « اقراء » اين است كه منظور از آن معناى اول است ، و مراد ، امر به تلقى آياتى از قرآن است كه فرشته وحى از ناحيه خدا به آن جناب وحى مىكند ، پس جمله مورد بحث امر به قرائت كتاب است ، كه خود اين امر هم از آيات آن است ، و\r\n\r\n\r\n","description":"","footnote":"\r\n( 1 ) - فرستاده‌اى از ناحيه خدا كه صحيفه هايى پاك را تلاوت مىكند . سوره بينه ، آيه 2 .\r\n","page_name":" 335 ","page_number":335},
  {"content":"\r\n\r\nاين ، نظير گفتار هر نويسنده‌اى است كه در آغاز نامه‌اى كه به ديگرى مىنويسد سفارش مىكند كه اين نامه مرا بخوان ، و به آن عمل كن ، پس اينكه مىگويد : « اين » و يا مىگويد : « آن » خودش نيز جزو نامه است .\r\nاز اين سياق دو احتمال تأييد مىشود :\r\nاول اينكه : اين آيات اولين آيات قرآن كريم است كه بر پيامبر اسلام ( صلى الله عليه و آله و سلم ) نازل شده .\r\nدوم اينكه : تقدير كلام « اقرأ القرآن » و يا چيزى كه اين معنا را برساند مىباشد خلاصه مىخواهيم بگوييم آيه شريفه امر به مطلق قرائت نيست ، و نخواسته با چشم پوشى از مفعول ، فعل « اقرأ » را به طور لازم استعمال كرده باشد ، و نيز منظور از اين دستور خواندن به مردم نيست و نخواسته با حذف متعلق ( مردم ) اقرء را در « اقرأ على الناس » استعمال كرده باشد ، هر چند كه خواندن بر مردم هم يكى از اغراض نزول وحى است ، همچنان كه در جاى ديگر فرمود :  « وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ وَ نَزَّلْناهُ تَنْزِيلًا »  ( الإسراء : 106 ) « 1 » و نيز كلمه ى « اسم ربك » مفعول فعل « اقرأ » و حرف « باء » در آن زايده ، و تقدير كلام « اقرأ اسم ربك » ؛ يعنى بسم الله الرحمن الرحيم نيست .\r\nو جمله ى « باسم ربك » متعلق است به كلمه‌اى تقديرى ، نظير « اقرأ مفتتحاً » و يا « مبتداً باسم ربك » و ممكن هم هست متعلق به خود « اقرأ » ، و حرف باء براى ملابسه ( اتصاف ) باشد ، و اين منافات ندارد با اينكه بسم الله اول سوره ، جزو سوره باشد ، و تكرار آن نيست ، چون در بسم الله ، خود خداى تعالى كلام خود را با آن آغاز كرده ، و در   « اقْرَأْ بِاسْمِ رَبِّكَ »   دستور مىدهد بندگانش خواندن را به نام او آغاز كنند ، هر چند كه در جاى ديگر دستور داده هر كارى\r\n\r\n\r\n","description":"","footnote":"\r\n( 1 ) - و قرآنى كه ما آن را آيه آيه كرديم تا به تدريج بر مردمش بخوانى و به همين منظور هم به تدريج نازلش كرديم . سوره اسرى آيه 106\r\n","page_name":" 336 ","page_number":336},
  {"content":"\r\n\r\nرا كه مى خواهند آغازكنند ، با بسم الله آغاز كنند ، پس در حقيقت آيه مورد بحث دستور العمل است ؛ نظير امر به گفتن ان شاء الله در آيه‌ى :   « وَ لا تَقُولَنَّ لِشَيْءٍ إِنِّي فاعِلٌ ذلِكَ غَداً ، إِلَّا أَنْ يَشاءَ اللَّهُ »   ( الكهف : 23 - 24 ) « 1 »\r\nو در جمله ى   « رَبِّكَ الَّذِي خَلَقَ »   اشاره شده است به اينكه رب تو ، تنها و تنها آن كسى است كه عالم را آفريده و اين همان توحيد ربوبيت است كه مقتضى است عبادت را در آن منحصر كنند ، و اين خود رد اعتقاد مشركين است كه مىگفتند خداى سبحان تنها خلقت و ايجاد را به عهده دارد ، و اما ربوبيت يعنى مالكيت و تدبير عالم از آن مقربين درگاه او است و خداى تعالى بعد از ايجاد عالم ، تدبير امور آن را به عهده آنان گذاشته ، كه يا از جنس فرشتگانند ، و يا از جنس جن ، و يا افراد برجسته اى از انسان . در آيه‌ى مورد بحث اشاره كرده به اينكه خير ، چنين نيست و تصريح كرده به اينكه ربوبيت هم مانند خلقت مخصوص خداى تعالى است . و از جمله خلق الانسان من علق منظور از انسان جنس بشر است كه از راه تناسل پديد مىآيد و كلمه‌ى « علق » به معناى خون بسته شده است ؛ يعنى اولين حالتى كه منى در رحم به خود مىگيرد .\r\nپس آيه‌ى شريفه به تدبير الهى وارد بر انسان اشاره دارد ، تدبيرش از لحظه اى كه به صورت « علقه » در مى آيد ، تا وقتى كه انسانى تام الخلقه مىشود ، و داراى صفاتى عجيب و افعالى محيرالعقول مىگردد ، پس انسان ، انسانى تمام و كامل نمىشود ، مگر به تدبير مستمر و پى در پى خداى تعالى كه اين تدبير پى در پى چيزى نيست مگر خلقت پى در پى ، ( پس ممكن نيست خلقت را از خدا و تدبير را از غير او بدانيم ) پس خداى تعالى به عين همان دليل كه خالق انسان است مدبر او نيز هست ، در نتيجه انسان چاره‌اى جز اين ندارد كه خداى واحد\r\n\r\n\r\n","description":"","footnote":"\r\n( 1 ) - هر گز مگويى فردا اين كار را خواهم كرد مگر ان كه كلام خود را مقيد كنى به خواست خدا .\r\n","page_name":" 337 ","page_number":337},
  {"content":"\r\n\r\nرا رب خود بگيرد بنابراين در جمله ى مورد بحث احتجاجى بر توحيد در ربوبيت شده است . « 1 »\r\n\r\nنظر ثانى به آيات متقدمه\r\nآيات پنچگانه اول اين سوره ، اولين آن آياتى است كه به قول مشهور مفسرين بر پيامبراكرم ( ص ) در سن چهل سالگى نازل شده است .\r\nبا دقت در اين پنج آيه كه پيام اول اسلام را به گوش جهانيان مى رساند ، مى بينيم دو عنصر مهم وجود دارد :\r\n1 - ياد خدا و پيوند عبوديت به ربوبيت الله از توجه به شريعت اسلام و از دقت در آيات قرآن مى فهميم كه ياد خدا چه در زبان و چه در روح هر كس ، اصل عبوديت آدمى را به رب او ، تشكيل مىدهد ، حتى قرآن از خدا حكايت مىكند كه به موسى فرمود : نماز را به ياد من به پا دار .\r\nالبته ذكر خدا بدون ذكر ربوبيت عمومى او هيچ ايرادى ندارد و لذا در كلمه شهادتين و تسبيحات اربعه ( تسبيح و حمد و توحيد و تكبير ) تنها لفظ جلاله به كار رفته كه علم ذات اوست ولى همه مىدانند اگر ربويت - خلق و تربيت و تدبير - نمى بود موضوع ذكر و عبوديت و اطاعت محقق نمى شد . و لذا در صدر پيام اول آسمانى آمده است كه به آخرين سفير خود كه ارشاد جهان جديد بشريت را به عهده او گذاشته فرمان مىدهد بخوان به نام پروردگارت كه آفريننده است . چه حماقت و نادانى كه فردى وجود خود را ازخدا بداند ؛ ولى تربيت و تدبير و اداره امور را به بتهاى بى جان نسبت دهد وجود همه اشياى جهان مادى و روحانى از اراده او پيدا شده او مالك همه اشياء به ملكيت حقيقى و ذاتى « 2 » مىباشد .\r\nپس ملكيت مطلقه و اصلاح مملوك و تدبير و تربيت هر چيز مخصوص به او است كه\r\n\r\n\r\n","description":"","footnote":"\r\n( 1 ) - ترجمه ى الميزان ج 20 / 546 - 548 .\r\n( 2 ) - نه ملكيت اعتبارى عقلايى مثلًا چيزى را با دادن قيمت آن ، يا به اسباب ديگرى مالك مى شويم .\r\n","page_name":" 338 ","page_number":338},
  {"content":"\r\n\r\nدو مرتبه در آيات مذكور بيان شده است . و اين ربوبيت عامه در تمام قرآن منعكس و مشهور است .\r\nعنصر دوم علم است كه از دو امر به قرائت و خواندن و از تعليم به قلم و از آيه اخير  « « عَلَّمَ الْإِنْسانَ ما لَمْ يَعْلَمْ »  ( العلق : 5 ) ، به دست مىآيد ؛ بلى بعد از نعمت خلقت ، نعمت علم آمده كه واقعاً براى مسلمانان جهان تا قيامت مايه اى افتخار است ، هر چند كه در دوره اخير مسلمانان از پيشرفت علمى عقب مانده ؛ ولى كى مىتواند ترديدى به خود راه دهد كه اين آيات و ساير تأكيدات قرآن و سنت بر تعليم و فضيلت تحصيل علم مردم عقب مانده و غرق در جهل و فقر را با كمال نا باورى موفق كرد بزرگترين تمدن بشرى را به وجود آورده ، و به گفته گوستاولبون ؛ جامعه شناس فرانسوى ، شش قرن اروپا شاگردى مسلمانان را نمودند تا موفق به راه انداختن تمدن خود شدند .\r\nدر پايان خلاصه كنم كه پيام اول قرآن ، پيام ايمان و علم است .\r\n\r\nچند مطلب ديگر\r\n1 - قرآن قلم را آله علم دانسته و در جاى ديگر آن را شىء مقدس معرفى فرموده و به آن سوگند ياد كرده و نام يك سوره قرآن هم قلم است :   « ن وَ الْقَلَمِ وَ ما يَسْطُرُونَ »   ( القلم : 1 ) ؛ يارى بركت هاى همين قلم بود كه تمدنهاى انسانى را ببار آورد .\r\n- 2 ابطال خرافات تاريخى : حضرت محمد ( ص ) اولين فردى نبود كه مبعوث به پيامبرى شد ، هزاران فرد ديگر هم از ابتداى خلقت آدم تا آن وقت به پيامبرى مبعوث شدند و در مورد هيچ پيامبرى بلا تكليفى و شك او در نبوت نقل نشده است و خداوند قادر است پيامبران خود را به پيامبرى شان مطمئن سازد ؛ ولى بدبختانه و صد بد بختانه در نورد بعثت افضل و بالاترين پيامبران خرافات و افسانه هايى گفته شده است و بدتر اينكه خيلى از آنها مورد تصديق دانشمندان و مفسرين و سيره شناسان واقع شده كه فعلًا جزئى تاريخ بعثت در كتابها\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nقرار گرفته است .\r\nخلاصه آن خرافات اينكه پيامبر اسلام ( ص ) در رسيدن مقام نبوت به خود ، از نزول آيات مطمئن نشده و از شيطان و ديوانگى خود ترسيد از كوه حرا نزد خديجه آمد و چنين و چنان گفت خديجه او را دلدارى داده ؛ ولى خديجه هم نزد عمو زاده انديشمند خود ورقه بن نوفل ، رفت و او پس از شنيدن ماجرا گفت او پيامبر است ! ! ولى پيامبر ( ص ) آرام نگرفت و خود نزد ورقه رفت و صحبت كرد ، گويا پس از جواب مثبت آقاى ورقه كه گويا قبلا نصرانى شده بود فهميد او پيامبر است ! !\r\nسبحان الله از همه‌ى اين كذب‌ها و اختلاق و جعل سازى و جهالت و سادگىهاى جمعى از مفسرين كه حكمت خدا و عقل پيامبر خاتم النبيين ( ص ) را زير سوال برده‌اند از اين خرافات و اباطيل بايد شأن عالى پيامبر و بعثت او و قدرت خدا را تبرئه كنيم و اقلًا او را از همه انبياى خداوند كمتر و پايين تر ندانيم ، چه اين رسوايى و فضاحت در باره كسى وارد نشده و تنها به بعثت پيامبر مظلوم ما چسبانيده شده لعن الله الكاذبين .\r\n1 - طبق حديث معتبرى از كافى پيامبر بزرگوار ما قبل از رسيدن رسالت به ايشان داراى منصب نبوت بوده اند ؛ ولى معلوم نيست كه مبدء نبوت از چند سالگى ايشان بوده است .\r\n2 - اگر نبوت از اول بلوغ نبوده ، سوال مىشود در فاصله بلوغ و رسيدن نبوت به او چه موقفى داشته ؟ تدينى نداشته و مانند ساير مردم رها بوده كه براى ما قابل پذيرش در مورد شخصيت ايشان نيست . و يا متدين به دينى از اديان گذشته بوده باشند ؟\r\nمقتضاى آنچه كه در زبانها مشهور است كه هر پيامبر اولوالعزم ناسخ شريعت عمومى پيامبر سابق خود است بايد پيامبر ، در اين برهه مفروض ، عيسى ( ع ) باشد ولى اين قاعد مشهوره به دليل معتبرى ثابت نشده و نه شرايع الهى از نوح تا عيسى شامل همه مردم كره زمين بوده قبلًا گفته ايم كه رسالت حضرت موسى و حضرت عيسى - على نبينا و آله و عليهما الصلاه\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nو السلام - مخصوص به بنى اسرائيل بوده‌اند .\r\nبعضى از قراين نقلى غير معتبر السند وجود دارد كه شريعت ابراهيم ( ع ) در بين فرزندان اسماعيل ( ع ) باقى نافذ بوده كه اگر واقعيت داشته باشد پيامبر ( ص ) پيرو شريعت جد خود ابراهيم ( ع ) بوده است و بعد به منصب نبوت رسيده است . « 1 » والله العالم بواقع الحال .\r\n3 - ظاهراً همانگونه كه گذشت ، بعثت به وسيله همان پنج آيه مباركه صورت گرفته باشد . در اين صورت بايد مبعث روزى نداشته باشد ؛ بلكه بايد بگوييم شب مبعث آن هم در شب قدر ماه رمضان چون قرآن در آن شب نازل شده است كه جمعى از برادران اهل سنت ما به آن باور دارند ؛ ولى در حديثى معتبرالسند كه ابوهريره از آن حضرت نقل نموده است « 2 » مبعث در 27 رجب است چنانچه روز غدير در روز 18 ذى حجه مى باشد . و در مذهب شيعه ، پنج حديث كه يكى از آنها سندش معتبر است نيز مبعث را در روز 27 رجب مىداند « 3 » ، مىشود در وجه جمع بگوييم كه پنج آيه‌ى مذكور در روز 27 رجب نازل شده و سپس وحى قطع شده و از شب قدر وحى شروع به نزول نموده و استمرار يافته و يا نزول در شب ماه رمضان در آسمان بوده كه مشهور علماء گفته اند ، قرآن دو نزول داشته يكى جمعى و ديگرى تدريجى در بيست و سه سال و نزول دفعى مذكور و در آسمان اول بوده باشد .\r\nقضيه بسيار مشكل و پيچيده است و ما در چند كتاب ديگر خود در اين مورد به تفصيل صحبت كرده ايم . براى اين جانب به دليل معتبرى دو نزول - خصوصاً كه هر دو نزول بر پيامبر ( ص ) در زمين بوده باشد - ثابت نشده ، نزول استمرارى او از شب قدر در ماه رمضان بوده\r\n\r\n\r\n","description":"","footnote":"\r\n( 1 ) - آياتى كه دين اسلام را روش و ملت ابراهيم دانسته ، دين عمومى مرحله رسالت است نه مرحله نبوت . آيات را در معجم المفهرس نگاه كنيد . ( هفت آيه مىباشد )\r\n( 2 ) - اين حديث را خطيب بسند صحيح به نظر دانشمندان محترم اهل سنت نقل كرده است .\r\n( 3 ) - اين حديث معتبرة السند خطيب از ابى هريره نقل كرده ، ما آن را از جلد اول كتاب مشهور الغدير علامه امينى ( ره ) در بعضى از كتب ديگر و خود نقل كرده‌ايم .\r\n","page_name":" 341 ","page_number":341},
  {"content":"\r\n\r\nو 23 سال ادامه داشته است .\r\n\r\nابوجهل نادانِ ذليل\r\n  « كَلَّا لَئِنْ لَمْ يَنْتَهِ لَنَسْفَعاً بِالنَّاصِيَةِ ، ناصِيَةٍ كاذِبَةٍ خاطِئَةٍ »   ( العلق : 15 - 16 ) ؛ چنين نيست اگر ( ابوجهل ) دست از اذيت تو بر ندارد موى پيش سرش را مىگيريم . ناصيه مرد دروغگو و خطا كار را .\r\nاين آيه مباركه در مكه مكرمه در اوج قدرت اين مرد پليد مشرك و ضعف ظاهرى مسلمانان نازل شد ، عذاب قيامت او نيز معلوم است ؛ ولى براى عبرت گرفتن اين قصه ى تاريخى را بخوانيد :\r\nوقتى سوره الرحمن نازل شد پيغامبر ( ص ) با اصحاب خود گفت چه كسى از شما سوره را بر بزرگان قريش مى خواند ؟ حاضران از ترس كمى سكوت كردند عبدالله بن مسعود گفت من حاضرم .\r\nابن مسعود كه جسه اى كوچك داشت و از نظر جسمانى ضعيف بود بر خاست و نزد سران قريش آمد ، آنها را در گرد كعبه جمع ديد ، تلاوت سوره ى الرحمن را آغاز كرد .\r\nابوجهل بر خاست و چنان سيلى به صورت او زد كه گوش او پاره شد و خون جارى گشت !\r\nابن مسعود گريان به خدمت پيامبر ( ص ) آمد ، هنگامى كه چشم پيامبر ( ص ) بر او افتاد ، ناراحت شد سر را به زير انداخت و در غم و اندوه عميقى فرو رفت .\r\nناگهان جبرئيل نازل شد در حالى كه خندان و مسرور بود ، فرمود : اى جبرئيل چرا مى خندى در حالى كه ابن مسعود گريان است ؟ عرض كرد به زودى دليل آن را خواهى دانست .\r\nاين ماجرا گذشت ، هنگامى كه مسلمانان روز جنگ بدر پيروز شدند ، ابن مسعود در ميان كشته هاى مشركان گردش مى كرد ، چشمش به ابوجهل افتاد ، در حالى كه آخرين نفسهاى\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nخود راميكشيد ، ابن مسعود روى سينه او قرار گرفت هنگامى كه چشمش به او افتاد ، گفت : اى چوپان ناچيز ! بر جايگاه بلندى قرار گرفته اى ! ابن مسعود گفت : « الاسلام يعلو و لايعلى عليه » : « اسلام برترى مىگيرد و چيزى بر اسلام برترى نخواهد گرفت »\r\nابوجهل به او گفت به دوستت محمد بگو : « احدى در زندگى در نظر من از او مبغوض تر نبود و حتى در حال مرگم ! »\r\nهنگامى كه اين سخن به گوش پيغمبر ( ص ) رسيد فرمود : فرعون زمان من از فرعون موسى بدتر بود ، چرا كه او در واپسين لحظات عمر گفت : من ايمان آوردم ؛ ولى اين طغيانش بيشتر شد . !\r\nسپس ابوجهل رو به ابن مسعود كرد و گفت : سر مرا با اين شمشير قطع كن كه تيز تر است ، هنگامى كه ابن مسعود سرش راجدا كرد نمىتوانست آن را بردارد و به خدمت رسول خدا آورد ( موى پيش سر او را گرفت و روى زمين كشيد و خدمت پيامبر آورد ، و مضمون آيه در اين دنيا نيز تحقق يافت ) « 1 »\r\n« ناصيه » موى پيش سر است و گرفتن ناصيه در جايى گفته مىشود كه بخواهند كسى رابا ذلت و خوارى به سوى كارى برند ؛ زيرا هنگامى كه موى پيش سركسى را مىگيرند ، قدرت هر گونه حركت از او سلب مىشود ، و چاره جز تسليم ندارد .\r\nالبته كلمه « ناصيه » هم در مورد افراد ، و هم اشياء نفيس ، به كار ميرود ، همانگونه كه ما ، در فارسى تعبير به پيشانى جمعيت يا پيشانى ساختمان مىكنيم .\r\nتعبير به ناصيه كاذبه خاطئه ، اشاره به شخصى است كه صاحب اين ناصيه است كه هم دروغگو بود و هم خطا كار ، همچون ابوجهل .\r\nدر روايتى از ابن عباس آمده است كه : روزى ابوجهل نزد رسول خدا ( ص ) آمد در حالى\r\n\r\n\r\n","description":"","footnote":"\r\n( 1 ) - تفسير فخررازى ج 32 ص 23 با تلخيص .\r\n","page_name":" 343 ","page_number":343},
  {"content":"\r\n\r\nكه حضرت نزديك مقام ابراهيم مشغول نماز بود ، صدا زد مگر من تو را از اين كار نهى نكردم ؟ حضرت ( ص ) بر او بانگ زد و او را از خود راند .\r\nابوجهل گفت : اى محمد ! بر من بانگ مىزنى ، و مرا مى رانى ؟ تو نمىدانى قوم و عشيره‌ى من در اين سر زمين از همه بيشتر است . « 1 »\r\nدر اين جا آيه‌ى بعد نازل شد   « فَلْيَدْعُ نادِيَهُ ، سَنَدْعُ الزَّبانِيَةَ »   ( العلق : 17 - 18 ) ؛ او ياران خود را بخواند ، ما ، مأموران دوزخ را صدا مىزنيم .\r\n\r\nتفسير سوره قدر « 2 »\r\nنگارنده كم بضاعت احتمالا دو مرتبه اين سوره مباركه را تفسير نموده كه هر دو مرتبه چاپ شده است و لذا ديگر به تفسير آن در اين كتاب نمىپردازد .\r\nخداوندا آثار اين بنده ناچيز خود را اولا به فضل وكرمت قبول بفرما و ثانيا آنها را مورد استفاده بندگان مومنت قرار بده تو غنى مطلق هستى و ما محتاج مطلق هستيم .\r\n\r\nتفسير سوره بينه « 3 »\r\n    « لَمْ يَكُنِ الَّذِينَ كَفَرُوا مِنْ أَهْلِ الْكِتابِ     « 4 »     وَ الْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ ، رَسُولٌ مِنَ اللَّهِ يَتْلُوا صُحُفاً مُطَهَّرَةً ، فِيها كُتُبٌ قَيِّمَةٌ »     ( البينة : 1 - 3 ) ؛ كافران و اهل كتاب ( ظاهراً يهوديهاى موجود در مدينه و اطراف آن ) و مشركان ( حجاز ) ( يا واقعاً و يا بحسب ادعاى خودشان )\r\n\r\n\r\n","description":"","footnote":"\r\n( 1 ) - فى ظلال القرآن ج 10 ص 22\r\n( 2 ) - اين سوره مكى و داراى 5 آيه مىباشد .\r\n( 3 ) - اين سوره مدنى و داراى 8 آيه مىباشد .\r\n( 4 ) - آيه دلالت دارد كه اهل كتاب پيشن از آمدن اسلام كافر هستند و حكم كفر در دنيا و آخرت بر آنان مترتب است مگر آنچه كه در دنيا از نظر اسلام به دليل جداگانه از آن استثناء شده باشد . و كفر سابق يهوديها احتمالا از عدم ايمان به عيسى ( ع ) باشد و كفر نصرانيها در فرض اطلاق آيه از تثليث آنان باشد . و الله العالم .\r\n","page_name":" 344 ","page_number":344},
  {"content":"\r\n\r\nبدون دليل روشنى از دين يا كفر خود جدا نمىشوند و آن دليل روشن فرستاده اى از جانب خدا است كه وحى الهى را در اوراق پاكيزه « 1 » كه در آنها نوشته هاى بر حق و ثابت است تلاوت كند .\r\nاگر واقعاً چنين قصد داشته‌اند كه عند الله معذور اند چون تفكر منطقى و معقولى داشته اند و اگر روش شان ادعايى و براى فرار از حق بوده كه آيه چهارم به آن اشعار دارد مسول تقصير و دورى خود از حق هستند .\r\nدر اين جا احتمال يا نظر سومى هم وجود دارد كه خداوند مشركين و اهل كتاب را مطابق قاعده لطف بدون اتمام حجت رها نمىكند لذا رسول مكرمى را با قرآن براى آنان فرستاد . اين وجه مختار تفسير الميزان است و سرراست هم است .\r\nولى ما در دنياى امروز صدها ميليون جاهل قاصر داريم و در بحث كلام گفته ايم كه قاعده لطف از نظر استدلال عقلى ضعيف است و لطف بر خداوند به هر دو معناى كلامى آن ، واجب نيست .\r\nو نگارنده در ديوان خود گفته است :\r\n گر خدا لطفى كند فضلش بود * فضل او بربندگان بى حد بود . \r\nمگر اين كه بگوييم نظر آيه اهل كتاب و مشركان زمان پيامبر ( ص ) هستند كه يا مقصر و با متعمد مىباشند .\r\nدر آيه چهارم مىفرمايد : ( ولى ) اهل كتاب ( تاچه رسد به بت پرستان لجوج ) بعد از آمدن آنكه ( مطلوب شان بود ) از قبول حق سرزدند ؟ و آيه 89 بقره ، آيه چهارم فوق راتوضيح بيشترى داده است .\r\nدر آيه ششم دوباره اهل كتاب و مشركين را يك جا نموده و همه را به لقب شرالبريه\r\n\r\n\r\n","description":"","footnote":"\r\n( 1 ) - كه  « لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ . . . »  ( فصلت : 42 ) ؛ ( از پيش و پس آن باطلى به آن نمى چسپد .\r\n","page_name":" 345 ","page_number":345},
  {"content":"\r\n\r\nملقب نمود و وعده خلود جهنم را به آنان مىدهد ( نعوذ بالله منه ) .\r\nو در مقابل به مومنين صالحين ، لقب خيرالبريه « 1 » و خلود در بهشت هاى عدن را مىدهد و از همه بالاتر از يك مطلب فوق العاده پرده بر مىدارند كه صالحين مومنين را بسيار بالا مىبرد كه خداوند از آنان راضى و آنان از خداى خود راضى هستند ! چه مقام فوق مقامها . و در پايان مىفرمايد اين مقاها براى كسى است كه از پروردگار مى ترسند .\r\n\r\nسخنى در مورد خيرالبريه\r\nاين مقام ممتاز فضيلت تشريعى مومنان صالح است نه فضيلت تكوينى آنان ، دراين مورد رواياتى از طريق دانشمندان محترم اهل سنت وارد شده كه مصداق اين آيه ، را على و شيعيان او معرفى نموده است .\r\n\r\nبحث حديثى « 2 »\r\nسيماى امام على ( عليه السلام ) در قرآن « 3 »\r\n « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  ( البينة : ) 7 ؛\r\nكسانى كه ايمان آورده‌اند و كارهاى شايسته انجام داده اند ، آنان بهترين مخلوقات هستند .\r\nحديث 1125 : يزيد بن شراحيل الانصارى كاتب على ، قال : سمعت علياً يقول : حدثنى\r\n\r\n\r\n","description":"","footnote":"\r\n( 1 ) - آيا مراد از اين مهم ترين لقب ( خيرا لبرية ) مؤمنين صالح اين امت هستند و يا همه مؤمنين صالح همه امتها و يا همه مؤمنين صالح جن و ملك و ساير انواع عاقل دركهكشانهاى ديگر ؟ بعيد نيست كه قول دوم اظهر باشد و همچنين در لقب ( شر البريه ) . والله العالم .\r\n( 2 ) - در خود شواهد التنزيل عربى ج 2 / 459 - 470 مراجعه كنيد كه حواشى محققانه زيادى دارد و اسامى كتب بسيارى را كه اين احاديث در آن ها ذكر شده بيان كرده است .\r\n( 3 ) - ترجمه شواهد التنزيل حسكانى ؛ ص 393 به بعد .\r\n","page_name":" 346 ","page_number":346},
  {"content":"\r\n\r\nرسول الله ( ص ) و انا مسنده الى صدرى فقال : يا على أما تسمع قول الله عز و جل :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  ( البينة : 7 ) ؛ هم أنت و شيعتك ، و موعدى و موعدكم الحوض ، اذا اجتمعت الامم للحساب تدعون غراء محجلين .\r\nيزيد بن شراحيل انصارى كاتب على ( ع ) گفت : از على شنيدم كه گفت : در حالى كه پيامبر خدا را به سينه ام چسبانيده بودم به من گفت : يا على آيا سخن خداوند :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  را نشنيدى ؟ آنان تو و شيعيان تو هستند و وعده من و شما كنار حوض است . هنگامى كه امت ها براى حساب گرد مى آيند ، شما را به عنوان پيشانى سفيدان و پاسفيدان خطاب مى كنند .\r\nحديث 1126 : عن ابن عباس قال : لما نزلت هذه الآية :  « « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  قال : النبى صلى الله عليه و آله و سلم لعلى : هو انت و شيعتك . تأتى انت و شيعتك يوم القيامة راضين مرضيين ، و يأتى عدوك غضاباً مقمحين قال على : يا رسول الله و من عدوى ؟ قال : من تبرأ منك و لعنك ثم قال رسول الله صلى الله عليه و آله و سلم : من قال رحم الله علياً يرحمه الله .\r\nابن عباس در باره سخن خداوند :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ » ؛  گفت : پيامبر به على فرمود : آن تو و شيعيان تو هستند ؛ تو و شيعيانت در روز قيامت راضى و خوشحال مىآييد و دشمن تو خشمناك و سر افكنده مىآيد . على گفت : يا رسول الله دشمن من كيست ؟ گفت : كسى كه از تو بيزارى بجويد و تورا لعنت كند . سپس پيامبر خدا گفت : هر كس بگويد كه خدا ، على را رحمت كند ، خدا او را رحمت مىكند .\r\nحديث 1127 - 1129 : همين مضمون با چند سند ديگر نيز نقل شده است .\r\nحديث 1130 : عن ابى برزه قال : تلا رسول الله صلى الله عليه و آله و سلم :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ » ؛  و قال : هم انت و شيعتك يا على معاد ما بينى و\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nبينكم الحوض .\r\nابوبرزه گفت : رسول خدا تلاوت كرد :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ » ؛  و گفت : يا على آنان تو و شيعيان تو هستند . و وعده من و شما كنار حوض است . « 1 »\r\nحديث 1131 : عن ابن بريده عن ابيه قال : تلا النبى صلى الله عليه و سلم هذه الآية :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ » ؛  فوضع يده على كتف على و قال : هو انت و شيعتك ، يا على ترد انت و شيعتك يوم القيامة روائاً مرويين ، و يرد عدوك عطاشا مقمحين .\r\nابن بريده از پدرش نقل مىكند كه پيامبر اين آيه را تلاوت كرد :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  و دست خود را بر شانه على گذاشت و گفت : او تو و شيعه توست ، يا على تو و شيعيانت روز قيامت در حالى وارد مىشويد كه سيراب هستيد ولى دشمنان تو تشنه و سر افكنده وارد مى شوند .\r\nحديث 1132 : عن ابى جعفر محمد بن على قال : قال : رسول الله ( ص )  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  هم انت و شيعتك يا على . ابو جعفر محمد بن على گفت : پيامبر خدا گفت :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  يا على تو و شيعيان تو هستند .\r\nحديث 1133 - 1138 : همين مضمون با تفاوت اندكى با چند سند ديگر نيز نقل شده است .\r\nحديث 1139 : عن جابر بن عبدالله الانصارى قال : كنا جلوسا عند رسول الله صلى الله عليه و آله و سلم اذ اقبل على بن ابى طالب ، فلما نظر اليه النبى قال : قد اتاكم اخى ثم التفت الى\r\n\r\n\r\n","description":"","footnote":"\r\n( 1 ) - روايت مربوط به اينكه منظور از « خير البريه » على و شيعيان او هستند در كتاب هاى حديث بسيار است از جمله : سيوطى ؛ الدر المنثور ذيل اين آيه و خوارزمى ، مناقب امير المومنين ص 187 و گنجى ، كفايه الطالب ص 246\r\n","page_name":" 348 ","page_number":348},
  {"content":"\r\n\r\nالكعبه فقال : و رب هذه البنية ان هذا و شعيته هم الفائزون يوم القيامه . ثم اقبل علينا بوجهه فقال : اما والله انه اولكم ايماناً بالله و اقومكم بامر الله . و اوفاكم بعهد الله و اقضاكم به حكم الله و اقسمكم بالسويه و اعدلكم فى الرعيه و اعظمكم عند الله مزية قال جابر : فانزل الله :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  فكان على اذا اقبل قال اصحاب محمد : قد اتاكم خيرالبرية بعد رسول الله .\r\nجابر بن عبدالله انصارى گفت : نزد پيامبر خدا نشسته بوديم كه على بن ابى طالب آمد ، پيامبر به او نگاه كرد و گفت : برادرم نزد شما آمد ، سپس به سوى كعبه توجه نمود و گفت : سوگند به پروردگار اين كه او و شيعيانش همان نجات يافتگان در روز قيامت هستند . سپس روى به سوى ما كرده و گفت : آگاه باشيد كه به خدا سوگند نخستين شما از نظر ايمان به خدا و پايدار ترين شما در كار خدا و فادارترين شما به عهد خدا و داورترين شما به حكم خدا و تقسيم كنند ترين شما به مساوات و عادل ترين شما در رعيت و بزرگترين شما نزد خدا از نظر مزيت ، اوست . جابر گفت : پس خداوند نازل كرد :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  هر وقت كه على مى آمد اصحاب محمد ( ص ) مى گفتند : بهترين مردم پس از رسول خدا پيش شما آمده است .\r\nحديث 1140 : همين مضمون باسند ديگرى نيز روايت شده است .\r\nحديث 1141 : عن جابر بن عبدالله الانصارى قال : بينا رسول الله صلى الله عليه و آله و سلم يوماً فى مسجد المدينة و ذكر بعض اصحابه الجنة فقال رسول الله صلى الله عليه و آله و سلم : ان لله لواءاً من نور ، و عموداً من زبرجد ، خلقها قبل ان يخلق السماوات بالفى سنة ، مكتوب على رداء ذلك اللواء لا إله الا الله ، محمد رسول لله آل محمد خير البريه ؛ صاحب اللواء امام القوم ، فقال : على : الحمد لله الذى هدانا بك و كرمنا و شرفنا . فقال له النبى ( ص ) يا على اما علمت ان من احبنا و انتحل محبتنا اسكنه الله معنا ، و تلا هذه الآية  ( فِي مَقْعَدِ صِدْقٍ عِنْدَ مَلِيكٍ \r\n\r\n","description":"","footnote":"","page_name":" 349 ","page_number":349},
  {"content":"\r\n\r\n مُقْتَدِرٍ  ( القمر : 55 ) .\r\nجابر بن عبدالله انصارى گفت : روزى در مسجد مدينه نشسته بوديم ، بعضى از اصحاب از بهشت سخن به ميان آوردند ، پس پيامبر خدا گفت : براى خدا پرچمى از نور و ستونى از زبرجد است كه آنها را دو هزار سال پيش از آفريدن آسمانها آفريد بردامنه اين پرچم نوشته شده : لا إله الا الله محمد رسول الله » آل محمد بهترين مردم هستند ، صاحب پرچم امام قوم است ، پس على گفت : ستايش خداوند را كه ما را به وسيله تو هدايت كرده و ما را گرامى داشته و شرافت داده است . پيامبر گفت : يا على آيا مىدانى كه هر كس ما را دوست بدارد و خود را به محبت ما نسبت دهد ، خداوند او را ( در بهشت ) باما ساكن مىكند ؟ و اين آيه را خواند :  « فِي مَقْعَدِ صِدْقٍ عِنْدَ مَلِيكٍ مُقْتَدِرٍ »  در جايگاه راست نزد خداوند زمامدار قدرتمند »\r\nحديث 1142 : « عن عطية العوفى قال : دخلنا على جابر بن عبدالله الانصارى و قد سقط حاجباه على عينيه من الكبر ، فقلنا له : اخبرنا عن على فرفع حاجبيه بيده ثم قال : ذاك من خيرالبرية . عطيه عوفى گفت : بر جابر بن عبدالله انصارى وارد شديم در حالى كه از فرط پيرى ابروهايش روى چشمانش افتاه بود ، پس به او گفتم : به ما از على خبر بده او بادستش ابروهايش را بالا برد و سپس گفت : اواز بهترين مردم است . ( ذاك من خيرالبرية )\r\nحديث 1143 : عن عطيه عن ابى سعيد ، قال : قال رسول الله صلى الله عليه و آله : على خير البرية ، عطيه از ابو سعيد نقل من كند كه گفت : پيامبر خدا فرمود : على بهترين مردم است .\r\nحديث 1144 : عن الضحاك ، عن ابن عباس و عن خالد بن معدان عن معاذ فى قوله تعالى  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  قالا : هو على بن ابى طالب ما يختلف فيها احد .\r\nضحاك از ابن عباس و خالد بنى معدان از معاذ نقل مى كنند كه آن دو راجع به سخن خداوند :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  او على بن ابى طالب ( ع )\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nاست و هيچ كس در آن اختلاف نكرده است .\r\nحديث 1145 : عن ابن عباس فى قوله تعالى :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  هم على و شيعته .\r\nابن عباس راجع به سخن خداوند :  « إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ »  گفت : آنان على و شيعيان او هستند .\r\nحديث 1146 : عن ابن عباس فى قوله تعالى :  « أُولئِكَ هُمْ خَيْرُ الْبَرِيَّةِ »  قال : نزلت فى على و اهل بيته . ابن عباس گفت :  « أُولئِكَ هُمْ خَيْرُ الْبَرِيَّةِ »  در باره على و اهل بيت او نازل شده است .\r\nحديث 1147 : عن ابن عباس فى قوله تعالى :  « أُولئِكَ هُمْ خَيْرُ الْبَرِيَّةِ »  قال نزلت فى على بن ابى طالب .\r\nابن عباس گفت :  « أُولئِكَ هُمْ خَيْرُ الْبَرِيَّةِ »  درباره على نازل شده است .\r\nحديث 1148 : عن ابن عباس فى قوله تعالى  « أُولئِكَ هُمْ خَيْرُ الْبَرِيَّةِ »  قال نزلت فى على و شيعته .\r\nابو صالح از ابن عباس نقل مىكند كه گفت :  « أُولئِكَ هُمْ خَيْرُ الْبَرِيَّةِ »  در باره على و شيعيان او نازل شده است . « 1 »\r\n\r\n\r\n","description":"","footnote":"\r\n( 1 ) - حسكانى ، عبيدالله بن عبدالله ، سيماى امام على ( ع ) در قرآن ( ترجمه شواهد التنزيل ) ، قم ؛ چاپ اول ، سال 1381 ش ، متن عربى آن ج 6 ص 379 .\r\nاين روايات شواهد التنزيل را در مصادر زير هم بخوانيد : الغدير امينى ، صواعق ابن حجر ، نور الابصار محمد شبلنجى ، درالمنثور سيوطى ، مناقب خطيب خوارزمى ، كفاية الخصام ابو نعيم اصفهانى ، طبرى در تفسيرش فتح القدير فصول مهمه ، ينابيع المودة و روح المعانى آلوسى در ذيل آيه‌ى فوق .\r\n","page_name":" 351 ","page_number":351},
  {"content":"\r\n\r\n\r\nتفسير سوره زلزلة « 1 »\r\n\r\nوضع مردم و زمين ما در قيامت\r\nزمين در هنگام قيامت دچار زلزله شديدى مىشود به گونه‌اى كه مردم از شدت زلزله به وحشت مىفتند . اول در سوره حج مىفرمايد : محققاً زلزلة قيامت بسيار امر بزرگى است به حدى كه زنان شير دهنده از اطفال شير خوار خود - كه عادتاً خيلى به آنان علاقه دارند - از آنان غافل مىشود و هر زن باردار ، بچه خود را ( در هر ماهى كه باشد - سقط مى نمايند ، مردم را مست مى بينى در حالى كه مست نيستند و لكن عذاب خداوند سخت است .\r\nو دوم در زمين در همين زلزلهء فراگير بارهاى سنگين خود را ( از داخل ) بيرون مى اندازد .\r\nاين اثقال ممكن است مواد مذابى باشد كه ما آن را در دنيا به شكل آتشفشانها ديده ايم و نيز معادن باقى مانده را و گويا زمين زير و رو مىشود :  « وَ أَلْقَتْ ما فِيها وَ تَخَلَّتْ »  ( الإنشقاق : 4 ) .\r\nبلى مىشود كه اثقال ( جمع ثقل به كسر اول و سكون دوم و يابه فتح هردو - ) شامل اعمال انسان هم باشد كه زمين به لَه و عليه آنان شهادت مىدهد و آن شهادت كاشف از علم زمين است ولى بودن اعمال ما در دل زمين كه بر آنها اخراج صدق كند مشكل است . و انسانها پس از تشكيل بدن و تعلق روح به ابدان به كره ساهره ( ميدان حساب ) مى روند  ( فَإِذا هُمْ بِالسَّاهِرَةِ )  كره‌اى كه احتمالا هيچ ساختمانى ندارد زمين جامد در آن روز به سبب وحى نمودن خداوند به او ، همه خبرهاى خود را بيان مىدارد كه شايد قدر متيقن از عملهاى بندگان را بيان نمايد . آيا اين نقل حكايت ؛ مانند حكايت و بازگو كردن و صحبتهاى معمولى امروزى ما است يا حقيقت ديگرى دارد ؟ بايدگفت : خدا مىداند ولى به نحوى تحديث مذكور\r\n\r\n\r\n","description":"","footnote":"\r\n( 1 ) - اين سوره مكى يا مدنى داراى 8 آيه مىباشد .\r\n","page_name":" 352 ","page_number":352},
  {"content":"\r\n\r\nصورت مىگيرد كه همه انسانهايى كه از آدم تا آخر آمده اند آن را مى فهمند ! چگونه مىفهمند ؟ ما نمى دانيم !\r\nپيچيده تر از همه آخر سوره است كه انسانها عملهاى خود را ازخوب و بد ، به اندازه يك ذره هم اگر باشد ، بازهم مى بينند . آيا نفس عملهاى گذشته ديده مىشود و يا تجسم آنها كه در كتاب معاد گفته ايم ، دليل محكمى بر تجسم عمل نيابيده ايم . والله العالم .\r\nولى بايد متوجه باشيم كه قرآن در مورد اعمال خيلى دقيق بياناتى دارد : لقمان به پسرش مىگويد : پسرك من اگر ( عمل بد و خوب ) به اندازه دانه خردلى ، چه در دلى سنگى باشد يا در آسمانها يا در زمين ، خدا آن را ( در حال حساب ) مى آورد ، خدا لطيف و آگاه مى باشد .\r\nالبته از اين قانون كلى گناهاى كه توسط مسقطات و محبطات نابود مىشوند ، استثناء مىشود و متباقى ، به ديد فاعل خود در مىآيد . و بحث مسقطات و محبطات در كتاب معاد و مجلد دوم حدود الشريعة ما بيان شده است والله العادل و غفار الذنوب .\r\n\r\nنكته آخر\r\nتوجه : سوره والعصر با اختصار كلمات خود معانى زيادى دارد كه ما تفسير تفصيلى آن را در مولفات گذشته خود بيان داشته‌ايم و دو سوره معوذتين را نيز در سالهاى گذشته در كتب ديگر خود نوشته ايم و كلام ما ، در تفسير آيات قرآن فعلًا در همين ساعت ده و بيست دقيقه صبح شنبه 14 / 6 / 1396 ش مطابق 14 / 12 / 1438 ق در كتابخانه منزل ما ، در حوزه علميه خاتم النبيين ( ص ) به پايان رسيد در حالى كه عمر من 81 سال شمسى و چهار ماه و هشت روز از آغاز سال هشتاد و دوم گذشته است .\r\nابتداى تأليف اين كتاب در حوزه علميه خاتم النبيين ( ص ) در كابل روز جمعه 4 - سرطان 1395 ش و 18 رمضان 1437 ق بوده كه تمام تأليف اين كتاب در قسمت اول آن ( تفسير آيات مورد نظر ) يك سال و هفتاد روز شده است ( چهارده ماه و ده روز ) بلى در حدود يك\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nماه در ايران در بيمارستان و خارج آن مشغول تداوى و عوارض عمل جراحى بودم و در حدود دو هفته آنجا بعد از يك ماه مشغول تأليف بودم و چند روز در كابل هم به كارهاى ديگرى اشتغال داشتم . البته تأليف در ساعات فراغ از درس و ملاقات‌ها بوده است .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nخاتمه\r\n\r\nزدودن خرافات از چهره وحيانى قرآن\r\n\r\nيك خط انحرافى شاذ\r\nتمام مسلمانان جهان از روز اول بعثت پيامبر بزرگوار اسلام محمد بن عبد الله ( ص ) به رسالت ، او را پيامبر خدا و قرآن او را كتاب منزل خداوند دانسته و مى دانند و اين موضوع متواتر و قطعى و حتى ضرورى همه مذاهب اسلامى مى باشد .\r\nبا شكوفايى علم كلام دانشمندان دلايل عقلى و شواهد عقلايى زيادى بر اثبات اصول دين اسلام - توحيد ، نبوت عامه و خاصه ، و معاد - و ضروريات اسلامى مانند وحيانى بودن قرآن و عصمت پيامبران اقامه كردند كه هزاران نسخه از آن كتاب ها در كتابخانه هاى كشور هاى اسلامى وجود دارد . و اين دين از آسيا گرفته تا آفريقا و تا اروپا پيروان زيادى پيدا كرده كه امروزه به يك ميليارد و چند صد ميليون مى رسند .\r\nتمدنى را كه اين دين در جهان عرضه داشت ، وضع فكرى بشر را تغيير داد و به قول پاره‌ى از دانشمندان غربى زمينه تمدن غربى ها را فراهم ساخت .\r\nولى در اين درياى انسانى ، افرادى در ميان مسلمانان پيدا شدند كه احتمالا افراد فهميده آنان از چند نفر بيشتر نباشند كه بر اساس مطالعات علمى نما در مورد آسمانى بودن قرآن و نبوت پيامبر بزرگوار آن نظريات باطلى پيدا كردند كه نظر آن ها مورد تنفر مسلمانان قرار گرفته و به عنوان يك نظر انحرافى شاذ و مخالف دين اسلام در لابلاى اوراقى مستور ماند .\r\nغالب مرتدين از اسلام نه به خاطر دلايل عقلى و عقلايى ، بلكه براى نان و يا نام و يا سر بلندى و عقده هاى روانى و تبليغات دروغين مبشران مسيحى و يا بر اساس روابط بى راهه\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nرفته اند كه شماره هدايت شوندگان خارجى به دين اسلام به مراتب از آنان بيشتر بوده اند .\r\nبعضى مى گويند مسيحيتى كه با اسلام رقابت داشت و در حدود دو صد سال با او جنگيد بالاخره به پيشنهاد پاپ وقت ، شوراى واتيكان در سال 1965 ميلادى ، اسلام را به عنوان دين الهى پذيرفته است ، و همه اين نقل و انتقالات يك امر معتاد و معمولى است .\r\nبه هر حال فرد مورد نظر ما در اين باب از همه عقده‌ى تر است و همه تسويلات و وساوس او كه به نام دليل آورده و يا بر آيات روح افزاى الهى اتهام تناقض وارد كرده ، همه را بايد در بهترين تعبيرات از خواب پريشان در نبود اعتدال عقلايى او دانست كه همه را در صفحات بعدى خواهيد خواند .\r\nولى عده قليلى كه ذلت و بد گمانى از روى آنان مى بارد ، ادعا دارند كه از روى استدلال دين اسلام را ترك كرده اند و حتى قصد ارشاد مسلمانان را دارند ، و نمى خواهند كه مانند سلمان رشدى شهرت يابند . از اين جمله دو سه نفرى را نام مى برم :\r\nيكى مير سيد احمد خان هندى ( 1816 - 1868 م ) است كه در كتابى ادعا كرده : نبوت يك ملكه طبيعى خاص نظير ساير قواى بشرى است كه به هنكام اقتضاى وقت و محيط شكوفا مىشود ، چنانچه ميوه و گل درخت ها به موقع معين خود مى شكوفند و مى رسند .\r\nاو مى گويد پيامبر وحى را مستقيما از خداوند دريافت مىكند و جبرييل گويا جلوه مجازى و كنايه قوه و ملكه پيامبرى و نبوت است . او پنداشته كه وحى چيزى نيست كه از خارج پيامبر به او برسد ، بلكه همان فعاليت قوه بشرى و عقل قدسى و بشرى اوست .\r\nاو از تدريجى بودن نزول قرآن بر مراد خود استدلال مى كرد ، او ادعا مى كرد كه ملكه و قوه نبوت بدون استثنا و تبعيض در همه انسان ها هست ، هرچند درجات آن متفاوت باشد .\r\nبنابر اين باب اجتهاد بايد به روى كسانى باز باشد كه صلاحيت اين ملكه را دارند و مى\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nتوانند در مسايل مستحدثه با رعايت زمانه باز انديشى نموده و حكم آن را بدهند ؛ ولى او معتقد بود كه الفاظ و معانى قرآن از خداوند است و اين كه بعضى ها الفاظ آن را از خود پيامبر دانسته اند و مى گويند معانى بر آن حضرت نازل گشته ، آن را شديدا رد مى كرد .\r\nبلى از شاه ولى الله دهلوى نقل شده كه در ذيل عنوان تدلى گفته كه فقط معانى قرآن بر قلب پيامبر نازل شده و الفاظ آن از پيامبر است . ولى اين قول مخالف صريح آيه 192 تا 194 سوره شعراء و غير آن مى باشد . « 1 »\r\nاز سيد جمال افغانى در ابطال نظريه سيد احمد خان هندى نقل شده كه او هر آيه‌ى را كه در آن از فرشته و جن و روح الامين و يا وحى و يا بهشت و دوزخ و يا از معجزات انبياء ذكرى به عمل آمده ، تأويل برده است . ( مقالات جماليه ، ص 97 ) .\r\nاو مى گويد فرق بين سيد احمد و زنادقه پيشين در اين است كه آن ها دانشمند بودند و او عامى است ، لذا مقام نبوت آن حضرت را به عنوان اصلاح گر پايين آورده است . « 2 »\r\nپس از سيد احمد هندى ، نصر حامد 1943 شاگرد امين الخولى ( 1904 - 1969 ميلادى ) به انكار وحيانى بودن قرآن پرداخت تا توسط جامع الازهر تكفير گرديد و مرتد اعلام شد . ( 1993 تا 1996 ) .\r\nپس از نصر جمعى بى ادب تر و تندرو تر از او آمدند و جمله هاى بيشتر و باطل ترى در مورد قرآن و نبوت نوشتند .\r\n\r\n\r\n","description":"","footnote":"\r\n( 1 ) -    وَ إِنَّهُ لَتَنْزِيلُ رَبِّ الْعالَمِينَ ، نَزَلَ بِهِ الرُّوحُ الْأَمِينُ ، عَلى قَلْبِكَ لِتَكُونَ مِنَ الْمُنْذِرِينَ .    ( شعراء ، آيات 192 تا 194 ) .\r\n( 2 ) - بنابر اين سيد احمد خان هم منكر خاتميت پيامبر بوده و هم منكر آورنده وحى و هم آيات را به نظر خود تأويل مى برده است . و هم منصب نبوت را نوعى مى دانسته و در عين حال قرآن را نيز از جانب خدا مى دانسته . اگر چنين بوده او به قول اسد آبادى عامى بوده است . و الله العالم .\r\n","page_name":" 357 ","page_number":357},
  {"content":"\r\n\r\nحالا با بيان اين خط انحرافى شاذ به بيان اصل مطلب ( زدودن خرافات از چهره تابناك و وحيانى قرآن ) مى پردازيم :\r\nكتاب هاى الهى نازله از آسمان كه بر انبياى سابق براى هدايت پيروان دين هاى آنان نازل شده فعلا به كلى ناپديد شده و يا به تحريف شديد مبتلا گرديده اند . ولى قرآن چون از يك طرف معجزه خالده براى دين دايم اسلام تا آخر زندگانى بشر در روى زمين بود ، تا امروز سالم و دست نخورده باقى مانده و از طرف ديگر قرآن منبع نخستين و معتمد ترين زير بناى دين خالد اسلام است و لازم است مسلمانان در هر زمان و در هر جا براى دستور گرفتن از خالق در مورد احكام حوادث به آن رجوع كنند و از آن استفاده ببرند ، كثرت قرآن خوانى مسلمانان و مطالعه تفسير آن ، امكان تحريف آن را برد و نسخ متعددى از آن باقى ماند كه تا امروز دليل بر صيانت قرآن كريم است و آخرين خبرى كه چند ماه قبل برخى از خبرگزارى هاى بين المللى پخش كردند كه نسخه تازه از قرآن پيدا شده كه با كارشناسى علمى در اوراق و خطوط آن ثابت شده كه نسخه مذكور از زمان پيامبر اسلام ( ص ) و يا كمى بعد از وفات ايشان نوشته شده است . ظاهرا نسخه فعلا در لندن باشد .\r\nبنابر اين قرآن تنها كتاب سالم و چشمه سار وحى الهى است كه براى بشر و هدايت او باقى مانده است .  « إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلًا . » .  ( سوره مزمل ، آيه 19 ) .  « وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ » .  ( سوره انعام ، آيه 153 ) .\r\nقرآن تذكره و يادآورى است ، هر كس بخواهد ( مىتواند ) آن را به سوى پروردگارش راهى اتخاذ كند و انتخاب كند و از راه هاى ديگر پيروى نكند كه باعث تفرق و تعدد و گمراهى مىشود .\r\nدر مورد قرآن ايرادات زيادى از جانب ملحدين و اهل كتاب يهود و نصارا گرفته شده\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nاست . « 1 » وقتى غربى ها طالبان را از حكومت كشور ما دور كردند و به افغانستان آمدند ، مبلغين مسيحى غربى اولين تحفه‌ى كه براى مردم كشور ما آوردند ، اوراقى بود كه عليه قرآن به عنوان تكرار مكررات ايراد گرفته شده بود ! كه بار ها جواب آن ها از جانب دانشمندان اسلامى داده شده بود . اين اوراق به زودى فراموش شد و خريدارى پيدا نكرد و تنها جمعى از جوانان بى تجربه و نادان ما براى گرفتن ويزه و رفتن به اروپا ، غسل تعميد را در كابل قبول كردند .\r\nولى جالب ترين ايرادى كه بر قرآن گرفته شده ، از فردى به نام عبد الكريم سروش است كه از ايران به غرب پناهنده شده و از آن جا به وسوسه نسل جوان مى پردازد و اين ايراد كه بسيار عاميانه و بى پايه و حتى دروغ روشن است اين است كه قرآن نه از جانب خداوند است و نه فرشته وحى جبرييل آن را از آسمان نازل كرده است ! بلكه پيامبر همه آيات قرآن را در خواب ديده و به عنوان كلام الهى براى مردم بيان داشته و تمام دانشمندان اسلام كه همه عقل و فكر و استعداد هاى عالى خود را در راه فهم و تفسير آيات گذرانيده اند و دانشمندان غير مسلمان كه از قرآ ن تعريف كرده اند و كتاب هايى در عظمت آن تأليف نموده اند ، گمراه شده اند و مردم را به گمراهى برده اند و به آنچه كه اين آقا كشف كرده ، متوجه نشده بودند .\r\nعبد الكريم سروش عقده هاى درونى خود را به ايرادات بى پايه و بى مايه براى اثبات مدعاى خنده دار خود به كار برده كه واقعا عجيب است ! ! ! او مى توانست معقول صحبت كند و بگويد براى من ثابت نشده كه قرآن از جانب خدا نازل شده باشد ، و همه از كلام خود\r\n\r\n\r\n","description":"","footnote":"\r\n( 1 ) - خود مفسرين و دانشمندان مسلمان آن چه در نظر آنان سوال بر انگيز بوده ، پنهان نكرده اند و همه را عنوان كرده اند و جواب داده اند . در اين مورد هيچ محافظه كارى نشده است .\r\n","page_name":" 359 ","page_number":359},
  {"content":"\r\n\r\nمحمد ( ص ) است ؛ و اين اين كار ظاهر عقلانى دارد . ولى نسبت دادن قرآن به خواب ديدن آن حضرت ( ص ) واقعا خنده دار است و . . . ! ! ! !\r\nنگارنده در اين جا به پاره‌ى از اشتباهات نسبتا مهم او جواب مىدهد ، ولى اولا در اين جا يك جواب مختصر و دندان شكن به او مى دهيم تا ضعف تمام گفتار هاى غير منطقى او در نظر خردمندان باطل شود :\r\nفرض كنيد يكى مى آيد و ادعاى باطلى مىكند كه خنده دار است و همه كس آن را دروغ و نا حق مىداند ، ديگر مردم دانا و دانشمند نه به دلايل او نگاه مى كنند و نه به شواهد او ارزشى قايل مى شوند . مثلا يكى ادعا مىكند كه من دى شب پنج رأس شتر را بلعيدم و براى اثبات آن دلايلى دارم ؛ اين جا هيچ عاقلى به شنيدن دلايل ادعايى او توجه نمىكند ، چون نفس ادعاى او باطل و مخالف سيره مستمره همه انسان هاى جهان است .\r\nادعاى اين آقا كه در اين اواخر اظهار شده ، نيز چنين است . من از متعلمين و دانش آموزان و از محصلين و دانشجويان و از علما بزرگوار و حتى از انسان هاى خرمند مى پرسم آيا شنيده ايد كسى ادعا كرده باشد كه من در خواب چيز هايى مى ديدم كه اين كتاب فعلى من ذكر همان خواب ها است ؟ و يا چنين ادعاى در مورد مولفى كه كتاب او نصف يا ثلث قرآن مجيد باشد ، شده است ؟ فرق نمىكند كه آن كتاب در ادبيات باشد يا در علوم انسانى ديگر و يا در علوم تجربى و يا علوم دينى و يا در مورد تاريخ . او فردى بى سواد بوده ولى چنين كتابى را در خواب ديده است . تا چه رسد كه كتابى مثل قرآن حضرت محمد ( ص ) باشد و در موضوعات مختلف علمى و جهان بينى عقلى و توحيدى دقيق داد سخن داده باشد ، و فرهنگ جديدى خلق كند و قوم نيمه وحشى خود را از نظر حكمت علمى و عملى چنان متغير سازد كه يك ثلث جهان را يك قرن بعد از فوت خود در اختيار خود بگيرد و تمدن\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nنوينى را براى بشر عرضه بدارد ؟\r\nبالاخره هر عاقل بى طرف كه آيات قرآن را بداند و يا ترجمه آن را بخواند بر خلاف اختراع آقاى سروش ، به عقل خدا دادى خود مىداند كه قرآن خواب نامه شخصى پيامبر كه مشتمل بر كذب و حق و باطل و صحيح است ، نمى باشد .\r\nآقاى سروش اگر روز بشنوى كه مخالفان شما بگويند مولفات شما در حال مستى از قلم شما صادر شده و در موقع تأليف ، عقل و خرد شما از كار افتاده بود ، چه قضاوتى داريد ؟ ما همان قضاوت را فعلا در حق شما داريم و قضاوت شما را در محكوميت مخالفان شما نيز قبول داريم .\r\nحرف آخر ما در مورد اين ادعاى عجيب و غريب شما اين است كه انكار ضروريات از فرد معتدل بسيار بعيد و ناممكن است ؛ در قضاوت با كمك خواستن از خداوند ارحم الراحمين تجديد نظر كنيد . نه كتابى مثل قرآن از خواب به دست مى آيد و نه مثل تأليفات شما از قلم فرد مست و بى هوش بيرون مى ريزد .\r\nجواب تفصيلى از تلفيقات ضعيف ايشان كه به قصد ابطال آسمانى بودن قرآن بافته است ، به زودى مى آيد ؛ ولى اولا مطالعه كننده گان عزيز بدانند كه سروش در اولين دفتر نوشته هاى خود كه يكى از حاضرين درس اين جانب از سايت برايم پرنت كرده و آورده بود ، آيات زيادى از خواب نامه محمد ( ص ) ( قرآن مجيد كتاب خداوند ) نقل مىكند و تقريبا همه يا غالب آن ها را از خواب هاى باطل مىداند و با زبان ملايم همه را مسخره مىكند و بدون اقامه هيچ دليلى نسبت آن ها را به خدا انكار مىكند و مى گويد او به پيامبر مومن است ، ولى به پيامبر خواب ها و رؤيا ها نه پيامبر و حكايت گر از خداوند .\r\nاو با ادبيات متواضعانه و عوام فريبانه اساس دين را با ضربه رويا ويران مى سازد ، بدون آن\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nكه دليلى بر اين افتراى خود بيان دارد . او در پى اغفال خوانند گان خود از مطالبه استدلال ، به إطاله‌ى عبارات نيشدار و ضد وحيانى بودن قرآن ، است .\r\nوقتى آدم بى دليل و برهان به شوخى و يا كذب صحبت كند ، هرچه دلش بخواهد مى گويد ، عقده گشايى مىكند و خود را آزاد مىداند و گاهى افتراء مى بندد .\r\nاو مى گويد مگر على نگفت كه روياى انبياء وحى است . « 1 »\r\nولى اين نويسنده چون در علوم دينى درس نخوانده و در آن ها مطالعات عميقى ندارد ، نمى داند كه اولا روايت فوق نه سند معتبر دارد و نه مصدر معتبر . « 2 »\r\nثانيا احاديث معتبرى كه در اقسام وحى وارد شده و اقسام وحى را بيان كرده ، و گاهى وحى را در خواب صحيح مى دانسته ؛ نه او آن ها را ديده و نه به آن ها اعتقاد دارد و گرنه مى دانست كه وحى قرآن همه در بيدارى بوده است .\r\nاو مى گويد اگر پديدارى به نام وحى داريم كه محصول حالت ناهشيارى و نا متعارف است ، آن گاه بايد باور كنيم كه زبانش هم نامتعارف است ، حتى اگر مشابه زبان ما باشد و اين عين همان باورى است كه ما در باره همه خواب ها داريم و بى تكلف و بى تأمل به دنبال خواب گزار مى رويم . ( عبارت او تمام شد ) .\r\nاولا وحى در خواب منحصر نيست و نه قرآن در خواب پيامبر نازل شده و اين اختراع شخص شماست . وحى غبار آلود نيست ، در قرآن اصرار شده كه قرآن به زبان آشكار نازل شده كه در تفسير آيات گذشته بيان شد ؛ همه گفته هاى شما ، اختراع تخيل خود شماست ،\r\n\r\n\r\n","description":"","footnote":"\r\n( 1 ) - بحار الانوار ، ج 11 ، ص 64 ، به نقل از امالى شيخ طوسى .\r\n( 2 ) - به خاتمه كتاب بحوث فى علم الرجال نويسنده مراجعه شود ، او اين حديث را براى الزام ديگران آورده ، و گرنه او به امامت حضرت على كه متفرع بر رسالت خاتم النبيين ( ص ) است ، اعتقادى ندارد .\r\n","page_name":" 362 ","page_number":362},
  {"content":"\r\n\r\nخواب گزار و معبر هم نمى خواهد . لطفا با مقدسات الهى بازى نكنيد .\r\nاين نويسنده محروم كه به مثنوى مولوى خيلى علاقه دارد ، اين شعر او را كه مى گويد :\r\n نام احمد نام جمله انبياء است * چون كه صد آمد نود در پيش ما است \r\nبا جرئت تأكيد مىكند كه بايد گفت خواب احمد خواب جمله انبياء است . با اين حال او به همه شرايع آسمانى خداوند بدون هيچ دليل عقلى و علمى و به مجرد ادعاء الحاد مى ورزد !\r\nبعد از عباراتى كه غرور و تكبر و تجرى او را مى رساند مى گويد : « نه فقط نام احمد نام جمله انبياء است ، بلكه نام همه انبياء نام احمد است . » . !\r\nكمى بعد رويا هاى پيامبر را لگد مال مىكند كه : لعب معكوسند و نعل پاز گونه . . . پارادوكس و تناقض ممكن مىشود و نظم ها پريشان مىشود و اندازه ها و معيار ها برهم و . . . ( و معناى . . . ) يعنى و ساير خرافات مخالف عقل و واقعيت .\r\nمن از جانب صد ها ميليون مسلمان به او مى گويم « و شما . . . . » . « 1 » شما بدترين تهمت را به پيامبران كه هيچ ملحد و مشركى نزده اند ، زده ايد و نيز ادعا كرده‌ايد : از اين بالاتر پيامبر در رؤيا به جاى خدا هم مى نشيند و از زبان او سخن مى گويد ، او با پر رويى مى گويد همه « انزلنا ها » و « قل ها » را در قرآن چنين خوانده و فهميده . وقتى آدم در پى توهين و افتراء باشد و بى دليل صحبت كند چنين جرى مىشود .\r\n\r\n\r\n","description":"","footnote":"\r\n( 1 ) - در نزد نكته دانان اين نقطه صد كتاب است اين خال را به صد وجه تفسير مى توان كرد\r\n","page_name":" 363 ","page_number":363},
  {"content":"\r\n\r\n\r\nيك ايراد اشتباه آميز او\r\nدر آخر هاى دفتر دوم اوراق ، او بر گسستگى و پريشانى بين آيات قرآن ايراد مى گيرد و به عنوان مثال از دو سوره مائده و سوره نور « 1 » نام مى برد و مى گويد كه آيات آن ها پيوند طبيعى ندارند و به گزافه گويى پرداخته ، تا جايى كه مىگويد : « پراكندگى در آيات اين سوره و حتى در يك آيه واحد مشهود است و چنان است كه در نوشته نويسندگان تازه كار هم ديده نمىشود ، گويى بايد گفت . . . بى خبرى صاحب وحى و خداى آداب دان . . . بلكه تابع ساختار مه آلود و خواب آلود رؤيا ها است كه غالبا نظم منطقى ندارد و از سويى به سويى و از گوشه‌اى به گوشه‌اى مى روند و فاقد انسجام است . ( اين ادب خواب است و ادب خواب جمله بى ادبى است ) ! !\r\nاو قبل و بعدا در همين محل به پُر رويى گزافه گويى پرداخته و از حقيقت به كلى در غفلت و يا تغافل بوده است !\r\nنظمى كه در كتاب هاى مولفين بشرى رايج بوده است ، و احتمالا در آينده نيز چنين باشد ، چه در ترتيب ابواب و فصول ( سوره ها ) و چه در تقديم و تأخير مطالب و چه در ترتيب فروع يك اصل و چه در تبيين معانى از حيث تفصيل و اجمال ( خلاصه گويى ) و حتى گاهى از نظر ايضاح و ابهام و ترتيب جملات و تقديم و تأخير كلمات تابع اغراض مولفين و در خطابه ها و سخنرانى ها تابع اهداف متكلمين هستند .\r\nو در مجموع در نوشته‌ها و صبحت هاى انسانى يك قدر جامع پيدا مىشود و متأسفانه نويسنده مغرور ما كه در پى تخريب همه اديان كره زمين از شريعت آدم ( ع ) گرفته تا خاتم\r\n\r\n\r\n","description":"","footnote":"\r\n( 1 ) - بعيد نيست سوره نور يك مرتبه و كاملا نازل شده باشد ، و دليل اين احتمال آيه اول اين سوره است .\r\n","page_name":" 364 ","page_number":364},
  {"content":"\r\n\r\nالنبيين ( ص ) مى باشد ، به هر انگيزه‌اى كه داشته ، « 1 » از يك نكته سهوا يا عمدا غفلت كرده است و آن اين كه به چه دليل خداوند جهان را مكلف به پيروى از نظم انسان ها قرار داده ؟ و چرا او از خدا انتظار داشته از روش تأليف مولفين بشرى پيروى كند ؟ !\r\nگوستاولبون فرانسوى در كتاب تمدن اسلام و عرب همين موضوع را بيان مىكند كه آيات قرآن نظم ندارد ، و چون او هم مانند سروش به پيامبرى آن حضرت اعتقاد ندارد ، بى نظمى مذكور را معلول بى سوادى آن حضرت دانسته است . حرف او با توجه به انكار نبوت موجه به نظر مى رسد ، ولى سروش آن بى نظمى را دليل خواب هاى پريشان آن حضرت ( ص ) مىداند كه ياوه گويى صرف است .\r\nفرق اين دو تن در اين است كه هدف گستاولبون مكارى و خدعه و نيرنگ و فريب مردم نبوده ، بلكه به عنوان يك تحليل گر نظر خود را بيان كرده و البته كه در نظر خود اشتباه نموده كه بعدا خواهيم فهميد . ولى سروش ضمنا مى خواهد حتى المقدور مردم او را به چهره منكر نشناسند ، بلكه اورا به چهره يك تحليل گر بدانند ، لذا به دو رويى و نفاق ، به خواب ديدن و رؤيا متوسل شده كه دروغى است آشكار و در حقيقت نسبت دادن قرآن به خواب هاى آشفته يك مرد عرب از نظر دين الحاد است و از نظر عقل و اعتبارات عقلايى مثل ادعاى دو ضرب دو مساوى به سه مى باشد و گمان نمى كنم آقاى سروش عاقل در اين ادعا جدى و به آن باور مند باشد .\r\nكاشك اين نويسنده مقدارى علم مى آموخت تا مى دانست تنها احكام سه گانه عقلى\r\n\r\n\r\n","description":"","footnote":"\r\n( 1 ) - خود او خداى او به آن آگاه است ، بلكه ممكن است روان شناسى او با روان كاوى ( مغز خود آگاه و تاخود آگاه او ) نيز باهم در اين انكار و افراط متغاير باشد .\r\n","page_name":" 365 ","page_number":365},
  {"content":"\r\n\r\nبين واجب الوجود و ممكن الوجود به يك شكل واحد تطبيق مىشود ، و در غير آن دليلى وجود ندارد كه خداوند بايد از روش انسان ها پيروى كند . و روش كتب آسمانى با مؤلفات بشرى يكسان باشد .\r\nما به عنوان بنده و مخلوق و انسان دربند احساسات و عواطف و عادات و رسوم خود قواعدى داريم كه به استثناى موارد خاص نمى توانيم از خدا انتظار داشته باشيم كه به نظام ما عمل كند . اين التراب و رب الارباب .\r\nآقاى سروش شما را به جان مولوى و به حق مثنوى معنوى او كمى با احتياط قلم فرسايى كنيد ، شرايع آسمانى را به شكل مبتذل آن استهزاء و مسخره نكنيد . مسلمان نبودن و مرتد شدن يك مطلب است ، ولى تمسك به خرافات و نيرنگ با مردم كار عقلا نيست ، تا چه رسد به اهل علم . بين شما و گوستاولبون مادى يك دنيا فرق اخلاقى وجود دارد ، خيلى ها آن آقا را احترام مىكند او به شخصيت علمى خود احترام داشته ؛ ولى شما به عنوان يك نيرنگ باز كه قلم شما با وجدان شما مباينت و تضاد دارد خيلى خود را در انظار بى طرف ها ، خوار ساخته ايد كه بعضى ها احتمال مى دهند دلار ها ضمير شما را خريدارى كرده ( يعنى مأمور هستيد و مأمور معذور است ) البته من اين اتهام را بى دليل مى دانم .\r\nيك كمى تعقل و تدبر را از شبلى شميل بياموزيد او اولا عرب مسيحى بود و سپس مادى و ملحد شد ولى قرآن را از شما بهتر مى فهميد . او مى گويد :\r\n انى و ان اك قد كفرت بدينه * هل اكفرن بمحكم الآيات \r\nمن اگرچه منكر دين و وحيانى بودن قرآن از جانب خداوندم و خدا را قبول ندارم ، ولى ( به عنوان يك انسان با عقل و وجدان ) به آيات قرآن مىشود كافر شوم ؟\r\nهمه كمالات پيامبر و خوبى هاى او را كنار بگذار ، ولى قرآن او جامع همه غايات بشرى\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاست .\r\nآقاى سروش خوب است آدمى - خصوصا كه ادعاى دانش داشته باشد - كمى ظرفيت عقلانى خود را ارج بگذارد و به حقايق علمى و روحانى با احتياط برخورد مىكند .\r\n أو ما حوت من ناصح الالفاظ من * حكم روادع للهوى وعظات \r\nآقاى سروش صرف عمر در تخريب اديان آسمانى كمال شمرده نمىشود ، ولى يك دقيقه به اين شعر يك عرب مادى مصرى كه در مورد اسلام وحيانى با تو هم عقيده است ، توجه كن :\r\n و شرائع لو انهم عقلوا بها * ما قيدوا العمران بالعادات \r\nقرآن محمد مشتمل بر شرايعى است كه اگر مردم دنيا آن را تعقل مى كردند ، زندگانى اجتماعى خود را به قوانين وضعى ( و عادات ) خود مقيد نمى كردند ! ! !\r\nشما با اين مرد در موضوعاتى اشتراك داريد ، ولى در برداشت از دين اسلام زمين تا آسمان فرق داريد ؛ شما با چه غرور و هتاكى به حضرت ختمى مرتبت ( ص ) خواب رفته مى گوييد و قرآن خداوند را كتاب مشتمل برتناقض مى دانيد و به هردو تحقير روا مى داريد و او با چه ادب به عقل و حكمت آن حضرت ( ص ) كه نبوت او را و حتى خداى او را قبول ندارد ، برخورد مىكند .\r\nشايد اين تفاوت ديدگاه ها به كمبود هاى روانى و حقارت هاى درونى ، و ضعف و قوت اعتماد به نفس دو شخصيت شما كه در انكار وحى آسمانى شريك هستيد ، ارتباط داشته\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nباشد . « 1 »\r\nخلاصه ممكن است مثنوى مولوى شما كه در عالم بيدارى و معرفت كامل سروده شده ، ادبيات و نظم عرفى معانى آن به مراتب از قرآنى كه رؤياى مرد درس نخوانده بوده و پر از تناقض و پارادوكس است ، به نظر شما بهتر آيد . ولى مى خواهم تكرار كنم كه « اين التراب و رب الارباب » .\r\nشما حتما كه در ايران بوده ايد ، كتابى را كه من در نوجوانى در قندهار خوانده ام و چاپ و ترجمه ايران بود ، خوانده ايد شايد از طبع آن بيشتر از پنجاه سال بگذرد ، اسم آن « محمد در نظر ديگران » بود ؛ شايد عمدا آن را فراموش نكرده باشيد كه غربى هايى كه مسلمان نبودند ، چگونه از قرآن و آورنده آن تمجيد كرده اند .\r\nفكر نكنم شما آن قدر فرو رفته باشيد كه از همه داخلى ها و خارجى هاى مسلمانان و كفار غربى كه در برابر قرآن و آورنده بزرگ آن تعظيم كرده اند ، خود را برتر و عاقل تر بدانيد . شما اختيار داريد كه هرچه بخواهيد قرآن و آورنده آن را و نظم جملات و آيات مقدسه آن را كه از مردى كه در خواب پريشان خود ديده ، متهم كنيد ؛ ولى براى فروكش كردن غرور و كلمات زننده مكرر شما ، بايد چيزى ديگرى به ياد شما بياورم تا كمى بر خلاف ميل خود دچار انفعال عقلانى شويد كه آقاى ميشل اچ هارت آمريكايى در كتاب\r\n\r\n\r\n","description":"","footnote":"\r\n( 1 ) - كاشك مى دانستم شما در محبت و ادب به پيامبر اسلام خواب رفته و مولوى معنوى عارف چه مقدار اختلاف قايليد . ممكن است در برزخ روح شما در جوار مولاناى شما باشد . ولى گمان نكنم مولوى شما را با اين هتاكى هاى تان در كنار خود بپذيرد ، او از اعتماد به نفس برخوردارد بوده ، ولى شما . . . . و حتى آيت الله منتظرى ( ره ) با احترامى كه از شما در كتاب خود نموده بازهم نتوانست اعتما به نفس شما را تقويه كنند ، و گرنه خرافه رؤيايى بودن قرآن را به اين دليل كنار مى مانديد كه در طول تاريخ نظيرى در بين افراد بشر ندارد .\r\n","page_name":" 368 ","page_number":368},
  {"content":"\r\n\r\n« يك صد مرد تأثير گزار در تاريخ » كه در سال 1978 ( نيمه دوم قربن بيستم ميلادى ) چاپ شد و پس از آن به زبان هاى ديگر در جهان نشر گرديد و در سال 1922 ميلادى مولف مقدمه‌ى بر چاپ سابق آن نوشت .\r\nبه هر حال او محمد ( صلى الله عليه و آله و سلم ) را اولين فردى از اين يك صد تن و بهترين فرد در تأثير گزارى بر انسان ها مىداند . ولى شما او را خواب‌بين خواب هاى پريشان مى دانيد و قرآن او را غرق در تناقض پنداشته ايد . آرى هر كس ظرفيتى دارد .\r\nاين محقق سربلند آمريكايى كه به ناموس حقيقت و واقعيت احترام گذاشته ، يك صد تن از تأثير گزاران تاريخ را جمع آورى كرده و او عيسى بن مريم را كه به نظر اكثر غربى ها پيامبر آخر انسان ها مى باشد ، در درجه سوم و اسحاق نيوتن را در درجه دوم آورده است و اولين فرد تأثير گزار ، پيامبر اسلام را معرفى كرده است و سخت بر آن پافشارى نموده .\r\nاو با تمام معلوماتى كه از رجال برجسته جهانى كه بر طرز تفكر و عمل مردم دنيا تأثير داشته ، مى گويد تأثير گزار ترين فردى كه از همه تأثير گزاران جهان بر مردم تأثير بيشتر داشته ، پيامبر اسلام است . ولى اين تاريك فكر مى گويد محمد خواب هاى آشفته ديده و دچار تناقض گويى شده و سراسر قرآن بايد تعبير شود ، يعنى مطابق آراى شما عالى جناب آيات قرآن از معانى اصلى خود منسلخ شود .\r\nبه آقاى سروش سفارش مىكنم كه كمى سر در گريبان تفكر خود فرو برد كه علت واقعى تأثير گزارى حضرت خاتم المرسلين ( ص ) چه بوده كه از همه تأثير گزاران ، بيشتر تأثير گزار بوده ؟ تأثر ميليارد ها انسان از قرن اول هجرى تا امروز و صد ها ميليارد انسان ديگر تا آخر تاريخ انسان فعلى در كره زمين معلول چيست ؟ آيا ممكن است خواب هاى فرد پريشان و متناقض و بى سواد بوده و تأثر پذيرفتگان ميلياردى همه نادان و بى شعور بوده و به اندازه\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nسروش عقل و فكر نداشته اند و يا كتاب آسمانى او فوق بشرى بوده كه مردم آن را به فطرت و منطق خود پذيرفته اند ؟\r\nمن بر خلاف جمعى از دانشمندان محترم ايران ، توقع بازگشت اين آقا را به اسلام و تقديم معذرت به پيشگاه آن حضرت ( ص ) و امت اسلامى را ندارم ؛ زيرا او تمام شهرت خيالى خود را در پناه همين اختراع غير عقلانى خود مىداند و به نابودى شخصيت خودراضى نمىشود .\r\nبه هر حال حرف اخير اين است كه در مورد ترتيب و نظم سوره‌ها و آيات بايد گفت : جمعى از مفسرين من جمله يكى دو نفر از معاصرين به علاوه ادعاى نظم آيات ، مدعى نظم بين سوره ها نيز هستند و ادعا هايى كرده اند كه خوش خود شان مى آيد ، ولى براى جمعى ، افراط بيهوده است .\r\nاحتمالا اكثريت مفسرين ترتيب فعلى آيات را قبول دارند و به نظر من اين قول در اكثر موارد مشكلى ندارد ، ولى در بعضى موارد بعيد نيست كه ترتيب فعلى آيات موجب خللى در نظم بعضى از آيات شده باشد ، چون ترتيب زمان نزول فعلا باقى نمانده و هيچ دليل معتبر السندى نداريم كه ترتيب فعلى به امضاء و اجازه پيامبر بزرگوار اسلام بوده باشد و نبايد مانند نويسندگان كم سواد هر جمله عربى را رياكارانه درشت نوشت و آن را حديث پيامبر و امام و صحابه دانست . ما بايد در اسانيد احاديث بسيار دقيق باشيم و قواعد علم رجال را دقيقا بر احاديث اعمال كنيم . « 1 »\r\nدر مقابل جمعى از دشمنان اسلام ترتيب فعلى را مورد انتقاد قرار داده و دهل و سرنا\r\n\r\n\r\n","description":"","footnote":"\r\n( 1 ) - به همين منظور بود كه پس از طبع پنجم بحوث فى علم الرجال ، شروع به تأليف كتاب معجم الاحاديث المعتبرة نمودم كه ابتكارى بود در كتب حديثى اماميه و اقدام دانشمند بزرگوار شيخ حسن ( ره ) پسر شهيد ( ره ) .\r\n","page_name":" 370 ","page_number":370},
  {"content":"\r\n\r\nنواخته اند ، هر افراط ، تفريطى را در پى دارد و انسانيت ما در پيروى از واقعيت ها است ؛ بايد بگوييم انسان ها در سخنرانى و تأليفات خود مختار اند يكى از نظام هاى عقلايى را انتخاب كنند و هيچ كسى بر ديگرى حق ايراد ندارد و بسيار احمقانه و حد اقل بى خردانه است كه كتاب آسمانى را به دليل اين كه نظم فعلى قرآن مخالف نظام مألوف ما است رد كنند و مصداق اين شعر شوند :\r\nاى . . . عرصه سيمرغ نه جولان گه توست عرض خود مى برى و زحمت ما مى دارى\r\nخداوند نظم قرآن را چنين احسن ديده و هيچ ايرادى هم ندارد .\r\n\r\nدفتر سوم سروش ؛ مقراض تيز تناقض\r\nتناقض به اصطلاح متكلمين و فلاسفه عبارت است از جمع هستى و نيستى يك شىء در زمان و مكان واحد بلكه با حفظ همه وحدات تناقض كه جمعى آن را در هشت وحدت منحصر نموده اند « 1 » و به نظر دقيق در حدود سى وحدت وجود دارد .\r\nبايد روشن و واضح به عنوان يك عقل گرا بگوييم كه تناقض ممتنع و مستحيل و ناشدنى است و استحاله آن هم ضرورى و بديهى مى باشد و هيچ عاقلى آن را ممكن ندانسته و در آينده هم هيچ خرد مندى آن را ممكن نخواهد دانست .\r\nتضاد منطقى نيز مانند تناقض مستحيل و ناممكن است .\r\n\r\n\r\n","description":"","footnote":"\r\n( 1 ) -\r\n در تناقض هشت وحدت شرط دادن * وحدت موضوع و محمول و مكان\r\nوحدت شرط و اضافه جزء كل * قوه و فعل است در آخر زمان \r\nمولف كتاب رهبر خرد كه در فن منطق تأليف شده و نگارنده آن را در ايام جوانى خود مطالعه كرده ام ، شماره وحدات تناقض را تا سى تا بالا برده است . اين اختلاف اصطلاحى است و گرنه هيچ اختلاف واقعى در استحاله تناقض با حفظ همه وحدات آن بين عقلا وجود ندارد .\r\n","page_name":" 371 ","page_number":371},
  {"content":"\r\n\r\nاما اين كه وقوع تناقض و يا حتى ادعاى ضرورت وقوع تناقض در كتاب هاى طرفداران منطق دياليكتيك ماركسزم لنينزم كه به عنوان يكى از اصول چهار گانه اين دسته‌ى از كمونستان جا گرفته بود ، بسيار افتضاح و رسوايى را براى آنان به بار آورد و طفلك هاى ماركسزم هدف واقعى شان امكان تناقض فلسفى نبود و نه آن را مى دانستند و نه فرق تناقض و تضاد منطقى را مى فهميدند . نود درصد اصول به اصطلاح علمى شان ! ! شعار هاى سياسى بود و در بهترين حالات از علوم تجربى گاهى گپى مى زدند كه دانشمند شناخته شوند ! ! !\r\nمراد آنان از تناقض و ضرورت وقوع آن ، تضاد عوامل فيزيكى بود كه به تخم مرغ و جوجه مرغ ( تز ، انتى تز و سنتز ) مثال مى زدند و از بى سوادى بين تناقض و تضاد منطقى و تضاد عوامل فيزيكى هيچ فرقى نمى دانستند .\r\nروزى كه واقعيات عينى ، نظام اقتصادى بى پايه شوروى را فلج كرد ، نظام سياسى آن بر هم خورد و روسيه و دولت هاى جدا شده از آن همه به طرف سرمايه دارى رفتند ، ديگر كسى از فلسفه ماركسزم و اقتصاد آن صحبت نكرد و اصول چهار گانه ماركسزم هم به باد فراموشى رفت و جوجه كمونست هاى مستضعف كشور هاى شرقى كه فهميدند آنچه واقعيت دارد پول هاى غربى ها است و كمونزم خواب و خيال ! ! جمع كثيرى كه توانستند نصف دايره چرخيدند و پرچم كاپيتالزم را بوسيدند .\r\nبه هر حال تناقض محال است ، در هر علم و هر فرضيه و در هر قانون و در هر دينى كه باشد آن را باطل مى سازد . متخصصين علوم عقلى ( منطق ، كلام و فلسفه ) مى دانند كه از\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nتجويز آن باز استحاله آن لازم مى آيد . « 1 »\r\nحالا كه اين مقدمه روشن شد ببينيم آقاى سروش چه تناقضى در قرآن پيدا كرده ؟ راست مى گويد يا اشتباه نموده و نافهمى به مفهوم تناقض او را به بيراهه برده ؟ و يا عمدا براى اثبات رؤيايى بودن قرآن ( ابطال قرآن ) مغالطه مى نمايد . « 2 »\r\nاو در دفتر سوم خود چند موضوع متناقض را بيان مى دارد :\r\n\r\nآب آتش گرفته\r\nاو به آيه  « وَ إِذَا الْبِحارُ سُجِّرَتْ »  ايراد گرفته كه وقتى دريا ها آتش گيرد ! او در اين مورد رجز خوانى زيادى كرده و حتى يك ورق قبل به پيامبر بزرگوار اسلام ( ص ) توهين نموده كه نمى خواهم آن ها را نقل كنم .\r\nخب اگر دريا آتش بگيرد تناقض است ؟  « وَ إِذَا الْبِحارُ سُجِّرَتْ »  مسلما تناقضى كه ما قبلا آن را توضيح داديم ، نيست .\r\nولى ممكن است گفته شود او به معناى مصطلح تناقض در فلسفه جاهل بوده و منظورش اين است كه رؤياى پيامبر كاذب بوده و امر ناممكنى را ممكن دانسته ؛ پس قرآن خواب و خيال است نه كلام خداوند .\r\nآقاى سروش امروز نوجوانان در مدارس همه مى دانند كه آب از اكسيجن و هيدروجن\r\n\r\n\r\n","description":"","footnote":"\r\n( 1 ) - وقتى گفته شود تناقض جايز است ، در جواب گفته مىشود يك مصداق تناقض جايز شما خود همين استحاله و امكان تناقض است كه بايد دو قضيه نقيض را قبول كنيد ! و از قول به جواز آن اقرار به استحاله آن به دست مى آيد . ( دقت شود ) .\r\n( 2 ) - در فرض دوم انگيزه او روانى است يا اقتصادى و روانى بودن نيز احتمالاتى دارد . ما گمان بد به او نمى بريم ، خودش انگيزه خود را مىداند .\r\n","page_name":" 373 ","page_number":373},
  {"content":"\r\n\r\nتشكيل شده و هردو قابل اشتعال است ، يعنى در قيامت يا در نزديكى آن ممكن است آن قدر فشار بر آب ها بيايد كه كلا يا بعضا تجزيه شده و تبديل به آتش شوند .\r\nبه راستى شما اين موضوع را نمى دانستيد يا فكر مى كرديد ديگران نمى دانند ؟ ! بلى غرور كاذب فكر صاحب خود را كور مىكند .\r\nو نيز ممكن است درياها به آتش خارجى شعله ور شود . در مفردات راغب آمده : « وَ إِذَا الْبِحَارُ سُجِّرَتْ ، اى اضرمت نارا » . كه با احتمال دوم شايد بيشتر سازش دارد . و معنا هاى مستعمل ديگر هم در كتب لغت براى آن ذكر شده است .\r\nدر زير همين عنوان ايراد هاى ديگرى هم گرفته كه بعضى از آن ها واقعا خنده دار بوده و حكايت از عقده‌ى بودن نفس او مىكند و مناسب شأن يك نويسنده منصف نيست .\r\nمن صرف عمرم را براى بيان اشتباهات عمدى او نيكو نمى دانم و فهرست وار مى گذرم ؛ ضعف گفتار او بر اهل تحقيق روشن است . ظاهرا خود او هم پيشيمان شده و در جايى ديگر همين دفتر آيات را تناقض نما گفته .\r\nافراط و دشمنى با يك امر كه نويسنده آن را براى اثبات شخصيت خود بيان مىكند قهرا او را به عمق جهالت مى برد . او در ذيل عنوان فوق آتش گرفتن درياها مطالبى از آيات قرآن را كه وقوع آن ممكن است و هيچ مشكلى ندارد ، با پر رويى آن ها را به عنوان باطل و ناشدنى ها و يا به قول خودش تناقضات ذكر مىكند و بدون اين كه دليلى بر انكار آن ها نقل كند ، بطلان آن ها را مسلم مى پندارد كه كمال نادانى و يا عصبيت نويسنده را اثبات مىكند .\r\n2 - آيه  « وَ ما رَمَيْتَ إِذْ رَمَيْتَ وَ لكِنَّ اللَّهَ رَمى »  معناى معقول و مفهوم روشنى دارد ، ولى عصبيت و غرور او را وادار مىكند كه آن را بر صدر همه اين شگفتى ها ( كه يكى از آن ها هم شگفتى نيست ) نشان دهد كه از همه شگفت تر است . گويى كه نويسنده نوجوان لجبازى\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nاست كه لجبازى مىكند و پرت و پلا صحبت مىكند ! ! در اين آيه خداوند به پيامبر مى فرمايد تيرى كه به سوى دشمن پرتاب كردى ، تو پرتاب نكردى ، خدا پرتاب كرد ، يعنى آن را به هدف رسانيد . اين گونه جملات مورد استعمال روز مره مردم است .\r\n3 - او مى گويد شگفتى هاى غريبى در راه است ( در قرآن زياد است ) ، ولى ( غريب تر و عجيب‌تر از همه ) آيه  « هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ »  است ! ! واقعا اين آيه تعجب دارد يا او فكر مىكند هرچه اتهام گنده تر و بيشتر باشد ، كلام او پذيرنده بيشتر دارد ! !\r\nخدا اول جهان است . وقتى همه بروند در نفخ صور اول ، خدا باقى مى ماند و آخر همه است ، خداوند به وسيله آثار مخلوقه خود ظاهر است  « أَ فِي اللَّهِ شَكٌّ فاطِرِ السَّماواتِ وَ الْأَرْضِ » ،  و به حقيقت خود پنهان است .\r\nبه راستى اين آيه از همه شگفت‌تر و دور تر از عقل است ، يا عقل شما از همه عقول دور تر مى باشد ؟\r\nمن از اين ايراد او چيزى ديگر به ذهنم مى رسد كه اين آقا در غرب مترقى شده ! ! و خدا را نيز منكر شده است . ولى من به احتمال ، كسى را محكوم نمى كنم ، او شايد خدا را به همين صفات قبول داشته باشد ، لكن آن را براى تضعيف قرآن عمدا ذكر كرده است . و الله العالم .\r\n4 - پس از اين همه اشتباهات عمدى و يا سهوى مى گويد : گذشته ها پارادوكس ها ( تناقض نماها ) بوده ! ! و به تناقضات واقعى مى رسد كه چنين اغراق و مبالغه مىكند : « 1 » « از تناقض نما ها كه بگذريم ، گذار مان به تناقض هايى مى افتد كه سراسر قرآن را در خود غرق كرده . . . سبحان الله ! چه پر رويى در بهتان و افتراء . هزاران دانشمند اين كتاب را تفسير كرده\r\n\r\n\r\n","description":"","footnote":"\r\n( 1 ) - من تا كنون چنين دشمنى با قرآن نديده ام .\r\n","page_name":" 375 ","page_number":375},
  {"content":"\r\n\r\nاند و روى تك تك آيات آن و حتى كلمات آن غور كرده اند و جمعى از دانشمندان غير مسلمان اعتراف به عظمت قرآن نموده اند و در اين مورد كتاب هايى نوشته اند و به فارسى ترجمه شده ، و اين آقا مى آيد با يك بيان الحادى خود سراسر قرآن را غرق در تناقضات مىداند . چه پررويى و بى حيايى ! ! گويى او در مورد كتاب مجهولى صحبت مىكند كه كسى از آن خبر ندارد ؛ شايد چنين بى شرمى در تاريخ بشر بى سابقه باشد .\r\nحالا اين تناقض در كجاست ؟ او آيه مباركه  « لا يُسْئَلُ عَمَّا يَفْعَلُ وَ هُمْ يُسْئَلُونَ »  ( سوره انبياء ، آيه 23 ) ؛ را با آيه  « رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ » .  ( سوره نساء ، آيه 165 ) ، و امثال آن متناقض مىداند .\r\nاو نمى داند يا خود را به نادانى مى زند ؛ آيه اول مى گويد خداوند از كار خود سوال نمىشود ، چون كار هاى او اقسامى دارد ، از كار هاى او خلق آسمان ها و زمين است و از كار هاى او خلق ملايكه است و خلق جن و خلق انواع متعدد حيوانات و خلق انسان است . او حكيم است و همه را به حق آفريده ، علم و قدرت او ذاتى و لايتناهى و مالك حقيقى است ، كى ها حق سوال از او را دارند كه از افعال او سوال كنند ؟\r\nولى بندگان ، مخلوق خدا هستند و او خالق و مالك حقيقى همه مخلوقات خود است و همه انسان ها را براى بندگانى خود آفريده و از مطيعين و متخلفين از همه حق سوال را دارد كه در برابر خالق و رازق و منعم خود از عمل هاى خود كه سوال مى شوند جواب بدهند .\r\nمعناى آيه روشن است « 1 » معناى آيه اين نيست كه او بر بندگان خود اگر ظلم كند مىتواند و كسى حق سوال را ندارد ، چون امكان اين فرض منتفى است ، او حكيم و عادل و بلكه\r\n\r\n\r\n","description":"","footnote":"\r\n( 1 ) -\r\n چشم باز و گوش باز و اين عمى * حيرتم از چشم بندى خدا \r\n","page_name":" 376 ","page_number":376},
  {"content":"\r\n\r\nمتفضل و منان و معطى و واهب و غافر الذنوب و الخطايا است . همه عقلاء اين مطلب را مى دانند مگر آن كه خدا باطن كسى را به نفاق ، يا معصيت و يا تكبر مسخ كرده باشد .\r\nاو در امور ديگر مانند هدايت و ضلالت و توقف ايمان بر اذن خداوند و سپس در مورد جبر و اختيار اشارات ناقصى دارد .\r\nاو خيال كرده كه توقف ايمان بر اذن خداوند اختيار بنده را سلب مىكند ، او چون بدون سواد مذهبى و دينى و فلسفى به قرآن مراجعه مىكند كه قهرا چيزى را نمى فهمد ؛ بلى استناد مسببات به اسباب طولى و عرضى خود متفاوت است و آيات قرآن قواعد عقلى را مراعات كرده كه فهم آن ها تخصص مى خواهد كه او ندارد . و نيز مطابق قواعد عقلى در قرآن گاهى مسببات به علل و اسباب قريب و گاهى به اسباب و علل متوسط و گاهى به اسباب بعيد خود نسبت داده شده است كه بسيار دقيق و زيبا است .\r\nآيات جبر و اختيار كه جمعى در آن اختلاف كرده اند ، يك ذره بين خود تناقض ندارند ، جمع بين آن ها امر بين امرين را نتيجه مىدهد كه ما اين موضوعات را در كتب كلامى خود به فارسى و عربى مفصلا بيان داشته ايم و لزومى در تكرار آن ها نمى بينيم .\r\n\r\nتوضيح دو آيه\r\n  وَ إِنْ تُصِبْهُمْ حَسَنَةٌ يَقُولُوا هذِهِ مِنْ عِنْدِ اللَّهِ وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ قُلْ كُلٌّ مِنْ عِنْدِ اللَّهِ فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً ، ما أَصابَكَ مِنْ حَسَنَةٍ فَمِنَ اللَّهِ وَ ما أَصابَكَ مِنْ سَيِّئَةٍ فَمِنْ نَفْسِكَ » .   ( سوره نساء ، آيات 78 تا 79 ) .\r\nاين دو آيه دو مطلب بديع و عميق را بيان مىكند كه نشان گر علم گوينده آن است ، افراد عوام و كم فكر چنين بوده اند و چنين هستند و چنين خواهند بود كه وقتى نعمتى و خوبىاى\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمطابق طبع شان بود ، ادعا مى كنند من مستحق آن بودم كه خداوند آن را به من ارزانى كرد . « 1 » و اگر دردى و فقرى و گرفتارى به آنان رسيد خود شان را مستحق آن نمى دانند و در صدد علت تراشى بر مى آيند كه بدشگومى و فال بد زدن در حق ديگران يكى از آن اسباب و علل ساده عوام است و لذا پيامبر را متهم مى كردند .\r\nخداوند در آيه اول يك حقيقت كلى را بيان داشته كه همه حوادثى كه براى انسان ها رخ بدهد به اراده و اختيار مسبب الاسباب است و او علت العلل كاينات مى باشد و همه علل و اسباب به او به عنوان سبب نهايى منتهى مىشود ، شگوم بد زدن و سبب تراشى هاى غير واقعى خرافات است و كم عقلى .\r\nقواعد عقلى تقاضا دارد سراسر جهان مادى و همه ذرات موجودات با ترتيب على و معلولى ( سببى و مسببى ) كه بين خود دارند ، بايد به مسبب الاسباب برسند ؛ عالم امكان ، فقر است و نياز و نيستى . و واجب الوجودى است كه اراده او همه چيز را ايجاد مىكند و اين عليت در عرض علل و اسباب مادى نيست تا اجتماع علل مستقله بر موجود واحد پيش بيايد ، بلكه در طول اسباب طبيعى است كه براى فهم تفصيلى آن بايد درس خواند تا فهميده شود .\r\nبلى همان گونه كه قرآن اين دسته را سرزنش مىكند كه تفقه و كنجكاوى عقلى ندارند ، همه حوادث و اعيان در جهان مادى و حتى امكانى ، از خود علل قريب ، متوسط و بعيد دارند و قانون عليت - به مقتضاى قدر و قضاى الهى - تخلف پذير نيست و بيهوده پيامبر و يا هر كس ديگر را متهم نكنيد كه فلان واقعه ناگوار تان به خاطر اوست . و اين نادانى هنوز در بين عوام جريان دارد ، عوامى كه هنوز فرهنگ آنان قرآنى و عقلانى نشده است .\r\n\r\n\r\n","description":"","footnote":"\r\n( 1 ) -\r\n من اكر كام روا گشتم و خوشدلى چه عجب * مستحق بودم و آن ها به زكاتم دادند \r\n","page_name":" 378 ","page_number":378},
  {"content":"\r\n\r\nدر آيه دوم يك قاعده مهم ديگر عقلى را بيان مىكند كه هرچند مخاطب پيامبر است ، ولى معناى آن همه انسان ها و حتى جن و همه مكلفين و موجودات مادى احتمالى در منظومه هاى شمسى و كهكشان ها را شامل مىشود و ربطى به مدلول آيه قبلى ندارد . « 1 »\r\nو آن قاعده عام اين است كه طاعات به توفيق خداوند است ، ولى معاصى از وسوسه نفس خودت مى باشد .\r\nبه عبارت ديگر طاعت و معصيت هردو به اراده خود مكلف است و هيچ مجبوريتى در عمل خود ندارد ، ولى در عين حال چون به ارشاد و توفيق خداوند مكلف اطاعت مىكند ، خداوند به همين لحاظ آن را به خود نسبت مىدهد و گرنه آيات زياد قرآن اعمال مكلفين را به خود شان نسبت مىدهد . و در گناهان چون توفيق وجود ندارد ، آن را به خود مكلف نسبت مىدهد .\r\nدر روايت صحيح السندى ، تصريح شده كه خداوند مى فرمايد من سزاوارتر به حسنات تو هستم و تو سزاوار تر به معاصى خود هستى .\r\nبنابر اين نسبت طاعات به خداوند يك نسبت عرفى و اولويت است ، و گرنه از لحاظ عقلى فاعل قريب طاعات و معاصى خود بنده است و سبب متوسط آن عوامل متعدد محيط و تربيت و وراثت است و سبب بعيد آن مطابق حكم عقل كه همه كاينات به خداوند بر مى گردد ، خداوند است .\r\nمعناى عالى آيه را فهميديم ؛ ولى اگر كسى بىسواد باشد ، يا مخالفت ورزيدن با قرآن را\r\n\r\n\r\n","description":"","footnote":"\r\n( 1 ) - در آيه قبلى حسنه و سيئه نزديك به معناى نفع و ضرر بود كه فميديد ، ولى در اين آيه مراد از حسنه و سيئه معصيت و اطاعت است و هدف نفى جبر و تفويض مى باشد . و اگر اين دو كلمه در هردو آيه به يك معنا باشد بازهم تناقضى در كار نيست .\r\n","page_name":" 379 ","page_number":379},
  {"content":"\r\n\r\nوظيفه خود بپندارد ، اختيار با خود اوست كه كجا برود ! و سعدى فقط اعرابى را نصيحت كرد كه اين راه كعبه نيست راهى كه تو مىروى به تركستان است !\r\n\r\nبهانه گيرى طفلانه\r\nدر آيه مباركه :  « إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ »  ( نحل : 40 ) ؛ وقتى چيزى را اراده كنيم به او مىگوييم باش ، بلافاصله مىشود . معترض مذكور مىگويد اگر همه چيز با « كُنْ » خلق مىشود ، خود كلمه « كُنْ » با چه خلق مىشود ؟ با يك « كُنْ » ديگر و اين سلسله تا بىنهايت ادامه دارد ! ! .\r\nبهانه گير ، بهانه گير است ، ولى بهانه‌گيرى دانشمندان از بهانه‌گيرى دانشمندنماها بسيار فرق دارد ، أدا در آوردن دومىها واقعا رسوايى خنده‌دار است .\r\nوقتى كسى درس نخوانده باشد چنين صحبت مىكند ، اولا اين آيه نوع تمثيل توضيحى است كه بعضى از مفسرين گفته و مؤيد آن اين است كه حرف « أن » تفسيرى است ، كه معناى اراده حق را تفسير مىكند ؛ يعنى همه اشياى جهان امكان ، به اراده حق به وجود مىآيد و اراده حق يا صفت ذاتى اوست كه جمع كثيرى از متكلمين اسلامى و فلاسفه گفته‌اند و يا به معناى ايجاد و إحداث مخلوق است كه جمع ديگر گفته‌اند . در انسان همچنين است ، همه كار هاى اختيارى انسان ها به اراده آنان صورت مى گيرد ، ولى اراده آنان اراده ديگر را نمى خواهد تا تسلسل لازم آيد .\r\nبنا بر هيچ تسلسلى لازم نمى آيد و مراد از قول ، قول تكوينى است ، تعبير آيه از شهكارىهاى علمى قرآن است كه من در هيچ كلامى نديده‌ام و نه پيامبر درس ناخوانده اسلام ( ص ) مىتوانست چنين عبارتى را در بيدارى بگويد و يا تصور كند ، تا چه رسد كه به\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nخواب پريشان خود ببيند ! كلام ، كلام خدايى است ( تو تجاهل كنى و زحمت ما ميدارى ) .\r\n\r\nسخنى در معجزات انبيا\r\nمعجزه عبارت از عمل خارق العاده و فوق العاده‌اى مىباشد كه ذاتاً ممكن باشد و از آنجا كه امور مستحيل و ممتنع ضرورت عدمى دارند و قدرت مطلق به آنها تعلق نمى گيرد ، تا چه رسد به مطلق قدرت .\r\nمعجزه در اصطلاح متكلمين ، عمل خارق العاده‌اى است كه مدعى منصب از جانب خداوند براى اقناع مردم آن‌را انجام مىدهد ؛ مانند انبياء و رسولان الهى كه معجزاتى را براى اقناع و اتمام حجت بر بندگان خدا انجام مىدادند و عمل‌هاى فوق العاده‌اى را بجا آوردند تا مردم بدانند براستى آنان از جانب خداوند مأمور شده‌اند دين او را به مردم ابلاغ كنند و مردم هم مقام آنان را تصديق و به فرمان او - اوامر و نواهى او - عمل كنند .\r\nقرآن مقدس معجزات انبياى گذشته را تا حدى نقل نموده است ، حكم عقل اينست كه اگر نبوت پيامبر آورنده قرآن ( ص ) ثابت شود بايد همه مطالب قرآن را تصديق نمود كه قرآن كتاب خداوند است .\r\nولى اگر كسى به نبوت آن حضرت ( ص ) و كتاب آسمانى قرآن معتقد نباشد ، مثلا كتاب را خواب نامه بداند و پيامبر را صاحب خواب‌هاى پريشان بداند و همچنين ساير انبيا و كتب آنان را ، « 1 » حكم عقل و وجدان او اينست كه در صحت و سقم آن ها توقف كند ؛ يعنى نه حق قبول را دارد و نه حق انكار را تا چه رسد به مسخره كردن و توهين كتب آسمانى و تكذيب\r\n\r\n\r\n","description":"","footnote":"\r\n( 1 ) - شايد كسى در دنيا پيدا نشود كه احتمال بدهد چنين آدمى در كره زمين وجود داشته باشد و يا در آينده بيايد ، ولى ما در عصر خود مىبينيم چنين افرادى هستند كه در كتابت ادعا دارند كه كتب آسمانى خواب نامه و رسولان الهى خواب ديدگان پريشان دروغين هستند ، اما اينكه انگيزه اصلى او چيست ؟ خودش مىداند .\r\n","page_name":" 381 ","page_number":381},
  {"content":"\r\n\r\nهمه انبيا . و هيچ دليل قطعى بر استحاله وجود خدا اقامه نشده بلكه همه عقلاى عالم دو نظر دارند ، يكى اينكه وجود خدا ثابت نيست ، دوم اينكه وجود واجب الوجود و حكيم و خالق توانا و دانا به دليل قطعى عقلى و حتى به شبه برهان لمى ثابت است و مىگويند معرفت وجود او فطرى است .\r\nبا اين وصف اديان آسمانى و كتب منزله الهى و نبوت و رسالت انبيا قابل تكذيب نيست ، ممكن است راست باشند ، ممكن است ادعايى باشند ، مگر اينكه كذب بعضى از اديان را به وسيله دين معتبر خدا بدانيم . به هر حال وظيفه عقلى اين فرد تحقيق در يافتن حقيقت است و در پايان اگر حق براى او ثابت نشد ، جاهل قاصر است و روز قيامت معذور ؛ ولى به شرطى كه براى گمراه نمودن مردم دجالى نكند .\r\nما فعلا از آقاى سروش سوال مىكنيم كه شما به خدا معتقد هستيد ؟ يا مانند ماديين ، جهان را معلول تصادف طبيعت مىدانيد ؟\r\nاگر برهان قاطع بر نفى چنين خدايى براى شما اقامه شده كه تا كنون چنين دليلى را هيچ فردى ادعا نكرده است و يا حد اقل اثبات نتوانسته است ، مشكلى نداريد انبيا و كتب آسمانى را تكذيب كنيد و حتى قول داروين را بپذيريد و خود را از نسل آدم ندانيد ! !\r\nولى اقامه برهان بر نفى خدا تا اكنون طرفدار عاقلى ندارد ، پس شما از نظر عقل خود - نه از نظر عقده‌هاى روانى و انگيزه هاى نفسانى و اقتصادى - حق انكار خدا و عقايد دينى دين‌داران و كتب مقدسه نازله را نداريد و براى آرامش وجدان خود از همه بىادبى هاى خود به پيامبران الهى و كتب منزله و جريحه دار نمودن دل هاى ميلياردها متدين توبه نامه‌اى بنويسيد و از همه دين داران معذرت بخواهيد تا آدميت خود را تكريم كنيد .\r\nولى بعضى ها معتقدند كار شما از اين مرحله گذشته و شما در سراشيبى سقوط قرار\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nگرفته‌ايد و فعلا راه بازگشت شما دشوار شده است .\r\nدر پايان چند سوال مختصر از شما داريم :\r\nسوال اول : شما همه اديان جهان را خواب‌هاى آشفته جمع كثيرى از مدعيان بىمنطق انسان‌ها مىدانيد كه اگر همه را يك جا كنند ، به مولوى شما نمى رسند . « 1 »\r\nسوال دوم : شما بيان تخيلات خود را كافى مى دانيد و نيازى در اقامه دليل نمى بينيد ؟ ! شما كه هيچ دليلى بر ادعاى الحادى خود نداريد .\r\nوظيفه انسانى خود را چه مى دانيد ؟ تنها در بدگويى از دين و گمراه ساختن جمعى از مومنين ؟ كار مثبتى در غرب داريد و در مقابل پولى كه مى گيريد چه كار خوبى را غير از شغل اول خود انجام مى دهيد ؟\r\nسوال سوم : شما در خلوت از اين جملات خود : اين كتاب حقا \" به خوابنامه‌اى راز آلود مىماند كه هنرمندانه روايت شده اگر كسى را جز محمد امين ( ص ) « 2 » راوى آن بود ، البته يك اثر بديع هنرى شمرده مىشد و بس . اما نسبتى كه با واقعيت دارد ( نزد مومنان به نبوت محمد ( عليه السلام ) ) آن را بدل به كتابى تمدن ساز كرده است كه راهنماى سعادت و آموزگار حكمت و شناسنامه هويت مسلمانان بوده و خواهد بود ؛ منفعل نيستيد ؟ آيا اسلام به اعتراف غربى ها تمدن و علم و كمال را به جهان عرضه نكرد ؟ شما كه در غرب هنرمندى آموخته ايد ، چگونه\r\n\r\n\r\n","description":"","footnote":"\r\n( 1 ) - شما واقعا به اشعار مولوى علاقه قلبى داريد و واقعيت معانى آنها را پذيرفته ايد كه خيلى بعيد است ! و يا اينكه از نگاه ضعفهاى روانى براى خود تكيه گاه خيالى درست كرده‌ايد كه اگر او فعلا زنده مى بود ، چنين اظهار علاقه نمى كرديد ؟ جواب دهيد . ولى در ساعتى جواب بدهيد كه عقل شما از همه وسوسه ها خالى باشد .\r\n( 2 ) - حرف ( ص ) در اوراق انترنتى او مكررا ذكر شده كه يك نوع زرنگى و تلبيس اوست و گرنه پيام آور خواب آلود نويسنده مذكور چه احترامى دارد ؟ ! .\r\n","page_name":" 383 ","page_number":383},
  {"content":"\r\n\r\nراضى مىشويد خواب هاى پريشان مرد بى سواد را هنر بدانيد ، شما در بيدارى بسيار آشفته گپ مى زنيد ! آيا تمدن سازى از خواب ها تا كنون بيرون آمده ؟\r\nبه هر حال از اين جمله و ساير جملات متعدد او تا حدود زيادى اعتقاد او به دين اسلام و نبوت خيالى پيام‌آور خوابها ! ! فهميده مىشود ، و در كل صراحت دارد . جوانان عاقل بايد فريب او را نخورند .\r\n\r\nقانون سببيت\r\nمى گفتند رشته‌ى سببيت « 1 » دستان خدا را بسته است ،  بَلْ يَداهُ مَبْسُوطَتانِ ،  آنچه در جهان مىرود به اذن پروردگار اوست و اگر نازى كند از هم فرو ريزند قالب‌ها ، . . . سبب و علت واژه قرآنى نيست كه كلمه خلق واژه برگزيده راوى اين متن مقدس است ( خوابنامه و قداست ؟ كوسه و ريش پهن ! ) اين نويسنده بعد از كلمات فوق همه معجزات انبيا را از بىخبرى و يا از روى تعمد مخالف قانون سببيت بيان داشته تا قرآن را بيشتر توهين كند ، او نمى فهمد يا نمى خواهد بفهمد كه معجزات انبيا از قانون سببيت بيرون نيست ، منتهى اشيا ممكن است اسباب طبقه بندى شده‌اى داشته باشد كه هنوز علوم تجربى به آنجا نرسيده است ، مقدارى از كارهاى مرتاضان كه نيرنگ نيستند احتمالا از همين مقوله به حساب مىآيد .\r\n\r\n\r\n","description":"","footnote":"\r\n( 1 ) -  قالَتِ الْيَهُودُ يَدُ اللَّهِ مَغْلُولَةٌ ؛  يهوديها گفتند دستان خدا بسته است ( توانايى ندارد ) دست‌هاى خودشان بسته باد ، دستان خدا گشاده است و قدرت او عام : ببينيد آقاى سروش كلمه رشته سببيت را در كلام يهوديها از خود زياد نموده تا آيه را به نيرنگ مبطل قانون سببيت معنا كند ، اين اولا و ثانيا او ظاهرا نفهميده كه باز بودن دست خدا هيچ تزاحمى با قانون سببيت غير قابل تخصيص ندارد ، كه در طول همديگراند نه در عرض همديگر و جهل به اين نكته خيلى از نويسندگان را به اشتباه انداخته است . حرف اخير ما كه آقاى سروش را ممكن است خيلى ناراحت كند اينكه قانون سببيت يكى از قوانين محكم تكوينى همين خداوند جهان است .\r\n","page_name":" 384 ","page_number":384},
  {"content":"\r\n\r\nو اين بحث سر درازى دارد . قانون عقلى و علمى حكم مىكند كه در تزاحم اسباب ، سبب قوىتر مقدم مىشود ، انحصار اسباب در اسباب مادى متعارف نوع بىعقلى عاميانه است . علوم تجربى هنوز به آخرين مرحله خود نرسيده است .\r\nدر قرآن آمده است :  « فَلْيَمْدُدْ بِسَبَبٍ إِلَى السَّماءِ »  ( حج : 15 ) ،  « وَ آتَيْناهُ مِنْ كُلِّ شَيْءٍ سَبَباً »  ( كهف : 84 ) ،  « فَأَتْبَعَ سَبَباً » ،   « ثُمَّ أَتْبَعَ سَبَباً » ،   « ثُمَّ أَتْبَعَ سَبَباً »  ( كهف : 85 ، 89 و 92 ) ،  « وَ تَقَطَّعَتْ بِهِمُ الْأَسْبابُ »  ( بقره : 166 ) ،  « فَلْيَرْتَقُوا فِي الْأَسْبابِ »  ( ص : 10 ) و نيز سوره غافر آيه 21 و 27 را بخوانيد .\r\nبه اين آيه توجه كنيد :  يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ  ( رحمن : 33 ) . سلطان يعنى قدرت ، و به هر مفهومى كه بگيريد جز سبب ، ديگر مفهومى ندارد ؛ يعنى شما از راه هاى آسمان ها و زمين به بيرون نفوذ نمى توانيد مگر به اسباب !\r\n فَمَنْ يَعْمَلْ مِثْقالَ ذَرَّةٍ خَيْراً يَرَهُ  ( زلزله : 7 ) ؛ ذره‌اى از كار هاى خير و شر در اين دنيا ، در آن دنيا ديده مىشود ، معناى روشن اين دو آيه همين است ، هر عمل سبب ديدن خود در آخرت مىشود و از اين قبيل عمومات زياد است ، حتى مسقطات عقاب در قرآن و حديث باز هم از خود اسبابى دارند . ولى آقاى سروش نظر خاصى به قرآن دارد ، و نمىخواهد كه خواب‌نامه داراى چنين قانون سببيت باشد ! . در حالىكه قرآن قوانين مهمى براى زندگانى انسان در همه قرن‌ها دارد . « 1 »\r\nاگر كسى صاحب وجدان بيمار نباشد مىداند كه باز بودن دست‌هاى خدا ( نافذ بودن اراده\r\n\r\n\r\n","description":"","footnote":"\r\n( 1 ) - كتاب قوانين زندگانى در قرآن به همين قلم را مطالعه كنيد .\r\n","page_name":" 385 ","page_number":385},
  {"content":"\r\n\r\nاو ) در همه جهان خلقت در پناه همين قانون سببيت است و سببيت يكى از سنت‌هاى الهى است ،  « وَ لَنْ تَجِدَ لِسُنَّةِ اللَّهِ تَبْدِيلًا . .  و تحويلا » .\r\nاو خود مسبب الاسباب ( سبب ساز ) تكوينى مىباشد ، بسط يد و عموم اراده او با قانون سببيت در طول همديگر هستند نه در عرض هم ،\r\n نكته‌ها مانند الماس است تيز * گر نمى فهمى زپيش ما بخيز \r\n\r\nيك نكته ديگر\r\nاسباب بر دو قسم است ؛ اسباب عادى و اسباب عقلى ، و از جانب ديگر زندگانى ما در دنياى كنونى با زندگانى ما در آخرت تفاوت‌هاى زيادى دارد . تفاوت‌هاى عمده اين دو نوع زندگانى در كتاب معاد نگارنده بيان شده است .\r\nبه هر حال اسباب عقلى از مسببات خود غير قابل جدايى است و ترتب دوم بر اول ضرورى است ، دنيا و آخرت ، خالق و مخلوق همه در برابر آن يكسان است ، و به اصطلاح عقلى ضرورت‌هاى وجودى و يا عدمىدر مقابل امور ممكنه - قابل تخصيص و تخلف نيست . و قدرت خداوند ازلى اختصاص به ممكنات دارد .\r\nولى اسباب عادى دنيوى با اسباب عادى آخرت زياد تفاوت دارند ، به طور نمونه :\r\n1 - آميزش سالم زن و مرد ، بلكه مطلق نر و ماده موجب حمل و ولادت است ، ولى در آخرت چنين نيست .\r\n2 - تكرار نعمت ، تدريجا فاقد لذت مىشود ، ولى در آخرت چنين نيست .\r\n3 - اصل انتروپى ، در قيامت نفوذ ندارد .\r\n4 - اشتهاى بهشتىها ممكن است خيلى بيشتر از اشتهاى فعلى آنان باشد ،\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n5 - صفات اخلاقى بهشتيها با اخلاق فعلى آنان فرق پيدا مىكند .\r\n6 - رفتن در آتش قيامت مستلزم نابودى نيست .\r\n7 - شايد آنجا انرژى به ماده تبديل شود .\r\n8 - قوانين وضعى ، آنجا كارآمدى ندارد ، به خلاف تاثير آن در دنيا .\r\n9 - آيا در آن دنيا خواب وجود دارد ، يا همه بيدارى است ؟\r\n10 - همه براى هميشه جوان ، شاد و فاقد غم و مصيبت و مرض هستند ، به خلاف زندگانى دنيا . ( و غير اينها ) .\r\nبه هر حال قانون سببيت را قرآن قبول دارد و خالق و تكوين دهنده‌ى آن ارداه خداوند است .\r\nمتشابهات قرآن\r\nتاويل قرآن - صرف و تحويل ظاهر آيه به سوى معناى ديگر بدون دليل معتبر - حرام است و ممنوع . عمل به متشابهات قرآن ناروا و باطل . و پذيرفتن و عمل كردن به محكمات - نصوص و ظواهر - قرآن لازم است و اين بحث مورد قبول همه مفسرين و اصوليين است ، هرچند كه در عمل گاهى غفلت مىكنند ، قرآن مىفرمايد :\r\n « هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ . . »  ( آل عمران : 7 ) .\r\nوقتى اين مطلب روشن شد ، مىشود آياتى از قرآن را متشابه دانست و علم آنها را به خداوند ارجاع نمود و از آن جمله :\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n1 -  تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  ( معارج : 4 ) .\r\n2 -  وَ إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ  ( حج : 47 ) . ممكن است بگوييم اين دو آيه از جمله متشابهات نباشد بلكه حقيقت روزى را بيان مىكند كه نزد خداوند معلوم است كه طول آن مانند طول هزار يا پنجاه هزار سال ما است ، اما اين چه روزيست ؟ حقيقت آن را نمى دانيم ، مفهوم آيه ظاهر است ولى مصداق آيه را نمى دانيم ،\r\nاحتمال دارد مراد اين باشد كه خداوند كارى را كه در يك روز 24 ساعته انجام مىدهد مقدار كارى است كه انسانها در هزار سال مثلا انجام مىدهند ، شبيه  « لَيْلَةُ الْقَدْرِ خَيْرٌ مِنْ أَلْفِ شَهْرٍ » ،  اين بهترى در زيادتى ثواب عبادت آن شب بر سى هزار شبى است كه شب قدر ندارد باشد كه هيچ مشكلى ندارد .\r\n3 -  ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ  ( سجده : 5 ) . مشتبه يومى است كه نزد پروردگار است . ممكن است آيه دوم و سوم مربوط به روز قيامت باشد كه ميليارد ها ميليارد ها افراد محاكمه مى شوند .\r\nو هر صاحب كتابى حق دارد اصطلاحاتى در كتاب خود داشته باشد تا چه رسد به آفريدگار جهانيان .\r\n\r\nسجده فرشتگان بر آدم\r\n  « وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبى وَ اسْتَكْبَرَ وَ كانَ مِنَ الْكافِرِينَ » ، « وَ قُلْنا يا آدَمُ اسْكُنْ أَنْتَ وَ زَوْجُكَ الْجَنَّةَ وَ كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ »   ( بقره : 34 و 35 ) .\r\nدر سوره اعراف چنين آمده است :  « وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ »  ( اعراف : 11 ) .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nدر اين دو آيه براى مفسرين اشكالى پيدا شده كه در سوره بقره ، سجده ملايكه بر آدم پيش از خلقت فرزندان آدم است و در سوره اعراف ( آيه 11 ) مىفرمايد : ما شما را آفريديم سپس صورت بندى نموديم و پس از آن به ملايكه گفتيم كه بر آدم سجده كنند ، يعنى سجده آدم پس از خلقت فرزندان است .\r\nمفسرين هر كدام به سليقه خود جوابى داده‌اند ؛ ولى آقاى سروش ما ، مانند جاهاى ديگر ، اعتراض و سوال را دزديده و جواب‌ها را ناديده گرفته و مىخواهد تناقض قرآن را براى ابطال وحيانى بودن قرآن و رسالت پيامبر ( ص ) به كار برد !\r\nاين دزدى براى انجام وظيفه‌اى كه فعلا جزو شخصيت او شده لازم است و مشكلى ندارد ، عمده اينكه شعر وزن پيدا كند ! .\r\nايراداتى كه او آنها را بيان داشته غالب آنها از زمان‌هاى قديم در كتاب‌ها و زبان‌هاى علماى مسلمان بيان شده و جواب‌هايى داده‌اند ، هنر آقاى سروش در عنوان كردن مكرر آنها ، انكار چند امر ديگر است كه از نگاه روانى « 1 » براى او مهم بوده است ، و اين امور عبارت‌اند از :\r\n1 - انكار نبوت انبيا از طرف خداوند ( از اصول دين ) .\r\n2 - انكار نبوت خاتم النبيين ( ص ) ( از اصول دين ) .\r\n3 - انكار معاد ( از اصول دين ) .\r\n4 - انكار وحيانى بودن قرآن ( از ضروريات دين ) .\r\n5 - انكار خلافت و امامت به طريق اولى ( از ضروريات مذهب )\r\n6 - فقهى كه در قرآن بيان شده مربوط به همان زمان بوده . ( انكار ضروريات دينى )\r\n\r\n\r\n","description":"","footnote":"\r\n( 1 ) - يا از جهات ديگر كه خود او مىداند .\r\n","page_name":" 389 ","page_number":389},
  {"content":"\r\n\r\n7 - مخالفت با فقه اسلامى و جانشينى حقوق مدرن به جاى قسمتى از فقه كهنه اسلامى .\r\n8 - انكار معراج آن حضرت ( ص ) .\r\n9 - انكار معجزات انبياكه داخل در انكار وحيانى بودن قرآن است ، ولى براى تعميه ديگران در اواخر حرفهاى خود ، خود را خاك‌بوس آستان نبوت مىداند ! ! ! . كدام نبوت آقاى خاك‌بوس ، شما كه نبوت و رسالت او و همه انبيا را مسخره كرديد .\r\nمىشود اين امور نه گانه را تا حدودى متداخل دانست ، ولى ما آنها را جداگانه براى معرفت بهتر اهل علم و مسلمانان بيان داشتيم . و ضمنا آنچه را كه از آيات قرآن باطل دانسته بود ، اقلًا معلول غرور و تكبر خود او بوده كه باز هم نوعى انحراف روانى است ، او بيهوده گويى كرده از حق منحرف شده فكان عاقبة امره خسرا .\r\nخيلى خوب ، بر مىگرديم به سوى جواب از دو آيه فوق كه سروش گويى تازه تناقض را در اين دو آيه پيدا كرده است .\r\nسروش از يك نكته ديگر غفلت كرده است كه شمشير كهنه او را عليه كتاب مقدس مسلمانان و منزل خداوند جهان تيزتر مىكرد كه آيه اعراف صورت‌بندى ذريه آدم را بعد از آفرينش آنان بيان فرموده است در حالى كه اطفال در موقع ولادت و حتى در رحم مادر در ماه‌هاى آخر صورت نوعى پيدا مىكنند .\r\nبه هر حال شكى نيست كه آنچه از نظر زمان واقعى و قطعى است تقدم سجده ملايكه در آسمان بر آدم ، قبل از آمدن او به زمين و پيدا شدن فرزندان آنان است .\r\nآيه مباركه اعراف هرچند خطاب به بنى آدم است ، ولى حكايت از حال خود آدم مى باشد كه پدر نوع بنى آدم است كه بدن او از گل تكون پيدا كرد ، تدريجا صورت بندى شد سپس زنده شد ، اين گونه خطاب كه از بلاغت متكلم حكايت مىكند در قرآن زياد است و\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nهمه مطلب را فهميده‌اند و بهانه جويى نكرده‌اند و اين آقاى سروش است كه از موارد جزئى براى اهداف بزرگ خود استفاده سوء مىنمايد .\r\n « وَ مِنْ آياتِهِ أَنْ خَلَقَكُمْ مِنْ تُرابٍ »  ( روم : 20 ) ،  « إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ »  ( آل عمران : 59 ) ، «  فَإِنَّا خَلَقْناكُمْ مِنْ تُرابٍ »  ( حج : 5 ) . آيات متعدد اين معنا را تاكيد مىكند ، حيرتم از چشم بندى خدا كه آقاى سروش آيات را مانند همفكران قديمى خود اسطوره مىداند و اساطير در چندين آيه از زبان منكرين نقل شده است كه در قرن بيست يكم دوباره تجديد مىشود .\r\nبى نظمىاى را كه در آيات پايانى سوره مايده ديده كه صحبت با عيسى از ماضى به آينده رفته معلول ذهن آشفته اوست ، كلمه « قال » در اول آيه 116 مايده به معناى مضارع است كه مانند اول آيه 118 است كه صريح است كه قال به معناى يقول است .\r\nو او ظاهرا از روى تعمد خرده‌گيرى مىكند . چون اين موضوع در كتب ابتدايى صرف بيان شده است و خرده‌گيرى بر آن نوعى است .\r\n\r\nخلقت آسمان و زمين\r\nايراد ديگرى در زبان مفسرين آمده است كه آيات سوره فصلت مىرساند كه آسمانها پس از زمين خلق شده‌اند در حالى كه در آيه سىام نازعات آمده است كه :  « وَ الْأَرْضَ بَعْدَ ذلِكَ دَحاها » .  قضاوت آقاى سروش از پيش آمده است كه زبان قرآن رؤيايى و در خواب بوده است .\r\nجواب واقعى : از آيات 9 و 10 و 11 سوره فصلت دانسته مىشود كه اولا به آسمان و بعد از آن به زمين توجه شده و هردو براى خلقت جديد كامل خود آمادگى پيدا كرده‌اند ، خلقت و يا تغيير جديد آسمانها ، در حالى كه دود ( احتمالا گاز ) بوده به هفت آسمان تقسيم شده\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nسپس هر آسمان از آسمانهاى هفت‌گانه آن سر و سامان يافته است .\r\nبه هر حال از مجموع سه آيه دانسته مىشود كه اولا كار خلقت زمين در چهار روز ( دوره ) تمام شده بعد خلقت خالق متوجه آسمان و زمين شده و هر دو تحت امر خداوند بوده‌اند ، آسمان را به هفت تقسيم كرده است ، تنها تقسيم مطلق آسمان به هفت متاخر بوده نه ماده اصلى آن دود ( يا گاز ) .\r\nو در سوره نازعات آيه 30 ، 31 و 32 مىفرمايد    « وَ الْأَرْضَ بَعْدَ ذلِكَ دَحاها ، أَخْرَجَ مِنْها ماءَها وَ مَرْعاها ، وَ الْجِبالَ أَرْساها .    زمين را بعد از خلقت اصل ماده آسمان گسترد و آب و گياه آن را بيرون آورد و كوهها را استوار نموده است . از آقاى معترض عذر مىخواهيم كه بيهوده در اين مقام عرض اندام كرده است .\r\nدفتر پنجم او\r\nاو در دفتر پنجم خرابى نظم جهان فعلى را كه در آيات قرآن بيان شده و علوم تجربى آن را بعد از هزار سال تاييد نموده است ، بدون دليل اسطوره مىخواند ، او با كمال پر رويى و وقيحانه همه را خيالى مىداند بدون اينكه دليلى بر صحت گفتار خود اقامه كند ، او چون از اول اعتقاد به بطلان آيات قرآن دارد خود را نيازمند به استدلال نمى داند و به مجرد فتاوى خود اكتفا مىكند كه واقعا در پر رويى خود كم نظير است . و همه آن حوادث قيامت را در « جهانى چنين رؤيايى و تصويرى و اسطوره‌اى و بىكران و بى زمان عليت . . » مىداند ، كى از مولفى چنين پر رويى را ديده كه جواب او جز توهين و تحقير چيزى ديگر نيست . تا جمعى از مردم نافهم شعارهاى او را باور كنند .\r\nاين اقا در محلى مىگويد كه من با غير معتقدين كارى ندارم ، حرف من با معتقدين به\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nاسلام است . او راست مىگويد ، او خودش از سران دسته اول است كه در پى اضلال دسته دوم است !\r\nبه هر حال خرابى جهان مادى در پايان كار ، نه مخالف عقل است و نه مخالف علم ؛ بلكه علم امروزى آن را تءييد مىكند و ايراد بر آن از كم عقلى و نيت سوء مىباشد .\r\nاو در دفتر چهارم ( نوشته‌هايى كه از سايت گرفته شده ) از سوالات وارده جواب مىدهد ، ولى اين گمانه نيز است كه همه آن سوالها يا عده‌ى از آنها از خود اوست ، سوالهاى سطحى و جزيى كه او مىخواهد به خوانندگان خود تفهيم كند كه مطالب او جز همين چند سوال جواب داده شده ، اشكالى ندارد و اين نوع فريب ديگر است و ما قبلا توالى فاسده نظر او را كه مخالف اصول دين و يا ضروريات دين و يا مذهب است تا نه مورد ، حساب كرديم . والله العالم .\r\n\r\nنظر او در شريعت دين اسلام\r\nدر جواب سوال سوم تا مىتواند موقعيت فقه را كه نظام دين و دنياى مسلمانان بر آن است ، توهين و تحقير مىكند و قرآن مىگويد : هر كس به ما انزل الله حكم نكند كافر و ظالم و فاسق است ، البته من اين آيات را براى ترسيدن ايشان نمى گويم كه او همه قرآن را خوابنامه مىداند ، نه وحى الهى . و هيچ عاقلى از مخالفت روياى ديگران ترسى ندارد ! .\r\nاو ادعا مىكند اگر فقه بى اعتبار شود ، دينى كه اخلاق فربه و فاخر دارد ، كار به اباحه گرى نمى رسد ! البته او در اين جواب شوخى مىكند چون خود بلافاصله ياد آورى مىكند كه نظريه ( رويايى بودن وحى ) احكام اخلاقى را از حجيت ساقط مىكند .\r\nاز اين مهم‌تر كه اخلاق قرآنى كه از خواب‌هاى آشفته فرد عربى به وجود آمده چه كرامت و چه ارزشى دارد ، ولى او بر خلاف پندار خود از اين جهت در مورد اخلاق مبالغه\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nمىكند كه آن را به پندار باطل خود وسيله ابطال فقه قرار دهد ، همه حرفهاى او ضد اصول دين و فروع دين و اخلاق اسلامى و فقه اسلامى است ، تا از اين راه بتواند حقوق غربى را جايگزين قرآن مىسازد .\r\nولى خداوند تمام كننده نور خود است و زحمت‌هاى مخالفين قبر و قيامت خود مخالفين و پيروان آنان را بسيار سنگين خواهد كرد  « وَ ما ظَلَمْناهُمْ وَ لكِنْ كانُوا أَنْفُسَهُمْ يَظْلِمُونَ » . \r\nاز همه صحبت‌هاى او بدست مىآيد كه خود او به شريعت هيچ التزامى نداشته است . او چرا اين گونه فقه را توهين مىكند ؟ او زرنگ است ، مىداند كه حمله بر فقه و حلال و حرام ، پيروان بيشترى را به گرد او جمع مىكند ، چون اباحه گرى را بسيارى از مردم عوام و جوانان خام دوست دارند .\r\nاين حمله آقاى سروش را بخوانيد كه شدت بغض و كينه او را با شريعت جامع اسلام بدانيد كه ظاهرا اين گونه دشمنى علنى از خصوصيات منحصر به فرد ايشان در طول تاريخ ملحدين است :\r\nفربهى ( توسعه كمى و كيفى ) فقه نه تنها لاغرى دين ، بل عين دشمنى با آن است ( ! ) و مكتب و مكسبى است كه مخالف مراد مؤسس دين ( ! ! ) .\r\nآقاى سروش شما را به انسانيت شما قسم ، دل شما براى دينى كه يك خواب آلود آن را در خواب ديده و به عقيده شما مجرد رؤيا است مىسوزد ؟ اگر مىسوزد بسيار مرتجع و خرافه گرا هستيد ! و اگر نمى سوزد - كه نمى سوزد - اين شعار شما بهترين شعار عليه دين است به شما شاد باش مىگوييم ! . به هر حال شما نه اصول دين و نه معارف آن را و نه اخلاق آن را و نه فقه آن را قبول داريد و همه را رؤيا مىدانيد ( بى واقعيت ) بعد زرنگى مىكنيد و غافلان را مىفريبيد و فقه اسلامى را به وسيله اخلاق اسلامى و دشمنى با دين ، از ميدان بيرون مىكنيد\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nولى غافليد كه خداوند اتمام كننده نور خود است .\r\nآقاى سروش قدرت فقها را در پاسدارى از دين مىداند ، لذا در اين مورد بدون ريا كارى و مغالطه و با خشم و يا غضب مىنويسد :\r\nفقه كنونى نه تنها با سوالها و استفتاهاى نابجا ، مباحات را حرام كرده است ! ! ؟ بل رذايل را هم جايز و حقوق انسانى را هم ساقط كرده است ! ! او فقه اسلامى را آماس هولناك مىداند ! ! .\r\nمن از مشكلات روانى آقاى سروش در رابطه با فقهاى ايران اطلاعى ندارم ، من در كابل مشغول كار خودم هستم ولى از همه كلمات او مىدانم كه بسيار عقده‌اى شده و كلمات زننده و مبالغه آميز بيهوده او در رد فقه خيلى منويات او را روشن مىكند ، و تمام توريه‌هاى او را در مورد دين تضعيف و خنثى مىسازد .\r\nآنچه را كه آقاى سروش در مورد فقه بافته ، وسوسه هاى غلط و بىفايده خود اوست و تنها اين جمله او كه براى صدمين بار تكرار كرده و خلاصه و چكيده همه قلمزنىهاى او است ، اينست كه احكام فقهى قرآن محصول تجربه پيامبر و تعبير آن است . . . كه صريح كفر و الحاد است و تكرار مكرر آن از دواعى نفسى كه خود اين آقا آنها را مىداند « 1 » حكايت مىكند .\r\n\r\nآخرين واقعيتى اجتناب ناپذير در مورد عبد الكريم سروش\r\nقرآن كتاب منزل از جانب خداوند جهان بر حضرت محمد امى درس نخوانده كه خاتم النبيين ( ص ) است نازل شده است و به قول دانشمند مشهور « ميشل . اچ . هارت » نويسنده كتاب\r\n\r\n\r\n","description":"","footnote":"\r\n( 1 ) - او صحت علم حقوق را مسلم مى پندارد كه فقه غربى ها است ، و از فقه اسلامى اظهار تنفر و انزجار مىكند كه حقوق اسلامى است كه بيان گر دو ديدگاه متفاوت است و برترى اول بر دوم هيچ ملاك عقلى ندارد و تنها سليقه شخصى و رأى فردى اوست كه شاذ است و متأثر از تهاجم فرهنگى غرب .\r\n","page_name":" 395 ","page_number":395},
  {"content":"\r\n\r\nيك صد تن تاثير گزار در تاريخ بشريت ، كه تأثير گزارترين اول اين دسته صدنفرى محمد بن عبد الله ( ص ) پيامبر اسلام است ، نود و نه تن ديگر قبل از زمان پيامبر اسلام تا مشاهير و دانشمندان و نوابغ قرن بيستم هستند . و هيچ يك آنان مانند پيامبر اسلام بر افكار و عقول و احساسات عمومى بشر تاثيرى نداشته‌اند و در اين پانزده قرن ملياردها انسان از او و قرآن او پيروى كرده‌اند و تمدن اسلامى را بوجود آوردند كه زمينه ساز تمدن قرن بيستم گرديد . « 1 »\r\nو قرآن مجيد را هزاران دانشمند تفسير و تحليل كرده‌اند ، يك مرتبه مردى از ايران كه همه وجدان و جان او را عقده گرفته ، « 2 » بنام عبد الكريم سروش ، « 3 » مىآيد و مىگويد اين كتاب از وحى خداوند نيست . اگر ادعاى او همين مقدار مىبود تعجب زيادى به وجود نمى آمد ، همه غير مسلمانان قرآن را وحى آسمانى نمى دانند ، او هم يكى از صدها ميليون منكر است كه حرف باطلى گفته ولى او دو مطلب ديگر هم دارد :\r\n1 - همه اديان خدايى و نبوت‌ها و رسالت هاى همه انبيا و رسولان ادعاى پوچ و باطل است يعنى واقعيتى ندارد .\r\n2 - آنچه كه پيامبران - خصوصا پيامبر اسلام - مىگويند كه كتاب‌ها و دستورات آنان از جانب خداوند است خلاف واقع است ، بلكه پيامبر چيزهايى را كه در خواب مىبيند ادعاى نبوت مىكند ، وقتى رؤياها هيچ واقعيتى ندارند ، خواب انبيا چه ارزشى دارد در حالى كه خود نبوت و رسالت الهى واقعيتى نداشته باشد .\r\nسوال واقعى از سروش اين است :\r\n\r\n\r\n","description":"","footnote":"\r\n( 1 ) - به كتاب گوستاولبون ، جامعه شناس مشهور فرانسوى - تاريخ تمدن اسلام و عرب - مراجعه شود .\r\n( 2 ) - اين عقده را از خود او بپرسيد و ان شاء الله كه واقعيت را بگويد .\r\n( 3 ) - سطح علمى او به من معلوم نيست .\r\n","page_name":" 396 ","page_number":396},
  {"content":"\r\n\r\nشما از كجا فهميديد كه پيامبر همه قرآن و سنت خود را در خواب ديده است ، شما اين قصه مضحك و نا مأنوس را از قوه خيال خود اختراع كرديد يا اينكه آن را در خواب خود ديده‌ايد ؟ به راستى اگر به اين ادعا معتقد باشيد ، بسيار خرافى و ضعيف الدرك و خيال باف هستيد .\r\nمردى كه ادعاى عقل و دانش ! دارد بدون دليل و برهان و يا بدون قراين عقلايى ، چنين ادعايى كه فلانى در هزار و چهار صد سال پيش مثلا به مدت 23 سال خواب‌هاى آشفته ديده و اينها را بيان داشته ، آيا به نوعى از جنون و مرض روانى گرفتار نيست ؟\r\nروشن‌تر از آن ، نوح و ابراهيم و موسى و عيسى كه چند هزار سال تقريبا از زمان اين گوينده پيش مىزيسته‌اند و مردم زيادى تا امروز نبوتها و رسالتهاى آنان را پذيرفته‌اند و قسمتى از تاريخ بشريت به آنان اختصاص يافته است ، يك مرتبه مردى در اواخر قرن حاضرهجرى شمسى پيدا شود و بدون دليل نظريات اصلاحى آنان را به خواب نسبت مىدهد ، شما را به خدا قسم آيا اين فرد مبتلى به نوعى از جنون و دروغگويى بزرگ نيست ؟\r\nاو از خود نپرسيده كه به چه دليل و بهانه‌اى ادعاى صدها يا هزاران و به يك احتمال كه در همين كتاب ذكر يافت صدها هزار پيشوايان انسانيت را به خواب نسبت دهد . او اگر مىگويد كه قرآن ( نعوذ بالله ) دروغها و خلاف واقعيتها را در خود جاى داده - كه جواب او را گفتيم و افترائات او را رد نموديم - كتب اصلى انبياى گذشته را كه نديده است ، آيا ادعاى او نوعى از نقص عقلى و يا افراط او در دروغ‌بافى نيست ؟ ! !\r\nهر كسى كه با فطرت انسانى خود كمى فكر كند مىداند كه اين آقا خود را مسخره كرده\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nو قصد ريشخند ديگران را دارد ، كه باز هم نوعى مرض روانى اوست . « 1 »\r\nمن احتمال مىدهم او زرنگى كرده كه دروغ‌ها را به كلام نسبت داده نه به خود آن حضرت ( ص ) در حالىكه از لازمه كذب قولى كذب فاعلى است ، ولى اين ملازمه عقلى است و از نظر روان شناسى ، افراد نسبت به اصول ، از حساسيت بيشترى برخورداراند ، در توهين و تكذيب افراد شورشها برپا مىشود ولى در تكذيب اصول ، عوام حساسيت كمترى دارند و اين خواص هستند كه از هركدام اين دو ، شديدا ناراحت مىشوند ، آقاى سروش ممكن است از اين جهت خود را خاك‌بوس امر خيالى دانسته كه به سرنوشت سلمان رشدى مبتلا نشود ! . آيا بين سلمان رشدى و عبد الكريم سروش و . . فرقى جوهرى وجود دارد ؟ بلى سروش بدتر از رشدى است .\r\nبلى قرآن نه قصه است و نه افسانه و نه از خواب‌هاى آشفته « 2 » ، پيام الهى است كه روح را مسخر ساخته و روزى جهان‌گير مىشود و انسانها از آن پيروى مىكنند .\r\nقرآن جهان بينى سالم و كامل دارد ، اخلاق دارد ، عقايد سالم دارد ، عدالت دارد ، مخالف با هيئت بطلميوسى كه حاكم بر زمان پيامبر بود ، مى باشد و همچنين مخالف با تورات و انجيل در بسيارى از مسايل . و بالاخره سطح فكرى قرآن از سطح فكرى مردم قريش و عرب\r\n\r\n\r\n","description":"","footnote":"\r\n( 1 ) - ممكن است كسى بگويد عبد الكريم سروش مانند ساير بىدينان جهان ، نبوتها و كتابهاى آسمانى را ( هرچند بدون دليل ) دروغ مىداند ولى قصه خواب را به دروغ عنوان كرده كه دروغ را به خوابهاى آنان نسبت دهد ، ولى پيامبران را دروغگو قلمداد نكند و دروغ قولى غير از دروغ فاعلى است . جواب مىهيم چه پستى كه آدم دروغ بگويد تا ديگران را از دروغ تبرئه كند بايد او را به مراجعه به روان شناسان و روان‌كاوان تشويق كنيم .\r\n( 2 ) - واقعا عبرت انگيز و تعجب آور است كه او قرآن را خواب‌هاى آشفته يك انسان مىداند كه در طول تاريخ انسانيت ، چنان انسان ديگر پيدا نشد كه چنين خواب‌نامه‌اى داشته باشد ؟ ! !\r\n چشم باز و گوش باز و اين عمى * حيرتم از چشم بندى خدا . \r\n","page_name":" 398 ","page_number":398},
  {"content":"\r\n\r\nو غير عرب آن زمان برتر بود .\r\nقرآن از علوم تجربى مطالبى دارد كه از معجزات علمى اين كتاب است و اگر به كتب مربوطه به اين رشته با فكرى آرام و بى طرف و وجدان سالم مراجعه شود به كمال سهولت به آسمانى بودن قرآن تصديق مىشود .\r\nبنا بر اين خوب است سروش را در خوابهاى آشفته خودش بگذاريم تا به اندازه كمبودهاى روانى خود خواب ببيند و تعبيرش كند ،  وَ مِنْهُمْ مَنْ حَقَّتْ عَلَيْهِ الضَّلالَةُ  ( نحل : 36 ) .\r\nسخن آخر\r\nگفته مىشود كه سروش در مورد انكار وحيانى بودن نبوت و قرآن دو نظريه داشته ؛ نظريه اول پيش از بيست سال بوده و دومى از چهار سال به اين‌سو ! او دو فرضيه خود را چنين معرفى كرده است :\r\nقرآن يا كلامى است مستعار ، مخلوق ذهن و محصول تجربه محمد ( ص ) .\r\nيا رويايى جاندار و مخلوق خيال خلاق و صورتگرى محمد ( ص ) .\r\nهر دو نظريه از نظر مسلمانان ، الحادى و مخالف اصول و فروع دين اسلام است ، منتهى نظريه دوم خرافىتر و دور تر از عقل است و نظريه اول دور تر از رياكارى است . وقتى نوشته هاى نويسنده را كه با كمال اقتصار بيان شده خوانده باشيد حقه بازى اين نظريه پرداز هم آشكار مىشود .\r\nاو هيچ دليل معقول و علمى بر اثبات ادعاى خود اقامه نتوانسته و همه‌اش شعارهاى برخواسته از عقده درونى اوست ، كه مقامى به او نرسيده ؛  « وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً »  ( كهف : 17 ) .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nو ما در پايان به روح مقدس اقيانوسى آورنده قرآن مجيد و ساير رسولان بزرگ الهى و راهنمايان انسانيت درود و صلوات مىفرستيم ، صلى الله عليهم و على خاتمهم و اكملهم و على آله و سلم ، رضى الله عن اصحابه الكرام و عنا و عن جميع المؤمنين . صدق الله العلى العظيم ،    سُبْحانَ رَبِّكَ رَبِّ الْعِزَّةِ عَمَّا يَصِفُونَ ، وَ سَلامٌ عَلَى الْمُرْسَلِينَ ، وَ الْحَمْدُ لِلَّهِ رَبِّ الْعالَمِينَ .    26 / 6 / 1396 .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n. . .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n. . .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n. . .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\n. . .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n. . .\r\n\r\n","description":"","footnote":"","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n\r\n\r\nترتيب نزول سوره‌ها\r\nدر ترتيب نزول سوره‌ها رواياتى در دست است كه مورد اعتماد بزرگان است و عمدتاً از ابن عباس نقل شده است . مانند روايتى كه احمد بن ابى يعقوب كاتب ، معروف به ابن واضح يعقوبى ( متوفاى 292 ) در تاريخ خود از محمد بن سائب كلبى از ابى صالح از ابن عباس نقل مىكند « 1 » و يا رواتى كه محمد بن اسحاق وراق ، معروف به ابن نديم ( متوفاى 385 ) در كتاب الفهرست خود آورده است « 2 » و يا علامه طبرسى صاحب تفسير از شيخ خود ابو محمد مهدى بن نزار حسينى قاينى از علامه قرن پنجم حافظ كبير عبيدالله بن عبدالله بن احمد ؛ معروف به حاكم حسكانى نيشابورى صاحب كتاب « شواهد التنزيل » روايت ترتيب را از ابن عباس آورده است . و نيز از كتاب « الايضاح » استاد احمد زاهد روايتى را نقل كرده است « 3 » و نيز امام بدرالدين زركشى ، اولين محقق مسايل قرآنى ( متوفاى 794 ) در كتاب خود « البرهان فى علوم القرآن » كه در سال 773 آن را نگاشته ، تفصيلا روايات ترتيب را آورده است و مىگويد : « هذا نزل من القرآن و عليه ا ستقرت الرواية من الثقات » « 4 » و بالاخره جلال الدين سيوطى ، علامه عصر خود ( متوفاى 911 ) در كتاب معروف خود « الاتقان » اين روايات را آورده است ، و از ابوالحسن بن حصار ، در اين زمينه منظومه‌اى مى آورد كه در كتاب الناسخ و المنسوخ وى\r\n\r\n\r\n","description":"","footnote":"\r\n( 1 ) - تاريخ يعقوبى ؛ ج 2 ، ص 26 و 35\r\n( 2 ) - ابن النديم ، الفهرست ؛ فن سوم از مقاله اول ؛ ص 47 - 43 .\r\n( 3 ) - تفسير طبرسى ؛ ج 10 ؛ ص 406 - 405 نيز رجوع شود به شواهد التنزيل ؛ ج 2 ؛ ص 311 به بعد .\r\n( 4 ) - البرهان ؛ ج 1 ص 193 .\r\n","page_name":" 407 ","page_number":407},
  {"content":"\r\n\r\nدرج شده است . سيوطى روايت ترتيب را از جابر بن زيد « 1 » نيز مىاورد كه تكميل كننده‌ى روايت ابن عباس به شمار مىرود . « 2 »\r\nعلامه طبرسى و ديگر بزرگان فن ، متذكر مىشوند كه رعايت ترتيب سوره‌ها ، نظر به ابتداى هر سوره است . اگر سوره‌اى تاچند آيه نازل شود ، و پيش از اتمام آن سوره ، سوره‌ى ديگرى به طور كامل نازل گردد ، و حتى چند سوره‌ى ديگر در اين ميان به صورت كامل نازل شود ، آن گاه بقيه‌ى سوره نخست نازل شود ؛ در اين حالت نيز اعتبار ترتيب ، مبدأ نزول هر سوره خواهد بود . چنان كه سوره علق تا پنج آيه در آغاز بعثت نازل گرديد و پس از چند سال بقيه سوره نازل شد . همچنين سوره مدثر و سوره‌ى مزمل و غيره نيز به همين روال نازل شده‌اند به همين دليل سوره علق اولين سوره نازل شده شمرده مىشود چنان كه طبرسى در مجمع البيان ( ج 10 ص 405 ) از كتاب « الايضاح » احمد زاهد نقل كرده است .\r\nترتيب سوره‌ها طبق روايت ابن عباس و تكميل آن مطابق روايت جابر بن زيد با تصحيح از روى نسخه‌هاى متعدد قابل اعتماد ؛ عبارت است از :\r\n\r\n\r\n","description":"","footnote":"\r\n( 1 ) - جابر بن ز يد ، از فقهاى به نام بصره و از بزرگان تابعين به شمار مىرود . از ابن عباس و عكرمه روايت كرده است . وفات او به سال 103 اتفاق افتاده است روز وفات او قتاده گفت : « امروز داناترين اهل عراق وفات نمود »\r\n( 2 ) - الاتقان ؛ ج 1 ص 22 - 29\r\n","page_name":" 408 ","page_number":408},
  {"content":"\r\n\r\n. . .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n. . .\r\n\r\n\r\n","description":"","footnote":"","page_name":" 410 ","page_number":410}
  ]