[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n . \r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nالعبر\r\nتاريخ ابن خلدون\r\nجلد اول\r\nترجمهء\r\nعبد المحمد آيتى\r\nمؤسسهء مطالعات و تحقيقات فرهنگى\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nمؤسسهء مطالعات و تحقيقات فرهنگى\r\nوابسته به\r\nوزارت فرهنگ و آموزش عالى\r\nشماره : 541\r\nتيراژ : 3000\r\nچاپ اول : 1363\r\nناظر چاپ : بيوك رضائى\r\nچاپخانه : پرچم\r\nحق چاپ براى ناشر محفوظ است\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n . \r\n","description":"","footnote":"","page_name":" مقدمه 5 ","page_number":5},
  {"content":"\r\n . \r\n","description":"","footnote":"","page_name":" مقدمه 6 ","page_number":6},
  {"content":"\r\n . \r\n","description":"","footnote":"","page_name":" مقدمه 7 ","page_number":7},
  {"content":"\r\n . \r\n","description":"","footnote":"","page_name":" مقدمه 8 ","page_number":8},
  {"content":"\r\n . \r\n","description":"","footnote":"","page_name":" مقدمه 9 ","page_number":9},
  {"content":"\r\n . \r\n","description":"","footnote":"","page_name":" مقدمه 10 ","page_number":10},
  {"content":"\r\n . \r\n","description":"","footnote":"","page_name":" مقدمه 11 ","page_number":11},
  {"content":"\r\n . \r\n","description":"","footnote":"","page_name":" مقدمه 12 ","page_number":12},
  {"content":"\r\n\r\n\r\n[ جلد اول 
  ]\r\n\r\n[ مقدمه 
  ]\r\nابو زيد عبد الرحمان بن محمد ، معروف به ابن خلدون ، در آغاز ماه رمضان سال 732 هجرى ، برابر با بيست و هفتم ماه مه سال 1332 ميلادى در تونس زاده شد .\r\nخلدون - چنان كه خود احتمال مىدهد - نياى بيستم اوست . او از مردم حضرموت بود كه پس از فتح اندلس به دست مسلمانان ، با قوم خود به آن سرزمين مهاجرت كرد و نخست در قرمونه ، سپس در اشبيليه اقامت گزيد . در اواسط قرن هفتم هجرى كه اشبيليه دستخوش تهديد مسيحيان قرار گرفت ، خاندان خلدون اندلس را ترك گفت ، نخست به سبته آمد و از آنجا راهى تونس گرديد و در اين سرزمين بود كه عبد الرحمان متولد شد . با آنكه رجال خاندان خلدون ، در اشبيليه و در همان اوان مهاجرت به تونس داراى مشاغل مهم دولتى بودند ولى جد و پدر ابن خلدون به تصوف گراييدند و كنج عزلت گزيدند .\r\nعبد الرحمان را پدرش به تحصيل علم واداشت و او در خردى قرآن را از بر نمود . سپس به فرا گرفتن نحو و حديث و فقه پرداخت و از ادب و شعر نيز بهره گرفت و در علوم منطقى و فلسفى سرگرم تحصيل شد . چون به هيجده سالگى رسيد ، در اثر طاعونى كه بر آن ديار تاختن آورد ، پدر و مادر و بسيارى از مشايخ و استادان خود را از دست داد . استاد او در علوم معقول محمد بن ابراهيم آبلى بود و در علوم منقول يكى از پيشوايان محدثان و نحويان مغرب بود به نام ابو محمد عبد المهيمن الحضرمى .\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nابن خلدون تا سه سال بعد از مرگ پدر ، همچنان در حلقهء درس محمد بن ابراهيم آبلى حاضر مىشد ، تا آنگاه كه آبلى آنجا را ترك گفت . سبب آن بود كه بر اثر شورشى كه در افريقيه پديد آمد ، خاندان مرينى برافتاد و دانشمندان وابسته به آن خاندان نيز از آن ديار رخت بربستند . يكى از آن جمع كه راهى ديار مغرب شد آبلى بود و ابن خلدون نيز اگر برادر بزرگترش او را از سفر منع نكرده بود از پى استاد خويش به مغرب رفته بود .\r\nدر اين احوال حادثهء مهمى رخ داد : ابو محمد بن تافراكين در تونس قيام كرد و بر اوضاع مسلط شد و ابن خلدون را به عنوان طغرانويس و رقم زنندهء توقيع و توشيح برگزيد و به سلطان تونس ابو اسحاق معرفى نمود . ابن خلدون در اين روزها ، جوانى بيست ساله بود . دريغا كه آن جوان جوياى نام در اين مقام ديرى نپاييد ، زيرا ابو زيد حفصى كه مدعى سلطنت تونس بود و بر قسنطينه فرمانروائى داشت ، به تونس لشكر آورد . ابو محمد بن تافراكين كه بر امور سلطان ابو اسحاق استيلا داشت لشكر به دفاع بسيج كرد . ابن خلدون نيز همراه لشكر شد . در اين نبرد تافراكين شكست خورد و ابن خلدون از معركه جان به در برد و خويشتن به ابه افكند ، ولى در آنجا درنگش به درازا نكشيد و از آن پس گاه در بسكره بود و گاه در سبته تا عاقبت به تلمسان رسيد .\r\nدر تلمسان با سلطان ابو عنان مرينى و وزيرش حسن بن عمر ديدار كرد و همراه وزير به بجايه رفت .\r\nابن خلدون تا اواخر سال 754 در بجايه ماند . سپس سلطان ابو عنان او را به فاس كه مقر حكمرانىاش بود ، فرا خواند و او را در زمرهء اعضاء مجلس علمى خود قرار داد و نيز فرمان داد كه در حضور او به نوشتن توقيعات پردازد .\r\nاقامت ابن خلدون در فاس ، هشت سال مدت گرفت و در اين سالها يك زمان از آموختن نياسود .\r\nابن خلدون به هنگامى كه در فاس بود ، متهم شد كه در توطئهء رهانيدن امير مخلوع بجايه ، محمد بن عبد اللّه حفصى - كه پس از آنكه سلطان ابو عنان بجايه را از او گرفته بود ، در فاس مىزيست - شركت داشته و هر دو به يك ديگر وعده‌هاى جميل داده‌اند . چون سلطان ابو عنان از اين توطئه آگاه شد ، فرمود تا او را بگيرند و به زندان اندازند . ابن خلدون در سال 758 روانهء زندان گرديد و دو سال در بند بماند . تا آنگاه كه ابو عنان چشم از جهان بربست . ابن خلدون در واپسين روزهاى حيات سلطان قصيده‌اى خطاب به او سروده بود و بىگناهى خويش به شرح باز نموده بود ولى سلطان پيش از آنكه به سود او فرمانى دهد\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nخود به ديار ديگر شتافته بود . وزير سلطان ابو عنان ، يعنى حسن بن عمر زمام كارهاى سلطان محمد سعيد بن ابى عنان جانشين خردسال ابو عنان را به دست گرفت و ابن خلدون را نيز از حبس آزاد كرد و به همان شغل پيشين برگماشت .\r\nدر اين احوال مردى از امراى مغرب به نام امير ابو سالم ابراهيم بن على كه به فرمان سلطان ابو عنان به اندلس تبعيد شده بود بازگرديد و به هواى گرفتن تاج و تخت شاهى قيام كرد . ابن خلدون در اين ماجرى جانب امير ابو سالم را گرفت و ابو سالم پس از پيروزى او را در زمرهء ملازمان خويش درآورد و كرسى قضا را به او سپرد .\r\nحكومت ابو سالم بيش از دو سال نپاييد و اين دو سال از سالهاى خوش زندگانى ابن خلدون بود و ابن خلدون در چند قصيده ابو سالم را مدح گفت . وزير ابو سالم ، عمر بن عبد اللّه با جمعى از سران سپاه بر او بشوريد و از تخت پادشاهىاش فرو افكند و ابو عامر تاشفين بن على را به جاى او نشاند و خود زمام دولت او را به دست گرفت . ابن خلدون به وزير پيوست ولى چون به مقامى فراتر از آنچه داشت دست نيافت ، برآشفت و استعفا خواست تا به افريقيه رود ولى وزير اجازتش نداد . ابن خلدون ابرام كرد و پس از تلاش بسيار پروانهء خروج يافت كه به هر جا كه خواهد برود و او عزم دگرگون ساخت ، زن و فرزند را به قسنطينه نهاد و خود به اندلس رفت .\r\nابن خلدون از آن رو اندلس را اختيار كرد كه ميان او و سلطان غرناطه و وزيرش لسان الدين بن خطيب دوستى بود . سلطان غرناطه الغنى باللّه محمد بن يوسف به هنگامى كه در اثر شورشى از كشور خود رانده شده بود ، در فاس نزد ابو سالم آمد و به دو پناه برد پس از چندى لسان الدين بن خطيب نيز از زندان آزاد شده به دو پيوست . اينان را در فاس ، رشتهء دوستى با ابن خلدون استوار گرديد و اينك ابن خلدون از اين دوستى سود مىجست . او در سال 764 به اندلس درآمد . سلطان او را به گرمى پذيرا شد و يكى از ديه‌هاى غرناطه را به اقطاع او داد . ابن خلدون زن و فرزند خويش از قسنطينه فرا خواند و در غرناطه زندگى خوشى را آغاز كرد .\r\nاين تقرب سبب وحشت وزير سلطان ، لسان الدين بن خطيب گرديد و چنان شد كه ابن خلدون را هواى بجايه در سر افتاد . امير اندلس نيز اموالى بسيار همراهش كرد و او از دريا گذشت و به بجايه آمد .\r\nدر بجايه سلطان ابو عبد اللّه محمد ، از او پيشبازى شايان كرد و مرتبتى عظيم ارزانى داشت . بدين معنى كه او را حاجب خود ساخت و هر كه بدين\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n\r\nمقام مىرسيد در كار خويش استقلال داشت و واسطهء ميان سلطان و ارباب مناصب بود . ابن خلدون در اين مقام جديد نيز هوش و نبوغ خويش آشكار كرد و نابسامانيها به سامان آورد . اما پس از يك سال ميان ابو عبد اللّه امير بجايه و پسر عمش ابو العباس امير قسنطينه فتنه افتاد و امير بجايه كشته شد و بجايه تحت فرمان ابو العباس درآمد . هر چند ابو العباس - امير جديد - ابن خلدون ، حاجب امير مقتول را بنواخت ولى او كه خطر را احساس مىكرد از بجايه به بسكره گريخت و شش سال در بسكره گذرانيد .\r\nابن خلدون ، شش سالى را كه در بسكره بود ، از پذيرفتن مشاغل دولتى به سبب سرخوردگىاش از اين گونه مشاغل سرباز مىزد بلكه بيشتر در ميان قبايل مىگشت و چون با خلق و خوى باديه‌نشينان آشنايى فراوان يافته بود و سخنش در آنان مؤثر مىافتاد ، گاهى قبايل را به سود يا زيان اين امير يا آن امير برمىانگيخت . زيرا در آن روزگار در مغرب چهار پايتخت بود : فاس و تلمسان و قسنطينه و تونس و همواره ميان اين اميران دوستى و يا دشمنى بود و ابن خلدون را در اين دوستيها و دشمنيها نقش بسزائى بود .\r\nچون آتشى كه مىافروخت عاقبت دامنش را مىگرفت و جانش به خطر مىافتاد ، كم كم عرصهء مغرب بر او تنگ شد و به ناچار به غرناطه گريخت . ولى حكام مغرب كه هر يك به نحوى از او كينه‌اى به دل داشتند و از توطئه‌انگيزى او در اندلس بيمناك بودند ، از امير غرناطه خواستند كه او را از نزد خود براند .\r\nابن خلدون در اندلس درنگ نتوانست كرد ، از آنجا بازگشت و در قلعهء ابن سلامه در جنوب قسنطينه مكان گزيد .\r\nآمدن يا تبعيد او به قلعهء ابن سلامه در سال 776 بود و در اين سال 42 سال از عمرش سپرى شده بود . ابن خلدون كه ديگر از هر گونه شغل سياسى و دولتى بر كنار شده بود و در اين قلعه به گوشهء عزلت خزيده بود ، دست به تأليف كتاب خود زد . نخست مقدمه را بدان شيوهء شگفت كه در آن عوالم بدان رهبرى شده بود كامل كرد و چون مقدمه پايان گرفت به نوشتن كتاب تاريخ خود « العبر » پرداخت و پس از چهار سال كه در خلوت و عزلت و كتابت سپرى ساخت از سلطان تونس طلبيد كه به تونس رود او نيز اجازتش داد . چون به تونس وارد شد ، سلطان و مردم مقدمش را گرامى داشتند . ابن خلدون پس از بيست و شش سال به زاد بوم خود قدم نهاد .\r\nورود ابن خلدون در سال 780 بود . در آنجا همچنان به نگارش تاريخ خود مشغول بود تا در اوايل سال 784 آن را به پايان آورد . نخست اخبار زناته و\r\n\r\n","description":"","footnote":"","page_name":" مقدمه 16 ","page_number":16},
  {"content":"\r\n\r\nبربر را نوشت ، سپس اخبار دولت امويان و عباسيان و وقايع پيش از ظهور اسلام را به سلك تحرير آورد و نسخه‌اى از آن را به كتابخانهء سلطان تقديم داشت .\r\nابن خلدون اكنون در زمرهء فيلسوفان و مورخان نامدار درآمده بود ولى در ميان خيل دسيسه‌گران و سخن‌چينان و فتنه‌انگيزان درنگ نتوانست و در آستانهء پنجاه سالگى بود كه به قصد حج به كشتى نشست و در خاك مصر قدم به خشكى نهاد .\r\nدر سال 784 ، ابن خلدون در قاهره بود و در جامع الازهر بر كرسى تدريس .\r\nدر همين سالها زن و فرزند خويش به قاهره فرا خواند . قضا را كشتى دچار طوفان شد و به قعر دريا رفت و آنان نيز به هلاكت رسيدند .\r\nدر قاهره بار ديگر در كتاب « العبر » نظر كرد و بر آن فصولى افزود و جرح و تعديلهايى كرد و نسخه‌اى از آن را به الملك الظاهر سيف الدين برقوق از مماليك برجى آن ديار تقديم نمود .\r\nسال 803 سال لشكر كشى امير تيمور به شام بود . سلطان مصر الناصر ناصر الدين فرج بن برقوق به دفاع از شام لشكر به آن ديار برد . سال پيش نيز براى فرو نشاندن فتنه‌اى كه در شام افتاده بود ، به شام سفر كرده بود و ابن خلدون كه همراه او بود آن نواحى را سير و سياحت كرد و در كتابخانه‌هاى آنجا به مطالعه پرداخت . سال بعد نيز همراه قضات و فقهايى كه در موكب سلطان بودند مجبور شد در آن سفر جنگى شركت جويد . چون دمشق به محاصرهء امير تيمور درآمد ، سلطان جوان و بىتجربهء مصر شهر را به دست دشمن رها كرد و به اين توهم كه در غياب او در قاهره بر ضدش كارهايى صورت گيرد ، به قاهره بازگشت .\r\nچون كار به اينجا كشيد فقها و قضات كه در شهر بند دمشق گرفتار آمده بودند مصلحت آن ديدند كه به صلح تسليم شوند ولى بعضى سران مدافعان اين راى نپسنديدند . چون مشاجره بالا گرفت ، ابن خلدون خود صلاح كار خويش در آن ديد كه تنها از شهر بيرون آيد . گويند سپاهيان تيمور او را گرفتند و نزد امير خود بردند . امير تيمور از مراتب فضل و كمال او آگاهى داشت ، اين بود كه در او به عين عنايت نگريست و سى و پنج روز در خيمهء خويش نگهداشت . گويند كه امير تيمور مىخواست در باب اوضاع سياسى و اجتماعى و نظامى سرزمينهاى غربى اسلامى از او آگاهيهايى به دست آورد . شايد خيال تسخير آنها را در سر مىپرورانيد . و نيز گويند كه ابن خلدون با زبان آورى و ستايشگوئى ، امير قهار سفاك را بفريفت و از آنچه مىخواست اطلاع درستى به او نداد . در پايان مذاكرات از امير تيمور درخواست كه اجازت دهد به مصر باز گردد . ابن خلدون در اين\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\nتقاضا جواب قبول يافت و سرانجام توانست كه خود و بسيارى از دوستان مصرىاش را آزاد كند و همه به قاهره بازگردند .\r\nابن خلدون سالهاى پايانى عمر خود را در مصر گذرانيد و در اين سالها باز هم در كتاب تاريخ خود نظر كرد و به اصلاح و تكميل آن پرداخت . تا روز پانزدهم ماه رمضان سال 808 فرا رسيد و آن مورخ سترك و مرد سياست ، پس از آن همه فراز و نشيبها در سن 76 سالگى رخت از اين خاكدان فانى به ديار باقى كشيد . او را در مقبرهء صوفيه به خاك سپردند .\r\nاثر مشهور و مهم ابن خلدون ، كتاب تاريخ « العبر » و « مقدمهء » آن است .\r\nدو كتاب ديگر نيز از رشحات قلم او به دست ما رسيده : يكى « لباب المحصل » خلاصهء كتاب « المحصل » امام فخر رازى است حاوى آراء كلامى و فلسفى و ديگر كتاب « شفاء السائل » و آن رساله‌اى است در تصوف . اما آنچه ابن خلدون بدان شناخته آمده ، تاريخ « العبر » و « مقدمهء » آن است .\r\n« مقدمه » حاوى نظريات اجتماعى و فلسفى اوست كه در طول ساليان دراز ، زيستن در ميان بدويان و حضريان و سير از افريقيه تا مغرب و از مغرب تا اندلس و از آنجا تا مصر و حجاز و شام ، حاصل كرده بود . اگرچه آن را به مدت پنج ماه به پايان آورد ولى تا پايان عمر همواره در آن تجديد نظر كرد و به افزود و كاست و جرح و تعديل آن مشغول بود . آنچه او را به نوشتن مقدمه واداشت توجهى بود كه به نوشتن تاريخ داشت . زيرا معتقد بود كه مورخ را به منابع متعدد و دانشهاى گوناگون نياز است . و هم بايد وى را حسن نظر و بيان مستدل و روشن باشد كه چون هر دو دست به دست هم دهند او را به حقيقت رهبرى كنند و از لغزشها و خطاها برهانند . چه اگر تنها به نقل كردن اخبار اعتماد كند ، بىآنكه به شناخت اصول عادات و رسوم و قواعد سياستها و طبيعت تمدن و كيفيات اجتماعات بشرى پردازد ، چه بسا از لغزيدن در پرتگاههاى خطا و انحراف از شاهراه راستى در امان نباشد .\r\nابن خلدون از نقص كار مورخان ديگر آگاه بود زيرا مىديد كه ايشان از معنى تاريخ جز اين چيزى نمىدانند كه يك سلسله وقايع و حوادث و نامها را كنار هم ضبط كنند . ابن خلدون خواست از اين مرحله فراتر رود و به اصطلاح امروز به كشف قوانين تاريخى برسد ، و علاوه بر ذكر اخبار به تحليل وقايع پردازد و اهميت خاصى را كه پديده‌هاى اجتماعى دارند روشن سازد .\r\n« مقدمهء » ابن خلدون به قلم تواناى استاد فقيد محمد پروين گنابادى با\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\nدقتى كه خاص چنو دانشمندى بود به زبان فارسى ترجمه شده است . اينك بيان اين نكته ضرورى است كه آيا ابن خلدون تاريخ « العبر » را چنان نوشته كه خود از فلسفهء تاريخ استنباط مىكرده است ؟ البته به مفهوم واقعى آن ، نه . زيرا تاريخنگارى به شيوهء علمى و بازجست از علل وقايع چيزى به آن آسانى نيست كه در زمان ابن خلدون با آن مقدورات ، امكان تحقق يافتنش باشد و از او نيز چنان انتظارى را نبايد داشت . بلكه آنچه « العبر » را از ديگر تاريخهاى همانندش برتر داشته چند چيز است كه اكنون به ذكر آنها مىپردازيم .\r\nيكى آنكه ابن خلدون ، تاريخ خود را بر حسب سنوات چنان كه مورخان پيش از او و معاصر او مىكردند - مرتب نكرده است . او وقايع مربوط به يك سلسله را كه مورخان ديگر بر حسب سنوات در جايهاى مختلف مىآوردند ، همه را در يك جاى آورده است . مثلا آنجا كه از صفاريان حكايت مىكند ، از وقايعى كه با آن سلسله ارتباط ندارد و در ديگر جايها اتفاق افتاده ، سخن نمىگويد .\r\nحال آنكه مثلا در الكامل ابن الاثير در وقايع سال 255 به اين عنوانها برمىخوريم : استيلاى يعقوب بن الليث بر كرمان / تصرف يعقوب فارس را / خلع المعتز باللّه و مرگ او / خلافت المهدى / آشوب در بغداد / ظهور قبيحه مادر المعتز / قتل احمد بن اسرائيل / ولايت سليمان بن عبد اللّه بن طاهر بر بغداد / استيلاء مفلح بر طبرستان . . . / استيلاى مساور بر موصل / آغاز خروج صاحب الزنج / ذكر حوادث ديگر . . . و بقيه هر يك از اين وقايع را بايد در ضمن وقايع سالهاى ديگر و در جايهاى ديگر كتاب خواند .\r\nديگر از مزاياى كار ابن خلدون در اين كتاب پيراستن آن است از آنچه آنها را خرافات و افسانه مىگويد . يا خوددارى از ذكر ارقام و اعدادى است كه با عقل راست نمىآيند . مثلا در آغاز « مقدمه » تحت عنوان غلطهاى مورخان به چند مورد از اين گونه امور اشاره مىكند . مىگويد : يكى از نمونه‌هاى اين اشتباهكاريها سخن مسعودى است كه مىگويد چون موسى ( ع ) در تيه اجازه داد كه بنى اسرائيل سلاح بردارند شماره كردند ، كسانى كه قدرت حمل سلاح داشتند از سن بيست ساله به بالا ششصد هزار تن يا افزونتر بودند . ابن خلدون اين سخن را خرافه مىداند و مىگويد اگر وسعت و گنجايش مصر و شام را در برابر چنين سپاه گرانى بسنجيم مايهء حيرت مىشود . چه هر كشورى درخور گنجايش لشكريانى است كه مىتواند مستمرى آنها را بپردازد و اگر از ميزان معين و لازم درگذرد مايهء دشوارى و مضيقهء آن كشور مىشود . ابن خلدون آنگاه از نظر تعبيه و آرايش صفوف نبرد ، كذب چنين ادعايى را بر ملا مىدارد كه چگونه مىتوان\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\nششصد هزار نفر را تعبيه داد در حالى كه همهء صفوف از آنچه در ميدان جنگ مىگذرد خبر داشته باشند ؟ آنگاه كشور ايران را با آن وسعت و عظمت مثال مىآورد كه در جنگ قادسيه ، شمار لشكريانش را از جنگجو و سلاحدار صد و بيست هزار نوشته‌اند . پس اگر بنى اسرائيل را بسيج كردن چنان سپاهى ميسر بود ، مىبايست چنان كشور پهناورى هم داشته باشند . آنگاه براى بطلان قول مسعودى حساب ديگرى هم مىكند كه هنگامى كه يعقوب ( اسرائيل ) با فرزندان خود به مصر به ديدار پسرش يوسف آمد جمعا هفتاد نفر بودند و از آن زمان تا بيرون آمدن بنى اسرائيل از مصر دويست سال بوده . . . چگونه ممكن است نسلى در چهار پشت به چنين شماره‌اى برسد ؟\r\nنمونهء ديگر از نقد تاريخى ابن خلدون سخن او در باب گسترش قدرت ملوك يمن و آسان‌پذيرى مورخان ديگر است چنان كشورگشائى را . مثلا مىگويند فلان تبع از يمن تا مغرب پيش رفت و فلان تبع از يمن تا تركستان و سمرقند لشكر برد . ابن خلدون در باب اين لشگركشيها مىگويد كه اگر اين فاتح بخواهد از يمن به مغرب رود كدام راه را بر خواهد گزيد ؟ زيرا جزيرة العرب را از سه سو آب فرا گرفته . تنها راهى كه مىتوان به مغرب رفت راه ميان درياى سوئز و درياى شام است و بعيد به نظر مىرسد كه پادشاهى عظيم با سپاهى گران از اين راه تواند گذشت بىآنكه آن نواحى جزء متصرفات او باشد . از اين گذشته چنين سفر جنگى نيازمند به آذوقه و علوفهء بسيار است . آيا در طول اين مسير دراز همه جا دست به غارت و چپاول مزرعه‌ها و دهكده‌هاى پيرامون راه زده ؟ يا از مبدأ همهء اين آذوقه و علوفه را حمل كرده است ؟ ابن خلدون ثابت مىكند كه هيچ يك از اين دو راه ميسر و ممكن نيست . همچنين لشگركشيهاى تبعها را به تركستان و چين با دلايلى كه مىآورد ممتنع مىشمارد و نتيجه مىگيرد كه در اخبار به هر چه بر مىخوريم نبايد اعتماد كنيم بايد در آنها بينديشيم و آنها را بر قوانين صحيح عرضه دهيم تا صحيح را از سقيم باز شناسيم .\r\nاگر ابن خلدون در نگارش تاريخ خود همين چند نكته را رعايت كرده باشد كتاب او از ديگر كتب تاريخ ممتاز خواهد بود و الحق « العبر » خالى از اين مزيت نيست و اگر خبرى از اين دست را هم آورده است به سخافت آن اشاره كرده تا جويندهء تاريخ سرگرم خرافه و افسانه نشود .\r\nدر باب نام كتاب ، ابن خلدون در آغاز مقدمه گويد : چون اين كتاب مشتمل است بر اخبار عرب و بربر ، خواه باديه‌نشينان و خواه شهرنشينان آنان و در آن وضع دولتهاى بزرگ همزمان ايشان نيز روشن شده است و در ابتدا و پايان\r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\nهر خبر به يادآوريها و عبرتهاى حكمت‌آميز پرداخته مىشود از اين رو آن را :\r\n« كتاب العبر و ديوان المبتدأ و الخبر في ايام العرب و العجم و البربر و من عاصر هم من ذوى السلطان الاكبر » نام نهادم .\r\nكتاب العبر ابو زيد عبد الرحمان بن محمد بن خلدون المغربى با اين نام طويل و آن ذكر جميل ، متاسفانه چون « تاريخ الرسل و الملوك » محمد بن جرير طبرى و « الكامل » عز الدين ابو الحسن على بن محمد معروف به ابن الاثير و « النجوم الزاهرهء » جمال الدين ابو المحاسن يوسف بن تغرى بردى و شمارى ديگر از كتب تاريخ هرگز آن بخت نياورد كه همه آن به شيوهء انتقادى كه امروزه متداول است مقابله و تصحيح گردد . از اين رو چاپهاى مختلفى كه از آن در دسترس است تنها فرقشان در نام ناشر است و شيوهء چاپ و گر نه از حيث كثرت تحريف و تصحيف و افتادگيها و درهم ريختگيها هر يك سواد مصدق و المثناى ديگرى است .\r\nدر اين چاپها با اصرار عجيبى همه جا تغلب و تغلبى و بنى تغلب ، ثعلب و ثعلبى و بنى ثعلب و به جاى آمل چه آمل مازندران چه آمل كنار جيحون آمد ضبط شده . بروجرد همه جا يزدجرد و اسد آباد غالبا استرآباد و بجكم ، يحكم و تحكم و نقفور ( نيكاتور ) يعفور آمده . همچنين در بسيارى موارد صغانيان ( چغانيان ) ضلاضيان و انبار ، انهار و اعناب ، اعناق و ابن عمه ، ابن عذبه و اثقال ، انفال و الرجال ، الرحال و بادقلى ، بازقله و اليس ، الليث و اذواء ، ارواع شده . و هزاران غلط فاحش ديگر كه آنان كه دستى بر آتش دارند مىدانند كه در اين مواقع براى يافتن ضبط صحيح ، مترجم را كار به جان و جان بر لب مىآيد . به راستى اگر من ترجمهء اين كتاب را بلى نگفته بودم هرگز اين بلاى جانفرساى طاقت سوز را بر خود تحمل نمىكردم . با اين مقدمه كار من هم تصحيح بوده و هم ترجمه .\r\nاما تصحيح قاعدة بايد از روى نسخهء اصلى يا نسخه‌هاى كهن باشد .\r\nنسخه‌اى از اين كتاب كه مىگويند ابن خلدون خود آن را خوانده و بر حواشى اصلاحاتى كرده در كتابخانهء ينى جامع تركيه موجود است ، ولى با نخلى بدان بلندى و دستى به اين كوتاهى تحصيل چنان نسخه‌اى چگونه ميسر تواند شد .\r\nمترجم راهى كه براى تصحيح غلطها و جبران افتادگيها و نظم درهم ريختگيهاى عبارات كتاب در پيش گرفت چنين بود كه به مآخذ و منابعى كه ابن - خلدون در تاليف تاريخ خود از آنها استفاده كرده و آنها به شيوهء امروزى تصحيح و با نسخ متعدد مقابله گرديده‌اند ، رجوع نمود . مثلا فصول مربوط به بنى اسرائيل و پيش از ايشان چون اخبار نوح و ابراهيم را با تورات مطابقه كرد و در اين كار يكى از\r\n\r\n","description":"","footnote":"","page_name":" مقدمه 21 ","page_number":21},
  {"content":"\r\n\r\nسفارشهاى ابن خلدون را به انجام رسانيد كه در همان آغاز كتاب مىگويد : « در صحت اين انساب آنچه در تورات آمده بر روايات ديگر ترجيح دارد . همچنين قصص پيامبران پيشين را كه از يهوديان مسلمان شده يا از نسخ صحيح تورات اخذ گرديده ، مىتوان به صحتشان ظن قوى داشت . در تورات به نسب موسى ( ع ) و يعقوب و سبطها و نيز سلسلهء نسب آنان تا به آدم صلوات اللّه عليه توجه شده است . اگر تورات منسوخ شده باشد نسب و داستان چيزى نيست كه منسوخ گردد . آنچه مهم است اين است كه در پى يافتن نسخه‌هاى صحيح و روايات معتبر باشيم . » بنابر اين مترجم ترجيح داد به جاى كرد لا عمرو و المرذاذا و اطيفر و اهليقاما و رزيافيل كه در متن آمده و دستخوش چند بار تحريف و تصحيف شده ، بر طبق روايت عهد عتيق ، كدرلاعومر و الموداذا و فوطيفار و اهوليبامه و زروبابل و امثال آن بياورد . البته روايت متن كتاب هم براى حفظ امانت يك يا دو جا در زير صفحه آمده است .\r\nدر ضبط نام قيصرها و سرداران رومى و امثال آنان ، كوششى به عمل آمده كه تا جايى كه ميسر بوده ضبطهاى اصلى آنها - باز هم به وصيت خود ابن خلدون - آورده شود . البته آنجا كه كبوجيه يا كنبوجيه قمبسيس و شارلمانى قارله مىشود مترجم نتوانست ضبط درست همهء اعلام متن را بيابد . چنان كه مشهود است به نامهاى تحريف و تصحيف شده يك دو بار در ذيل صفحات اشارت رفته است . اين نكته نيز در خور ذكر است كه اين تجاسر تنها در قلمرو بعضى نام‌ها است ، نه مكانها . بنابر اين اشبيليه و صقليه حتى جرجان و جرفاذقان همچنان بر جاى خود محفوظند .\r\nدر قسمت تاريخ اسلام و ايران نيز تصحيف اعلام و بريدگيها و جاهاى سفيد در متن و درهم‌ريختگيها بسيار است . مترجم براى رفع اين نقائص و نواقص ، تا وقايع سال 302 را كه پايان تاريخ طبرى است ، از روى آن تصحيح كرده است . اين كتاب را علاوه بر دخويه و ياران خاورشناس او ، محمد ابو الفضل ابراهيم به شيوهء امروزى تصحيح كرده و چاپ دار المعارف مصر است . به ظن قوى بهترين چاپى است كه تاكنون از تاريخ طبرى شده است . در ضمن به سيرهء ابن هشام به تصحيح مصطفى السقا و ابراهيم الابيارى و عبد الحفيظ شلبى و نيز ترجمه آن سيرت رسول اللّه به تصحيح استاد دكتر اصغر مهدوى - هر جا كه مؤلف به آن اشارت كرده - رجوع شده است . و از سال 302 به بعد وسيلهء تصحيح متن ، تاريخ الكامل ابن اثير به تصحيح تورنبرگ بوده است . در اين موارد هر جا متن سفيد بوده يا گسستگى در مطلب بوده كه حكايت از افتادگى به هنگام\r\n\r\n","description":"","footnote":"","page_name":" مقدمه 22 ","page_number":22},
  {"content":"\r\n\r\nاستنساخ يا علل ديگر داشته ، از روى اين متون تكميل و ميان دو قلاب [ 
  ] گذاشته شده است .\r\nابن خلدون به هنگام سخن از انساب عرب و بربر ، از ابن حزم يا جمهره ياد مىكند كه مرادش جمهرة انساب العرب ، ابن حزم است . خوشبختانه از اين كتاب نيز علاوه بر لوى پرونسال ، چاپى منقح و مصحح به همت عبد السلام محمد هارون فراهم آمده كه بسيارى از مشكلات بدان گشوده شده و بسيارى از غلطها تصحيح گرديده است .\r\nدر باب وقايع خلافت امويان اندلس و عبيديان و به طور كلى آنچه به مغرب و افريقيه و مصر مربوط مىشود ، علاوه بر الكامل ابن اثير از چاپهاى تصحيح شدهء النجوم الزاهرهء ابن تغرى بردى و المقتبس ابن حيان و البيان المغرب ابن عذارى و الحلة السيراء ابن الابار و المغرب فى حلى المغرب مدد گرفته شده . بنابر اين مترجم مىتواند ادعا كند كه اين ترجمه - به شرطى كه مطلبى را غلط ترجمه نكرده باشد يا غلط چاپى نباشد - از چاپهاى موجود كتاب العبر به صحت نزديكتر است .\r\nبا اين همه مترجم ترديد ندارد كه كار او در اين ترجمه بدان پايهء رفيع نرسيده كه موجب خرسندى و رضاى خاطر اهل كمال قرار گيرد . پس از كرم اخلاق آن بزرگان نه بديع مىنمايد و نه بعيد كه در رفع نقايص مترجم را مدد فرمايند .\r\nهمچنين از اولياى محترم مؤسسهء مطالعات و تحقيقات فرهنگى كه وسايل طبع اين كتاب را فراهم آورده‌اند سپاسگزار است .\r\nو السلام عبد المحمد آيتى بيست و هشتم مهرماه يك هزار و سيصد و شصت و سه هجرى شمسى\r\n\r\n","description":"","footnote":"","page_name":" مقدمه 23 ","page_number":23},
  {"content":"\r\n\r\nمآخذ مقدمه * تاريخ العبر . ابن خلدون . جلد هفتم . بولاق .\r\n* مقدمهء ابن خلدون . ترجمه محمد پروين گنابادى . جلد اول . بنگاه ترجمه و نشر كتاب .\r\n* الضوء اللامع . شمس الدين محمد بن عبد الرحمان السخاوى جلد چهارم . لبنان .\r\nدار المكتبة الحياة * تاريخ فلسفه در جهان اسلامى . حنا الفاخورى و خليل الجر . جلد دوم .\r\nانتشارات زمان * فلسفهء تاريخ ابن خلدون . محسن مهدى . ترجمهء مجيد مسعودى . بنگاه ترجمه و نشر كتاب .\r\n\r\n","description":"","footnote":"","page_name":" مقدمه 24 ","page_number":24},
  {"content":"\r\n\r\n\r\nدر اخبار عرب و نژادها و دولتهايشان از آغاز خلقت تا اين زمان\r\nو در اين بخش ذكر معاصرانشان از مشاهير امم ، چون سريانيان نبطيان و كلدانيان و ايرانيان و قبطيان و بنى اسرائيل و يونانيان و روميان آمده است . نيز به اخبار دولتهايشان پرداخته شده ولى پيش از آغاز كردن مطلب دو مقدمه مىآوريم : يكى در امم و انساب مردم جهان و ديگر در كيفيت اوضاع انساب در اين كتاب .\r\n\r\n","description":"","footnote":"","page_name":" 1 ","page_number":25},
  {"content":"\r\n\r\n\r\nمقدمهء نخستين در امم عالم و اختلاف نژادهايشان و سخنى كلى در انساب آنان\r\nبدان كه خداى سبحانه و تعالى ، اين جهان را به مخلوقاتش آبادان ساخت و فرزندان آدم را گرامى داشت به اينكه آنان را خليفهء خود در روى زمين گردانيد و به حكمت كاملهء خويش در سراسر آن پراكنده ساخت و تا آيات قدرت خود را آشكار سازد امتها و نژادهايشان را گونه‌گون ساخت ، پس يك ديگر را به پايمردى انساب خود بشناختند ، اگرچه از جهت زبان و رنگ گونه‌گون شدند ، و از جهت سير و مذاهب و اخلاق و نيز از جهت نحله‌ها و دين‌ها و اقليم‌ها و جهت‌ها از يك ديگر جدا شدند . پس بعضى عرب‌اند و بعضى ايرانى و رومى و بعضى از بنى اسرائيل و بربر يا سقلابى و حبشى و زنگى . بعضى از مردم هندند و بعضى از مردم بابل و چين و يمن و مصر و مغرب . بعضى مسلمانند و بعضى نصرانى و يهودى و صابى و مجوس .\r\nبرخى باديه‌نشينند كه خيمه‌ها و حله‌ها [ 1 
  ] دارند و بعضى شهرنشينند كه در شهرها و ديه‌ها و قلعه‌ها زندگى مىكنند . بعضى بدويانند و صاحب قبايل و عشايرند و بعضى اهل يك شهر .\r\nنيز برخى عربند و اهل بيان و فصاحت و برخى كه سخن گفتن به زبان تازى نتوانند ، بلكه به عبرانى و فارسى و يونانى و لاتينى و بربرى سخن مىگويند . همچنين نوع بشر در اجناس و احوال و السنه و الوان گوناگون شده‌اند ، تا امر خداوند در آبادانى زمينش تمام شود . بدين سان كه هر يك نيازى از نيازهاى زندگى را بر حسب خصوصيات و عقايد و افكار خود برآورد و روزى خود فراچنگ آرد و آثار قدرت و عجايب صنعت و نشانه‌هاى وحدانيت خداوند آشكار شود كه هر آينه در آن نشانه‌هايى است براى مردم جهان .\r\nبدان كه مميز گردانيدن نژادها و امتها از راه نسب ، بدان سبب كه سلسلهء انساب در طول زمان فراموش مىشود و رشته آن گسسته مىگردد ، ضعيف‌ترين شيوهء شناسايى است .\r\n\r\n\r\n","description":"","footnote":"\r\n[ ( 1 ) 
  ] گروهى از مردم كه به جايى گرد آمده باشند . جاى اجتماع ( منتهى الارب )\r\n","page_name":" 2 ","page_number":26},
  {"content":"\r\n\r\nاز اين روست كه بسيار اتفاق مىافتد كه در سلسله نسب يك ملت يا يك نژاد در يك ملت ، اختلافات بسيار رخ مىدهد . چنان كه در نسب بسيارى از مردم جهان چون يونانيان و ايرانيان و بربرها و قحطانيان از اعراب ، چنين شده است . و چون انساب مختلف باشد آراء و عقايد دربارهء آنها نيز مختلف گردد و دعويهاى متباين پديد آيد و هر كس براى اثبات مدعاى خود از اوضاع و احوال و قراين زمانى و مكانى شواهدى مىآورد و از خصايص قبايل و علامات ملتها و فرقه‌هايى كه در ميان آنها زيسته است و آن خصايص در ميان آنها از پى يك ديگر منتقل شده است سود مىجويد .\r\nاز مالك - رحمه اللّه تعالى - دربارهء مردى سؤال كردند كه نسب خود را تا آدم مىشمرد ، مالك اين كار را ناخوش داشت و گفت كه : او اين را از كجا مىداند ؟\r\nو نيز او را گفتند كه : شخصى نسب خود را تا اسماعيل مىشمارد . گفت : چه كسى او را از اين آگاه كرده است . و بسيارى از علماى سلف چنين اعتقادى داشتند . نيز مالك كراهت داشت كه براى انبياء نسب نامه آورند و مثلا بگويند : ابراهيم پسر فلان ، پسر فلان . هر كس چنين مىكرد ، مىپرسيد : چه كسى او را از اين آگاه كرده است ؟ يكى از ايشان چون اين آيه را شنيد كه : « و الذين من بعدهم لا يعلمهم الا اللّه » گفت : پس نسب شناسان دروغگويند . و نيز به حديث ابن عباس احتجاج كرده‌اند كه گفته است : پيامبر ( ص ) چون نسب بزرگوارش به عدنان مىرسيد مىگفت : نسب شناسان از اينجا دروغ گفته‌اند . و نيز بدان احتجاج كرده‌اند كه علم انساب چيزى است كه نه در دانستن آن سودى است و نه در ندانستنش زيانى . و از اين - قبيل استدلالها .\r\nبسيارى از ائمهء محدثان و فقها ، چون ابن اسحاق و طبرى و بخارى ، شمردن انساب را جايز دانسته و از ذكر آن كراهت نداشته‌اند و به عمل سلف احتجاج مىكرده‌اند كه ابو بكر ( رض ) در ميان قريش از همه نسب‌شناستر بود و نسب قريش و مضر را بلكه ساير عرب را از همگان نيكتر مىشناخت . همچنين ابن عباس و جبير بن مطعم و عقيل بن ابى طالب از نسب - شناسان بودند . بعد از اينان ابن شهاب و زهرى و ابن سيرين و بسيارى از تابعين در اين طريق گام زده‌اند . زيرا در بسيارى از مسائل شرعيه چون تعصيب وراثت و ولايت نكاح و عاقله در ديات بدان نياز بود . نيز دانستن نسب پيامبر ( ص ) و اينكه او قريشى و هاشمى است و نخست در مكه بود سپس به مدينه مهاجرت كرد ، از واجبات ايمانى است و جاهل بدان ، معذور نباشد . و چنين است خلافت در نظر كسانى كه نسب را در آن شرط مىدانند . همچنين كسانى كه ميان عرب و غير عرب در آزادى و بردگى فرق مىنهند به دانستن انساب نيازمندند . همهء اين امور ما را به شناختن انساب فرا مىخوانند و فضيلت و شرف اين علم را تأكيد مىكنند .\r\nپس نبايد در فرا گرفتن آن منعى بوده باشد .\r\nاما حديثى كه از ابن عباس روايت شده كه چون نسب پيامبر ( ص ) به عدنان رسيد\r\n\r\n","description":"","footnote":"","page_name":" 3 ","page_number":27},
  {"content":"\r\n\r\nگفت : نسب‌شناسان از اينجا دروغ گفته‌اند ، يعنى از عدنان تا هر چه فرا رود ، سهيلى اين روايت را از طريق ابن عباس منكر شده و گفته است كه آن را ابن مسعود روايت كرده . نيز سهيلى از ام سلمه حديثى روايت كرده كه پيامبر ( ص ) در نسب خود گفت : معد بن عدنان بن - ادد بن زند بن يرى [ 1 
  ] بن اعراق الثرى و ام سلمه گفت : زند ، هميسع و يرى ، نبت يا نابت گياهى است و اعراق الثرى ( خاك نمناك ) اسماعيل است و اسماعيل پسر ابراهيم است و ابراهيم را آتش تباه نكرد ، همچنانكه ثرى ( خاك نمناك ) را تباه نمىكند .\r\nسهيلى اين تفسير ام سلمه را رد مىكند و درست هم هست . او مىگويد كه معنى آن ، معنى سخن پيامبر است كه گفت : همه فرزندان آدم هستيد و آدم از خاك است .\r\nو نيز هميسع و آنكه بعد از اوست نمىتوانند فرزند صلبى اسماعيل باشند . در تأييد آن بايد گفت كه ميان عدنان و اسماعيل فاصلهء بسيارى است حتى محال است كه بگوييم ميانشان چهار يا هفت يا ده يا بيست پدر قرار دارد زيرا فاصلهء زمانى از اين هم بيشتر است و ما در آنجا كه از نسب عدنان سخن مىگوييم ، از آن ياد خواهيم كرد . پس در آن حديث براى يكى از آن دو گروه جاى تمسك نماند .\r\nاما اينكه روايت كرده‌اند كه علم انساب چيزى است كه نه در دانستن آن سودى است و نه در ندانستنش زيانى ، كسانى چون جرجانى و ابو محمد بن حزم و ابو عمر يوسف بن عبد البر رفع اين حديث را به پيامبر ( ص ) ضعيف دانسته‌اند . حق اين است كه هر يك از دو طريق را نه مىتوان بطور مطلق رد كرد و نه قبول ، زيرا شناخت انساب وقتى پردور نرود در برخى از امور شرعيه چون تعصيب و ولايت و عاقله و وجوب آگاهى از زندگى پيامبر ( ص ) و نسب خليفه و فرق ميان عرب و غير عرب در آزادى و بردگى - البته در نزد كسانى كه چنين شرطى قايلند چنان كه پيش از اين گفتيم - و نيز در امور عادى چون خويشاوندى ، امرى ضرورى است . و سود آن در اقامهء ملك و دين آشكار است . پيامبر ( ص ) و اصحابش نسب به مضر مىرسانيدند و از آن پرس و جو مىكردند . و از پيامبر ( ص ) روايت شده كه گفت : از انساب خود آنچه را موجب خويشاوندى شما مىشود فرا گيريد . و در همه اين روايات مراد انساب نزديك است . اما پيچيدن در انساب دور كه براى صحت آنها به دشوارى مدركى حاصل شود و به سبب طول زمان و از ميان رفتن طوايف و نسلها ، جز به نيروى شواهد و قراين به اثبات نرسند ، عملى مكروه است . همچنانكه بعضى از اهل علم چون مالك و ديگران بر اين عقيده‌اند . زيرا آدمى را به كارى وا مىدارد كه براى او فايدتى در بر ندارد . معنى سخن رسول خدا ( ص ) كه گفت :\r\nاز عدنان به آن طرف نسب شناسان دروغ مىگويند نيز همين است ، كه از آن زمان سالهاى بسيار گذشته و همهء آثار آن از ميان رفته و چيزى از يقين كه موجب شادمانى دل گردد ، به دست\r\n\r\n\r\n","description":"","footnote":"\r\n[ ( 1 ) 
  ] زيد البرى .\r\n","page_name":" 4 ","page_number":28},
  {"content":"\r\n\r\nنمىدهد و نه در دانستنش سودى است و نه در ندانستنش زيانى . و اللّه الهادى الى الصواب .\r\nاكنون در انساب مردم جهان بطور كلى سخن آغاز مىكنيم و شرح و تفصيل آن را به جاى خود وامىگذاريم و مىگوييم كه : نسب شناسان معتقدند كه پدر نخستين آدميان آدم ( ع ) بوده است . در قرآن نيز چنين آمده است . اما برخى از ضعفاى اهل خبر گفته‌اند كه جن و طم دو امت بوده‌اند پيش از آفرينش آدم . ولى اين قولى ضعيف و متروك است . آنچه ما از آدم و ذريه او مىدانيم همان‌هاست كه در قرآن كريم آمده است و در نزد همهء پيشوايان معروف است . اينان مىگويند كه زمين به فرزندان آدم نسلى پس از نسل ديگر آبادان گشت ، تا زمان نوح ( ع ) . و در ميان آنها پيامبرانى پديد آمدند چون شيث و ادريس و نيز چند پادشاه و طوايفى صاحب افكار و عقايد چون كلدانيان يعنى موحدان و سريانيان كه مشرك بودند . و گويند كه صابئان از مردم اين زمان بودند و از فرزندان صابىء پسر لمك پسر اخنوخ و كيش آنها پرستش ستارگان بود و مىخواستند كه ستارگان از روحانيت خود چيزى به آنان ارزانى دارند .\r\nو از اين گروه بودند كلدانيان يعنى موحدان . ابو اسحاق صابى كاتب ، در انساب و عقايد صابئين رساله‌اى نوشته است . همچنين داهر مورخ سريانى و باباى صابى حرانى اخبار صابئين را ذكر كرده‌اند و از استيلايشان بر جهان سخن گفته‌اند و پاره‌اى از سنن و نواميس آنها را آورده‌اند . البته آثارشان از ميان رفته است .\r\nبعضى مىگويند كه سريانيان از اين نژادها بودند . همچنين نمرود و آزدهاق معروف به ضحاك ، از پادشاهان ايران ، از آنها بودند . ولى محققان اين را درست نمىدانند . همه متفقند كه طوفانى كه در زمان نوح و به دعاى او رخ داد آبادانى را از روى زمين برانداخت و از آنان نيز كه با او در كشتى نشستند فرزندى نماند . پس همهء مردم روى زمين از نسل او هستند .\r\nو نوح پدر دوم نوع بشر است . و نوح پسر لامك يا لمك است و لمك پسر متوشالح [ 1 
  ] ( به فتح لام و به سكون آن ) و او پسر خنوخ يا اخنوخ يا اشنخ يا اخنخ است كه به روايت ابن اسحاق اخنوخ همان ادريس پيامبر است . و او پسر يرد يا يا رد پسر مهللئيل [ 2 
  ] يا ماهلايل است و او پسر قاين يا قينان [ 3 
  ] پسر انوش يا يانش است و او پسر شيث پسر آدم است . معنى شيث عطا اللّه است . ابن اسحاق و ائمهء ديگر اين گونه نسب معين كرده‌اند و در تورات نيز چنين آمده است و در ميان ائمه خبر در اين اختلافى نيست . اما آنچه ابن اسحاق دربارهء خنوخ مىگويد كه او همان ادريس صلوات اللّه عليه است با نظر ديگر نسب‌شناسان مخالف است ، زيرا در نظر آنان ادريس جد نوح نبوده است و نيز در ستون انساب او از ادريس ذكرى نشده است . و حكماى پيشين مىگويند كه ادريس همان هرمس است كه از پيشوايان مشهور حكمت به شمار است .\r\nنيز مىگويند كه صابئان از فرزندان صابىء بن لامك‌اند و او برادر نوح عليه السلام\r\n\r\n\r\n","description":"","footnote":"\r\n[ ( 1 ) 
  ] متوشلح در همه جا .\r\n[ ( 2 ) 
  ] مهلائيل .\r\n[ ( 3 ) 
  ] قينن .\r\n","page_name":" 5 ","page_number":29},
  {"content":"\r\n\r\nاست و بعضى گويند كه صابىء متوشالح جد نوح است .\r\nو بدان كه اختلاف در ضبط اين نامها به سبب اختلاف در مخارج حروف است ، زيرا اين نامها را عرب از يهود گرفته است و مخارج حروف يهود با مخارج حروف عربى فرق دارد .\r\nمثلا در زبان عربى اگر حرفى ميان دو حرف واقع شود عرب گاه آن را به اين حرف و گاه به آن حرف برمىگرداند . همچنين عرب چون كلام غير عرب را نقل كند ، گاه اشباع حركات را حذف مىكند و از اين راه در ضبط اين نامها اختلاف پديد آمده است .\r\nو بدان كه ايرانيان و هنديان طوفان نوح را معتقد نيستند و برخى از ايرانيان مىگويند طوفان فقط در سرزمين بابل واقع شده است .\r\nو بدان كه در نظر ايشان آدم همان كيومرث است و كيومرث پايان نسب ايشان است .\r\nو فريدون شاه در ميان نياكان آنها در حكم نوح است كه بر آزدهاق يا ضحاك مبعوث شد و در اخبار ايشان ازين پس خواهد آمد . در صحت اين انساب آنچه در تورات آمده بر روايات ديگر ترجيح دارد و همچنين قصص پيامبران پيشين را كه از يهوديان مسلمان شده يا از نسخ صحيح تورات اخذ گرديده مىتوان به صحتشان ظن قوى داشت . در تورات به نسب موسى عليه السلام و اسرائيل و سبطها و نيز سلسلهء نسب آنان تا به آدم صلوات الله عليه توجه شده است و اگر تورات منسوخ شده باشد نسب و داستان چيزى نيست كه منسوخ گردد ، آنچه مهم است اين است كه در پى يافتن نسخه‌هاى صحيح و روايات معتبر باشيم . اما اينكه مىگويند كه علماى يهود بر حسب اغراض دينى در تورات تغييراتى داده‌اند ، بخارى در صحيح خود از ابن عباس روايت كرده كه او گفت : پناه مىبرم به خدا كه امتى از امتها در كتابى كه بر پيامبرشان نازل شده باشد دست برده و لفظ يا معنى آن را تبديل كنند ، بلكه مراد اين است كه يهود تورات را در تأويل ، تبديل و تحريف كرده‌اند و شاهد اين مدعا سخن خداى تعالى است كه گويد : « و عندهم التوراة فيها حكم اللّه » اگر يهود الفاظ تورات را تغيير داده بودند نمىگفت كه توراتى كه حكم خداوند در آن است نزد ايشان است .\r\nاما آنچه در باب تحريف و تبديل تورات در قرآن كريم آمده و به يهود نسبت داده شده معنى آن تأويل است . شايد هم بتوان گفت بر سبيل غفلت و عدم ضبط ، در بعضى از كلمات آن تحريفى رخ داده باشد . يا به هنگام استنساخ كاتبى كه نوشتن نيكو نمىدانسته ، كلمه‌اى را تحريف كرده باشد و اين بر حسب عادت امكان‌پذير است . بخصوص آنكه دولتشان از ميان رفته و خود در آفاق پراكنده گشته‌اند و ضابط و غير ضابط و عالم و جاهلشان يكسان گشته است ، و به سبب از ميان رفتن قدرتشان در اثر زوال دولتشان ، در ميان قوم كسى نبوده كه كارشان را به صلاح آورد و اين خود از علل بروز تبديل و تحريف بوده است ولى نه آنكه علما و احبار را در آن تعمدى بوده است . با اين همه اگر كسى در پى يافتن نسخهء صحيح به جستجو پردازد\r\n\r\n","description":"","footnote":"","page_name":" 6 ","page_number":30},
  {"content":"\r\n\r\nبدان دست خواهد يافت .\r\nبارى نسب‌شناسان و مفسران متفق‌اند كه فرزندان نوح كه همه نوع بشر از آنها پديدار آمده‌اند سه تن بوده‌اند : سام و حام و يافث و ذكر آنها در تورات آمده است . يافث پسر بزرگ و حام پسر كوچك و سام پسر ميانين بوده است .\r\nطبرى در اين باب احاديثى بدين مضمون آورده است كه سام پدر عرب است و يافث پدر روميان و حام پدر حبشيان و زنگيان . و در بعضى روايات پدر سياهان . و نيز در پاره‌اى از روايات آمده است كه سام پدر عرب و ايرانيان و روميان است و يافث پدر تركان صقلابى و يأجوج و مأجوج است و حام پدر قبطيان و سياهان و بربرهاست . چنين خبرى از مسيب و وهب بن منبه نيز روايت شده است .\r\nاين روايات فرضا هم كه درست باشند بر سبيل اجمالند و ما در اينجا ناچاريم آنچه را كه محققان در تقسيم هر يك از اين سه ذكر كرده‌اند ، بياوريم . همچنين طبرى آورده است كه نوح را پسرى بود موسوم به كنعان و او همان است كه در طوفان به هلاكت رسيد و عرب او را يام مىخواند و نيز او را پسرى بود به نام عابر كه پيش از طوفان بمرده است . و هشام گفت كه كه : نوح را پسرى بود به نام بو ناظر . ولى آنچه پس از او باقى مانده بنابر اجماع و گواهى اخبار همان سه تن هستند . سام پدر همهء اعراب است و نيز به اتفاق نسب شناسان پدر ابراهيم و فرزندان او صلوات اللّه عليهم است . آنچه نسب شناسان را در آن اختلاف است يكى در تقسيمات است و يكى در نسب دادن غير عرب به سام .\r\nابن اسحاق مىگويد كه : سام بن نوح را پنج فرزند بود به نام ارفكشاد [ 1 
  ] و لود [ 2 
  ] ارام [ 3 
  ] و اشور [ 4 
  ] و عيلام [ 5 
  ] و نام اين پنج بدين گونه در تورات آمده است . فرزندان اشور اهل موصل‌اند و فرزندان عيلام اهل خوزستان و از خوزستان است اهواز . و در تورات ذكر فرزندان لود نيامده .\r\nو ابن اسحاق مىگويد كه لود را چهار پسر بود : طسم و عمليق و جرجان و فارس . و از عماليق است جاسم و از ايشان است : بنى هف [ 6 
  ] و بنى هزان و بنى مطر و بنى ازرق ، و از ايشان است :\r\nبديل و راحل و عفار [ 7 
  ] و از ايشان است : كنعانيان و بربرهاى شام و فراعنهء مصر . و از ديگرى جز ابن اسحاق روايت شده كه ، عبد بن ضخم و اميم از فرزندان لاوذاند . ابن اسحاق مىگويد كه طسم و عماليق و اميم و جاسم به زبان عربى سخن مىگفتند و فارس در جانب مشرق در همسايگى آنها جاى دارد و به زبان فارسى سخن گويند .\r\nو گفت از فرزندان ارم‌اند : عوص و جاتر [ 8 
  ] و عبيل و از فرزندان عوص است عاد . و منازل آنها در ريگستانها و سرزمين احقاف است تا حضرموت . و از فرزندان كاثر است ثمود و جديس\r\n\r\n\r\n","description":"","footnote":"\r\n[ ( 1 ) 
  ] ارفخشد .\r\n[ ( 2 ) 
  ] لاوذ .\r\n[ ( 3 ) 
  ] ارم .\r\n[ ( 4 ) 
  ] اشوذ .\r\n[ ( 5 ) 
  ] غليم .\r\n[ ( 6 ) 
  ] بنى لف .\r\n[ ( 7 ) 
  ] ظفار .\r\n[ ( 8 ) 
  ] كاثر .\r\n","page_name":" 7 ","page_number":31},
  {"content":"\r\n\r\nو منازل ثمود در حجر است ميان شام و حجاز .\r\nهشام بن الكلبى گويد : عبيل بن عوص برادر عاد است . و ابن حزم از قدماى نسب شناسان گويد كه لاوذ فرزند ارم بن سام ، برادر عوص و كاثر است و بنابر اين جديس و ثمود برادرند . و طسم و عملاق يا عمليق نيز برادرند و پسر عم حام و همه پسر عم عاد . هشام بن كلبى گويد :\r\nمىگويند عبد بن صخم بن ارم و مىگويند اميم بن لاوذ بن ارم . طبرى مىگويد : زبان عربى را عاد و ثمود و عبيل و طسم و جديس و اميم و عمليق مىدانستند و اينان اعراب عاربه‌اند :\r\nنيز مىگويند كه يقطان از اعراب عاربه است . و اعراب عاربه را اعراب بائده مىنامند ، زيرا هيچ يك از آنها بر روى زمين باقى نمانده است . همچنين طبرى مىگويد كه مىگفتند : عاد ارم و چون هلاك شدند گفته شد ، ثمود ارم و چون قوم ثمود نيز به هلاكت رسيد به ساير فرزندان ارم گفتند ارمان و ايشان نبطىها هستند . هشام بن محمد الكلبى گويد كه : نبط فرزندان نبيط پسر ماش پسر ارم‌اند و سريانيان فرزندان سريان پسر نبيط .\r\nو نيز گويد كه : فارس از فرزندان اشوذ بن سام‌اند و گويند فارس پسر تيراش [ 1 
  ] پسر اشوذ . و گويند ايشان از فرزندان اميم پسر لاوذاند و گويند كه از فرزندان عيلام‌اند .\r\nو در تورات ذكر پادشاه اهواز آمده است و نام او كدرلاعومر [ 2 
  ] از فرزندان عيلم است .\r\nو اهواز به بلاد فارس پيوسته است . شايد كسى كه چنين گفته پنداشته است كه مردم اهواز از مردم فارس‌اند ، درست اين است كه ايشان - چنان كه مذكور افتاد - از فرزندان يافث‌اند .\r\nنيز گويد كه بربرها از فرزندان عمليق پسر لوداند . ايشان فرزندان تميله‌اند از مأرب پسر قاران پسر عمر بن عمليق . و درست اين است كه ايشان - چنان كه گفتيم - از فرزندان كنعان بن حام‌اند . و در تورات آمده است كه پسران ارام چهار تن بودند ، عوص و جاتر و ماشك [ 3 
  ] يا مشح و چهارم حول . و از بنى اسرائيل چيزى در تفسير اين قول نقل نشده جز آنكه جرامقه از فرزندان جاتراند و نيز گويند كه كرد و ديلم از اعرابند و اين سخنى است بىپايه .\r\nابن سعيد گويد : اشور را چهار پسر بود : ايران و نبيط و جرموق و باسل . از ايران‌اند :\r\nفرس و كرد خزر و از نبيطاند : نبط و سريان و از جرموق‌اند : جرامقه و اهل موصل و از باسل‌اند : ديلم و مردم جيل . طبرى گويد : از فرزندان ارفكشاداند عبرانيان و بنى عابر پسر شالح پسر ارفكشاد و در تورات نيز چنين است ولى در مآخذ ديگر آمده است كه شالح پسر قينان پسر ارفكشاد . قينان در تورات ذكر نشده زيرا او جادوگرى بود كه دعوى خدايى مىكرد .\r\nپاره‌اى معتقدند كه نمرود از فرزندان ارفكشاد است ، و اين قولى ضعيف است و در تورات\r\n\r\n\r\n","description":"","footnote":"\r\n[ ( 1 ) 
  ] طبراش .\r\n[ ( 2 ) 
  ] كردلاعمرو .\r\n[ ( 3 ) 
  ] ماش .\r\n","page_name":" 8 ","page_number":32},
  {"content":"\r\n\r\nآمده است كه عابر دو پسر داشت : فالج [ 1 
  ] و يقطان . بعضى از محققان نسب شناس گويند كه يقطان [ 2 
  ] همان قحطان است . از فالج ابراهيم عليه السلام و فرزندان او پديد آمدند . و ما در آتيه از آن ياد خواهيم كرد . از يقطان شعوب بسيار در وجود آمدند . در تورات نام سه پسر او ذكر شده و ايشان يكى المودادا [ 3 
  ] كه معرب آن المضاض است و او پدر جرهم است . دوم ارم و او پدر حضور است ، و سوم شالف [ 4 
  ] كه پدر مردم سلفات است و چهارم سبا كه پدر مردم يمن است از حمير و تبع‌ها و كهلان و هدرماوت يا حضرموت . اينان پنج گروهند . اما هشت گروه ديگر را كه از عبرانيان هستند تنها نام مىبريم و از شرح و بسط آنها آگاه نيستيم و نمىدانيم كه از كدام بطن هستند . چون : يارح [ 5 
  ] ، اوزان ، دقله ، عوبال [ 6 
  ] ، ابيمائيل [ 7 
  ] ، اوفير [ 8 
  ] ، حويله و يوبات [ 9 
  ] .\r\nنسب شناسان گويند كه جرهم از فرزندان يقطان است و نمىدانيم كه از چه تيره‌اى .\r\nهشام بن كلبى مىگويد : هند و سند از فرزندان اوفير پسر يقطان هستند . و اللّه اعلم .\r\nاما يافث ، از فرزندان اوست : تركها و چينيان و صقلابها و يأجوج و مأجوج . نسب شناسان در اين متفقند ولى چنان كه گفتيم در ديگران ميانشان اختلاف است .\r\nبه روايت تورات يافث را هفت پسر بود : جومر [ 10 
  ] ، ياوان ، ماداى ، ماجوج [ 11 
  ] ، توبال [ 12 
  ] ، ماشك [ 13 
  ] و تيراس . ابن اسحاق ماداى را حذف كرده است و از فرزندان جومر ، يعنى توجرمه [ 14 
  ] و اشكناز [ 15 
  ] و ريفاث [ 16 
  ] ، ياد ننموده است . و در نص تورات بدين گونه است . در اسرائيليات آمده است كه از توجرمه ، خزرهايند و از اشكناز صقلابها و از ريفاث فرنگيان كه آنها را برنسوس خوانند . و خزر تركمانها هستند . و همه شعب ترك از فرزندان جومراند ولى نگفته‌اند فرزندان كدام يك از سه پسر او . و ظاهرا از فرزندان توجرمه باشند . ابن سعيد تركها را به ترك بن عامور بن سويل بن يافث منسوب مىدارد . اين انتساب ظاهرا نادرست باشد ، زيرا عامور همان كومر ( جومر ) است كه تصحيف در آن راه يافته است .\r\nتركها را شعب بسيارى است چون تغزغز كه تاتارها و مردم ختا باشند و در سرزمين طمغاج ساكن‌اند ، و قرلق و غز كه سلجوقيان و هياطله از آنهايند و از هياطله است قوم خلج و هياطله را سغد نيز مىگويند . و از شعب ترك است غور و خزر و قفچاق يا خفشاخ و از آنهاست يمك و علان كه آزو نيز گفته مىشوند و از آنهاست ، شركس ( چركس ) و ازكش .\r\nاسرائيليان مىگويند يأجوج و مأجوج از فرزندان ماجوج هستند . ابن اسحاق مىگويد آنها از\r\n\r\n\r\n","description":"","footnote":"\r\n[ ( 1 ) 
  ] فالغ .\r\n[ ( 2 ) 
  ] يقطن .\r\n[ ( 3 ) 
  ] المرذاد .\r\n[ ( 4 ) 
  ] سالف .\r\n[ ( 5 ) 
  ] بياراح .\r\n[ ( 6 ) 
  ] عوثال .\r\n[ ( 7 ) 
  ] افيمايل .\r\n[ ( 8 ) 
  ] ايوفير .\r\n[ ( 9 ) 
  ] يوفاف .\r\n[ ( 10 ) 
  ] كومر .\r\n[ ( 11 ) 
  ] ماغوغ .\r\n[ ( 12 ) 
  ] قطوبال .\r\n[ ( 13 ) 
  ] ماشح .\r\n[ ( 14 ) 
  ] توغرمه .\r\n[ ( 15 ) 
  ] اشبان .\r\n[ ( 16 ) 
  ] ريغاث .\r\n","page_name":" 9 ","page_number":33},
  {"content":"\r\n\r\nفرزندان جومراند و ديلم فرزندان ماداى باشند كه در عبرانى آنها را ماهان خوانند . نيز از ايشان است همدان . بعضى از اسرائيليان آنان را از فرزندان همدان بن يافث شمرده‌اند و همدان را هفتمين فرزندان او دانسته‌اند .\r\nاما ياوان يا يونان ، اسرائيليان مىگويند كه او را چهار پسر بود : دودانيم [ 1 
  ] ، اليشه [ 2 
  ] ، كتيم [ 3 
  ] و ترشيش . از اين چهار كتيم پدر روميان است و ترشيش پدر مردم طرسوس و از توبال مردم چين‌اند در مشرق و ليمان در مغرب . و گويند كه مردم افريقيه پيش از بربرها آنها بوده‌اند و فرنگيان نيز از آنهايند و نيز گويند كه مردم قديم اندلس از آنها بوده‌اند .\r\nاما ماشك ، فرزندان او - به اعتقاد اسرائيليان - در خراسان بوده‌اند و اينك از ميان رفته‌اند . بعضى از نسب شناسان مىگويند كه اشكناز پدر ايشان است .\r\nاما تيراس به اعتقاد اسرائيليان پدر فرس ( ايرانيان ) است . بعضى گويند كه فرس از فرزندان جومراند . و خزر و ترك از فرزندان تيراس و صقلابها و بر جان و اشبان از فرزندان ياوان‌اند و يأجوج و مأجوج از فرزندان جومر . اما همهء اينها گمانى بيش نيست و از صواب به دوراند .\r\nاورسيوس مورخ رومى مىگويد كه قوط و لاطين از فرزندان مأجوج‌اند . و بدينجا سخن در انساب تيرهء يافث به پايان آمد .\r\nاما حام ، از فرزندان او هستند ، سياهان و مردم هند و سند و قبطيان و كنعانيان ، به اتفاق همهء نسب شناسان . و در ديگران اختلافى است كه به ذكر آن خواهيم پرداخت .\r\nچنان كه در تورات آمده است حام را چهار پسر بود مصرايم ، كنعان ، كوش و فوت [ 4 
  ] . از فرزندان مصرايم - به قول اسرائيليان - فتر و سيم و كسلوحيم‌اند . در تورات آمده است كه فلستيم [ 5 
  ] فرزندان آن دو هستند و نگفته است كه از كدام يك از آن دو .\r\nجالوت از فرزندان فلستيم بود . و از فرزندان مصرايم به اعتقاد ايشان كفتوريم بود و مىگويند كه فرزندان اشكناز مردم دمياط بوده‌اند . و گويند كه كفتوريم همان قبطقاى است كه از ساختار كلمه برمىآيد كه قبطقاى همان قبط است .\r\nاز فرزندان مصرايم است ، عناميم كه نواحى اسكندريه مسكن فرزندان او بود و نيز نفتوحيم و لوديم و لهابيم . در بارهء اين نام‌ها تفسيرى به ما نرسيده است .\r\nاما كنعان بن حام ، در تورات نام يازده تن از فرزندان او آمده است . از اين قرار :\r\nصيدون ، كه فرزندان او در سرزمين صيدا سكونت داشتند و امورى [ 6 
  ] و جرجاش [ 7 
  ] كه نخست در شام بودند و چون يوشع بر آن سرزمين غلبه يافت به افريقيه نقل كردند و در آنجا\r\n\r\n\r\n","description":"","footnote":"\r\n[ ( 1 ) 
  ] داود .\r\n[ ( 2 ) 
  ] اليشا .\r\n[ ( 3 ) 
  ] كيتم .\r\n[ ( 4 ) 
  ] قوط .\r\n[ ( 5 ) 
  ] فلشنين .\r\n[ ( 6 ) 
  ] ايمورى .\r\n[ ( 7 ) 
  ] كرساش .\r\n","page_name":" 10 ","page_number":34},
  {"content":"\r\n\r\nماندند و از فرزندان كنعان يبوسى [ 1 
  ] بود كه فرزندانش نخست در بيت المقدس اقامت داشتند و چون داود عليه السلام بر بيت المقدس غلبه يافت به افريقيه و مغرب گريختند و در آنجا ماندند و ظاهرا بربرها - همه فرزندان اينان باشند . ولى نسب شناسان بربر مىگويند كه ايشان از فرزندان مازيغ پسر كنعان‌اند شايد هم مازيغ به اينان انتساب داشته باشد . و نيز از فرزندان كنعان است ، حت [ 2 
  ] كه عوج بن عناق بر فرزندان او پادشاهى مىكرد . و نيز از فرزندان كنعان است عرقى و اروادى و حوى و اينان در نابلس و سبا و طرابلس سكونت داشتند و صمارى و حمات فرزندان او در حمص و حما مقيم شدند و انطاكيه نيز از آنان بود و حما به نام ايشان ناميده شد . اما كوش بن حام ، در تورات نام پنج فرزند او آمده است : سبتكا [ 3 
  ] و رعمه [ 4 
  ] و سبته [ 5 
  ] و سبا و حويله [ 6 
  ] . از فرزندان رعمه‌اند ، شبا [ 7 
  ] كه پدر مردم سند است و ددان [ 8 
  ] كه پدر مردم هند . و نيز در تورات آمده است كه نمرود از فرزندان كوش است ولى تعيين نكرده از كدام فرزند او . و نيز گويد كه حويله همان زويله است يعنى مردم برقه .\r\nمردم يمن از فرزندان سبا هستند . قبطيان به عقيدهء اسرائيليان از فرزندان فوت‌اند .\r\nطبرى از ابن اسحاق روايت كرده كه هند و سند و حبشه كه سياه پوستند از فرزندان كوش‌اند . بعضى از مردم نوبه و فزان و زغاوه و زنگ از فرزندان كنعانند .\r\nابن سعيد گويد كه سياهان همه فرزندان حام‌اند و نام سه تيره از آنها را از نام سه تن ديگر از فرزندان او مىداند : حبشه منسوب است به حبش و نوبه ، به نوابه يا نوى و زنگ به زنج ولى نام پدران ديگر تيره‌ها را ذكر نكرده است . اين سه كه او نام برده از فرزندان حام نيستند . شايد از اعقاب او باشند .\r\nهشام بن محمد كلبى گويد : نمرود پسر كوش بن كنعان است . اورسيوس [ 9 
  ] مورخ رومى گويد كه : سبا و مردم افريقيه يعنى بربرها از فرزندان حويله پسر كوش‌اند . و كوش را يضول مىنامند .\r\nخداوند داناتر است كه اين سخنى نادرست است . زيرا - چنان كه گذشت - يضول در تورات از فرزندان يافث است . از اين رو گفته است كه حبشيان مغرب از فرزندان دادان پسر رعمه ، از فرزندان مصرايم پسر حام‌اند .\r\nسخن در فرزندان حام به پايان آمد . و اين پايان سخن در انساب امم عالم است به صورت كلى . اختلافاتى كه در جزئيات هست به يارى و توفيق پروردگار در جاى خود خواهد آمد .\r\n\r\n\r\n","description":"","footnote":"\r\n[ ( 1 ) 
  ] يبوسا .\r\n[ ( 2 ) 
  ] حيث .\r\n[ ( 3 ) 
  ] سفنا .\r\n[ ( 4 ) 
  ] رعما .\r\n[ ( 5 ) 
  ] سفخا .\r\n[ ( 6 ) 
  ] جويلا .\r\n[ ( 7 ) 
  ] شاو .\r\n[ ( 8 ) 
  ] دادان .\r\n[ ( 9 ) 
  ] اهرشيوش\r\n","page_name":" 11 ","page_number":35},
  {"content":"\r\n\r\n\r\nمقدمهء دوم در كيفيت وضع انساب صاحب دولتان و غير ايشان در اين كتاب\r\nبدان كه انساب پيوسته در تشعب و تقسيم‌اند و اين بدان سبب است كه گاه آدمى را سه يا چهار - يا بيشتر - فرزند است و هر يك از آنان نيز صاحب فرزندانى باشند . پس هر يك از اين فرزندان به منزلهء شاخه‌اى است كه از ساقه رسته باشد يا شاخه‌اى كه از شاخهء ديگر بيرون آمده باشد و از هر يك از آنها شاخه‌هاى ديگر رسته است ، تا به پايان رسد . از اين رو پس از سخن در باب انساب امم و شعوب آن شكل شجره‌اى ترتيب داديم كه ريشه و ساقهء آن را به نام بزرگترين و كهنترين اين شعوب ناميديم . و عمود نسب به منزلهء ساقه است و فروعى كه از آن منشعب شده‌اند به منزلهء شاخه‌هاى آن آنگاه همهء آن را در يك صفحه قرار داديم تا يكباره در خيال نقش بندد و ما را در تصور انساب و تشعب آن بهتر يارى كند ، زيرا تصاوير حسى زودتر از معانى غير محسوس در خيال نقش مىبندند . و چون اين امتها را دولتها و سلاطين بوده‌اند ما در وهلهء اول در اين شجره به ذكر پادشاهانشان پرداخته‌ايم و سلسلهء نسب آنها را تا نيايى كه همه را در بر مىگيرد فرا برده‌ايم ، بعد از آنكه جاى هر يك از ايشان را به ترتيبى كه از پى هم آمده‌اند با حروف الف ، ب ، ج ، د ، ه معين ساخته‌ايم ، بدين طريق كه الف به معنى اول و باء دوم و جيم سوم و دال چهارم و هاء پنجم است الى آخر . و چون در آن شجرهء انساب بنگرى ، انساب ملوك هر دولتى را خواهى دانست و با آن حروف ابجدى ترتيب آنان را از پى يك ديگر خواهى شناخت [ ( 1 ) 
  ] . و اللّه اعلم بالصواب .\r\n\r\n\r\n","description":"","footnote":"\r\n[ ( 1 ) 
  ] اين شجره‌ها در پايان كتاب آمده است . م .\r\n","page_name":" 12 ","page_number":36},
  {"content":"\r\n\r\n\r\nنژادهاى عرب سخن در نژادهاى عرب و اينكه آنها نخستين اقوامند و اختلاف طبقات آنها و ترتيب طبقات آنها و انساب هر طبقه‌اى از آنها\r\nبدان كه در ميان اعراب گروهى باديه‌نشين‌اند ، در چادرها سكونت مىكنند ، بر اسب سوار مىشوند و از چارپايانى چون شتر و گوسفند و بز ، معيشت خويش فراهم مىآورند ، از شيرشان مىنوشند و از كرك و مويشان براى گرم كردن خود يا ساختن وسايل خانه استفاده مىبرند و بارهاىشان را بر پشت آنها حمل مىكنند . اينان در مكانهاى مختلف فرود مىآيند و روزى خود را غالبا از شكار حيوانات به دست مىآورند و گاه نيز به راهزنى مىپردازند و همواره در سير و سفرند گاه از شدت گرما مىگريزند و گاه از سورت سرما . اين قوم در پى يافتن چراگاهها از جائى به جائى رخت مىبندند و به خاطر مصالح اشترانشان كه براى گذران معيشت و حمل بارها و گرم كردن خود بدان نياز دارند مسكن خود را در اقليم سوم برگزيده‌اند . يعنى در سرزمينهاى بين بحر محيط ، از مغرب تا اقصاى يمن و از مشرق تا حدود هند . پس در يمن و حجاز و نجد و تهامه جاى گرفتند و نيز سرزمينهايى كه تا قرن پنجم بدانجا داخل شدند چون مصر و صحراها و تپه‌هاى برقه و قسنطينه و افريقيه و مغرب اقصى و سوس . از خصوصيات اين سرزمينها اين است كه غالبا در ميان ريگستانها و بيابانها ، دهكده‌ها و كوهپايه‌هائى است و در آن دهكده‌ها ملتهاى غير عرب زيست مىكنند ، در فصل بهار كه زمين سبز و خرم مىشود ، مىتوانند مواشى خود را در آنجا بچرانند و در تابستان براى جمع آورى خوراك يك سالهء خود از غلات و حبوبات به دهكده‌هاى اطراف بروند . چه بسا به مردم آن آباديها در اين ايام زيانهائى برسانند ، چون زدن قوافل و چرانيدن كشتزارها پيش از درويدن و غارت آنها پس از درويدن .\r\nمگر مكانهايى كه دولت نگاهدارى از آنها را بر عهده گرفته باشد . چون پاييز فرا رسد به بيابانها روى مىآورند تا هم اشتران خود را بچرانند و هم آنها در ريگستانها بزايند . چون هوا روى به سردى نهد از بيم آسيب سرما به مناطق گرم كه جايگاه زمستانى آنهاست بگريزند .\r\n\r\n","description":"","footnote":"","page_name":" 13 ","page_number":37},
  {"content":"\r\n\r\nپس اعراب پيوسته در هر سال ميان آباديها و صحراهاى بين اقليم سوم و چهارم در حركت‌اند .\r\nبالا مىروند و سرازير مىشوند . غالبا لباسهاى دوخته مىپوشند و پارچه‌اى بر سر مىبندند و گوشه‌هاى آن را فرو افتاده رها مىكنند ، گروهى از آنان چون اعراب مشرق با گوشه‌هاى فرو افتاده دهان و چانه را مىپوشانند و گروهى از آنان چون اعراب مغرب گوشه‌هاى زايد را به دور گردن مىپيچند و با قسمتى كه از زير چانه بالا مىآورند چانه و دهان را مىپوشانند ، اينان در پيچيدن عمامه‌هاى خود از بربرهاى زناته تقليد كرده‌اند .\r\nدر حمل سلاح ، بعضى نيزه‌هاى خطى خود را حمايل مىكنند و از حمايل كردن كمان اعراض دارند . ولى اعراب پيشين و اعراب ساكن مشرق در اين عهد هم نيزه را حمايل مىكنند و هم كمان را .\r\nاعراب همواره در ميان امم ديگر به فصاحت بيان و گشادگى زبان معروف بوده‌اند و از اين رو آنها را بدين نام ( عرب ) خوانده‌اند ، در زبان آنها اعراب به معنى آشكار كردن است .\r\nمىگويند « اعرب الرجل عما في ضميره » يعنى آن مرد هر چه در دل داشت آشكار ساخت . و رسول خدا ( ص ) فرمود : « الثيب تعرب عن نفسها » يعنى آن بيوه زن خود وضع خود را آشكار مىسازد . از زمانهاى دور اعراب بدين هنر - هنر فصاحت و بيان - شناخته بوده‌اند . و اين قصه كه كسرى از نعمان بن منذر كه از جانب او بر عرب حكومت مىكرد طلب كرد تا بعضى از بزرگان و سخنوران عرب را نزد او روانه سازد و نعمان گروهى را نزد او فرستاد ، و سخن گفتن آنان در مجلس كسرى و در شگفت شدن همگان از فصاحت بيان ايشان قصه‌اى معروف است . اينها كه برشمرديم همه علامات و نشانه‌هاى اين قوم‌اند . اما آشكارترين علامت و نشانهء ايشان نگهداشتن شتران و قيام به زاد و ولد آنها و برخاستن به طلب چراگاهها جهت چرانيدن آنهاست ، زيرا گذران معيشتشان بدان وابسته است و از ميان نژادهاى بشرى اعراب را چنين علامت و نشانى است . همچنانكه اقوامى هستند كه به گله‌دارى و پرورش گوسفند و گاو اشتغال دارند زيرا گذران معيشتشان از آن است . از اين رو چنين نيست كه همهء اينان كه داراى اين نشانه‌ها هستند عينا داراى يك نسب باشند . ولى با آنكه نسب بعضى از آنها براى بسيارى مجهول است و نسب بسيارى از آنها براى همه ناشناخته باز هم آنها را عرب مىگويند چه بسا اين علامات و نشانه‌ها در اقوام ديگر كه از نسبى ديگرند نيز يافته شود و آنان نيز عرب خوانده شوند اما غالبا اينان از اقوام ديگر كه داراى چنين علامات و نشانه‌ها نيستند به اعراب نزديكترند اين انتقال در طول زمانهاى دراز انجام گرفته از اين رو انساب آنها در پردهء جهل و خفا افتاده است .\r\nبدان كه نژاد عرب بعد از طوفان و عصر نوح عليه السلام در عاد و ثمود و عمالقه و طسم و جديس و اميم و جرهم و حضر موت و آنچه بدينها پيوسته‌اند ، از اعراب عاربه ،\r\n\r\n","description":"","footnote":"","page_name":" 14 ","page_number":38},
  {"content":"\r\n\r\nاز فرزندان سام بود . چون آن دورانها سپرى شد و آن امتها را خداوند به قدرت خويش از ميان برداشت ، اين نژاد در مردم ديگرى كه در نسب با آنان قرابت داشتند چون حمير و كهلان و اعقاب آنها از تبع‌ها و وابستگان آنها از اعراب مستعربه از فرزندان عابر پسر شالح ، پسر ارفكشاد ، پسر سام بود . پس روزگاران از پى هم آمدند و گذشتند و از آن ميان فرزندان فالج پسر عابر ، از ميان فرزندان سام سرآمد شدند و خداوند از ميان ايشان پيامبر خود ابراهيم پسر تارح [ 1 
  ] را برگزيد و تارح همان آزر پسر ناحور پسر سروج [ 2 
  ] پسر رعو [ 3 
  ] پسر فالج است .\r\nداستان ابراهيم با نمرود و مهاجرت او به حجاز در قرآن آمده است .\r\nابراهيم براى تقرب به خدا فرزندش اسماعيل را با مادرش هاجر در حجر جاى داد . گروهى از جرهم از آن بيابان مىگذشتند هاجر به آنها پيوست و اسماعيل در ميان آنان پرورش يافت و زبان عربى را از آنان بياموخت ، زيرا پدرش عرب نبود . داستان بناى خانهء كعبه هم ، چنان است كه در قرآن آمده . پس خداوند اسماعيل را بر جرهم و عمالقه كه در حجاز سكونت داشتند مبعوث نمود ، بسيارى به او ايمان آوردند . فرزندان اسماعيل در حجاز افزون شدند و اقوام ديگرى پديد آمدند چون ربيعه و مضر و وابستگان آنها از اياد و عك و نزار و عدنان و ديگر فرزندان اسماعيل . اينان نيز در طول قرون منقرض شدند و دولتشان با ظهور دولت اسلام منقرض شد و با ملل غير عرب كه بر آنان غلبه يافته بودند ، درآميختند و در طول زمان زبان بازماندگانشان فساد پذيرفت . اين بازماندگان به صورت قبايلى گاه در بيابانها و ريگستانها زيست مىكنند و گاه به آباديها و شهرها مىآيند . بعضى قبايل عرب در مشرق و مغرب و حجاز و يمن و بلاد صعيد و نوبه و حبشه و بلاد شام و عراق و بحرين و بلاد فارس و سند و كرمان و خراسان پراكنده‌اند . امتهايى كه به شمار و ضبط نيايند و در اين روزگار به كثرت خود در شرق و غرب مفاخرت مىكنند كه امروز بيشترين مردم جهانند . و بيشتر از همهء آنان بر امور خود ، يد قدرت دارند .\r\nو چون زبانشان نسبت به زبان مضرى كه قرآن بدان نازل شده با واژه‌هاى غير عربى درآميخته است ما آنها را اعراب مستعجمه ناميده‌ايم .\r\nپس نژادهاى عرب ، از آغاز آفرينش تا اين زمان ، چهار طبقه بوده‌اند كه از پى يك ديگر آمده‌اند و هر طبقه را دوره‌ها و نژادها و دولتها و طوايفى بوده كه به خاطر كثرت نژادها و وسعت دامنهء ملكشان بيش از ديگر امم مورد توجه بوده‌اند ، و ما اينك در هر طبقه‌اى به بيان احوال نژاد آن و پاره‌اى از ايام و دول آنها مىپردازيم و نيز كسانى را كه در آن طبقه از ملوك و دول بوده‌اند بيان مىداريم تا مراتب نژادها در خلقت و كيفيت تعاقب آنان آشكار شود . و اللّه سبحانه و تعالى ولى العون .\r\n\r\n\r\n","description":"","footnote":"\r\n[ ( 1 ) 
  ] تارخ .\r\n[ ( 2 ) 
  ] ساروخ .\r\n[ ( 3 ) 
  ] ارغو .\r\n","page_name":" 15 ","page_number":39},
  {"content":"\r\n\r\n\r\nفهرست مطالب اين كتاب درباره دولتهاى اين طبقات چهارگانه و دولتهايى از ملل غير عرب كه معاصر آنها بوده‌اند .\r\nاز طبقهء نخستين يعنى عرب عاربه آغاز مىكنيم و به ذكر انساب و مواطن و ملك و دولتشان مىپردازيم . سپس طبقهء دوم كه عرب مستعربه‌اند ، از فرزندان حمير بن سبا و به ذكر انسابشان مىپردازيم و پادشاهيشان در يمن و سلسلهء ملوك تبع و اعقاب آنها ، سپس از معاصرانشان از ملل غير عرب يعنى ملوك بابل از سريانيان سپس ملوك موصل و نينوا از جرامقه ، آنگاه قبطيان و ملوكشان در مصر ، سپس بنى اسرائيل و دولتهايشان در بيت المقدس ، - پيش از ويرانگرى بختنصر و بعد از آن ، و از صابئان ، و ايرانيان و دولتهاى آنها ، سپس از يونان و پادشاهى اسكندر و قومش ، آنگاه از روم و دولت قيصرها و جز آنها . پس به طبقهء سوم مىپردازيم يعنى عرب تابعه از قضاعه و قحطان و عدنان ، و دو شعبهء عظيم آن ربيعه و مضر . و از قضاعه و انسابشان آغاز مىكنيم و پادشاهيشان در آل نعمان در حيره و عراق ، و از ملوك كنده ، يعنى فرزندان حجر آكل المرار ، پس به پادشاهان ايشان در شام مىپردازيم يعنى بنى جفنه كه در بلقاء حكومت مىكردند ، و اوس و خزرج كه در مدينة الرسول سكونت داشتند .\r\nآنگاه به ذكر عدنان و انساب آنها كه ملك و دولت آنها در قريش بود در مكه . سپس به مسئلهء نبوت كه خداوند بدان ، قريش و همهء نسل بشر را تشرف بخشيد و از هجرت نبوى و سير رسول خدا و گروهى كه پس از او به خلافت و ملك رسيدند . نخست احوال خلفاى چهارگانه را مىآوريم و آنچه را كه در زمان ايشان واقع شده ، از رده و فتوحات و حوادث ديگر . آنگاه از خلفاى اسلام يعنى بنى اميه سخن مىگوييم و حوادثى كه در زمان آنها واقع شد چون مسئلهء خوارج . سپس به ذكر خلفاى شيعه و دولتهايى كه در اسلام تشكيل دادند مىپردازيم كه نخستين آنها دولت بنى عباس بود و در بيشتر بلاد اسلامى منتشر شد و ديگر دولت علويان كه همواره با بنى عباس به مخالفت برمىخاستند چون دولت ادارسه در مغرب اقصى ، سپس دولت عبيديهء اسماعيليه در قيروان و مصر . سپس قرامطه در بحرين سوم داعيان طبرستان و ديلم و در پايان علويان حجاز . بعد به ذكر حكومت بنى اميه در اندلس و منازعات آنها با بنى عباس مىپردازيم و از دولت آنها سخن مىگوييم و طوايفى كه بعد از آنها آمدند .\r\nآنگاه به ذكر مخالفان دعوت عباسى در مغرب و آن نواحى مىپردازيم ، و آنان بنى اغلب‌اند در افريقيه و بنى حمدان در شام و بنى المقلد در موصل و بنى صالح در حلب و بنى مروان در ديار بكر و بنى اسد در حله و بنى زياد در يمن و بنى هود در اندلس . آنگاه به ذكر داعيان دولت عبيديه در نواحى مختلف مىپردازيم و آنان صليحيون هستند در يمن و بنى ابى الحسن الكلبى هستند در صقليه ، و صنهاجه در مغرب . آنگاه به ذكر مخالفان دعوت عباسى از عجم چون بنى\r\n\r\n","description":"","footnote":"","page_name":" 16 ","page_number":40},
  {"content":"\r\n\r\nطولون در مصر و پس از آنها بنى طغج در شام و مصر و بنى صفار در فارس و سجستان و بنى سامان در ما وراء النهر و بنى سبكتكين در غزنه و خراسان و غوريان در غزنه و هند و بنى حسنويه از كردان ، در كردستان .\r\nسپس به ذكر تحكم كنندگان بر خلفاى بغداد از ملتهاى غير عرب مىپردازيم . اينان صاحبان دو دولت بزرگ‌اند كه پس از اعراب در بلاد اسلام به حكومت رسيدند :\r\nخاندان بويه از ديلم و سلجوقيان از ترك . آنگاه به ذكر دولت سلجوقى و خاندانهاى حكومتى معاصر آنها مىپردازيم ، چون بنى طغتكين در شام و بنى قطلمش در روم و خوارزمشاهان در بلاد عجم و ما وراء النهر و بنى سقمان در خلاط و ارمينيه و بنى ارتق در ماردين و خاندان زنگى در شام و بنى ايوب در مصر و شام . آنگاه از تركان كه در سرزمين تركستان حكومت مىكردند و بنى رسول در يمن سخن مىگوييم . سپس به ذكر تتر مىپردازيم كه از تركان بودند و بر عليه دولت اسلام و خلافت عباسى برخاستند آنگاه به دين اسلام گرويدند و در آن نواحى حكومتى تشكيل دادند . اينان خاندان هلاكو در عراق و بنى دوشىخان در شمال و بنى ارتنا در بلاد روم‌اند . و بعد از خاندان هلاكو خاندان شيخ حسن در بغداد و تبريز و آل مظفر در اصفهان و شيراز و كرمان بودند و بعد از بنى ارتنا ملوك آل عثمان از تركمانان ، در بلاد روم و آن سوى آن ديار بودند . آنگاه به طبقهء چهارم از مغرب ، مىپردازيم و اينان اعراب مستعجمه‌اند و از آنها كسانى را كه در مغرب و مشرق حكومتى داشته‌اند ذكر مىكنيم . سپس به ذكر بربر و دولتهايشان در مغرب مىپردازيم . زيرا اينان موضوع اصلى كتاب ما هستند . و در آنجا فهرست دولتهايشان را مىآوريم . و اللّه سبحانه و تعالى اعلم .\r\n\r\n","description":"","footnote":"","page_name":" 17 ","page_number":41},
  {"content":"\r\n\r\n\r\nطبقه نخستين از عرب و ايشان عرب عاربه‌اند و ذكر نسبشان و سخنى در ملك و دولتشان به نحو اجمال\r\nاين امت كهن‌ترين و تواناترين و نيرومندترين امتها هستند كه پس از نوح آمده‌اند و آثارشان بر روى زمين از ديگران بيشتر است . نيز - چنان كه شنيده‌ايم - اينان نخستين نژادهاى عرب در ميان مخلوقاتند . ولى به سبب گذشت زمان و از ميان رفتن نسلهايشان از آنان آگاهى چندانى نداريم جز آنچه در كتاب خدا بدان اشارت رفته است و به صورت وحى از جانب خدا بر انبياء نازل شده است . از اين كه بگذريم ، چون رشتهء اسناد تاريخى اين اقوام منقطع شده است ، براى اثبات اخبارشان به آنچه در قرآن در ضمن قصص پيامبران پيشين آمده يا زعماى مفسران در تفسير آن آيات از اخبار ايشان و ذكر دولتها و جنگهايشان آورده‌اند اعتماد مىورزيم ، اين مفسرين اخبار خود را از اسلاف خود و آنها نيز از تابعين و تابعين از صحابه يا از احبار يهود و علماى اهل تورات كه قديمترين كتابى است كه از جانب خداوند نازل شده ، برگرفته‌اند . از اينها كه بگذريم ديگر به نوشته‌هاى مفسرين يا كسانى كه در بيان آغاز خلقت به صورت اساطير و قصص قلمفرسايى كرده‌اند چون كتاب « ياقوتيهء » طبرى و « البدء » كسائى ، اعتماد نمىكنيم . زيرا اينان شيوهء قصه‌گويان را در پيش گرفته‌اند . يعنى در بيان مطالب خويش جانب صحت را مرعى نداشته‌اند . بنابر اين به گفتار آنان وثوق نداريم و شايسته هم نيست كه به اين قصه‌ها و اساطير اعتماد ورزيم از اين رو آنها را به حال خودشان وامىگذاريم .\r\nاز اخبار اين نژاد از عرب ذكرى در تورات نشده است ولى بنى اسرائيل از ميان اهل كتاب به زمان آنها نزديكتر و از اخبارشان آگاهتر بوده‌اند . از اين روست كه مىگوئيم به منقولات يهوديانى كه اسلام آورده‌اند دربارهء اين نژاد از عرب ، اعتماد مىورزيم . نيز اين امتها را - چنان كه نقل كرده‌اند - ملوك و دولى بوده است . از آن جمله‌اند ملوك جزيرة العرب و آن سرزمينى است كه به درياى هند از جنوب و خليج حبشه از مغرب و خليج فارس از مشرق محدود است . و يمن و حجاز و شحر و حضر موت از بلاد آن است . و چنان كه گفته‌اند\r\n\r\n","description":"","footnote":"","page_name":" 18 ","page_number":42},
  {"content":"\r\n\r\nدامنهء ملكشان به وسيلهء برخى از اقوامشان تا شام و مصر هم گسترده بوده است . اينان در اثر فشار بنى حام از بابل به جزيرة العرب آمدند و در باديه چادر زدند . و هر دسته را ملوكى و بناهايى و كاخهايى بوده است تا آنكه بنى يعرب بن قحطان بر آنان غلبه يافتند . اين اعراب عاربه را اقوام بسيار بود : چون عاد و ثمود و طسم و جديس و عبيل و عبد ضخم و جرهم و حضرموت و حضور و سلفات .\r\nاين نژاد را عرب عاربه گويند ، يا از حيث رسوخ آنها در عربيت چنان كه ليل الليل و صوم صائم يا بدان معنى كه اينان عربيت را آوردند ، زيرا نخستين نژادهاى عرب‌اند . گاه نيز آنها را اعراب بائده يعنى هلاك شده مىنامند زيرا همه از ميان رفته‌اند و از نسلشان كسى بر روى زمين باقى نمانده است .\r\nاما قوم عاد ، فرزندان عاد پسر عوص پسر ارم پسر سام بودند و خانه‌هايشان در احقاب رمل ميان يمن و عمان تا حضر موت و شحر بود . پدرشان عاد - چنان كه گفته‌اند - نخستين كسى است از عرب كه پادشاهى يافت و عمر دراز كرد و فرزندانش افزون شد . در تواريخ آمده است كه او را چهارهزار پسر بود و خود با هزار زن ازدواج كرد و هزار و دويست سال بزيست . بيهقى مىگويد سيصد سال زندگى كرد و پس از او سه پسرش : شديد و شداد و ارم به ترتيب پادشاهى كردند . مسعودى گويد : آنكه پس از عاد پادشاهى كرد از ميان آن سه پسر شداد بود . شداد بر سرزمينهاى بسيارى از بلاد شام و هند و عراق تسلط يافت . زمخشرى مىگويد : شداد كسى است كه شهر ارم را در صحراهاى عدن ساخت ، شهرى كه خشتهايش از طلا و ستونهايش از ياقوت و زبرجد بود . شداد چون وصف بهشت را شنيد از روى سركشى خواست همانند آن بنايى برآورد . و گويند آنكه اين شهر ارم را ساخت ارم پسر عاد بود . ابن سعيد از بيهقى روايت مىكند كه سازندهء ارم ، ارم بن شداد پسر عاد بزرگ بود . درست آن است كه در آنجا شهرى به نام ارم نبوده است اينها اساطير و حكايات قصه گويان است كه ضعفاى مفسرين نقل كرده‌اند و ارم كه در اين آيه آمده است : « ارم ذات العماد » نام قبيله است نه شهر .\r\nمسعودى گويد : پادشاهى عوص سيصد سال بود و آنكه بعد از او پادشاهى كرد پسرش عاد بود . و جيرون بن سعد بن عاد از ملوك آنها بود و او شهر دمشق را بنا كرد و به صورت شهر درآورد . او ستونهاى مرمر را در آنجا گرد آورد و آن شهر را ارم ناميد . و يكى از دروازه‌هاى شهر دمشق تا اين زمان باب جيرون است و شعرا از آن ياد كرده‌اند :\r\n النخل فالقصر فالحماء بينهما * اشهى الى القلب من ابواب جيرون \r\nاين بيت در صورت اول از كتاب اغانى آمده است . ابن عساكر در تاريخ دمشق گويد كه :\r\nجيرون و يزيد دو برادر بودند و هر دو پسران سعد بن لقمان بن عاد . و باب جيرون و نهر يزيد به آنها منسوب‌اند . ولى درست آن است كه باب جيرون به نام يكى از موالى سليمان عليه السلام ناميده شده .\r\n\r\n","description":"","footnote":"","page_name":" 19 ","page_number":43},
  {"content":"\r\n\r\nابن سعيد در اخبار قبطيان آورده است كه شداد پسر بداد پسر هداد پسر شداد پسر عاد با گروهى از قبطيان نبرد كرد و بر قسمتهاى سفلاى مصر غلبه يافت و در اسكندريه فرود آمد و در آنجا شهرى را كه در تورات نام آن اون آمده است بنا نمود و خود در ضمن جنگهايى كه با قبطيان كرد كشته شد . آنگاه قبطيان ياران خود را از بربر و سياهان گرد آوردند و عرب را از مصر راندند .\r\nپس كشور قوم عاد بسطت يافت و آن قوم سر به طغيان و سركشى برداشتند و كيش بت‌پرستى برگزيدند و بتانى از سنگ و چوب ساختند و گويند اين بت‌پرستى را از دين صابئان به ارث برده بودند . خداوند هود را بر آنان مبعوث نمود . و او چنان كه مسعودى و طبرى آورده‌اند ، هود پسر عبد اللّه پسر رباح پسر خلود پسر عاد بود و در كتاب « البدء » ابن حبيب آمده است : رباح پسر حرب پسر عاد و بعضى گويند هود همان عابر پسر شالح پسر ارفخشد است . هود قوم عاد را موعظه كرد . پادشاهشان در اين عهد يكى خلجان بود و ديگرى لقمان پسر عاد پسر عاديا پسر صدا پسر عاد بود . لقمان و قومش به او ايمان آوردند ولى خلجان ايمان نياورد . هود عشيره‌اش را از قوم عاد دور داشت . و خداوند سه سال باران از آنها باز گرفت . قوم عاد گروهى از خود را به طلب باران ، به مكه فرستادند اعضاى اين گروه به نقل طبرى لقيم [ 1 
  ] بن هزال بن هزيل [ 2 
  ] بن عبيل بن صد بن عاد بود . و گويند قيل بن عتر [ 3 
  ] هم از آن گروه بود و نيز جلهمة الخيبري [ 4 
  ] و مرثد بن سعد بن عفير [ 5 
  ] ، و او از كسانى بود كه به هود ايمان آورده و ازو متابعت مىكرد . از قوم عاد معاوية بن بكر و قومش در مكه بودند . و هزيله خواهر معاويه زن لقيم بن هزال بود و براى او عبيد و عمرو و عامر را آورد . چون گروه به مكه رسيدند نزد معاوية بن بكر و پسرش بكر رفتند و بر او فرود آمدند . پس لقمان بن عاد هم از پى ايشان رفت و به سبب خويشاوندى كه ميانشان بود ، يك ماه نزد معاويه و قومش درنگ كردند . باده‌گسارى مىكردند و جرادتان دو كنيز معاوية بن بكر و پسرش بكر ، بر ايشان نغمه‌سرائى مىكردند .\r\nمهمانان فراموش كردند كه براى استسقاء آمده‌اند . آن دو كنيز بر ايشان شعرى خواندند كه آنان را به ياد مهمى كه در پيش داشتند مىانداخت . پس برخاستند و به استسقاء رفتند ولى لقمان بن عاد و مرثد بن سعد با آنان نرفتند . آنان براى باران دعا كردند و تضرع نمودند .\r\nخداوند ابرهائى پديدار كرد و آنها را ندا دادند كه يكى را اختيار كنند . آنان ابر سياه را اختيار كردند و به عذاب آن انذار شدند پس آن ابر بر آن قوم گذشت و همه هلاك گرديدند چنان كه قصه آن در قرآن آمده است .\r\nطبرى در خبر خود گويد كه چون گروه نزد معاوية بن بكر باز گشتند خبر هلاكت قومشان را به آنان داد و هود در ساحل دريا بود . خلجان پادشاهشان در ميان كسانى كه هلاك شدند ،\r\n\r\n\r\n","description":"","footnote":"\r\n[ ( 1 ) 
  ] نعيم .\r\n[ ( 2 ) 
  ] هزمل .\r\n[ ( 3 ) 
  ] غنز .\r\n[ ( 4 ) 
  ] حلقة بن الخسرى .\r\n[ ( 5 ) 
  ] غنز .\r\n","page_name":" 20 ","page_number":44},
  {"content":"\r\n\r\nبه باد ، هلاك شد . باد زير پاى مردان مىپيچيد و آنها را بلند مىكرد و به كوه مىزد و تكه تكه مىنمود و درختان را از ريشه مىكند و بناها را به هوا برمىداشت تا همگان هلاك شدند . پايان سخن طبرى .\r\nپس لقمان و طايفه‌اش بر قوم عاد پادشاهى يافت و مدت پادشاهيش به دراز كشيد ، گويند هزار سال يا بيشتر . و اين پادشاهى به فرزندان لقمان رسيد . بخارى در تاريخ خود گويد :\r\nآنكه كشتىها را به غصب مىگرفت ، هدد بن بدد بن خلجان بن عاد بن رقيم بن عابر بن عاد اكبر بود و آن شهر بر ساحل برقه بوده است . و پادشاهيشان همچنان ادامت يافت تا يعرب بن قحطان بر آنها غلبه كرد ، پس به كوههاى حضر موت پناه جستند ، تا آنگاه كه منقرض شدند . صاحب رجار گويد كه پادشاهشان عاد بن رقيم بن عامر بن عاد اكبر بود و او كسى است كه با يعرب بن قحطان نبرد كرد . مردى كافر بود و ماه را مىپرستيد و همزمان با نوح بود .\r\nو اين بعيد مىنمايد زيرا بعثت هود به هنگام شكوفايى يا آغاز دولت آنان بود و غلبهء يعرب به هنگام انقراض آن . همچنين هدد كه بخارى مىگويد پادشاه برقه بود و از نوادگان خلجان بود كه در پايان كارشان به كوه حضر موت پناه بردند . و خبر بخارى مقدم است . و على بن عبد العزيز الجرجانى گويد : از ملوك عاد ، يعمر بن شداد بود و ديگر عبد ابهر بن معد يكرب بن شمد بن شداد بن عاد و سوم حناد بن مياد بن شمد بن شداد و پادشاهان ديگرى كه خدا آنان را از ميان برده است و البقاء للّه وحده .\r\nاما قوم عبيل چنان كه كلبى گفته ، برادران عاد بن عوص بودند و به روايت طبرى برادران عوص بن ارم . سرزمينشان جحفه بود ميان مكه و مدينه ، آنها را سيل هلاك كرد .\r\nو آنكه شهر يثرب را ساخته از ايشان بوده است . مسعودى نيز مىگويد كه او يثرب بن قانية [ 1 
  ] بن مهلائيل بن ارم بن عبيل است . و سهيلى نيز مىگويد : كه آنكه يثرب را ساخته از عمالقه بوده به نام يثرب بن مهلائيل بن عوص بن عمليق . اما عبد ضخم بن ارم ، طبرى مىگويد كه در طائف سكونت داشتند و همراه ديگران از اين نسل هلاك شدند . و مورخ ديگرى مىگويد اينان نخستين كسانى بودند كه به خط عربى نوشتند .\r\nو اما قوم ثمود ، فرزندان ثمود بن كاثر بن ارم‌اند . سرزمينشان حجر و وادى القرى بود ، ميان حجاز و شام . اينان خانه‌هاى خود را در كوهها ، مىكندند . گويند چون عمر دراز مىكردند و مساكنشان در معرض بلا و ويرانى بود ، خانه‌هاى خود را در صخره‌ها مىكندند .\r\nو آن خانه‌ها تا اين روزگار برجاست .\r\nحضرت رسول خدا ( ص ) در غزوهء تبوك بر آنها بگذشت و چنان كه در روايات صحيح آمده مردم را از دخول به آنها بازداشت و اين اشارت است به اينكه آنها خانه‌هاى قوم ثمود\r\n\r\n\r\n","description":"","footnote":"\r\n[ ( 1 ) 
  ] - بائله .\r\n","page_name":" 21 ","page_number":45},
  {"content":"\r\n\r\nبوده‌اند و خود شاهد بطلان قول قصه‌پردازان است . اين افسانه را مسعودى هم روايت كرده كه قوم ثمود بسيار بلند بالا و تنومند بوده‌اند و اين خانه‌ها كه به بيان صادق پيامبر ( ص ) به آنها نسبت داده شده شاهد آن است كه خانه‌هاى آنها هم در بلندى و بزرگى به قدر خانه‌هاى ما بوده است . قوم ثمود از قوم عاد و همنژادانشان تا آنجا كه ما آگاهى داريم قديمتر نبوده‌اند . و گويند كه نخستين پادشاهشان عابر بن ارم بن ثمود است كه دويست سال بر آنها حكم راند و پس از او جندع بن عمر بن دبيل بن ارم بن ثمود بود گويند قريب سيصد سال حكم راند .\r\nدر ايام او صالح ( ع ) مبعوث شد . و او صالح بن عبيد [ 1 
  ] بن اسف بن ماسح [ 2 
  ] بن عبيد [ 3 
  ] بن خادر [ 4 
  ] بن ثمود بود . و قوم ثمود كافر و باغى و بت‌پرست بودند ، صالح آنها را به دين يكتاپرستى خواند . طبرى مىگويد چون صالح قوم خود را دعوت كرد ، آنها انكار كردند و معجزات طلب نمودند ، پس آنان را به نزد كوهى برد و ناقه از سنگ بدرآمد . صالح آنها را نهى كرد از اينكه آن را پى كنند يا بكشند . و آنها را خبر داد كه به ناچار پى كنندهء ناقه از ميان آنها خواهد بود . سرور اين قوم قدار بن سالف بود و صالح پى كننده را به صفات قدار وصف كرده بود . چون انذار صالح به دراز كشيد قوم ملول شدند و قصد كشتن او كردند . و او در مسجدى بيرون از جمع آنان مسكن گزيده بود . گروهى از ايشان بر راه او زير صخره‌اى پنهان شدند تا به ناگاه او را بكشند ولى سنگ بر سر آنها در غلطيد و همه را هلاك كرد . و قومى بر ناقه بگذشتند قدار تيرى بر پستان او زد و او را كشت . كره‌اش به كوه گريخت و هر چه كوشيدند آن را نيافتند .\r\nصالح نزد قوم آمد و آنها را از عذاب خداوند بيم داد . چون كرهء ناقه ، صالح را ديد نزد او دويد و سه بار بانگ كرد . صالح گفت سه روز ديگر عذاب فرا مىرسد . در صبح روز چهارم از آسمان بانگى سخت شنيدند چنان كه از هيبت آن دلهايشان بتركيد و بر جاى مردند .\r\nهمه در همان سرزمين مردند مگر مردى كه در حرم بود و خداوند عذاب را از او بازداشت .\r\nاز رسول خدا ( ص ) پرسيدند كه آن مرد چه نام داشت ؟ گفت : ابو رغال . و گويند كه صالح بيست سال آنها را انذار مىكرد و خود به سن پنجاه و هشت سالگى وفات كرد . و در خبر صحيح آمده است كه رسول خدا در غزوهء تبوك به قريه‌هاى ثمود رسيد و همراهان را از به كار بردن آب آن قريه‌ها منع كرد . و گفت به خانه‌هاى كسانى كه به خود ستم كردند داخل مشويد ، مگر آنكه به گريه از خداى بخواهيد تا آنچه بديشان رسيد به شما نرسد . پايان كلام طبرى .\r\nجرجانى گويد از پادشاهانشان دوبان بن يمنع پادشاه اسكندريه بود و موهب بن مرة بن رحيب كه او را سلطنتى عظيم بود . و برادرش هوبيل بن مره نيز چنين بود . مفسرين گفته‌اند\r\n\r\n\r\n","description":"","footnote":"\r\n[ ( 1 ) 
  ] عبيل .\r\n[ ( 2 ) 
  ] شالخ .\r\n[ ( 3 ) 
  ] عبيل .\r\n[ ( 4 ) 
  ] كاثر .\r\n","page_name":" 22 ","page_number":46},
  {"content":"\r\n\r\nكه قوم ثمود نخستين مردمى بودند كه كوهها و صخره‌ها را تراشيدند و آنها هزار و هفتصد شهر بنا كردند - و صحت اين عبارت با خود آنهاست - سپس پاداش اعمالشان را ديدند و در زمرهء هلاك‌شدگان درآمدند . و گويند از بقاياى آنها مردم رس بودند كه پيامبر آنها حنظلة بن صفوان بود و اين درست نيست . زيرا اين مردم هنوز وجود دارند و ذكر آنها با بنى فالج بن عابر خواهد آمد . همچنين بعضى از نسب شناسان مىگويند كه ثقيف از بقاياى ثموداند . و اين نيز قولى است مردود . و حجاج بن يوسف چون اين سخن شنيد گفت : دروغ مىگويند . و گفت كه خداوند عز و جل گفته است و ثمود فما ابقى يعنى همه به هلاكت رسيده‌اند و كس از آنها باقى نمانده است . و اهل تورات از اخبار عاد و ثمود هيچ نمىدانند . زيرا ذكر اينان در تورات نيامده است و نيز از هود و صالح عليهما السلام در تورات نشانى نيست و از اعراب عاربه در تورات ذكرى نشده است . زيرا سياق اخبار تورات از اين امتها ، آنهاست كه در ستون نسب ، ميان موسى و آدم ( ع ) قرار گرفته‌اند و هيچ يك از پدران اين نژادها در اين ستون نسب قرار ندارند . از اين رو در تورات نامى از آنها به ميان نيامده است .\r\nاما جديس و طسم ، كلبى معتقد است كه جديس از ارم بن سام است و سرزمينشان يمامه بوده و آنها برادران ثمود بن كاثراند . از اين رو آنها را پس از قوم ثمود آورده است .\r\nو طسم از فرزندان لود بن سام است و سرزمينشان بحرين بوده است . طبرى معتقد است كه هر دو فرزندان لود هستند و سرزمينشان يمامه بوده . و اين دو را اخبارى است مشهور كه به جاى خود خواهد آمد . طبرى از هشام بن محمد كلبى و او به اسناد خود از ابن اسحاق و ديگران روايت مىكند كه طسم و جديس از ساكنان يمامه بودند و يمامه در آن ايام يكى از خرمترين و پرنعمت‌ترين بلاد بود و باغها و كاخهاى بسيار داشت و پادشاه طسم مردى ستمگر بود كه هيچ چيز او را از پيروى هوسهايش باز نمىداشت . او را عملوق مىگفتند . اين عملوق به قوم جديس فراوان ستم مىكرد ، چنان كه هر دوشيزه‌اى كه به خانهء شوى خواستى شد ، نخست عملوق او را تصرف مىكرد . و سبب آن بود كه زنى از ايشان را به نام هزيله شوهرش طلاق گفت و خواست فرزندش را از او بگيرد . عملوق فرمان داد تا [ آن پسر را به ميان غلامان فرستند و زن و شوهر را بفروشند ، به مرد خمس بهاى مرد را بدهند و به زن عشربهاى زن را پس آن زن شعرى گفت و اين دادخواهى را نكوهش كرد 
  ] . پس عملوق فرمان داد كه هيچ زنى به خانهء شوى نرود مگر آنكه نخست او تصرفش كند . و اين قاعده بر جاى بود تا آنگاه كه شموس يعنى عفيره دختر عفار و خواهر اسود شوى كرد . و عملوق با او چنان كرد . اسود بن عفار به رؤساء جديس گفت : مىبينيد كه ما در چه خوارى و ننگى هستيم كه سگ نيز از آن بيزار است ، اگر از من فرمان ببريد شما را عزيز مىگردانم . گفتند : چگونه ؟\r\nگفت : پادشاه و قومش را به مهمانى دعوت مىكنيم ، چون آمدند شمشير مىكشيم و همه را مىكشيم . همه بر اين دل نهادند و شمشيرهاى خود در ريگ پنهان ساختند و عملوق و\r\n\r\n","description":"","footnote":"","page_name":" 23 ","page_number":47},
  {"content":"\r\n\r\nقومش را دعوت كردند چون حاضر آمدند ، همه را كشتند و نابود كردند . اسود ، عملوق را كشت . رباح بن مرة بن طسم بگريخت و نزد حسان تبع به استغاثه آمد حسان با حميريان به يارىاش برخاست تا به سه منزلى يمامه رسيد . رباح گفت مرا خواهرى است به نام يمامه كه زوجة مردى از جديس است و هيچ كس در روى زمين از او دوربين‌تر نيست چنان كه سوار را از سه منزلى مىبيند و من مىترسم كه ما را ببيند . پس فرمود تا هر مردى درختى ببرد و آن را در دست گيرد و خود را پشت آن پنهان سازد و به پيش تازد . چنين كردند . يمامه آنها را ديد و به قوم جديس گفت : حميريان به سوى شما مىآيند و من مردى را در پشت درختى مىبينم كه از استخوان شانهء گوسفندى كه در دست اوست گوشت جدا مىكند يا كفشى است كه وصله پينه‌اش مىكند . قوم ادعايش را بعيد شمردند و بدان نپرداختند و بامدادان حسان با سپاهش بر سرشان تاخت آورد و آنان را كشتار كرده و دژها و خانه‌هايشان را ويران ساخت . اسود بن عفار ، به دو كوه طيئ ( اجأ و سلمى ) پناه برد و در آنجا مقيم شد . تبع ، يمامه خواهر رباح را كه سپاه را ديده بود بخواند و چشمانش را بركند . گويند در آنها رگهاى سياهى ديد كه مىپنداشت اثر سرمه است . و اين شهر را پيش از آن جو مىگفتند و به نام او يمامه‌اش ناميدند .\r\nابو الفرج اصفهانى گويد : طيئ در جرف از سرزمين يمن مسكن داشت . و امروز جايگاه قبايل مراد و همدان است . سرور قوم در اين روزگار سامة بن لوى بن غوث بن طيئ بود . و آن وادى پر از درندگان بود و شمار قوم اندك . در هر پائيز شترى بر آنها مىگذشت و مىرفت و سال بعد باز مىگشت و آنها مقر آن را نمىدانستند و ازد به هنگام سيل عرم بيرون رفته بودند و طيئ به وحشت افتاده و از پى آنها روانه شده بودند . به سامة گفتند كه اين شتر از دهكده‌اى مىآيد آبادان و پرنعمت زيرا در پشكل او هستهء خرما ديده‌ايم . چون در پاييز باز آمد از پى او روان شدند تا شتر از آن دو كوه پائين رفت . و اينان از شكاف كوه بر نخلها و مواشى هجوم بردند . در اين حال درون دره‌اى اسود بن عفار را ديدند از شكل و هيأت او ترسيدند . و آنها در ناحيه‌اى فرود آمدند و راه را نيك نگريستند ، هيچ كس را نديدند . سامه پسر خود را به قتل اسود فرمان داد ، او نزد اسود آمد . اسود از خردى جثهء او در شگفت شد . و گفت : از كجا آمده‌ايد ؟ گفت : از يمن و داستان شتر را براى او نقل كرد . سپس تيرى بر او زد و او را بكشت .\r\nو طيئ پس از او در آن دو كوه اقامت كردند . طبرى از ديگران جز ابن اسحق روايت مىكند كه آن تبع كه بر جديس تاخت ، پدر اين حسان بود . يعنى تبان [ 1 
  ] اسعد ، ابو كرب بن ملكيكرب . و آنجا كه از ملوك يمن سخن مىگوييم از او نيز سخن خواهيم گفت . ان شاء اللّه تعالى . پايان كلام طبرى . و ديگرى گويد كه حسان بن تبع ، چون قوم حمير را بر سر طسم كشيد ،\r\n\r\n\r\n","description":"","footnote":"\r\n[ ( 1 ) 
  ] ثبان .\r\n","page_name":" 24 ","page_number":48},
  {"content":"\r\n\r\nپيشتر عبد كلال بن مثوب [ 1 
  ] بن حجر بن ذى رعين يكى از اقيال حمير را روانه داشت . و رباح بن مره ايشان را از راه ريگستان برد . و زرقاء خواهر رباح به مردى از طسم شوى كرده بود و به عنزه و يمامه موسوم بود و او بود كه سپاه دشمن را از دور بديد و قوم را آگاه ساخت ولى آنها نپذيرفتند . و بامدادان عبد كلال بر سر آنها تاخت . تا پايان قصه .\r\nيمامه پس از طسم ويران ماند و ثمرات آن طعمه پرندگان و ددان گرديد ، تا آنگاه كه بنى حنيفه بدانجا فرود آمدند . اينان راهنماى خود عبيد بن ثعلبة الحنفى را فرستاده بودند تا برايشان جايى برگزيند . چون از ثمرهء يمامه خورد ، گفت : اين طعامى گواراست ، و با عصاى خود بر گرد موضع قصبهء يمامه خط كشيد . و آنجا را حجر ناميد و بنى حنيفه در آنجا سكونت يافتند تا آنگاه كه اسلام آمد و ما در اخبار آنها شرح آن را خواهيم آورد ، انشاء اللّه تعالى .\r\nاما عمالقه فرزندان عمليق بن لوداند و در طول قامت و ستبرى جثه به آنها مثل مىزنند .\r\nطبرى گويد : عمليق پدر همهء عمالقه است و آنها امتى بودند در همهء بلاد پراكنده . اهل مشرق و اهل عمان و بحرين و مردم حجاز از ايشانند نيز فراعنهء مصر و جباران شام كه با كنعانيان جنگيدند از آنان بودند . همچنين كسانى كه در بحرين و عمان و مدينه جاسم خوانده مىشوند از عمالقه‌اند . و در مدينه بنى هف ، و بنى سعد بن هزان و بنى مطر و بنى الازرق از اين جاسم‌اند .\r\nو در نجد ، بديل و راجل [ 2 
  ] و غفار از آنهاست . و از حجاز تا تيماء بنى الارقم از ايشانند و پادشاهشان ارقم ناميده مىشد . و گويد كه بنى عبد ضخم بن عاد اول كه در طايف بودند نيز از آنها بوده‌اند .\r\nابن سعيد از كتب تاريخ كه در كتابخانه‌هاى دار الخلافهء بغداد يافته نقل مىكند كه وطن عمالقه تهامه از سرزمين حجاز بود و بدان هنگام كه از برابر نمروديان بنى حام از عراق گريختند بدان سرزمين وارد شدند . و همواره چنين بودند تا آنگاه كه اسماعيل ( ع ) آمد و گروهى از آنان به او ايمان آوردند . زندگى به كام آنان بود تا سميدع بن لود بن عمليق به سرورى رسيد . در ايام او عمالقه از مكه بيرون شدند . جرهم از قبايل قحطان ايشان را اخراج كرد . از آن پس پراكنده شدند و بنى عبيل بن مهلايل بن عوص بن عمليق به مكان مدينه فرود آمدند و ابن هوثر [ 3 
  ] بن عمليق در ايله و پادشاهى او در فرزندانش ادامه يافت و سميدع عنوانى بود براى هر كه از ايشان كه به پادشاهى نشيند و آخرينشان سميدع بن هوثر بود .\r\nو او همان است كه به دست يوشع كشته شد ، آنگاه كه يوشع بنى اسرائيل را پس از وفات موسى صلوات اللّه عليه به شام برد . بزرگترين جنگهاى يوشع در آنجا با عمالقه بود . يوشع با او جنگ كرد و اسيرش ساخت و اريحا پايتخت شام را تسخير كرد . اريحا نزديك بيت المقدس است و جاى آن تا به امروز معروف است . سپس يوشع جمعى از بنى اسرائيل را به حجاز گسيل داشت .\r\n\r\n\r\n","description":"","footnote":"\r\n[ ( 1 ) 
  ] منوب .\r\n[ ( 2 ) 
  ] راحل .\r\n[ ( 3 ) 
  ] هوبر .\r\n","page_name":" 25 ","page_number":49},
  {"content":"\r\n\r\nآنها سرزمين حجاز را فتح كردند و آن را از دست عمالقه بيرون آوردند و يثرب و نواحى آن و خيبر را گرفتند و از بقاياى ايشان هستند يهود بنى قريظه و بنى النضير و بنى قينقاع و ديگر يهود حجاز . و ما به ذكر آن خواهيم پرداخت . از آن پس در سايهء دولت روم پادشاهى از سر گرفتند . روميان اذينة بن سميدع را بر مشارف شام و جزيره از ثغور خود امير كردند و آنان را در سرزمينهاى ميان خود و ايران مسكن دادند و اين ملك اذينة بن السميدع همان است كه نام او در اين شعر آمده است :\r\n أ زال اذينة عن ملكه * و اخرج عن اهله ذا يزن \r\nو بعد از او حسان بن اذينه بود و بعد از او ظرب [ 1 
  ] بن حسان بن بدياه منسوب به مادرش و بعد از او عمرو بن ظرب كه ميان او و جذيمة الابرش جنگهايى بود . جذيمه او را كشت و بر سرزمينش مستولى شد و اين آخرين عمالقه بود . و ما در جاى خود شرح آن را خواهيم آورد . و چنان پنداشته‌اند كه عمالقهء مصر نيز اين عمالقه‌اند زيرا يكى از ملوك قبطى از پادشاه عمالقه در شام ، به نام وليد بن ذومغ يا به قولى ثوران بن اراشة بن فادان بن عمرو بن عملاق يارى طلبيد و پادشاه مصر با او همراه شد و قبطيان را برده ساخت .\r\nجرجانى گويد : بدين سبب عمالقه ، مصر را تصرف كردند و گفته‌اند كه فرعون زمان ابراهيم از عمالقه بود و سنان بن الاشل بن عبيد بن عولج بن عمليق نام داشت . همچنين فرعون زمان يوسف هم از ايشان بود و ريان بن وليد بن فوران نام داشت و فرعون زمان موسى هم از ايشان بود و وليد بن مصعب بن ابى اهون بن الهوان نام داشت و بعضى گويند كه نام او قابوس بن مصعب بن معاوية بن نمير بن السلواس بن فاران بود . و آنكه بعد از ريان بن الوليد بر مصر پادشاهى يافت طاشم بن معدان بود . پايان كلام جرجانى .\r\nو نيز گويند كه : ريان فرعون زمان يوسف بود و قبطيان او را نقراوش مىخواندند . و وزير او فوطيفار [ 2 
  ] ، همان عزيز مصر است كه به يوسف ايمان آورد . و سرزمين فيوم باتلاق بود ، يوسف به نيروى وحى و حكمت آنجا را خشك كرد تا نيكوترين زمينهاى مصر گرديد . پس از ريان پسرش دارم بن الريان و بعد از او معدانوس به پادشاهى رسيدند و معدانوس بنى اسرائيل را برده ساخت .\r\nكلبى گويد : قبطيان مىگويند كه او فرعون زمان موسى بوده است . و مورخان گويند كه وليد بن مصعب مردى نجار بود و از خاندان شاهى نبود پس به سردارى نگهبانان شاهى رسيد ، و بر پادشاه غلبه يافت و خود زمام امور را در دست گرفت و فرمانروائى عمالقه را پايان داد . و چون از پى موسى ( ع ) رفت و در دريا غرق شد بار ديگر پادشاهى به قبطيان رسيد .\r\n\r\n\r\n","description":"","footnote":"\r\n[ ( 1 ) 
  ] طرف .\r\n[ ( 2 ) 
  ] اطفير .\r\n","page_name":" 26 ","page_number":50},
  {"content":"\r\n\r\nقبطيان از خاندان شاهيشان پير مردى به نام دلوكه را به پادشاهى برداشتند و در ضمن اخبارشان از او ياد خواهيم كرد . ان شاء اللّه تعالى .\r\nبنى اسرائيل از عمالقهء حجاز چيزى در دست ندارند . و مىگويند كه عمالقهء شام از فرزندان عملاق بن يفاد ( به تفخيم فاء ) پسر عيصو يا عيصاب يا عيص پسر اسحاق پسر ابراهيم عليه السلام‌اند . و بر طبق آن دو رأى ، فراعنهء مصر از آنهاست .\r\nاما كنعانيان كه طبرى مىگويد از عمالقه‌اند به نظر اسرائيليان از فرزندان كنعان بن حام‌اند كه در بلاد شام پراكنده شدند و آنجا را به تصرف خود درآوردند . و بنى عيصوى مذكور نيز با آنها در آن سرزمين بودند و ايشان را بنى يدوم مىگفتند چون بنى اسرائيل در ايام يوشع بن نون بدان ديار آمدند همه آن سرزمينها را از آنان گرفتند . زناتهء مغرب هم مىپندارند از عمالقه‌اند و اين درست نيست .\r\nاما اميم برادران عملاق بن لود هستند . سهيلى گويد : اميم به فتح همزه و كسر ميم و به ضم همزه و فتح ميم هر دو روايت شده ولى دومى شايعتر است . و من به خط بعضى از مشاهير اميم به تشديد ميم ديدم . و گويند كه اينان نخستين كسانى بودند كه خانه ساختند و ديوارها را از سنگ كردند و سقف را از چوب . سرزمينشان چنان كه گويند سرزمين ايران بود از اين رو برخى از نسب شناسان ايرانى معتقدند كه از فرزندان اميم هستند . و كيومرث كه ايرانيان خود را به دو منسوب مىدارند ، اميم بن لود است و اين درست نيست ، از تيره‌هاى اين قوم فرزندان و بار بن اميم‌اند كه در ريگستان عالج ميان يمامه و شحر سكونت داشتند و از شدت باد هلاك شدند .\r\nاما عرب بائده از فرزندان ارفكشاد بن يقطان بن عابر بن شالخ ابن ارفكشادند و عبارتند از جرهم و حضور و حضرموت و سلف . حضور در رس سكونت داشتند و كافر و بت‌پرست بودند .\r\nخداوند پيامبرى از خود ايشان بر ايشان مبعوث نمود به نام شعيب بن ذى مهدم [ 1 
  ] ولى او را تكذيب كردند و همگان چون امم ديگر هلاك شدند . اما جرهم در سرزمين يمن بودند و به زبان عبرانى سخن مىگفتند . بيهقى گويد : يعرب بن قحطان چون بر عاد در يمن پيروز شد و آن را تصرف نمود برادران خود را بر آن اقاليم حكومت داد ، جرهم بر حجاز تسلط يافت و عاد بن قحطان بر بلاد عاد اولى يعنى شحر و يقطن بن قحطان بر عمان . پايان كلام بيهقى .\r\nو گويند كه جرهم در حجاز فرود آمد پس از ايشان بنى قطور بن كركر بن عملاق به سبب خشك سالى كه در يمن پديد آمده بود به حجاز آمدند و همچنان در مكه بودند تا قضاياى اسماعيل و پيامبرى او پيش آمد و به او ايمان آوردند و به يارى او برخاستند و ولايت خانهء\r\n\r\n\r\n","description":"","footnote":"\r\n[ ( 1 ) 
  ] مهرع .\r\n","page_name":" 27 ","page_number":51},
  {"content":"\r\n\r\nكعبه را از او به ارث بردند ، تا آنگاه كه خزاعه و كنانه بر آنها غلبه يافتند و جرهم از مكه بيرون آمدند و به ديار خود به يمن رفتند تا به هلاكت رسيدند .\r\nاما حضر موت به سبب نزديك بودن زمانشان به اعراب عاربه در شمار آنان هستند نه از اعراب بائده . زيرا اعراب عاربه در نسلهاى متأخر باقى مانده‌اند . مگر اينكه بگوييم كه همگان بعد از دوره‌هاى نخستينشان رفتند و در كنده مندرج شدند و در زمرهء آنان درآمدند .\r\nپس به اين اعتبار همه هلاك شده و از ميان رفته‌اند و اللّه اعلم .\r\nعلى بن عبد العزيز گويد : در ميان ايشان پادشاهان تبابعه مشهور و بلند آوازه بوده‌اند .\r\nجماعتى از علماء گفته‌اند كه نخستين كسى از ميان آنها كه ملكش گسترش يافت و آوازه‌اش بلند گرديد عمرو الاشنب بن ربيعة بن يرام بن حضر موت بود و پس از او پسرش نمر الازج به جاى او نشست . او صد سال پادشاهى كرد و با عمالقه جنگيد . سپس كريب ذو كراب پادشاهى كرد سپس نمر الازج صد و سى و سه سال پادشاهى كرد و برادرانش در ايام پادشاهى او هلاك شدند ، آنگاه مرثد ذو مروان بن كريب صد و چهل سال حكم راند . او در مأرب مىزيست سپس به حضر موت رفت . سپس علقمة ذو قيعان بن مرثد ذى مروان در حضر موت سى سال پادشاهى كرد ، سپس ذوعيل بن ذى قيعان دو سال پادشاهى كرد و در صنعا نشست داشت و با چين نبرد كرد و پادشاهش را بكشت و شمشيرش به نام ذو النور را از او بستد .\r\nسپس ذوعيل بن ذى عيل در حضرموت ده سال پادشاهى كرد . و چون سنان ذوالم را به جنگ چين فرستاد ذوعيل به صنعاء باز آمد و جاى پاى محكم كرد . او نخستين كسى بود از ملوك يمن كه با روم نبرد كرد ، و نخستين كسى است كه حرير و ديبا را به يمن داخل كرد . سپس بدعات بن ذى عيل چهار سال در حضر موت پادشاهى كرد . آنگاه بدعيل بن بدعات پادشاهى يافت و دژها برآورد و پس از خود آثار فراوان برجاى نهاد . پس از او بديع ذوعيل پادشاهى كرد . سپس حماد بن بدعيل در حضر موت به پادشاهى نشست و اوست كه حصن معقرب را بنا كرد و در عهد شاپور ذو الاكتاف با ايرانيان نبرد كرد . و ويرانى به بار آورد و اسير گرفت و پادشاهى او هشتاد سال مدت گرفت . و او از پادشاهان يمن نخستين كسى بود كه در پس پرده نشست . پس از او يشرح ذو الملك بن ودب بن ذى حماد بن عاد از بلاد حضر موت صد سال پادشاهى كرد و او نخستين كسى است كه براى زيردستان خود راتبه تعيين كرد و نگهبانان و روابط گماشت . آنگاه پادشاهى به منعم بن ذى الملك دثار بن جذيمة بن منعم و پس از او به يشرح بن جذيمة بن منعم و پس از او به نمر بن يشرح و پس از او به ساجن بن نمر رسيد و در ايام او حبشه بر يمن غلبه يافت .\r\nاينها بودند قبايل اين نژاد از عرب عاربه با همهء كثرت و ملك . تا آنگاه كه منقرض شدند و خداوند دولت آنان را به قحطانيان ارزانى داشت . و ما همه را آورديم مگر آنچه خبرش به ما نرسيده بود . و خداوند وارث زمين است و هر چه بر روى زمين است .\r\n\r\n","description":"","footnote":"","page_name":" 28 ","page_number":52},
  {"content":"\r\n\r\nو اما جرهم ، ابن سعيد مىگويد كه آنها دو امتند ، امتى معاصر عاد بود و امتى از فرزندان جرهم بن قحطان . و چون يعرب بن قحطان بر يمن مستولى شد برادرش جرهم حجاز را در تصرف گرفت و پس از او پسرش عبد ياليل و پس از او عبد المدان بن جرهم سرورى يافتند .\r\nپس از او نفيلة بن عبد المدان و پس از او عبد المسيح بن نفيله و پس از او مضاض بن عبد المسيح و پس از او حارث بن عبد المسيح سرورى يافتند . پس از حارث جرهم بن عبد ياليل و پس از او عمرو بن الحارث ، سپس برادرش بشير بن الحارث سپس مضاض بن عمرو بن مضاض به سرورى رسيدند . گويد اين امت دوم همان كسانى هستند كه اسماعيل عليه السلام بر آنها مبعوث شد و از آنان زن گرفت . پايان .\r\nاما فرزندان سبا پسر يقطن ، از ميان نرفتند و از آن پس خاندانهايى از آنها در يمن بودند . و از ايشان است حمير و كهلان و پادشاهان تبابعه . اينان در طبقهء دوم جاى دارند .\r\nدر مسند امام احمد آمده است كه : مردى كه گويند فروة بن مسيك [ 1 
  ] المرادى بود از رسول خدا صلى اللّه عليه و سلم پرسيد كه سبا نام زن بوده يا مرد يا زمين ؟ گفت : نام مردى بوده كه ده پسر داشته كه شش فرزند او در يمن و چهار فرزند او در شام سكنى گزيده بوده‌اند .\r\nاما يمنىها عبارتند از مذحج و كنده و ازد و اشعر و انمار و حمير و شاميان عبارتند از لخم و جذام و عامله و غسان . و ثابت است كه پدرشان قحطان بوده و به عربى سخن مىگفته و آن را از نژادهاى پيش از خود فرا گرفته بوده و فرزندان او نيز به اين زبان سخن مىگفته‌اند . از اين رو است كه آنان را عرب مستعربه گويند . و در ميان پدران قحطان از نوح تا به او هيچ كس به عربى سخن نمىگفته . همچنين برادرش فالج و فرزندان او همه زبانشان عجمى بوده است تا آنگاه كه اسماعيل بن ابراهيم ( ع ) آمد و زبان عربى را از جرهم بياموخت و آن زبان فرزندان او بود . و ايشان از طبقهء سوم‌اند كه آنها را عرب تابع عرب گويند . ما اين نسب را ذكر مىكنيم تا در ميان نژادهاى گذشته و آينده انتظامى پديد آيد و انساب امم را به نحو كامل خواهيم آورد .\r\n\r\n\r\n","description":"","footnote":"\r\n[ ( 1 ) 
  ] مسيق .\r\n","page_name":" 29 ","page_number":53},
  {"content":"\r\n\r\n\r\nخبر از ابراهيم پدر پيامبران و نسب او تا فالج بن عابر و ذكر اولاد او صلوات اللّه عليهم و احوال ايشان\r\nاكنون به ذكر اهل اين نسب يعنى آنچه ميان اسماعيل و نوح ( ع ) قرار دارد ، چه از آنها باشند و چه از برادران يا از فرزندان ايشان باشند از پيامبران و ملتها و پادشاهان مىپردازيم و از فرزندان اسماعيل ( ع ) سخن مىگوئيم و اين طبقه را به ذكر آنان پايان مىدهيم ، هر چند از حيث زبان عرب نبوده باشند . زيرا اينان نسب خود را از ديگر مردم بهتر نگهداشته‌اند و همهء بشر بنابر بعضى از آراء از اعقاب ايشانند در عين حال معاصران اين طبقه‌اند . پس چنان كه شرط كرده‌ايم كلام را بدان سوق مىدهيم و طبقاتى را كه پس از ايشان آمده‌اند به نحو وافى و كامل بيان مىكنيم .\r\nنخست از ستون اصلى اين نسب به توالى و پى در پى آغاز مىكنيم آنگاه به اخبارشان باز مىگرديم .\r\nاسماعيل ( ص ) پسر ابراهيم بن آزر است و نام آزر تارح است و آزر نام بت اوست كه بدان ملقب شده است . تارح پسر ناحور است و او پسر ساروخ [ 1 
  ] به خاء يا ساروغ به غين و گوئيم ساروغ پسر عابر ، يا عنبر پسر شالح يا شليخ پسر ارفكشاد ، پسر سام پسر نوح . و اين نامها عربى نيستند ، از تورات نقل شده و تورات به زبان عبرانى است و مخارج حروف اين زبان با مخارج حروف عربى غالبا مغاير است . در عبرانى گاه حروفى است كه ميان دو حرف از حروف عربى است و عرب آن را به يكى از آن دو حرف باز گردانيده است بنابر اين از اصل خود دور افتاده . يا در حرفى امالهء متوسطه يا امالهء محضه انجام يافته پس كاملا به حرف عله بدل شده . بدين سبب كلمه به اختلاف تلفظ نقل شده و اگر نه شأن اعلام اين است كه در تلفظشان اختلافى نباشد .\r\n\r\n\r\n","description":"","footnote":"\r\n[ ( 1 ) 
  ] اين نام در تورات سروج است .\r\n","page_name":" 30 ","page_number":54},
  {"content":"\r\n\r\nطبرى گويد : ميان شالح و ارفكشاد پدرى ديگر است به نام قينان كه چون جادوگر بوده و دعوى الوهيت كرده و در تورات ذكر آن نيامده است .\r\nو بدان كه نوح ( ص ) در روز طوفان ششصد سال عمر داشت و بعد از طوفان نيز سيصد و پنجاه سال زيست و جمعا نهصد و پنجاه شد « الف سنة الا خمسين » و اين نص قرآن كريم است و در تورات نيز عينا چنين است . و از عجايب واقع در تورات يكى اين است كه عمر ابراهيم در زمان وفات نوح پنجاه و سه سال ذكر شده . و مىگويد كه ارفكشاد دو سال بعد از طوفان براى سام زاده شد و چون به سى و پنج سالگى رسيد شالح پسرش زاده شد و بعد از سى سال پسرش عابر زاده شد و عابر به سى و چهار سالگى رسيد كه پسرش فالج زاده شد و او سى ساله بود كه پسرش رعو زاده شد و او سى و دو ساله بود كه پسرش سروج زاده شد و او سى ساله بود كه پسرش ناحور زاده شد و او بيست و نه ساله بود كه پسرش تارح زاده شد و او هفتاد و پنج ساله بود كه پسرش ابراهيم زاده شد . جمع اين سالها از طوفان تا ولادت ابراهيم سيصد و پنجاه سال شود پس ابراهيم به هنگام وفات نوح سى و پنج ساله بود و نوح ( ص ) را ديده و با او آميزش داشته و از او علم آموخته است .\r\nابراهيم به عقيدهء بعضى پدر همه ملتهاى بعد از نوح است و از اين رو است كه او را پدر سوم خلايق بعد از آدم و نوح صلوات اللّه عليهم اجمعين دانسته‌اند .\r\nو در كتاب « البدء » آمده و ابن سعيد از آنجا نقل كرده كه نخستين كسى از فرزندان نوح كه در زمين پادشاهى كرد ، كنعان بن كوش بن حام بود . او از سرزمين كنعان در شام به سرزمين بابل رفت و شهر بابل را دوازده فرسخ در دوازده فرسخ بنا كرد . وارث ملك او پسرش نمرود بن كنعان بود كه در روى زمين صاحب قدرتى عظيم شد و عمر دراز كرد و بر اكثر معمورهء عالم استيلا جست . او دين صائبان را پذيرفت و از كلدانيان آنها كه به توحيد گرايش داشتند به خلافش برخاستند و فرزندان سام نيز با آنها هماهنگ شدند و سام در مشرق دجله فرود آمده بود و او در دين توحيد وصى پدرش بود . و اين وصايت به پسرش ارفكشاد رسيد و ارفكشاد به معنى چراغ تابان است ، ارفكشاد به عبادت مشغول بود . كلدانيان او را فرا خواندند كه به يارى دين توحيد برخيزد و او سرباز زد . پس از او پسرش شالح آمد و عمرى دراز كرد و پس از پسرش عابر . عابر با كلدانيان به خلاف نمرود برخاست و او را از عبادت هياكل منع نمود . ولى نمرود بر او چيره شد و او را از كوثا براند . او و ديگر همپيمانانش به جزيره پناه بردند يعنى به شهر مجدل ميان فرات و دجله . و اين عابر پدر عبرانيانى است كه به زبان عبرانى تكلم مىكنند و عابر در مجدل توانمند شد . ابن سعيد مىگويد : پس از او پسرش فالج وارث او گشت . و او كسى است كه زمين را ميان پسران نوح تقسيم كرد . در زمان او نمرود برج بابل را برآورد . و حكايت او همان است كه در قرآن آمده است . پس از فالج پسرش ملكان - به روايتى - جانشين او شد . جرامقه و نبطيان بر او غلبه يافتند . و در\r\n\r\n","description":"","footnote":"","page_name":" 31 ","page_number":55},
  {"content":"\r\n\r\nدوران تسلط آنان در مجدل بماند تا هلاك شد و پس از او پسرش اتيا جانشين او شد و او را خضر گويند . اما رعو پسر فالج به كلواذا رفت و به دين نبطيان درآمد كه بدعت صائبان است . و از زنى كه از آنان گرفته بود پسرش سروج زاده شد و پس از او ناحور پسر سروج و پس از او تارح پسر ناحور بود كه او را آزر خوانند . نمرود آزر را براى خود برگزيد و به بتخانه‌اش فرستاد . و نمرود از ملوك جرامقه است و نام او هاصد بن كوش است .\r\nبنابر آنچه در تورات آمده تارح كه همان آزر است سه فرزند داشت : ابراهيم و ناحور و هاران . هاران در زمان حيات پدرش تارح بمرد و فرزندش لوط را كه برادرزادهء ابراهيم است بر جاى نهاد . طبرى گويد : به روايتى ابراهيم خليل در ناحيهء كوثا به دنيا آمد و كوثا به قول ابن اسحاق ناحيهء سواد است . و نيز گويند در حران يا بابل زاده شد . همهء مورخان سلف مىگويند كه او در عهد نمرود بن كنعان بن كوش بن حام [ 1 
  ] متولد شد و كاهنان خبر داده بودند كه مردى مىآيد كه با كيش بت‌پرستى مخالفت مىورزد و بتان را مىشكند . نمرود فرمان داد تا نوزادان را بكشند . چون ابراهيم را مادرش بزاد او را در غارى بر بالائى پنهان مىداشت تا به سن جوانى رسيد . او در ستارگان نگريست و آنچه بايد دريابد دريافت و نبوتش به كمال رسيد . مادر او را نزد پدر آورد و ابراهيم پدر را به توحيد فرا خواند . پدر سرباز زد و ابراهيم بتان را بشكست . او را نزد نمرود بردند و نمرود به آتشش افكند و آتش بر او سرد و سلامت گرديد و چنان كه در قرآن تصريح شده بىآنكه آتش به او آسيبى برساند از آن خارج شد .\r\nنمرود در كار ابراهيم انديشيد و از او خواست در پاسخ دعوت او قربانى كند ابراهيم گفت كه خداوند از تو چيزى جز ايمان نپذيرد ، نمرود گفت : نمىتوانم . و ابراهيم را به حال خود رها كرد . خداوند ابراهيم را به خروج از بابل كه در سرزمين كلدانيان بود فرمان داد .\r\nپدرش تارح نيز همراه او بود و چنان كه در تورات آمده است پسر تارح ناحور و زنش ملكا دختر برادرش هاران و پسر او لوط بن هاران نيز با آنها بودند . و در تورات آمده است و عروس او ساره يعنى زوجهء ابراهيم . و گويند كه او خواهر ملكا دختر هاران پسر تارح بود و گويند دختر پادشاه حران بود كه بردين قوم خود طعن زد و ابراهيم با او ازدواج كرد تا به دو زيانى نرسانند . ولى آنچه در تورات آمده كه ساره با آنان از سرزمين كلدانيان بيرون آمد و به حران رفت و سپس ابراهيم با او ازدواج كرد ، اين قول را رد مىكند . و گفته‌اند كه او دختر هاران پسر ناحور است . و هاران عموى ابراهيم است . اين سخن سهيلى است . پس ابراهيم در حران اقامت كرد و پدرش تارح در سن دويست و پنجاه سالگى بمرد . ابراهيم مأمور شد كه به سرزمين كنعانيان رود و خداوند او را وعده داد كه اين سفر براى فرزندان او اثرى نيكو دارد و در آنجا شمارشان افزون شود چون شمار ريگها .\r\n\r\n\r\n","description":"","footnote":"\r\n[ ( 1 ) 
  ] سام .\r\n","page_name":" 32 ","page_number":56},
  {"content":"\r\n\r\nابراهيم پنجاه و هفت ساله بود كه به بيت المقدس فرود آمد . سرزمين كنعانيان دچار خشكسالى و قحطى شد . ابراهيم با خاندان خود از آنجا بيرون آمد و به مصر رفت . براى فرعون پادشاه قبطيان ، زيبايى زن او ساره را وصف كردند . فرعون او را نزد خود خواند و چون دست تطاول به سوى او دراز كرد دستش بر سينه‌اش خشك شد . فرعون از آن زن خواست كه او را ببخشايد ، زن دعا كرد و دستش گشوده شد . گويند سه بار عمل خويش تكرار كرد و هر بار دستش خشك مىشد و ساره براى او دعا مىكرد . فرعون ساره را به ابراهيم باز گردانيد و هاجر را به خدمت او فرستاد .\r\nطبرى گويد : پادشاهى كه به ساره قصد تطاول داشت ، سنان بن علوان برادر ضحاك بود و ظاهرا او از ملوك قبطى بود . ابراهيم و خانواده‌اش به كنعان بازگشتند . و نيز گويند كه هاجر را پادشاه اردن به ساره تقديم داشت . و نام آن پادشاه چنان كه ضبى گويد صلاوق بود و او ساره را از ابراهيم بستاند و چون قصد او كرد به بيمارى صرع دچار شده ، بر زمين افتاد . و از ساره خواست تا براى او دعا كند ، ساره دعا كرد ، چون شفا يافت او را به ابراهيم باز پس فرستاد و هاجر را كه كنيز يكى از ملوك قبطى بود به خدمت او گماشت . چون ابراهيم به كنعان بازگشت در حبرون [ 1 
  ] سكونت جست . حبرون همان مدفن اوست و آن را خليل گويند . صابئان مدفن ابراهيم را گرامى دارند و براى قربانى بر آن روغن ريزند و پندارند كه آنجا هيكل مشترى و زهره است . و عبرانيان آن را ايليا گويند يعنى خانهء خدا .\r\nآنگاه لوط از ابراهيم عليه السلام جدا شد . زيرا مواشى هر دو افزون شده بود و چراگاه تنگ بود . لوط به مؤتفكه در ناحيهء فلسطين فرود آمد . و آنجا بلاد عدور است معروف به عدور صوغر [ 2 
  ] و در آنجا - چنان كه محققان آورده‌اند - پنج قريه سدوم بود . لوط ديد كه مردم آن ديار به ارتكاب فواحش درافتاده‌اند . آنان را به دين فرا خواند و از مخالفت حق بازداشت ، ولى آنان تكذيبش كردند و سر به طغيان برداشتند . لوط همچنان در ميانشان درنگ كرد و به سوى خدا مىخواندشان تا بدان سان كه در قرآن آمده است هلاك شدند .\r\nلوط با سپاه كنعان و فلسطين براى نبرد پادشاهان مشرق كه به سرزمين شام حمله آورده بودند ، بيرون شد . آنها چهار پادشاه بودند : پادشاه اهواز از بنى عيلام پسر سام ، به نام كدرلاعومر ، و پادشاه بابل - كه تورات آنجا را شنعار [ 3 
  ] ناميده - و نامش امرافل [ 4 
  ] بود و بعضى گويند نمرود بود و پادشاه اسار - و من معنى اين لفظ را نمىدانم - موسوم به اريوك [ 5 
  ] و پادشاه كوتم ( معنى آن پادشاه امتهاست ) ، به نام تدعال [ 6 
  ] . پادشاهان كه به جنگ اينان آمده بودند پنج تن بودند به شمار آن پنج قريه . و سبب اين جنگ آن بود كه پادشاه اهواز\r\n\r\n\r\n","description":"","footnote":"\r\n[ ( 1 ) 
  ] جيرون .\r\n[ ( 2 ) 
  ] صقر .\r\n[ ( 3 ) 
  ] شنعا .\r\n[ ( 4 ) 
  ] امراقيل .\r\n[ ( 5 ) 
  ] اريوج .\r\n[ ( 6 ) 
  ] تزعال .\r\n","page_name":" 33 ","page_number":57},
  {"content":"\r\n\r\nدوازده سال آنان را بندهء خود ساخته بود ، و آنان سر به شورش برداشته بودند و اينك اين پادشاهان را به يارى خواسته و بر سرشان لشكر كشيده بود . در اين جنگ از مردم جبال سعير [ 1 
  ] تا فاران كه در بيابان است آسيب فراوان ديدند . در اين روزگاران حويان [ 2 
  ] كه از شعوب كنعان است نيز در آنجا مىزيستند .\r\nپادشاه سدوم و يارانش به مدافعه بيرون آمدند ولى او و پادشاهان ديگر - از سدوميان - كه با او بودند شكست خوردند و پادشاه اهواز او را و پادشاهان ديگر را اسير كرد . لوط را نيز با خانواده‌اش به اسارت بردند . و چارپايان او را به غنيمت گرفتند . اين خبر به ابراهيم ( ع ) رسيد با حدود سيصد و هجده تن از فرزندان و موالى خود ، از پى آنها آمد و در بيرون شهر دمشق به آنها رسيد . بر آنها حمله برد و به هزيمتشان داد و لوط و خانواده و مواشى او را برهانيد . چون پادشاه سدوم با آنان رو به رو شد از آنان در شگفت افتاد .\r\nآنگاه خداوند به ابراهيم وحى كرد كه اين سرزمين را ، يعنى سرزمين كنعانيان را كه در آن هستى به تو و ذريه‌ات ارزانى داشتم و شمار آنها را چون شمار ريگهاى صحرا فزونى بخشيدم و ذريهء تو در زمينى كه از آن آنها نيست چهار صد سال سكونت خواهند كرد و در نسل چهارم به اينجا خواهند آمد . ساره ، كنيز خود هاجر را ده سال پس از آمدنشان از مصر به ابراهيم بخشيد . و گفت شايد خداوند ترا از او پسرى عنايت كند . و ابراهيم از خدا پسرى به دعا خواسته بود و خدا به او وعدهء چنين پسرى داده بود . ساره پير شده بود و از زادن سترون گشته بود . هاجر براى ابراهيم ، اسماعيل ( ع ) را آورد و ابراهيم هشتاد و شش ساله بود . و خداوند به او وحى كرد كه من ترا بدين پسر بركت دادم و كثرت بخشيدم ، او دوازده پسر خواهد داشت و سرور ملتى بزرگ خواهد شد . عاقبت ساره بر هاجر حسد برد و از ابراهيم خواست او را براند . خداوند به ابراهيم فرمان داد كه فرمان ساره را اطاعت كند . اين بود كه هاجر را به مكه آورد و او و فرزندش را در مكان زمزم نزد درختى كشن كه در آنجا بود رها كرد .\r\nهاجر از او پرسيد : آيا خدا ترا فرمان داده است ؟ گفت : آرى ، گفت : پس ما را تباه نخواهد ساخت . ابراهيم روان شد و اسماعيل سخت تشنه شد و هاجر ميان صفا و مروه درآمد و شد بود و هفت بار از آنها بالا رفت شايد چيزى بيابد ، سپس نزد فرزند بازگشت ديد كه با پاهايش زمين را كاويده و چشمهء زمزم جوشيده است .\r\nسدى مىگويد كه او را در حجر رها كرد و براى او سايبانى ترتيب داد و جبرئيل بود كه پاشنه‌هايش را بر زمين زد و از آن آب بيرون آورد و هاجر را گفت كه آن چشمه‌اى است كه مهمانان خدا از آن مىنوشند و پدر اين پسر باز خواهد گشت و هر دو براى خداوند در اين مكان خانه‌اى بنا خواهند كرد . پس گروهى از جرهم يا خانواده‌ى از جرهم كه به طلب قوت رفته\r\n\r\n\r\n","description":"","footnote":"\r\n[ ( 1 ) 
  ] يسعين .\r\n[ ( 2 ) 
  ] جويون .\r\n","page_name":" 34 ","page_number":58},
  {"content":"\r\n\r\nبودند باز آمدند و در پايين مكه فرود آمدند مرغان تشنه را ديدند كه به طلب آب آمده‌اند ، گفتند : نشنيده‌ايم كه در اين وادى آب باشد . پس فرا رفتند و زن را ديدند . آنها نيز با او در آنجا فرود آمدند .\r\nابن عباس گويد كه چادرهاى آنها در همان نزديكى بود ، چون ديدند كه مرغان تشنه بدانجا پرواز مىكنند پيش آمدند و ايشان را بيافتند و در كنارشان بياسودند . و اسماعيل در ميانشان به جوانى رسيد و زبان عربى را از آنها بياموخت جرهميان را از اسماعيل خوش آمد و دخترى از خود را به دو دادند و هاجر بمرد و او را در حجر به خاك سپردند . چون ابراهيم بازگشت و در ميان خانوادهء خود در شام اقامت گزيد و مردم مؤتفكه عصيان و گناه از حد گذرانيدند . لوط دعوتشان كرد تكذيبش كردند و كار همچنان ببود .\r\nطبرى گويد : خداوند براى هلاك ساختنشان فرشتگانى فرستاد ، فرشتگان بر ابراهيم گذشتند ابراهيم مهمانشان كرد و به خدمتشان درايستاد . داستان خنديدن ساره و بشارت دادن فرشتگان او را به اسحاق و پسرش يعقوب در قرآن آمده است . اين بشارت به ولادت اسحاق به هنگامى بود كه ابراهيم به صد سالگى و ساره به هفتاد سالگى رسيده بود . و در تورات آمده است كه خداوند او را فرمان داد تا فرزندش اسماعيل را كه سيزده ساله شده بود آزاد كند و هر كس در خانه اوست از آزادگان باشد و اين به هنگامى بود كه ابراهيم به نود و نه سالگى از عمر خود رسيده بود . و گفت : اين عهدى است ميان من و تو و ذريه تو .\r\nپس خداوند مؤتفكه را هلاك كرد و لوط را نجات بخشيد و به زمين شام برد . لوط با عمويش ابراهيم در آنجا بودند . ساره اسحاق را آورد و خداوند بعد از ولادت اسماعيل و اسحاق به ساختن خانه‌اى كه در آن بپرستندش و نامش را بر زبان آورند فرمان داد . ولى ابراهيم جاى آن را نمىدانست . خداوند براى او نشانه‌اى قرار داد كه همراه او مىرفت تا بدان موضع رسيد و گويند كه جبرئيل همراه او شد و مكان خانه را به او نشان داد .\r\nروزى ابراهيم هواى ديدار اسماعيل كرد . گويند كه از ساره اجازت خواست و او شرط كرد كه نزد آنها درنگ نكند . ابراهيم در غياب اسماعيل زن او را ديد و آن زن از عمالقه بود ، به نام عماره دختر سعيد بن اسامة بن اكيل ابراهيم زن را تندخو و خشن يافت او گفت اگر اسماعيل آمد او را بگوى كه آستانه خانه‌اش را به سمت ديگرى برگرداند . چون زن اسماعيل را از خبر و پيام آگاه كرد گفت : كه او پدرم بوده و مرا به طلاق تو سفارش كرده است .\r\nاسماعيل زن را طلاق گفت و سيده دختر مضاض بن عمرو الجرهمى را به زنى گرفت . چون ابراهيم بار ديگر به خانهء پسر آمد ، اين زن او را نيك خوش آمد گفت و برايش آب وضوء و طعام حاضر آورد . ابراهيم زن را گفت اگر اسماعيل آمد او را بگوى كه از آستانهء خانهء تو خشنودم .\r\nچون زن اسماعيل را از خبر و پيام آگاه كرد ، گفت كه او پدرم بوده و مرا به نگهداشتن تو سفارش كرده است و او را نگهداشت .\r\n\r\n","description":"","footnote":"","page_name":" 35 ","page_number":59},
  {"content":"\r\n\r\nبا رسوم كه ابراهيم به ديدار فرزند آمد خداوند او را به بناى خانه فرمان داده بود . او نيز به اسماعيل فرمان داد تا او را يارى كند ، ديوارها را از روى پايه‌ها بالا آوردند . چون بنا را به پايان آورد مردم را به حج فراخواند . پس لوط دختر خود را به مدين پسر ابراهيم ( ع ) داد و خداوند نسل او را فزونى بخشيد و مردم مدين كه امتى مشهورند از آنهايند .\r\nو خداوند ابراهيم را به ذبح فرزندش بيازمود و در خواب به او وحى كرد . و فديه مقرر شد و فرزند را خداوند نجات داد . چنان كه قصه آن در قرآن آمده است . در اين فرزند كه مىبايست قربانى شود اختلاف است بعضى گويند اسماعيل بود و بعضى گويند اسحاق بود و هر گروه از صحابه و تابعين يكى از دو قول را پذيرفته‌اند . ابن عباس و ابن عمر و شعبى و مجاهد و حسن و محمّد بن كعب القرضى ، مىگويند كه آن ذبيح اسماعيل بود و به سخن پيامبر احتجاج مىكنند كه گفت : من پسر آن دو ذبيح هستم . و اين حجت ، حجتى قوى نيست زيرا گاه آدمى عموى خود را پدر خواند ، مخصوصا در چنين مفاخرتى . و نيز بدين آيه احتجاج مىكنند كه :  فَبَشَّرْناها بِإِسْحاقَ وَ مِنْ وَراءِ إِسْحاقَ يَعْقُوبَ  او را به اسحاق بشارت داديم و از پى اسحاق يعقوب . اگر مقرر بود كه اسحاق در كودكى قربانى شود ديگر بشارت به فرزند براى او درست نبود . اين دليل نيز كافى نتواند بود ، زيرا در علم خدا بوده است كه او قربانى نخواهد شد و تنها آزمايشى است براى ابراهيم و از اين رو او را به يعقوب بشارت داده است . اما عباس و عمر و على و ابن مسعود و كعب الاحبار و زيد بن اسلم و مسروق و عكرمه و سعيد بن حبير و عطاء و زهرى و مكحول و سدى و قتاده گفته‌اند كه ذبيح اسحاق بوده است .\r\nطبرى مىگويد : قول راجح اين است كه ذبيح اسحاق بوده . زيرا بنابر قول قرآن ذبيح همان كسى است كه ولادت او را بشارت داده‌اند و ابراهيم را جز از ساره به فرزندى بشارت ندادند . و اين بشارت پاسخ دعاى او بود به هنگام مهاجرت از سرزمين بابل و اينكه گفت :\r\n« انى ذاهب الى ربى سيهدين » من به سوى پروردگارم مىروم او مرا هدايت خواهد كرد .\r\nو از پس آن گويد :  رَبِّ هَبْ لِي مِنَ الصَّالِحِينَ  پروردگارا مرا از صالحان روزى كن . و از پس آن گويد :  فَبَشَّرْناهُ بِغُلامٍ حَلِيمٍ  او را به پسرى بردبار بشارت داديم . و همه اينها پيش از هاجر بوده . زيرا هاجر را در مصر به ساره تقديم داشتند و او پس از دو سال هاجر را به ابراهيم بخشيد . پس آنكه به وجودش بشارت داده‌اند پيش از همه اينها بوده و او فرزند ساره بوده است . و با اين دلائل قاطع مىگوئيم كه ذبيح جز اسحاق نيست . و بشارت دادن فرشتگان به ساره بعد از اين ، يعنى آن هنگام كه در راه سدوم براى هلاك مردم آن مىرفتند تازه گردانيدن آن بشارت بوده است .\r\nساره در سن صد و بيست و هفت سالگى بمرد . وفات او در قريهء حبرون از بلاد بنى حت [ 1 
  ]\r\n\r\n\r\n","description":"","footnote":"\r\n[ ( 1 ) 
  ] حبيب .\r\n","page_name":" 36 ","page_number":60},
  {"content":"\r\n\r\nكه از كنعانيان بودند واقع شد . ابراهيم از آنها خواست مقبره‌اى به او بدهند و عفرون پسر صوحر [ 1 
  ] مغاره‌اى را كه در مزرعه‌اش بود به او بخشيد . ابراهيم از قبول آن جز با دادن بهاى آن امتناع كرد . عفرون بپذيرفت و ابراهيم چهارصد مثقال نقره او را داد و ساره را در آنجا دفن كرد . ابراهيم از آن پس قطوره دختر يقطان را از كنعانيان به زنى گرفت . سهيلى او را قنطورا با افزودن نون ميان قاف و طاء خوانده و اين نام عربى نيست بنابر اين طاء در تلفظ به تاء نزديك است . اين زن براى او چنان كه در تورات آمده شش فرزند آورد : زمران ، يقشان ، مدان ، مديان [ 2 
  ] ، يشباق [ 3 
  ] و شوخا [ 4 
  ] . ازين پس در تورات ذكر فرزندان اوست : از يقشان شبا [ 5 
  ] و ددان پديد آمدند و از ددان اشوريم [ 6 
  ] و سپس لطوشيم و لاميم از مدين ، عيفا و عيفر [ 7 
  ] و حنوك [ 8 
  ] و ابيداع و الداعه [ 9 
  ] و به روايت تورات جملهء اينان اولاد قطوره بودند .\r\nسهيلى گويد كه ابراهيم ( ع ) را فرزندانى ديگر بود : پنج فرزند از زنى به نام حجين يا حجور [ 10 
  ] دختر ارهير [ 11 
  ] و آنها كيسان [ 12 
  ] و شورخ [ 13 
  ] و اميم و لوطان و نافس بودند . چون طبرى از شش فرزند قطورا سخن مىگويد و از آن ميان يقشان را نام مىبرد ، بعد از آن گويد كه ديگر فرزندان او از زنى بودند به نام رعوه . و مىگويد كه يقشان پدر نژاد بربر است . پايان .\r\nبنابر اين روايات ، ابراهيم را سيزده پسر بود : اسماعيل از هاجر و اسحاق از ساره و شش تن از قطورا - به روايت تورات - و پنج تن از حجين - به روايت سهيلى - يا رعوه - به روايت طبرى .\r\nابراهيم با پسر خود اسحاق پيمان بسته بود كه از كنعانيان زن نگيرد و با خادم و كارگزار خود اين عهد و وصيت را تاكيد كرده بود ، و وى را به حران كه نخستين بار از آنجا مهاجرت كرده بود ، فرستاد . او براى اسحاق ، رفقا دختر برادرزاده ابراهيم بتوئيل پسر ناحور پسر آزر را نامزد كرد . پدر به ازدواج او رضا داد و دختر را با كنيزانش به نزد اسحاق روان داشت و ابراهيم هنوز زنده بود و اسحاق چهل ساله بود . با رفقا ازدواج كرد و رفقا براى او يعقوب و عيصو را توأمان بزاد . و ما اخبار آن دو را خواهيم آورد . پس خداوند جان پيامبر خود را در هجرتگاهش كنعان بستاند و از عمر او صد و هفتاد و پنج سال گذشته بود . او را نزد ساره در همان مغاره عفرون حتى [ 14 
  ] دفن كردند و تا به امروز آنجا را الخليل گويند . و خداوند تا پايان جهان پيامبرى و كتاب را در خاندان او نهاد .\r\n\r\nاسماعيل :\r\nاسماعيل با قبيلهء جرهم در مكه مىزيست و از آنان زن گرفت و زبانشان را بياموخت و بدان زبان سخن مىگفت و او پدر گروهى از نژادهاى عرب شد . خداوند او را\r\n\r\n\r\n","description":"","footnote":"\r\n[ ( 1 ) 
  ] صخر .\r\n[ ( 2 ) 
  ] مدين .\r\n[ ( 3 ) 
  ] اشبق .\r\n[ ( 4 ) 
  ] شوخ .\r\n[ ( 5 ) 
  ] سبا .\r\n[ ( 6 ) 
  ] اشور .\r\n[ ( 7 ) 
  ] عيفين .\r\n[ ( 8 ) 
  ] حنوخ .\r\n[ ( 9 ) 
  ] الزاعا .\r\n[ ( 10 ) 
  ] حجون .\r\n[ ( 11 ) 
  ] اهيب .\r\n[ ( 12 ) 
  ] كبسان .\r\n[ ( 13 ) 
  ] فروخ .\r\n[ ( 14 ) 
  ] الحبيبى .\r\n","page_name":" 37 ","page_number":61},
  {"content":"\r\n\r\nبر جرهم و عمالقه كه در مكه بودند و نيز اهل يمن مبعوث كرد . بعضى به او ايمان آوردند و بعضى كافر شدند . پس خداوند جان او را بستد و فرزندانش در ميان جرهم باقى ماندند . در تورات آمده است كه او را دوازده فرزند بود و بزرگترشان نبايوت . و اين همان است كه عرب او را نابت و نبت گويد . و ديگر فرزندان اويند : قيذار ، ادبيل ، مبسام [ 1 
  ] ، مشماع ، [ 2 
  ] دومه [ 3 
  ] ، مسا ، جدار [ 4 
  ] ، نافيش [ 5 
  ] و قدما .\r\nابن اسحاق گويد : اسماعيل - بنا بر روايات - صد و سى سال زيست و در حجر نزد مادرش هاجر و به قولى آجر به خاك سپرده شد . در تورات سن او صد و سى و هفت سال آمده است .\r\nپيروان او از حويلا تا شور روبروى مصر به سمت اثور سكنى گزيدند در حالى كه از پيروان ديگر برادران او در بيم بودند . حويلا در نظر اهل تورات جنوب برقه است و شور سرزمين حجاز و اثور بلاد موصل و جزيره .\r\nپس از وفات اسماعيل پسرش نابت عهده‌دار كارهاى خانه خدا شد و فرزندانش با خويشان مادرى خود جرهم در مكه اقامت گزيدند تا آنگاه كه به شعبى تقسيم شدند و نسلشان افزون گشت و خاندانها و قبايل متعدد شدند چون معد از عدنان و ربيعه و مضر و اياد و انمار و بنى نزار از معد . و مكه برايشان تنگ شد و ما به هنگام ذكر قريش و اخبار آنها در مكه ، بدان خواهيم پرداخت . طوايف عدنان همه از فرزندان اسماعيلند از سوى پسرش نابت و به قولى قيذار و نسب شناسان از ديگر فرزندان او نام نبرده‌اند . جماعتى از اهل علم برآنند كه طوايف قحطان نيز به اسماعيل منسوبند . اگر چنين باشد او پدر همهء اعراب خواهد بود .\r\n\r\nاسحاق :\r\nاما اسحاق در جاى خود در فلسطين ماند و عمر زياد كرد و ديدگانش نابينا شد .\r\nو چون يعقوب فرزند خود را بركت داد ، پسر ديگرش عيصو خشمگين شد و قصد قتل او كرد .\r\nرفقا دختر بتوئيل اشارت كرد تا به حران نزد دائى خود لابان بن بتوئيل برود . يعقوب به حران رفت و در نزد لابان بماند و دو دختر او را به زنى گرفت . نخست دختر بزرگ خود ليئه [ 6 
  ] را به او داد و كنيز خود زلفه را به خدمت او گماشت . آنگاه دختر كوچك خود راحيل را به او داد و كنيز خود بلهه [ 7 
  ] را به خدمت او گماشت . ابتدا ليئه زائيده و براى او روبين و بعد از او شمعون سپس لاوى و بعد از او يهودا را آورد . و راحيل آبستن نمىشد ، از اين رو كنيز خود بلهه را به يعقوب بخشيد : تا از او صاحب فرزند شود بلهه دان و نفتالى را براى او بزاد .\r\nچون راحيل چنين كرد ، خواهرش ليئه نيز كنيز خود زلفه را به يعقوب بخشيد و زلفه براى او جاد [ 8 
  ] و اشير [ 9 
  ] را آورد آنگاه ليئه يساكار [ 10 
  ] سپس زبولون را بزاد . بدين گونه يعقوب صاحب ده\r\n\r\n\r\n","description":"","footnote":"\r\n[ ( 1 ) 
  ] بسام .\r\n[ ( 2 ) 
  ] مشمع .\r\n[ ( 3 ) 
  ] دوما .\r\n[ ( 4 ) 
  ] حراه .\r\n[ ( 5 ) 
  ] نافس .\r\n[ ( 6 ) 
  ] ليا .\r\n[ ( 7 ) 
  ] بلها .\r\n[ ( 8 ) 
  ] كاد .\r\n[ ( 9 ) 
  ] آشر .\r\n[ ( 10 ) 
  ] يساخر .\r\n","page_name":" 38 ","page_number":62},
  {"content":"\r\n\r\nفرزند شد . راحيل از خداوند خواست كه از يعقوب به او فرزندى دهد و يوسف را زائيد .\r\nيعقوب بيست سال در حران درنگ كرد پس خداوند او را فرمان داد كه به سرزمين كنعان كوچ كند و عدهء آن سرزمين را به او داده بودند . يعقوب عزم سفر كرد ، لابان از پى او روان شد و از او خواست كه نرود و نزد او بماند ، يعقوب سرباز زد ، لابان با او وداع كرد و به حران بازگشت . و يعقوب راه خود در پيش گرفت تا به مقام عيصو رسيد و آن كوه سعير بود در سرزمينى كه امروز آن را كرك و شوبك مىگويند . عيصو به سبب كرامت و بزرگوارى خود به ديدار يعقوب شتافت ، يعقوب از مواشى خود هديه‌اى كرامند به عيصو تقديم كرد و به خضوع و تضرع دوستى خويش آشكار نمود و كينه از دل عيصو برفت . خداوند به يعقوب وحى كرد كه از اين پس نام تو اسرائيل است . يعقوب به ارشاليم - كه همان بيت المقدس است - رسيد . و در آنجا مزرعه‌اى خريد و خركاه خويش در آنجا بر پا نمود و فرمان داد تا در آنجا در جاى صخره معبدى بسازند .\r\n\r\nيوسف :\r\nراحيل در اينجا آبستن شد ، بنيامين را زائيد و خود بمرد . يعقوب او را در بيت لحم دفن كرد . سپس نزد پدرش اسحاق در قريهء حبرون از سرزمين كنعان آمد و در نزد او درنگ كرد . اسحاق در صد و هشتاد سالگى ديده از جهان فرو بست و او را نزد پدرش در آن مغاره دفن كردند و يعقوب به جاى پدر نشست فرزندانش نيز نزد او بودند . يوسف كه مورد كرامت پروردگار بود به جوانى رسيد و حالتى ديگر داشت . رؤياى خود را براى ايشان نقل كرد . در آن رؤيا خداوند او را به مهمى كه در پيش داشت بشارت داده بود . برادران بر او حسد بردند و با او به صيد رفتند و در چاهش افكندند . كاروانيانى كه از آنجا مىگذشتند از چاه بيرونش آوردند و به بيست وزنه ، به اعراب فروختندش . و گويند آنكه او را در مصر فروخت مالك پسر دعر پسر يوبب [ 1 
  ] پسر عفقان [ 2 
  ] پسر مرين بود . عزيز مصر او را از اعراب بخريد و او وزير مصر يا امير شرطه آن بود . ابن اسحاق گويد نامش اطفير پسر روحيب و نيز گويند كه فوطيفار بود و پادشاه مصر در اين ايام از عمالقه ، ريان بن الوليد بن دومغ بود . يوسف در خانهء عزيز پرورش يافت ، داستان او ، از آنچه ميان او و زليخا زن عزيز گذشت و درنگ كردن او در زندان و تعبير كردن او رؤياى نزديكان زندانى پادشاه را همان است كه در قرآن كريم آمده است . پس پادشاه مصر كه از خشكسالى و گرانى بيمناك شده بود او را بر خزائن غلات در سراسر كشورش برگماشت . يوسف مىتوانست غلات را گرد آورد و روزى مردم را از آن بپردازد و دست او را در همه كارهاى كشور باز گذاشت و انگشترى خاص خود را در انگشت او نمود . و بر مركب خود سوارش كرد . يوسف در اين هنگام سى ساله بود . گويند پادشاه عزيز را عزل كرد و يوسف را وزارت داد . و گويند كه عزيز بمرد و يوسف زليخا را به زنى گرفت و بر مسند وزارت نشست\r\n\r\n\r\n","description":"","footnote":"\r\n[ ( 1 ) 
  ] و اين .\r\n[ ( 2 ) 
  ] عيضا .\r\n","page_name":" 39 ","page_number":63},
  {"content":"\r\n\r\nو اين امر سبب رسيدن او به پدر و برادران گرديد . زيرا در كنعان هم خشكسالى شده بود .\r\nچند تن از برادران تا غله‌اى به دست آرند نزد او آمدند . يوسف براىشان غله پيمود و بضاعتشان را دربارشان نهاد و از آنها خواست تا برادر خود را نيز بياورند و همهء اينها سبب آن شد تا او با پدر كه ديگر پير و نابينا شده بود ديدار كند .\r\nابن اسحاق گويد : اين واقعه در سال بيستم ناپديد شدن او بود . چون يعقوب به بلبيس نزديك مصر رسيد ، يوسف براى ديدار او بيرون شد ، و گويند كه فرعون نيز همراه او بود . سرزمين بلبيس را به آنان بخشيد تا در آن سكونت كنند و از منافع آن بهره‌مند گردند . يعقوب ( ع ) هفتاد سوار از پسرانش به همراه داشت ، و ايوب نبى هم ، از فرزندان عيصو ، با او بود . او ايوب پسر ثروان [ 1 
  ] پسر زارح [ 2 
  ] پسر رعوئيل [ 3 
  ] پسر عيصو بود . همگان در مصر قرار گرفتند . يعقوب ( ع ) در سال هفدهم ورودش به مصر و در سن صد و چهل سالگى وفات يافت . يوسف ( ع ) جسد او را به فلسطين حمل كرد و به فرمان فرعون ، اكابر و شيوخ مصر نيز با او به فلسطين رفتند . برخى از كنعانيان راه بر آنان گرفتند و ميانشان جنگى سخت درگرفت ولى جسد يعقوب را به مدفن ابراهيم و اسحاق ( ع ) رسانيدند و او را در همان مغاره در كنار آن دو به خاك سپردند و خود به مصر بازگشتند .\r\nيوسف بعد از وفات پدر با برادرانش مىزيست تا آنگاه كه مرگش فرا رسيد و در صد و بيست سالگى جان سپرد . او را در تابوتى سر به مهر در يكى از شاخه‌هاى نيل دفن كردند . يوسف وصيت كرده بود كه چون بنى اسرائيل از مصر به سرزمين يفاع ( ؟ ) باز گردند جسد او را نيز با خود ببرند و در آنجا دفن كنند . بنى اسرائيل اين وصيت را همواره نگهداشته بودند تا آنگاه كه موسى به هنگام خروج بنى اسرائيل از مصر آن تابوت را نيز با خود ببرد .\r\nچون يوسف وفات كرد اسباط يعنى برادران و فرزندانش در زير فرمان فرعون در مصر ماندند و به چند شعبه شدند و تعدادشان افزون گشت تا آنجا كه كثرتشان دولتمردان را بيمناك ساخت و آنها را به بردگى گرفتند .\r\nمسعودى گويد : يعقوب با فرزند و فرزندزادگانش كه به ديدار يوسف به مصر داخل شدند هفتاد سوار بودند . و درنگ آنها در مصر تا آنگاه كه با موسى بيرون آمدند دويست و ده سال مدت گرفت . و در اين مدت ملوك قبطى و عمالقه بر مصر حكومت مىراندند . موسى در تيه آنها را شماره كرد جوانان بيست ساله و افزون بر بيست سال كه توان حمل سلاح داشتند بيش از ششصد هزار تن بودند . ما در مقدمه اين كتاب گفتيم ، كه اين عدد از وهم و غلو مايه مىگيرد و آمدنش در نص تورات دليل بر محقق بودن آن نيست زيرا ذكر اين اعداد در مقام مبالغه است نه اعداد واقعى . يوسف ( ع ) را فرزندان بسيار بود اما از آن ميان دو تن شناخته آمده‌اند :\r\n\r\n\r\n","description":"","footnote":"\r\n[ ( 1 ) 
  ] برجمان .\r\n[ ( 2 ) 
  ] زيرج .\r\n[ ( 3 ) 
  ] رعويل .\r\n","page_name":" 40 ","page_number":64},
  {"content":"\r\n\r\nافرايم [ 1 
  ] و منسى [ 2 
  ] و اين دو در شمار اسباطند ، زيرا يعقوب ( ع ) آنها را ديده بود و بركت داده بود و در شمار فرزندان خود آورده بود .\r\nبعضى كه اهل تحقيق هم نيستند پنداشته‌اند كه يوسف بعدها به پادشاهى مصر رسيد و نظر خود را به بعضى از ضعفاى مفسرين نسبت مىدهند و دليلشان اين است كه يوسف ( ع ) در دعاى خود گفته است : « رب قد آتيتنى من الملك » اى پروردگار من مرا ملك ارزانى داشتى .\r\nولى اين عبارت نمىتواند دليل واقع شود زيرا هر كس چيزى را مالك شود هر چند آن چيز از چيزهاى خاص خود او باشد ، استيلاء او را بر آن چيز « ملك » خوانند حتى خانه و اسب و خادم . پس چگونه كسى كه زمام حل و عقد مردمى را در دست داشته و لو يك گروه از مردم او را ملك نتوان گفت . اعراب فرمانروايان ديه‌ها و شهرهايى چون هجر و معان و دومة الجندل را ملوك مىگويند پس چسان وزير كشور مصر را در آن عهد و در آن دولت ملك خطاب نكنند .\r\nدر خلافت عباسى حكام اطراف و عمال آن را ملك مىخواندند . پس در اين باب استدلالى نمىتوانند كرد . و بعضى به اين آيه از قرآن استناد مىكنند كه مىگويد : « كذلك مكنا ليوسف فى الارض » بدين گونه يوسف را در زمين مكانت داديم ، بدين نيز استدلال نتوان كرد زيرا مكانت جز به پادشاهى هم ميسر است . و نص قرآن حكايت از ولايت اوست بر امور زرع و جمع آورى و تقسيم آن . همچنانكه در اين آيه آمده است : « اجعلنى على خزائن الارض انى حفيظ عليم » مرا بر خزائن زمين بگمار كه من نگهدارنده و دانايم . و سير داستان هم دال بر اين است كه يوسف در دولت فرعون مرئوس بوده است نه آنچه از كلمه‌اى كه در دعاى او واقع شده توهم مىگردد .\r\nو ما نصى را كه با قرائن فراوان همراه است ، با اين توهم ضعيف همسنگ نمىشماريم . گذشته از اينها قصه در تورات چنان آورده شده كه بر اين صراحت دارد كه يوسف نه پادشاه بوده و نه پادشاهى به او رسيده است .\r\nعيصو پسر اسحاق در كوههاى سعير [ 3 
  ] كه از آن بنى حوى بود سكونت داشت . اينان از تيره‌هاى كنعانى بودند . كوههاى سعير همان كوههاى شراة است ، ميان تبوك و فلسطين كه امروز به بلاد كرك و شوبك معروف است . از ديگر تيره‌هايى كه در اين سرزمين سكونت داشتند - چنان كه در تورات آمده است - هفت تيره بودند : بنى لوطان ، بنى شوبال ، بنى صبعون [ 4 
  ] ، بنى عنا و بنى ديشون [ 5 
  ] و بنى ايصر [ 6 
  ] و بنى ديشان [ 7 
  ] . عيصو در ميان اينان در اين بلاد زندگى مىكرد و يكى از دختران عنا پسر صبعون [ 8 
  ] از بنى حوى را كه اهوليبامه [ 9 
  ] نام داشت به زنى\r\n\r\n\r\n","description":"","footnote":"\r\n[ ( 1 ) 
  ] افرائيم .\r\n[ ( 2 ) 
  ] منشا .\r\n[ ( 3 ) 
  ] يسعين .\r\n[ ( 4 ) 
  ] صمعون .\r\n[ ( 5 ) 
  ] ويشوق .\r\n[ ( 6 ) 
  ] يصد .\r\n[ ( 7 ) 
  ] ديسان .\r\n[ ( 8 ) 
  ] بسعين .\r\n[ ( 9 ) 
  ] اهليقاما\r\n","page_name":" 41 ","page_number":65},
  {"content":"\r\n\r\nگرفت . نيز با عاده [ 1 
  ] دختر ايلون [ 2 
  ] و بسمه [ 3 
  ] دختر اسماعيل ازدواج كرد . او را - چنان كه در تورات آمده پنج پسر بود : اليفاز ( با تفخيم فاء و اشباع حركت آن و زاء نقطه دار ) ، از عاده دختر ايلون سپس رعوئيل از بسمه دختر اسماعيل . سپس يعوش و يعلام و قورح از اهوليبامه دختر عنا . و اليفاز را شش فرزند بود : تيمان [ 4 
  ] و اومار [ 5 
  ] و صفوا [ 6 
  ] و جعتام [ 7 
  ] و قناز [ 8 
  ] . و عمالق از زنى به نام تمناع [ 9 
  ] و او خواهر لوطان پسر سعير بود . و رعوئيل پسر عيصو را چهار پسر بود : نحت [ 10 
  ] و زارح [ 11 
  ] و شمه [ 12 
  ] و مزه [ 13 
  ] ذكر فرزندان و فرزندزادگان عيصو در تورات چنين آمده است :\r\nدر تورات آمده است كه نام عيصو ، ادوم بوده ، از اين رو فرزندان او را بنى ادوم خوانند .\r\nيكى از اسرائيليان گفت كه ادوم نام آن كوه بوده است و معنى آن به عبرانى كوه سرخ است كه در آن نباتى نرويد . نيز بعضى از مورخان آورده‌اند كه قيصرهاى روم از فرزندان عيصو هستند . طبرى گويد : روميان و ايرانيان از نسل رعوئيل بن بسمه هستند و هيچ يك از اينها درست نيست . و من آن را در كتاب يوسف بن كريون [ 14 
  ] ديدم . او در دورهء دوم آبادانى بيت - المقدس كمى بيش از آوارگى بزرگ در آن ديار مورخ و از كوهنهاى يهود به شمار بوده است .\r\nابن حزم در كتاب الجمهره گويد كه : اسحاق ( ع ) را جز يعقوب پسر ديگرى بود به نام عيصاب يا عيصو كه فرزندان او در كوههاى شراة ميان شام و حجاز زندگى مىكردند و امروز همگى از ميان رفته‌اند . جز اينكه برخى مىگويند كه روميان از نسل او هستند و اين نادرست است و از اين رو در اين غلط افتاده‌اند كه سرزمين فرزندان عيصو را ادوم مىگويند و اينان پنداشته‌اند كه روميان از اين موضع برخاسته‌اند و حال آنكه روميان منسوب به رمولوس بانى شهر رم هستند . پاره‌اى نيز پنداشته‌اند كه اين سخن رسول خدا به حر بن قيس در غزوه تبوك كه « هل لك فى بلاد بنى الاصفر العام » دلالت بر آن دارد كه روميان از بنى الاصفرند و اصفر عيصاب است اين پندار هم نادرست است . زيرا رسول خدا در اين ميان همان بنى عيصاب را اراده فرموده بود نه روميان را ، زيرا هدف رسول خدا در اين نبرد ناحيهء شراة مسكن آن قوم بود . [ 15 
  ] ( اوروسيوس مورخ رومى پنداشته است كه مادر فينان ؟ و هاوا ؟ و عائوم ؟ و قدوح ؟\r\nاز دختران كتم پسر ياوان پسر يافث است و قول اول اصح است زيرا برابر با نص تورات است ؟ ) [ 16 
  ] پس فرزندان عيصو در زمين سعير فزونى يافتند و بر حويان در آن بلاد پيروز شدند و\r\n\r\n\r\n","description":"","footnote":"\r\n[ ( 1 ) 
  ] عاذا .\r\n[ ( 2 ) 
  ] ابلول .\r\n[ ( 3 ) 
  ] بكسمت .\r\n[ ( 4 ) 
  ] ثيمال .\r\n[ ( 5 ) 
  ] اوماز .\r\n[ ( 6 ) 
  ] صفو .\r\n[ ( 7 ) 
  ] كعتام .\r\n[ ( 8 ) 
  ] قتال .\r\n[ ( 9 ) 
  ] تمتاع .\r\n[ ( 10 ) 
  ] يسعين .\r\n[ ( 11 ) 
  ] ناحه .\r\n[ ( 12 ) 
  ] زيدم .\r\n[ ( 13 ) 
  ] ستما .\r\n[ ( 14 ) 
  ] مرا .\r\n[ ( 15 ) 
  ] مراد يوسف متحيا يا ژوزف فلاويوس مورخ يهودى است كه در سال 38 متولد شده و در سال 95 ميلادى درگذشته است .\r\n[ ( 16 ) 
  ] تصحيح عبارات ميان پرانتز ميسر نگرديد .\r\n","page_name":" 42 ","page_number":66},
  {"content":"\r\n\r\nنيز بلاد بنى مدين را تا ايله تصرف كردند و دولتها و ملوك بزرگ در ميانشان پديد آمد . از آن جمله بود : بالع پسر يعور [ 1 
  ] و پس از او يوباب [ 2 
  ] پسر زارح ، سپس هداد پسر بداد [ 3 
  ] كه بنى مدين را از مساكنشان بيرون راند . و پادشاهان ديگرى از آن ميان برخاستند تا آنگاه كه يوشع سپاه به شام برد و اريحا و سرزمينهاى آن سوى آن را تسخير كرد و پادشاهى از همه امتهائى كه در آن حوالى بودند بستد . سپس بختنصر چون سرزمين قدس را گرفت به تعقيب ايشان پرداخت ، بعضىشان به يونان افتادند و بعضىشان به افريقيه . اما عماليق پسر اليفار ، به عقيدهء اسرائيليان پدر همهء عمالقهء شام است و به قولى فراعنهء مصر از قبطيان . ولى نسب شناسان عرب از اين قول سرباز مىزنند و مىگويند از فرزندان عملاق بن لود هستند - چنان كه گذشت - و اللّه الباقى بعد فناء خلقه .\r\n\r\nمدين :\r\nمديان پسر ابراهيم با دختر لوط ازدواج كرد و خداوند در نسل او فزونى نهاد و پنج پسر داشت : عيفا و عيفر و حنوك و ابيداع و الداعه و آنجا كه از فرزندان ابراهيم از زنش قطورا ، ياد مىكرديم از آنان نام برديم . از آن ميان فرزندان مدين امتى بزرگ و داراى تيره‌ها و شعب بسيار شد . اينان يكى از بزرگترين و پرجمعيت‌ترين قبايل شام بودند .\r\nمساكنشان مجاور سرزمين معان از نواحى شام به جانب حجاز نزديك درياچهء قوم لوط بود .\r\nايشان بر آن سرزمين غلبه يافتند و سركشى آغاز نهادند و به پرستش خدايان روى آوردند .\r\nكارشان به راهزنى و كم فروشى كشيد . خداوند شعيب را بر ايشان مبعوث نمود و شعيب از آن قوم بود . و او شعيب پسر نويل پسر رعويل پسر عيا پسر مدين بود . مسعودى گويد : قوم مدين از فرزندان المخصر بن جندل بن يعصب بن مدين هستند . و شعيب در نسب برادرشان بود چند پادشاه داشتند كه به كلمات ابجد نامگذارى شده بودند . و ابن حبيب در كتاب البدء گويد : او شعيب بن نويب بن احزم بن مدين بود . و سهيلى گويد : شعيب بن عيفا و گويند شعيب بن صيفون . اين شعيب همان شعيب داستان موسى است . كه موسى از مصر نزد او مهاجرت كرد و شعيب دخترش را به او داد بدان شرط كه هشت سال اجير او باشد . و موسى در خدمت او شايستهء كتاب و نبوت شد . و ما در داستان موسى و اخبار بنى اسرائيل بدان اشارت خواهيم كرد . صيمرى گويد : آنكه موسى را اجير كرد و او را زن داد يثر بن رعوئيل است و در تورات نام او يترون [ 4 
  ] آمده و رعوئيل پدر يا عموى اوست و او بود كه عهده‌دار عقد نكاح شد . اين قوم را با بنى اسرائيل در شام جنگهايى رخ داد ، عاقبت بنى اسرائيل بر آنها غلبه يافتند و همه منقرض شدند .\r\n\r\nلوط :\r\nلوط پسر هاران برادر ابراهيم ( ع ) است . ما بيش از اين دربارهء او و قومش سخن گفتيم . اكنون مىگوئيم كه بعد از هلاك قوم خود به فلسطين رفت و در آنجا با ابراهيم بود\r\n\r\n\r\n","description":"","footnote":"\r\n[ ( 1 ) 
  ] ساعور .\r\n[ ( 2 ) 
  ] يودب .\r\n[ ( 3 ) 
  ] مداد .\r\n[ ( 4 ) 
  ] يبثر .\r\n","page_name":" 43 ","page_number":67},
  {"content":"\r\n\r\nتا ابراهيم وفات يافت . نام فرزندان او در تورات آمده است : عمون به تشديد ميم و اشباع حركت آن به ضم و بعد از آن نون و موآيى [ 1 
  ] با اشباع ضمه ميم ، و اشباع فتحهء همزهء بعد از آن و ياء دو نقطه تحتانى و بعد از آن ياء ساكن . خداوند در نسل او فزونى داد تا در شمار از قبايل شام بيشتر شدند . مساكنشان در سرزمين بلقاء و موآبى و معان بود . با بنى اسرائيل جنگها كردند و ما در اخبار بنى اسرائيل از آنها ياد خواهيم كرد . از ايشان بود بلعام پسر باعور پسر رسيوم پسر برسيم پسر موآب و قصهء او با ملك كنعان آنگاه كه از او خواست تا بنى اسرائيل را در ايام موسى نفرين كند و نفرين او به كنعانيان بازگشت ، در تورات آمده است و ما در جاى خود آن را ذكر خواهيم كرد .\r\nاما از ناحور برادر ابراهيم پيش از اين ياد كرديم او با ابراهيم از بابل به حران مهاجرت كرد . سپس با او به سرزمين مقدس رفت و در آنجا ماند . زنش ملكا دختر برادرش هاران بود و ملكا خواهر ساره زن ابراهيم و مادر اسحاق بود . ناحور از ملكا - چنان كه در تورات آمده - هشت فرزند داشت : عوص و بوز [ 2 
  ] و قموئيل [ 3 
  ] - كه پدر آرام است - و كاسد [ 4 
  ] - كه كلدانيانى كه بختنصر و ملوك بابل از ميانشان پديد آمد از اوست - و حذو و فلاش [ 5 
  ] و يدلاف [ 6 
  ] و بتوئيل [ 7 
  ] . و او را زنى بود رؤمه [ 8 
  ] كه از او چهار فرزند داشت : طابح [ 9 
  ] و جاحم [ 10 
  ] و تاحش [ 11 
  ] و معكه [ 12 
  ] . اينان بودند پسران ناحور برادر ابراهيم ، و نام همه در تورات آمده است و جمعا دوازده تن هستند . نسل همه منقرض شده و از ميان رفته است . جز آرام كه در نسل قموئيل پسر ناحور برادر ابراهيم ، پسر آزر است ، كس باقى نمانده است . ارمنها امروز بر دين مسيح‌اند و سرزمينشان در ارمينيه در مشرق قسطنطينيه است . و اللّه وارث الارض و من عليها و هو الوارثين .\r\nاين پايان سخن است در طبقهء نخستين از عرب و امم معاصر با آنها . اكنون به طبقهء دوم يعنى عرب مستعربه مىپردازيم و اللّه سبحانه و تعالى الكفيل بالاعانه .\r\n\r\n\r\n","description":"","footnote":"\r\n[ ( 1 ) 
  ] نام فرزندان لوط در تورات عمى و موآب است .\r\n[ ( 2 ) 
  ] بوص .\r\n[ ( 3 ) 
  ] ممويل .\r\n[ ( 4 ) 
  ] كاس .\r\n[ ( 5 ) 
  ] بلداش .\r\n[ ( 6 ) 
  ] بلداف .\r\n[ ( 7 ) 
  ] يثويل .\r\n[ ( 8 ) 
  ] ادوما .\r\n[ ( 9 ) 
  ] طالج .\r\n[ ( 10 ) 
  ] كاجم .\r\n[ ( 11 ) 
  ] تاخش .\r\n[ ( 12 ) 
  ] ماعخا .\r\n","page_name":" 44 ","page_number":68},
  {"content":"\r\n\r\n\r\nطبقهء دوم از عرب عرب مستعربه و ذكر انسابشان و ايامشان و ملوكشان و بعضى از دولتها كه در زمان ايشان بود\r\nاين طبقه از اعراب را ، از آن رو مستعربه گفته‌اند كه نشانه‌ها و علامات عربيت يعنى زبان عربى كه بدان تكلم مىكنند در اسلافشان نبوده است و باب استفعل ( استعراب ) در اينجا به معنى صيرورت ( شدن ) است . چنان كه مىگويند : « استحجر الطين » يعنى : گل سنگ شد و استعرب يعنى عرب شد . در حالى كه طبقهء نخستين را كه - تا آنجا كه معلوم شده - قديميترين امتها بوده و عربيت در آنها اصالت داشته عرب عاربه خوانده‌اند .\r\nبدانكه مردم اين نژاد از عرب به اعراب يمنى و سبائى معروفند . و پيش از اين گفتيم كه نسب شناسان بنى اسرائيل پندارند كه اينان از فرزندان كوش بن كنعان‌اند ولى نسب شناسان عرب اين را نمىپسندند و مردود مىدانند . نظر درست كه همگان بدان معتقدند اين است كه اعراب مستعربه از فرزندان قحطانند و سبا پسر يشجب بن يعرب بن قحطان است . ابن اسحاق گويد : يعرب پسر يشجب است و در اين تقدم و تأخرى شده است . ابن ماكولا چنان كه سهيلى از او نقل كرده گويد : نام قحطان مهزم است و در ميان نسب شناسان در نسب قحطان اختلاف است : بعضى گويند كه او پسر عابر بن شالخ پسر ارفكشاد پسر سام ، برادر فالج و يقطان است و در تورات ذكر آن نيامده است ، و تنها از فالج و يقطان ياد شده . و بعضى گويند كه قحطان معرب يقطان است كه نامى غير عربى است . و عرب در نامهاى غير عربى با تبديل و تغيير حروف آن تصرف مىكند و گاه حروفى را مقدم و مؤخر مىنمايد . و نيز در نسب او گويند : قحطان بن يمن بن قيدار . و گويند كه قحطان از فرزندان اسماعيل است . ولى درست‌ترين سلسلهء نسب او اين است كه بگوييم : قحطان بن يمن بن قيدر يا هميسع بن يمن بن قيدار . و بلاد يمن به نام ابن يمن ناميده شده . ابن هشام گويد : يعرب بن قحطان را يمن مىگفتند و سرزمين يمن را به نام او خوانده‌اند . و اگر اين قول را بپذيريم كه قحطان از فرزندان اسماعيل\r\n\r\n","description":"","footnote":"","page_name":" 45 ","page_number":69},
  {"content":"\r\n\r\nاست پس همه اعراب از فرزندان اسماعيل خواهند بود . زيرا عدنان و قحطان همهء شعوب عرب را در بر دارند .\r\nدر اين باب برخى چنان استدلال كرده‌اند كه پيامبر ( ص ) به تيراندازان انصار گفت : تير بيندازيد اى فرزندان اسماعيل ، كه پدرتان نيز تيرانداز بود و حال آنكه انصار از فرزندان سبا هستند و سبا پسر قحطان است . و نيز گفته‌اند كه رسول خدا اين خطاب را به اسلم كه از برادران دور خزاعة بن حارثه هستند ، نمود . زيرا اينان نسب به سبا مىرسانيدند . سهيلى گويد :\r\nو هيچ يك از اين دو نمىتواند حجت باشد : صحيح اين است كه رسول خدا ( ص ) اين سخن را - چنان كه گفتيم - به اسلم گفته است . و مرادش آن بوده كه خزاعه از فرزندان معد بن الياس بن مضراند . نه از سبا و نه از قحطان . و ما در آينده در نسب اينان سخن خواهيم گفت . و نيز احتجاج كرده‌اند كه از قحطان نامى در تورات نيامده ، پس از فرزندان عابر نيست . بلكه قول مرجح اين است كه از فرزندان اسماعيل است و اين قول - بنابر آنچه گذشت - مردود است . قول صحيح اين است كه بگوييم قحطان معرب يقطان است ، و در ميان مردم خلافى نيست كه قحطان پدر همهء يمن است .\r\nو گفته‌اند : نخستين كسى كه به زبان عربى سخن گفت قحطان بود . معنى اين سخن اين است كه از ميان عرب مستعربه ، از يمنيان قحطان نخستين كس بود ، زيرا او بايد زبان عربى را از عرب عاربه آموخته باشد كه ممكن نيست از پيش خود بدين زبان تكلم كرده باشد .\r\nفرزندان قحطان با برادران خود عرب عاربه معاصر بوده‌اند و در كارها آنان را مدد مىنموده‌اند و اينان همواره در باديه بوده‌اند و از مواهب ملك و رفاه كه آنان برخوردار بوده‌اند ، اينان به دور بوده‌اند ، و بدين سبب از پيرى و فرسودگى كه حاصل رفاه و شكوفايى است در امان ماندند پس در زمين پراكنده شدند و خاندانها و عشيره‌هايشان در باديه متعدد شد و شمارشان فزونى گرفت و دولت فرسوده و كهنهء عمالقه را برانداخته و دولتى نو بنيان نهادند .\r\nدولت بنى قحطان پيوسته به دولتهاى پيشين بود . يعرب بن قحطان از اعاظم ملوك عرب بود . گويند نخستين كسى است كه قومش به پادشاهى بر او درود خواندند . او بلاد يمن را تسخير كرد و بر قوم عاد غلبه يافت و در حجاز بر عمالقه پيروز گرديد و برادران خود را بر بلاد عرب حكومت داد ، چنان كه جرهم را بر حجاز ، و عاد بن قحطان را بر شحر ، و حضر موت بن قحطان را بر جبال شحر و عمان بن قحطان را بر بلاد عمان . بيهقى چنين گويد .\r\nابن حزم گويد : قحطان را ده پسر بود كه از آنها هيچ فرزندى بر جاى نماند . سپس دو تن از آنان را نام مىبرد كه فرزندان آنها داخل در حميراند ، آنگاه از حارث بن قحطان نام مىبرد كه او را فرزندى بود به نام فهم كه آنها را اقيون [ 1 
  ] گويند و پيروان حنظلة بن صفوان پيامبر رس\r\n\r\n\r\n","description":"","footnote":"\r\n[ ( 1 ) 
  ] لاسور .\r\n","page_name":" 46 ","page_number":70},
  {"content":"\r\n\r\nبودند و رس ميان بحران است تا يمن و از حضرموت است تا يمامه ، سپس از يعرب بن قحطان نام مىبرد و مىگويد كه آنها به شمار از همه افزونند .\r\nابن سعيد گويد : پس از يعرب پسرش يشجب به پادشاهى رسيد و گويند نام او يمن بود .\r\nيشجب سرزمينهائى را كه در دست عموهايش بود از آنها بستد . بعد از او پسرش عبد شمس و به قولى عامر [ 1 
  ] حكومت يافت و عامر سبا ناميده مىشد . زيرا او نخستين كسى است كه اسير گرفتن را باب كرد و شهر سبا و سد مأرب را او ساخت . صاحب كتاب « التيجان » گويد كه او به نواحى ديگر لشكر كشيد و شهر عين شمس را در اقليم مصر بنا نهاد و پسر خود بابليون را بر آن گماشت . سبا را پسران بسيار بود ، مشهورترينشان حمير و كهلانند كه دو امت بزرگ يمنى از آنهاست . كهلان و حمير هر دو به شمار افزون و به عزت و قدرت سرآمد بودند ولى پادشاهى حمير بزرگتر از همه بود . پادشاهان تبابعه ( تبع‌ها ) از ميان آنها برخاستند - و ما در اين باره سخن خواهيم گفت - ابن حزم ، زيدان و پسرش نجران بن زيدان را كه سرزمين نجران به نام او ناميده شده از فرزندان سبا به شمار آورده است .\r\nچون سبا هلاك شد پسرش حمير به جاى او به پادشاهى نشست ، او را عرنجج مىگفتند .\r\nو گويند او نخستين كسى است كه تاج زر بر سر نهاد و گويند پنجاه سال پادشاهى كرد . سپس مىگويد كه او را شش پسر بود : وائل و مالك و زيد و عامر و عوف و سعد . ابو محمد بن حزم گويد : هميسع و مالك و زيد و وائل و مسروح [ 2 
  ] و عميكرب [ 3 
  ] و اوس و مره [ و عريب 
  ] . سهيلى گويد : سيصد سال زندگى كرد . و بعد از او پسرش وائل به پادشاهى رسيد و او بر برادر خود مالك بن حمير غلبه يافت و عمان را از او بگرفت . و ميان آن دو جنگهاى بسيار بود . ابن سعيد گويد : آنكه بعد از حمير پادشاه شد برادرش كهلان بود و پس از او وائل بن حمير و پس از وائل سكسك بن وائل . و چون مالك بن حمير هلاك شد پس از او پسرش قضاعه بر عمان غلبه يافت . سكسك با او نبرد كرد و او را از آنجا بيرون راند و بعد از او پسرش يعفر بن سكسك پادشاهى يافت ، جمعى بر او خروج كردند و مالك بن حاف بن قضاعه با او جنگ كرد و در ميانشان فتنه به درازا كشيد و يعفر هلاك شد و پسر خردسالش نعمان جانشين او شد . و اين نعمان را معافر مىگفتند . از ميان بنى حمير ماران بن عوف بن حمير معروف به ذو رياش به خلاف او برخاست و او امير بحرين بود پس در نجران فرود آمد و به نبرد مالك بن الحاف بن قضاعه پرداخت .\r\nچون نعمان بزرگ شد ، ذو رياش را به حبس انداخت و بر او سخت گرفت . نعمان عمر دراز كرد و پس از او پسرش اسجم بن معافر پادشاه شد . در زمان او دولت حمير دچار آشوب شد و هر طايفه كوس قدرت زد تا آنگاه كه به رايش و فرزندانش از تبع‌ها آرام گرفت . گويند كه\r\n\r\n\r\n","description":"","footnote":"\r\n[ ( 1 ) 
  ] عابر .\r\n[ ( 2 ) 
  ] مشروح .\r\n[ ( 3 ) 
  ] معديكرب .\r\n","page_name":" 47 ","page_number":71},
  {"content":"\r\n\r\nبنى كهلان نيز با اين حميريان بر سر ملك در كشمكش بودند و از ميانشان جبار بن غالب بن كهلان به پادشاهى رسيد . نيز از تيره‌هاى قحطان ، نجران بن زيد بن يعرب بن قحطان پادشاهى يافت و از فرزندان هميسع بن حمير ، ابين بن زهير بن الغوث بن ايمن [ 1 
  ] بن الهميسع به حكومت رسيد . اعراب ابين از بلاد يمن به دو منسوبند نيز عبد شمس بن وائل بن الغوث بن خيران [ 2 
  ] بن قطن بن عريب بن زهير بن ابين بن الهميسع بن حمير پادشاهى يافت . و از اعقاب او شداد بن المطاط بن عمرو بن ذى هرم بن الصوان بن عبد شمس و پس از او برادرش لقمان سپس برادر ديگرشان ذو شدد و هداد و مداثر و بعد از او پسرش صعب حكومت كردند و گويند كه صعب همان ذو القرنين است .\r\nو بعد از او حارث بن ذى شدد بود و او رائش جد ملوك تبابعه است . در ميان حمير از بنى هميسع از فرزندان عبد شمس ، حسان بن عمرو بن قيس بن معاوية بن جشم بن عبد شمس پادشاهى يافت . ابو المنذر هشام بن الكلبى در كتاب الانساب آورده و من آن را از نسخه‌اى كهن به خط قاضى محدث ابو القاسم بن عبد الرحمان بن حبيش نقل كرده‌ام . كلبى از مردى از حمير از ذى الكلاع روايت مىكند كه گفت : قيس در يمن جائى را مىكند به سردابه‌اى رسيد در آن داخل شد تختى يافت كه مردى مرده بر آن خفته بود و جبه‌هاى حرير و زركش بر تن و تاجى بر سر و چوگانى زرين در دست داشت . بر تاجش ياقوتى سرخ مىدرخشيد . و در كنار او لوحى بود كه بر آن نوشته بود : « به نام خدا پروردگار حمير ، من حسان بن عمرو پيشواى يمن هستم در روزهاى هيد بمردم ، روزهاى هيد چيست ؟ در آن روزها دوازده هزار گروه هلاك شد و من آخرين گروه بودم . ذو شعبين را بنا كردم تا مرا از مرگ پناه دهد ولى به من خيانت ورزيد » پايان . طبرى گويد : نخستين كسى از حمير كه بر يمن پادشاهى كرد شمر بن املوك بود و او معاصر موسى ( ع ) و بنى ظفار بود . او عمالقه را از يمن براند . و گويند كه از كارگزاران ايران در يمن بود . پايان . سخن در باب حميريان اوليه و اللّه سبحانه و تعالى ولى العون .\r\n\r\nخبر از ملوك تبابعهء حمير\r\nهمهء نسب‌شناسان متفقند كه اين ملوك از فرزندان عبد شمس بن وائل‌اند . و در باب نسب اينان تا حمير سخن گفتيم . شهرهاى شان صنعا و مأرب در سه منزلى آن بود . سد مشهور در مأرب بود ، اين سد را ملكه‌اى از ملوكشان به نام بلقيس ، از تخته سنگها و قير ، در ميان دو كوه برآورده بود تا آب چشمه‌ها و بارانها را در آن نگهدارد و در آن شكافهائى ساخت تا به هنگام آبيارى به قدر حاجت از آن آب بردارند و اين سد همان است كه آن را عرم و سكر نيز مىگويند و مأرب جمعى است كه مفرد از لفظ خود ندارد . جعدى مىگويد :\r\n\r\n\r\n","description":"","footnote":"\r\n[ ( 1 ) 
  ] ابين .\r\n[ ( 2 ) 
  ] حيران .\r\n","page_name":" 48 ","page_number":72},
  {"content":"\r\n\r\n من سبأ الحاضرين مأرب اذ * يبنون من دون سيله العرما \r\nو عرم در بيت به معنى سد است و گويند آنكه سد مأرب بنا كرده حمير پدر همهء قبايل يمنى است . اعشى گويد :\r\n ففى ذاك للمؤتسى اسوة * مأرب غطى عليه العرم\r\nرخام بناه لهم حمير * اذا جاء من رامه لم يرم \r\nو گويند آن را لقمان اكبر پسر عاد ساخته . و اين قول مسعودى است . و گويد كه سد مأرب يك فرسنگ در يك فرسنگ بود و براى او سى شكاف قرار داد . و نيز گويند - و اين به صواب نزديكتر است - كه آن را سبأ بن يشجب بنا كرد و هفتاد وادى ( رودخانه‌هاى موسمى ) را در آن بگشود ولى پيش از اتمامش وفات كرد و پادشاهان حمير كه پس از او آمدند آن را تمام كردند . و ما اين قول را ترجيح داديم زيرا برآوردن بناهاى عظيم و هيكلهاى شامخ - چنان كه در كتاب اول گفته‌ايم - از عهدهء يك تن ساخته نيست . مردم يمن در جانب چپ و راست آن باغها احداث كردند كه وصف آنها در قرآن آمده است .\r\nدولت ملوك حمير روى در گسترش نهاد و آنان به خونخوارى و هرزگى و ستمگرى پرداختند و خداوند موشهاى كور را مسلط ساخت تا از زير آن سد را سوراخ نمودند ، و سد بشكست و سيل روان شد و باغهاى شان را در خود غرقه ساخت و زمينشان را ويران نمود و پادشاهيشان را تباه كرد و از آنان جز داستانى باقى نماند .\r\nاين تبابعه ، چند پادشاه بودند كه در عصور و احقاب متوالى و طولانى مىزيستند و هنوز همه آنها در ضبط نيامده است ، چه بسا گاه از يمن فراتر مىرفتند و به سرزمينهاى دور چون عراق و هند و مغرب تجاوز مىكردند و گاه تنها به سرزمين خود ، يمن ، اكتفا مىنمودند . از اين رو مورخان را در باب آنها اختلاف بسيار است و چون چند تن از ملوكشان را يك نام بوده است در نقل وقايع دولتهايشان اختلاف فراوان پديد آمده است . و ما از اين ميان قول صحيح را خواهيم آورد . بدين طريق كه به هنگام نقل اخبارشان بر يك منبع بسنده نخواهيم كرد .\r\nو اللّه المستعان .\r\nسهيلى گويد : تبع به معنى الملك المتبع ( پادشاهى كه از او فرمانبردارى كنند ) است .\r\nو صاحب المحكم گويد : تبابعه پادشاهان يمن‌اند و مفرد آن تبع ، زيرا يتبع بعضهم بعضا و چون يكى از آنان هلاك مىشد ديگرى راه و روش او را در پيش مىگرفت . تاء آخر در تبابعه معنى نسبت مىدهد . زمخشرى مىگويد : پادشاهان يمن را تبابعه مىگويند ، لانهم يتبعون چنان كه مىگويند اقيال ، لانهم يتقيلون . مسعودى مىگويد : آنان هيچ پادشاهى را تبع\r\n\r\n","description":"","footnote":"","page_name":" 49 ","page_number":73},
  {"content":"\r\n\r\nنمىگفتند مگر آنگاه بر يمن و شحر و حضر موت فرمان براند . و نيز گويند : تا آنگاه كه بنى جشم بن عبد شمس از آنان متابعت مىنمود و هر كه يكى از اين دو شرط در او نبود ملك خوانده مىشد نه تبع .\r\nنخستين ملوك تبابعه به اتفاق همهء مورخان ، حارث الرائش است او را رائش مىگفتند زيرا راش الناس بالعطاء ( مردم را به بخشش غنى مىكرد ) مردم را در نسب او اختلاف است اگر چه همه در اين متفق‌اند كه او از فرزندان وائل بن غوث بن خيران بن قطن بن عريب بن زهير بن ايمن [ 1 
  ] بن الهميسع بن حمير است . ابن اسحاق و ابو المنذر بن الكلبي هر دو گويند :\r\nكه او قيس پسر معاوية بن جشم است . اما ابن اسحاق در سلسلهء نسب او تا سبا مىگويد : حارث بن عدى بن صيفى و ابن الكلبى مىگويد : حارث بن قيس بن صيفى . و سهيلى مىگويد : حارث بن همال بن ذى شدد بن ملطاط بن عمرو بن ذى يقدم بن صوار بن عبد شمس بن وائل . و جشم جد سبا ، پسر عبد شمس است . مسعودى نيز چنين گويد . و بعضى گويند كه برادرند و هر دو پسران وائل هستند .\r\nمسعودى از عبيد بن شريه الجرهمى نقل كرده كه معاويه او را از ملوك يمن و سلسله نسب حارث از پادشاهان آن ديار ، پرسيد . گفت : حارث بن شدد بن ملطاط بن عمرو . اما طبرى نسب او را مختلف ذكر مىكند ، يك بار مىگويد : خاندان پادشاهى تبابعه به سباى اصغر مىپيوندد و نسب آنها چنان است كه گذشت و در جاى ديگر مىگويد : حارث بن ذى شدد همان رايش جد ملوك تبابعه است . پس نسب خاندان را به شدد مىرساند و آنها را نه به قيس نسبت مىدهد و نه به عدى از فرزندان سبا . همچنين ابو محمد بن حزم نيز در الجمهره يك بار نسب آنها را به ملطاط مىرساند و يك بار به سباى اصغر . و ظاهرا پيروى از طبرى كرده است .\r\nو اللّه اعلم .\r\nرائش - چنان كه گفته‌اند - صد و بيست و پنج سال پادشاهى كرد . و به روايت سهيلى ، او مؤمن بود . بعد از او پسرش ابرهه ذو المنار صد و هشتاد سال پادشاهى كرد . مسعودى از ابن هشام نقل مىكند كه : ابرهه ذو المنار پسر صعب بن ذى مداثر بن ملطاط است و او را ذو المنار مىگفتند زيرا براى راهنمائى مردم منارى بر پا ساخت . پس از او افريقيس [ 2 
  ] بن ابرهه صد و شصت سال پادشاهى كرد . ابن حزم گويد : او افريقيس بن قيمن [ 3 
  ] بن صيفى برادر حارث رائش بود . و او كسى است كه قبايل عرب را به افريقيه برد و بدين نام ناميده شد و نيز بربر را از زمين كنعان بدانجا راند . آنگاه كه يوشع بر آنها غلبه يافت و همه را قتل عام كرد او بر آن قوم گذشت و جمعى از فراريان شكست خورده را به افريقيه آورد و در آنجا مسكن داد . و جرجير پادشاهش را كشت . گويند او بود كه اين قوم را بربر ناميد زيرا به هنگامى كه مغرب را گشود\r\n\r\n\r\n","description":"","footnote":"\r\n[ ( 1 ) 
  ] ابين .\r\n[ ( 2 ) 
  ] افريقش .\r\n[ ( 3 ) 
  ] قيس .\r\n","page_name":" 50 ","page_number":74},
  {"content":"\r\n\r\nو سخن گفتنشان را شنيد گفت : ما اكثر بربرتهم ( بربره آنها چه زياد است ) از آن پس آنان را بربر خواندند . و بربره در لغت عرب آميختن صداهاى نامفهوم است در سخن . و بربرهء شير از اين مقوله است .\r\nچون از جنگ مغرب بازگشت از قبايل حمير ، صنهاجه و كتامه را در آنجا نهاد و تا به امروز در همانجايند و اينان در نسب بربر نيستند . و اين چيزى است كه طبرى و جرجانى و مسعودى و ابن كلبى و سهيلى و همه نسب شناسان گفته‌اند . بعد از افريقيس برادرش عبد بن ابرهه پادشاهى كرد . مسعودى گويد كه او را ذو الاذعار مىخواندند زيرا مردم از جور او به وحشت افتاده بودند ( ذعر : بيم و هراس ) او بيست و پنج سال پادشاهى كرد . اندكى پيش از سليمان بن داود بود . با ديار مغرب ( ؟ ) جنگيد و كيكاوس بن كيبيه [ 1 
  ] پادشاه ايران بر سر او لشكر كشيد . در اين نبرد لشكر كيكاوس شكست خورد و ذو الاذعار او را به اسارت گرفت . تا آنگاه كه پس از چندى رستم او را برهانيد . رستم لشكرى عظيم به يمن آورد و بر ذو الاذعار غلبه كرد و كيكاوس را از اسارت برهانيد . و ما در اخبار پادشاهان ايران از آن ياد خواهيم كرد . طبرى گويد كه نام ذو الاذعار عمرو بن ابرههء ذو المنار بن حارث رائش بن قيس بن صيفى بن سباى اصغر بود . ابن هشام گويد : ذو الاذعار به دست ملكه بلقيس مسموم شد و بمرد . بعد از او هدهاد بن شرحبيل بن عمرو بن ذى الاذعار به پادشاهى نشست او را ذو شرح يا ايلى اشرح [ 2 
  ] مىگفتند شش سال يا به قول مسعودى ده سال پادشاهى كرد و پس از او دخترش بلقيس هفت سال پادشاهى كرد . طبرى گويد : نام بلقيس ، يلقمه دختر يشرح بن حارث بن قيس بود .\r\nسليمان ( ع ) - چنان كه داستان او در قرآن آمده است - بر آنها پيروز شد . گويند كه او را به زنى گرفت و گويند كه او را همچنان بىشوى رها كرد و او با شدد بن زرعه بن سبا ازدواج كرد و در كشور سليمان با فرزندش بيست و چهار سال درنگ كردند . سپس ياسر بن عمرو ذى الاعاذر به پادشاهى رسيد او را ياسر [ 3 
  ] انعم مىخواندند . ياسر انعم مركب از دو كلمه است كه يك اسم را ساخته‌اند - جرجانى چنين ضبط كرده است . سهيلى گويد : ناشر بن عمرو كه او را ناشر النعم گويند . و در كتاب مسعودى ، نافس بن عمرو آمده ، شايد نافس تصحيف ياسر باشد . و انتساب او به عمرو ذو الاعاذر بدين گونه كه از صلب او باشد در اين سلسلهء انساب محقق نيست ، زيرا ميانشان زمان درازى فاصله است شايد چند پدر ، شايد هم فاصله‌اى نباشد .\r\nهشام بن كلبى گويد : پادشاهى يمن بعد از بلقيس به ياسر بن عمرو بن يعفر كه او را ياسر انعم مىگويند رسيد و او را از اين روى انعم مىخواندند در نظم امور و نيرومند ساختن ملكشان بر آنها انعام كرد . مردم يمن پندارند كه او در مغرب به جنگ رفت و به وادى الرمل ( ظاهرا\r\n\r\n\r\n","description":"","footnote":"\r\n[ ( 1 ) 
  ] كنعان .\r\n[ ( 2 ) 
  ] ذو الصرح .\r\n[ ( 3 ) 
  ] ناشر .\r\n","page_name":" 51 ","page_number":75},
  {"content":"\r\n\r\nصحراى افريقا ) رسيد و تا آن زمان هيچ كس بدانجا نرسيده بود . و در آنجا از كثرت رمل هيچ گذرگاهى نيافت . برخى از يارانش در آن وادى قدم نهادند ولى باز نگشتند . پس فرمان داد تنديس بتى از مس ساختند و آن را بر كنار وادى قرار داد . و بر سينه آن به خط مسند نوشت :\r\nاين بت از آن ياسر انعم الحميرى است از آن سو راهى نيست ، كس اينچنين تهورى نكند كه هلاك شود .\r\nپس از ياسر پسرش شمر يرعش [ 1 
  ] پادشاهى يافت او را يرعش مىگفتند زيرا در او رعشه بود . گويند او سرزمين‌هاى عراق و فارس و خراسان را زير پى سپرد و شهرهايشان را بگشود و سغد را كه در آن سوى جيحون است ويران كرد و ايرانيان مىگويند : « شمر كند » يعنى شمر خراب كرد . و در آنجا شهرى بدين نام بنا كرد و عرب آن را معرب ساخت و سمرقند خواند . و گويند او با قباد پادشاه ايران نبرد كرد و اسيرش ساخت . و نيز گويند كه شهر حيره از بناهاى اوست . پادشاهى او صد و شصت سال بود . بعضى از اهل اخبار گفته‌اند كه او بلاد روم را تسخير كرد و ماهان قيصر را بر آنان گماشت و چون به هلاكت رسيد پسرش دقيوس به جاى او نشست . سهيلى دربارهء شمر يرعش گويد : آنكه شهر سمرقند به نام او ناميده شده شمر بن مالك است و مالك همان املوك است كه درباره او گفته‌اند :\r\nفنقب عن الاملوك و اهتف بذكره و عش دار عز لا يغالبه الدهر و اين غلطى است كه از سهيلى سر زده زيرا مورخان هماهنگ‌اند كه املوك معاصر موسى ( ص ) بوده و شمر از اعقاب ذى الاعاذر است كه در عصر سليمان مىزيسته . شمر ابرهه نيز نتواند بود زيرا اينان در آغاز دولت تبابعه بوده‌اند . آنگاه بعد از شمر يرعش ، اقرن بر تبابعه پادشاهى كرد و نام او زيد بود .\r\nسهيلى گويد : اقرن پسر شمر يرعش بود . و طبرى گويد او پسر عمرو ذو الاذعار بود .\r\nسهيلى گويد : او را اقرن از آن مىگفتند كه خالى برآمده بر جانب سر داشت . اقرن پنجاه و سه سال پادشاهى كرد ، مسعودى گويد شصت و سه سال . پس از او پسرش ملكيكرب به پادشاهى نشست . او مردى ناتوان بود و تا پايان حيات هيچ جنگى نكرد . پس از او پسرش تبان اسعد ابو كرب به پادشاهى نشست . او را تبع آخر مىگفتند . او از ملوك مشهور تبابعه بود . به نظر طبرى ، بعد از ياسر ينعم بن عمرو ذى الاذعار برادرش تبع الاقرن به پادشاهى نشست و پس از او شمر يرعش بن ياسر انعم و پس از او تبع الاصغر و او تبان اسعد ابو كرب بود و اين همان تبع آخر است و از مشهوران ملوك تبابعه است و او را رائد مىگفتند ، او در عهد بشتاسب ( - گشتاسب ) و نوهء او اردشير بهمن پسر پسر اسفنديار از پادشاهان ايران بود .\r\n\r\n\r\n","description":"","footnote":"\r\n[ ( 1 ) 
  ] مرعش .\r\n","page_name":" 52 ","page_number":76},
  {"content":"\r\n\r\nاين تبع به ديار ديگر لشكر كشيد و چون به مكان حيره رسيد در آنجا سپاهش حيران و سرگردان شد . از اين رو آن مكان را حيره ناميدند . قومى از ازد و لخم و جذام و عامله و قضاعه را در آنجا بگماشت . آنان قلعه‌ها و خانه‌ها ساختند و مردم ديگر از قبايل كلب و سكون و اياد و حارث بن كعب نيز در آنجا گرد آمدند . تبع از آنجا روى به انبار و موصل و آذربايجان نهاد و با تركها رو به رو شد و آنان را به هزيمت داد و از آنان اسير گرفت . پس به يمن بازگشت . بيم او در دل پادشاهان افتاد . و ملوك هند با او مصالحه كردند . آنگاه آهنگ نبرد تركان كرد و پسرش حسان را به سغد و پسرش يعفر را به روم و برادرزاده‌اش شمر ذو الجناح را به ايران فرستاد . شمر با كيقباد پادشاه ايران رو به رو شد و لشكرش را بشكست و پادشاه سمرقند را به قتل آورد . رو به سوى چين نهاد . ديد كه برادرش حسان پيش از او به آن ديار رسيده بود هر دو دست به كشتار مردم و اسير ساختن ايشان زدند و با غنايم بسيار نزد پدر باز گشتند .\r\nآنگاه پسرش يعفر را به قسطنطينيه فرستاد . به جزيه و باج با او مصالحه كردند . پس به روم رفت و آنجا را محاصره كرد ، طاعون در سپاهش افتاد ، در اين حال كه ناتوان شده بود روميان بر آنها تاخت آوردند و همه را كشتند ، چنان كه حتى يك تن هم رهائى نيافت . پس به يمن بازگشت و گويند كه او گروهى از حمير را در بلاد چين جاى داد كه تا به امروز در آنجايند . او گروهى از مردم ناتوان را در حوالى كوفه رها كرد و آنان در آن مكان حيران شدند و جمعى ديگر از همهء قبايل عرب به آنها پيوستند .\r\nابن اسحاق مىگويد : از تبابعه آنكه به مشرق رفت تبع آخر يعنى تبان اسعد ابو كرب بن ملكيكرب بن زيد الاقرن بن عمر و ذى الاذعار بود و تبان اسعد همان حسان تبع است و به قولى او نخستين كسى است كه بر كعبه جامه پوشانيد . و مردان قبيلهء جرهم را كه بر آن ديار حكومت داشتند به پاكيزه نگهداشتن آن فرمان داد و براى آن در و كليد ترتيب داد . ابن اسحاق از چادرها و بردهاى يمانى كه بر كعبه افكندند سخن گفته . و گويد كه او دين يهود را برگزيد و در سبب يهودى شدنش گويد كه چون به جنگ مردم مشرق آمد به شهر يثرب گذشت ، آنجا را تصرف كرد و پسرش را بر آن گماشت و خود برفت . مردم شهر بر او شوريدند و بىخبر و ناگهانى كشتندش . رئيس يثرب در آن روزگار عمرو بن الطله از بنى نجار بود . چون از مشرق بازگشت راه مدينه پيش گرفت بدان قصد كه همهء شهر را خراب كند ، از اين سو نيز گروهى گرد آمدند و نبرد درگرفت . در آن حال دو تن از احبار يهود بنى قريظه نزد او آمدند و گفتند : چنين مكن ! كه نتوانى . اينجا هجرتگاه پيامبر قرشى است كه در آخر الزمان ظهور مىكند و قرارگاه او خواهد بود . تبع را از آن دو خوش آمد ، دينشان را بپذيرفت و به راه خود رفت .\r\nدر نزديكيهاى مكه گروهى از هذيل نزد او آمدند و ترغيبش كردند كه جواهر و گنجهاى كعبه را بربايد . اما آن دو حبر يهودى او را ازين كار باز داشتند و گفتند كه اينان قصد هلاك\r\n\r\n","description":"","footnote":"","page_name":" 53 ","page_number":77},
  {"content":"\r\n\r\nتو دارند ، پس گروهى از هذليين را بكشت و به كعبه آمد ، آن دو حبر ، او را به طواف و خضوع دستور دادند ، او چنين كرد ، و چنان كه گفتيم - بر كعبه جامه‌اى پوشانيد . و حكام مكه را به پاكيزه نگهداشتن آن از خون و حيض و ديگر نجاسات فرمان داد و براى آن در و كليد ترتيب داد . سپس به يمن روانه شد و قوم خود را گفت كه بر دين يهود گردن نهاده است . و قوم بت مىپرستيدند به خلاف او برخاستند و داورى را به گذشتن از آتش واگذاشتند . تا آتش ظالم را نابود كند و به مظلوم آسيبى نرساند . بت‌پرستان با بتان خود آمدند حبرهاى يهودى هم كه مصاحف بر گردن آويخته بودند نيز آمدند و هر دو داخل در آتش شدند ، آتش حميريان و بتانشان را بسوخت و حبرها در حالى كه چهره و پيشانيشان عرق برآورده بود تندرست بيرون آمدند . پس همهء حمير ايمان آوردند و به دين يهود درآمدند .\r\nسهيلى از ابن قتيبه در باب اين حكايت آورده است كه : سبب اين نبرد تبع آن بود كه فرزندان اقيال در برابر يهود از او يارى خواسته بودند زيرا آنها پس از اخراجشان از يمن تحت شروطى با يهود زندگى مىكردند ولى يهود عهد شكنى كردند . و آنها از تبع يارى طلبيدند و تبع به يارى آنها آمد . و گفته‌اند كه : آنكه فرزندان اقيال از او عليه يهود يارى طلبيدند ابو جبله از ملوك غسانى شام بود . او را مالك بن عجلان آورد و او يهود مدينه را بكشت .\r\nو چنان كه خواهيم گفت او از خزرج بود . مؤيد اين امر آن است كه مالك بن عجلان از زمان تبع بسيار دور بوده حتى گويند كه هفتصد سال پيش از اسلام مىزيست . و مسعودى در اخبار اين تبع آورده است كه : اسعد ابو كرب زمين را درنورديد و كشورهاى بسيارى را به فرمان آورد و در عهد ملوك الطوائف ( اشكانيان ) وارد سرزمين عراق شد و عميد آنها در اين عصر خرداد پسر شاپور بود . ابو كرب يا يكى از پادشاهان اين سلسله به نام قباد رو به رو شد . و اين جز قباد پسر فيروز است - قباد منهزم شد و ابو كرب عراق و شام و حجاز را فتح كرد و خود در اين باره گويد :\r\n اذ حسينا جيادنا من دماء * ثم سرنا بها مسيرا بعيدا\r\nو استبحنا بالخيل خيل قباد * و ابن اقليد جاءنا مصفودا\r\nو كسونا بيت الذى حرم اللّه * ملاء منضدا و برودا\r\nو اقمنا به من الشهر عشرا * و جعلنا لبابه اقليدا \r\nو نيز گويد :\r\n لست بالتبع اليمانى ان لم * \r\n\r\n","description":"","footnote":"","page_name":" 54 ","page_number":78},
  {"content":"\r\n\r\n تركض الخيل فى سواد العراق * او تؤدى ربيعة الخرج قسرا\r\nلم يعقها عوائق العواق \r\nنيز ميان كنده و او جنگهايى رخ داد تا آنگاه كه حجر بن عمرو بن معاويه بن ثور بن مرتع بن معاوية بن كنده از ملوك كهلان بر ايشان غلبه يافت . پس به فرمان او گردن نهادند و ابو كرب به يمن رفت و در آنجا كشته شد .\r\nپادشاهى او سيصد و بيست سال بود . پس از ابو كرب - به قول ابن اسحاق - ربيعة بن نصر بن الحارث بن نمارة بن لخم پادشاهى يافت و لخم برادر جذام بود . ابن هشام گويد : بعضى گويند ربيعة بن نصر بن ابى حارثة بن عمرو بن عامر - ابو حارثه بعد از پدر در يمن جانشين او شد و ربيعة بن نصر بعد از اين تبابعه كه ذكرشان گذشت در يمن پادشاه شد . و آن رؤياى مشهور براى او اتفاق افتاد . طبرى از ابن اسحاق از برخى از اهل علم روايت مىكند كه ربيعة بن نصر خوابى هراسناك ديد . همه كاهنان و ساحران و اختربينان و اهل عيافه را كه در كشورش بودند گرد آورد . آنها به احضار دو كاهن مشهور شق و سطيح كه در قبيلهء اياد و غسان مىزيستند اشارت كردند .\r\nطبرى گويد : شق پسر صعب بن يشكر [ 1 
  ] بن رهم [ 2 
  ] بن افرك [ 3 
  ] بن نذير [ 4 
  ] بن قيس [ 5 
  ] بن عبقر بن انمار است و سطيح ، ربيع بن ربيعة بن مسعود بن مازن بن ذيب بن عدى بن مازن بن غسان .\r\nو چون در سلسله نسب او ذيب آمده او را ذيبي گويند . ربيعه آن دو را فرا خواند و رؤياى خود را با آنان در ميان نهاد . گفتند : حبشه هفتاد سال بعد از ربيعه و قحطان بلاد يمن را تصرف مىكند آنگاه پسر ذى يزن از عدن بر آنها خروج مىنمايد و همه را از يمن بيرون مىراند . پس در قريش ، از ميان بنى غالب بن فهر ، پيامبرى برمىخيزد . ربيعه دريافت كه آنچه كاهنان دربارهء حبشه مىگويند به ناچار واقع خواهد شد . پس فرزندان و اهل بيت خود را به عراق فرستاد تا در امان مانند . آنگاه به يكى از پادشاهان ايران به نام شاپور پسر خرداد نامه نوشت تا آنها را در حيره سكنى داد . نعمان پادشاه حيره از خاندان ربيعة بن نصر بود ، بدين نسب : نعمان بن المنذر بن عمرو بن . . . عدى بن ربيعة بن نصر .\r\nابن اسحاق گويد : چون ربيعة بن نصر هلاك شد ، كشور يمن به حسان بن تبان اسعد ابو كرب رسيد . سهيلى گويد : او كسى است كه طسم را مستأصل ساخت - چنان كه گفتيم - . و بر مقدمه عبد كلال [ 6 
  ] بن مثوب [ 7 
  ] بن ذى حرث [ 8 
  ] بن الحارث بن مالك [ 9 
  ] بن غيدان [ 10 
  ] بن حجر بن ذى رعين را فرستاد . و نام ذى رعين يريم بود ، پسر زيد الجمهور و نسبش به سباى اصغر\r\n\r\n\r\n","description":"","footnote":"\r\n[ ( 1 ) 
  ] شكر .\r\n[ ( 2 ) 
  ] وهب .\r\n[ ( 3 ) 
  ] مول .\r\n[ ( 4 ) 
  ] يزيد .\r\n[ ( 5 ) 
  ] قيس عبقر .\r\n[ ( 6 ) 
  ] كهدن .\r\n[ ( 7 ) 
  ] يثر .\r\n[ ( 8 ) 
  ] حرب .\r\n[ ( 9 ) 
  ] ملك .\r\n[ ( 10 ) 
  ] عبدان .\r\n","page_name":" 55 ","page_number":79},
  {"content":"\r\n\r\nمىرسد . سهيلى گويد : بيرون شدن عمرو بن مزيقيا از يمن به ازد در زمان حسان تبع واقع شد و اين غلطى است از سهيلى . زيرا ابو كرب پدرش به هنگام يارى ساختن اوس و خزرج عليه يهود به مدينه رفت . و او از غسان بود و نسبش به مزيقيا مىرسيد . بنابر اين كسى كه اوس و خزرج عليه يهود از او يارى طلبيدند از ملوك غسان بود . و ما در اخبار آنها ياد خواهيم كرد .\r\nابن اسحاق گويد : چون حسان بن تبع بن تبان اسعد به پادشاهى رسيد مردم يمن را به جنگ گسيل داشت مىخواست مانند تبابعه سرزمينهاى عرب و عجم را با آنان درنوردد اما حمير و قبايل يمن اين اقدام را ناخوش داشتند و مىخواستند به ديار خود بازگردند . پس با برادر او عمرو كه با لشكر بود گفتگو كردند و گفتند برادرت را بكش تا ترا به پادشاهى برداريم و ما را به سرزمين خود بازگردان . او بپذيرفت . ذو رعين مخالفت كرد و عمرو را از اين كار بازداشت ولى عمرو بر عزم خود بود . ذو رعين اين دو بيت در صفحه‌اى نوشت و به او سپرد :\r\n الا من يشترى سهرا بنوم * سعيد من يبيت قرير عين\r\nفاما حمير غدرت و خانت * فمعذرة الا لاه لذى رعين \r\nپس عمرو برادر خود را در ميدانگاه لخم در رحبهء مالك به قتل آورد و حمير را به يمن باز گردانيد ولى خواب از ديدگانش رخت بربست ، چنان كه به رنج افتاد و از پزشكان و كاهنان و عراف مدد گرفت . گفتند هر كس برادر خود را بكشد خواب از ديدگانش مىرود . عمرو كسانى كه او را به كشتن برادر اشارت كرده بودند بكشت ولى سودى نبخشيد ، عمرو آهنگ ذو رعين كرد . ذو رعين شعر خود را به ياد او آورد كه بايد معذرت خواهد تا نجات يابد .\r\nاين عمرو را موثبان مىخواندند . طبرى گويد از اين رو كه بر برادر خود حمله‌ور شده بود ( وثب :\r\nجست ، حمله كرد ) و ابن قتيبه گويد : ازين رو كه كمتر به جنگ مىرفت و همواره در بستر آرميده بود . ( وثبه - او را بر بسترش نشاند ) اين عمرو پس از شصت و سه سال پادشاهى به هلاكت رسيد .\r\nجرجانى و طبرى گويند : از اين پس كار حمير نابسامان شد و پراكنده شدند . فرزندان حسان تبع خردسال بودند و در خور پادشاهى نبودند . و پسر بزرگتر شيفتهء پريان شده بود . ازين رو عبد كلال بر ملك تبابعه چنگ انداخت و نود و چهار سال بر آنان فرمان راند . او نصرانى بود .\r\nپس پسر حسان تبع از شيفتگى بازآمد و پادشاهى تبابعه بازيافت . جرجانى گويد هفتاد و سه سال پادشاهى كرد و او تبع اصغر است جنگهاى بسيار كرده و آثار نيكو داشته .\r\nطبرى گويد : پدرش حسان تبع دختر خود را به عمرو آكل المرار بن عمرو بن معاويه از ملوك كنده ، به شوى داده بود و از او حارث بن عمرو زاده شده بود تبع حسان او را به بلاد معد فرستاد و او به جاى آل نصر بن ربيعه در حيره پادشاهى عرب يافت . طبرى گويد كه ميان خود و كيقباد پادشاه ايران پيمان آشتى بست بدين شرط كه فرات مرز ميان آنها باشد . اما عرب\r\n\r\n","description":"","footnote":"","page_name":" 56 ","page_number":80},
  {"content":"\r\n\r\nدر ناحيه شرقى فرات دست به غارت گشود . كيقباد او را سرزنش كرد . گفت مرا ياراى نگهداشت عرب نيست مگر به مال يا به سپاه ، كيقباد بلاد سواد را به اقطاع او داد . حارث به تبع نامه نوشت و او را به تصرف بلاد ايران ترغيب نمود و گفت كه كيقباد ناتوان است . تبع نيز لشكر به ايران كشيد . و گويند آنكه چنين كرد عمرو بن حجر پدر اوست كه ابو كرب ولايتش داده بود . ابو كرب او را به جنگ با ايران ترغيب كرد و از او خواست به حيره بيايد . او نيز سپاه خود را به سردارى سه پسرش به سغد و چين و روم فرستاد - و ذكر آن گذشت .\r\nجرجانى گويد : بعد از تبع پسر حسان ، برادرش از سوى مادر پادشاهى يافت . و او مدثر بن عبد كلال بود . چهل و يك سال پادشاهى كرد . پس از او پسرش وليعه بن مدثر سى و هفت سال پادشاهى كرد . بعد از او ابرهة بن صباح بن لهيعة بن شيبة بن مدثر قيلف بن يعلق بن معديكرب بن عبد اللّه بن عمرو بن ذى صبح الحرث بن مالك ، برادر ذو رعين و كعب پدر سباى اصغر به پادشاهى نشست . بعضى از مورخان مىگويند كه ابرهة بن صباح تنها بر تهامه فرمان مىراند و بعد از او حسان بن عمرو بن تبع بن ملكيكرب پنجاه و هفت سال پادشاهى كرد . سپس لخيتعه پادشاه شد و او از خاندان شاهى نبود . ابن اسحاق مىگويد : چون لخيتعه پادشاهى يافت بر مردم ستم كرد و نيكان و گزيدگان را بكشت و دولتمردان را به بازى گرفت . و گويند كه او با پسران حمير عمل شنيع مىكرد تا از پادشاهى بر قوم محروم مانند زيرا هر كه با او چنين عملى كرده بودند پادشاهى نمىيافت و اين را ابن اسحاق نقل كرده است و گويد كه او بيست و هفت سال بر آنها پادشاهى كرد . ذو نواس ، زرعه ، تبع ابن تبان اسعد ابو كرب او را برانداخت . و اين ذو نواس جوانى زيبا روى و فاضل و پاكيزه بود . در خلوتى كه لخيتعه آهنگ او كرد تا با او عمل شنيع به جاى آورد ، دست يازيد و او را بكشت .\r\nحمير و قبائل يمن از اين امر آگاه شدند و او را به پادشاهى برداشتند و بر او گرد آمدند و دولت تبابعه از سر گرفته شد . ذو نواس را يوسف مىخواندند . به دين يهود تعصب مىورزيد به قول ابن اسحاق مدت سلطنتش شصت و هشت سال بود .\r\nنيز ابو الحسن جرجانى گويد : ديگران در ترتيب پادشاهان چنين گفته‌اند كه : بعد از افريقش بن ابرهه قيس بن صيفى بود و بعد از او حارث بن قيس بن مياس ، سپس ماء السماء بن ممروه ، سپس شرحبيل و او يصحب بن مالك بن زيد بن غوث بن سعد بن عوف بن على بن الهمال بن المنثلم بن جهيم بود . سپس صعب بن قرين بن الهمال بن المنثلم ، سپس زيد بن الهمال ، سپس ياسر بن الحارث بن عمرو بن يعفر ، سپس زهير بن عبد شمس يكى از بنى صيفى بن سباى اصغر ، و او مردى فاسق و مجرم بود دوشيزگان حمير را تصرف مىكرد . تا آنگاه كه بلقيس دخت يشرح بن ذى جدن بن اليشرح بن الحارث بن قيس بن صيفى رشد يافت و او را به ناگاهان بكشت و خود به پادشاهى نشست . چون سليمان بلقيس را گرفت لمك بن شرحبيل و پس از او ذو وداع پادشاهى يافتند ذو وداع را ملكيكرب بن تبع بن الاقرن موسوم به\r\n\r\n","description":"","footnote":"","page_name":" 57 ","page_number":81},
  {"content":"\r\n\r\nابو ملك بكشت . و چون او هلاك شد اسعد بن قيس بن زيد بن عمرو ذى الاذعار بن ابرههء ذى المنار بن الرائش بن قيس بن صيفى بن سبا موسوم به ابو كرب پادشاه شد . سپس پسرش حسان پادشاهى يافت و به دست برادرش عمرو كشته شد . و در ميان حمير اختلاف افتاد .\r\nلختيعه تنوف [ 1 
  ] ذو الشناتر بر عمرو دست يازيد و خود به پادشاهى نشست و ذو نواس پسر تبان اسعد بن كرب ، لختيعه را به قتل آورد و خود به پادشاهى نشست .\r\nابن سعيد از كتب مورخان مشرق آورده است كه حارث الرائش پسر ذى شدد است و معروف است به ذى مداثر . و آنكه بعد از او پادشاهى يافت پسرش صعب معروف به ذو القرنين است . سپس ابرهة بن صعب معروف به ذو المنار و سپس العبد ذو الاشفار بن ابرهه بن عمرو معروف به ذو الاذعار بن ابرهه كه بلقيس او را بكشت . در التيجان آمده است كه حمير او را خلع كرد و شرحبيل بن غالب بن المنتاب بن زيد بن يعفر بن السكسك بن وائل را كه در مأرب بود به جاى او نشاندند پس ذو الاذعار بر او دست تجاوز گشود و با پسرش هدهاد و پس از او با دختر هدهاد بلقيس نبرد كرد . بلقيس با او مصالحه كرد و به همسرى او درآمد ولى او را به قتل آورد . و سليمان ( ع ) بر يمن استيلا يافت و تا پايان عمر بر آن سرزمين حكم راند و پس از او رحبعم پسرش فرمانرواى آن ديار بود . پس از رحبعم ، حميريان ، مالك بن عمر بن يعفر بن السكسك بن وائل بن حمير را به پادشاهى برداشتند و بعد از او پسرش شمر بن يرعش پادشاه شد و او همان است كه سمرقند را ويران ساخت و بعد از او پسرش صيفى بن شمر بر يمن پادشاه شد و برادرش افريقيس [ 2 
  ] بن شمر به افريقيه و كنعان تاخت و آنجا را در تصرف آورد . پس از او پادشاهى به كهلان رسيد . و عمران بن عامر ماء السماء بن حارثه ، امرؤ القيس بن ثعلبه بن مازن بن الازد بدين امر قيام كرد و او كاهن .\r\nبود . چون مرگش فرا رسيد برادر خود عمرو بن عامر معروف به مزيقيا را به جاى خود نشاند و او را به ويران شدن سد مأرب و هلاك يمن به سيل خبر داد . پس او با قوم خود از يمن بيرون شد . و سيل يمن را فرو كوفت پس از او ربيعة بن نصر بر قصر مأرب مستولى شد و آن رؤيا كه او را از پادشاه حبشه بيم كرده بودند ، بديد و پسر خود به عراق فرستاد و به شاپور اشكانى نامه كرد و شاپور آنها را در حيره مسكن داد . آن پس يمن دستخوش آشوب شد هر بار يكى خروج مىكرد . ولى قوم حمير يك راى شدند كه حكومت به دست ابو كرب اسعد بن عدى بن صيفى باشد . او از ظفار بيرون آمد و بر ملوك الطوائف كه در يمن بودند پيروز شد و جزيرة العرب را بگرفت . و اوس و خزرج را در مدينه به محاصره افكند . و حمير را به كيش يهود اجبار كرد و مدت سلطنت او به دراز كشيد تا عاقبت به دست حمير كشته شد . پس از او پسرش حسان كه طسم را از ميان برد پادشاهى يافت و برادرش عمرو به يارى حمير او را بكشت\r\n\r\n\r\n","description":"","footnote":"\r\n[ ( 1 ) 
  ] لخيتعه ينوف .\r\n[ ( 2 ) 
  ] افريقش .\r\n","page_name":" 58 ","page_number":82},
  {"content":"\r\n\r\nو عمرو نيز بعد از او هلاك شد سپس برادر پدرىاش عبد كلال بن مثوب به پادشاهى رسيد .\r\nدر ايام او شاپور شانه‌هاى عرب را از جاى درآورد . بعد از او تبع بن حسان آمد او كسى است كه برادرزاده‌اش حارث بن عمرو الكندى را به سرزمين بنى معد بن عدنان به حجاز فرستاد و بر آنان استيلا يافت . پس از او مرثد بن عبد كلال و پس از او پسرش وليعه پادشاهى يافت .\r\nبسيارى بر او خروج كردند و ابرهة بن صباح بر تهامه يمن غلبه يافت . و در ظفار از تبايعه در زمان او حسان بن عمرو بن ابى كرب بود ، پس از او دوشناتر بر ظفار دست يافت و چنان كه گفتيم ذو نواس او را بكشت . اين است ترتيب ابن سعيد در ذكر پادشاهان يمن . مسعودى مىگويد : چون ملكيكرب [ 1 
  ] بن تبع معروف به اقرن كه قوم خود را به خراسان و سغد و چين گسيل داشت ، به هلاكت رسيد ، حسان بن تبع به پادشاهى رسيد . مدت پادشاهى او بيست و پنج سال بود ، آنگاه تبع ابو كرب پادشاه شد به يثرب لشكر كشيد و او همان كسى است كه نخست قصد ويران ساختن كعبه را داشت ، سپس فرمود تا بر آن جامه پوشانيدند .\r\nزيرا آن دو تن از حبرهاى يهودى او را از آن كار باز داشتند ، او كيش يهود اختيار كرد . مدت پادشاهىاش صد سال بود . پس از او عمرو بن تبع ابو كرب پادشاه شد ، او را از پادشاهى خلع كردند و مرثد بن كلال را به جاى او نشاندند . و مدت چهل سال يمن سراسر آشوب بود . پس از او وليعة بن مرثد سى و نه سال پادشاهى كرد و پس از او ابرهة بن صباح بن وليعة بن مرثد كه او را شيبة الحمد مىگفتند نود و سه سال پادشاهى كرد . او را سير و داستانهاست .\r\nپس از او عمرو بن قيفان نوزده سال حكومت كرد و پس از او لخيتعه ذو شناتر و پس از او ذو نواس آمد .\r\nاما ابن الكلبى و طبرى و ابن حزم معتقدند كه تبع اسعد ابو كرب پسر ملكيكرب بن زيد الاقرن بن عمرو بن ذى الاذعار بن ابرهه ذى المنار الرائش بن قيس بن صيفى بن سباء الاصغر است . سهيلى مىگويد در اين ميان نامهاى بسيارى افتاده است . ابن كلبى و ابن حزم گويند :\r\nاز ملوك تبابعه است افريقس بن صيفى و از ايشان است شمر يرعش بن ياسر ينعم بن عمرو ذى الاذعار و از ايشان است بلقيس دختر يشرح بن ذى جدن بن اليشرح بن الحارث الرائش بن قيس بن صيفى . سپس ابن حزم بعد از ذكر اينان گويد : اينان از تبابعه‌اند و در انسابشان اختلاف و تخليط و تقدم و تأخير و نقصان و زياده است . و كتابهائى كه در باب تبابعه و انساب آنها نوشته شده به سبب اختلاف راويان با يك ديگر ، جز اندكى از حليهء صواب عارىاند .\r\nطبرى مىگويد : ملوك يمن را نظامى نبوده است . يكى از رؤساىشان بر مخلاف ( كوره ، رستاق ، استان ) خود پادشاه مىشد و قلمروش از آن تجاوز نمىكرد . اگرچه بعضى هم از مخلاف خود اندكى فراتر رفته‌اند ولى نه او از پدر چيزى به ارث برده ، نه پسرش از او ارث مىبرد . مثل\r\n\r\n\r\n","description":"","footnote":"\r\n[ ( 1 ) 
  ] كلكيكر .\r\n","page_name":" 59 ","page_number":83},
  {"content":"\r\n\r\nكارهاى راهزنان بزرگ كه به هنگام غفلت اهالى به جائى دستبرد مىزنند و چون به طلبشان برخيزند در يك جاى قرار نمىگيرند . ملوك يمن همچنين بودند ، گاه يكى از آنها از مخلاف خود بيرون مىآمد و به قصد جنگ و غارت دور مىشد و بر سر راه به هر چه مىرسيد مىربود ولى از بيم آنكه اموال غارت شده را باز پس گيرند به مكان خود باز مىگشت بىآنكه مردمى كه بيرون از مخلاف او هستند از او فرمانبردارى كنند يا به او خراج پردازند .\r\nاما داستان ذو نواس و حوادث پس از او چنين است كه ذو نواس پسر تبان اسعد است و نام او زرعه . چون بر ملك پدران استيلا يافت يوسف ناميده شد . به دين يهود سخت تعصب مىورزيد و قبايل يمن را بدان مىخواند . پس قصد مردم نجران كرد كه از ميان عرب آنان نصرانى بودند ، و به دين خود سخت پاىبند . رئيسشان عبد اللّه بن الثامر نام داشت . دين مسيح در ميان ايشان سابقه‌اى ديرين داشت آن را از برخى بازماندگان حواريون مسيح فرا گرفته بودند .\r\nاز مردى كه از كشور تبعيان به نام ميمون به ديارشان افتاده بود . اين ميمون نخست در شام بود در عبادت سختكوش بود و نيز مستجاب الدعوه و اهل كرامات . بيماران را شفا مىداد ولى مىخواست از مردم كسى به راز او پى نبرد . يكى از مردم شام به نام صالح دين او را پذيرفت و هر دو تا خود را برهانند از شام گريختند . چون به بلاد عرب قدم نهادند ، كاروانى آنها را بربود و در نجران بفروخت . مردم نجران در آن ايام نخل بلندى را مىپرستيدند و در عيدها بر آن از زيورها و لباسهاى خود مىآويختند و چند روز در پاى آن اعتكاف مىكردند . در نجران هر يك از آن دو را مردى از مردم آن ديار خريد . سرور ميمون را از نماز و ديندارى او خوش آمد و از آئين و كيش او پرسيد . ميمون او را به دين خود و پرستش خداوند دعوت كرد و گفت كه پرستش آن نخل كارى باطل است ، و اگر از معبود خود بخواهد آن نخل را نابود خواهد كرد .\r\nسرورش گفت : اگر چنين كنى همه به دين تو درآييم . ميمون دعا كرد خداوند بادى فرستاد و آن نخل را از ريشه بخشكانيد . پس همه مردم نجران به دين مسيح درآمدند . ابن اسحاق گويد كه ميمون به يكى از قراء نجران آمد ، جوانان نجران ، هنگامى كه براى تعليم نزد ساحر قريه مىرفتند بر او مىگذشتند . در ميان اين جوانان يكى بود به نام عبد اللّه بن الثامر . او نزد ميمون مىآمد و سخن او را مىشنيد . كم كم به او ايمان آورد و به معرفت اسم اعظم خداوند آگاه شد و بدان سبب مستجاب الدعوه شد و مردم به پيروى او درآمدند ، پادشاه نجران با او به مخالفت برخاست و قصد قتلش كرد . گفت تو كشتن من نتوانى مگر آنكه ايمان بياورى و يگانه‌پرست شوى آنگاه مرا توانى كشت . پادشاه ايمان آورد پس او را كشت و خود بر جاى هلاك شد . مردم نجران بر دين عبد اللّه بن الثامر گرويدند و مردم نجران همچنان بر دين مسيح بودند تا آنگاه كه در دينشان بدعتها داخل شد . ذو نواس آنان را به دين يهود خواند ، سرباز زدند .\r\nبا مردم يمن بر سر آنها تاخت و همه را تهديد به قتل كرد و آنان همچنان در دين خويش استوار بودند پس فرمان داد تا گودالها كندند و به قتل و سوختن آنها پرداخت . ابن اسحاق گويد :\r\n\r\n","description":"","footnote":"","page_name":" 60 ","page_number":84},
  {"content":"\r\n\r\nبيست هزار يا بيشتر . از آن ميان مردى از سبا به نام دوس ذو ثعلبان بگريخت و با اسب خود به ريگستان زد و نتوانستند به او دست يابند .\r\n\r\nحبشه و يمن\r\nهشام بن محمد الكلبى گويد : سبب جنگ ذو نواس و مردم نجران آن بود كه در نجران مردى از يهود بود ، مردم نجران بر دو پسر او دست تعدى گشودند و آن دو را به ستم كشتند .\r\nپدر شكايت به ذو نواس برد و گفت كه او نيز يهودى است و بايد در برابر مردم نجران كه نصرانىاند يارىاش كند . ذو نواس را عرق حميت بجنبيد و لشكر به نجران كشيد . دوس ذو ثعلبان بگريخت نزد قيصر روم رفت و از او يارى خواست و گفت كه چه كرده‌اند و انجيلى را كه بعضى از اوراقش سوخته بود نشان داد . قيصر به نجاشى نوشت و او را به يارى مردم نجران و طلب خون آنان فرا خواند . نجاشى هفتاد هزار سپاهى با او روانه كرد . بعضى گويند كه دوس به دادخواهى نزد نجاشى رفت و نجاشى عذر آورد كه براى گذشتن از دريا چندان كشتى ندارد . و به قيصر نامه نوشت و انجيل نيم سوخته را نيز براى او فرستاد . قيصر براى نجاشى كشتى فرستاد و سپاهيان حبشه از آب گذشتند . فرمانده سپاه مردى از حبشيان بود به نام ارياط او فرمان داشت كه مردم يمن را بكشد و اسير كند و شهرها را ويران سازد .\r\nارياط با اين فرمان بيرون آمد و ابرهة الاشرم نيز با او بود . سوار بر كشتى شدند و در ساحل يمن فرود آمدند . ذو نواس ، حمير و همهء كسانى را كه از او فرمان مىبردند گرد كرد و مردم يمن با همهء اختلافات كه با هم داشتند با هم متحد شدند . جنگ چندان به دراز نكشيد كه سپاه يمن منهزم شد و ذو نواس كه چنان ديد اسب به سوى دريا تاخت و اسب را بزد تا در آب داخل شد و چندى بعد طعمهء امواج گرديد و اين پايان زندگى او بود . ارياط با سپاه حبشه يمن را زير پى سپرد و ثلث اسيران را چنان كه عهد كرده بود براى نجاشى فرستاد ، سپس در آنجا ماند و همه جا را ضبط كرد و مردان حمير را به خوارى افكند و حصارهاى شاهانه را چون سلحين [ 1 
  ] و بينون [ 2 
  ] و غمدان را ويران ساخت . ذو يزن در رثاء حمير و كاخهاى شاهى يمن گويد :\r\n هونك ليس يرد الدمع ما فاتا * لا تهلكى [ 3 
  ] أسفا فى ذكر من ماتا\r\nابعد بينون [ 4 
  ] فلا عين و لا اثر * و بعد سلحين [ 5 
  ] يبنى الناس ابياتا ؟ \r\nهشام بن محمد الكلبى گويد : چون كشتيهاى قيصر نزد نجاشى آمدند . حبشيان بر آنها سوار\r\n\r\n\r\n","description":"","footnote":"\r\n[ ( 1 ) 
  ] سلجيق .\r\n[ ( 2 ) 
  ] سون .\r\n[ ( 3 ) 
  ] تهلكن .\r\n[ ( 4 ) 
  ] سون .\r\n[ ( 5 ) 
  ] سلجيق .\r\n","page_name":" 61 ","page_number":85},
  {"content":"\r\n\r\nشدند و به ساحل يمن فرود آمدند . ذو نواس از اقيال حمير مدد خواست كس به يارى او برنخاست و گفتند : هر كس از ناحيهء خود دفاع كند ، ذو نواس دست از جنگ برداشت و سپاه خود را به صنعاء برد و عمال خويش را براى گرفتن اموال به اطراف روان داشت و در هر ناحيه‌اى دست به كشتن گشود . چون اين خبر به نجاشى رسيد هفتاد هزار سپاهى به سردارى ابرهه به يمن گسيل نمود . بر صنعاء استيلا يافتند . ذو نواس بگريخت خويشتن را به دريا انداخت و اين پايان زندگى او بود . ابرهه يمن را در فرمان آورد و براى نجاشى هيچ نفرستاد و پيام داد كه از اطاعت او بيرون آمده است . نجاشى سپاهى با ارياط همراه كرده به يمن فرستاد چون ارياط به ابرهه رسيد او را دعوت كرد كه يا جانب انصاف را رعايت كند يا بجنگد . و ابرهه جنگ را برگزيد . ابرهه خدعه كرد . در آنجا كه مىجنگيدند غلامى را به كمين نشاند چون به يك ديگر رسيدند ارياط ضربه‌اى بر بينى ابرهه زد و سر بينى او را بيفكند از آن پس او را ابرههء اشرم ( بينى بريده ) خواندند ولى غلام از كمين برجست و بر ارياط ضربه‌اى زد و ابرهه را برهانيد . چون خبر ارياط [ 1 
  ] به نجاشى رسيد سوگند خورد كه خون ابرهه را بر زمين ريزد .\r\nپس ابرهه براى او نامه نوشت و كوشيد تا او را از خود خشنود سازد ، نجاشى خشنود شد و او را بر يمن باقى گذاشت .\r\nابن اسحاق گويد : نخست ارياط به يمن آمد و آنجا را تسخير نمود . و ابرهه از آن پس به خلاف او برخاست و ميان آن دو جنگى بر پا شد ، چنان كه گفتم و ارياط كشته شد و نجاشى از اين واقعه خشمگين گرديد سپس ابرهه در خشنودى او كوشيد و نجاشى او را بر ملك يمن باقى گذاشت . و گويند چون حبشه يمن را گرفت ، ابرهة بن الصباح را بر آن ديار امارت داد و مردم يمن به خدمتش در ايستادند و او را ابن سلام ناميدند . و گويند كه چون حكومت تبابعه منقرض شد ، سرزمين حمير ميان اذواء ( « ذو » ها ) پراكنده شد . اينان از فرزندان زيد الجمهور بودند و ذو يزن از فرزندان مالك بن زيد به پادشاهى يمن رسيد .\r\nابن حزم گويد : نام او علس بن زيد بن الحارث بن زيد الجمهور بود .\r\nابن الكلبى و ابو الفرج الاصفهانى گويند : او علس بن الحارث بن زيد بن الغوث بن سعد بن عوف بن عدى بن مالك بن زيد الجمهور بود . و همه متفقند كه چون ذو يزن بعد از هلاكت ذو نواس و استيلاء حبشه بر مردم يمن ، به پادشاهى رسيد . حبشيان از او و مردم يمن خون مسيحيانى را كه در نجران كشته شده بودند طلب نمودند ، و ارياط را بر سرشان فرستادند . ذو يزن با سپاه خود با ارياط رو به رو شد . ولى منهزم گرديد او نيز اسب به جانب دريا تاخت و بعد از ذو نواس خويشتن را در آب غرقه نمود . پسرش مرثد بن ذو يزن به جاى او نشست و اين همان است كه امرؤ القيس از او عليه بنى اسد يارى خواست . از اين اذواء ( « ذو » ها ) بعد از ذو يزن علقمه\r\n\r\n\r\n","description":"","footnote":"\r\n[ ( 1 ) 
  ] ارباط .\r\n","page_name":" 62 ","page_number":86},
  {"content":"\r\n\r\nذو قيفال بن شراحيل بن ذى يزن به پادشاهى رسيد و شهر هون ( ؟ ) را بگرفت ولى همدانيان ساكن آن شهر او را كشتند .\r\nچون ابرهه در ملك يمن استقرار يافت بر حمير و رؤساى آن ستم آغاز نهاد و گروهى را روانه داشت تا ريحانه دختر علقمة بن مالك بن زيد بن كهلان را از شوهرش ابو مرة بن ذى يزن بستانند . و ريحانه از او پسرش معديكرب را آورده بود . ابو مره از او بگريخت و خود را به اطراف يمن رسانيد . ابرهه ريحانه را برگزيد و او مسروق بن ابرهه و خواهرش بسباسه را براى او زائيد .\r\nابرهه را غلامى بود به نام عتوده كه بسيارى از امور او را به عهده داشت . عتوده در كارها تصرف مىكرد ، ناگاه مردى از حمير يا خثعم او را به قتل آورد . عتوده مردى بردبار بود و خونش هدر شد .\r\n\r\n","description":"","footnote":"","page_name":" 63 ","page_number":87},
  {"content":"\r\n\r\n\r\nهجوم حبشه به كعبه\r\nابرهه در صنعاء كنيسه‌اى بنا كرد به نام قليس كه مانند آن ديده نشده بود . از نجاشى و قيصر خواسته بود تا براى او صنعتگران و مرمر و فسيفساء [ 1 
  ] بفرستند و گفت : من همچنان در كار خود درايستاده‌ام تا آنگاه كه عرب را وادارم به جاى كعبه اينجا به حج آيد . اين خبر را به عرب رسانيدند ، بزرگان عرب خشمگين شدند و مردى از بنى فقيم يا بنى مالك را روانه داشتند تا به قليس داخل شده و در آن جا نشسته بر زمينش پليدى كند . اين خبر به ابرهه بردند و گفتند كه اين كار از سوى مردم همان خانه‌اى است كه عرب بر آن حج مىكند . ابرهه سوگند خورد كه برود و آن خانه را ويران كند . پس ابرهه داعيان فرستاد و مردم را به حج قليس دعوت كرد . ولى در سرزمين كنانه بر داعى او ، تيرى زدند و او را كشتند . ابرهه آهنگ جنگ و ويران ساختن كعبه نمود . با حبشيان بيرون آمد . فيلى نيز به همراه داشت . در راه به دو نفر حميرى رسيد ، با او نبرد كرد او را بشكست و اسير نمود ولى از كشتنش چشم پوشيد كه راهنماى او در زمين عرب باشد . ابن اسحق گويد : چون ابرهه به طائف رسيد ، مسعود بن معتب با مردانى از ثقيف بنزد او آمدند و اظهار طاعت كردند و ابو رغال را با او فرستادند تا دليل راهشان باشد . ابو رغال در مغمس جائى ميان مكه و طائف بمرد . و عرب از آن پس هر گاه بر گور او گذرد ، سنگسارش كند . جرير گويد :\r\n اذا مات الفرزدق فارجموه * كما ترمون قبر ابى رغال \r\nابرهه جماعتى از حبشيان را به مكه فرستاد و آنجا را به تاراج داد و در آن ميان دويست شتر از آن عبد المطلب بود . او در آن زمان سيد قريش بود . مردم مكه نخست قصد قتال با او\r\n\r\n\r\n","description":"","footnote":"\r\n[ ( 1 ) 
  ] فسيفساء : قطعات كوچك از مرمر و جز آن كه به يك ديگر تركيب شوند و محوطه خانه‌ها را از درون زينت دهند .\r\n","page_name":" 64 ","page_number":88},
  {"content":"\r\n\r\nرا داشتند و چون ديدند كه توانش را ندارند از جنگ دست باز داشتند . ابرهه حناطهء حميرى را به مكه فرستاد و مردم را از قصد خود در ويران ساختن خانه آگاه كرد و گفت اگر مانع شويد با شما نبرد مىكنم . چون خبر به عبد المطلب رسيد گفت : به خدا سوگند ما را قصد نبرد با او نيست . اين خانه از آن خداست و او نيز از خانه خود دفاع خواهد كرد و اگر او از دفاع آن باز ايستد ما چگونه دفاع توانيم كرد ؟ عبد المطلب براى ديدار با ابرهه روانه شد در آنجا به ذو نفر رسيد كه در اسارت به سر مىبرد . ميان ذو نفر و فيلبان دوستى افتاده بود او كسى را با عبد المطلب نزد فيلبان فرستاد تا براى او از ابرهه بار خواهد . چون ابرهه عبد المطلب را ديد اكرامش كرد و خود بر تخت نشست و او را بر روى بساط جاى داد . عبد المطلب از او اشتران خود را طلبيد . ابرهه گفت : چرا در باب خانه كه دين تو و دين پدران تو است چيزى نمىگوئى ؟ عبد المطلب گفت : من صاحب اشتران هستم و خانه را نيز صاحبى است كه از آن دفاع مىكند . ابرهه اشتران او را به او باز داد . طبرى گويد : گويند كه عمرو بن نفاثة [ 1 
  ] بن عدى بن الدئل [ 2 
  ] ، سيد كنانه و خويلد بن واثله سيد هذيل نيز با او بودند . آنها ثلث اموال تهامه را به ابرهه عرضه كردند تا از ويران ساختن خانه باز ايستد و ابرهه نپذيرفت و آنها باز گشتند .\r\nعبد المطلب آمد و قريش را فرمود تا به كوهها و دره‌هاى اطراف مكه پناه برند ، سپس خود با چند تن از قريش نزد كعبه آمد و دست در حلقه در زد و همه دعا كردند و پيروزى خواستند عبد المطلب مىخواند :\r\n لاهم ان العبد يمنع * رحله فامنع رحالك\r\nلا يغلبن صليبهم * و محالهم ابدا محالك\r\nانصر على آل الصليب * و عابديه اليوم آلك . \r\nپس خداوند فوجى پرنده از دريا بر سرشان فرستاد ، پرندگان بر سرشان ريگ مىافكندند و آن ريگ بر سر كسى فرود نمىآمد مگر آنكه او را بر جاى مىكشت . و آنجا كه سنگ فرو مىآمد بر تن او چيزى چون آبله و حصبه پديد مىآمد و مىمرد . ابرهه نيز بدين بليه دچار شد و اعضايش يك يك جدا مىشد و مىافتاد . حبشيان فيل را به جانب مكه روان كردند ولى فيل بر زمين خوابيد و از جاى نجنبيد و از مرگ نجات يافت . فيل ديگر آوردند او نيز پا به گريز نهاد . پس خداوند سيلى عظيم بر آنها افكند تا همه را به دريا ريخت . ابرهه به صنعاء بازگشت مانند جوجه مرغى شده بود ، پس قلبش در سينه بشكافت و بمرد . چون ابرهه درگذشت\r\n\r\n\r\n","description":"","footnote":"\r\n[ ( 1 ) 
  ] لعابه .\r\n[ ( 2 ) 
  ] لرمل .\r\n","page_name":" 65 ","page_number":89},
  {"content":"\r\n\r\nپسرش يكسوم به جايش نشست . به نام او بود كه ابرهه را ابو يكسوم مىگفتند . يكسوم نيرومند شد و حمير و قبايل يمن را به خوارى افكند . و حبشيان بر يمن تاختند ، مردانش را كشتند و زنانش را بربودند و پسرانش را به خدمت گرفتند . و چون يكسوم بن ابرهه بمرد ، برادرش مسروق بن ابرهه به جاى او نشست . او نيز فرمانروائى بد سيرت بود . و حبشيان بر مردم يمن فراوان ستم كردند . در اين هنگام پسر ذى يزن بر حبشيان خروج كرد و از كسرى يارى طلبيد و سپاه ايران را به يمن آورد . مسروق كشته شد و كار حبشه پايان يافت . از حبشيان به مدت هفتاد و دو سال چهار تن بر يمن فرمان راندند : ارياط ، ابرهه ، يكسوم پسر ابرهه و مسروق پسر ديگرش .\r\n\r\nقصهء سيف بن ذى يزن و تسلط ايرانيان بر يمن\r\nچون حبشيان آزار مردم يمن را از حد گذرانيدند يكى از بازماندگان سلسلهء اذواء ( ذوها ) به نام سيف بن ذى يزن حميرى خروج كرد . ابرهه زنش ريحانه را از او گرفته بود ، و چنان كه گفتيم ريحانه براى سيف معديكرب را آورده بود . كلبى نسب او را چنين ذكر كرده : سيف بن ذى يزن بن عامر بن اسلم بن زيد بن اسعد بن عوف بن عدى بن مالك ابن زيد الجمهور . ابن الكلبى نيز چنين نقل كرده . و مالك بن زيد پدر همهء اين اذواء ( ذوها ) است . سيف نخست نزد قيصر روم رفت و از حبشيان شكايت نمود و خواست كه به جنگ آنها برخيزد و هر كه را خواهد از روميان به يمن روانه دارد . قيصر نپذيرفت و گفت حبشيان هم بر دين نصارى هستند .\r\nاين بود كه سيف راهى دربار كسرى شد و در حيره بر نعمان بن منذر كه از سوى كسرى بر حيره و اطراف آن در سرزمينهاى عرب حكومت مىكرد ، فرود آمد و شكايت نزد او برد . نعمان گفت ، درنگ كند تا آنگاه كه به نزد كسرى بار مىيابد . چون نعمان عزم ديدار كسرى كرد سيف را نيز با خود ببرد . در آنجا سيف از كسرى خواست كه او را عليه حبشيان مدد كند و سرزمين يمن از آن او باشد . كسرى گفت : سرزمين تو از سرزمين ما دور است و افزون بر آن سود آن نيز اندك است و جز گوسفند و شتر هيچ ندارد و ما را بدان نيازى نيست . سپس او را خلعت پوشانيد و جايزه‌اى كرامند داد . سيف تا بگويد كه مردى توانگر است دينارهاى كسرى بر زمين پاشيد و مردم به تاراج آن پرداختند . كسرى بدين عمل او را بازخواست كرد .\r\nسيف گفت : كوههاى سرزمين من زر و سيم است . من آمده‌ام كه دست ستم از سرزمين من كوتاه كنى . كسرى را بر او دل بسوخت و گفت درنگ كند تا در كارش بنگرد و با بزرگان ملك مشورت كرد . گفتند در زندانهاى تو مردانى هستند كشتنى ، گروهى از آنان را با او روانه كن ، اگر كشته شدند ، همان است كه تو براى شان خواسته‌اى و اگر پيروز شدند يمن را به سرزمينهاى كشورت افزوده‌اى . كشتنيان را شمردند هشتصد تن بودند . كسرى يكى را از آن\r\n\r\n","description":"","footnote":"","page_name":" 66 ","page_number":90},
  {"content":"\r\n\r\nميان كه به خاندان بزرگتر و به نسب شريفتر بود به نام و هرز ديلمى بر ديگران فرمانروائى داد .\r\nمسعودى و هشام بن محمد الكلبى گويند كه : كسرى سيف را وعدهء يارى داد ولى به يارىاش برنخاست ، و به جنگ با روميان پرداخت . و سيف بن ذى يزن در آنجا بمرد ، و پسرش معديكرب باليده شد و مادرش ريحانه سرگذشت پدر با او بگفت . معديكرب راهى دربار كسرى شد و خواست تا كسرى به آن وعدهء يارى كه به پدرش داده بود وفا كند و گفت كه من پسر آن شيخ يمنى هستم كه تو او را به وعده دلخوش كردى و دينارش بخشيدى و او آن دينارها بر زمين پاشيد . تا آخر قصه . و گويند : آنكه به دربار كسرى آمد و حبشيان را تار و مار كرد ، نعمان بن قيس بن عبيد بن سيف بن ذى يزن بود .\r\nگويند كه سپاهيان ايران كه با سيف بن ذى يزن به يمن آمدند ، هشتصد تن بودند و ابن قتيبه گويد : هفت هزار و پانصد تن .\r\nابن حزم گويد : و هرز از اعقاب جاماسب ، عموى انوشيروان بود از اين رو او را بر سپاه فرمانروائى داد . همه در هشت كشتى نشستند ، دو كشتى در دريا غرق شد و شش كشتى به ساحل عدن رسيد . چون به خشكى آمدند و هرز به سيف گفت : چه دارى ؟ گفت : هر چه بخواهى كماندار . و پا به پاى تو مىآيم كه تا كشته شويم يا پيروز گرديم . و هرز گفت : نيكو گفتى .\r\nپسر ذى يزن هر چه توانست از قوم خود گرد كرد و مسروق بن ابرهه با صد هزار حبشى و اوباش يمن به جانب او آمد . به جنگ رضا دادند . و هرز پسر خود را گفت : كه جنگ آغاز كند ، پسر كشته شد و هرز سخت خشمناك گرديد . و گفت : پادشاهشان را به من نشان دهيد ، پادشاه را به او نشان دادند ، بر فيل سوار بود و تاجى بر سر داشت و بر پيشانيش ميان دو چشمانش ياقوتى سرخ بود . پس پادشاه از فيل فرود آمده بر اسب نشست و از اسب بر استر سوار شد .\r\nو هرز گفت ، استر فرزند خر است و مركب ذلت . پادشاهىاش عرضهء زوال شود . پس تير از كمان رها كرد ، تير بر ياقوت ميان دو چشمان مسروق آمد و بر مغز سرش نشست . مسروق بر روى اسب افتاد و سردارانش گردش را گرفتند . ايرانيان حمله آوردند و حبشيان از هر سوى روى به گريز نهادند .\r\nو هرز به صنعاء آمد ، چون به دروازهء شهر رسيد ، گفت من درفش خويش خم نكنم . پس دروازه را خراب كردند تا او با درفش افراشته داخل شد و يمن را بگرفت و حبشيان را از آن براند . و به كسرى نوشت و غنايم را نزد او فرستاد كسرى فرمان داد كه سيف بن ذى يزن را به پادشاهى آنجا گمارد بدين شرط كه هر سال مالى بفرستد . و هرز چنين كرد و نزد كسرى بازگشت . سيف به پادشاهى يمن رسيد و پدرش نيز از پادشاهان آن ديار بود . و هرز براى نگريستن در كار سيف نائبى از سوى خود بر يمن گماشت و جمعى از ايرانيان را همراه او كرد و اينان در صنعاء اقامت گزيدند . سيف به كاخ شاهى يعنى قصر غمدان آمد . گويند آن را ضحاك به نام ناهيد بنا كرده بود . و اين يكى از هفت خانه‌اى است كه به نام كواكب و\r\n\r\n","description":"","footnote":"","page_name":" 67 ","page_number":91},
  {"content":"\r\n\r\nروحانيت آنها بنا كرده بودند . مسعودى گويد اين قصر در زمان خلافت عثمان خراب شد .\r\nسهيلى گويد : زمين صنعاء نخست اوال نام داشت و صنعاء نام كسى است كه آن را ساخته است موسوم به صنعاء بن اوال بن عمير بن عابر بن شالح . چون پسر ذى يزن بر ملك يمن مستولى شد ، وفدهاى عرب به تهنيت نزد او آمدند ، زيرا او بود كه پادشاهى از دست رفتهء قومش را باز پس گرفته و دشمنانشان را پراكنده ساخته بود . از كسانى كه به تهنيت او آمدند مشايخ قريش و بزرگان عرب از فرزندان اسماعيل و عهده‌داران امور خانه و حج بودند . اين گروه ده تن بودند و از جملهء آنها عبد المطلب بود . سيف آنان را اكرام كرد و چنان كه بايد در اداء حقشان كوشيد و از همه بيشتر به عبد المطلب پرداخت و از فرزندان او پرسيد تا عبد المطلب از پيامبر ( ص ) ياد كرد و گفت كه بعد از پدرش عبد اللّه سرپرستى او را به عهده گرفته است و عبد اللّه دهمين پسر عبد المطلب بود . سيف ذى يزن سفارش محمد ( ص ) را به او كرد و او را در قيام به خدمتش ترغيب نمود و گفت از يهود او را حفظ كند و در نهان او را از نبوت محمد و بالا گرفتن كار قريش بر همهء اعراب بشارت داد . جوائز گرانبهائى كه به افراد اين گروه داد نشانه‌اى بود از بلندى همت و علو نظر و شرافت حسب و نسب او صاحب « الاعلام » و ديگران گفته‌اند كه او به هر يك از افراد گروه صد شتر و ده برده و ده كنيز و ده رطل نقره و طلا و پيمانه‌اى پر از عنبر داد و به عبد المطلب ده برابر همهء آنها عطا كرد .\r\nابن اسحاق گويد : چون وهرز نزد كسرى بازگشت سيف به حبشه لشكر كشيد و در آنجا كشتار كرد و شكم زنان را بر دريد تا جز اندكى باقى نماند آنان را نيز برده كرد . سيف از آن بردگان براى خود دسته‌هائى ترتيب داد كه هر يك زوبينى در دست گرفته در مقابل او مىدويدند ولى از او به نهايت بيمناك بودند . روزى بيرون آمد و حبشيان همچنان در مقابل او زوبين به دست مىدويدند . چون از مردم دور افتاد گردش را بگرفتند و زوبينى به سوى او انداختند و به قتلش آوردند . و گويند كه خليفهء و هرز با مردان مسلح خود سوار شدند و حبشيان را به محاصره افكندند و خبر به كسرى رسيد ، وهرز را با چهارهزار تن از ايرانيان روانه كرد ، و فرمان داد هر سياه پوست يا منسوب به سياه پوستى را بكش ضمنا كسانى را كه چون حبشيان موى مجعد دارند بكش و او نيز چنين كرد . حبشيان در هر جا بودند به قتل آمدند .\r\nو هرز هر چه كرده بود به كسرى نوشت و كسرى او را بر يمن امارت داد . و او تا به هنگام مرگ فرمانرواى يمن بود . بعد از هلاكت سيف بن ذى يزن و خاندانش بقاياى خاندان شاهى حميريان ، پس از آنكه چندى اين سو و آن سو تطاولى كردند ، به ايرانيان پناه بردند . ايرانيان وارث پادشاهى و قدرت حميريان در يمن شدند و عرب را از پادشاهى هيچ برجاى نماند .\r\nتنها ؟ گاه‌گاهى ؟ در ميان حمير و قحطان اقيالى پديد مىآمدند يا در ميان بدويان رؤسايى كه كس از آنها اطاعت نمىكرد و جز بر خود فرمان نمىراندند . مگر از ميان كهلان كه ملوك لخمى آل مندر بر حيره و عراق - آن هم زير فرمان ايرانيان - حكومت مىكردند و ملوك غسانى آل جفنه\r\n\r\n","description":"","footnote":"","page_name":" 68 ","page_number":92},
  {"content":"\r\n\r\nزير فرمان روميان - در شام . و ما به ذكر اخبار آنها خواهيم پرداخت .\r\nطبرى مىگويد : بدان هنگام كه يمن در تصرف كسرى درآمد او يكى از سرداران خود را به سرانديب هند فرستاد . او با سپاهى فراوان راهى آن ديار شد و پادشاهش را كشت و بر آن ديار مستولى شد و از آنجا اموالى سترك و گوهرهاى بسيار براى وهرز فرستاد وهرز نيز اين كاروانها را كه همه اموال و عطريات بودند براى كسرى مىفرستاد . اين كاروانها بعضى از راه بحرين مىگذشت و بعضى از راه حجاز . يك بار كه كاروان از طريق بحرين مىگذشت بنى تميم راه بر آن زدند ، كسرى به عامل خود نوشت كه از آنها انتقام بگيرد او نيز خلق كثيرى از آن قوم را به قتل آورد و ما در اخبار كسرى بدان اشاره خواهيم كرد . بنى كنانه نيز بر كاروانى كه از حجاز مىگذشت دستبرد زدند ، رهبر اين كاروان مردى از اشراف قيس بود پس بدين سبب ميان كنانه و قيس جنگى رخ داد كه به جنگ فجار معروف است . رسول خدا ( ص ) در جنگ فجار حضور داشت و براى عموهاى خود تير جمع مىكرد .\r\nطبرى گويد : چون وهرز درگذشت كسرى پسر او مرزبان را بر يمن امارت داد و چون مرزبان بمرد نوهء او خرخسره پسر بينجان [ 1 
  ] پسر مرزبان به امارت رسيد . كسرى بر او خشم گرفت و فرمود تا او را دست بسته نزدش فرستند . فرزند كسرى شفاعت كرد و پادشاه آزادش ساخت ولى از حكومت معزولش نمود و باذان را به جاى او به امارت يمن فرستاد . باذان همچنان در يمن بود ، تا آنگاه كه بعثت آغاز شد و باذان اسلام آورد و اسلام در يمن رواج گرفت - و ما در آينده دربارهء آن سخن خواهيم گفت - و اين پايان كار ملوك تبابعه و ايرانيانى است كه پس از آنها بر يمن حكومت كردند .\r\nشمار پادشاهانشان به روايت مسعودى سى و هفت تن بود . و مدت پادشاهيشان سه هزار و صد و نود سال . و گفته‌اند كمتر ازين بود . اينان در شهر ظفار سكونت داشتند . سهيلى گويد :\r\nزمار و ظفار هر دو نام يك شهراند .\r\nمالك بن ابرهه كه همان املوك است آن را بنا كرد و اين مالك پسر ذو المنار است .\r\nبر دروازهء شهر با قلمى باستانى بر سنگى سفيد نوشته بود :\r\n يوم شيدت ظفار فقيل لمن انت ؟ * فقالت لخير الاخيار\r\nثم سيلت من بعد ذلك قالت * ان ملكى لا حابش الاشرار\r\nثم سيلت من بعد ذلك قالت * ان ملكى لفارس الاحرار \r\n\r\n\r\n","description":"","footnote":"\r\n[ ( 1 ) 
  ] تيجان .\r\n","page_name":" 69 ","page_number":93},
  {"content":"\r\n\r\n ثم سيلت من بعد ذلك قالت * ان ملكى لقريش التجار\r\nثم سيلت من بعد ذلك قالت * ان ملكى لخير سنجار\r\nو قليلا ما يلبث القوم فيها * غير تشييدها لحامى البرار\r\nمن اسود يلقيهم البحر فيها * تشعل النار فى اعالى الجدار \r\nشهر ظفار پيوسته جايگاه ملوك بود و همچنين در عصر اسلامى ، در عصر اموى و عباسى ، همواره يمن يكى از والاترين ولايات بوده ، زيرا منازل عرب عاربه و تختگاه پادشاهانى بزرگ از تبابعه و اقيال و عباهله [ 1 
  ] بوده است .\r\nسخن در اخبار حمير و ملوكشان در يمن ، به پايان آمد . اينك به ذكر معاصرانشان از طوايف غير عرب مىپردازيم . و اين كتاب را بدين شرط تأليف مىكنيم كه اخبار همه مخلوقات را در آن بياوريم . و احوال اين نژاد از عرب را از جميع جهات بيان داريم و امم مشهور ، از غير عرب را كه در عهد طبقهء اول و دوم عرب زندگى مىكرده‌اند از نبطىها و سريانيان اهل بابل و جرامقهء اهل موصل سپس قبطيان به شرح بيان كنيم آنگاه به بنى اسرائيل و ايرانيان و يونانيان و روميان پردازيم .\r\nاينك به اختصار از ملك و دولت ايشان سخن مىگوئيم . و اللّه ولى العون و التوفيق و لا رب غيره و لا مأمول الاخيره .\r\n\r\n\r\n","description":"","footnote":"\r\n[ ( 1 ) 
  ] ملوك حمير كه در اسلام هم بر ملك خود گذاشته شدند .\r\n","page_name":" 70 ","page_number":94},
  {"content":"\r\n\r\n\r\nخبر از ملوك بابل و قبطيان و سريانيان و ملوك موصل و نينوا از جرامقه\r\nپيش از اين گفتيم روى زمين بعد از نوح عليه السلام از آن كنعان پسر كوش پسر حام بود و پس از او پسرش نمرود . و اين نمرود بر كيش صابئين بود . ولى بنى سام از حنفاء بودند و موحد و يكتاپرستى را از كلدانيان كه پيش از آنها چنين آيينى داشتند آموخته بودند نام نمرود در تورات آمده است ، او را به كوش بن حام نسبت داده است ولى از كنعان بن كوش سخنى نيست - خدا بدان داناتر است - نيز ابن سعيد گويد : عابر بن شالح بن ارفكشاد خروج كرد و بر او پيروز شد و از كوثا به سرزمين جزيره و موصل آمد ، و در آنجا شهر مجدل را بنا كرد و تا پايان عمر در آنجا بود . پس از عابر پسرش فالج به جاى او نشست . و بر نمرود و قومش در عهد سيد ما ابراهيم عليه السلام در باب آن برج رسيد آنچه رسيد . و داستان گوناگون شدن زبانها داستان مشهورى است و ذكر آن در تورات آمده است و من معنى آن را نمىدانم زيرا اين معنى كه مردم را همه يك زبان بوده باشد و شب بخسبند و بامداد كه برمىخيزند هر كس به زبانى ديگر سخن گويد چيزى است دور از عادت . مگر از خوارق پيامبران باشد كه در اين صورت از معجزات است . ولى داستان مختلف شدن زبانها را به صورت معجزه نقل نكرده‌اند ، ظاهرا اشاره است به تقدير الهى در خرق عادت و مختلف شدن زبانها ، و چنان كه در قرآن كريم آمده است از آيات و نشانه‌هاى قدرت او باشد و در باب مختلف شدن زبانها جز اين راه معقولى به نظر نمىرسد .\r\nابن سعيد گويد : سوريان بن نبيط را فالج بر بابل حكومت داد ولى او پيمان دوستى را بشكست و با او به نبرد برخاست . چون فالج هلاك شد پسرش ملكان به جاى او نشست .\r\nسوريان بر او غلبه يافت و جزيره را از او باز پس گرفت . و جرامقه كه در نسب با او برادر بودند يعنى فرزندان جرموق بن اشور بن سام بودند آنجا را مالك شدند و مساكن آنها در جزيره بود . خواهر زاده سوريان موصل بن جرموق از آنان بود . سوريان او را بر جزيره حكومت داد\r\n\r\n","description":"","footnote":"","page_name":" 71 ","page_number":95},
  {"content":"\r\n\r\nو او بنى عابر را از آنجا براند و ملكان به جبال پيوست و در آنجا اقامت جست . و گويند كه خضر از اعقاب او بود . موصل به خلاف دايى خود سوريان پسر نبيط پادشاه بابل برخاست . و مملكت جرامقه از مملكت نبطيها جدا شد . بعد از موصل پسرش راتق پادشاهى يافت ميان او و نبطيها جنگهايى درگرفت . پس از او پسرش اشور پادشاهى يافت و پادشاهى در اعقاب او بماند و نام او در تورات آمده است . بعد از او پسرش نينوا به جايش نشست . او در مقابل موصل شهرى بر كنار دجله بنا كرد كه به نام او « نينوا » معروف شد .\r\nاز اعقاب او سنخاريب [ 1 
  ] پسر اشور [ 2 
  ] پسر نينوى پسر اشور بود و او شهر سنجار [ 3 
  ] را بنا نمود و با بنى اسرائيل نبرد كرد . بنى اسرائيل او را در بيت المقدس بر دار كردند . بيهقى گويد : جزيره را بعد از قتل سنخاريب برادرش ساطرون تصرف كرد و او همان كسى است كه شهر حضر [ 4 
  ] را در نزديكيهاى سنجار بر كنارهء رود ترتار بساخت زيرا به شكار شير در نيستانهاى آن ديار سخت مولع بود . پس از او پسرش زان پادشاهى يافت ، او بر دين صابئان بود . گويند : يونس پسر امتاى [ 5 
  ] بر آنها مبعوث شد و يونس از جرامقه بود ، از سبط بنيامين پسر اسرائيل بود . زان پسر ساطرون پس از آن وقايع كه در قرآن ذكر آن رفته ( يعنى بعد از بيرون آمدن يونس از دهان ماهى ) به او ايمان آورد . چون بختنصر بر بابل غلبه يافت به سوى زان لشكر كشيد و او را به كيش صابئان فرا خواند . زان گفت به شرطى كه پادشاهى از من نستانى . بختنصر اجابت كرد .\r\nو همچنان بر بلاد جزيره حكم مىراند تا آنگاه كه سپاهى از ايران ، همراه ارتاق بر سرش تاخت زان پيشنهاد كرد كه اگر پادشاهى را از او نستانند به كيش مجوس درخواهد آمد . ارتاق به بهمن‌نامه نوشت و ماجرى باز گفت . بهمن در جواب نوشت كه اين مردى است كه دينها را به بازى گرفته او را بكش . ارتاق او را كشت و پس از هزار و سيصد سال - به نقل بيهقى - پادشاهيشان به پايان آمد . و جزيره به دست ايرانيان افتاد .\r\nاسرائيليان مىگويند كه سنخاريب از ملوك نينوا است و از فرزندان موصل بن آشور بن سام . و پيش از او در موصل از آنان پادشاهانى بوده‌اند . چون : فول و تلفات و بلناص و آنها شهر سبطهاى دهگانه يعنى شومرون [ 6 
  ] معروف به سامره را متصرف شدند و سبطها را به نواحى اصفهان و خراسان راندند و اهل كومه را كه همان كوفه باشد در شومرون مأوى دادند . پس خداوند درندگان را بر آنها مسلط ساخت تا به هر جا كه رسيدند بر دريدندشان . به سنخاريب شكايت بردند و از او پرسيدند كه شهر شومرون در بخش كدام ستاره است تا بدان روى آورند و به شيوهء صابئان از روحانيت آن ستاره مدد جويند ؟ ولى او از پاسخ اعراض كرد و كاهنى از يهود را نزدشان فرستاد او آئين يهود را به آنان بياموخت پس بدان تمسك جستند . اين طايفه\r\n\r\n\r\n","description":"","footnote":"\r\n[ ( 1 ) 
  ] سنجاريف .\r\n[ ( 2 ) 
  ] اثور .\r\n[ ( 3 ) 
  ] اين در صورتى است كه او سنجاريف باشد .\r\n[ ( 4 ) 
  ] خضر .\r\n[ ( 5 ) 
  ] متى .\r\nإ\r\n[ ( 6 ) 
  ] شورون .\r\n","page_name":" 72 ","page_number":96},
  {"content":"\r\n\r\nرا يهود شومريان يا سامريان - منسوب به شومر يا شمورون - خوانند . سامريان در نظر يهود نه از بنى اسرائيل‌اند و نه آيينشان آيين درست يهودى است .\r\nنيز مىگويند كه سنخاريب بعد از استيلايش بر شومرون به بيت المقدس لشكر كشيد و آنجا را محاصره كرد و از كثرت سپاهيان خود بر خود بباليد . و بنى اسرائيل را گفت : چه كسى را خدايش از چنگ من رهائى بخشيده تا شما را خدايتان برهاند ؟ پادشاه بنى اسرائيل نزد پيامبرشان مدليلا ( ؟ ) زارى نمود و خواست كه در حقشان دعا كند تا از آسيب سنخاريب در امان مانند . تا يك شب آفتى آسمانى بر آنان فرود آمد و همه كشته شدند . گويند آنها را شماره كردند ، صد و پنجاه و هشت هزار بودند . سنخاريب خود به نينوا بازگشت . فرزندانش او را به هنگام سجود در برابر ستارگانى كه مىپرستيد كشتند و پسرش ايسرحدون به جايش نشست و بعد از او بختنصر - كه ذكر آن خواهد آمد - فرمانروائى يافت .\r\nملوك بابل از نبطيها هستند : فرزندان نبيط بن آشور بن سام . و مسعودى گويد : نبيط بن ماش بن ارم . اينان در سرزمين بابل سكونت داشتند ، از پادشاهانشان يكى سوريان پسر نبيط است . مسعودى گويد او يكى از فرزندان نبيط پسر ماش است . بر سرزمين بابل از جانب فالج پادشاهى يافت و چون فالج بمرد بدعت صابئان آشكار كرد . پسرش كنعان كه نمرود لقب داشت اين دين را از او فرا گرفت . پس از او پسرش كوش كه همان نمرود زمان ابراهيم است به پادشاهى نشست .\r\n[ و او همان است كه پدرش آزر را براى خدمت در بتكده برگزيد ، زيرا ارعو پسر فالغ چون پدرش فالغ كه مردى يكتاپرست بود و يكتاپرستى را از پدر خود عابر آموخته بود ، وفات كرد به كوثا بازگشت و چون نمروديان كيش صابئان پذيرفت و همچنان فرزندان او بر اين كيش بودند تا به آزر پسر ناحور رسيد . پس آزر را هاجر پسر كوش برگزيد و به خدمت بتكده گماشت و او صاحب فرزندى به نام ابراهيم شد و سرگذشت او را آن سان كه در قرآن آمده و ثقات روايت كرده بودند آورديم . 
  ] [ 1 
  ] پادشاهان نمرودى يكى پس از ديگرى در بابل پادشاهى كردند . يكى از آنها بختنصر بود - به قول بعضى از مورخان - و نيز گويند كه جرامقه كه اهل نينوا بودند بر بابل استيلا يافتند و پادشاه بابل سنخاريب از جرامقه بود . او بختنصر را به حكومت بابل گماشت ولى بختنصر از طاعت او بيرون شد و با بنى اسرائيل در بيت المقدس نبرد كرد و پس از محاصره شهر را به تصرف آورد و گروهى كثير را بكشت و به اسارت گرفت . و نيز پادشاهان را به قتل آورد و مسجدشان را ويران ساخت\r\n\r\n\r\n","description":"","footnote":"\r\n[ ( 1 ) 
  ] به نظر مىرسد عبارات ميان دو قلاب درهم ريخته و مشوش باشد و تصحيح آن براى مترجم ميسر نگرديد .\r\n","page_name":" 73 ","page_number":97},
  {"content":"\r\n\r\nو از مردم آنجا سپاهى به مصر كشيد و مصر را در تصرف آورد . چون بختنصر هلاك شد پسرش نشبت نصر [ 1 
  ] به جايش نشست و پس از او بلشصر [ 2 
  ] پادشاهى يافت ارتاق ( ؟ ) مرزبان شاه ايران از ملوك كيانى با او نبرد كرد و او را بكشت . و بابل و اعمال آن را تسخير كرد . و نبطيها و جرامقه هر دو در شمار رعاياى ايرانيان درآمدند . و دولت نمروديان بابل منقرض شد .\r\nابن سعيد از داهر ( ؟ ) مورخ دولت ايرانيان چنين نقل كرده كه سريانيان و نبطىها يك امت و صاحب يك دولت بوده‌اند ولى مسعودى مىگويد كه آنها دو دولت‌اند .\r\nدربارهء سريانيان ، گويم كه آنها نخستين ملوك زمين بعد از طوفان هستند نه تن از پادشاهانشان كه مدت صد سال يا بيشتر سلطنت كرده‌اند نامهاى غير عربى دارند و من در نقل آنها فايده‌اى نمىبينم زيرا به كتبى كه در دست دارم اعتماد چندانى ندارم و نيز در نامهاى غير عربى تغييرات فراوانى رخ داده است .\r\nبارى طبرى گويد : شوشان ( با دوشين نقطه‌دار ) نخستين كسى است از ملوك نبطى كه تاج بر سر نهاده چهارمينشان كوره‌ها را معين كرد و شهرها بنا نمود و پادشاه هند در عهد او رتبيل نام داشت كه بر كشور او و بر سريانيان غلبه يافت . بعضى از ملوك مغرب به يارى پادشاه سريانى عليه رتبيل برخاستند و كشور از دست رفته را برايش باز پس گرفتند . و هشتمين آنها ماروت نام داشت و در پايان كلام خود مىگويد كه آنان بر بابل و موصل مستولى بودند و گاهگاهى ملوك يمن بر آنان غلبه مىيافتند . و در باب نهمين آنها گويد كه او در پادشاهى استقلال نداشت و برادرش با او شريك بود .\r\nالبته اينكه مىگويند نخستين كسى كه شراب گرفت فلان بود يا نخستين كسى كه پادشاهى كرد فلان بود و نخستين كسى كه باز پراند يا شطرنج بازى كرد فلان بود همه پندار و دور از صوابند . و چون سريانيان از قديمترين ملتها هستند هر چيز باستانى را چون خط و زبان و جادوگرى را به آنها نسبت مىدهند و اللّه اعلم .\r\nاما نبطىها به عقيده مسعودى آنها مردم بابل‌اند . زيرا در شرح احوالشان نوشته است :\r\n« در ذكر ملوك بابل و نبط و جز ايشان كه به كلدانى معروفند » . مسعودى مىگويد : نخستين پادشاهاشان نمرود بود و او به ماش پسر ارم پسر سام نسب مىرساند و او كسى است كه برج بابل را ساخت و نهر كوفه را حفر كرد . و در جاى ديگر نمرود را به كوش پسر سام نسبت مىدهد و من نمىدانم همان نمرود است يا ديگرى است . پس ملوك بعد از نمرود را مىشمارد چهل و شش تن هستند كه مدت هزار و چهار صد پادشاهى كرده‌اند . همه نامها غير عربى و ضبط آنها دشوار است و من از نقل آنها صرف نظر كردم . جز اينكه او در بيستمين نفر از آنها كه در\r\n\r\n\r\n","description":"","footnote":"\r\n[ ( 1 ) 
  ] نام پسر بختنصر را اولمردوخ نوشته‌اند .\r\n[ ( 2 ) 
  ] بنصر .\r\n","page_name":" 74 ","page_number":98},
  {"content":"\r\n\r\nزمان او هفتصد سال از پادشاهى اين سلسله گذشته مىگويد : او همان كسى است كه در زمان او ايرانيان به بابل لشكر كشيدند . و در باب سى و سومين پادشاه كه در هزار و چهار صدمين سال از پادشاهيشان بوده ، مىگويد كه او سنخاريب است كه با بنى اسرائيل نبرد كرد و آنان را در بيت المقدس محاصره نمود تا از آنها جزيه گرفت . و آخرين پادشاهشان داريوش [ 1 
  ] است است يا دارا كه چون اسكندر بابل را بگرفت او را به قتل آورد . اين چيزى است كه مسعودى نقل كرده . و در شمار آن پادشاهان از نمرود كه در زمان ابراهيم ( ع ) بوده سخنى به ميان نياورده است . و گويد كه شهرشان بابل بود و آنكه بابل را بنا كرد نيز ناميده شده و نام زنش شمر بود كه مادر همه پادشاهان سريانى است و اين دو اسم هر دو غير عربى هستند و ما را به ضبط آنها اعتمادى نيست .\r\nطبرى گويد : نمرود بن كوش بن كنعان بن حام معاصر ابراهيم عليه السلام بود . و مىگفتند :\r\nعاد ارم و چون هلاك شدند گفتند ثمود ارم و چون هلاك شدند گفتند نمرود ارم و چون هلاك شد به فرزندان ديگر ارم ، ارمان گفتند . نمرود آنها را به پرستش بتان دعوت كرد و آنها بت‌پرست شدند .\r\nاوروسيوس مورخ رومى مىگويد : نمرود مردى ستبراندام بود و شهر بابل مربع شكل و باروى آن هشتاد ميل بود و بلندايش دويست ذراع و عرض آن پنجاه ذراع و همه از آجر و سرب . بر آن بارو صد دروازهء مسين بود و بر فراز آن جاى نگهبانان و جنگجويان . و گرداگرد آن خندقى سخت ژرف بود و در آن آب جريان داشت ايرانيان آنگاه كه بر بابل غلبه يافتند آن را ويران ساختند . و آن پادشاه كه بابل را تسخير كرد كيرش ( كورش ) نخستين كسرىها بود .\r\nاز بيان اينان چنين بر مىآيد كه نمرود نشان همهء پادشاهان بابل بوده است زيرا نمرودها داراى نسبهاى مختلف‌اند . و گاه به سام منسوب‌اند گاه به حام . بعضى از مورخان گويند كه نمرود زمان خليل ( ع ) ، نمرود بن كنعان بن سنخاريب بن نمرود اكبر است . و بختنصر از اعقاب اوست . و او پسر برزاد بن سنخاريب پسر نمرود است . ايرانيان كيانى در بابل بر بختنصر پيروز شدند ولى او را همچنان به امارت بابل باقى گذاشتند . و كسراى اول از خاندان ساسانى ( ؟ ) شهر بابل را ويران كرد . اسرائيليان قصه را از كتاب دانيال و ارميا از پيامبران خود نقل مىكنند - ارميا را يرميا ضبط كرده - كه بختنصر از اعقاب كاسد پسر حاور برادر ابراهيم است و بنى كاسد از ملوك بابل و معروف‌اند به كسدانيان . و بختنصر بر قسمت زيادى از معموره زمين فرمان راند و بر بنى اسرائيل پيروز شد و دولتشان را سرنگون ساخت و بيت المقدس را ويران نمود و دامنهء پادشاهيش به مصر و ما وراء آن نيز كشيده شد . پادشاهى او چهل و پنج سال مدت گرفت . بعد از او پسرش اولمردوخ [ 2 
  ] بيست و سه سال پادشاهى كرد و پس از\r\n\r\n\r\n","description":"","footnote":"\r\n[ ( 1 ) 
  ] دارينوش .\r\n[ ( 2 ) 
  ] اويل مرود .\r\n","page_name":" 75 ","page_number":99},
  {"content":"\r\n\r\nاو بلشصر [ 1 
  ] سه سال . سپس دارا پادشاه ايران و دامادش كورش بر سر او لشكر كشيدند و شهر بابل را در محاصره گرفتند . بعضى از اسرائيليان گويند كه بختنصر و پادشاهان بابل از فرزندان كسديم هستند و كسديم از فرزندان عيلام بن سام و او برادر اشور است و ملوك موصل از فرزندان اشوراند . پايان كلام در ملوك موصل و ملوك بابل . و اين پايان جستجو از اخبار و انساب آنهاست .\r\nدين صابئان كه پرستش ستارگان و جلب روحانيت آنهاست از اينان و از كلدانيان پديد آمد . مىگويند اينان به رصد كردن و شناخت طبايع ستارگان و خلاص مولدات ( ؟ ) و آنچه از اين قبيل باشد از نجوم و طلسمات و سحر توجه خاصى داشتند . و مردم جانب غربى زمين اين علوم را از آنها فرا گرفتند . شاهد اين امر قرائت كسانى است كه در اين آيه و ما انزل على الملكين لام را به كسره خوانده‌اند يعنى آنچه بر آن دو پادشاه نازل شده و اينان مىگويند هاروت و ماروت از پادشاهان سريانىاند و نخستين پادشاهان بابل بوده‌اند ، ولى قرائت مشهور به فتح لام است يعنى هاروت و ماروت دو فرشته بوده‌اند . و اختصاص اين فتنه و آزمايش از ميان همه اقطار زمين به بابل دليل بر وفور آگاهى آنها از صناعت جادوگرى بوده است . و مردم اين سامان جادوگرى و ديگر فنون آن را از نجوم و غير آن از مردم مصر كه در همسايگىشان بوده‌اند فرا گرفته‌اند . ما از شدت توجه مردم مصر به اين علوم آگاهيم و مىدانيم كه آنها در مقام مباهات به موسى از گرد آوردن جادوگران سخن گفتند و بقاياى آثار جادوگرى در برابى [ 2 
  ] اخميم در صعيد مصر نيز بدين امر گواهى مىدهد . و اللّه اعلم .\r\n\r\n\r\n","description":"","footnote":"\r\n[ ( 1 ) 
  ] بلينصر .\r\n[ ( 2 ) 
  ] برابى ، كلمه‌اى است قبطى نام پرستشگاه يا بنايى است استوار ، جايگاه جادوان ، و اين خانه در چند موضع از صعيد مصر در اخميم و انصنا و غيره تا اين زمان ( زمان ياقوت ) باقى است . لغت نامه .\r\n","page_name":" 76 ","page_number":100},
  {"content":"\r\n\r\n\r\nخبر از قبطيان و آغاز ملك و دولت آنان و احوال و انساب ايشان\r\nاين امت كهنترين امتهاى جهانند و مدت پادشاهيشان از همه امتها طولانىتر بوده است ، و به سرزمين مصر و حوالى آن اختصاص دارند . پادشاهيشان از آغاز تا آنگاه كه اسلام به سرزمينشان درآمد و ملك از آنان بستد همچنان دوام داشت . در اين مدت همواره پيروزمند بوده‌اند مگر گهگاه كه برخى از معاصرانشان كه بسط قدرت مىداده‌اند چون عمالقه و ايرانيان و روميان و يونانيان بر آنها تاخت و تازى مىكرده‌اند و مصر را از دستشان به در مىكرده‌اند ولى پس از چندى بار ديگر خود به حكومت باز مىگشته‌اند تا آنگاه كه در دولت اسلام به كلى منقرض شدند .\r\nدر زبان قديم پادشاهان مصر را فرعون مىخواندند و چون زبان مصريان ديگرگون شد معنى اين واژه هم ناشناخته مانده . چنان كه زبان حميرى با زبان مضرى و زبان سريانى به رومى تبديل شده است .\r\nنسب قبطيان چنان كه مشهور است به حام پسر نوح مىرسد و مسعودى مىگويد به بيصر پسر حام ، پسر نوح . در تورات از بيصر پسر حام نامى به ميان نيامده ، بلكه فرزندان او را مصرايم و كوش و كنعان و فوت ذكر كرده . سهيلى گويد : آنها از فرزندان كنعان پسر حام‌اند زيرا چون مصريان را نسبت دهند مىگويند : مصر پسر نبيط يا مصر پسر قبط پسر نبيط از فرزندان كوش پسر كنعان . و او روسيوس گويد : قبطيان از فرزندان قبط پسر لايق پسر مصراند . اسرائيليان مىگويند آنها از نسل فوت پسر حام‌اند و بعضى گويند از فرزندان كفتوريم بن قبطقايين - يعنى قبط - هستند .\r\nمسعودى گويد : بيصر پسر حام در ايام نمرود ، برادرزاده خود كنعان را به حكومت مصر فرستاد . او در آنجا دعوى استقلال كرد و پسرش مصر را جانشين خود ساخت . چون پادشاه نو كشورش تا اسوان و يمن و عريش وايله [ 1 
  ] و فرسيسه [ 2 
  ] گسترش يافت همه را به نام خود مصر\r\n\r\n\r\n","description":"","footnote":"\r\n[ ( 1 ) 
  ] ايليه .\r\n[ ( 2 ) 
  ] فرسيه .\r\n","page_name":" 77 ","page_number":101},
  {"content":"\r\n\r\nناميد . سرزمين مصر از جنوب به نوبه و از مشرق به شام و از شمال به درياى زقاق و از مغرب به برقه محدود بود و نيل در آن جارى بود . مصر عمر دراز كرد تا فرزندش بزرگ شد . و پس از خود پادشاهى را به پسر بزرگ خود قبط بن مصر كه او را ابو الاقباط گويند سپرد . مدت پادشاهى مصر به دراز كشيد و او را چهار پسر آمد : قبط بن مصر و اشمون بن مصر سپس صا و سپس برادر ديگرشان اتريب . مصر سرزمين خود را ميان پسرانش تقسيم كرد و چون قبط بزرگترين آنها بود فرزندان ديگر برادران را نيز به او نسبت دادند و همه را قبطى خواندند . مسعودى آنگاه نامهايى را نقل مىكند همه غير عربى و به خاطر غير عربى بودنشان از ضبط اصلى دور افتاده‌اند ، كتابهاى اصلى هم كه در دسترس ماست از صحت بدورند . آنگاه شش تن از آنها را كه پس از اتريب آمده‌اند نام مىبرد و مىگويد : فرزندان بيصر پسر حام افزون شدند و در دام معاصى افتادند و زنان بر آنان فرمانروا گشتند ، وليد بن دومع پادشاه عمالقه از شام بر سرشان لشكر كشيد و سرزمينشان را تصرف كرد و اينان طوق انقياد بر گردن نهادند . اما ابن سعيد از كتب مورخان مشرق نقل مىكند كه مصر پسر خود قبط را پادشاهى داد و پس از قبط برادرش اتريب به پادشاهى رسيد . و نيز گويد كه در ايام قبط ، شداد بن مداد بن شداد بن عاد به مصر لشكر كشيد و سرزمينهاى ناحيهء سفلا را تصرف كرد و قبط در اين جنگها كشته شد . پس اتريب قوم خود را گرد آورد و از بربرها و سياهان مدد گرفت تا اعراب را به شام باز پس راند . اتريب همه ملك مصر را در تصرف درآورد و شهرى را كه به نام اوست بنا كرد و نيز شهر عين شمس را بساخت . بعد از او برادرش بودشير ، پسر قبط به پادشاهى رسيد و او بود كه هرمس مصرى را به كوه قمر فرستاد و او از آنجا همراه با جريان نيل به درياچهء بزرگ كه چشمه‌هاى نيل در آن مىريزند رسيد . بودشير بلاد واحه‌ها را آبادان ساخت و همه اهل بيت خود را بدانجا آورد . پس از او پسرش عديم پسر بودشير به پادشاهى رسيد سپس پسرش شدات بن عديم ، سپس پسرش مندوش بن شدات . او شهر عين شمس را آبادان ساخت . اين خاندان را در جادوگرى آثارى شگرفت است . بعد از او مقلاوش ( ؟ ) پسر مقناوش ( ؟ ) به پادشاهى رسيد . او پرستش گاو آغاز نهاد و از گاو تنديسهاى زرين ساخت و چون به هلاكت رسيد پسرش مرقيش پادشاه شد ، عمويش اشمون پسر قبط بر او چيره شد و ملك از او بستد و شهر اشمون را بنا كرد . پس از اشمون ، پسرش اشاد پسر اشمون به جايش نشست و پس از او عمويش صا پسر قبط پادشاهى يافت و شهرى به نام خود بنا كرد ، پس از او ندراس به حكومت رسيد و او مردى حكيم بود ، هيكل زهره را او بساخت و بختنصر ويرانش كرد . بعد از او پسرش ماليق پسر ندراس پادشاه شد او كيش صابئان را رها كرد و به توحيد گرويد . و بلاد بربر و اندلس را در تصرف آورد و با فرنگيان به نبرد برخاست . پس از او نوبت پادشاهى به پسرش حربيا رسيد او از توحيد به كيش صابئان بازگشت . و با بلاد هند و سودان و شام جنگ كرد پس از او پسرش كلكى زمام پادشاهى به دست گرفت . كلكى را\r\n\r\n","description":"","footnote":"","page_name":" 78 ","page_number":102},
  {"content":"\r\n\r\nقبطيان حكيم ملوك نامند . او هيكل زحل را بنا كرد . و امور كشور را به برادرش ماليا سپرد و خود به عشرت پرداخت . پسرش خرطيش كه مردى سفاك بود او را به قتل آورد . و قبطيان مىگويند او فرعون معاصر با ابراهيم خليل ( ع ) بوده است . و او نخستين فراعنه است .\r\nچون خرطيش دست به قتل نزديكان خود گشود دخترش حوريا او را زهر داد و بر تخت پادشاهى سرزمين قبطيان نشست . ابراحس كه از فرزندان عمويش اتريب بود ، به خلاف او برخاست و حوريا در اين نبرد پيروز شد . و ابراحس به شام گريخت و از كنعانيان يارى خواست پادشاه كنعانيان سردار خود جيرون را به مصر فرستاد . چون به نزديكى مصر رسيد حوريا به پيشبازش رفت و بدان شرط كه ابراحس را بكشد و شهر اسكندريه را بنا كند او را وعدهء ازدواج داد او نيز چنين كرد ولى حوريا چندى بعد جيرون را به زهر بكشت . از آن پس كار ملك بر او قرار گرفت و منارهء اسكندريه را بنا نهاد حوريا ، دليقيه دختر عموى خود با قوم را به جانشين خود نامزد كرد . ايمن كه از نسل اتريب بود به طلب خون خويشاوند خود ابراحس بر سر او لشكر كشيد و از پادشاه عمالقه وليد پسر دومغ - كه به هنگام ذكر عمالقه از او ياد كرديم پيوست و از او يارى خواست و همراه او سرزمين مصر را تصرف كرد .\r\nپس نقراوس زمام امور قبطيان را به دست گرفت و غرق در شهوات و لذات شد . از فرزند خود فوطيفار خواست كه وزارت او را به عهده گيرد و او نيز به عهده گرفت . و يوسف به يارى وحى و هندسه شهر فيوم را براى او بنا كرد . زمين فيوم همه باتلاق بود يوسف آنجا را خشكانيد و به عدد روزهاى سال روستاها ساخت . او يوسف را بر خزائن خود گماشت . پس از او دارم بن ريان به پادشاهى نشست قبطيان او را ويموص نامند . يوسف به وصيت پدر ويموص به تدبير امور او نيز مشغول شد . يوسف در زمان او وفات كرد . او نيز سيرت ديگرگون ساخت و در نيل غرقه گشته هلاك شد . پس از او پسرش معدانوس پسر دارم پادشاهى يافت . او رهبانيت اختيار كرد ، پسر خود كاشم را به جانشينى خود برگزيد او بنى اسرائيل را فرمانبردار قبطيان كرد .\r\nحاجبش او را كشت ، پسرش لاطش را به جاى او نشاند . چون لاطش لهو و نوشخوارى پيشه ساخت حاجب او را نيز برانداخت و ديگرى از نسل ندراس به نام لهوب بر جاى او نشاند .\r\nاو ستمگرى پيشه نمود . قبطيان مىگويند كه لهوب فرعون معاصر با موسى ( ع ) بوده است .\r\nاما مورخان مىگويند كه او وليد بن مصعب بوده و پيشهء نجارى داشته كم كم حالش ديگرگون شد و نقيب نگهبان گرديد تا كارش به وزارت كشيد و سپس زمام امور به دست گرفت . و اين با آنچه در كتاب اول آورديم بعيد مىنمايد .\r\nمسعودى گويد : فرعون موسى از قبطيان بود . و چون او هلاك شد قبطيان از پادشاهان شام بيمناك شدند و زنى دلوكه نام را كه از خاندان شاهى بود بر خود پادشاه كردند . او كسى است كه بر گرداگرد مصر باروئى كشيد كه به حائط العجوز « باروى پيرزال » شهرت يافت ، زيرا آنقدر بناى آن مدت گرفت كه دلوكه پير شد . نيز در مصر برابى و براى آب نيل مقياسها\r\n\r\n","description":"","footnote":"","page_name":" 79 ","page_number":103},
  {"content":"\r\n\r\nترتيب داد . مسعودى ، بعد از دلوكه هشت تن ديگر از پادشاهان را كه همه نامهاى غير عربى دارند بر مىشمارد و در هشتمين مىگويد كه او فرعون اعرج ( شل ) است كه بنى اسرائيل از ستم بختنصر به او پناه جستند . اما بختنصر به مصر داخل شد و او را بكشت و هياكل صابئان را ويران ساخت و براى خود و فرزندش آتشكده‌ها بنا كرد .\r\nدر تواريخشان آمده است كه ابن عبد الحكم گفت : اين دلوكهء پير زال همان است كه برابى را در مصر تجديد كرد . و زنى به نام تروره را كه جادوگر زمانش بود فرا خواند ، جادوگران اين زن را بزرگ مىداشتند او در وسط شهر منف بربى بزرگى از سنگ برآورد و صورت هر حيوانى از گويا و ناگويا در آن تصوير كرد . و هر چه آسيب كه به آن تصويرها وارد مىآمد به مثال او كه در خارج بود نيز وارد مىآمد . و بدين شيوه ، راه بر دشمنانى كه قصدشان مىكردند بربستند زيرا داناترين مردم به جادوگرى بودند . دلوكه تا آنگاه كه پسرى از فرزندانشان به نام دركوس پسر ملوطس [ 1 
  ] به حد رشد رسيد و او را به پادشاهى برداشتند به مدت بيست سال پادشاهى كرد . و با آن پادشاه نيز چهارصد سال بزيست تا آنگاه كه بمرد . پس از او پسرش بورس [ 2 
  ] پسر دركوس [ 3 
  ] و بعد از او ففامس [ 4 
  ] پسر بورس [ 5 
  ] و بعد از او دينا پسر بورس و پس از او نماريس [ 6 
  ] پسر دينا پادشاهى كردند . پس مردم عليه او طغيان نمودند و او را كشتند و يكى از اشراف خود به نام بلوطيس پسر مناكيل را حكومت دادند و حكومت او چهل سال مدت گرفت و بلوطيس پسر خود مالوس را به جانشينى خود برگزيد و بمرد مالوس پادشاهى به برادر خود مناكيل پسر بلوطيس داد و او پسرش بركه پسر مناكيل را . بركه صد و بيست سال پادشاهى كرد . و او همان فرعون اعرج است كه مردم بيت المقدس را به اسارت گرفت و گويند كه از سلطنت خلع شد .\r\nابن عبد الحكم گويد : بعد از او پسرش مرينوس پسر بركه پادشاهى يافت و او پسر خود فرقون پسر مرينوس را جانشين ساخت . فرقون شصت سال پادشاهى كرد و سپس هلاك شد و بعد از او برادرش نقاس پسر مرينوس پادشاهى يافت . و چون چيزى از آن بربىها تباه مىشد هيچ كس را ياراى اصلاح آن نبود مگر مردى از ذريه آن پيرزال جادوگر كه آنها را درست كرده بود از اين رو چون در روزگار نقاس ذريهء او منقطع شد بربىها نيز از ميان رفتند و مردم به پادشاهى كه در دست آنها بود طمع ورزيدند ، نقاس بمرد و پسرش قوميس پسر نقاس مدتى پادشاهى راند . پس بختنصر بيت المقدس را بگرفت و بنى اسرائيل را سركوب نمود و به اطراف پراكنده ساخت و جمعى را كشت و شهر را ويران ساخت گروهى از آنها به مصر پناهنده شدند و قوميس آنها را پناه داد . بختنصر از پى آنها لشكر روانه كرد قوميس به نبرد با او برخاست ، اما\r\n\r\n\r\n","description":"","footnote":"\r\n[ ( 1 ) 
  ] دركون بطلوس .\r\n[ ( 2 ) 
  ] برديس .\r\n[ ( 3 ) 
  ] دركون .\r\n[ ( 4 ) 
  ] يقاس .\r\n[ ( 5 ) 
  ] نقراس .\r\n[ ( 6 ) 
  ] استمارس .\r\n","page_name":" 80 ","page_number":104},
  {"content":"\r\n\r\nشكست خورد و خود كشته شد . بختنصر شهر منف را ويران ساخت و مصر چهل سال ويران بود . ارميا در آنجا سكونت گزيده بود . بختنصر او را طلبيد و ارميا نزد او رفت . سپس مردم مصر را به جايگاهشان بازگردانيد . و همچنان بودند تا آنگاه كه ايرانيان و روميان بر ملل ديگر غلبه يافتند و روم با مصر به جنگ برخاست و بر مردم خراج نهاد . سپس ايران و روم آن سرزمين را ميان خود تقسيم كردند و كارگزاران دولت ايران بر مصر حكومت مىكردند . آنگاه اسكندر يونانى آن سرزمين را تصرف كرد و اسكندريه و آثارى را كه در بيرون آن بود چون عمود السوارى و رواق الحكمه را از نو آبادان نمود . آنگاه روميان بر مصر و شام چيره شدند ولى كشور را به قبطيان سپردند و خود بازگشتند . تا آنگاه كه خداوند اسلام را آورد . فرمانرواى قبط در مصر و اسكندريه مقوقس بود . سهيلى نام او را جريح بن مينا نقل كرد . رسول خدا ( ص ) حاطب بن ابى بلتعه و جبر غلام ابو رهم الغفارى را به نزد او فرستاد . مقوقس به مسلمانان روى خوش نشان داد و آن هداياى معروف را براى او روانه داشت : چون استرى به نام دلدل كه پيامبر بر آن سوار مىشد و خرى به نام يعفور . و نيز كنيزى به نام ماريه كه فرزندش ابراهيم از او بود و نيز مادر ماريه و خواهر او سيرين . رسول خدا سيرين را به حسان بن ثابت بخشيد و او عبد الرحمان را براى حسان آورد . و نيز قدحى از شيشه كه پيامبر در آن آب مىنوشيد و نيز عسلى گوارا محصول بنها يكى از قراء مصر معروف به العسل الطيب . و گويند چون خبر اين هدايا به هرقل رسيد مقوقس را به گرايش به اسلام متهم ساخت و از فرمانروايى قبطيان عزل كرد .\r\nمسلم در صحيح خود از ابو ذر روايت كرده كه رسول خدا ( ص ) گفت : چون مصر را گشوديد - يا شما مصر را خواهيد گشود - درباره مردم آن ديار نيكى كنيد كه آنان را پيمان است و خويشاوندى است يا دامادى است . اين خبر را ابن اسحق از زهرى نيز روايت كرد و گفت : از زهرى پرسيدم : خويشاوندى ، كدام خويشاوندى ؟ گفت : هاجر مادر اسماعيل از مردم مصر بود . و بعضى از راويان در تفسير دامادى گفته‌اند كه ماريه مادر ابراهيم از آنجا بود . او را مقوقس به رسول خدا ( ص ) هديه كرد و او از مردم حفن از اعمال انصناء بود .\r\nطبرى گويد : چون عمرو عاص مردم مصر را از اين سفارش پيامبر آگاه كرد گفتند : اين نسبى است كه حق آن را جز كسى كه پيامبر باشد نگه نخواهد داشت زيرا نسبى دور است .\r\nو به او گفتند كه هاجر زن يكى از پادشاهان ما بود ، ميان ما و مردم عين شمس جنگهايى رخ داد آنها پادشاه را كشتند و زنش را اسير كردند و از آنجا به جد شما ابراهيم رسيد .\r\nچون فتح مصر و اسكندريه پايان گرفت ، روميان به قسطنطينيه بازگشتند . عمرو بن عاص با مقوقس و قبطيان به پرداخت جزيه صلح برقرار كرد و مقوقس را به رياست قوم خود باقى نهاد . و با او در مهمات مشاورت مىكردند تا بمرد . مقوقس گاه در اسكندريه بود و گاه در منف .\r\nعمرو بن عاص در همانجا كه براى محاصرهء مصر خيمه‌هايى بر پا كرده بود طرح شهر فسطاط را\r\n\r\n","description":"","footnote":"","page_name":" 81 ","page_number":105},
  {"content":"\r\n\r\nپى افكند . و مسلمانان از شهرى كه مقوقس در آن سكونت داشت به فسطاط آمدند و آن شهر كم كم ويران شد . با مردن مقوقس و ويران شدن آن شهر دولت قبطيان هم به پايان آمد .\r\nفرزندان آن خاندان تا اين زمان باقى مانده‌اند و از آنجا كه در امر خراج و جمع آورى اموال و حساب غنايم مهارت و كفايتى دارند در دولت اسلامى عهده‌دار اين گونه امور شده‌اند . و بعضى از آنها اسلام آوردند و در دستگاه دولت اسلام به مقامى شامخ رسيدند و مخصوصا در امور مالى كه در ديار مصر مقامى همتاى مقام وزارت دارد ، استادى به خرج دادند . و تا به سلطان تقرب جويند خود عهده‌دار اين امور مىشدند و در دولت ، صاحب جاه و نفوذ گشتند و از ميانشان مردان بسيار و صاحبان بيوتات برخاستند . سلطان نيز كارگزاران خود را تا به امروز تنها از ميان آنها برمىگزيند . بيشترشان تا به امروز مسيحى هستند و در نواحى صعيد و ديگر بلاد به كشاورزى مشغول . و اللّه غالب على امره .\r\nاقليم مصر در ايام قبطيان و فراعنه همه سدها و پلها بود . آب نيل را از روى حساب و تدبيرى خاص نگه مىداشتند و هر گونه كه مىخواستند روان مىساختند در كرانه‌هاى نيل از بالا تا پائين ، ميان اسوان و رشيد همه باغها بود . در شهر منف و عين شمس آب را از روى حساب و اندازهء معلوم در خانه‌ها و حياطها جارى ساخته بودند . همهء اينها را عبد الرحمان بن شماسه كه از نيكان تابعان صحابه است نقل كرده و گفته است كه از يكى از مشايخ مصر شنيده . گويند كه شهر عين شمس مكان هيكل خورشيد بوده . در آنجا از بناها و ستونها و تفرجگاهها چيزهايى بود كه در شهر ديگرى نظير آن نبود . من مىگويم كه در مكان آن امروز دهى است پيوسته به قاهره موسوم به مطريه و ساكنان آن همه مسيحى هستند . و گويند شهر منف تا آنگاه كه بختنصر آن را در عهد دولت قوميس بن نقاس ويران كرد ، پيش از فراعنه و بعد از آنها تختگاه پادشاهان بوده . و فرعون در شهر منف جاى داشت . شهر را هفتاد دروازه بوده و با روى شهر را از آهن و مس ساخته بوده‌اند . چهار نهر از زير تختش مىگذشته .\r\nابن خرداد به در كتاب المسالك و الممالك گويد : در ازاى شهر دوازده ميل بود و ميزان خراج مصر هفتاد هزار هزار دينار فرعونى از قرار هر دينار سه مثقال ، بوده . و مصر را به نام مصر پسر بيصر پسر حام ناميده‌اند . و گويند كه او با نوح در سفينه بوده است . نوح در حق او دعا كرد و خداوند او را در اين سرزمين جاى داد و فرزندان او را افزون ساخت . طول مصر از برقه است تا ايله و عرض آن از اسوان است تا رشيد و مردمش بر كيش صابئان بودند . و روميان كه بعد از قسطنطين آنجا را تصرف كردند دين مسيح را رواج دادند چنان كه ملتهاى مجاورشان از جلالقه ، و صقالبه ، و بر جان ، و روس ، و قبط و حبشه و نوبه نيز به اين دين درآمدند و از دين صابئان و تعظيم هياكل و پرستش بتان باز ايستادند . و اللّه وارث الارض و من عليها و هو خير الوارثين .\r\n\r\n","description":"","footnote":"","page_name":" 82 ","page_number":106},
  {"content":"\r\n\r\n\r\nبنى اسرائيل خبر از بنى اسرائيل و نبوت و پادشاهى ايشان و غلبه آنها بر سرزمين مقدس در شام و كيفيت تجديد دولتشان پس از انقراض\r\nآنگاه كه از ابراهيم ( ع ) و فرزندان او سخن مىگفتيم در باب يعقوب پسر اسحاق و قرار گرفتن با فرزندانش - اسباط - در مصر سخن گفتيم و گفتيم كه يعقوب را خداوند در تورات اسرائيل ناميده است . ايل در لغت آنها به معنى بنده است و كلمه‌اى كه پيش از آن آمده يكى از اسماء و صفات خداوند عز و جل است ، و عجمان مضاف را بعد از مضاف اليه مىآورند [ 1 
  ] .\r\nچون خداوند ، جان پيامبر خود يعقوب را در مصر بستد صد و هشتاد و هفت سال از عمر او رفته بود ، يعقوب وصيت كرد كه او را در كنار پدرش اسحاق به خاك سپارند ، يوسف از فرعون خواست كه اجازت دهد و فرعون اجازت داد ، و دولتمداران خود را فرمان داد تا همراه او شوند پس جنازهء يعقوب را به فلسطين حمل كردند و آن را در مقبرهء پدرانش به خاك سپردند و اين مقبره همان است كه ابراهيم از كنعانيان خريده بود . يوسف به مصر بازگشت و تا پايان عمر در آنجا بود و چون مرگش فرا رسيد وصيت كرد كه جسد او را در مصر به خاك سپارند و هر گاه قوم رهسپار ارض ميعاد يا ارض مقدس گرديدند ، آن را با خود ببرند .\r\nسبطها در مصر ماندند و زاد و ولد كردند و شمارشان افزون شد تا آنجا كه قبطيان به هراس افتادند و آنها را بردهء خود ساختند . در تورات آمده است كه فرعونى كه بعد از يوسف بر تخت نشست به مقام يوسف در دولت پدران خود آگاهى نداشت ، بنى اسرائيل را به بردگى گرفت ، اما كاهنان دربارى گفتند كه نبوت در بنى اسرائيل آشكار مىشود و ملك تو به دست آنها برخواهد افتاد ، پدرانشان نيز به آنها چنين بشارتى داده‌اند . فراعنه كوشيدند تا با كشتن\r\n\r\n\r\n","description":"","footnote":"\r\n[ ( 1 ) 
  ] اسرائيل : كسى كه بر خدا مظفر گشت . قاموس كتاب مقدس . به استناد به آيه 28 از سفر پيدايش بخش 32 .\r\n","page_name":" 83 ","page_number":107},
  {"content":"\r\n\r\nپسران از ذريه اسرائيل نسلشان را براندازند و همواره چنين مىكردند تا آنگاه موسى زاده شد . موسى پسر عمرام [ 1 
  ] پسر قهات [ 2 
  ] پسر لاوى پسر يعقوب است . مادرش يوكابد [ 3 
  ] دختر لاوى و عمهء عمرام است . و قهات پسر لاوى از كسانى بود كه با يعقوب ( ع ) به مصر رفت و عمرام در مصر زاده شد . عمرام در هفتاد و سه سالگى صاحب هارون شد و در هشتاد سالگى صاحب موسى .\r\nچون موسى زاده شد مادرش او را در تابوتى نهاد و به امواج دريا سپرد . خواهرش از دور مىنگريست تا چه كسى آن تابوت را از آب مىگيرد . دختر فرعون با پرستاران خود به كنار دريا آمد تابوت را ديد ، موسى را از تابوت بيرون آورد و بر او ببخشود و گفت اين از عبرانيان است چه كسى دايه‌اى نزد ما مىآورد كه او را شير بدهد ؟ خواهر موسى گفت من مىآورم و نزد مادر آمد . دختر فرعون موسى را به او سپرد تا آنگاه كه از شيرش باز گرفت . پس او را نزد دختر فرعون آورد و موسايش ناميد و به او سپردش .\r\nموسى در نزد فرعونيان پرورش يافت و به جوانى رسيد . روزى بيرون آمده و در ميان مردم مىگشت و چون در دربار فرعون پرورش يافته بود ، نيرومند شده بود . قصد ديدار خويشان خود داشت . ديد كه مردى مصرى مردى عبرانى را مىزند ، موسى بر مرد مصرى مشتى نواخت و او را بكشت و در جايى دفن كرد . ديگر روز بيرون آمد دو مرد از بنى اسرائيل را ديد كه يكى بر ديگرى ستم مىكرد موسى خواست آن مرد زورمند را بازدارد ، مرد گفت : چه كسى ترا بر ما حاكم كرده ؟ آيا مىخواهى مرا هم بكشى چنان كه ديروز يكى را كشتى ؟ خبر به فرعون رسيد ، موسى را طلب كرد . موسى به مدين گريخت . مدين شهرى در كنار خليج عقبه از سوى ايله است . بنى مدين امتى عظيم از فرزندان ابراهيم ( ع ) بودند و در اين مكان مىزيستند . موسى در اين ايام چهل ساله بود نزديك آب شهر دو دختر ديد از آن يكى از بزرگان شهر . موسى به آنها آب داد . دختران او را نزد پدر آوردند . و چنان كه در قرآن آمده است موسى يكى را به زنى گرفت . اكثر مفسران در نسب آن بزرگمرد گويند : شعيب بن نوفل بن عيفا بن مدين ، و او از پيامبران بود .\r\nطبرى گويد : آنكه موسى را اجير كرد و دختر خود را به او داد رعوئيل [ 4 
  ] بود و يترون [ 5 
  ] خوانده مىشد و او حبر مدين بود . از حسن بصرى آورده‌اند كه شعيب رئيس بنى مدين بود و نيز گويند آنكه موسى را اجير كرد و به او دختر داد برادرزادهء شعيب بود و بعضى گويند پسر عمش بود . موسى در نزد شعيب پدر زن خود مىزيست و به عبادت پروردگارش مشغول بود موسى هشتاد سال داشت و برادرش هارون هشتاد و سه سال كه بر آنها وحى نازل شد . خداوند آن دو را فرمان داد كه نزد فرعون روند و از او بخواهند تا بنى اسرائيل را با آنها روانه دارد و ايشان را از ستم قبطيان و جور فرعونان برهانند و به ارض مقدسى كه خداوند به زبان\r\n\r\n\r\n","description":"","footnote":"\r\n[ ( 1 ) 
  ] عمران .\r\n[ ( 2 ) 
  ] قاهت .\r\n[ ( 3 ) 
  ] يوخانذ .\r\n[ ( 4 ) 
  ] رعويل .\r\n[ ( 5 ) 
  ] بيتر .\r\n","page_name":" 84 ","page_number":108},
  {"content":"\r\n\r\nابراهيم و اسحاق و يعقوب ، آنان را وعده داده است برسانند .\r\nموسى و هارون به مصر آمدند و رسالت خود را به بنى اسرائيل ابلاغ كردند . بنى اسرائيل ايمان آوردند و پيرو او شدند . آنگاه نزد فرعون حاضر آمدند و فرمان خدا را به او رسانيدند كه بايد بنى اسرائيل را با آنها روانه دارد .\r\nموسى معجزهء خود عصا را به او نشان داد . تكذيب كردن فرعون و سرباز زدن از ايمان و احضار جادوگران و ديدن جادوگران معجزهء موسى را و اسلام آوردنشان در قرآن عظيم آمده است . اما فرعون در تكذيب و كفر خود پاى فشرد و بر بنى اسرائيل ستم افزون كرد ، طوق بندگى بر گردنشان نهاد و به بيگارى در كارهاى سخت گمارد . آنگاه بلاهاى دهگانه يك يك بر فرعونيان فرود مىآمد و هر گاه بلايى فرود مىآمد آنها در نزد موسى زارى مىكردند تا از خدا بخواهد آن بلا دفع كند ، تا آنگاه كه خداوند وحى فرستاد كه بنى اسرائيل را از مصر بيرون برد .\r\nدر تورات آمده است كه به بنى اسرائيل فرمان رسيد كه به هنگام خروجشان از مصر اهل هر خانه بره‌اى بكشد اگر آنها را بس باشد ، يا با همسايگان خود شريك شوند اگر بره بيشتر آيد . آنگاه خون او را بر در خانه‌هاى خود بمالند تا نشانى باشد ، آنگاه آن را با كله و پاچه‌هايش بخورند . يعنى استخوانهايش را نشكنند و هيچ چيز از آن بيرون خانه‌ها نگذارند .\r\nنانشان بايد از آن روز تا هفت روز بعد فطير باشد و اين روز روز چهاردهم از آغاز بهار بود .\r\nبايد كه غذاى خود با شتاب خورند در حالى كه كمرهاشان بسته و كفشهاشان در پاى و عصاهاشان در مشت باشد و شب هنگام بيرون روند . و هر چه از شامشان افزون آيد به آتش بسوزانندش و اين روز براى آنها و فرزندانشان عيد است . عيد فصح .\r\nنيز در تورات آمده است كه در آن شب فرزندان نخستين زنان قبطى با چارپايان و احشامشان مردند تا به آنها مشغول شوند و از بنى اسرائيل غافل گردند . همچنين بنى اسرائيل را فرمان آمد از قبطيان هر چه آلات زيور است به عاريت گيرند و با خود بيرون برند . آنها چنين كردند و شب هنگام با هر چه همراه داشتند با چهار پايان و مواشى بيرون آمدند . ششصد هزار تن يا بيشتر بودند و قبطيان به سوك عزيزان خود سرگرم بودند . بنى اسرائيل تابوت يوسف را نيز با خود بردند ، موسى به الهام خداوند آن را از مدفنش بيرون آورد . پس به راه افتادند ، رفتند تا به دريا رسيدند ، آن سوى دريا كوه طور بود .\r\nفرعون و سپاهيانش به آنها رسيدند . خداوند موسى را فرمان داد تا با عصاى خود بر دريا زند و بدان درآيد . موسى عصا بر دريا زد ، دريا بشكافت و در آن راهها پديد آمد بنى اسرائيل به دريا درآمدند و فرعون و سپاهش از پس آنها درآمدند و غرقه شدند . بنى اسرائيل در كنار طور آرميدند و با موسى خداوند را تسبيح گفتند و تسبيحشان چنين نقل شده : « پروردگار شكوهمند را مىستاييم كه سپاه فرعون را مقهور كرد و سوارانش را به دريا انداخت . آن\r\n\r\n","description":"","footnote":"","page_name":" 85 ","page_number":109},
  {"content":"\r\n\r\nخداوند بزرگ و درخور ستايش را » و گويند : مريم خواهر موسى و هارون ( ع ) دف به دست گرفته بود و زنان بنى اسرائيل از پى او با دفها و طبلها مىآمدند و او اين سرود را به آواز براىشان مىخواند : « منزه است پروردگار قهار آنكه اسبها و سوارانشان را به دريا افكند . » سپس موسى به مناجات بر كوه طور شد و خداوند با موسى سخن گفت و معجزات پى در پى به وقوع پيوست و الواح نازل شد . بنى اسرائيل مىپندارند كه آن دو لوح بود كه بر آنها كلمات دهگانه نوشته شده بود . و كلمات دهگانه عبارتند از : كلمهء توحيد ، نگهداشتن سبت به ترك كار كردن در آن روز و نيكى كردن به پدر و مادر به سبب پيرى و دورى از قتل و زنا و دزدى و شهادت باطل و خوددارى از نظر داشتن به خانهء همسايه يا به زن او يا متاع او اينها بودند كلمات دهگانه كه در الواح تورات آمده بود .\r\nسبب نزول الواح آن بود كه بنى اسرائيل چون از فرعونيان نجات يافتند در اطراف طور سينا گرد آمدند موسى از كوه بالا رفت و پروردگارش با او سخن گفت و او را فرمان داد تا نعمتى را كه به آنان ارزانى داشته ، در نجاتشان از فرعون ، ياد كنند . و خود را پاكيزه دارند و سه روز جامه‌هاى خود را بشويند و در روز سوم گرداگرد كوه جمع شوند . و بنى اسرائيل چنين كردند . ناگاه ابرى سياه پر از رعد و برق بر كوه سايه افكند بنى اسرائيل بيمناك شدند و لرزان در دامن كوه درنگ كردند . سپس دودى كه عمودى از نور در وسط آن بود كوه را فرو پوشيد چنان كه زلزله عظيمى در كوه افتاد و آواز رعد افزون شد . به موسى فرمان شده بود كه بنى اسرائيل را براى شنيدن وصايا و تكاليف حاضر آرد اما آنها طاقت نياوردند . پس فرمان شد كه هارون نزديك آيد و علما در همان نزديكى درنگ كنند هارون چنين كرد . در اين حال موسى الواح را بياورد . او براى چهل شب به ميعادگاه پروردگارش رفت . خداوند با او سخن گفت . موسى خواستار ديدار شد و پاسخ شنيد كه نخواهى ديد . موسى نعره زد و بر زمين افتاد و كوه پاره پاره شد . موسى بسيارى از احكام تورات را در مواعظ و در حلال و حرام از پروردگارش فرا گرفت . چون موسى راهى ميعاد شد ، برادر خود هارون را بر بنى اسرائيل خليفه ساخت .\r\nبنى اسرائيل از درنگ موسى شكايت كردند و هارون به آنها گفته بود كه آن زيورها كه از قبطيان گرفته‌اند بر آنها حرام است . پس قصد سوختن آنها كردند و آنها را در آتش افكندند .\r\nدر اين حال سامرى در ميان پيروان خود از بنى اسرائيل ، بيامد و چيزى كه با خود داشت و از جاى پاى رسول برداشته بود در آن آتش افكند . تنديس گوساله‌اى شد و بعضى گويند گوساله‌اى زنده . بنى اسرائيل به پرستش آن گوساله مشغول شدند و هارون از بيم آنكه مباد ميانشان اختلاف افتد هيچ نگفت .\r\nموسى ( ع ) از مناجات باز آمد . در آنجا از اين واقعه خبر يافته بود . چون قوم را بدان حالت ديد الواح را بر زمين زد . گويند الواح شكست و موسى از سنگ الواح ديگر تراشيد .\r\nبنى اسرائيل مىگويند دو لوح بود ولى از ظاهر قرآن بر مىآيد كه بيش از دو بوده است . هر چند\r\n\r\n","description":"","footnote":"","page_name":" 86 ","page_number":110},
  {"content":"\r\n\r\nاستعمال جمع در مثنى بعيد نمىنمايد . آنگاه سر برادر بگرفت و او را ملامت كرد و هارون پوزش خواست سپس گوساله را به آتش افكند و بسوخت و گويند آن را با سوهان بساييد و براده آن را در دريا افكند .\r\nچون موسى بنى اسرائيل را رهانيد و به كوه طور برد ، خبر به پدر زنش يترون كه از بنى مدين بود رسيد . او همراه دختر خود صفوره زن موسى با دو فرزندش جرشون و اليعازر آمدند موسى زن را به بركت و كرامت بنواخت . و بنى اسرائيل پدر زن او را تعظيم كردند . ديد كه بنى اسرائيل با موسى خصومت مىورزند اشارت كرد تا بر هر صد تن يا پنجاه تن يا ده تن رئيسى بگمار تا امورشان را فيصل دهند و تو نيز كارهاى بزرگتر و مشكلتر را فيصل ده و موسى چنين كرد .\r\nپس خداوند موسى را فرمان داد تا براى عبادت خيمه‌اى برآورد از چوب شمشاد . و گويند از چوب سنط و پوست چارپايان و موى بز . و گفت تا ديوارهاى آن را به حرير و پارچه‌هاى رنگين و زر و سيم زينت كند و بر آن تصوير ملائكهء كروبى را به كيفيتى كه در تورات آمده است ترسيم نمايند . آن را ده پرده سرا بود با طول و عرض معين و چهار در و طنابها از حرير منقش و رنگين . نيز در آنجا دفها و شمشيرهايى ( يا سنج‌ها ) از طلا و نقره نهادند . و در هر زاويه‌اى دو در بود و درها و پرده‌هاى حرير و جز آن كه شرح آن در تورات آمده است . و تابوتى از چوب شمشاد ، طول آن دو ذراع و نيم و عرض آن دو ذراع و ارتفاع يك ذراع و نيم ساختند و آن را از درون و بيرون با ورقهاى طلا پوشانيدند و در چهار گوشهء آن چهار حلقه نصب كردند و بر لبهء آن دو كروبى كه نمايشگر آن دو ملك بال‌دار بود ، روبروى هم قرار دادند و همهء اينها را فلان شخص [ 1 
  ] معروف در بنى اسرائيل ساخته بود . و نيز فرمان آمد كه مائده‌اى از چوب شمشاد به طول دو ذراع در عرض يك ذراع و نيم پوشيده در زر با تاجى زرين و حاشيه‌اى زرين گرداگردش و تاجى زرين گرداگرد حاشيه و چهار حلقهء زرين در چهار سوى آن . و همهء آلات خوان از صحنها و كاسه‌ها و جامها كه همه از زر بود ، بسازند .\r\nو فرمان داد تا چراغدانى كه داراى شش شاخه بود - از هر سوى سه شاخه - و بر هر شاخه سه چراغ بود بسازند . و بايد كه در چراغدان چهار قنديل باشد همه و همهء آلات آن از طلا . و نيز فرمان داد تا مذبحى براى قربانى بسازند . و وصف همهء اينها به كاملترين صورت خود در تورات آمده است . و اين خيمه ، در نخستين روز از فصل بهار بر پا گرديد . و تابوت شهادت را در آن نهادند . و اين فصل از تورات حاوى احكام و شرايع است در باب قربانى و نحر . و وصف اين خيمه بسيار است . و نيز در تورات آمده است كه خيمهء قربانى پيش از پرستش گوساله موجود بوده است . آن خيمه مانند كعبه قبلهء نمازشان بوده و در آنجا به خداوند\r\n\r\n\r\n","description":"","footnote":"\r\n[ ( 1 ) 
  ] نام اين شخص در تورات بصلئل است .\r\n","page_name":" 87 ","page_number":111},
  {"content":"\r\n\r\nتقرب مىجسته‌اند . كار قربانى به خاطر عهدى كه خداوند در اين باب با موسى بسته بود به عهدهء هارون بود . و چون موسى ( ع ) داخل در خيمه مىشد ديگران گرداگرد آن مىايستادند آنگاه ستونى از ابر بر در خيمه فرود مىآمد و همه براى سجدهء بارى تعالى بر زمين مىافتادند و خداوند از اين ستون ابر با موسى سخن مىگفت . به او خطاب مىكرد ، آهسته نجوا مىنمود و امر و نهى مىكرد و موسى خاموش و بىجنبش ميان آن دو كروبى در كنار تابوت مىايستاد .\r\nچون خطاب خداوند پايان مىيافت ، از آن اوامر و نواهى بنى اسرائيل را آگاه مىساخت .\r\nو چون از او در امرى سخنى مىپرسيدند و او حكمش را نمىدانست ، به خيمهء قربانى مىآمد و در برابر تابوت و آن دو كروبى مىايستاد ، آنگاه خطاب پروردگار به او مىرسيد و آن دعوى را فيصل مىداد .\r\nچون بنى اسرائيل از مصر رهايى يافتند ، در آغاز تابستان سه ماه گذشته از خروج از مصر داخل در سينا شدند و جبال شام و بلاد بيت المقدس را كه خداوند به زبان ابراهيم و اسحاق و يعقوب ( ع ) به آنها وعده داده بود ديدند ، موسى گفت كه جوانان بيست ساله و بيش از آن را كه ياراى حمل سلاح داشتند شماره كنند ، شماره كردند ششصد هزار يا بيشتر بودند .\r\nفرمان نبرد داد و صفها راست كرد و ميمنه و ميسره ترتيب داد و جاى هر سبطى را در آرايش جنگى معين نمود . و تابوت و مذبح را در قلب قرار داد و فرزندان لاوى - يكى از اسباط را - به خدمت تابوت و مذبح و خيمه اجتماع گماشت و آنها را از جنگ معاف فرمود و همچنان سپاه را در صحراى فاران به پيش مىراند . دوازده تن نقيب - از هر سبطى يكى - را فرستادند تا از دشمن خبر آورند ، نقيبان بازگشتند و از جباران خبر دادند . از اين نقيبان بودند : كالب پسر يفنه [ 1 
  ] و يوشع پسر نون و ابشيامع پسر عميهود [ 2 
  ] . اينان را از آن سرزمين خوش آمد ولى دشمن در نظرشان عظيم آمد كه همه از كنعانيان و عمالقه بودند . پس نزد قوم بازگشتند و از آنچه ديده بودند آگاهشان ساختند . جز يوشع و كالب كه خداوند به آن دو انعام فرموده بود ، ديگران قوم را از سطوت دشمن به بيم افكندند . بنى اسرائيل از جنگ سست شدند و از حركت به سوى سرزمينى كه خداوند به آنها داده بود سرباز زدند ، مگر آنگاه كه همهء دشمنانشان را خداوند به دست ديگران به هلاكت رساند . خداوند بر آنها خشم گرفت و عقوبتشان كرد بدينسان كه هيچ يك از اين نسل جز كالب و يوشع به سرزمين مقدس قدم نخواهند گذاشت ولى فرزندان اينان و نسل بعد به سرزمين مقدس داخل خواهند شد .\r\nبنى اسرائيل بدين طريق چهل سال در تيه سينا و فاران ماندند و در حوالى جبال شراة و ارض سعير [ 3 
  ] و سرزمين بلاد كرك و شوبك سرگردان بودند . و موسى از خداوند طلب مىكرد كه لطف و مغفرت خود را به آنان ارزانى دارد و مهالك سخط خود و گرسنگى را از قوم دور\r\n\r\n\r\n","description":"","footnote":"\r\n[ ( 1 ) 
  ] يوفنا .\r\n[ ( 2 ) 
  ] عمهون .\r\n[ ( 3 ) 
  ] ساعير .\r\n","page_name":" 88 ","page_number":112},
  {"content":"\r\n\r\nسازد . خداوند براىشان « من » فرستاد ، دانه‌هاى سفيدى چون تخم گشنيز . بنى اسرائيل آن را آرد مىكردند و از آن نان مىپختند ، پس هواى گوشت كردند خداوند « سلوى » را براىشان فرستاد . پرندگانى بود كه از دريا بيرون مىآمد . و آن بلدرچين بود ، از آن مىخوردند و ذخيره مىكردند . پس آب طلبيدند ، خداوند موسى را فرمان داد تا عصاى خود را بر سنگ زند و دوازده چشمه از آن بيرون آمد . و همچنان مىبودند ، تا آنگاه كه يكى از ايشان به نام قورح [ 1 
  ] پسر يصهار [ 2 
  ] پسر قهات كه پسر عم موسى پسر عمرام پسر قهات بود دربارهء موسى به شك افتاد و جماعتى با او همزبان شدند ناگاه عذاب خدا فرا رسيد و زمين همه را در خود فروبرد تا ديگران عبرت گيرند . بنى اسرائيل آهنگ آن كردند كه از كارى كه كرده بودند باز ايستند و به سوى دشمن بتازند . موسى آنان را از اين كار بازداشت ولى ايشان نپذيرفتند و از كوه عمالقه بالا رفتند . ساكنان كوه به نبردشان برخاستند و از هر سو بر سرشان تاختند و جمعى را كشتند جمعى نيز به هزيمت شدند . و پشيمان گشتند . موسى براىشان آمرزش طلبيد . آنگاه به پادشاه ادوم كس فرستاد و از او خواست اجازت دهد تا آنها از كشورش بگذرند و به سرزمين مقدس درآيند او نيز نپذيرفت و مانع راهشان گشت . پس هارون در سن صد و بيست و سه سالگى و چهل سال بعد از روز خروج از مصر وفات كرد . بنى اسرائيل براى او محزون شدند زيرا هارون به قوم سخت مهربان بود . پسرش العازار [ 3 
  ] كارهاى پدر را به دست گرفت . پس بنى اسرائيل بر سر يكى از ملوك كنعان لشكر كشيدند و كشتارشان كردند و به هزيمتشان دادند و هر چه يافتند به غنيمت بردند . نزد سيحون پادشاه عموريان - از كنعان - كس فرستادند و از او خواستند تا اجازت دهد از كشورش بگذرند و به سرزمين مقدس بروند ولى او امتناع كرد و قوم خود را گرد آورد و بر بنى اسرائيل تاخت . در بيابان ميانشان جنگ درگرفت بنى اسرائيل پيروز شدند و سرزمينش را تا مرز بنى عمون گرفتند و در آنجا فرود آمدند و اين سرزمين نخست از آن بنى موآب بود و سيحون آن را به زور تسخير كرده بود .\r\nسپس آهنگ نبرد با عوج و قوم او را از كنعانيان كردند . او به عوج پسر عناق شهرت دارد . پهلوانى سلحشور بود ، بنى اسرائيل او و فرزندانش را نيز منهزم ساختند و در زمينش سكنى گرفتند و تا اردن در ناحيهء اريحا هر چه بود به تصرف درآوردند . پادشاه بنى موآب از بنى اسرائيل بيمناك شد و از همسايگان خود بنى مدين يارى طلبيد و همه را گرد كرد سپس بلعام بن باعورا را فرا خواند و بلعام در جايى ميان بلاد بنى عمون و بنى موآب مىزيست . او مستجاب الدعوه و خوابگزار بود . از او خواست تا به دعاى خود يارىاش كند ولى به بلعام وحى شد كه دعا نكند . پادشاه به اصرار درافزود و او را به بلندى برد و لشكر بنى اسرائيل را به او نشان داد . بلعام زبان به دعا گشود ولى خداوند در دهان او گذاشت كه بگويد اينان آشكار\r\n\r\n\r\n","description":"","footnote":"\r\n[ ( 1 ) 
  ] فورح .\r\n[ ( 2 ) 
  ] ايصهر .\r\n[ ( 3 ) 
  ] العيزار .\r\n","page_name":" 89 ","page_number":113},
  {"content":"\r\n\r\nخواهند شد و تا موصل را خواهند گرفت ، سپس امتى از سرزمين روم بيرون مىآيد و بر آنها غلبه مىكند . پادشاه خشمگين شد و بلعام باز گشت .\r\nدر ميان بنى اسرائيل زنا كارى با دختران موآب و مدين رواج گرفت . پس مرگ و مير در ميانشان افتاد و بيست و چهار هزار تن از آنها بمرد . فينحاص پسر العازار به خيمهء يكى از مردان بنى اسرائيل داخل شد ديد كه زنى از مدينىها نزد اوست و او در مقابل بنى اسرائيل با او زنا مىكند . فينحاص با نيزهء خود آن دو را بر هم دوخت . پس مرگ و مير از بنى اسرائيل برخاست و خداوند موسى و العازار پسر هارون را فرمان داد تا بنى اسرائيل را پس از نابود شدن آن نسل در سينا و گذشتن چهل سال كه ورود ، در سرزمين مقدس بر آنها حرامش شده بود شماره كند .\r\nو جمعى را به مدين كه به يارى بنى موآب برخاسته بود روانه دارد . او دوازده هزار تن از بنى اسرائيل را به سردارى فينحاص پسر العازار پسر هارون روانه ساخت . اينان با بنى مدين نبرد كردند . پادشاهشان را كشتند و زنانشان را اسير كردند و اموالشان را متصرف شدند و پس از آنكه سهم خداوند را جدا كردند باقى را ميان قوم تقسيم نمودند . از كسانى كه در اين جنگ كشته شدند بلعام باعورا بود .\r\nبنى اسرائيل زمينهايى را كه از بنى مدين و عموريان و بنى عمون و بنى موآب گرفته بودند ميان خود تقسيم كردند ، سپس به راه افتادند و به كنار رود اردن رسيدند . خداوند گفت :\r\nمن شما را بر زمينهاى ميان اردن و فرات ، همچنانكه به پدرانتان وعده داده بودم - مالك ساختم و آنها را از كشتن فرزندان عيصو ساكنان سعير و بنى عمون و مردم سرزمين خودشان نهى كرد .\r\nخداوند شريعت و احكام و وصاياى به موسى را كامل ساخت و در سن صد و بيست سالگى جان موسى را بگرفت و موسى پيش از وفات به يوشع وصيت كرده بود كه بنى اسرائيل را به سرزمين مقدس ببرد ، تا در آنجا زيست كنند و به شريعتى كه بر آنها واجب است عمل نمايند .\r\nموسى را در صحرايى در زمين موآب دفن كردند و تا به امروز گور او شناخته نشده است .\r\nطبرى گويد : مدت عمر موسى ( ع ) صد و بيست سال بود از اين مدت بيست سال در زمان فريدون بود و صد سال در زمان منوچهر . و گويد كه يوشع بعد از موسى به اريحا رفت و جباران را به هزيمت داد و به شهر داخل شد . سدى گويد : يوشع بعد از موسى دعوى نبوت كرد و به اريحا رفت و جباران را منهزم ساخت و به شهر داخل گرديد و بلعام بن باعور با جباران بود و يوشع را نفرين كرد ولى دعايش به اجابت نرسيد بلكه خداوند نفرين او را نصيب جباران ساخت . بلعام از مردم بلقاء بود و اسم اعظم مىدانست . كنعانيان از او خواستند تا بنى اسرائيل را نفرين كند ، بلعام سرباز زد ، آنها الحاح كردند بلعام پذيرفت و نفرين كرد ولى نفرينش بازگشت . از اين خبر سدى بر مىآيد كه نفرين بلعام در عهد يوشع بوده ولى آنچه در تورات است حاكى از اين است كه آن نفرين در عهد موسى بوده است و بلعام در زمان موسى كشته شد ، همچنانكه طبرى آورده است .\r\n\r\n","description":"","footnote":"","page_name":" 90 ","page_number":114},
  {"content":"\r\n\r\nسدى گويد : كه يوشع بعد از وفات موسى ( ع ) مأمور شده بود كه از اردن عبور كند . پس روانهء راه شد و تابوت با او بود ، تابوت ميثاق . و از اردن عبور كرد و با كنعانيان نبرد نمود و آنان را به هزيمت داد . هنوز جنگ به پايان نيامده بود كه آفتاب به افق مغرب رسيد ، يوشع از خدا خواست كه آفتاب را همچنان نگهدارد تا شكست دشمن كامل شود . اريحا مدت شش ماه پايدارى كرد در ماه هفتم سپاهيان در شاخها دميدند . و مردم همه يكباره صدا برداشتند ، باروى شهر فرو ريخت و فاتحان دست به غارت گشودند و آتش در شهر زدند و فتح به كمال رسيد و بلاد كنعان را ميان خود تقسيم كردند ، چنان كه خداوند فرمان داده بود .\r\nاين بود سير خبر از زندگى موسى ( ع ) و بنى اسرائيل در ايام حيات او و بعد از وفات او تا آنگاه كه اريحا را تصرف كردند .\r\nدر كتب اهل خبر آمده است كه : يوشع با عمالقهء شام نبرد كرد و آنان را پراكنده ساخت و آخرين پادشاهشان را به قتل آورد . نام اين پادشاه سميدع پسر هوبر پسر مالك بود و رو به رو شدنشان با او ، همراه بنى مدين در سرزمينشان بود . عوف بن سعد الجرهمى در اين باب گويد :\r\n ا لم تر ان العلقمى [ 1 
  ] بن هوبر * بايلة امسى لحمه قد تمزعا ؟\r\nترامت عليه من يهود حجافل * ثمانون ألفا حاسرين و درعا \r\nمسعودى پيش از اين از اختلاف نسب شناسان در باب عمالقه سخن گفته است . اينان و نسب شناسان بنى اسرائيل گاه آنها را از فرزندان عمليق بن لود دانسته‌اند و گاه از فرزندان عمالق پسر اليفاز پسر عيصوى دوم و دانشمندان عرب نيز از آنها پيروى كرده‌اند .\r\nاما اممى كه در اين روزگاران در شام بودند بيشترشان از بنى كنعانند كه پيش از اين آورديم و بنى ادوم فرزندان عمون و بنى موآب فرزندان لوط و هر سه اهل سعير [ 2 
  ] و جبال شراة يعنى سرزمينهاى بلاد كرك و شوبك و بلقاء . سپس بنى فلسطين‌اند از فرزندان حام .\r\nپادشاهشان از خودشان يعنى كنعانيان بود و جالوت ناميده مىشد ، سپس بنى مدين و سپس عمالقه . اما جز در بلاد كنعانيان بنى اسرائيل را در ديگر سرزمينها حقى نيست . تنها آن سرزمين بود كه تصرفش كردند و تقسيمش نمودند و ميراث آنها گرديد . اما سرزمينهاى ديگر ، آنان را در آن حقى نيست جز طاعت و مغارم شرعى از صدقه و جز آن .\r\nدر كتب اهل خبر آمده است كه بنى اسرائيل پس از آنكه شام را تصرف كردند رسولانى به حجاز فرستادند ، در آنجا امتى از عمالقه مىزيست موسوم به جاسم و پادشاهشان ارم بن ارقم بود . به بنى اسرائيل وصيت كرده بودند كه هيچ پسرى را كه به سن بلوغ رسيده باشد زنده\r\n\r\n\r\n","description":"","footnote":"\r\n[ ( 1 ) 
  ] شايد العملقى ؟\r\n[ ( 2 ) 
  ] بسعير .\r\n","page_name":" 91 ","page_number":115},
  {"content":"\r\n\r\nنگذارند ولى آنها هنگامى كه بر عمالقه پيروز شدند و ارقم را كشتند از قتل پسرش به خاطر ظرافت و زيبائىاش خوددارى كردند . پس از پيروزى كه باز گشتند برادرانشان آنها را از دخول به شام منع كردند و بار ديگر آنها را به حجاز و مكانهايى كه از يثرب تصرف كرده بودند بازگردانيدند آنان نيز بازگشتند و بقاياى آن نواحى را فتح كردند يهوديان خيبر و قريظه و نضير از اعقاب آنهايند . ابن اسحاق گويد : قريظه و نضير و تحام ( ؟ ) و عوف و بهدل از خزرج از بقاياى آن يهوديانند . و يهود اين قصه را نمىدانند و مىگويند همهء اين وقايع در عهد طالوت اتفاق افتاده است . و اللّه اعلم .\r\n\r\nخبر از داوران بنى اسرائيل بعد از يوشع تا آنگاه كه دورهء پادشاهى فرا رسيد و شائول پادشاهى يافت\r\nچون يوشع ( ع ) بعد از اتمام فتوحات و پايه‌گذارى حكومت وفات كرد بنى اسرائيل شريعت را ضايع ساختند و همه وصايا را زير پا نهادند و هر چه را كه از آن بر حذرشان داشته بودند به جاى آوردند . پس امتهايى كه در شام مىزيستند دست تطاول به سوىشان دراز كردند و از هر ناحيه گروهى در ملكشان طمع ورزيد . رسم بنى اسرائيل اين بود كه در هر كارى شور مىكردند و براى فرمانروايى ، از ميان قوم ، يكى را اختيار مىنمودند . و نيز به هنگام نبرد يكى از ميان اسباط را به فرماندهى برمىگزيدند با اين همه اختيار عزل كسى كه پاره‌اى از امورشان را به او مىسپردند به دست خودشان بود . گاهگاهى پيامبرى از ميان قوم بر مىخاست و تدبير امور به دست او بود . بنى اسرائيل سيصد سال با اين شيوه زيستند و در ميانشان پادشاه مقتدرى نبود و پادشاهان از هر سو بر آنها مىتاختند ، تا آنگاه كه از پيامبرشان شموئيل خواستند تا پادشاهى بر ايشان معين كند . اين پادشاه شائول بود و بعد از او داود آمد . از آن پس كشورشان بسط يافت و دشمنان خود را سركوب كردند . ما بعد از اين در اين باره سخن خواهيم گفت . اين مدت ميان يوشع و شائول [ 1 
  ] را عصر داوران يا عصر شيوخ مىگويند . و ما اكنون با اتكاء به صحيح‌ترين روايات بنابر آنچه در كتاب طبرى و مسعودى آمده و مقابلهء آن با آنچه ابو الفداء امير حماة - از بنى ايوب - در تاريخ خود از سفر داوران و پادشاهان از اسرائيليات آورده ، نقل مىكنيم . و نيز با ذكر آنچه اوروسيوس مورخ رومى در كتاب خود يعنى كتابى كه قاضى نصارى و ديگر مترجمان بنى اميه در قرطبه و قاسم بن اصبغ براى حكم المستنصر اموى ترجمه كرده‌اند آورده است . همهء اينان مىگويند چون يوشع شهر اريحا را گشود به نابلس رفت و آنجا را تصرف كرد . در آنجا جسد يوسف ( ع ) را به خاك سپرد . اينان جسد يوسف را چنان كه گفتيم به وصيت او با خود حمل كرده بودند . طبرى گويد : بعد از فتح اريحا عازم\r\n\r\n\r\n","description":"","footnote":"\r\n[ ( 1 ) 
  ] طالوت .\r\n","page_name":" 92 ","page_number":116},
  {"content":"\r\n\r\nسرزمينهاى عاى [ 1 
  ] از ملوك كنعان شد . پادشاه را كشت و شهر را به آتش كشيد . در اين حال خيقوق پادشاه عمان و بارق پادشاه اورشليم خراج پذيرفتند و در ذمه او درآمدند و امان يافتند .\r\nپادشاه ارمانيان از نواحى دمشق لشكر بر سر خيقوق كشيد او از يوشع مدد خواست يوشع پادشاه ارمانيان را به جانب حوران منهزم ساخت . و ارمانيان را سركوب كرد و پادشاهانشان را بر دار كرد و ديگر ملوك شام را گوشمال داد . سى و يك تن از ملوك را در ربقهء طاعت آورد و نيز پادشاه قيساريه را . و زمينى را كه تصرف كرده بود ميان بنى اسرائيل تقسيم نمود ، جبل مقدس را به كالب بن يفنه داد پس با فرزندان يهودا در اورشليم مسكن گزيد خيمهء اجتماع را كه تابوت عهد در آن بود با مذبح و مائده و چراغدان را بر روى صخره‌اى كه در بيت المقدس است جاى داد .\r\nاما فرزندان افرائيم از كنعانيان جزيه مىگرفتند .\r\nيوشع وفات يافت در سفر داوران آمده است كه او به هنگام مرگ بيست و هشت سال از حكمرانىاش گذشته بود و صد و بيست سال عمر داشت . طبرى مدت عمر او را صد و بيست و شش سال نوشته . و قول نخست درست‌تر است . طبرى گويد : فرمانروايى يوشع بر بنى اسرائيل ، بيست سال در زمان منوچهر بود و هفت سال در زمان افراسياب . و نيز گويد كه پادشاهى شمر پسر املوك از حميريان بر يمن همزمان با موسى و بنى ظفار بوده است ، او عمالقه را از آنجا بيرون راند و نيز گويد كه او از عمال ايرانيان بر يمن بود . هشام بن محمد كلبى گويد : بقايايى از كنعانيان را بعد از يوشع افريقيس بن قيمن بن صيفى از سواحل شام در يك سلسله نبردها به مغرب راند و آنها را در افريقيه فرود آورد . و از ايشان است بربرها همچنين صنهاجه و كتامه از قبايل حمير را نيز با آنان رها كرد .\r\nبعد از يوشع ، كالب پسر يفنه پسر حصرون پسر فارص [ 2 
  ] پسر يهودا زمام بنى اسرائيل را به دست گرفت و فينحاص پسر العازار پسر هارون كوهنى بود كه امر نماز و قربانى به عهدهء او بود .\r\nسپس او دعوى پيامبرى كرد و پدرش العازار نيز دعوى پيامبرى كرده بود و كالب مردى ناتوان بود و بدين طريق هفده سال امور را تدبير كردند . طبرى گويد : حزقيل پسر بوزى نيز در تدبير امور بنى اسرائيل با كالب شركت داشت . و او را پسر پيرزال مىگفتند زيرا مادرش بعد از آنكه پير و عقيم شده بود او را زاييد .\r\nاز وهب بن منبه روايت شده كه اين حزقيل بعد از كالب زمام كارها را به دست گرفت از اين رو در سفر داوران نام او نيامده است . بعد از يوشع ، فرزندان يهودا و فرزندان شمعون به نبرد با كنعانيان همداستان شدند و بر آنان غلبه يافتند و جمعى را كشتار كردند و بر اورشليم\r\n\r\n\r\n","description":"","footnote":"\r\n[ ( 1 ) 
  ] عاى چنان كه در تورات آمده است نام سرزمين است نه پادشاه : صحيفه يوشع باب هفتم .\r\n[ ( 2 ) 
  ] بارص .\r\n","page_name":" 93 ","page_number":117},
  {"content":"\r\n\r\nمستولى شدند و پادشاهش را كشتند ، آنگاه غزه و عسقلان را نيز گشودند ، و مردم كوهستان را كشتند ولى مردم دشت را نكشتند .\r\nاما سبط بنيامين : سرزمين يونان در تقسيم به آنها رسيد ، از يونانيان خراج گرفتند و با آنها درآميختند و خدايانشان را پرستش كردند . خداوند پادشاه جزيره را به نام كوشان رشعتايم [ 1 
  ] يعنى ستمگرترين ستمگران - را بر آنها مسلط نمود . و گويند كه او پادشاه ارام در جزيره و دمشق بود و حوران و صيدا و حران و به قولى بحرين را در تصرف داشت و نيز گويند كه او از ادوم بود .\r\nطبرى گويد : فرزندان لوط ، بعد از وفات كالب پسر يفنه مدت هشت سال بنى اسرائيل را به فرمانبرى گرفتند . سپس از ميان آنها عتنيئيل [ 2 
  ] پسر قناز برادر يفنه زمام امور را به دست گرفت ، او با كوشان نبرد كرد نخست بر او غلبه يافت و فرمانروايى از بنى اسرائيل بگرفت ولى در نبردى ديگر به قتلش آورد از آن پس پيوسته با بنى موآب و بنى عمون و اسباط لوط و با عماليق در نبرد بود تا آنگاه كه پس از چهل سال كه از دولتش گذشته بود هلاك شد . پس از او بنى اسرائيل به پرستش بتان روى آوردند و خداوند پادشاه بنى موآب را به نام عجلون [ 3 
  ] بر آنها مسلط نمود و هجده سال بر آنها فرمانروايى كرد . پس ايهوذ پسر جيران [ 4 
  ] از سبط افرائيم به زمامدارى رسيد . ابن حزم گويد : از سبط بنيامين . ايهوذ : با همزهء ممال به ياء سپس هاء مضموم با تلفظ واو و ذال نقطه دار ايهوذ آنها را از دست بنى موآب برهانيد . و به حيله پادشاهشان عجلون را بكشت ، بدين طريق كه در قيافهء مبدل به عنوان رسولى از جانب بنى اسرائيل با هدايا و تحف بيامد و چون با او خلوت كرد ضربه‌اى بر او نواخت و به حياتش پايان داد و به جاى خود ، به كوه افرائيم گريخت . پس همگان فرود آمدند و از نگهبانان حدود ده هزار تن را كشتند . او بنى اسرائيل را بر بنى موآب غلبه داد . و آنها را سركوب كرد و در هشتادمين سال از حكومتش هلاك شد .\r\nبعد از او شمكار پسر عناث از سبط كاد ، زمام امور را به دست گرفت . ( شمكار به فتح شين سه نقطه و بعد از آن ميم ساكن شبيه به مخرج جيم و مفتوح قريب به تلفظ الف و راء بى نقطه ) او پس از يك سال فرمانروائى بمرد . بنى اسرائيل سر به مخالفت برداشتند و خداوند پادشاه كنعان را به نام فابين [ 5 
  ] ( به فاء شفوى نزديك به باء ) بر آنها مسلط نمود او يكى از سرداران خود را به نام سيسرا [ 6 
  ] بر سر آنها فرستاد و كار آنان بر دست گرفت و بيست سال بر آنها فرمان راند . در ميان آنان كاهنه‌اى بود به نام دبوره [ 7 
  ] از سبط نفطالى و گويند از سبط افرائيم و گويند شوى باراق پسر ابى نوعم از سبط نفطالى كه او را بيدوق مىخواندند او را به جنگ با\r\n\r\n\r\n","description":"","footnote":"\r\n[ ( 1 ) 
  ] شقنايم .\r\n[ ( 2 ) 
  ] عثنيئال .\r\n[ ( 3 ) 
  ] عضلون .\r\n[ ( 4 ) 
  ] كارا .\r\n[ ( 5 ) 
  ] يافين .\r\n[ ( 6 ) 
  ] سميرا .\r\n[ ( 7 ) 
  ] رافور .\r\n","page_name":" 94 ","page_number":118},
  {"content":"\r\n\r\nسيسرا فرا خواند او از جنگ سرباز زد مگر آنكه آن زن نيز با او باشد . دبورهء كاهنه با بنى اسرائيل همراه شد . در اين نبرد بنى اسرائيل كنعانيان را منهزم كردند و فرماندهشان سيسرا كشته شد .\r\nو آن زن با همكارى شويش باراق [ 1 
  ] پسر ابى نوعم چهل سال زمام امور قوم را به دست گرفت .\r\nاوروسيوس گويد : همزمان با او نخستين پادشاهان لاتينى روم در انطاكيه ، بنقش پسر شطونش ( ؟ ) بود و او پدر قيصرهاست . پس دبوره وفات كرد و بنى اسرائيل به هرج و مرج دچار شدند و باز به كفر خود بازگشتند و خداوند ، اهل مدين و عمالقه را بر آنها مسلط ساخت .\r\nطبرى گويد : فرزندان لوط كه در سرزمين حجاز مىبودند ، هفت سال بر بنى اسرائيل فرمان راندند . پس در ميان آن قوم گدعون پسر يواش ، از سبط منسى [ 2 
  ] پسر يوسف دعوى پيامبرى كرد .\r\n( گدعون به فتح كاف نزديك به جيم و سكون دال بىنقطه بعد از آن و عين بىنقطهء مضموم نزديك به تلفظ و او بعد از آن نون ) و به تدبير امورشان پرداخت . بنى مدين را دو پادشاه بود ، يكى زبح [ 3 
  ] و ديگر صلمونع [ 4 
  ] . او لشكر خود را به سردارى عوديف و زديف بر سر بنى اسرائيل كشيد ، بنى اسرائيل آهنگ مقابله كردند گدعون ساز نبرد كرد و بنى مدين منهزم شدند و اموال بسيار به دست بنى اسرائيل افتاد . در ايام گدعون اينچنين پايدار در دين ماندند و مدت چهل سال بر هر دشمنى غلبه مىكردند . گدعون را هفتاد پسر بود ، در عهد او شهر طرسوس بنا گرديد . جرجيس بن عميد گويد و ملطيه نيز . چون گدعون بمرد پسرش ابيملك [ 5 
  ] كارها را به دست گرفت مادرش از مردم شكيم [ 6 
  ] بود يا نابلس . اينان او را به مال مدد كردند و او همه برادران خود را بكشت . پس مردم شكيم - خويشاوندان مادرش - در حكومت با او به منازعه برخاستند . نبرد ميان ابيملك و آنان به درازا كشيد به هنگام محاصرهء يكى از باروهاىشان از سنگى كه زنى از فراز بارو بر سرش زد كشته شد . او به سلاحدار خود گفت :\r\nتو مرا بكش تا نگويند كه به دست زنى كشته شد . و اين واقعه در سال سوم امارت او بود .\r\nبعد از او كارها به دست طولاع پسر فواه پسر داود از سبط يساكار افتاد ( طولاع به طاء نزديك به تاء ضمه نزديك به واو پس لام الف ، سپس عين ) . طبرى گويد : طولاع پسر دايى ابيملك يا پسر عموى او بوده است .\r\nمىگويم : ظاهرا پسر دائى او بوده ، هر دو از يك سبط نبوده‌اند . ابن عميد گويد : او از سبط يساكار بود و همراه ديگران از جبل افرائيم فرود آمده بود . از اينجا - و خدا داناتر است - در نسب او اختلاف مىشود . بارى بيست و سه سال كارها را به دست گرفت .\r\nاوروسيوس گويد : در زمان او از پادشاهان لاتينى روم در شهر طرونيه بر مامش پسر نبقش پادشاهى مىكرد ، و سى سال پادشاهى كرد - و ما از آن ياد كرديم - چون طولاع بمرد\r\n\r\n\r\n","description":"","footnote":"\r\n[ ( 1 ) 
  ] بارق .\r\n[ ( 2 ) 
  ] منشى .\r\n[ ( 3 ) 
  ] رابح .\r\n[ ( 4 ) 
  ] صلمناع .\r\n[ ( 5 ) 
  ] ابو مليح .\r\n[ ( 6 ) 
  ] سخام .\r\n","page_name":" 95 ","page_number":119},
  {"content":"\r\n\r\nيائير جلعادى [ 1 
  ] از سبط منسى پسر يوسف زمام كارها به دست گرفت . او بيست و دو سال در اين كار ببود همهء فرزندان خود را به داورى بنى اسرائيل گماشت ، و پسران او قريب به سى تن بودند .\r\nچون يائير هلاك شد بنى اسرائيل طغيان كردند و به پرستش بتان گراييدند ، خداوند ، فلسطينيان و بنى عمون را بر آنها مسلط ساخت و آنها هجده سال بنى اسرائيل را مقهور خود ساختند . پس تدبير كارها را يفتاح از سبط منسى به دست گرفت . يفتاح از بنى عمون براى هر نخلى مالياتى طلبيد و بنى عمون امتناع كردند . از سيصد سال پيش پادشاهى در ميان بنى عمون بود . ميان بنى اسرائيل و بنى عمون نبرد درگرفت بنى اسرائيل پيروز شدند و بيست و دو قريه را به تصرف آوردند . سپس با سبط افراييم نبرد كردند . آنان خود را از ديگر بنى اسرائيل دور نگه مىداشتند . يفتاح آنان را به اتحاد و دخول در جماعت دعوت كرد .\r\nيفتاح شش سال داورى نمود . در عهد او بلاد يونان دچار قحطى بزرگى شد و بيشترشان از گرسنگى هلاك شدند . چون او بمرد ابصان از سبط يهودا از بيت لحم كار داورى به دست گرفت و گويند كه او جد داود بود و گويند كه جد داود بوعز پسر سلمون پسر نخشون پسر عميناداب پسر رام پسر حصرون پسر فارص [ 2 
  ] پسر يهودا بود . و اين حصرون جد كالب پسر يفنه است كه بعد از يوشع به داورى پرداخت . و نخشون سرور بنى يهودا بود آنگاه كه با موسى از مصر بيرون آمده بودند . و در تيه هلاك شده بود . پسرش سلمون با يوشع وارد اريحا شده بود و او در بيت لحم چهار ميلى بيت المقدس سكونت گزيد . اوروسيوس گويد : در روزگار ابصان ، ملك سريانيان منقرض شد و نيز گتها خروج كردند و با نبطيان جنگها نمودند . ابصان هفت سال داورى كرد و چون بمرد ايلون از سبط زبولون به جايش نشست و ده سال داورى كرد و چون بمرد عبدون پسر هليل [ 3 
  ] از سبط افراييم هشت سال داورى كرد . ابن عميد گويد :\r\nنام او عكرون پسر هليان بوده است . او را چهل پسر و سى نواده بود . اروسيوس گويد :\r\nدر ايام او شهر طرونه پايتخت روميان لاتينى ويران شد ، آن را روميان گركى [ 4 
  ] در فتنه‌اى كه ميانشان بر پا شده بود ويران كردند . چون عبدون بمرد ، او را در زمين افراييم در جبال عمالقه دفن كردند .\r\nميان بنى اسرائيل بعد از او اختلاف افتاد و به پرستش بتان پرداختند و خداوند ، فلسطينيان را بر آنان مسلط ساخت كه به مدت چهل سال مقهور فرمان ايشان بودند . شمشون پسر ما نوح از سبط دان آنها را نجات بخشيد . او را به خاطر نيرويى كه در دستهايش بود شمشون نيرومند و شمشون جبار مىگويند . او بزرگ سبط خود بود . داورى بنى اسرائيل را ده يا بيست سال به عهده داشت ، نبردهاى او با فلسطينيان بسيار است . يك بار بر او چيره شدند و به\r\n\r\n\r\n","description":"","footnote":"\r\n[ ( 1 ) 
  ] يائير پسر كلعاد .\r\n[ ( 2 ) 
  ] بارص .\r\n[ ( 3 ) 
  ] هلال .\r\n[ ( 4 ) 
  ] غريقى .\r\n","page_name":" 96 ","page_number":120},
  {"content":"\r\n\r\nاسارتش بردند و به زندانش افكندند . روزى پادشاه او را به معبد خواند تا با او سخن گويد ، او ستون معبد را به دست بگرفت و بجنبانيد و معبد را بر سر هر كه در آنجا بود فرود آورد و همه مردند . چون شمشون بمرد كار بنى اسرائيل پريشان شد و ميانشان تفرقه افتاد و هر سبطى براى خود داورى گزيده بود اما كوهنى همچنان در اعقاب العازار [ 1 
  ] پسر هارون باقى مانده بود پس از وفات هارون به موسى وحى شده بود كه كوهنى را به دو سپارد . مراد از كوهنى ، اقامهء قربانيها و بخور است بر طبق شروط و احكام شريعتشان .\r\nابن عميد گويد : بعد از شمشون امور داورى را داور ديگرى به نام ميخائيل پسر راعيل بر دست گرفت و او هشت سال به داورى پرداخت ولى چندان از او فرمان نمىبردند .\r\nدر ميان بنى اسرائيل فتنه افتاد در اين فتنه سبط بنيامين متحمل تلفات بسيار شد . اما پس از چندى فتنه پايان يافت . كوهن در اين ايام عيلى [ 2 
  ] پسر بيطات پسر حاصاب پسر اليان پسر فينحاص [ 3 
  ] پسر العازار پسر هارون بود و گويند از فرزندان ايتامار از نسل هارون . چون فتنه فرو نشست بار ديگر در داورى و جنگ به عيلى رجوع كردند .\r\nاو را دو پسر بود هر دو عاصى و بدخو كه عيلى آن دو را بدين سبب رانده بود . در عهد او كشتار فلسطينيان زياد شده بود و اعمال زشت آن دو پسر آشكار گشته بود . پدر ، آن دو را از كردار ناپسند منع كرد ولى آنها نپذيرفتند و همچنان به عصيان و سركشى درافزودند . پيامبران او را خبر دادند كه فرمانروايى او و پسرانش از دست خواهد رفت . پس فلسطينيان در يكى از جنگها آنان را منهزم ساختند . بنى اسرائيل بار ديگر آهنگ نبرد كردند و همگان گرد آمدند و تابوت عهد را نيز با خود برداشتند . ولى چون با فلسطينيان روبرو شدند باز به هزيمت شدند و فرزندان عيلى كوهن چنان كه پيامبران و سموئيل خبر داده بودند كشته شدند . چون خبر كشته شدن فرزندان به پدر رسيد از شدت اندوه بمرد ، او چهل سال داورى كرده بود .\r\nفلسطينيان تابوت را با هر چه در آن بود به غنيمت بردند و به شهر خود عسقلان و غزه بردند و بر بنى اسرائيل جزيه نهادند . چنان كه طبرى گويد : چون تابوت را با خود بردند آن را نزد خدايان خود قرار دادند . بارها خدايان از تابوت آسيب ديدند . اين بار تابوت را به ناحيه‌اى از قريه قرار دادند ، و خود آسيب ديدند . آنگاه تابوت را بر پشت دو گاو كه گوساله‌هايى در خانه داشتند بستند و آن دو گاو تابوت را به سرزمين بنى اسرائيل رسانيدند و خود نزد گوساله‌هايشان بازگشتند . بنى اسرائيل به طرف تابوت روى آوردند ولى هر كه بدان نزديك مىشد مىمرد . تا آنگاه كه سموئيل [ 4 
  ] دو مرد از آنها را فرا خواند و گفت تابوت را به خانهء مادرشان كه بيوه زنى بود حمل كنند و تابوت در آنجا بود تا شائول [ 5 
  ] به پادشاهى رسيد .\r\nاز آن روز كه تابوت را بردند تا روزى كه باز آوردند هفت ماه مدت گرفت .\r\n\r\n\r\n","description":"","footnote":"\r\n[ ( 1 ) 
  ] اليمزار .\r\n[ ( 2 ) 
  ] عالى .\r\n[ ( 3 ) 
  ] منحاص .\r\n[ ( 4 ) 
  ] شمويل .\r\n[ ( 5 ) 
  ] طالوت .\r\n","page_name":" 97 ","page_number":121},
  {"content":"\r\n\r\nعيلى كوهن سرپرست پسر عم خود سموئيل پسر القانه [ 1 
  ] پسر يروحام [ 2 
  ] پسر اليهو [ 3 
  ] پسر توحو [ 4 
  ] پسر صوف [ 5 
  ] بود . و صوف برادر حاصاب پسر بلى پسر يحاص بود . و گويند كه سموئيل از اعقاب قورح بود . مادرش نذر كرده بود كه او را خادم معبد سازد . او را به معبد افكند و عيلى عهده‌دار تربيت او شد و به كوهنها سفارش او را نمود . پس خداوند او را به پيامبرى گرامى داشت و بنى اسرائيل او را به داورى برگزيدند . او ده سال در اين كار بود . جرجيس بن عميد گويد بيست سال ، سموئيل آنها را از پرستش بتان منع كرد آنان نيز پذيرفتند و با فلسطينيان نبرد كردند و هر شهر و قريه‌اى را كه از آنها گرفته بودند باز پس گرفتند و كارشان به صلاح آمد .\r\nپس كارها را به دو پسر خود يوئيل [ 6 
  ] و ابياه [ 7 
  ] سپرد و آن دو را سيرتى ناپسند بود . بنى اسرائيل نزد سموئيل آمدند تا از خدا بخواهد كه بر آنها پادشاهى برگمارد . وحى به ولايت شائول آمد و پس از ساليان دراز كه امور به دست مشايخ بود به دست پادشاهان افتاد . و اللّه معقب الامر بحكمته لا رب غيره .\r\n\r\n\r\n","description":"","footnote":"\r\n[ ( 1 ) 
  ] كنا .\r\n[ ( 2 ) 
  ] يوام .\r\n[ ( 3 ) 
  ] الياهد .\r\n[ ( 4 ) 
  ] ياو .\r\n[ ( 5 ) 
  ] سوف .\r\n[ ( 6 ) 
  ] يوال .\r\n[ ( 7 ) 
  ] ابيا .\r\n","page_name":" 98 ","page_number":122},
  {"content":"\r\n\r\n\r\nخبر از پادشاهان بنى اسرائيل بعد از دورهء داوران سپس افتراق امورشان و خبر از دولت خاندان سليمان بن داود بر دو سبط يهودا و بنيامين در قدس تا انقراض آن دولت\r\nچون بنى اسرائيل از فرزندان سموئيل ، يعنى يوئيل و ابياه به جان آمدند ، نزد او گرد آمدند و خواستند تا از خداوند بخواهد مگر پادشاهى بر ايشان بفرستد ، تا همراه او با دشمنانشان نبرد كنند و ميانشان وحدتى پديد آورد و خوارى و مذلت را از آنان دور سازد . وحى آمد كه خداوند شائول را برگزيده است .\r\nسموئيل او را به روغن مقدس تدهين كرد . سموئيل گفت قرعه زنند ، آنان بر نام برادران خود قرعه زدند ولى نام شائول درآمد . شائول به جسم از همه عظيمتر بود ، پس او را پادشاه كردند . بنى اسرائيل در نسب او مىگويند : شائول پسر قيس پسر ابيئيل [ 1 
  ] پسر صرور [ 2 
  ] پسر بكورت [ 3 
  ] پسر افيح [ 4 
  ] . شائول به پادشاهى قيام كرد . افنين پسر عموى خود ابنير [ 5 
  ] را وزارت داد .\r\nفرزندان شائول عبارت بودند از يوناتان [ 6 
  ] و ملكيشو [ 7 
  ] و تشبهات و ابيناداب [ 8 
  ] .\r\nچون شائول به پادشاهى نشست با دشمنان قوم از فلسطينيان و عمون و مواب و عمالقه و مدين جنگ كرد و همه را مغلوب ساخت و بنى اسرائيل را به پيروزى شگرفى رسانيد .\r\nنخستين كسى كه به نبرد با بنى اسرائيل برخاست ، پادشاه بنى عمون بود . او به قريهء بلقاء فرود آمد . شائول با سيصد هزار تن از بنى اسرائيل به او حمله برد و سپاهش را تار و مار نمود . سپس پسرش با سپاهيان بنى اسرائيل به فلسطين رفت و بر دشمن دستبردى بسزا زد .\r\nفلسطينيان بار ديگر سپاهى گرد كردند و آمادهء نبرد شدند . اين بار شائول و سموئيل بر دشمن تاختند و آنها را منهزم نمودند .\r\n\r\n\r\n","description":"","footnote":"\r\n[ ( 1 ) 
  ] افيل .\r\n[ ( 2 ) 
  ] صار .\r\n[ ( 3 ) 
  ] نحورت .\r\n[ ( 4 ) 
  ] افياح .\r\n[ ( 5 ) 
  ] نير .\r\n[ ( 6 ) 
  ] بهوناتان .\r\n[ ( 7 ) 
  ] ملكيشوع .\r\n[ ( 8 ) 
  ] به جاى اين اسم در تورات ديشوى آمده است .\r\n","page_name":" 99 ","page_number":123},
  {"content":"\r\n\r\nسموئيل فرمان داد تا شائول ساز نبرد عمالقه كند ، و ايشان و چارپايانشان را بكشد .\r\nشائول چنين كرد . تنها پادشاهشان اجاج [ 1 
  ] و چند تن از مردم را زنده گذاشت . پس بر سموئيل وحى آمد كه خدا بر شائول خشم گرفته و پادشاهى از او بستده است . سموئيل او را خبر داد و از او دورى گزيد و از آن پس ديگر او را نديد . به سموئيل فرمان آمد كه داود را تقديس كنند و علامتش را برايش بفرستد . سموئيل نزد بنى يهودا به بيت لحم رفت . يسا [ 2 
  ] پدر داود ، داود را آورد . سموئيل او را مسح كرد . روح خداوند از شائول دور شده بود از اين رو غمناك شد .\r\nچندى بعد سموئيل وفات كرد و جليات [ 3 
  ] و فلسطينيان بر سر بنى اسرائيل لشكر كشيدند . شائول لشكر بيرون برد و داود پسر يسا كه پسرى خردسال بود و گوسفندان پدر را مىچرانيد نيز در سپاه بود . داود با فلاخن خود ، نيك سنگ مىانداخت چنان كه خطا نمىكرد .\r\nطبرى گويد : سموئيل ، شائول را به قتل جليات خبر داده بود و نشان كشندهء او را نيز داده بود . بنى اسرائيل چون نشانه را ديدند سلاح بر اندامش راست كردند و به عرصهء نبردش فرستادند . داود سنگى در فلاخن نهاده بود ، چون جليات را ديد سنگ به دو انداخت . سنگ بر سرش آمد و او را بكشت . فلسطينيان به هزيمت شدند و پيروزى از آن بنى اسرائيل گرديد .\r\nشائول داود ، را بركشيد و دختر خود به دو داد و او را سلاحدار خود نمود . سپس او را به جنگها مىفرستاد و او هر بار پيروز باز مىگشت .\r\nطبرى گويد : داود در اين ايام سى ساله بود .\r\nبنى اسرائيل داود را دوست مىداشتند و گردش را گرفتند و اين امر سبب آن شد كه شائول و فرزندانش به رشگ آيند و بارها آهنگ قتل او كنند . پس شائول پسر خود يوناتان [ 4 
  ] را به كشتن او تحريض كرد ولى به سبب دوستى كه ميان او و داود بود نپذيرفت و داود را از قصد پدر آگاه كرد . داود به فلسطين رفت و چندى در آنجا درنگ كرد . آنگاه نزد بنى موآب رفت و مدتى در آنجا ماند . پس به ميان سبط خود ، سبط يهودا در حوالى بيت المقدس بازگشت تا آنگاه كه شنيد شائول از بنى يهودا خواسته است تا او را تسليم كنند . بنى يهودا از تسليم او سر برتافتند و شائول لشكر بر سرشان برد و آنها داود را از ميان خود راندند .\r\nداود به فلسطينيان پيوست . شائول سپاه بدانجا برد ولى اين بار فلسطينيان او را منهزم ساختند . پس از پى او تاختند . فرزندان شائول به دفاع از پدر مىجنگيدند ، تا يوناتان و يشوى [ 5 
  ] و ملكيشو [ 6 
  ] كشته شدند و فلسطينيان همچنان از پى او مىتاختند تا آنگاه كه شائول مرگ را پيش چشم خود بديد و خود را كشت . بنا به روايت طبرى ، اين در سال چهلم پادشاهى او بود .\r\n\r\n\r\n","description":"","footnote":"\r\n[ ( 1 ) 
  ] اعاع .\r\n[ ( 2 ) 
  ] ايشا .\r\n[ ( 3 ) 
  ] جالوت .\r\n[ ( 4 ) 
  ] يهونتان .\r\n[ ( 5 ) 
  ] مشوى .\r\n[ ( 6 ) 
  ] ملكيشوع .\r\n","page_name":" 100 ","page_number":124},
  {"content":"\r\n\r\nداود نزد بنى يهودا آمد . او را به پادشاهى برداشتند . در نسب او گويند : داود يسريسا [ 1 
  ] پسر عوبيد [ 2 
  ] پسر بوعز ( و نام بوعز انصا [ 3 
  ] بود و در زمرهء داوران بنى اسرائيل از او ياد كرديم ) .\r\nپسر سلما [ 4 
  ] - كه در اولين فتح به بيت لحم وارد شد - پسر نخشون - رئيس بنى يهودا به هنگام خروج از مصر - پسر عميناداب پسر رم پسر حصرون پسر فارص پسر يهودا . در كتب يهود و نصارا هم نسب او چنين است . ولى ابن حزم اين نسب نامه را انكار مىكند و مىگويد كه نخشون در تيه مرد و پسرش سلما به قدس داخل شد و ميان خروج بنى اسرائيل و پادشاهى داود ششصد سال بود به اتفاق همه . و حال آنكه ميان داود و نخشون چهار پدر است .\r\nو چون ششصد را بر آنها تقسيم كنيم چنين مىشود كه براى هر يك بعد از دويست سال فرزندى آمده و اين بعيد مىنمايد .\r\nچون داود بر بنى يهودا پادشاهى يافت به شهرشان حبرون [ 5 
  ] فرود آمد . حبرون همان قريهء الخليل است .\r\nهمه سبطها نيز نزد ايشبوشت [ 6 
  ] پسر شائول گردآمدند و او را به پادشاهى برداشتند و در اورشليم نشاندند . افيند وزير پدرش وزارت او را به عهده گرفت . شرح نسب او گذشت .\r\nدر كتاب اسفار ملوك از اسرائيليات آمده است : كه پس از وفات شائول مردى نزد داود آمد و او را گفت كه به فرمان او شائول و فرزندانش را به هنگام هزيمتشان از برابر فلسطينيان كشته است . پس تاج و دستبند او را نزد داود نهاد . اين مرد از عمالقه بود . داود فرمان داد تا او را به انتقام قتل شائول كشتند و بر شائول بگريست و نزد سبط يهودا در سرزمين حبرون ( به فاء نزديك باء ) رفت اين شهر را امروز الخليل مىگويند . ايشبوشت [ 7 
  ] پسر شائول در اورشليم ماند و اسباط همه بر او گرد آمده بودند . جنگ ميان آنها و داود بيش از دو سال مدت گرفت . پس صلح و مصالحه افتاد . و سبطها به پادشاهى او اعتراف كردند و دست از او بداشتند . چندى بعد يكى از سرداران او ناگهان و بىخبر بكشتش و سرش را نزد داود آورد و داود آن مرد را به قصاص بكشت و بر كشته غمگين شد . و برادران و فرزندان او را نيكو تعهد كرد . داود در سى سالگى به پادشاهى نشست . نخست بر كنعانيان پيروز شد ولى زمانى دراز با فلسطينيان در نبرد بود تا آنگاه كه بسيارى از زمينهايشان را در تصرف آورد و بر آنها خراج نهاد .\r\nپس با مردم موآب و عمون و ادوم جنگيد و بر همه پيروز شد و بر آنها جزيه نهاد و از آن پس شهرهايشان را ويران ساخت . و نيز بر ارام [ 8 
  ] در دمشق و حلب جزيه نهاد و براى جمع آوردن آن عمالى نصب فرمود . پادشاه انطاكيه با فرستادن هدايا و تحف با او از در صلح درآمد .\r\n\r\n\r\n","description":"","footnote":"\r\n[ ( 1 ) 
  ] ايشا .\r\n[ ( 2 ) 
  ] عومذ .\r\n[ ( 3 ) 
  ] افصان .\r\n[ ( 4 ) 
  ] سلمون .\r\n[ ( 5 ) 
  ] حفرون .\r\n[ ( 6 ) 
  ] يشوشات .\r\n[ ( 7 ) 
  ] شيوشات .\r\n[ ( 8 ) 
  ] آرمن .\r\n","page_name":" 101 ","page_number":125},
  {"content":"\r\n\r\nداود شهر صهيون را بنا كرد و در آن جاى گرفت و در مكان خيمه‌اى كه تابوت عهد را در آن گذاشته بودند و بدان نماز مىخواندند خواست مسجدى بسازد ، ولى خداوند به دانيال نبى زمان او وحى كرد كه داود اين مسجد را نخواهد ساخت بلكه پسرش آن را خواهد ساخت و پادشاهى او دوام خواهد يافت و داود از اين خبر خشنود شد .\r\nپس ابشالوم پسر داود به جانبدارى از برادر خود ناتان [ 1 
  ] برادر ديگر خود امئون [ 2 
  ] را بكشت و گريخت . اما داود از او دلجوئى كرده او را باز گردانيد و خون برادرش را هدر ساخت و بار ديگر او را بر مردم داورى داد . چهار سال بعد از آن بار ديگر ابشالوم سر به شورش برداشت و ديگر اسباط بنى اسرائيل با او هم داستان شدند . او به اطراف شام پيوست و برخى گويند به خيبر و اعمال آن از بلاد حجاز پيوست ، و بار ديگر ساز نبرد كرد و داود او را به هزيمت داد .\r\nموآب وزير داود او را يافت و در حالى كه بالاى درختى گريخته بود به قتلش آورد . در اين هزيمت بيست هزار تن از بنى اسرائيل كشته شدند . سر ابشالوم براى داود فرستادند ، داود سخت اندوهناك شد و بر او گريست . اما اسباط او را دلدارى دادند و خواستار خشنودى او گشتند ، داود از آنها خشنود شد و آنها از داود خشنود شدند . پس بنى اسرائيل را شماره كردند هزار هزار و صد هزار ( يك ميليون و صد هزار ) تن بودند و سبط يهودا بيش از چهار صد هزار تن بود .\r\nاما داود كه بنى اسرائيل را بدون اذن خداوند شماره كرده بود مورد عتاب واقع شد . اين عتاب پروردگار را ، بعضى از پيامبران زمان او به او خبر دادند .\r\nپادشاهى داود همچنان بر دوام بود و از جانب پروردگارش پى در پى به او وحى و سوره‌هاى زبور نازل مىشد داود به او تار و مزامير تسبيح مىكرد و بيشتر مزامير منسوب به او همان تسبيحات او هستند . داود بر سبط لاوى كه عهده‌دار كوهنى بود مقرر داشت كه در برابر تابوت عهد هر ساعت دوازده كوهن با مزامير او خداوند را تسبيح گويند . چون چهل سال از پادشاهىاش سپرى شد ، فرزند خود سليمان ( ع ) را ولى عهد خود گردانيد . ناتان نبى و صادوق كه از احبار بودند او را مسح كردند : مسح تقديس . داود سليمان را به بناى بيت المقدس وصيت كرد و جان تسليم نمود . او را در بيت لحم به خاك سپردند .\r\nانبياء معاصر او ناتان و كاد و آصاف بودند و كوهن بزرگ ابىياثار [ 3 
  ] پسر اخيملك [ 4 
  ] بود كه پس از عيلى همان كوهنى كه در زمرهء داوران از او نام برديم آمد و پس از ابىياثار صادوق بود .\r\nپس از داود سليمان ( ع ) پادشاه بنى اسرائيل شد . به هنگام جلوس بيست و دو سال داشت . سليمان كشورش را بسط داد . و بر امتهاى ديگر غلبه يافت و بر همهء پادشاهان ممالك\r\n\r\n\r\n","description":"","footnote":"\r\n[ ( 1 ) 
  ] ماتان .\r\n[ ( 2 ) 
  ] امئون .\r\n[ ( 3 ) 
  ] افيثار .\r\n[ ( 4 ) 
  ] اخليج .\r\n","page_name":" 102 ","page_number":126},
  {"content":"\r\n\r\nشام چون فلسطين و عمون و كنعان و موآب و ادوم و ارام جزيه نهاد . و هر پادشاهى دخترى از آن را خود براى او فرستاد ، از آن جمله بود دختر فرعون مصر .\r\nوزارتش را يوآب پسر نيثر به عهده داشت . مادر يوآب صرويه [ 1 
  ] خواهر داود بود ، يوآب وزير داود هم بود . چون سليمان به پادشاهى رسيد از او خواست كه وزير او باشد ولى پس از چندى به قتلش آورد و يشوع بن شيراخ [ 2 
  ] را وزارت داد .\r\nسليمان در سال چهارم از پادشاهيش به سبب فرمانى كه پدر به او داده بود بناى معبد بيت المقدس را آغاز كرد و همچنان تا پايان دولتش بعد از آنكه شهر انطاكيه را ويران ساخت و تدمر را در بيابان بنا كرد ، در كار آن بود . سليمان نزد پادشاه صور كس فرستاد تا او را در قطع درختان لبنان يارى دهد و براى كارگران آن ديار در هر سال بيست هزار كر طعام و هموزن آن روغن و هموزن آن نوشيدنى معين كرد و كارگران لبنان هفتاد هزار تن بودند . براى كندن و تراشيدن سنگ هشتاد هزار تن برگماشت و هفتاد هزار تن براى حمل بارها و سه هزار و ششصد تن تا كارگران را به كار وادارند . آنگاه هيكل را بنا كرد : بلندى آن صد ذراع و درازيش شصت ذراع و پهنايش بيست ذراع بود . و گرداگرد آن رواقها ساخت و بر فراز رواقها ديدگاهها و مكانى كه از درون مرصع به جواهر بود و از بيرون به قطران اندوده ، براى جاى دادن تابوت عهد در آن .\r\nديوارهاى خانه و سقف آن را با ورقه‌هاى طلا بپوشانيد . و در خانه تنديس دو كروبى از چوب گرفته در زر قرار داد . تنديس دو فرشته از كروبيان بود . براى خانه درهايى از چوب صنوبر ساخت .\r\nو بر آن تصويرهايى از كروبيان و نرگس و نخل و سوسن نقش كرد ، و همه را به طلا پوشانيد .\r\nبناى هيكل هفت سال مدت گرفت ، و درى از طلا داشت . پس خانه‌اى براى جاى دادن سلاحها ساخت كه چهار صف و در هر صف پانزده ستون از چوب صنوبر داشت . و در آن دويست سپر زرين نهاد . و بر هر سپرى ششصد قطعه گوهر و زمرد و نيز سيصد زره زرين و بر هر زرهى سيصد قطعه ياقوت . و اين خانه را جنگل لبنان ناميد . و براى نشستن خود در زير رواق تختى ترتيب داد و كرسيهاى بسيار همه از عاج و پوشيده از زر . پس بر فراز اين بنا براى زنش دختر فرعون خانه‌اى ساخت و در آنجا ظرفهاى مسين و ديگر اسباب خانه گذاشت و براى انجام اين مهم مسگران را از شهر صور فرا خواند . و در خانه مذبحى براى قربانى از طلا ساخت . و خوانى براى خبز الوجوه از زر و پنج تخت زرين در جانب راست و پنج تخت زرين در جانب چپ نصب فرمود ، و مجمرهاى زرين . پس هر چه زر و سيم از پدر به او رسيده بود همه را در خانه جاى داد . و تابوت عهد را از صهيون يعنى قريهء داود به خانه‌اى كه براى آن ساخته بود بياورد . رؤساى سبطها و كوهن‌ها تابوت را بر دوش خود حمل مىكردند و آن را در زير بالهاى تنديس كروبيان در مسجد قرار دادند .\r\n\r\n\r\n","description":"","footnote":"\r\n[ ( 1 ) 
  ] صوريه .\r\n[ ( 2 ) 
  ] شيداح .\r\n","page_name":" 103 ","page_number":127},
  {"content":"\r\n\r\nدر تابوت ، دو لوح سنگى بود كه موسى به جاى الواحى كه شكسته بود ساخته بود همراه با تابوت عهد ، خيمه قربانى و همه ظرفهاى آن را به مسجد آوردند . سليمان در هر سال سه بار قربانى بزرگ مىكرد ، و بخور مىسوزانيد و در اين روزها همه ظرفها از طلا بود . خراجى كه در هر سال مىگرفت ششصد و شصت و شش قنطار زر بود ، غير از هدايا و قربانيهائى كه براى بيت المقدس مىفرستادند .\r\nسليمان را در درياى هند كشتيهائى بود كه برايش طلا و نقره و انواع كالاها و فيل و بوزينه و طاوس مىآوردند . هزار و ششصد اسب رهوار داشت كه همه را از مصر آورده و همه آماده نبرد بودند . هفتصد زن آزاد و سيصد كنيز داشت كه همه با او همبستر مىشدند . و در اخبار مورخان آمده است كه او عازم حج شد و به حرم رفت و چندى در آنجا اقامت جست . و در هر روز پنج هزار شتر و پنج هزار گاو و بيست هزار گوسفند قربانى مىنمود . آنگاه به جانب يمن رفت و يك روزه به صنعاء رسيد . و چون خواست وضو بسازد هدهد را طلبيد تا در زمين براى او آب بيابد . هدهد نبود و چون آمد از بلقيس براى او خبر آورده بود و داستان آن چنان است كه در قرآن آمده است . بلقيس براى سليمان هدايائى فرستاد ولى سليمان نپذيرفت تا آنگاه كه در طاعت او درآمد و دين او را پذيرفت و ملك يمن را به دو واگذاشت . سليمان بلقيس را فرمود تا براى خود همسرى گيرد ، بلقيس امتناع كرد زيرا شوى كردن با پادشاهى سازگار نبود . سليمان گفت در دين از زناشوئى چاره‌اى نيست . بلقيس گفت : مرا به ذو تبع پادشاه همدان تزويج كن و سليمان چنين كرد و يمن را به او داد و بلقيس را به كارى گماشت و خود به شام بازگشت .\r\nو نيز گويند كه سليمان خود ، او را به زنى گرفت و جن را فرمان داد تا براى او سلحين [ 1 
  ] و غمدان را بنا كردند و در هر ماه يك بار به ديدن او مىرفت و سه روز نزد او درنگ مىنمود .\r\nعلماى بنى اسرائيل آمدن سليمان را به حجاز و يمن انكار مىكنند . اينان مىگويند سليمان با نامه‌اى كه براى ملكه سباء فرستاد يمن را تصرف كرد . و ملكه خود نزد او به يروشالم ( اورشليم ) رفت و صد و بيست قنطار طلا و لؤلؤ و جواهر و انواع عطر و مشك و عنبر به او تقديم داشت . سليمان نيز او را بنواخت و به او نيكى كرد و بلقيس بازگشت .\r\nدر كتاب انساب از كتابهاى ايشان اين گونه آمده است .\r\nدر پايان زندگى سليمان هدرور پادشاه ارام در دمشق و هدد [ 2 
  ] پادشاه ادوم بر او شوريدند و او يربعام [ 3 
  ] پسر ناباط [ 4 
  ] از سبط افرائيم را بر حدود بيت المقدس و اعمال آن حكومت داده بود و او مردى جبار بود . اخياى پيامبر به زبان وحى او را در اين كار سرزنش نمود . سليمان قصد قتل يربعام كرد . يربعام از قصه آگاه شد و به مصر گريخت و فرعون دختر خود را به او داد و از او ناباط به دنيا آمد و همچنان در مصر بماند . سليمان ( ع ) پس از چهل سال و به قولى\r\n\r\n\r\n","description":"","footnote":"\r\n[ ( 1 ) 
  ] سلمن .\r\n[ ( 2 ) 
  ] هداد .\r\n[ ( 3 ) 
  ] يربعان .\r\n[ ( 4 ) 
  ] نباط .\r\n","page_name":" 104 ","page_number":128},
  {"content":"\r\n\r\nپنجاه و دو سال پادشاهى وفات كرد . او را نزد پدرش داود ( ع ) دفن كردند . پس از او پادشاهى بنى اسرائيل تقسيم شد و ما ان شاء الله تعالى به آن خواهيم پرداخت .\r\n\r\n","description":"","footnote":"","page_name":" 105 ","page_number":129},
  {"content":"\r\n\r\n\r\nخبر از افتراق بنى اسرائيل\r\nچون سليمان وفات كرد پسرش رحبعام ( به راء و حاء مضموم و باء يك نقطهء ساكن و عين بى نقطهء مضموم و ميم ) به پادشاهى رسيد . او در آبادانى بيت لحم و غزه و صور و ايله بيفزود و بر بنى اسرائيل سخت گرفت . بنى اسرائيل از او خواست كه از خراجها بكاهد و او سرباز زد ، حتى به اشارهء برخى از خواص ماجراجوى خويش بر مقدار برخى مالياتها درافزود .\r\nپس مردم به كينه‌توزى برخاستند و عهد فرمانبردارى شكستند . در اين حال يربعام پسر ناباط از مصر آمد و مردم با او بيعت كردند و او را بر خود امير ساختند . ديگر سبطهاى دهگانه جز سبط يهودا و بنيامين بر او اجتماع كردند و آهنگ جنگ نمودند . بعضى از انبياءشان آنها را به صلح فرا خواندند ، آنها نيز پذيرفتند و كار به مصالحه انجاميد .\r\nدر سال پنجم پادشاهى رحبعام ، شيشق [ 1 
  ] پادشاه مصر به بيت المقدس آمد ، رحبعام گريخت .\r\nشيشق بيت المقدس را غارت كرد . رحبعام بازگشت و بر مردم خراج بست ولى مردم به خلاف او برخاستند و او را راندند .\r\nاز آن پس خاندان داود بر فرزندان يهودا و بنيامين پادشاهى كردند و سرزمينشان بيت المقدس و غزه و دمشق و حلب و حمص و حماه تا سرزمين حجاز بود . و اسباط دهگانه در نواحى نابلس و فلسطين بودند ، سپس به شومرون يعنى شمره و سامره در ناحيهء شمال شرقى شام در كنار فرات و جزيره فرود آمدند و آنجا را پايتخت كشور خود ساختند و همچنان در اين افتراق مىزيستند تا آنگاه كه آن آوارگى كه خداوند بر آنها مقرر فرموده بود ، در رسيد .\r\nرحبعام در سال هفدهم پادشاهى خود هلاك شد و پس از او پسرش ابيام [ 2 
  ] ( به همزه مفتوح و حرفى ميان فاء ذال و ياء دو نقطهء تحتانى مشدد و الف ) بر جايش نشست . او نيز بر سيرت پدر بود . مردى عابد و روزه دار بود . همهء ايام پادشاهى او سراسر در نبرد با يربعام\r\n\r\n\r\n","description":"","footnote":"\r\n[ ( 1 ) 
  ] شيشاق .\r\n[ ( 2 ) 
  ] افيا .\r\n","page_name":" 106 ","page_number":130},
  {"content":"\r\n\r\nپسر ناباط و بنى اسرائيل گذشت . بيش از سه سال پادشاهى نكرد و بمرد و بعد از او پسرش آسا [ 1 
  ] به پادشاهى رسيد . پادشاهى او به درازا كشيد . مردى صالح بود بر سيرت جدش داود ( ع ) . در زمان او انبيا در ميان بنى اسرائيل بسيار بودند .\r\nيربعام پسر ناباط دو سال كه از پادشاهيش گذشته بود بمرد . بعد از او پسرش ناداب به پادشاهى رسيد . بعشا [ 2 
  ] پسر اخيا - چنان كه خواهيم گفت - او را بكشت . پس ميان او و آسا جنگ درگرفت . آسا از پادشاه دمشق مدد خواست و با او لشكر راند . بعشا [ 2 
  ] پادشاه سامره كه در آن هنگام رامه [ 3 
  ] را مىساخت خود بگريخت و همهء مصالح بنا را ترك گفت . آسا پادشاه بيت - المقدس آنها را با خود آورد و دژها ساخت . پس زادح پادشاه كوش با هزار هزار مرد جنگى بر آنها خروج كرد ، آسا به مقابله برخاست و همه را تار و مار كرد . و جنگ همچنان ميان آسا و سبطها در سامره بر پا بود . در زمان او شهر سامره بنا شد . چون آسا پسر ابيام پس از چهل و يك سال پادشاهى بمرد پسرش يهوشافاط ( به ياء دو نقطه تحتانى مفتوح و هاء مضموم و واو ساكن و شين نقطه دار بعد از آن الف سپس فاء و الف و طاء ) به امارت رسيد او نيز بر سيرت پدر بود . در زمان او ميان مردم سامره و پادشاهشان صلح برقرار بود . پادشاهان عمالقه و به قولى ادوم متحد شدند و به جنگ او برخاستند ولى يهوشافاط بر آنها پيروز شد همه را منهزم ساخت و اموال بسيار به غنيمت گرفت . انبياء زمان او ايليا [ 4 
  ] پسر شوياق و اليشع [ 5 
  ] پسر شافاط [ 6 
  ] بودند . ابن عميد گويد : ايليا و منحيا و عبوديا . او را كشتيهائى در دريا بود كه برايش كالاى هند را مىآوردند ولى دچار توفان شدند و همه غرقه گشتند . در سال بيست و پنجم پادشاهيش بمرد . و پسرش يهورام ( به فتح ياء دو نقطهء تحتانى سپس هاء مضموم با تلفظ واو سپس راء مفتوح با تلفظ الف و بعد از آن ميم ) به جايش نشست . ادوميان شورش كردند و مردى به نام النهم را بر خود پادشاه ساختند . او با ادوميان لشكر بر سر يهورام آورد و در مكانى به نام سفيرا كه در وسط بلادشان نبرد درگرفت و بر سپاه يهورام آسيب بسيار رسيد و گروهى كشته و گروهى اسير گشتند . النهم بازگشت و همچنان به عصيان خود ادامه مىداد . در زمان او پادشاه موصل بر سر اسباط در سامره لشكر برد و چنان كه خواهيم گفت ميانشان جنگهائى واقع شد . ابن عميد گويد : بنى يهودا بر بنى موآب جزيه نهاده بودند : در هر سال دويست گوسفند آنها از اداى آن سرباز زدند پادشاهان قدس و سامره براى جنگ با آنها همدست شدند .\r\nهفت روز آنها را محاصره كردند . آبشان به پايان رسيد اليشع بر ايشان باران طلبيد و خشكرود پر آب شد . اهل موآب آب را خون پنداشتند بنى اسرائيل بر آنها تاختند و خلق كثيرى را به قتل آوردند .\r\n\r\n\r\n","description":"","footnote":"\r\n[ ( 1 ) 
  ] اسا .\r\n[ ( 2 ) 
  ] يعشا .\r\n[ ( 3 ) 
  ] در اصل يثرب است ولى در تورات رامه آمده است .\r\n[ ( 4 ) 
  ] الياس .\r\n[ ( 5 ) 
  ] اليسع .\r\n[ ( 6 ) 
  ] شوشيرات .\r\n","page_name":" 107 ","page_number":131},
  {"content":"\r\n\r\nدر ايام يهورام ايلياى نبى وفات كرد و سرش به اليشع منتقل شد . ديگر از انبياء معاصر او عبوديا بود . يهورام در هشتمين سال پادشاهىاش بمرد و پس از او پسرش اخزيا [ 1 
  ] پادشاه شد . مادر اين پادشاه عتليا [ 2 
  ] دختر عمرى خواهر اخاب بود او سيرت بد دائى خود را در پيش گرفت . يك سال و به روايتى دو سال پادشاهى كرد . به جنگ پادشاهان جزيره و موصل بيرون آمد و يورام پسر دائىاش اخاب در اين نبرد او را همراه شد . جنگ به پايان رسيد و آنها بازگشتند در حالى كه پسر دائىاش جراحت برداشته بود . روزى اخزيا ، به عيادت او رفت ولى ييهو نوهء يهوشافاط پسر نمشى از سبط منسى [ 3 
  ] پسر يوسف مترصد قتل يورام پسر اخاب پادشاه سامره بود در اين لحظه فرصت يافته هر دو را به قتل آورد .\r\nابن عميد گويد : يورام پسر اخاب پادشاه سامره در روايت گلعاد براى جنگ با ادوم بيرون شد و اخزيا نيز در اين جنگ همراه او بود و هر دو كشته شدند . نيز مىگويند : كه ياهوعشا تيرى انداخت تير به يورام رسيد .\r\nاز پيامبران زمان او اليشع و عامور و فنحاء بودند . بعد از اخزيا مادرش عتليا دختر عمرى به شاهى نشست . در كتاب طبرى نام او چنين ضبط شده است . و در كتاب الاسرائيليات نام او اضاليه است . و گويند او از كنيزان سليمان بود . عتليا قدرت خود را بسط داد و همه فرزندان داود را به قتل آورد ولى از كودك شيرخوارى از فرزندان پسرش يوآش ( به ضم ياء دو نقطهء تحتانى سپس همزهء مفتوح به صداى الف و سپس شين نقطه‌دار ) غافل شد . مادرش يهوشبعه [ 4 
  ] دختر يهورام او را در گوشه‌اى از قدس پنهان ساخت . شوهرش يهوياداع [ 5 
  ] كه كوهن اعظم بود از مخفيگاه او آگاه شد چون به هفت سالگى رسيد و بنى يهودا كه از سيرت و سلوك عتليا به رنج افتاده بودند به نزد كوهن اعظم يهوياداع گردآمدند تا چاره‌اى بينديشند او يوآش پسر اخزيا را از نهانگاهش بيرون آورد و خواست تا با او بيعت كنند . آنان بيعت كردند و جدهء او عتليا و همدستانش را كشتند . مدت پادشاهى او هفت سال بود .\r\nيوآش زير نظر و رأى يهوياداع كوهن ، ملك مىراند ولى هواى بت‌پرستى در سرش افتاد .\r\nزكرياى پيامبر او را از اين كار بازداشت ولى يوآش او را كشت .\r\nپيامبران زمان او اليشع و عوفريا و زكريا پسر يهوياداع بودند . يهوياداع در سال بيست و سوم پادشاهى يوآش - پس از آنكه يوآش بيت المقدس را تجديد بنا كرده بود - درگذشت .\r\nو در سال سىام پادشاهى او اليشع نبى وفات كرد . در عهد او شريان پادشاه كسدانيان از بابل به بيت المقدس لشكر كشيد . بعضى گويند : پادشاه نينوى و موصل . ابن عميد گويد : پادشاه شام يوآش هر چه در خزائن پادشاهى و بيت المقدس بود به آنها بخشيد ، و خود در طاعت آنها درآمد . تا آنگاه كه وزيران او در سال چهلم پادشاهىاش او را به قتل آوردند و پسرش\r\n\r\n\r\n","description":"","footnote":"\r\n[ ( 1 ) 
  ] اخزياهو .\r\n[ ( 2 ) 
  ] عتليا .\r\n[ ( 3 ) 
  ] منشا .\r\n[ ( 4 ) 
  ] يهوشيع .\r\n[ ( 5 ) 
  ] يهودياوع .\r\n","page_name":" 108 ","page_number":132},
  {"content":"\r\n\r\nامصيا به پادشاهى رسيد . چون جايش استوار شد به انتقام پدرش همه را به قتل آورد . پس به ادوم لشكر كشيد و از ادوميان حدود بيست هزار تن را بكشت . اما پادشاه اسباط در سامره [ يوآش پسر يوآحاز پسر ييهو 
  ] [ 1 
  ] بر سر او لشكر كشيد . در اين نبرد شكست خورد و به اسارت افتاد يوآش به جانب بيت المقدس روان شد و آن را در حصار گرفت و قريب به چهارصد ذراع از باروى آن را ويران ساخت و بر آن استيلا جست و در خزائن سلطان و خزائن هيكل هر چه از اموال و ظروف و ذخاير بود غارت كرد و به سامره بازگشت و امصيا پادشاه قدس را آزاد كرد .\r\nامصيا به بيت المقدس آمد و بارو را تعمير نمود . و همچنان بر تخت پادشاهى مستقر بود تا آنگاه كه مردم از اعمال او به ستوه آمدند و در سال بيست و هفتم پادشاهىاش به قتلش آوردند .\r\nپيامبران زمان او يونان و ناحوم بودند . عاموص نيز در عهد او دعوى پيامبرى نمود .\r\nچون امصيا را كشتند پسرش عزيا را به جايش نشاندند . پادشاهى او پنجاه و سه سال مدت گرفت و در آن ايام حوادثى رخ داد .\r\nابن عميد گويد : در سال پنجم پادشاهىاش آغاز وضع سال كبيسه بود . يعنى بعد از هر چهار سال يك روز به سال پيش - از باب هر سال يك چهارم روز با حسابى كه از حركت خورشيد مىكردند - اضافه كنند . در سال ششم پادشاهىاش سلطنت آراميان موصل منقرض شد و موصل در تصرف بابل درآمد . در سال بيست و دوم پادشاهىاش ، پادشاه بابل به نام فول ( ؟ ) به سامره لشكر كشيد و آنجا را گشود ولى پادشاهش بدره‌اى مال به دو بخشيد و او بازگشت . و گويد در عهد او رينوس كه بر بابل حكومت مىكرد او را قطب ملك لقب داده بودند . در سال بيست و سوم پادشاهى او نخستين پادشاه يونان از شهر آتن بر آنها پادشاهى كرد . و نيز گويد : در سال پنجاه و يكم از پادشاهى او بختنصر نخستين بر بابل پادشاهى يافت نيز در زمان او نخستين پادشاه روم مقدويس ( ؟ ) موسوم به فروس ( ؟ ) سلطنت مىكرد .\r\nانبياء زمان او يوشع و عزريا [ 2 
  ] و عاموص و اشعيا و يونس پسر متى بودند .\r\nابن عميد گويد : شمار سپاهيان عزيا به سيصد هزار رسيد . در اثر نفرين كوهين به بيمارى برص مبتلى شد ، زيرا مىخواست بر خلاف گفته تورات كه استعمال بخور را بر سبط لاوى حرام كرده بود بخور به كار برد پس به برص مبتلى شد و يك سال در خانه بماند . پسرش يوتام [ 3 
  ] ناظر خانهء پدر بود تا آنگاه كه بر پدر چيرگى يافت .\r\nاوروسيوس گويد : در عهد او شرديال ( ؟ ) آخرين پادشاهان بابل از كلدانيان به دست سردار سپاه خود ارياط پسر المادس كشته شد و او زمام امور بابل را به دست گرفت و پس از\r\n\r\n\r\n","description":"","footnote":"\r\n[ ( 1 ) 
  ] ميان دو قلاب در متن سفيد بود . از تورات افزوده شده .\r\n[ ( 2 ) 
  ] غوزيا .\r\n[ ( 3 ) 
  ] يوآم .\r\n","page_name":" 109 ","page_number":133},
  {"content":"\r\n\r\nنبردهاى بسيار آن ملك را به قوم خود منتقل كرد . پس بر سرگوت و اعراب قضاعه لشكر كشيد و پس از چند نبرد بازگشت . عزيا در پنجاه و سومين سال پادشاهىاش بمرد و پس از او پسرش يوتا [ 1 
  ] به پادشاهى نشست . او مردى پرهيزكار و صالح بود از پيامبران زمان او هوشيع و اشعيا و يوئيل و عوفد بودند .\r\nدر زمان او بيشتر پادشاهان جزيره دست تطاول بر يهود گشودند و اينان سوريانيان بودند .\r\nيوتام در شانزدهمين سال پادشاهىاش درگذشت و پسرش احاز پادشاهى يافت . او با سنت پدران خود روى مخالفت نمود . در زمان او بنى اسرائيل بت‌پرست شدند . احاز با آراميان جنگ كرد و از پادشاه موصل مدد طلبيد . پادشاه موصل با او روانه جنگ گرديد و دمشق را در حصار گرفت و تصرف كرد و دست به غارت گشود ، و به كشور خود بازگشت . بار ديگر احاز آهنگ جنگ كرد اما او را شكست دادند و از يهود صد و بيست هزار تن كشته شد و احاز را به اسارت به دمشق بردند .\r\nاوروسيوس گويد : در عهد احاز بود كه دولت ماديس ( ماد ) به دست كورش پادشاه ايران منقرض شد و همهء متصرفات آن به دست ايرانيان افتاد . و گويند : كه آخرين پادشاهشان اشتانيش [ 2 
  ] جد مادرى كورش بود . او كورش را پرورش داد چون به جوانى رسيد و نيرومند شد نياى خود را كشت و ملك از او بستد .\r\nابن عميد از مسبحى روايت مىكند كه بر روم - در ديار فرنگ غير از سرزمين يونان - دو برادر رومولوس و رونالس ، حكومت مىكردند و شهر رم در عهد رومولوس بنا گرديد . اوروسيوس گويد : بر سرزمين انطاكيه ، بر روميان لاتينى رمولوس حكومت مىكرد سپس مركه ( ؟ ) آمد و شهر رم را بنا نمود .\r\nاحاز پس از شانزده سال كه از حكومتش گذشته بود بمرد و پسرش حزقياهو جانشين او شد . او رسم بت‌پرستى را برافكند و سيرت جد خود داود را پى گرفت . او در ميان پادشاهان بنى يهودا همانندى نداشت او بر پادشاه موصل و بابل و توريش تاخت آورد و فلسطين را شكست داد و قريه‌هايشان را ويران ساخت . در زمان پدرش شلمناسر [ 3 
  ] پادشاه جزيره و موصل بر سر اسباط لشكر كشيد و بر سامره استيلا جست و بر آنها جزيه نهاد . و در سال چهارم پادشاهىاش رصين [ 4 
  ] پادشاه دمشق به سوى او لشكر كشيد ولى جنگ ناكرده بازگشت . در سال چهاردهم پادشاهيش سنخاريب لشكر آورد و پس از فتح سامره ، اكثر شهرهاى يهودا را گشود و آنها را در بيت المقدس محاصره كرد . حزقياهو سيصد قنطار نقره و سى قنطار طلا و هر مالى را كه در هيكل يا در خزانهء پادشاه بود به او داد و از درهاى مسجد طلا پراكند ، تا سنخاريب بازگشت .\r\nچندى بعد در ميانشان فسادى پديد آمد و بار ديگر سنخاريب لشكر آورد و او را در محاصره افكند\r\n\r\n\r\n","description":"","footnote":"\r\n[ ( 1 ) 
  ] يوآب .\r\n[ ( 2 ) 
  ] مراد آستياك يا ايختوويكو است .\r\n[ ( 3 ) 
  ] شليشار .\r\n[ ( 4 ) 
  ] رضين .\r\n","page_name":" 110 ","page_number":134},
  {"content":"\r\n\r\nولى حزقيا از پرداخت مال سرباز زد . سنخاريب گفت چه كسى را خدايش از چنگ من خلاصى بخشيده كه شما را خدايتان خلاصى بخشد ؟ مردم از اين سخن بيمناك شدند و نزد اشعياى [ 1 
  ] نبى رفتند او گفت شما در امانيد . آنگاه دشمن را نفرين كرد ، طاعون در سپاهش افتاد . يك شب دو سپاه بر هم زدند شمار كشتگان به صد و بيست هزار رسيد . سنخاريب به نينوا و موصل بازگشت و اما پسرانش او را كشتند و به بيت المقدس گريختند . بعد از او پسرش سرمعون [ 2 
  ] به پادشاهى نشست .\r\nطبرى گويد : پادشاه بنى اسرائيل ، سنخاريب را اسير كرد و خداوند به اشعياء وحى كرد كه آزادش كند و او نيز آزادش كرد . و گويند : آنكه از ملوك بنى اسرائيل كه سنخاريب بر سر او لشكر كشيد اعرج بود ، و سنخاريب با پادشاه آذربايجان هم پيمان بود و او را سليمان الاعسر مىخواندند . چون به بيت المقدس فرود آمد كينه‌هاى ديرين و نهان سر برداشت و ميانشان جنگ درگرفت و گروه كثيرى از سپاهيانشان به قتل رسيد و هر چه داشتند به چنگ بنى اسرائيل افتاد . پادشاه ايران هدايا و تحف نزد حزقيا فرستاد . اين كار در نظر حزقيا عظيم آمد و در اكرام رسولان مبالغه نمود تا با خزاين خويش بر آنها تفاخر كند ، درهاى خزائن بگشود اشعياء نبى اين كار را نپسنديد و او را بيم داد كه پادشاهان بابل همهء اين اموال را به غنيمت خواهند برد و فرزندان ترا خواجه سرايان خود خواهند ساخت . حزقياهو در سال بيست و نهم پادشاهىاش بمرد .\r\nپس از حزقياهو پسرش منسى [ 3 
  ] به پادشاهى رسيد . پادشاهى عاصى و زشت سيرت بود و در دين آثارى شنيع بر جاى نهاد . اشعياى نبى او را از آن اعمال منكر نهى كرد . پادشاه دستور داد اره بر فرق سرش نهادند و او را به دو نيم كردند و با او جماعتى از صلحا را به قتل آورد .\r\nدر سال سى و نهم پادشاهى او سنخاريب كوچك بر موصل استيلا يافت - اين سخن ابن عميد است - و در سال پنجاه و دوم پادشاهى او شهر بوزنطيه [ 4 
  ] ساخته شد . سورس شاه بانى آن بود و اين همان شهرى است كه قسطنطين آن را تجديد بنا كرد و به نام خود ناميد .\r\nدر زمان او قنوقرسوس بر روم پادشاهى مىكرد . و در پنجاه و يكمين سال پادشاهى او سنخاريب پادشاه موصل به قدس لشكر كشيد و سه سال آن را در محاصره گرفت و در سال پنجاه و چهارم پادشاهىاش آن را بگشود .\r\nبعد از منسى پسرش آمون به پادشاهى نشست او نيز در سيرت همچون پدر بود . بعضى گويند دو سال و بعضى گويند دوازده سال پادشاهى كرد ، به دست غلامان خود بىخبر كشته شد .\r\nبنى يهودا جمع شدند و آن غلامان را كشتند و پسرش يوشيا را به پادشاهى برداشتند .\r\n\r\n\r\n","description":"","footnote":"\r\n[ ( 1 ) 
  ] شعيا .\r\n[ ( 2 ) 
  ] شايد عسر هدون .\r\n[ ( 3 ) 
  ] منشا .\r\n[ ( 4 ) 
  ] مراد بيزانس است .\r\n","page_name":" 111 ","page_number":135},
  {"content":"\r\n\r\nيوشيا پادشاهى خوش سيرت بود بتها را برافكند و در دين شيوه‌اى مستقيم در پيش گرفت . و كاهنان بتها را بكشت و خانه‌ها و مذبحهائى كه يربعام پسر ناباط بنا كرده بود ويران ساخت .\r\nانبياء زمان او صفنيا [ 1 
  ] و حلده [ 2 
  ] زن شالوم و ناحوم بودند . و در زمان او ارميا پسر حلقيا [ 3 
  ] از نسل هارون دعوى نبوت كرد و از اسارت هفتاد سالهء بابل خبر داد . يوشيا خيمه قربانى و تابوت عهد را گرفت و در مغاره‌اى پنهان ساخت و از آن پس كس مكان آن دو را نيافته است .\r\nدر ايام او مجوس بر بابل مسلط شد . در سى و يكمين سال پادشاهىاش فرعون لنگ بر مصر پادشاهى يافت . فرعون بر سر او در ناحيهء مجدو [ 4 
  ] در ساحل فرات لشكر كشيد . يوشيا به جنگ او بيرون شد و منهزم گرديد و به تيرى كه بر او زدند كشته شد ، وى سى و دو سال پادشاهى كرد . بعد از او پسرش يوآش به جايش نشست بعضى مىگويند نام او يهوآخار بود ، او احكام تورات را تعطيل كرد و بدسيرتى پيشه گرفت . فرعون لنگ به سوى او لشكر كشيد ، او را گرفت و با خود به مصر برد و در همانجا درگذشت . فرعون خراجى كه صد قنطار نقره و ده قنطار طلا بود بر آنها مقرر داشت . پادشاهى او سه ماه بود . بعد از او برادرش الياقيم پادشاهى يافت او نيز عاصى و كافر بود چون دست نشانده فرعون بود براى فرعون از بنى يهودا - به قدر توانشان - خراج مىگرفت .\r\nدر سال هفتم پادشاهى الياقيم بختنصر پادشاه بابل لشكر كشى خود را آغاز كرد .\r\nنخست جزيره را گرفت و سپس به بيت المقدس آمد . ابتدا بر مردم جزيه نهاد . الياقيم سه سال در طاعت او بود . و خداوند ادوم و عمون و موآب و كلدانيان را بر او مسلط گردانيده بود . چون الياقيم سركشى آغاز نهاد ، بختنصر سپاهى بر سرش فرستاد ، او را گرفته به بابل فرستاد . او در راه هلاك شد . مدت پادشاهىاش يازده سال بود .\r\nبختنصر پسر او يهوياكين [ 5 
  ] را به جاى پدر نشاند ولى سه ماه بعد بار ديگر سپاه آورد و او را محاصره كرد . پادشاه با مادر و اشراف مملكت نزد بختنصر بيرون آمدند بختنصر همه را اسير كرد و به بابل فرستاد و ده هزار تن از خاندان و رجال دولت او و بسيارى از بنى اسرائيل را اسير كرده و به بابل آورد . و هر چه از نفائس در هيكل و خزائن ديگر بود و همه ظرفهايى كه سليمان براى مسجد ساخته بود همه را به غنيمت گرفت . در قدس جز مشتى از فقرا و ضعفا باقى نگذاشت . و يهويا كين سى و هفت سال در زندان بماند .\r\nابن عميد گويد : بختنصر در سال سوم سلطنت الياقيم به قدس آمد و گروهى را اسير كرد و هر چه در هيكل بود به غارت برد . و بختنصر بر آيين دانيال و حننيا [ 6 
  ] و عزريا [ 7 
  ] و ميشائيل [ 8 
  ]\r\n\r\n\r\n","description":"","footnote":"\r\n[ ( 1 ) 
  ] صقونا .\r\n[ ( 2 ) 
  ] كلدى .\r\n[ ( 3 ) 
  ] الحياء .\r\n[ ( 4 ) 
  ] مسبح .\r\n[ ( 5 ) 
  ] يخنيو\r\n[ ( 6 ) 
  ] خانيا .\r\n[ ( 7 ) 
  ] عزاريا .\r\n[ ( 8 ) 
  ] ميعيائل\r\n","page_name":" 112 ","page_number":136},
  {"content":"\r\n\r\nبود . بختنصر در سال پنجم پادشاهى خود با فرعون لنگ پادشاه مصر جنگ كرد . و در سال دوم پادشاهى الياقيم به قدس لشكر كشيد و بر مردم خراج نهاد و الياقيم در طاعت او رفت و سه سال بعد از آن درگذشت ، و پسرش يهوياقيم به پادشاهى نشست . انبياء زمان او ارميا و اوريا پسر اشعيا و مورى پدر حزقيا بودند . و در ايام او دانيال دعوى نبوت كرد . پس بختنصر يهوياكين را چنان كه گفتيم به بابل برد .\r\nطبرى گويد - و قول او با اوروسيوس موافق است - كه بختنصر به جاى يهوياكين پسر الياقيم ، عمويش متنيا را به پادشاهى نشاند . او را صدقياهو نيز مىنامند . اين پادشاه زشت سيرت و عاصى بود . در سال هفتم حكومتش بر بختنصر شوريد ، و بختنصر لشكر كشيد و بيت المقدس را محاصره كرد . او و يارانش سه سال مقاومت كردند تا درمانده شدند و به صحرا گريختند . گروهى از كلدانيان به تعقيبشان پرداختند و در اريحا به آنها رسيدند . پادشاهشان صدقياهو را گرفتند و چشمانش را ميل كشيدند . طبرى گويد : پسرش را در برابر ديدگانش كشتند سپس در بابل او را به بند كشيدند تا بمرد . بعضى از بنى اسرائيل به حجاز رفتند و با اعراب زيستند . انبياء زمان او ارميا و حبقوق [ 1 
  ] و باروخ [ 2 
  ] بودند .\r\nبختنصر سردار خود نبوزرادون را به شهر قدس فرستاد . قدس را در آن زمان اورشليم مىناميدند . او اورشليم را ويران ساخت و هيكل را درهم كوبيد و ستونهاى مسين را كه سليمان نصب كرده بود بشكست - طول هر ستونى هجده ذراع بود و طول سر ستونها سه ذراع .\r\nنيز قصر آبگينه را و هر چه از آثار دين و پادشاهى بود خرد كرد و باقى ظروف و هر چه يافت به بابل برد . نيز كوهن ساريه و حبر منشا و خادمان هيكل را به بابل روانه كرد .\r\nاوروسيوس گويد : صدقياهو همچنان در بابل محبوس بماند . تا آنگاه كه بزداق سردار بهمن پادشاه ايران بابل را تسخير كرد و آزادش ساخت و او را به ديار خود رسانيد و اقطاع داد . مورخ حماه [ 3 
  ] گويد - مسعودى نيز با او موافق است - كه بختنصر چون قدس را ويران كرد ، يكى از ملوك بنى اسرائيل به مصر گريخت و نزد فرعون لنگ رفت . بختنصر او را طلبيد ولى فرعون از تسليم او سرباز زد . بختنصر به مصر رفت و ، پادشاه مصر را به قتل آورد و چند شهر از مغرب را گشود و داعيان خود را بدانجا روانه داشت . ارميا پسر خلقيا نبى بنى اسرائيل از سبط لاوى بود و در زندان صدقياهو بود . بختنصر او را در زندان بيافت و آزاد كرد و با ديگر اسيران به بابل برد . نيز گويند كه او در زندان بمرد و بختنصر او را نيافت .\r\nهمچنين دانيال پسر حزقيل از انبياء بنى اسرائيل را با خود به بابل برد .\r\nابن عميد گويد : جدليا پسر اخيقام [ 4 
  ] بر بقاياى يهود در قدس حكومت يافت . در ماه هفتم\r\n\r\n\r\n","description":"","footnote":"\r\n[ ( 1 ) 
  ] حبقون .\r\n[ ( 2 ) 
  ] باروح .\r\n[ ( 3 ) 
  ] مراد ابو الفداء است .\r\n[ ( 4 ) 
  ] احسان .\r\n","page_name":" 113 ","page_number":137},
  {"content":"\r\n\r\nاز حكومتش اسماعيل پسر نتنيا [ 1 
  ] پسر اليشاماع [ 2 
  ] كه از خاندان شاهى بود جدليا و يهود و كلدانيان را كه با جدليا بودند بكشت و به مصر گريخت . ارميا نيز با او بگريخت . حبقوق [ 3 
  ] به حجاز گريخت و در آنجا بمرد . ارميا در مصر و بابل و اورشليم و صور و صيدا و عمون سى و هشت سال پيامبرى كرد . اهل حجاز او را سنگسار كردند و كشتند . از پيشگوئيهايى كه كرده بود ، آمدن بختنصر به مصر و خراب كردن هيكلها و كشتار مردم آن ديار بود .\r\nچون بختنصر به مصر رفت ، جسد ارمياء را به اسكندريه برد و در آنجا به خاك سپرد . نيز گويند كه جسد او را چنان كه وصيت كرده بود به قدس بردند .\r\nحزقياهو را يهود در اسارت كشتند .\r\nطبرى گويد : فراريان و غرباى بنى اسرائيل همچنان در نواحى عراق بودند تا آنگاه كه شهرياران ايران آنان را به قدس بازگردانيدند و آنها شهر را آبادان ساختند و مسجد را از نو بنا نمودند و آن دولت بر دوام بود تا آنگاه كه ويرانى دوم آغاز شد و آوارگى بزرگ بر دست تيتوس [ 4 
  ] از ملوك قياصره واقع شد . و ما در اين باب سخن خواهيم گفت .\r\nاكنون به اختلافى كه در نسب بختنصر ميان مورخين وجود دارد مىپردازيم . بعضى گويند كه او از اعقاب سنخاريب پادشاه موصل است . هشام بن محمد كلبى چون طبرى گويد كه بختنصر پسر نبوزراذون پسر سنخاريب است و نسب سنخاريب به نمرود پسر كوش پسر حام مىرسد كه نام او در تورات در زمرهء فرزندان كوش آمده است . و ميان سنخاريب و نمرود شانزده يا حدود شانزده پدر فاصله است . نخستين داريوش پسر فالج و عوص [ 5 
  ] پسر نمرود است نامهايى همه غير مضبوط و غالبا مصحف . و نيز گويند كه بختنصر از نسل آشور پسر سام است ولى اين سلسله نسب به دست ما نيامده شايد از قول نخستين درست‌تر باشد .\r\nطبرى از ابن كلبى نقل مىكند : كه نام او بختمرسه بوده بعد به بختنصر بدل شده . او ناحيه‌اى ميان اهواز و روم را از جانب غربى دجله در تصرف داشته و معاصر لهراسب و بستاسب ( گشتاسب ) و بهمن از پادشاهان ايران بوده است .\r\nاو شهرهايى را كه همجوار بلاد او از بابل و شام بود بگشود و روانهء قدس گشت و چنان كه گفتيم آنجا را فتح كرد . گويند كه بهمن تنى چند را به قدس فرستاد و از يهود خواست كه فرمانبردار او باشند اما يهود رسولان او را كشتند ، پس يكى از اسپهبدان خود را روانهء آن ديار كرد و داريوش از ملوك مادى پسر نابت و كورش كيكوان [ 6 
  ] از ملوك بنى عيلام [ 7 
  ] بن سام و احشويرش [ 8 
  ] ( خشايارشا ) پسر كورش پسر جاماسب [ 9 
  ] نيز با او بود . بختنصر پسر نبوزراذون پسر سنخاريب فرمانرواى موصل كه ميان قومش و اهل بيت المقدس كينه‌هاى\r\n\r\n\r\n","description":"","footnote":"\r\n[ ( 1 ) 
  ] متنيا .\r\n[ ( 2 ) 
  ] اسماعيل .\r\n[ ( 3 ) 
  ] حبقون .\r\n[ ( 4 ) 
  ] طيطش .\r\n[ ( 5 ) 
  ] عصا .\r\n[ ( 6 ) 
  ] كيكوس .\r\n[ ( 7 ) 
  ] غليم .\r\n[ ( 8 ) 
  ] احشدارش .\r\n[ ( 9 ) 
  ] جاماهن .\r\n","page_name":" 114 ","page_number":138},
  {"content":"\r\n\r\nديرينه بود با آنان همراه شد . و آن فتح چنان كه گفتيم واقع شد . و گويند كه بختنصر فرمانرواى موصل پيشاپيش سپاه به عنوان مقدمه در حركت آمد و فتح به دست او واقع شد .\r\nاما بنى اسرائيل مىپندارند كه بختنصر از كلدانيان است و كلدانيان از فرزندان آزر پدر ابراهيم‌اند ( ع ) و اينان در بابل حكومت داشته‌اند و بختنصر از اعقاب آنهاست . مدت دولت او چهل و پنج سال بود و فتح بيت المقدس در سال هجدهم پادشاهى او بود . بعد از بختنصر اولمردوخ بيست و سه سال پادشاهى كرد . و بعد از او پسرش بلشصر [ 1 
  ] سه سال پادشاهى كرد پس كورش بر آنان غلبه كرد و پادشاهيشان را منقرض ساخت .\r\nكورش همان كسى است كه بنى اسرائيل را به بيت المقدس بازگردانيد و بنى اسرائيل بيت المقدس را - چنان كه خواهيم گفت - آبادان ساختند ، و دولتى تشكيل دادند . در باب آن كورش كه بنى اسرائيل را به قدس بازگردانيد اختلاف است .\r\nاگرچه همه متفقند كه ايرانى است . بعضى مىگويند كه او پادشاه نبود ، بلكه از جانب كيكاوس [ 2 
  ] و كيخسرو [ 3 
  ] پسر سياوش و پس از آنها لهراسب بر خوزستان و اعمال آن حكومت مىكرد و مردى عظيم الشأن بود و پادشاه نبود . و گويند كورش پسر احشويرش پسر جاماسب پسر لهراسب است و پدرش اخشويرش همان است كه بهمن او را به آن جنگ فرستاد و چون از آن جنگ باز آمد او را به ناحيهء هند و سند روانه ساخت و او به ابر دژ رفت . آنگاه او را حكومت بابل داد و او رحا دختر ابيحايل [ 4 
  ] خواهر شيرى مردخاى را از ميان بنى اسرائيل به زنى گرفت .\r\nابيحايل از پيامبران بنى اسرائيل بود .\r\nنصارى مىگويند كه آن زن در راه بابل در نزد حيراحوارس ( ؟ ) براى او كورش را به دنيا آورد . پس مردخاى او را پرورش داد و آيين يهود آموخت و او با ديگر پيامبرانشان چون نتينا و عزريا و ميشايل و عزير نيز ملازم بود و امور داورى دولت خود را به دانيال واگذاشت و دست او را در كارها گشاده ساخت . و به او اجازه داد كه هر چه از غنايم و ذخائر و ظروف در خزانه است به جاى خود بازگرداند و بناء بيت المقدس را تجديد كند و دانيال چنين كرد . و بنى اسرائيل نزد او آمدند خواستند كه اين انبياء به بيت المقدس بازگردند ولى او به خاطر موقعيتى كه داشت اين خواهش را نپذيرفت . و گويند كه اين كورش ، كورش كيكوان پسر عيلام پسر سام است و او همان كسى است كه پيش از اين گفتيم كه بهمن با سردار خود بختنصر او را به فتح بيت المقدس فرستاده بود . بخترشه [ 5 
  ] را بهمن بر بابل فرمانروائى داد ، و او چنان كه گفتيم بخترشه ناميده مىشد . او در بابل پادشاهى كرد و پس از او پسرش\r\n\r\n\r\n","description":"","footnote":"\r\n[ ( 1 ) 
  ] فيلسضر .\r\n[ ( 2 ) 
  ] كيقوس .\r\n[ ( 3 ) 
  ] بنجسون .\r\n[ ( 4 ) 
  ] ابيحاويل .\r\n[ ( 5 ) 
  ] بختمرس .\r\n","page_name":" 115 ","page_number":139},
  {"content":"\r\n\r\nبيست و سه سال پادشاهى كرد . سپس پسرش بلشصر يك سال .\r\nبهمن از اعمال زشت او آگاه شد و از حكومت عزلش كرد و داريوش مادى پسر ماداى را به جايش فرستاد . پس او را نيز عزل كرد كورش پسر كيكو را به امارت بابل نصب نمود .\r\nبهمن به او نوشت كه با بنى اسرائيل به نرمى و ملايمت رفتار كند و در فرمانروائى شيوه‌اى پسنديده پيش گيرد و آنها را به سرزمينشان باز گرداند و هر كه را برمىگزينند بر آنها امارت دهد . و او چنين كرد . بنى اسرائيل از انبياء خود دانيال را اختيار كردند ، پس او را حكومت دادند و علماى بنى اسرائيل گويند كه بلشصر نوهء بختنصر پادشاه بابل و كلدانيان بود .\r\nدارا كه به داريوش موسوم است و بر ماد حكومت مىكرد و كورش يا كيرش كه بر فارس فرمانروائى داشت هر دو در طاعت او بودند . پس بر او شوريدند و بلشصر بر سرشان لشكر كشيد ، نخست شكست خورد اما بار ديگر پيروز گرديد . آنگاه خادمش او را در بستر بكشت و به داريوش و كورش پيوست و هر دو به بابل رفتند و بر كلدانيان غلبه يافتند و دارا و قومش مادى كه پندارم ديلم ( ؟ ) باشند ، در بابل و نواحى آن سكونت گزيدند و كورش و قومش فارس و ديگر اعمال و كوره‌ها را در تصرف گرفتند . كورش نذر كرده بود كه بيت المقدس را بسازد و اسيران را آزاد كند و ظرفها را به جايشان بازگرداند . چون دارا بمرد و كورش بر فارس و ماد پادشاهى يافت به نذر خود وفا كرد .\r\nاين بود خلاصه‌اى از اختلاف مورخان در باب بختنصر و كورش . و اللّه اعلم .\r\n\r\n","description":"","footnote":"","page_name":" 116 ","page_number":140},
  {"content":"\r\n\r\n\r\nخبر از دولت سبطهاى دهگانه و پادشاهانشان تا زمان انقراض ايشان\r\nآنگاه كه از دولت سليمان سخن مىگفتيم ، گفتيم كه يربعام پسر ناباط از سبط افرائيم از سوى سليمان والى همهء نواحى اورشليم [ 1 
  ] يا بيت المقدس بود . و گويند كه والى سرزمينهاى بنى يوسف در نابلس و متعلقات آن بود ، او مردى جبار بود و چون سليمان او را حكومت داد از جانب خداوند مورد سرزنش واقع شد ، يربعام از سليمان جدا شد و به مصر رفت . چون سليمان درگذشت و پسرش رحبعام جانشين او شد ميان بنى اسرائيل اختلاف افتاد زيرا رحبعام در ملكدارى شيوه‌اى ناپسند داشت و بر مقدار مالياتها درافزود . پس سبطهاى دهگانه جز يهودا و بنيامين همدست شدند و يربعام پسر ناباط را از مصر فرا خواندند و با او بيعت كردند و زمام ملك به دست او دادند و با رحبعام و آنها كه در طاعت او بودند ، يعنى سبط يهودا و بنيامين به جنگ برخاستند و چون در اورشليم راهى نداشتند به جانب فلسطين در سرزمينهاى بنى يوسف روانه شدند . و يربعام در شهر نابلس سرزمين سبطهاى دهگانه فرود آمد و بنى اسرائيل را از دخول در بيت المقدس و قربانى كردن در آن بازداشت . يربعام مردى عاصى و بد سيرت بود .\r\nهمواره ميان او و رحبعام پسر سليمان و پسرش ابياه و پسر او آسا جنگ بود . ابياه در جنگهايش بر او پيروز مىشد . يربعام پسر ناباط در سال دوم پادشاهى ابياه و سال بيست و سوم پادشاهى خود به هلاكت رسيد و يوناداب به جاى او پادشاه سبطها شد . او نيز در ستمگرى و بت‌پرستى شيوهء پدر داشت . خداوند بعشا ، پسر اخيا [ 2 
  ] را بر او مسلط كرد ، بعشا در سال دوم سلطنتش يوناداب و همهء خاندانش را به قتل آورد و خود زمام پادشاهى بر سبطها را به دست گرفت و همچنان تا زنده بود با آسا پسر ابياه و مردم بيت المقدس در نبرد بود .\r\n\r\n\r\n","description":"","footnote":"\r\n[ ( 1 ) 
  ] يورشليم .\r\n[ ( 2 ) 
  ] احيا .\r\n","page_name":" 117 ","page_number":141},
  {"content":"\r\n\r\nآسا همواره از پادشاه دمشق ، از آراميان [ 1 
  ] عليه دشمنان خود يارى مىطلبيد . يك بار كه با او به نبرد مىرفت اعشا پسر اخياى نبى [ 2 
  ] با او بود . بعشا پسر اخيا شكست خورد و همهء اسباب و آلات بنا را رها كرد و بگريخت آسا همه را به غنيمت گرفت و با آن چند بارو ساخت . اعشا پسر اخيا در بيست و چهارمين سال پادشاهى او درگذشت . در ترصه [ 3 
  ] پايتخت كشورشان به خاكش سپردند ، پس از اينكه پيامبرشان فاهو آنها را به مرگ هشدار داده بود .\r\nچون هلاك شد پسرش ايله كه او را ايلهوا مىناميدند به جايش نشست و اين سال بيست و ششمين سال پادشاهى آسا بود . دو سال پادشاهى كرد سپس سپاهيان بنى اسرائيل را براى محاصرهء بعضى از شهرهاى فلسطين گسيل داشت . ناگهان مردى به نام زمرى كه سردار عرابه‌هاى او بود برجست و به قتلش آورد . زمرى را پسر اليافا مىگفتند . آنگاه همهء اهل بيت او را كشت و خود به پادشاهى نشست . چند روز ببود چون قوم او كه در اردو بودند از واقعه آگاه شدند كار زمرى را ناپسند شمردند و حتى پسر كلمات را از همان سبط بر خود پادشاه كردند و به نزد زمرى كه شاه را كشته بود بازگشتند و به محاصره‌اش افكندند . چون خود را در تنگنا ديد به خانهء پادشاه داخل شد و آن را با خود به آتش كشيد و هفت روز پس از شورش آنها بسوخت .\r\nعمرى پسر ناداب از سبط افراييم ملقب به سلاحدار در پادشاهى با حتى شركت داشت ولى او را كشت و خود به پادشاهى نشست و اين واقعه در سال سى و يكم پادشاهى آسا بود .\r\nاز آن پس ميان بنى اسرائيل اختلاف افتاد بعضى بنيامين [ 4 
  ] از سبط يساخر را پادشاه خواندند ولى عمرى با آنان جنگ كرد و بر آنها پيروز شد . عمرى در شهر ترصه سكونت داشت و در سال ششم پادشاهى خود شهر سامريه را بنا كرد . براى بناى آن كوه سامره [ 5 
  ] را از مردى به نام سئامر به دو قنطار نقره خريد و قصرهاى خود را در آن بنا نمود و آن را سبسطيه ناميد ولى همچنان نام فروشنده يعنى سئامر بر آن ماند . و گويند كه نام شهر ، شومرون بود و معرب آن سامره است .\r\nشين نقطه‌دار به سين بىنقطه بدل شده . اين شهر تا انقراض دولتشان پايتختشان بود .\r\nچون عمرى در سال دوازدهم حكومتش مرد و در نابلس به خاك سپرده شد پسرش اخاب به جايش نشست . او نيز در كفر و عصيان به كيش پدر و نياكان خود بود . دختر پادشاه صيدا را به زنى گرفت و در سامره هيكلى بنا كرد و در آن بتى قرار داد و آن را سجده مىكرد .\r\nايلياى نبى بر او نفرين كرد و سه سال دچار قحطى شدند . ايليا در ايام قحطى از شهر بيرون رفت پس از سه سال بازگشت و دعا كرد و خداوند باران فرستاد . آنگاه همهء كسانى را كه\r\n\r\n\r\n","description":"","footnote":"\r\n[ ( 1 ) 
  ] ارمن .\r\n[ ( 2 ) 
  ] در تورات يهو پسر حنائى .\r\n[ ( 3 ) 
  ] برصا .\r\n[ ( 4 ) 
  ] در تورات به جاى بنيامين بتنى پسر جينت آمده است .\r\n[ ( 5 ) 
  ] شمران .\r\n","page_name":" 118 ","page_number":142},
  {"content":"\r\n\r\nاخاب را به بت‌پرستى واداشته بودند بكشت . ابن عميد چنين گويد . اما طبرى مىگويد : اين پيامبرى كه آنان را نفرين كرد الياس پسر سين يا پسر ياسين از نسل فينحاص پسر العازار است كه بر مردم بعلبك و اخاب و قومش مبعوث شده بود . طبرى گويد : او را تكذيب كردند و سه سال دچار قحطى شدند ، نزد الياس زارى كردند الياس گفت : كه نخست بتان شما دعا كنند و چون سودى نبخشيد او خود دعا كرد و باران باريد . ولى آنها همچنان در كفر و عصيان خود باقى ماندند . اخاب بر الياس سخت مىگرفت . الياس هشدار داد كه هلاك او و قوم او و فرزندان او را از خدا خواهد خواست و چنين كرد و چنان شد . بعد از الياس اليشع پسر شافاط دعوى پيامبرى كرد او از سبط افراييم بود و گويند پسر عم الياس بود . ابن عساكر گويد : نام او اسباط پسر عدى پسر شوليم پسر افرائيم است . طبرى گويد : اليشع از پادشاه بعلبك گريخته و با الياس در كوه قاسيون پنهان مىزيست سپس او را در قريهء خويش جانشين خود ساخت . ابن عميد گويد : در ايام اخاب خداوند به ايليا وحى كرد كه الياس پسر بغسا را بركت دهد و ايليا چنين كرد . و نيز ادوم را در دمشق و ياهو يكى از پادشاهان بنى اسرائيل را بركت دهد و او چنين كرد و او نيز در عهد اخاب بود .\r\nپس سنداب [ 1 
  ] پادشاه سوريه احاب پسر عمرى و سبطهاى دهگانه را در سامره محاصره كرد . بنى اسرائيل از شهر به قصد جنگ بيرون آمدند و او را منهزم كردند . و همهء سپاه او را تار و مار كردند . اما سنداب سال ديگر بازگشت اين بار نيز به هزيمت رفت و از سپاهيان او نزديك به صد هزار كشته شد . بنى اسرائيل از پى او روان شدند ، سنداب به يكى از قلاع خود حصار گرفت ، گرد بر گردش را گرفتند ، سنداب به تن خويش از قلعه بيرون آمد و خود را بر پاى اخاب افكند . اخاب از گناه او درگذشت و او را به كشورش بازگردانيد . و آن پيامبر از كردار او خشمگين شد و او را از عذابى كه به عنوان عقوبت خداوندى بر پسرش وارد خواهد شد بيمناك كرد .\r\nآنگاه اخاب با يهوشافاط پادشاه يهوداى مقدس براى نبرد با پادشاه سوريه بيرون آمد و به هنگام نبرد تيرى بر او آمد و به هلاكتش رسانيد . در سامره به خاكش سپردند . بيست و دو سال از پادشاهى او گذشته بود . ابن عميد گويد : هجده سال . و نيز گويد كه او به جنگ كلعاد پادشاه ادوم بيرون شد اما شكست خورد و كشته شد .\r\nچون اخاب ، كشته شد پسرش احزيا و به قولى امشيا پادشاه شد . او مردى عاصى و بد سيرت بود . عاموس نبى را كشت و بعل را پرستش كرد و پس از دو سال هلاك شد و برادرش يوآم به جايش نشست . گويند در سال نوزدهم پادشاهى يهوشافاط ايرانيان استيلا يافتند .\r\nيوآم دوازده سال بر سبطها پادشاهى كرد . نخست به موآب كه از پرداختن جزيه سرباز\r\n\r\n\r\n","description":"","footnote":"\r\n[ ( 1 ) 
  ] در تورات : بنهود پادشاه ارام .\r\n","page_name":" 119 ","page_number":143},
  {"content":"\r\n\r\nزده بودند لشكر كشيد . اين جزيه دويست هزار [ 1 
  ] گوسفند در سال بود . يوآم از پادشاه يهودا براى نبرد با آنان يارى خواست پس هفت روز آنها را در محاصره افكند و آبشان به پايان آمد . اليشع دعا كرد ، آب در رودخانه جارى شد ولى اهل موآب آن را خون مىپنداشتند و بنى اسرائيل همه را كشتند . هداد پادشاه ادوم دست به محاصرهء سامره زد و سه سال اين محاصره دوام يافت تا آنگاه كه اليشع دعا كرد و آنها به ديار خود بازگشتند .\r\nدر سال دوازدهم پادشاهى يوآم پادشاه سبطها ، يهوشافاط پسر آسا [ 2 
  ] از سبط منسى [ 3 
  ] پسر يوسف بر او خشمگين شد و اين به هنگامى بود كه از نبرد با پادشاهان جزيره و ادوم با احزيا پسر يهورام پادشاه قدس باز مىگشت . او مجروح بود و احزيا به عيادتش رفت . يهوشافاط همواره مترصد قتل يوآم بود . در اين ساعت فرصت به دست آمد و او را بكشت . و با او احزيا پادشاه قدس و بنى يهودا را ، به قتل آورد و خود پادشاه سبطها شد . ابن عميد گويد : يوآم پسر اخاب پادشاه سبطها به جنگ ادوم رفت و احزيا پادشاه قدس نيز با او بود و در اين جنگ هر دو كشته شدند .\r\nو گويند كه ياهو پسر منشا تيرى انداخت ، تير بر يوآم پسر اخاب آمد و او را كشت چون ياهو بر سبطها پادشاهى يافت همهء بنى اخاب را بدانسان كه اليشع به او فرمان داده بود بكشت . و خود در سال سى و پنجم پادشاهىاش بمرد . يوآص پسر احزيا - ( و يا به قولى يهودا ) - به جاى او نشست . در سال هجدهم پادشاهى يوآص پسر احزيا يهود قدس را تصرف كرد . او پادشاهى بدسيرت و بت‌پرست بود . مذبحى در سامره بساخت و در سال هفدهم پادشاهىاش بمرد . و بعد از او پسرش يوآش در سال سى و هفتم پادشاهى يوآص در قدس به پادشاهى رسيد . او لشكر به قدس كشيد و آن را از دست امصيا پادشاه يهودا بگرفت و از باروى آن چهارصد ذراع ويران كرد و مردم آنجا را به اسارت برد و نيز خاندان عزرياى كوهن را اسير كرد و هر چه در مسجد بود همه را غارت كرد و به سامره برد . اليشع بيمار شد ، يوآش به عيادت او رفت ، اليشع به او وعده داد كه ادوم هلاك مىشود و او سه بار بر آنها پيروز مىگردد و چنين شد . او در سال سيزدهم پادشاهىاش بمرد و بعد از او پسرش يربعام كه مردى بدخو و ستيزه‌جوى بود به جايش نشست او لشكر بر سر امصيا پادشاه يهودا كشيد . و نيز گويند آنكه بر سر امصيا لشكر كشيد يوآش پدرش بود . در اين نبرد امصيا شكست خورد و يوآش او را اسير كرده به قدس برد و قدس را به نبرد بگشود و همهء خزائن آن را به غارت برد و خاندان عزرياى كوهن را به اسارت گرفت و چون به سامره بازگشت امصيا را آزاد نمود .\r\nپس در سال چهل و يكم پادشاهىاش و سال بيست و يكم پادشاهى عزياهو پسر امصيا قدس را تصرف كرد . ابن عميد گويد : بنى اسرائيل در سامره يازده سال در بىسامانى زيستند\r\n\r\n\r\n","description":"","footnote":"\r\n[ ( 1 ) 
  ] دويست .\r\n[ ( 2 ) 
  ] يشا .\r\n[ ( 3 ) 
  ] منشا .\r\n","page_name":" 120 ","page_number":144},
  {"content":"\r\n\r\nسپس پسرش زكريا را در سال سى و هشتم پادشاهى عزياهو بر خود پادشاه ساختند و او شش ماه حكومت كرد . ابن عميد گويد يك ماه ، سپس مناخيم پسر جاد از سبط زبولون از مردم ترصه بر او حمله كرد و او را به قتل آورد و خود دوازده سال به جاى او نشست و ابن عميد گويد ده سال .\r\nو گويد در سى و نهمين سال پادشاهى عزياهو به شهر ترصه لشكر كشيد و آن را گشود و به غارت برد . فول پادشاه موصل سپاه بر سر او آورد ولى با هزار قنطار زر مصالحه كردند و بازگشت .\r\nسيرتش زشت و ناپسند بود . چون مناخيم هلاك شد پسرش يقحيا در سال چهلم دولت عزيا پادشاه قدس به جايش نشست او نيز دوازده سال پادشاهى كرد و ابن عميد مىگويد : دو سال .\r\nپس يكى از عمال او به نام باقح پسر رسليا كه چون پيشينيان خود در وادى ضلالت گام مىزد بر او بشوريد و در سامره ده سال بر سبطها پادشاهى كرد . در عصر دولت او عزيا پسر امصيا پادشاه يهودا در قدس بمرد . باقح پسر رسليا بدسيرت و بت‌پرست بود . هوشع [ 1 
  ] پسر ايليه [ 2 
  ] از سبط جاد در سال سوم از پادشاهى يوآب پادشاه قدس او را به قتل آورد .\r\nبعد از او سبطها به بىسامانى افتادند و قاتل او هوشع پسر ايله مذكور را به پادشاهى برداشتند او نيز هفت سال بر آنها حكومت كرد . در ايام او پادشاه آشور و موصل بر سر او لشكر آورد و بر آنها خراج نهاد . سپس هوشع نزد فرعون مصر كس فرستاد و از او يارى جست و گفت كه در اطاعت او خواهد آمد . چون اين خبر به پادشاه موصل رسيد لشكر آورد و او را در شهر سامره در محاصره افكند . اين محاصره سه سال مدت گرفت و در سال چهارم شهر را بگشود . و هوشع را در سال نهم پادشاهىاش دستگير كرد و با همهء سبطها به موصل برد .\r\nسپس آنها را به قراء اصفهان فرستاد و در آنجا سكونت داد . از آن پس پادشاهى بنى اسرائيل در سامره منقرض شد ولى پادشاهى يهودا و بنيامين در قدس بماند . و اين واقعه در نخستين سال دولت احزيا پسر آحاز بود . از آن پس دنبالهء پادشاهيشان كه تا زمان انقراض در قدس ادامه داشت .\r\nو پادشاه موصل از كوره غارا و حماة و صفرارام و نيز مركتا [ 3 
  ] مردمى را گرد كرد و به جاى آنها در سامره مسكن داد .\r\nگويند : خداوند بر اين مردم شيرهايى را مسلط ساخت كه آنها را مىدريدند . نزد پادشاه بابل كس فرستادند تا بگويد كه سامره متعلق به كدام ستاره است تا به شيوهء صابئان آنچه در خور آن است به جاى آورند . گفته شد دينى كه در آنجا رسوخ داشته يعنى دين يهود مردم را از شر شيران خلاصى مىبخشد . پس دو تن از كوهنان يهود را آوردند تا آنها را كيش يهود آموختند .\r\n\r\n\r\n","description":"","footnote":"\r\n[ ( 1 ) 
  ] هويشيع .\r\n[ ( 2 ) 
  ] ايليا .\r\n[ ( 3 ) 
  ] از تورات : از بابل و كوت و عوا و حمات و سفر و ايم مردمى را گرد كرد .\r\n","page_name":" 121 ","page_number":145},
  {"content":"\r\n\r\nاين است اصل سامريان در فرقه‌هاى يهودى و يهود آنها را از ملت و نسب و دين خود نمىدانند . و اللّه مالك الامور لا رب غيره و لا معبود سواه سبحانه و تعالى .\r\n\r\n","description":"","footnote":"","page_name":" 122 ","page_number":146},
  {"content":"\r\n\r\n\r\nخبر از آزاد شدن بيت المقدس پس از ويران شدن نخستين وضع بنى اسرائيل در ايام دولت حشمونايي [ 1 
  ] و فرزندان هيرودوس تا ويرانى دوم و آوارگى بزرگ\r\nاخبار مربوط به يهود بيت المقدس و حكومتشان را در آن سرزمين بعد از آنكه بختنصر آنان را به اسارت برد و اخبار دو دولتى كه در اين مدت در آن ديار زمام امور را به دست داشتند ، هيچ يك از ائمهء اين فن به رشتهء تحرير در نياورده‌اند ، و با وجود كثرت و وسعت كتب تاريخ من در آنها چيزى در اين باب نيافته بودم . تا آنكه در مصر نوشته‌اى از يكى از علماى بنى اسرائيل كه در آن عصر زندگى مىكرده ، به دستم افتاد . در آن اخبار بيت المقدس و دو دولتى كه در فاصلهء خراب شدن شهر به وسيله بختنصر و اسارت نخستين و خراب شدن آن به وسيلهء تيتوس [ 2 
  ] و آوارگى دوم ، در آن ديار بر سر كار بودند ، آمده بود . نويسنده در اثر خود اخبار اين مدت را به كمال آورده بود . مؤلف كتاب ، يوسف پسر كريون [ 3 
  ] است و مىگويد كه :\r\nدر ايام لشكر كشى روميان به بيت المقدس او از بزرگان يهود و سران سپاه بوده است .\r\nبه هنگامى كه و وسپاسيانوس [ 4 
  ] پدر تيتوس صوله ( ؟ ) را محاصره كرد و آنجا را گشود او در آن شهر بود . و به شكاف كوهى گريخت و در آنجا پنهان شد ولى به چنگ دشمن افتاد . و وسپاسيانوس بر او منت نهاد و زنده‌اش گذاشت و از او خواست كه در زمرهء حواشى او باشد .\r\nچون روميان بنى اسرائيل را از بيت المقدس راندند ، يوسف تيتوس را نزد پدر شفيع قرار\r\n\r\n\r\n","description":"","footnote":"\r\n[ ( 1 ) 
  ] بنى حشمناى .\r\n[ ( 2 ) 
  ] طيطش .\r\n[ ( 3 ) 
  ] اين مورخ كه ابن خلدون از او به نام يوسف پسر كريون يا كرمون ، ياد مىكند همان يوسف متحيا معروف به ژوزف فلاويوس است كه در تاريخ سال 38 ميلادى متولد شده و در سال 95 از دنيا رفته است . براى اطلاع بيشتر رجوع كنيد به تاريخ يهود ايران .\r\nج 2 ، ص 145 .\r\n[ ( 4 ) 
  ] اسبيانوس .\r\n","page_name":" 123 ","page_number":147},
  {"content":"\r\n\r\nداد تا او را براى عبادت در بيت المقدس بگذارد . اين بود خلاصه‌اى دربارهء مؤلف اين كتاب .\r\nاين كتاب اخبار بيت المقدس و يهود را در اين مدت و اخبار دو دولت يهود يعنى خاندان حشمونى و خاندان هيرودوس و ديگر وقايع اين ايام را در بر دارد . و من اين وقايع و حوادث را چنان كه در آن كتاب ديده‌ام خلاصه كرده‌ام . زيرا در هيچ جاى ديگر به چنين مطالبى برخورد نكرده‌ام . و هر قومى خود به اخبار خود آگاهتر است ، البته در صورتى كه اخبارى كه پيش از آن آمده با آن معارضه نكند .\r\nچنان كه رسول خدا ( ص ) گفت : اهل كتاب را تصديق مكنيد ، سپس گفت و تكذيب هم مكنيد ، اين امر اخير مربوط به مطالبى است در باب اخبار يهود و قصص انبياء كه از سوى خداوند نازل شده . به دليل اين آيه « و قولوا آمنا بالذى انزل الينا و انزل اليكم » بگوييد به آنچه بر ما و بر شما نازل شده است ايمان آورديم . اما در باب واقعيات مستند به حس ، خبر واحد اگر به صحت آن ظن غالب باشد كفايت مىكند . پس شايسته است كه اين مطالب را به مطالب پيشين بيفزاييم تا شرح احوال آنها از آغاز امر تا پايان تكميل شود و خدا داناتر است و من صدق اين اخبار را ملتزم نمىشوم . و اللّه المستعان .\r\nطبرى و جز او از پيشوايان مورخان گفته‌اند كه : يرميا يا ارميا پسر خلقيا از پيامبران بنى اسرائيل و از سبط لاوى ، در زمان صدقياهو آخرين پادشاهان بنى يهودا در بيت المقدس مىزيست . چون قوم در كفر و عصيان غوطه‌ور شدند آنها را هشدار داد كه به دست بختنصر هلاك خواهند شد . بختنصر اين خبر را از او پرسيد سپس آزادش ساخت و او را همراه خود با اسيران ببرد . ارميا گفته بود كه بنى اسرائيل پس از هفتاد سال به بيت المقدس باز مىگردند و در اين هفتاد سال بختنصر و پسرش و پسر پسرش پادشاهى مىكنند و هلاك مىشوند و چون كشور كلدانيان پس از هفتاد سال تهى گردد شما در آنجا نخواهيد بود . اشعيا پسر امصيا [ 1 
  ] از پيامبران بنى اسرائيل نيز به آنها خبر داد كه به دست كورش پادشاه ايران به بيت المقدس باز مىگرديد .\r\nچون كورش بر بابل مستولى شد و پادشاهى كلدانيان را برانداخت بنى اسرائيل را اجازت داد كه به بيت المقدس بازگردند و مسجدش را آبادان سازند . و در ميان مردم ندا داد كه خدا به من امر فرموده كه خانه‌اى بنا كنم پسر هر كه متعلق به خداوند است و سعيش در راه خدا است در بناى اين خانه سهمى بر عهده گيرد . بنى اسرائيل چهل و دو هزار تن بودند و پيشوايشان زروبابل [ 2 
  ] پسر شالتئيل [ 3 
  ] پسر يوخنيا آخرين پادشاهانشان در قدس بود ، كه بختنصر او را به\r\n\r\n\r\n","description":"","footnote":"\r\n[ ( 1 ) 
  ] در تورات : پسر اشعيا پسر آموص برادرزادهء امصبا .\r\n[ ( 2 ) 
  ] زريافشيل .\r\n[ ( 3 ) 
  ] شالتهيل .\r\n","page_name":" 124 ","page_number":148},
  {"content":"\r\n\r\nزندان افكنده بود - و ذكر آن گذشت - عزير [ 1 
  ] پيامبر هم كه از اعقاب اشيوع ( اشيوع پدر هفتم او بود ) ، پسر فينحاص پسر العازار پسر هارون نيز با آنها بود . - من اطمينانى به نقل اين اخبار ندارم زيرا به ظن قوى در آن تصحيف رخ داده - و كورش همهء ظروف معبد را به آنها باز گردانيد و مقدار اين ظروف در عبارت نمىگنجيد .\r\nابن عميد گويد : پنج هزار و چهارصد كاسه طلا و نقره بود همه را به بيت المقدس بردند و به آباد ساختن آن پرداختند و هنوز هفتاد سالى كه به آنها وعده داده بودند به پايان نيامده بود ، زيرا ويرانى شهر در سال هجدهم پادشاهى بختنصر واقع شده بود ، و دولت او چهل و پنج سال مدت گرفت و مدت پادشاهى پسرش و پسر پسرش نيز بيست و پنج سال بود . بنابر اين از هفتاد سال هجده سال باقى مانده بود . هجده سال هم سامريان آنها را از آباد ساختن شهر بازداشتند . تا آنگاه كه دارا از پادشاهان ايران بر سر كار آمد و آنان را اجازت داد كه شهر را از نو بسازند . اما سامريان نزد دارا به سعادت پرداختند تا فرمانى را كه داده است ابطال كند و چون دارا را خبر دادند كه كورش به بنى اسرائيل اجازت داده است فرمود تا از آنها دست بدارند . بنى اسرائيل در سال دوم پادشاهى داراى اول بيت المقدس را از نو ساختند نام او را ارتحشستا بود و كوهن بنى اسرائيل در اين ايام عزرا بود . عزرا پس از دو سال از بازگشتشان به بيت المقدس تورات را تجديد كرد .\r\nچون زروبابل بمرد پسرش بهشمياس به جاى او نشست . عزرا نيز درگذشت و شمعون الصفا از بنى هارون جانشين او شد .\r\nيوسف پسر كريون گويد : بختنصر چون به بابل بازگشت بيست و هفت سال پادشاهى كرد . پس از او پسرش بلشصر سه سال پادشاهى كرد كه داريوش پادشاه مادى - و پندارم از عيلم [ 2 
  ] بود - و كورش پادشاه ايران بر او حمله كرد ولى سپاهيان او دشمن را منهزم ساختند . روزى به خاطر اين پيروزى مجلس جشنى بر پا ساخته بود و آنها را در ظرفهائى كه جدش از هيكل آورده بود شراب داد . خداوند بر او خشم گرفت و در همان ساعت دستى از ديوار به درآمد و به خط كلدانى كلماتى عبرانى را بر ديوار نقش كرد : مىشمرد سنجيد ، روان شد [ 3 
  ] ، پادشاه و حاضران سخت بيمناك شدند و تفسير آن كلمات را از دانيال نبى خواستند .\r\nوهب بن منبه گويد : او دانيال كوچك بود از اعقاب حزقيل و از اخلاف دانيال بزرگ . دانيال گفت : اين كلمات از زوال ملك تو خبر مىدهند . معنىاش اين است كه خداوند روزهاى پادشاهى تو را شمرده است و اعمال تو را سنجيده و قضاء او به زوال ملك تو روان شده است . زوال تو و زوال قوم تو . در اين شب بلشصر كشته شد .\r\n\r\n\r\n","description":"","footnote":"\r\n[ ( 1 ) 
  ] مراد عزرا است .\r\n[ ( 2 ) 
  ] ديلم .\r\n[ ( 3 ) 
  ] عهد عتيق ، كتاب دانيال ، باب پنجم ، آيه 26 عبارت چنين است : منامنا ، ثقيل و فرسين .\r\n","page_name":" 125 ","page_number":149},
  {"content":"\r\n\r\nچون كورش و قومش زمام امور ملك را به دست گرفتند آوارگان به بيت المقدس وارد شدند و او براى عمارت شهر به شكرانهء پيروزى بر كلدانيان مال فراوان خرج كرد . بنى اسرائيل همراه با عزراى كاهن و نحميا و مردخاى و همهء رؤساى آوارگان خانه را ساختند و مذبح را در همان حدود كه بود بنا كردند و به قربانى پرداختند . كورش از آن پس هر سال گندم و روغن و گاو و گوسفند و شراب و هر چه در خدمت بيت به آن نياز بود به ايشان ارزانى مىداشت و بر ايشان راتبه‌اى كرامند معين نمود .\r\nپادشاهان ايران كه پس از كورش آمدند همه سنت او را رعايت مىكردند مگر زمانى اندك در ايام خشايارشا [ 1 
  ] كه وزير او هامان از عمالقه بود و شائول آنها را به فرمان خدا سركوب كرده بود . از اين رو هامان با يهود دشمن بود و همواره عليه‌شان سعايت مىنمود و پادشاه را به كشتارشان وامىداشت . مردخاى از رؤساى يهود بود . خواهر رضاعى او را خشايارشا به زنى گرفته بود . مردخاى او را واداشت تا نزد پادشاه شفيع قوم شود ، پادشاه شفاعت او را پذيرفت و بر قوم يهود مهربان گشت . تا آنگاه كه با كشته شدن دارا به دست اسكندر دولت ايران منقرض شد و يونانيان روى كار آمدند . اسكندر پسر فيليپوس [ 2 
  ] روى زمين را مسخر كرد و سواحل شام را بگشود و عازم بيت المقدس كه در طاعت دارا بود ، گرديد و از رسيدن يونانيان به بيت المقدس ، كاهنان سخت بيمناك شدند .\r\nاسكندر در يكى از روزها در برابر خود شبح مردى را ديد . آن مرد گفت : من مردى هستم مأمور يارى تو . آنگاه او را از آسيب رساندن به بيت المقدس نهى كرد . چون اسكندر به بيت المقدس رسيد كوهن بزرگ به استقبالش رفت و در بزرگداشت او مبالغه كرد و با او به هيكل داخل شد كاهن اسكندر را خوش آمد گفت . اسكندر مشتاق شد تا به عنوان يادگار ، تنديس خود را در هيكل بگذارد ، كاهن گفت كه اين حرام است تو همت خود را در مصالح كاهنان و نمازگزاران به كار ببر . تا همگان ترا دعا گويند و نيز هر مولودى كه در اين سال در ميان بنى اسرائيل زاده شود او را اسكندر بنامند . اسكندر خشنود شد و به آنها مال فراوان داد و كوهن را عطائى كرامند بخشيد . و از او خواست تا براى نبرد او با دارا استخاره كند كوهن گفت : برو كه خداوند ترا پيروزمند سازد . و دانيال را حاضر ساخت و رؤياى خود را براى او بگفت و دانيال آن را به پيروزىاش بر دارا تعبير كرد .\r\nاسكندر بازگشت و در اطراف بيت المقدس به گردش پرداخت . و به نابلس رفت . سنبلاط سامرى به ديدارش آمد . اين سنبلاط را مردم بيت المقدس از خود رانده بودند . او اسكندر را مهمان كرد و اموال و امتعه فراوان به او پيشكش كرد . و از او خواست تا دستورى دهد تا هيكلى در طول بريد بنا كند . اسكندر اجازه داد و بنا كرد و داماد خود منسى را كوهن آن\r\n\r\n\r\n","description":"","footnote":"\r\n[ ( 1 ) 
  ] احشويرش .\r\n[ ( 2 ) 
  ] فيلقوس .\r\n","page_name":" 126 ","page_number":150},
  {"content":"\r\n\r\nمعبد كرد و گفت اينكه در تورات آمده است : قرار ده بركت را بر كوه كريزيم [ 1 
  ] مرادش اين معبد است .\r\nيهود در عيدها به زيارت آن معبد مىرفتند و قربانى مىكردند و كارشان بالا گرفت . اهل بيت المقدس از اين واقعه غمگين بودند تا آنگاه كه هرقانوس [ 2 
  ] پسر شمعون نخستين پادشاه خاندان حشمونائيم - چنان كه خواهيم گفت - آن را ويران ساخت .\r\nچون مدت زندگى اسكندر سر آمد در سال سى و دوم پادشاهىاش در بابل بمرد . او كشور خود را ميان بزرگان دولتش تقسيم نموده بود . سلوكوس [ 3 
  ] بعد از اسكندر پادشاه شد .\r\nاو بزرگترين اصحاب اسكندر بود . يهوديان را گرامى داشت و بينوايان بيت المقدس را به مال بنواخت . پس گروهى نزد او سعايت كردند كه در هيكل اموال و ذخائر نفيس گرد آمده است و او را به گرفتن آن اموال و ذخائر ترغيب كردند . او يكى از سرداران بزرگ خود به نام اردوس را فرستاد تا آن مال بستاند . او به هيكل درآمد ولى كاهن حنينان همه چيز را انكار كرد و گفت در هيكل جز بقاياى صدقات ايرانيان و يونانيان و آنچه سلوكوس در همين نزديكى به معبد عطا كرده است هيچ نيست . ولى او نپذيرفت و جمعى را در هيكل بر آنان موكل نهاد ، كاهنان به دعا روى آوردند . اردوس براى گرفتن مال روانهء هيكل شد ولى در راه پايش درپيچيد و بيفتاد [ 4 
  ] . اصحابش نزد كوهن حنينان آمدند و از او خواستند كه او را ببخشايد و برايش دعا كند . برايش دعا كردند تا بهبود يافت ولى پس از چندى بمرد . اين امر سبب شد كه سلوكوس در تعظيم هيكل بيش از آنچه بود بيفزايد و عطاى خود را مضاعف سازد .\r\nيوسف پسر كريون گويد : پس تورات را به زبان يونانى ترجمه كردند و داستان آن بود كه پس از اسكندر بطلميوس [ 5 
  ] از يونانيان به پادشاهى مصر رسيد او از مردم مقدونيه بود .\r\nدوستدار علم و مشتاق به حكمت و كتب الهى بود . شنيد كه كتابهاى يهود بيست و چهار سفر هستند . شوق آگاهى از آن كتب در دل او پديد آمد . نزد كوهن بيت المقدس كس فرستاد و مالى فراوان به دو هديه كرد . كوهن هفتاد تن از احبار و علماى يهود را بدين كار گماشت .\r\nدر ميان آنها كوهن بزرگوارى بود به نام العازار . همه را با اسفار تورات به مصر روانه داشت . بطلميوس از آنان استقبالى شايان به جاى آورد و در مكانى نيكو جاى داد و براى هر يك كاتبى تعيين كرد تا هر چه ترجمه مىكنند و به او املاء مىنمايند بنويسد . تا همهء\r\n\r\n\r\n","description":"","footnote":"\r\n[ ( 1 ) 
  ] كريدم .\r\n[ ( 2 ) 
  ] هرمايوس .\r\n[ ( 3 ) 
  ] سلياقوس .\r\n[ ( 4 ) 
  ] آنكه در راه پايش پيچيد بطلميوس فيلوپاتوراست و رئيس كهنه شمعون . قاموس كتاب مقدس ، اورشليم .\r\n[ ( 5 ) 
  ] تلما .\r\n","page_name":" 127 ","page_number":151},
  {"content":"\r\n\r\nاسفار از عبرانى به يونانى ترجمه شد . بار ديگر آن را تصحيح كردند . پادشاه به مترجمان جايزه داد و به خاطر آنها صد هزار يهود را كه در مصر در اسارت بودند آزاد كرد . و خوانى از طلا بساخت و صورت سرزمين مصر و نيل را بر آن نقش كرد و آن را به جواهر مرصع ساخت و به قدس فرستاد تا در هيكل نگهداشته شود .\r\nچون بطلميوس فرمانرواى مصر بمرد انطيوخوس امير مقدونيه بر انطاكيه و سپس بر مصر چيره شد ، ملوك الطوائف ( اشكانيان ) كه در سرزمين عراق بودند اظهار اطاعت كردند .\r\nكشور انطيوخوس بسط يافت و سركشىاش افزون شد و مردم را به پرستش بتان فرمان داد و آن بتها صورت او بودند . يهود از قبول آن سرباز زدند . بعضى از اشرار سعايت كردند و انطيوخوس لشكر كشيد و جمع كثيرى را كشت و به اسارت گرفت جمعى نيز به كوهها و بيابانها گريختند .\r\nانطيوخوس سردار خود فيليپوس [ 1 
  ] را در بيت المقدس نهاد و گفت تا يهودا را به سجده در برابر او و خوردن گوشت خوك و ترك سبت و ختان اجبار كند و هر كه سرباز مىزند او را بكشد آن سردار ستم بيش از آن كرد كه مأمور بود و دست اين ساعيان اشرار را بر يهود گشاده گردانيد و العازار و كوهن كه تورات را بر ايشان ترجمه كرده بودند چون به بتشان سجده نكردند و از قربانيشان نخورند به تيغ جلاد سپرده شدند .\r\nاز كسانى كه به كوهها و بيابانها گريخته بودند متيتيا پسر يوحنا پسر شمعون كوهن بزرگ معروف به حشمونايى پسر حونيا از فرزندان ناداب [ 2 
  ] از نسل هارون ( ع ) بود . او مردى صالح و نيكوكار و شجاع بود در بيابان زندگى مىكرد و از آنچه بر سر قومش آمده بود محزون شد . چون سفرها انطيوخوس را از قدس دور كرد متيتيا نزد يهود كس فرستاد و جاى خود را به آنها نمود و آنها را به قيام و انقلاب عليه يونانيان تحريض كرد ، يهود اجابت كردند و ميانشان قاصدها درآمد و شد بودند . خبر به فيليپوس سردار انطيوخوس رسيد با سپاه خود به طلب متيتيا و اصحابش عازم بيابان شد . چون به او رسيد جنگ درگرفت و سردار يونانى منهزم شد و يهود قويدست گرديد و در مخالفت پاى فشرد متيتيا در جنگ كشته شد و پسرش يهودا به جايش نشست و بار دوم سپاه فيليپوس را درهم شكست و در اين ايام انطيوخوس سرگرم نبرد با ايران بود . پسرش افطر [ 3 
  ] و يكى از بزرگان قوم به نام ليسياس [ 4 
  ] را به جاى خود گذاشته بود . به آنها فرمان داد كه سپاهى بر سر يهود بفرستند . اينان نيز سپاهى به سردارى نيكاتور [ 5 
  ] و تلمياس [ 6 
  ] ( ؟ ) و هيرودوس [ 7 
  ] روانهء سرزمين يهود كردند و فرمان دادند تا قوم يهودا را از روى زمين براندازند . سپاهيان يونان راهى سرزمين يهود شد و هر چه يهوديان را دشمن بود چون اراميان در نواحى دمشق و حلب و نيز دشمنان آنها را از فلسطينيان و غيره\r\n\r\n\r\n","description":"","footnote":"\r\n[ ( 1 ) 
  ] فيليلقوس .\r\n[ ( 2 ) 
  ] نوذاب .\r\n[ ( 3 ) 
  ] شايد آئوپاتور باشد .\r\n[ ( 4 ) 
  ] ليشاوش .\r\n[ ( 5 ) 
  ] نيقاتور .\r\n[ ( 6 ) 
  ] شايد اويلموس .\r\n[ ( 7 ) 
  ] ضردوس .\r\n","page_name":" 128 ","page_number":152},
  {"content":"\r\n\r\nبا خود به راه انداختند يهودا پسر متيتيا سردار يهود و سپاهش نخست براى تضرع به درگاه خداوند به مسجد بيت المقدس رفتند و طواف و مسح كردند و براى رو به رو شدن با دشمن بيرون آمدند . ابتدا سپاه نيكاتور را درهم شكستند و كثيرى را كشتند و غنايم بسيار به دست آوردند و با سپاه پسر تلمياس و هيرودوس در نبرد شدند آنها را نيز تار و مار كردند پس فيليپوس سردار بزرگ انطيوخوس را دستگير كرده آتش سوزانيدند . نيكاتور به مقدونيه بازگشت و به ليسياس و افظر ( ؟ ) پسر انطيوخوس شكست خود را خبر داد .\r\nدر اين حال خبر آوردند كه انطيوخوس از ايرانيان شكست خورده و باز مىگردد . چون انطيوخوس به مقدونيه رسيد سخت بر يهود خشمناك شد و براى نبرد با آنها سپاهى روانه كرد ولى در راه به طاعون مبتلى شد و در جائى به خاكش سپردند . افظر ( ؟ ) جانشين او شد .\r\nاو را نيز با نام پدرش انطيوخوس ناميدند . يهودا پسر متيتيا به قدس بازگشت و همه مذبحهائى را كه انطيوخوس بنا كرده بود ويران ساخت و همه بت‌هائى را كه نصب كرده بود نابود نمود و مسجد را تطهير كرد و مذبحى جديد براى قربانى بنا نمود . و در آن هيزم نهاد .\r\nو از خدا خواست معجزه‌اى به آنها بنمايد كه اين هيزمها بىهيچ آتشى شعله‌ور شوند و هيزم شعله‌ور شد و تا هنگام ويرانى دوم و ايام آوارگى همچنان شعله‌ور بود . اين روز را عيد گرفتند و آن را عيد سربازان خواندند . اما ليسياس باز لشكر بر سر يهود آورد ، يهودا پسر متيتيا نيز با سپاهيان يهود بيرون آمد . لشكر ليسياس در رزم پاى فشرد و سپاه يهود منهزم گشت و به يكى از دژها پناه برد . ليسياس يهودا را امان داد به شرطى كه ديگر هواى جنگ نكند . يهودا بپذيرفت اما در صورتى كه افظر ( ؟ ) پيمان نامه را مهر نهد . پس ميان دو طرف صلح افتاد . افظر تعهد كرد كه ديگر بار به بيت المقدس سپاه نكشد و يهودا نيز به اصلاح خرابيها پرداخت .\r\nپسر كريون گويد : اين آغاز كار كيتم بود و آنها روميان‌اند . در رم ساكن بودند و ادارهء امورشان با شورا بود . اعضاى شورا سيصد و بيست تن از شيوخ بود و اينان را رئيسى بود كه كارهاى شورا را اداره مىكرد . هر كس را كه به بىنيازى و كفايت او از ميان خود يا بيرون از خود اعتماد داشتند به جنگ روانه مىكردند . در اين عهد نيز چنين بودند . بر سرزمين يونان استيلا يافتند . از دريا گذشتند و به افريقيه رسيدند و آنجا را تصرف كردند - و ما اخبار آنها را خواهيم آورد - پس همه آهنگ نبرد با انطيوخوس افظر ( ؟ ) و پسر عمش ليسياس [ 1 
  ] و باقى ملوك يونانى در انطاكيه كردند و با يهودا پادشاه بنى اسرائيل در بيت المقدس باب مكاتبه گشودند و از او خواستند تا از اطاعت انطيوخوس و يونانيان خارج شود ، يهودا نيز به او پاسخ موافق داد . چون اين خبر به انطيوخوس رسيد پيمان نامهء يهود را ناچيز انگاشت و لشكر بر سرشان كشيد ولى يهود پيروز شدند . اما انطيوخوس پيشنهاد صلح كرد كه عهدنامه\r\n\r\n\r\n","description":"","footnote":"\r\n[ ( 1 ) 
  ] ليشاوش .\r\n","page_name":" 129 ","page_number":153},
  {"content":"\r\n\r\nهمچنان به قوت خود باقى باشد و او هر سال مالى به بيت المقدس روانه دارد و همه اشرار سعايت پيشه يهودا كه نزد اوست بكشد . يهودا بپذيرفت و عهدنامه منعقد شد و انطيوخوس يكى از اين ساعيان يهود را به نام شملاوش بكشت . سپس روميان سپاه خود را به سردارى دمتريوس پسر سلوكوس به انطاكيه فرستادند . انطيوخوس افظر با سپاه دشمن رو به رو شد و منهزم گرديد و خود و پسر عمش ليسياس به قتل رسيدند . روميان انطاكيه را گرفتند و دمتريوس در آنجا فرود آمد . القيموس ( ؟ ) كوهن از اشرار يهود نزد انطيوخوس رفت چون دمتريوس سردار رومى به سرورى رسيد نزد او در باب يهود سعايت كرد و او را واداشت تا قدس را تصرف كند و اموال آنجا را بستاند . او نيز سردار خود نيكاتور را بدين قصد روانه كرد . يهودا پادشاه قدس از شهر بيرون شد تا به او اظهار اطاعت كند و هداياى و تحف فراوان پيشكش نمود . نيكاتور را از يهود خوش آمد و با آنها راه مسالمت در پيش گرفت و ميانشان پيمانهاى مؤكد بسته شد و بازگشت . اما القيموس ( ؟ ) كوهن نزد دمتريوس رفت و گفت كه سردارش به يهود گرايش يافته و هر چه توانست فتنه برانگيخت . دمتريوس نزد سردار خود كس فرستاد و مخالفت خود را با شيوهء رفتار او آشكار كرد و فرمان داد كه كار را تمام كند و يهودا را دست بسته روانه لشكرگاه او سازد . چون يهودا از اين خبر آگاه شد به شهر سامره صبصطيه پيوست . نيكاتور با سپاه خود روانه سامره شد ولى يهودا حمله‌اى كرد و سردار رومى را درهم شكست و بيشتر سربازان رومى كه با او بودند كشته شدند ، سپس او را دستگير كرد و در بيت المقدس بر در هيكل بردار كرد . يهود اين روز را كه سيزدهم آذار بود جشن گرفتند .\r\nسپس دمتريوس - يكى ديگر از سرداران را به نام باكيدس [ 1 
  ] با سى هزار سپاهى از روم براى نبرد با يهود روانه داشت . سپاهيان يهود از بيت المقدس بيرون آمده و در شكاف كوهها پنهان شدند و پادشاه خود يهودا را با اندكى تنها گذاشتند .\r\nباكيدس از پى يهودا آمد و گروهى از سربازان خود را در جايى بر سر راه او در كمين نشاند چون سپاه يهود شكست خورد آنها كه در كمين نشسته بودند بيرون آمدند . و يهودا را كشتند .\r\nپيكر او را در كنار پدرش متيتيا به خاك سپردند .\r\nبرادر يهودا به نام يوناتان با يهوديانى كه باقى مانده بودند به نواحى اردن گريختند و در بئر شبع [ 2 
  ] پناه گرفتند . باكيدس چند روزى آنان را در محاصره افكند . يهود يك شب شبيخون زد و دشمن را منهزم ساخت يوناتان و يهود از پى باكيدس روان شدند . دستگيرش كردند و با اين شرط كه ديگر به جنگ يهود نيايد آزادش نمودند . يوناتان پس از اين واقعه هلاك شد و برادر سومشان شمعون زمام امور يهود را به دست گرفت . يهود از هر سو نزد او آمدند ، وى سپاهى عظيم حاصل كرد و با همهء دشمنان قوم و از ديگر ملل آنها كه به يارى دشمنان\r\n\r\n\r\n","description":"","footnote":"\r\n[ ( 1 ) 
  ] يعتروسن .\r\n[ ( 2 ) 
  ] سبع .\r\n","page_name":" 130 ","page_number":154},
  {"content":"\r\n\r\nقوم برخاسته بودند به نبرد پرداخت . دمتريوس سردار رومى كه در انطاكيه بود سپاه بر سرش آورد . شمعون شكستش داد و بيشتر سربازانش را بكشت . و روميان از آن پس به جنگ يهود نيامدند تا شمعون بمرد ، بدين گونه كه بطلميوس شوهر خواهرش روزى به ناگهان او را به قتل آورد و فرزندان و زنش را اسير خود ساخت . پسر بزرگ شمعون به نام هرقانوس به غزه گريخت و در آنجا متحصن شد . نام اين پسر يوحنا [ 1 
  ] و مردى شجاع بود . در يكى از جنگها پهلوانى به نام هرقانوس را كشته بود از اين رو پدرش او را بدين نام مىخواند .\r\nيهود گرد آمدند و هرقانوس را پادشاه خواندند و به جانب بيت المقدس روان شدند .\r\nبطلميوس كه پدرش را كشته بود بگريخت و در دژ داخو پناه گرفت . هرقانوس [ 2 
  ] از پى او روان شد و دژ را در محاصره افكند و بر او تنگ گرفت . روزى بطلميوس با مادر و خواهر هرقانوس بر باروى دژ برآمد و هرقانوس را به قتل آن دو تهديد كرد ، هرقانوس از جنگ باز ايستاد و بازگشت تا در بيت المقدس در مراسم عيد سايبان شركت كند . اما بطلميوس مادر و خواهر او را كشت و از دژ بگريخت . پسر كريون گويد : سپس دمتريوس پسر سلوكوس [ 3 
  ] سردار رومى به قدس لشكر كشيد . و يهود را در محاصره گرفت و باروى شهر را سوراخ نمود . يهود نزد او كس فرستادند كه تا پايان عيد دست از جنگ بدارد و او چنين كرد ، به شرط آنكه در قربانى او را نصيبى باشد و در دل او علاقه‌اى به يهود پديد آمد و چند تنديس به بيت اهداء كرد و يهود را نيز از او خوش آمد . و در باب صلح با او به گفتگو پرداختند . دمتريوس [ 4 
  ] پذيرفت و هرقانوس پادشاه يهود از شهر بيرون آمد و سيصد بدرهء زر كه از يكى از مقابر داود بيرون آورده بود تقديم او كرد ، روميان بازگشتند و هرقانوس به اصلاح ويرانى بارو پرداخت .\r\nدر اين اوان ميان ايران و روم جنگى درگرفت و دمتريوس [ 4 
  ] با سپاه روم عازم نبرد با ايران شد . در همان حال كه هرقانوس پادشاه يهود براى حضور در عيدشان تعلل مىورزيد خبر يافت كه دمتريوس از ايران شكست خورده است او نيز فرصت را مغتنم شمرد و بر دشمنان خود از مردم شام حمله كرد و نابلس و دژهاى ادوم را در كوه شراة بگشود و جمعى از آنان را به قتل آورد و بر آنها جزيه نهاد و امر كرد كه همه مردان ختنه كنند و احكام تورات را گردن نهند و هيكلى را كه سنبلاط سامرى به اذن اسكندر ساخته بود ويران كنند و همهء اممى را كه در همسايگى او بودند مقهور ساخت . سپس چند تن از بزرگان يهود و اعيان آن قوم را نزد شيوخ و مدبران روم فرستاد و خواستار تجديد معاهده شد ، و گفت كه بايد هر چه انطيوخوس و يونانيان از بلاد يهود برده‌اند و اكنون به دست روميان افتاده است باز پس دهند آنها اجابت كردند و عهدنامه نوشتند و او را پادشاه يهود خطاب كردند . و حال آنكه اسلاف او را\r\n\r\n\r\n","description":"","footnote":"\r\n[ ( 1 ) 
  ] يوحان .\r\n[ ( 2 ) 
  ] انطيوخوس سيدتيس ؟ .\r\n[ ( 3 ) 
  ] انطيوخوس ؟\r\n[ ( 4 ) 
  ] انطيوخوس ؟ .\r\n","page_name":" 131 ","page_number":155},
  {"content":"\r\n\r\nكوهن مىگفتند . او نيز در آن روز خود را پادشاه خواند و ميان مقام كوهنى پادشاهى جمع كرد .\r\nاو نخستين پادشاهان خاندان حشمونيائى بود . سپس به شهر سامره صبصطيه رفت و آنجا را نيز فتح كرد و شهر را ويران نمود و مردمش را قتل عام كرد .\r\nپسر كريون گويد : يهود از جهت دينى سه فرقه‌اند : فرقه فقهاء و اهل عبادت كه به فريسيان [ 1 
  ] موسوم‌اند و اينان ربانيون هستند . و فرقهء ظاهريه كه به ظواهر الفاظ تورات تمسك دارند كه به صادوقيان [ 2 
  ] موسوم‌اند و اينان قراؤن هستند فرقه سوم حسيديان كه جز عبادت و تسبيح به كارى نمىپردازند .\r\nهرقانوس و نياكانش از ربانيون بودند پس از مذهب خود جدا شده به قراؤن گرويدند .\r\nسبب آن بود كه چون يهود گردش را گرفتند و پايه‌هاى دولتش استوار شد روزى ضيافتى ترتيب داد و جمعى از بزرگان را فرا خواند ، پس خواست به مهربانى سخن گويد و فروتنى كند ، گفت :\r\nمىخواهم مرا اندرز دهيد و راه بنماييد . يكى از ربانيون به طمع افتاد و گفت : اندرز ما اين است كه مقام كوهنى را به ديگرى واگذارى و به پادشاهى بسنده كنى كه تو را همهء شرايط اين شغل نيست . زيرا مادرت اسيرى است از زمان انطيوخوس . هرقانوس از اين سخن خشمگين شد و به ربانيون كه حاضر بودند گفت در باب اين رفيقتان از شما قضاوت مىخواهم .\r\nآنها براى تاديبش او را زدند . از آن پس هرقانوس با ربانيون سرگران شد و از مذهبشان رخ برتافت و به قراؤن گرويد . و از ربانيون خلق كثيرى را بكشت و ميان آن دو طايفه از يهود جنگ و فتنه پديد آمد و تا به امروز همچنان ادامه دارد .\r\nهرقانوس در سال سى و يكم پادشاهىاش بمرد به وصيت او پسر بزرگش آرستبلوس پادشاه شد . او را دو پسر ديگر بود يكى آنتيگونوس [ 3 
  ] كه پادشاه او را دوست مىداشت و يكى اسكندر كه او را دشمن مىداشت و از اين رو به كوه الخليل تبعيدش كرده بود . چون ارستبلوس به پادشاهى نشست ، شيوهء پدر در پيش گرفت و اسكندر و مادرش را دستگير نمود و آنتيگونوس را سردار سپاه خود گردانيد و همواره او را به جنگها روانه مىداشت . ارستبلوس كلاه كوهنى از سر برداشت و تاج شاهى بر سر نهاد . آنتيگونوس براى سركوبى برخى همسايگان كه سر از طاعت برتافته بودند روانه شد و آنها را به طاعت باز آورد . اما گروهى از خواص پادشاه از او سعايت مىكردند چون انتيگونوس از جنگ باز آمد عيد سايبان هم از راه مىرسيد و برادرش بيمار و در خانه افتاده بود . انتيگونوس از خانهء خود براى تبرك روانهء هيكل شد گروهى به پادشاه القاء كردند كه او به هيكل رفته تا كوهن و عامه را به خود متمايل سازد و قصد قتل برادر دارد ، و نشانش اين است كه با سلاح آمده است . ارستبلوس به حواشى و غلامان سرايى گرفت : اگر مسلح آمد او را بكشيد . انتيگونوس مسلح آمد و او را كشتند و آن\r\n\r\n\r\n","description":"","footnote":"\r\n[ ( 1 ) 
  ] فروشيم .\r\n[ ( 2 ) 
  ] صدوقيه .\r\n[ ( 3 ) 
  ] انطقنوس .\r\n","page_name":" 132 ","page_number":156},
  {"content":"\r\n\r\nحيله به ثمر رسيد . چون ارستبلوس دريافت كه درباره برادرش او را فريفته‌اند پشيمان و غمگين شد و بر سينهء خود مىزد آنقدر كه خون از دهانش جستن كرد و از آن پس يك سال بيمار بيفتاد تا بمرد .\r\nپس از مرگ او برادرش اسكندر را از زندان آزاد كردند و مردم با او به پادشاهى بيعت نمودند و كار بر او قرار گرفت . اما اهل عكا و صيدا و غزه بر او شوريدند و كس به قبرس فرستادند . اسكندر به عكا آمد و آنجا را محاصره نمود .\r\nكلئوپاترا ملكه‌اى بود از باقيمانده‌هاى يونان كه پسرش لاتهوروس [ 1 
  ] بر او شورش كرده بود و از دريا گذشته و به قبرس درآمده و آن را به تصرف درآورده بود . اهل عكا نزد او كس فرستادند كه او را به پادشاهى خود پذيرفته‌اند . لاتهوروس با سى هزار جنگجو به ياريشان آمد ، اسكندر چون وضع را چنان ديد به محاصره پايان داد . مردم عكا امور را خود به دست گرفتند .\r\nو لاتهوروس را از دخول به شهر منع كردند . او بلادى را كه اسكندر در فرمان داشت درنورديد و بر جبل الخليل فرود آمد و خلق بسيارى را كشت ، آنگاه روانهء اردن شد .\r\nدر خلال اين ايام اسكندر به صيدا لشكر كشيد و آنجا را فتح كرد و دست به چپاول گشود و به قدس بازگشت و همه بلاد به اطاعت او درآمدند و درد آشوبگران نيز درمان شد . اما بار ديگر ميان قوم يهود فتنه برخاست . بدين گونه كه قوم در روز عيد سايبان در مسجد گرد آمده بودند اسكندر نيز با آنها بود . در برابر او به يك نوع بازى كه در آن بعضى خوردنيها و بوئيدنيها را براى هم پرتاب مىكردند ، مشغول بودند ناگاه از دست يكى از ربانيون چيزى به اسكندر اصابت كرد و او خشمگين شد . يكى از قراؤن كه از پيروان شاه بود ربانيون را دشنام داد . آنان نيز اسكندر را دشنام دادند و دشنام دهنده و يارانش را كشتند و فتنه‌اى عظيم برخاست و جمع پراكنده شد . اسكندر فرمان داد تا مذبح و كاهنان را با ديوارى كه كشيدند از مردم جدا سازند و چنين كردند .\r\nفتنه ميان قوم يهود شش سال به دراز كشيد و از ربانيون قريب پنجاه هزار تن كشته شدند و اسكندر همواره قراؤن را عليه آنها تجهيز مىكرد . ربانيون نزد دمتريوس موسوم به انطيوخوس كس فرستادند و مالى كثير بذل كردند . دمتريوس با آنها به نابلس آمد و با اسكندر رو به رو شد ، اسكندر بر او پيروز شد و همه ياران او را كشت و بازگشت . آنگاه اسكندر به ربانيون پرداخت و بر آنها سخت گرفت و جماعتى بيش از سيصد تن را دستگير نمود و همه را بكشت و بر ديگر يهود خشم گرفت . آنگاه به سوى دمتريوس روان شد و بسيارى از شهرهايش را بگشود و بر دمتريوس پيروز شد و او را بكشت و پس از سه سال جنگ با ربانيون و دمتريوس به بيت المقدس بازگشت . و كار بر او قرار گرفت و پادشاهىاش بزرگ شد . آنگاه بيمار شد و سه\r\n\r\n\r\n","description":"","footnote":"\r\n[ ( 1 ) 
  ] انطرو .\r\n","page_name":" 133 ","page_number":157},
  {"content":"\r\n\r\nسال ديگر در بيمارى زيست . پس از آن براى محاصره بعضى از دژها بيرون شد ولى بر او شوريدند و در همانجا بمرد . اسكندر زنش اسكندره را وصيت كرده بود كه مرگ او را پنهان دارد تا دژ گشوده شود ، آنگاه جسد او را به بيت المقدس ببرد و در آنجا به خاك سپارد و چنان كند كه ربانيون با فرزندان او بر سر مهر آيند زيرا عامه به آنها گرايش بيشترى داشتند . زن چنان كرد و از ربانيون آنان را كه گريخته بودند فرا خواند و با آنها به مشورت پرداخت و زمام امور به دست گرفت .\r\nاين زن را دو پسر از اسكندر پسر هرقانوس بود . بزرگتر هرقانوس نام داشت و ديگرى ارستبلوس و هر دو به هنگام مرگ پدرشان خردسال بودند . چون بزرگ شد هرقانوس را كوهنى داد و ارستبلوس را به سردارى سپاه معين كرد و از همه ملل پيمان گرفت . ربانيون از او خواستند كه خون كشتگانشان را از قراؤن بستاند . قراؤن نزد آن پسر كه مقام كوهنى داشت آمدند و گفتند اگر با آنان كه از پيروان پدر او بودند چنين معامله‌اى شود موجب نفرت مردم گردد ، و از او خواستند كه از مادر برايشان اجازت طلبد تا از شهر قدس بيرون آيند و دور از ربانيون زندگى كنند . زن نيز براى آنكه فتنه منقطع گردد به آنان اجازت داد و همراه آنان جمعى از سران سپاه نيز بيرون رفتند اسكندره در نهمين سال حكومتش بمرد .\r\nگويند ظهور عيسى ( ع ) در ايام پادشاهى او بود .\r\nپسرش ارستبلوس كه فرمانده سپاه بود چون از مرگش آگاه گرديد نزد قراؤن رفت و از آنها خواست به يارىاش برخيزند آنان اجابت كردند سپاه از هر سو بر او گرد آمد و در بوقها دميدند و لشكر به جنگ برادر خود هرقانوس و ربانيون روانه ساخت و آنان را در بيت - المقدس در محاصره افكند و خواست تا باروى شهر را ويران سازد . در اين حال گروهى از اعيان يهود و كاهنان به تلاش افتادند تا ميان دو برادر صلح افتاد . ارستبلوس پذيرفت بدين شرط كه برادرش همچنان كوهن باشد و او پادشاه شود . برادر بدين رضا داد و جنگ و فتنه پايان يافت و كار ملك بر او قرار گرفت .\r\n\r\nآغاز كار انتيپاتروس [ 1 
  ] پدر هيرودوس\r\nانتيپاتروس پدر هيرودوس ميان ارستبلوس و هرقانوس فتنه انگيخت . او از بزرگان بنى اسرائيل بود و در زمرهء آنان كه در آغاز از بابل بازگشته بودند . مردى دلير و سلحشور بود و توانگر و صاحب ضياع و مواشى . اسكندر او را به حكومت بلاد ادوم - كه همان كوه شراة باشد - گماشته بود . او سالى چند در آن كار بود و مال و خواسته فراوان گرد كرد . ادوميان به او زن دادند و از آن زن چهار پسر به نامهاى فسيلو و هيرودوس و فرودا و يوسف ، و دخترى\r\n\r\n\r\n","description":"","footnote":"\r\n[ ( 1 ) 
  ] انظفتر .\r\n","page_name":" 134 ","page_number":158},
  {"content":"\r\n\r\nبه نام سلومث متولد شد ، و گويند كه آنتيپاتروس از بنى اسرائيل نبود بلكه از بنى ادوم بود و در ميان خاندان حشمونائى پرورش يافت . چون اسكندر بمرد و زنش اسكندره به جايش نشست او را از كوه شراة عزل كرد و از آن پس در قدس سكونت گرفت ، تا آنگاه كه ارستبلوس بر سر كار آمد در اين ايام ميان هرقانوس و آنتيپاتروس مودت و صحبت پديد آمد . ارستبلوس چون از مكر او آگاه بود از برادر بيمناك شد . قصد قتل او كرد او بگريخت و به توطئه عليه ارستبلوس پرداخت .\r\nكينه‌توزى آنتيپاتروس نسبت به خاندان ارستبلوس آشكار شد و او پيوسته استيلاء او را بر تخت پادشاهى انكار مىكرد و مىگفت هرقانوس از برادر به پادشاهى سزاوارتر است . آنگاه هرقانوس را از برادر بيمناك كرد و به او القاء كرد كه برادر قصد قتلش را دارد . آنگاه ميان هواداران مالى پخش كرد و چون وحشت او را از برادر به نهايت رسانيد ، اشارت كرد تا نزد هرثمه پادشاه عرب برود . هرثمه هرقانوس را دوست مىداشت و در اين باب ميان آن دو عهد نامه‌اى منعقد شده بود . هرقانوس با آنتيپاتروس نزد هرثمه رفتند . آنگاه هرثمه را به نبرد با ارستبلوس فرا خواندند و هرثمه اجابت كرد و لشكر روان داشتند در آغاز نبرد بسيارى از سپاهيان ارستبلوس به هرقانوس گرايش يافتند و ارستبلوس گريزان به قدس بازگشت . هرقانوس و هرثمه از پى در رسيدند و جنگ درگرفت و محاصره به درازا كشيد .\r\nعيد فطير فرا رسيد ، يهود قربانى نداشتند ، نزد ياران هرقانوس كس فرستادند و چيزى براى قربانى خواستند . ولى آنها به بها درافزودند ، با اين همه بها گرفتند و چيزى ندادند . و يكى از زهاد را كه براى نفرين به ارستبلوس و ياران او دعوت كرده بودند و او از نفرين امتناع كرده بود كشتند ، پس بيمارى در آنها افتاد و خلق كثيرى تلف شد .\r\nپسر كريون گويد : آراميان كه در بلاد دمشق و حمص و حلب در طاعت روميان بودند ، در اين ايام عليه آنها به شورش برخاسته و به ايرانيان مايل شده بودند . روم سردار خود پمپيوس [ 1 
  ] را روانه سركوبى آنان نموده بود و او از رم بيرون آمده بود . و پيشاپيش سردار خود اسكورس [ 2 
  ] را فرستاده بود . او اراميان را به فرمان آورده بود و اينك در دمشق بود . پس پمپيوس نيز از پى درآمد و در دمشق فرود آمد . در اين حال بزرگان يهود نزد او آمدند از جمله ارستبلوس از قدس و هرقانوس از پشت باروهاى شهر كه در حصار گرفته بود نزد او كس فرستادند و هر يك از دو برادر عليه ديگرى يارى طلبيد . نيز اموال و هداياى گرانبها برايش فرستادند . ولى او به مال نپرداخت و به هرثمه پيغام داد كه پاى خود را از نزاع دو برادر بيرون كشد . هرثمه سپاه خود بيرون برد و هرقانوس و آنتيپاتروس با او روانه شدند و ارستبلوس بار ديگر هداياى خود را از بيت المقدس روان داشت و در خواهش خود پاى فشرد . انتيپاتروس نيز\r\n\r\n\r\n","description":"","footnote":"\r\n[ ( 1 ) 
  ] فمقيوس .\r\n[ ( 2 ) 
  ] سكانوس .\r\n","page_name":" 135 ","page_number":159},
  {"content":"\r\n\r\nنزد پمپيوس آمد ولى بىهيچ هديه و مالى ، از اين رو پمپيوس به دو نپرداخت . آنتيپاتروس خواست خود مكرر كرد و دست به دامان پمپيوس زد و فرمانبردارى هرقانوس را از او به عهده گرفت و گفت كه هرقانوس كوهن اعظم است . و از اين پس مالى چند برابر آنچه ارستبلوس تعهد كرده براى او حاصل خواهد شد . پمپيوس قبول كرد ولى بدان شرط كه دلش با هرقانوس باشد و زبانش با ارستبلوس . تا كار به پايان آيد . و نيز هرقانوس چون به آرزوى خود رسيد و زمام ملك به دست گرفت عهده‌دار شد كه خراج مقرر را بفرستد . آنتيپاتروس همه را به عهده گرفت .\r\nدو برادر نزد پمپيوس به تظلم آمدند . و هر يك از ديگرى شكايت كرد . پمپيوس گفت كه چون به قدس فرود آيد در كار آنها نظر خواهد كرد . آنتيپاتروس همهء رعايا را گرد آورد . همه از ارستبلوس شكايت آغاز كردند . پمپيوس از او خواست تا انصافشان دهد ارستبلوس خشمگين شد و بيمناك گرديد و از لشكرگاه پمپيوس بگريخت و به قدس پناه برد . پمپيوس از پى او روان شد . نخست در اريحا فرود آمد ، آنگاه به قدس رفت . ارستبلوس بيرون آمد و از پادشاهى استعفاء خواست و او بپذيرفت آنگاه مالى فراوان به دو بخشيد تا او را در برابر برادرش يارى دهد .\r\nو گفت كه همهء اموال و جواهر هيكل را به دو تقديم مىدارد پمپيوس يكى از سرداران سپاه خود را با او به هيكل فرستاد تا اموال را حمل كند ولى كاهنان مانع شدند و عامه به هم برآمدند و برخى از همراهان آن سردار را كشتند و او را از هيكل بيرون راندند . پمپيوس خشمگين شد و در حال ارستبلوس را بگرفت و سوار شد تا به تن خويش به شهر رود اما مردم راه را بر او بستند و جماعتى از يارانش را كشتند . او بازگشت و قاتلان را به محاكمه دعوت كرد . و در شهر ميان طرفداران ارستبلوس و هرقانوس جنگ درگرفت .\r\nيكى از يهود دروازهء شهر را به روى پمپيوس بگشود او به شهر درآمد و كاخ شاهى را بگرفت اما هيكل در برابر او ايستادگى كرد . فرماندهء رومى چند روز آنجا را محاصره كرد عاقبت با منجنيق چند برج را ويران ساخت و به زور داخل شد . كوهن‌ها را - با وجود آن جنگ - در حال عبادت و قربانى ديد . همچنان بر در هيكل بايستاد و تعظيم كرد و دست به چيزى از ذخائر آن نگشود . پس هرقانوس را بر يهود امارت داد و بر آنها خراج نهاد كه هر سال بايد بپردازند . و دست يهود را از همه امتهائى كه در طاعتشان بودند كوتاه كرد .\r\nو شهرهايى را كه خاندان حشمونيان در تصرف داشتند به آنها بازگردانيد و به رم بازگشت .\r\nهرقانوس و آنتيپاتروس را در بيت المقدس جانشين خود ساخت . سردار خود اسكوروس را نيز كه براى فتح دمشق و بلاد آراميان پيشاپيش فرستاده بود ناظر اعمال آن دو قرار داد و ارستبلوس و دو پسرش را بند بر نهاد و با خود به رم برد اما سومين پسر به نام اسكندر بگريخت ، چندى از پى او رفتند ولى نيافتندش .\r\nچون پمپيوس به ديار خود روان شد و از شام دور گرديد ، هرقانوس و انتيپاتروس بر سر اعراب سپاه كشيدند تا آنها را به فرمانبردارى از روم وادارند . اسكندر پسر ارستبلوس اين\r\n\r\n","description":"","footnote":"","page_name":" 136 ","page_number":160},
  {"content":"\r\n\r\nفرصت مغتنم شمرد و به قدس بازآمد ، او از آنگاه كه پدرش را به رم برده بودند در خفا به سر مىبرد . چون به قدس درآمد يهود او را بر خود پادشاه ساختند . او هر چه را پمپيوس از باروى شهر ويران كرده بود دوباره بساخت و مردم بسيارى گردش را گرفتند . در اين حال هرقانوس و آنتيپاتروس بازگشتند . اسكندر به سويشان لشكر كشيد و منهزمشان ساخت و جمع كثيرى از سپاهيانشان را بكشت . سردار رومى گابينيوس [ 1 
  ] بعد از پمپيوس به بلاد ارمن ( آراميان ) آمد و به هرقانوس پيوست و هر دو به جانب قدس روان شدند و اين بار اسكندر شكست خورد و به دژى به نام اسكندرونه پناه جست . هرقانوس به قدس آمد و زمام ملك خود به دست گرفت و گابينيوس سردار رومى به جانب اسكندر روان شد و او را در همان دژ به محاصره افكند و آنگاه امانش داد و از گناهش درگذشت و به او نيكى كرد .\r\nدر اثناء اين احوال ارستبلوس برادر هرقانوس با پسرش انتيگونوس از زندان خود در رم گريخت . خلقى بر او گرد آمدند ، به جنگ گابينوس سپاه برد ولى از او شكست خورد و بار ديگر به اسارت افتاد و به زندانش در رم بازگردانيدند . و همچنان در حبس بماند تا آنگاه كه قيصر ( سزار ) بر روم غلبه يافت پمپيوس از روم بيرون شد و به سوى حوزه‌هاى فرمانروايى خود رفت و براى مقابله با سزار سپاهى گرد كرد . سزار ارستبلوس و دو تن ديگر از سرداران را از حبس آزاد كرد و دوازده‌هزار سوار بر سر ارمن و يهود فرستاد تا آنها را از اطاعت پمپيوس بازدارد .\r\nپمپيوس به انتيپاتروس نوشت و از او خواست كه كار ارستبلوس را يكسره كند او نيز گروهى از يهود را بدين مهم روان داشت . اينان با ارستبلوس در بلاد ارمن ديدار كردند و زهر در شرابش ريختند و او را كشتند .\r\nگابينوس به « شيخ » [ 2 
  ] فرمانرواى روم نامه نوشت و خواست تا باقى فرزندان ارستبلوس را كه همچنان در حبس مانده بودند آزاد كنند .\r\nپسر كريون گويد : مردم مصر در اين روزگار بر پادشاهشان بطلميوس شوريده و او را رانده بودند و از پرداختن خراج به روم سرباز زده بودند . گابينيوس همراه با آنتيپاتروس به مصر روان شدند ، شورشيان را سركوب و كشتار كردند و بطلميوس را به حكومت بازگردانيدند . و گابينيوس به بيت المقدس بازگشت و بار ديگر هرقانوس را بر سرير ملك نشاند و تدبير امور را به آنتيپاتروس سپرد و خود به روم بازگشت .\r\nپسر كريون گويد : پس ميان ايران و روم اختلاف افتاد ، روميان يكى از سرداران خود به نام كراسوس [ 3 
  ] را به نبرد با ايران روانه كردند . او نخست بر بيت المقدس گذشت و به هيكل داخل شد و از كوهن خواست اموال هيكل را به او دهد . اين كهن مردى صالح و از فضلاى يهود بود به نام العازار . او را گفت : اين كار كه تو كردى گابينيوس و پمپيوس هم نكرد\r\n\r\n\r\n","description":"","footnote":"\r\n[ ( 1 ) 
  ] كينانوس .\r\n[ ( 2 ) 
  ] مراد رياست سناى روم است .\r\n[ ( 3 ) 
  ] عربنوس .\r\n","page_name":" 137 ","page_number":161},
  {"content":"\r\n\r\nبودند . اما كراسوس بر او بانگ زد ، العازار گفت ترا 300 تالان زر مىدهم بدان شرط كه از هيكل دور گردى . آنگاه لوحى از زر به وزن سيصد تالان به او داد كه بر آن تصوير تجديد بناى هيكل نقش بود . كراسوس آن را گرفت اما به شرط خود وفا نكرد و به جبر وارد هيكل شد و هر چه از آغاز بنا بدان سپرده بودند از هدايا و غنائم و نذورات و پيشكشهاى پادشاهان و امم و همهء آلات و ادوات آن را به غارت برد و براى مقابله با سپاه ايران روانه گشت . ايرانيان با او نبرد كردند و منهزمش ساختند و همهء اموالى را كه با او بود بستدند و سپاهيانش را كشتار كردند و ايرانيان بر بلاد آراميان يعنى دمشق و حمص و حلب و اعمال آن مستولى شدند .\r\nخبر به روم رسيد سردارى بزرگ را به نام كاسيوس [ 1 
  ] با سپاهى عظيم روانهء اين ديار ساختند . او نخست بلاد اراميان را زير پى سپرد آنگاه به قدس درآمد . ديد كه يهود با هرقانوس و آنتيپاتروس در نبردند به يارى اين دو پرداخت تا ملك بر هرقانوس قرار گرفت . آنگاه به ايران روان شد و ايرانيان را مغلوب ساخت و آنها را به اطاعت روم الزام كرد و ملوكى را كه عصيان ورزيده بودند به فرمان درآورد . اينان دوازده پادشاه بودند كه پس از رفتن پمپيوس باز سر به شورش برداشته بودند .\r\nپسر كريون گويد : از اين پس دوران قيصرها آغاز مىشود . يوليوس ملقب به قيصر ( سزار ) به فرمانروائى روم رسيد . او را از اين رو به سزار ملقب ساختند كه مادرش به هنگام زادنش بمرد پس شكمش را پاره كردند و او را بيرون آوردند . قيصر ( سزار ) در زبان آنها به معنى قطع كننده است . نيز او را به نام ماهى كه در آن متولد شده ناميده‌اند . او در ماه يوليه ماه پنجم از سال رومى به دنيا آمده بود . يوليه در زبان رومى به معنى پنجم است .\r\nآن سيصد و بيست تن كه امور ملك را اداره مىكردند و آن شيخ كه رئيس آنها بود با مردم روم چنين نهادند كه هيچ پادشاهى بر آنها حكومت نكند . بلكه سردارانى بودند كه هر بار به سوئى نامزد جنگ مىشدند . راويان تاريخ روم آغاز فرمانروائى قيصرها را چنين نقل كرده‌اند كه : چون سزار كه اكنون در رأس مجلس شيوخ قرار گرفته و در شجاعت و اقدام براى خود همتائى نمىشناسد و بارها با سپاه خود به اين سو و آن سو تاخته و به مغرب سپاه برده و سرزمينهاى بسيارى را تسخير كرده خود را نامزد پادشاهى كرد . اما مجلس شيوخ نپذيرفت و به او گفت اين سنت نياكان آنهاست كه از ساليان دراز مانده است . و به او گفتند كه سبب پديد آمدن اين سنت فرمان كيوس است و او با اسلاف و نياكان عهدى بسته كه شكستن را در آن راه نيست و پمپوس با آنكه به شرق لشكر كشيده و يهود را به اطاعت آورده هرگز چنين هوائى در سر نپخته است . اما سزار ناگهان بر آنها حمله كرد و همه را به قتل آورد\r\n\r\n\r\n","description":"","footnote":"\r\n[ ( 1 ) 
  ] كسناو .\r\n","page_name":" 138 ","page_number":162},
  {"content":"\r\n\r\nو خود بر كشور روم استيلا يافت ، و قيصر ناميده شد . آنگاه به مصر بر سر پمپيوس لشكر كشيد و بر او پيروز شد و به قتلش آورد و بازگشت . در آن حدود برخى از سرداران پمپيوس بودند يوليوس سزار [ 1 
  ] بر سر آنها تاخت و به بلاد ارمن ( اراميان ) گذشت و آنها سر به فرمان او آوردند .\r\nدر آنجا پادشاهى بود به نام ميترادات قيصر او را به جنگشان فرستاد .\r\nدر ملك ارمن به حركت آمد . هرقانوس پادشاه يهود در عسقلان به ديدارش شتافت . او و آنتيپاتروس همراه او روانهء مصر شدند تا به كلى آثار گرايش به پمپيوس را محو كنند . همه روانهء مصر شدند و با سپاهيان مصر به مصاف پرداختند . جنگ شدت گرفت و شهرهاى مصر در محاصره افتاد ، بيم آن بود كه سپاه ارمن ( اراميان ) به هزيمت روند ولى انتيپاتروس و سپاه يهود پاى فشردند تا بر مصريان غلبه يافتند خبر به سزار رسيد ، از آنتيپاتروس سپاس گفت و رنجش را ستود و او را به پادشاه ارمن ميترادات نزد خود خواند و به نيكى پذيرا شد و به وعده‌هاى خويش وفا نمود . آنتيگونوس پسر ارستبلوس به سزار پيوسته بود . نزد او شكايت كرد كه هرقانوس پدرش را هنگامى كه روميان به جنگ با پمپيوس روانه‌اش ساخته بودند كشته است بدين طريق كه هرقانوس و آنتيپاتروس به حيله زهر در طعامش كرده‌اند . اما آنتيپاتروس عذرى نيكو آورد كه آن روز كه او اين كار را كرده است در خدمت يكى از سرداران روم بوده است و گفت : من همچنانكه ديروز پمپيوس را خدمتگزارى ناصح بوده‌ام امروز براى تو اى پادشاه خدمتگزارى ناصحترم و ترا بيش از او دوست مىدارم . اين سخن در سزار مؤثر افتاد و بر مرتبت او در افزود و او را به سردارى سربازان خود روانه جنگ با ايران نمود . آنتيپاتروس در اين نبرد شرايط نيك بندگى به جاى آورد و چون از ايران بازگشتند آنان را به همان مقام پيشين به بيت المقدس فرستاد . هرقانوس با تمام نيرو پادشاه شد . پادشاهى نيكو كار بود ولى ناتوان و بيمناك از جنگ . آنتيپاتروس بر او غلبه يافته بود و زمام دولت را به دست گرفته بود و يك پسرش فسيلو را به عنوان ناظر در بيت المقدس گماشته بود و پسر ديگر خود هيرودوس را به فرمانروائى جبل خليل . اينان تا به سن بلوغ رسيده بودند پدر هر يك را به كارى منصوب كرده بود . خاندان آنتيپاتروس نفوذ خود را گسترش داده بود و حسد ديگر اركان دولت را برانگيخته بود . از اين رو از هر سو عليه آنها سعايت مىكردند .\r\nدر حوزه عملشان يك شورشگر يهودى بود به نام حزقيا . مردى دلير و راهزن بود . جمعى نيز همانند او گردش را گرفته بودند . اينان هر بار ارمن ( سرزمين اراميان ) را غارت مىكردند و با بضاعتى گران باز مىگشتند . عامل بلاد ارمن ، سفيوس پسر عم قيصر به هيرودوس كه در جبل خليل فرمانروائى داشت شكايت برد و شرح خرابيها و غارتهاى حزقيا را باز گفت .\r\nهيردوس گروهى از سپاهيان خود را براى دستگيرى حزقيا روانه ساخت . حزقيا به قتل رسيد و\r\n\r\n\r\n","description":"","footnote":"\r\n[ ( 1 ) 
  ] يوليان قيصر .\r\n","page_name":" 139 ","page_number":163},
  {"content":"\r\n\r\nافرادش پراكنده شد . هيرودوس بر افتادن حزقيا را به سفيوس خبر داد و او سپاس گفت و هدايائى كرامند فرستاد .\r\nيهود اين عمل هيرودوس را ناخوش داشتند و نزد هرقانوس تظلم كردند و خواستار قصاص شدند . پس او را در مجلس داورى در حضور هفتاد تن از شيوخ يهود حاضر كردند .\r\nهيرودوس سلاح پوشيده به محكمه آمد و از خود دفاع كرد و هيرودوس او را از غرض شيوخ يهود آگاه كرد و محكمه را به پايان دادند . يهود اين عمل را از هرقانوس نيز ناخوش داشتند .\r\nهيرودوس به بلاد ارمن ( اراميان ) روان شد .\r\nهرقانوس رسولى نزد سزار فرستاد و از او خواست معاهدات روم را با خود تجديد كند .\r\nسزار در اين باب نامه نوشت و فرمان داد كه ساحل‌نشينان از صيدا تا غزه خراج خود را به بيت المقدس بفرستند . اهل صيدا در هر سال بيست هزار وسق گندم مىفرستادند . و نيز فرمان داد كه هر چه پيش از اين در دست يهود بوده تا فرات و لاذقيه و اعمال آن و هر چه حشمونيان به تصرف درآورده‌اند از سرزمينهاى آن سوى فرات به يهود بازگردانده شود زيرا پمپيوس در اين سرزمينها به حق يهود تجاوز ورزيده است . عهدنامه را در الواحى از مس به دو زبان رومى و يونانى نوشتند و بر ديوارهاى صور و صيدا نصب كردند و اين امر سبب استوارى دولت هرقانوس شد .\r\nپسر كريون گويد : قيصر پادشاه روم و آنتيپاتروس كه زمام ملك هرقانوس را به دست داشت يكى پس از ديگرى كشته شدند . اما قيصر را كاسيوس [ 1 
  ] از سرداران پمپيوس ناگهان به هلاكت رساند و خود جاى او را گرفت . او سپاهيان را گرد كرد و از دريا گذشت و بلاد اشيت ( ؟ ) را به تصرف درآورد ، سپس به بيت المقدس رفت و خواستار هفتاد بدرهء زر شد .\r\nانتيپاتروس و فرزندانش آن مال را از يهود گرد آوردند و تقديم داشتند . پس كاسيوس به مقدونيه بازگشت و در آنجا اقامت گزيد . اما يهود ملكيا را كه از جانب كاسيوس بر سر آنها گماشته شده بود به قتل آنتيپاتروس وزير هرقانوس اغوا كردند او نيز اجابت كرد و براى ساقىاش زهر فرستادند ، او در شرابش زهر كرد و مسمومش ساخت .\r\nپسرش هيرودوس به قصد قتل هرقانوس به قدس آمد اما فسيلو او را از آن كار بازداشت كاسيوس از مقدونيه به صور آمد و با هرقانوس و هيرودوس برخورد كرد . مردم از سردار او ملكيا در باب برانگيختن يهود به قتل انتيپاتروس شكايت كردند . اجازت داد كه او را بكشند و كشتندش .\r\nاو كتاويانوس برادرزاده [ 2 
  ] سزار و سردار او انطونيوس با سپاهى روانهء نبرد با كاسيوس شد مردى كه به ناگهان عموى او سزار را كشته بود ، دو سپاه در نزديكى مقدونيه به يك ديگر رسيدند\r\n\r\n\r\n","description":"","footnote":"\r\n[ ( 1 ) 
  ] كياوس .\r\n[ ( 2 ) 
  ] او كتاويانوس خواهرزاده و پسر خوانده سزار است .\r\n","page_name":" 140 ","page_number":164},
  {"content":"\r\n\r\nكاسيوس شكست خورد و كشته شد . او كتاويانوس جانشين عموى خود شد و آوگوستوس قيصر ناميده شد به نام عمويش . هرقانوس پادشاه يهود هديه‌اى براى او فرستاد كه با آن تاجى مرصع به جواهر بود و خواست كه پيمان نامه تجديد كند . و اسيرانى از آنها را كه از ايام كاسيوس در بند دارد آزاد كند و يهود را به بلاد يونان و آتن درآورد و آن وظيفه كه در عهد عمويش قيصر مقرر شده بود به آنان مجرى دارد . او همه را اجابت كرد . او كتاويانوس و آگوستوس به بلاد ارمن ( آراميان ) به دمشق و حمص آمدند . كلئوپاترا ملكه مصر آنجا از او ديدار كرد و او زنى جادوئى بود . و از او امان خواست ، امانش داد و با او ازدواج كرد و نيز نزد هرقانوس پادشاه يهود رفت .\r\nجماعتى از يهود آمدند و از هيرودوس و برادرش فسيلو تظلم كردند . ولى هرقانوس پادشاهشان ، شاكيان را دروغگو خواند و شكايت انكار نمود . انطونيوس فرمان داد شاكيان را دستگير كنند و بعضى از ايشان را نيز بكشت . هيرودوس و برادرش بازگشتند به جاى پدرشان در تدبير امور هرقانوس گماشته شدند . و انطوليوس به بلاد ايران لشكر كشيد بسيارى از نواحى آن را دستخوش آشوب و غارت كرد و ملوكشان را مقهور ساخت و به روم بازگشت .\r\nپسر كريون گويد : در خلال اين احوال انتيگونوس پسر ارستبلوس و جماعتى از يهود به ايران آمدند و به عهده گرفتند كه بدره‌اى از زر و هشتصد برده از دختران يهود و رؤسايشان براى شاه ايران بياورند بدان شرط كه او را به جاى عمش هرقانوس بر تخت شاهى نشانند و هرقانوس را تسليم او كنند و هيرودوس و برادرش فسيلو را بكشند . پادشاه ايران پذيرفت و با سپاه خود به راه افتاد ، بلاد ارمن ( آراميان ) را فتح كرد و هر كه را در آنجا از سرداران و جنگاوران روم ديد بكشت ، و سردار خود را با سپاهى همراه با انتيگونوس از قدس روانه شهر كرد و چنين وانمود كردند كه مىخواهند در هيكل نماز بخوانند و بدان تبرك جويند . چون به ميان شهر رسيدند ناگهان دست به قتل و غارت گشودند . هيرودوس خود را به قصر هرقانوس رسانيد تا آن را نگهدارد و فسيلو به جانب بارو دويد تا آن را در ضبط آرد . ايرانيانى كه در شهر بودند به دام هلاكت افتادند ، يهود همه را كشتند و سرداران را دستگير كردند و همهء نقشه‌هاى انتيگونوس نقش بر آب شد .\r\nانتيگونوس به دلجوئى از هرقانوس و هيرودوس پرداخت و از آنها خواست كه سر به فرمان شاه ايران نهند و او قول مىدهد كه از شاه ايران بخواهد از ترفيه و اصلاح حالشان دريغ نورزد . هرقانوس و فسيلو سخنش را شنيدند . و همه به قصد تسليم بيرون آمدند اما هيرودوس به شك افتاد و از رفتن امتناع كرد ولى سردار ايرانى آن دو را با خود ببرد چون پادشاه به بلاد ارمن ( آراميان ) رسيد ، هر دو را بگرفت فسيلو در همان شب بمرد و هرقانوس را بند بر نهاده به ايران برد . و فرمود تا گوش او را ببرند تا ديگر نتواند كوهن شود . چون پادشاه ايران به ديار خود رسيد هرقانوس را از بند آزاد كرد و به او نيكى نمود و سردار خود\r\n\r\n","description":"","footnote":"","page_name":" 141 ","page_number":165},
  {"content":"\r\n\r\nرا با انتيگونوس بر سر يهود فرستاد تا او در آن سرزمين پادشاه شود . هيرودوس از قدس خارج گرديد و به كوه شراة پناه برد و زن و فرزندش را در دژ نزد برادرش نهاد . و از آنجا به قصد ديدار قيصر راهى مصر شد . كلئوپاترا ملكه مصر او را گرامى داشت و بر كشتى نشاند و به روم فرستاد . انطونيوس او را نزد آوگوستوس قيصر برد و او قيصر را از وقايع ايران و قدس خبر داد آوگوستوس او را پادشاهى بخشيد و تاج بر سرش نهاد و او را سواره در تمام رم به گردش آورد و منادى پيشاپيش او ندا مىداد : اين كسى است كه آوگوستوس به او پادشاهى بخشيده است .\r\nانطونيوس به اكرام او مهمانى ترتيب داد كه آوگوستوس قيصر و شيوخ روم در آن شركت داشتند و براى او عهد نامه‌اى بر لوحه‌هاى مس نوشتند و اين روز را تاريخ ساختند ، نخستين روز پادشاهى هيرودوس .\r\nبه هنگامى كه انطونيوس با سپاه خود به ايران مىرفت هيرودوس نيز با او بود ولى از انطاكيه از او جدا شد و از راه دريا به جنگ آنتيگونوس روانهء قدس گرديد . آنتيگونوس به كوه شراة رفت تا زن و فرزند هيرودوس را به گروگان گيرد و دژ را به محاصره افكند اما هيرودوس در رسيد و با او جنگ در پيوست و يوسف نيز از دژ بيرون آمد از پشت سر به او حمله كرد . آنتيگونوس به قدس گريخت و بيشتر سپاهش هلاك شد . هيرودوس او را محاصره كرد و آنتيگونوس اموال را براى سران سپاه رومى فرستاد ولى آنان اجابتش نكردند . هيرودوس همچنان او را در محاصره گرفته بود تا او را خبر دادند كه آنطونيوس سردار قيصر به شاه ايران ظفر يافته و او را كشته است و بر بلاد ايران مستولى شده است ، اينك بازگشته و بر ساحل فرات فرود آمده است . هيرودوس برادرش يوسف را با سردار رومى سوسيوس و جمعى از ارمن ( آراميان ) را كه از متابعان آنها بودند به محاصره قدس گماشت و خود به ديدار انطونيوس شتافت .\r\nهيرودوس در دمشق بود كه شنيد برادرش يوسف در محاصره قدس به دست آنتيگونوس كشته شده و سپاه به دمشق بازگشته است و سوسيوس سردار رومى نيز با سپاه خود بازگشته است .\r\nهيرودوس خود قدم در راه نهاد . انتيگونوس براى مقابلهء با او بيرون آمد . ولى شكست خورد و بيشتر سپاهيانش كشته شد ، هيرودوس او را تا قدس تعقيب كرد . در اين حال سوسيوس نيز در رسيد و هر دو قدس را روزى چند در محاصره گرفتند عاقبت از باروها بالا رفتند و همهء نگهبانان را كشتند و شهر را در تصرف آوردند . سوسيوس در كشتار يهود مبالغه مىكرد هيرودوس او را از كشتن بازداشت و گفت : اگر تو قوم مرا بكشى مرا بر چه كسانى پادشاهى خواهى داد ؟\r\nسوسيوس از كشتار باز ايستاد و هر چه به غارت برده بود باز پس داد و تاجى زرين به هيكل تقديم كرد و هيرودوس نيز اموالى به آنجا فرستاد . پس آنتيگونوس را كه در شهر مخفى شده بود يافتند سوسيوس سردار رومى او را بند برنهاد و نزد آنطونيوس فرستاد ، آنطونيوس در اين حال از شام به مصر مىرفت . آنتيگونوس را نزد او آورد . هيرودوس نيز به آنان پيوست و از انطونيوس خواستار قتل آنتيگونوس شد . هيرودوس از آن پس زمام امور يهود را به دست گرفت و سلطنت خاندان حشمناى به پايان آمد . و بقاء ويژه خداوند است و بس .\r\n\r\n","description":"","footnote":"","page_name":" 142 ","page_number":166},
  {"content":"\r\n\r\n\r\nانقراض پادشاهى خاندان حشمونائى و آغاز پادشاهى هيرودوس و فرزندانش\r\nنخستين كارى كه هيرودوس در پادشاهى خود كرد اين بود كه نزد هرقانوس كه ايرانيان او را با خود برده و گوشش را بريده بودند كس فرستاد و او را فرا خواند و گفت كه در سايهء او از هر آسيب در امان است و به همان پيشهء كوهنى كه داشته سرگرم باشد .\r\nهرقانوس دعوت او را بپذيرفت ولى شاه ايران او را از هيرودوس برحذر داشت . يهوديانى هم كه با او بودند او را از اين كار منع كردند و مواضع خدعه را به او نشان دادند و گفتند با اين نقصى كه در تن دارى مقام كوهنى را به تو نخواهند داد . ولى او نپذيرفت و نزد هيرودوس رفت ، هيرودوس نيز او را با اكرام تمام پيشباز كرد و عطا داد و در جمع و در خلوت پدر خطابش كرد .\r\nاسكندره دختر هرقانوس زوجة اسكندر پسر برادرش ارستبلوس بود و دختر آن زن به نام مريم زوجهء هيرودوس بود ، هر دو او را از آنچه هيرودوس در دل داشت آگاه كردند و گفتند كه هيرودوس قصد قتل او را دارد و اشارت كردند كه به پادشاه عرب پيوندد و در جوار او به زندگى خود ادامه دهد . هرقانوس نزد پادشاه عرب كس فرستاد و گفت كسانى را نزد او فرستد تا همراهشان به يكى از احياء فرود آيد . قاصدى از يهود ، كه اين نامه را مىبرد از هرقانوس كينه به دل داشت ، زيرا برادرش را كشته بود و مالش را به غارت برده بود ، او نامهء هرقانوس را به هيرودوس داد . هيرودوس نامه را خواند و به او باز پس داد و گفت به پادشاه عرب برسان و جواب را نزد من بياور . مرد جواب پادشاه عرب را نزد هيرودوس آورد . كه نيازش را برآورده و مردان را فرستاده است . هيرودوس كسانى را فرستاد تا مردان عرب را در جائى كه تعيين شده بود گرفتند و ايشان را احضار كرد و حكام بلاد يهود را نيز با هفتاد تن از شيوخ قوم احضار كرد و هرقانوس را احضار كرد و نامه‌اى را كه به خط خود او بود برايش خواند ، هرقانوس در جواب فرو ماند و حجت بر او تمام شد . هيرودوس در همان روز او را پس از هشتاد سال كه از عمرش و چهل سال از پادشاهيش گذشته بود بكشت . و او آخرين پادشاهان\r\n\r\n","description":"","footnote":"","page_name":" 143 ","page_number":167},
  {"content":"\r\n\r\nحشمونيان بود .\r\nاسكندر پسر ارستبلوس را پسرى بود به نام ارستبلوس كه جوانى بسيار زيبا بود و در كفالت مادرش اسكندره مىزيست و خواهرش - چنان كه گفتيم - در اين ايام زوجهء هيرودوس بود .\r\nهيرودوس كينهء او را به دل داشت و خواهر و مادر جوان هر دو اميد بدان بسته بودند كه او به جاى جدش هرقانوس كوهن بيت باشد . اما هيرودوس مىخواست مقام كوهنى از خاندان حشمناى بيرون آيد اين بود كه مردى از عوام را بدين مقام منصوب كرده بود اين امر بر اسكندره دختر هرقانوس و دخترش مريم زن هيرودوس دشوار آمد .\r\nميان اسكندره و كلئوپاترا ملكهء مصر دوستى بود و براى يك ديگر هدايائى مىفرستادند اسكندره از او خواست تا از شويش انطونيوس بخواهد تا نزد هيرودوس در اين امر شفيع شود .\r\nولى هيرودوس براى او عذر آورد كه كوهنها عزل نمىشوند و اگر ما همچنين قصدى داشته باشيم يهود راضى نمىشوند . كلئوپاترا نزد اسكندره كس فرستاد تا جواب انطونيوس را به او برساند . اسكندره رسولى را كه از سوى كلئوپاترا آمده بود به مال بفريفت او عهد كرد كه كارى كند كه آنطونيوس هيرودوس را وادارد تا ارستبلوس را نزد وى بفرستد . و چون نزد انطونيوس بازگشت شوق او را به ديدار ارستبلوس برانگيخت و از جمال او وصفى شايان كرد و او را به فراخواندنش ترغيب نمود آنطونيوس رسولى نزد هيرودوس فرستاد و خواستار فرستادن ارستبلوس شد و تهديد كرد كه اگر از اين كار سرباز زند ميانشان ستيزه‌اى پديد خواهد شد . هيرودوس دانست كه آنطونيوس قصد فعل قبيحى با او دارد ، اين بود كه كوهن نخستين را عزل كرد و ارستبلوس را به مقام كوهنى منصوب نمود ، سپس براى انطونيوس پيغام داد كه كوهن نمىتواند به سفر برود و يهود اين امر را ناخوش دارند . آنطونيوس نيز قضيه را فراموش كرد و ديگر بار طلب ننمود .\r\nهيرودوس شخصى را بر گماشت تا اعمال و رفتار اسكندره دختر هرقانوس را زير نظر داشته باشد اين جاسوس به او خبر داد كه نامه‌اى به كلئوپاترا نوشته و از او خواسته سفائنى روانه دارد تا با آنها به مصر برود و اينك كشتيها به ساحل يافا رسيده‌اند و اسكندره دو تابوت ساخته تا خود در يكى و فرزندش در ديگرى پنهان شوند و چون مردگان آنها را بيرون برند ، پس هيرودوس چند تن را در كمين گماشت تا كسانى كه تابوتها را از مقابر مىآورند دستگير كنند و چون آن دو را در تابوتها يافت نخست سرزنش و تهديدشان كرد ، آنگاه هر دو را عفو كرد . همچنين به او خبر رسيد كه ارستبلوس به عيد سايبانها آمده و از مذبح بالا رفته و جامهء روحانيان پوشيده و مردم بر گرد او اجتماع كرده‌اند . و رغبت و ميل خويش به دو آشكار ساخته‌اند آن سان كه به بيان نگنجد . هيرودوس كينهء او را به دل گرفت و تدبير قتل او كرد . در ماه نيسان به باغى كه در اريحا داشت به تفرج رفت و ياران خود و ارستبلوس را فرا خواند و به خوردن و نشاط كردن مشغول شدند آنگاه در بركه‌هاى آب به شنا پرداختند ، در اين حال غلامان\r\n\r\n","description":"","footnote":"","page_name":" 144 ","page_number":168},
  {"content":"\r\n\r\nهيرودوس قصد ارستبلوس كردند و او را در زير آب نگهداشتند تا خفه شد . مردم از مرگ او غمگين شدند هيرودوس نيز بر او گريست و فرمان داد تا به خاكش سپردند . او به هنگام مرگ هفده ساله بود .\r\nميان اسكندره و دخترش مريم زن هيرودوس و خواهر ارستبلوس مغروق با مادر و خواهر هيرودوس دشمنى افتاد ، هر دو به او شكايت مىبردند ولى هيرودوس به خاطر موقعيت زنش مريم و مادر او به سخن مادر و خواهر خود گوش نداد .\r\nپسر كريون گويد : آنگاه آنطونيوس عليه آوگوستوس [ 1 
  ] دست به توطئه زد . زيرا آنطونيوس با كلئوپاترا همسر شده بود و بر مصر حكومت مىكرد ، اما اين زن فتان كه او را مسحور خود كرده بود وادارش كرد تا همهء پادشاهانى را كه از روم اطاعت مىكردند بكشد و سرزمينها و اموالشان را بستاند و زنان و فرزندانشان را به اسارت برد ، يكى از اين پادشاهان كه مىبايست تنبيه شود هيرودوس بود كه به سبب وحشتى كه از آوگوستوس قيصر داشت درباره او دست به عملى نزده بود . پس او را به عهد شكنى و عصيان واداشت او نيز چنين كرد و سپاهى گرد آورد و هيرودوس را فرا خواند ، هيرودوس نزد او رفت و به جنگ با اعرابش فرستاد ، زيرا اعراب به خلاف او برخاسته بودند . هيرودوس راهى نبرد با اعراب شد و انيثاون ( ؟ ) سردار كلئوپاترا هم با او بود او مامور بود كه به هنگام نبرد پا به فرار نهد تا هيرودوس نيز به هزيمت رود و به دست دشمن كشته شود . انيثاون ( ؟ ) چنين كرد ولى هيرودوس پاى فشرد و پس از نبردى صعب كه از دو طرف جمع كثيرى كشته شدند ، خود را از معركه بيرون كشيد . هيرودوس به بيت المقدس بازگشت و با همهء ملوك و امم مجاور خود مصالحه كرد تنها اعراب بودند كه به مصالحه گردن ننهادند . اين بود كه به جنگشان لشكر كشيد ، اعراب شكست خوردند و به عنوان غرامت مالى گرد آوردند و به او تقديم داشتند و هيرودوس بر آنها خراجى سالانه نهاد و خود بازگشت .\r\nچون آنطونيوس او را به جنگ اعراب فرستاد خود به روم رفت . ميان او و آوگوستوس قيصر نيز جنگهائى بود قيصر در آخرين جنگها او را شكست داد و به قتل آورد و خود راهى مصر شد . هيرودوس كه همواره در طاعت آنطونيوس بود و با او دوستى مىورزيد بر خود بيمناك شد ، از ديگر سو چاره‌اى جز ديدار با او نداشت . اين بود كه نخست خادمان خود را از قدس بيرون فرستاد و مادر و خواهر خود را به دژ شراة تحت سرپرستى برادرش فرودا روان كرد و زنش مريم و مادر او اسكندره را به دژ اسكندرونه تحت سرپرستى برادر زنش يوسف و مرد ديگرى از مردم صور به نام سوما برد و با او پيمان نهاد كه اگر قيصر او را كشت او نيز زنش و مادرش را بكشد .\r\n\r\n\r\n","description":"","footnote":"\r\n[ ( 1 ) 
  ] غسطوس .\r\n","page_name":" 145 ","page_number":169},
  {"content":"\r\n\r\nپس هدايائى كرامند برداشت و به ديدار قيصر آوگوستوس رفت . قيصر به خاطر دوستى او با آنطونيوس كينهء او را در دل مىپرورانيد : چون هيرودوس در برابرش قرار گرفت بر او بانگ زد و تاج از سرش برداشت و آهنگ شكنجهء او نمود در هيرودوس اعتذار ملاطفت و نرمى به خرج داد و گفت : دوستى من با آنطونيوس به سبب دشمنى با تو يا نبرد با تو نبوده است .\r\nو اگر من خود را هم براى او به كشتن مىدادم هرگز در خور ملامت نبودم زيرا وفادارى سنت بزرگواران است و اگر تاج از سر من بربائى عقل مرا از سرم زايل نساخته‌اى و نظر و راى مرا از من باز نگرفته‌اى ، اگر مرا زنده بگذارى همچنان ناصحى نيك و سپاسگزار خواهم بود .\r\nآوگوستوس از سخن او شادمان شد و او را به همان مقامش باز فرستاد و به عنوان مقدمهء سپاه خود روانه مصرش نمود . و چون مصر را گرفت و كلئوپاترا كشته شد همه آنچه را كه آنطونيوس به كلئوپاترا بخشيده بود به هيرودوس بخشيد ، پس هيرودوس به كشور خود بيت المقدس بازگشت و قيصر به روم رفت .\r\nپسر كريون گويد : چون هيرودوس به بيت المقدس رسيد اهل حرم خود را از هر جا كه بودند باز خواند ، زنش مريم و مادر او از دژ اسكندرونه آمدند و يوسف شوى خواهرش و سوام [ 1 
  ] صورى نيز با آنها بودند . اين دو تن رازى را كه هيرودوس با آنها در ميان نهاده بود به زن و مادرش گفته بودند و اين راز مربوط به قتل هرقانوس و ارستبلوس بود و آن دو از او سپاس گفته بودند . خواهر هيرودوس زن او مريم را نزد شوى متهم كرده بود كه با سوام رابطه‌اى نامشروع دارد و اين راز را در مشاجره‌اى كه ميان آن دو واقع شده بود افشاء كرده بود اما هيرودوس كه به عفت زنش نيك باور داشت و از ديگر سو مىدانست ميان آن دو عداوتى ديرين است گفتار او را تصديق نكرد . تا يك روز كه به دلجوئى از زن خود مشغول بود از زبان او چيزى شنيد كه تنها خود او و سوام از آن آگاه بودند و اين راز را هيچ كس نمىدانست ، پس بدگمانى او به زنش و ديگران افزون شد نيز خواهرش يكى از زنان را واداشت تا به او القاء كنند كه زنش مىخواسته زهر در طعامش كند و اين زهر را از او گرفته است ، هيرودوس سم را طلبيد و آزمود . درست بود . در حال دامادش يوسف و دوستش سوام را كشت و زنش را به بند كشيد ، سپس او را نيز به قتل آورد و پشيمان شد . به جاى دامادش يكى از ادوميان را به نام كرسوس به ادوم فرستاد و خواهرش را به همسرى او درآورد . كرسوس بر سر كار خود رفت و از دين تورات انحراف جست و از اعمال نيكى كه هرقانوس آنها را بدان واداشته بود رخ برتافت و بت‌پرستى را آزاد گذاشت و راه خلاف در پيش گرفت و خواهر هيرودوس را طلاق گفت زن نزد برادرش رفت و ماجرى باز گفت و او را از احوال كرسوس آگاه ساخت . و گفت كه جماعتى از خاندان حشمناى را كه از دوازده سال پيش خود را نامزد پادشاهى كرده\r\n\r\n\r\n","description":"","footnote":"\r\n[ ( 1 ) 
  ] سوما .\r\n","page_name":" 146 ","page_number":170},
  {"content":"\r\n\r\nبودند گرد آورده است .\r\nهيرودوس با سواران خود در پى او رفت . كرسوس به خدمت آمد . هيرودوس خواستار احضار آن گروه از خاندان حشمونائى كه در توطئه با او شريك بوده‌اند گرديد . همه را احضار كرد و هيرودوس او و آن مردان را بكشت . پس لبه حمله را تيزتر كرده و جماعتى از كبار يهود و سران آنها را بكشت و آنها را متهم ساخت كه حكومت او را انكار كرده‌اند . مردم به سرورى او معترف شدند و دامنهء نفوذش بسط يافت اما وصيت تورات را فرو گذاشت و در بيت المقدس باروئى كشيد و ميدانى براى بازيها و جشنها ترتيب داد و شيران درنده را در آن رها كرد و بعضى از جاهلان را واداشت تا با شيران روبرو شوند و شيران آنها را بردريدند . مردم اين گونه اعمال او را ناخوش داشتند . بعضى از اركان دولت براى قتلش حيله‌اى انديشيدند ولى به نتيجه نرسيد او جامه دگرگون مىكرد و در خفا به تجسس احوال مردم مىپرداخت ، پس بيم او در دلها جايگزين شد .\r\nاز آن رو كه ربانيون را با او سابقهء مودت بود ، بزرگترين طوايف يهود در نظرش اين طايفه بود . همچنين از ميان طوايف يهود طايفهء عباد معروف به ( حسيديان ) را در نزد او مكانتى بود . شيخ اين طايفه در اين دوره مناحيم نام داشت و پيشگوى او بود . در حالى كه كودكى بيش نبود به او گفته بود كه پادشاه مىشود و چون پادشاه شد به او خبر داد كه مدت پادشاهىاش به درازا كشيد . مناحيم براى او و قومش دعا كرده بود . هيرودوس به بناى شهرها و باروها سخت مشتاق بودند . شهر قيساريه از بناهاى اوست . چون در ايام او خشكسالى و قحطى پديد آمد ، او دامن همت بر كمر زد . و هر چه در انبارها غله داشت بيرون آورد و به بيع يا هبه يا صدقه در ميان مردم پخش كرد . و از نواحى ديگر براى مردم غله خواست ، قيصر فرمود تا ديگر نواحى كشورش چون مصر و رم غله به بيت المقدس ببرند ، كشتيهاى پر از غله از هر سو به ساحل بيت المقدس روان شد و او براى پيران و يتيمان و بيوه زنان و از كار افتادگان وظيفهء نان مقرر كرد و براى فقرا و مساكين گندم . نيز پنجاه هزار نفر از ملتهاى ديگر كه گرفتار قحطى شده بودند از خوان كرم او سد جوع مىكردند تا قحطى به پايان رسيد و آوازه نيك او همه جا را بگرفت و ثناى او بر زبانهاى مردم روان گشت . پسر كريون گويد :\r\nچون پادشاهىاش وسعت گرفت و سلطنتش عظيم شد آهنگ آن كرد كه بناى بيت را بدان - سان كه سليمان بن داود ساخته بود تجديد كند . زيرا چون يهود به فرمان كورش به قدس بازگشتند از مقدار بيت كه برايشان معين شده بود تجاوز نكردند و بنا را تا حدود بناى سليمان وسعت ندادند . چون عزم اين مهم كرد فرمان داد تا آلات بنا هر چه لازم بود جمع آوردند ، از بيم آنكه اگر بنا را خراب كند ، مبادا در اثر حوادثى كه پيش مىآيد و موانعى كه حاصل مىگردد ساختنش به درازا كشد ، به مدت شش سال آلات و مصالح بنا را گرد كرد ، آنگاه بنايان و صنعتكاران و آنچه را بدان تعلق مىيافت فرا خواند ، ده هزار تن بودند . هزار تن از\r\n\r\n","description":"","footnote":"","page_name":" 147 ","page_number":171},
  {"content":"\r\n\r\nكاهنان را عهده‌دار بناى قدس الاقداس كه كس ديگر را جز آنها اجازت ورود بدان نبود گردانيد . چون همهء اين امور آماده شد خراب كردن بناى قديم را آغاز كرد در كوتاهترين مدت بناى قديم خراب شد سپس خانه را در حدود خود و به همان هيئت كه سليمان ساخته بود بساخت و خود در بعضى اركان آن بناهايى در افزود و چون همواره در كار بنايان نظر مىكرد تكميل آن بيش از هشت سال مدت نگرفت . چون بنا به پايان آمد به نشان سپاس به درگاه خداوند تعالى كه همه چيز را براى او مهيا ساخته بود قربانى كرد و مهمانيها ترتيب داد و به مردم طعام داد . مردم نيز چند روز به او تأسى كردند و اين از محاسن دولت او بود .\r\nپسر كريون گويد : پس خداوند او را به فرزندكشى مبتلى ساخت . او را دو پسر بود از مريم دختر اسكندره مقتول به زهر ، يكى اسكندر نام داشت و ديگرى ارستبلوس . اين دو به هنگام قتل مادرشان در روم به فرا گرفتن خط رومى مشغول بودند . چون آمدند و ديدند كه مادرشان را كشته است ميان او و آن دو پسر وحشتى پديد آمد . او را پسرى ديگر بود به نام آنتيپاتروس - به نام جدش - مادر او راسيس را مكانت مريم بخشيده بود . چون مريم هلاك شد و از پسران او نيز نفرتى در دلش پديد آمده بود از اين رو آنتيپاتروس را ولى عهد خود ساخت . او عليه برادرانش به سعايت پرداخت زيرا از آنها بيمناك بود ولى خواست آنها را از ميان بردارد ، گفت كه قصد قتل پدر دارند ، پس هيرودوس از آن دو فاصله گرفت .\r\nروزى كه به ديدار آوگوستوس قيصر رفته بود ، يكى از پسرانش ، اسكندر ، نيز با او بود .\r\nاسكندر در برابر قيصر زبان به شكايت از پدر گشود و از او تبرى جست و در تبرى خويش سوگند ياد كرد . قيصر ميان آن دو آشتى افكند . هيرودوس به قدس برگشت و كشور خود را ميان آن سه فرزند تقسيم نمود . آنها را اندرز داد و مردم را نيز به همداستانى با آنها وصيت كرد .\r\nو به خاطر وحشتى كه از آنها داشت تصميم گرفت كه به آنها نزديك نشود . اما با اين همه آنتيپاتروس از سعايت باز نمىايستاد او حتى عمويش قدودا و عمه‌اش سالومه را نيز با خود شريك ساخت و آن قدر در گوش پدر خواند تا بالاخره دو برادر را بند بر نهاد .\r\nخبر به اركلاوس [ 1 
  ] پادشاه كاپادوكيه [ 2 
  ] رسيد ، دختر او زن اسكندر يكى از آن دو برادر بود .\r\nاركلاوس نزد هيرودوس آمد و با لطايف الحيل پرده از توطئه برداشت و حقيقت را آشكار ساخت . هيرودوس بر برادر و خواهر خود خشم گرفت و از دو پسر خود بند برداشت و از اركلاوس سپاس گفت و او نيز به وطن خود بازگشت ولى اين تدبير مانع آن نشد كه آنتيپاتروس دست از سعايت بردارد . او پيوسته دسيسه‌هاى خود به كار مىداشت و پدر را عليه دو پسر خود تحريك مىكرد تا بار ديگر بر آن دو خشم گرفت و بند بر آنها نهاد و آن دو را در يكى از سفرها با خود ببرد . بعضى از اركان دولت اين عمل او را ناخوش داشتند و بر او\r\n\r\n\r\n","description":"","footnote":"\r\n[ ( 1 ) 
  ] ارسلاوش .\r\n[ ( 2 ) 
  ] كفتور .\r\n","page_name":" 148 ","page_number":172},
  {"content":"\r\n\r\nعيب گرفتند . آنتيپاتروس نزد پدر سعايت كرد كه فلان كارگزار تو كه با من دشمن است از سوى اسكندر مالى به حجام تو داده تا او ترا به قتل آورد . هيرودوس هر دو را احضار كرد تا كشف خبر كند فرمود تا آنها را شكنجه كنند ، مرد در زير شكنجه اقرار كرد . هيرودوس حجام را بكشت ، سپس دو پسر خود را نيز كشت و بر مصطبه بر دار كرد .\r\nپسرش اسكندر را دو پسر بود ، از دختر اركلاوس پادشاه كاپادوكيه به نام كوبان و اسكندر ، پسر ديگرش ارستبلوس را نيز سه پسر بود آگريپا ، هيرودوس و استروبلوس . چون هيرودوس از كشتن فرزندان پشيمان شد فرزندزادگان را گرامى داشت . دختر برادر خود قدودا را به كوبان پسر اسكندر داد و دختر آرستبلوس را به پسر آنتيپاتروس داد و برادر خود قدودا و آنتيپاتروس را فرمود تا كفالت آن دو را به عهده گيرند و به آنها نيكى كنند . اما آن دو از اين امور خرسند نبودند پس كمر به قتل هيرودوس بستند . هيرودوس پسر خود انتيپاتروس را نزد اوگوستوس قيصر فرستاد ، در اين حال به او خبر رسيد كه قدودا ، برادرش ، قصد قتل او را دارد . هيرودوس بر او خشم گرفت و او را از خود براند و فرمان داد تا خانه‌نشين گردد ، در اين ايام قدودا بيمار شد هيرودوس به عيادت او رفت ، پس از اين عيادت قدودا بمرد .\r\nهيرودوس از مرگ برادر غمگين شد و كوشيد تا سررشته آن خبر را كشف كند . چند تن از كنيزانش را عقوبت كرد يكى از آنها گفت كه آنتيپاتروس و قدودا نزد راسيس مادر آنتيپاتروس در باب قتل او شور مىكرده‌اند و اين كار به دست خازن آنتيپاتروس در باب قتل انجام مىيافته . او نيز چنين اقرار كرد كه زهر را از مصر آورده و اينك در نزد زن قدودا است . زن را احضار كردند او اقرار كرد كه قدودا به هنگام مرگ او را فرمان به كشتن خود داد و او اندكى از آن زهر را نگهداشته است اگر از او بخواهند آن را نشان خواهد داد . هيرودوس به پسرش آنتيپاتروس نوشت كه بيايد و پس از آنكه نخست قصد فرار داشت و خادمان پدر مانع او شدند ، با وحشت تمام نزد پدر آمد . و چون آمد مردم در ميدان گرد آمدند . فرستاده آوگوستوس و كاتب هيرودوس نيقالوس ( ؟ ) هم حضور يافتند .\r\nنيقالوس فرزندان مقتول هيرودوس را دوست مىداشت و از آنتيپاتروس نفرت داشت . پس به اقامهء دعوا پرداخت تا نوبت به آوردن حجت و بينه رسيد . او بقاياى زهر را به مجلس آورد و به چند حيوان خورانيد همه مردند . و همگان تصديق كردند . هيرودوس فرزندش آنتيپاتروس را به زندان فرستاد و چنان بر او سخت گرفتند كه مشرف به مرگ شد . هيرودوس از رفتار ناپسندى كه با فرزندان خود داشته بود غمگين شد چنان كه خواست به زندگى خود پايان دهد . ولى بعضى از نديمان و افراد خاندان مانع آن شدند چون از قصر بدين سبب فرياد و شيون برخاست پسر خواست از زندان خارج شود نگذاشتند چون اين خبر به هيرودوس رسيد فرمان داد تا او را بكشند و در حال بكشتند . هيرودوس نيز پس از پنج روز بمرد به هنگام مرگ هفتاد سال از عمرش گذشته بود و پنجاه و سه سال پادشاهى كرده بود .\r\n\r\n","description":"","footnote":"","page_name":" 149 ","page_number":173},
  {"content":"\r\n\r\nپيش از مرگ خود وصيت كرده بود كه پسرش اركلاوس پادشاه شود . نيقالوس آمد و مردم را گرد كرد و عهد پادشاه را بر آنها خواند و مهر هيرودوس را كه در ذيل فرمان بود نشان داد . مردم با او بيعت كردند و جسد پدرش را بر تختى كه از زر و مرصع به جواهر و ياقوت بود و پرده‌هاى ديباى زربفت بر آن انداخته بودند به مقبره‌اش بردند . بدين گونه كه او بر پشتى تكيه داده نشسته بود و جمعى از رؤساء و اشراف پيشاپيش مىرفتند و خيل غلامان از پس مىآمدند و در اطراف آن كنيزكان با عود و عنبر ، تا آنگاه كه به خاك سپردندش .\r\nاركلاوس به سلطنت پرداخت و با آزاد كردن زندانيان به مردم تقرب جست و كار بر او قرار گرفت . زبانها به ذم و طعن هيرودوس گشوده شد ، اما پس از چندى اركلاوس دست به قتل و كشتار زد مردم از او برگشتند و شكايت به قيصر بردند . و گفتند كه او بدون فرمان قيصر حكومت يافته است . اركلاوس و كاتبش نيقالوس در برابر مردم حاضر شدند و ادعاهاى آنان را رد كردند . عظماء روم به ابقاء او اشارت كردند ، قيصر بار ديگر او را به شاهى برگزيد و به بيت المقدس بازگردانيد . اركلاوس نسبت به يهود سيرتى ناپسند در پيش گرفت با دختر برادرش اسكندر ازدواج كرد و از او صاحب فرزندانى شد و بمرد . يهود در اين امور به قيصر شكايت كردند او يكى از سرداران خود را به بيت المقدس فرستاد و او اركلاوس را به بند كشيد و به رم فرستاد . در اين هنگام هفت سال از پادشاهىاش گذشته بود .\r\nپس از او برادرش آنتيپاس [ 1 
  ] به جايش نشست . آنتيپاس بدتر از او بود . زن برادر خود فيليپوس را به زور بستد و از او صاحب دو فرزند شد . علماى يهود و كهنه اين عمل را ناخوش داشتند . يوحنا پسر زكريا در اين زمان بود . او را با گروهى از كهنه و علما به قتل آورد . و اين يوحنا همان است كه نصارى او را معمدان مىخوانند و مىگويند عيسى را تعميد داد يا او را با آب معموديه طاهر ساخت .\r\nدر عهد آنتيپاس قيصر آوگوستوس بمرد و بعد از او تيبريوس [ 2 
  ] به جايش نشست ، او مردى زشت سيرت بود ، سردار خود پيلاتوس [ 3 
  ] را با بتى كه به صورت خود ساخته بود به معبد يهود فرستاد . يهود از پذيرفتن او سرباز زدند . پيلاتوس جمعى از آنان را بكشت ، پس همگان جامهء جنگ پوشيدند و او را منهزم ساختند . تيبريوس سپاهى با يكى ديگر از سرداران خود به قدس فرستاد او آنتيپاس را دستگير كرد و بند بر نهاد و به رم فرستاد و تيبريوس او را به اندلس تبعيد كرد و در آنجا بمرد ، و بعد از او آگريپا [ 4 
  ] برادرزادهء ارستبلوس مقتول را بر يهود حكومت داد . در ايام او بود كه تيبريوس قيصر بمرد و نرون [ 5 
  ] جانشين او شد . اين نرون از همه پيشينيان خود شريرتر بود . فرمان داد تا او را الاهو بنامند و مذبحى براى قربانى\r\n\r\n\r\n","description":"","footnote":"\r\n[ ( 1 ) 
  ] انطيفوس .\r\n[ ( 2 ) 
  ] طبايانوس .\r\n[ ( 3 ) 
  ] بعيلاس .\r\n[ ( 4 ) 
  ] اغرباس .\r\n[ ( 5 ) 
  ] نيرون .\r\n","page_name":" 150 ","page_number":174},
  {"content":"\r\n\r\nترتيب داد ، و قربانى كرد . مردم همه از او فرمانبردارى كردند جز يهود . يهود فيلون [ 1 
  ] حكيم را با جماعتى نزد او فرستادند نرون آنها را دشنام داد و به زندان افكند و خشمش بر يهود افزون گشت . پس از چندى كه زشتكارى از حد بگذرانيد اركان دولت بر او شوريدند و كشتندش و لاشه‌اش را بر راه افكندند تا سگانش بخوردند .\r\nپس از او كلاوديوس قيصر به پادشاهى رسيد . او فيلون و همراهانش را آزاد كرد و به بيت المقدس فرستاد . و مذبحهائى كه نرون بنا كرده بود ويران ساخت اگريپا سيرتى نيكو داشت و قياصره به احترام در او مىنگريستند . در سال بيست و سوم پادشاهىاش درگذشت .\r\nبعد از او اگريپاى دوم زمام امور يهود را به دست گرفت . بيست سال پادشاهى كرد . در زمان او جنگها و فتنه‌ها در بلاد يهود و ارمن افزون شد و از هر جا كسى بر ضد حكومت خروج كرد ، چنان كه راهها بسته شد و در درون شهر قدس هرج و مرج رواج يافت . مردم يك ديگر را در راهها مىكشتند هر كس كارد تيزى به همراه داشت و چون در راه با كسى روبرو مىشد آن كارد در تن او فرو مىبرد و بر زمينش مىافكند ، آن سان كه مردم در زير لباسهاى خود زره مىپوشيدند و جمعى از بيم كشته شدن شهر را ترك گفتند .\r\nپس از آنكه نرون هلاك شد فيليكوس [ 2 
  ] از سوى قيصر به فرماندهى كشور يهود رسيد ، بعضى از اشرار نزد او سعايت كردند كه اين قوم كه از قدس بيرون آمده‌اند قصد توطئه عليه روم را دارند . قيصر كسانى فرستاد تا همه را بكشند و اسير كنند . زندگى بر يهود سخت شد و در ميانشان فتنه‌ها برپاخاست . كاهن بزرگ در اين عصر عنانى بود ، او را پسرى بود به نام العازار و او از كسانى بود كه از قدس بيرون رفته بود . جوانى سلحشور و جنگجو بود . جماعتى از اشرار گردش را گرفتند و بر بلاد يهود و ارمن دست به تاراج گشودند مردم را مىكشتند و اموالشان را به غارت مىبردند . ارمن ( آراميان ) شكايت او به فيليكوس بردند . او كسى را فرستاد تا او و يارانش را بگرفت و بند بر نهاد و روانه رم كرد . و او تا چندى به قدس بازنگشت .\r\nسردار رومى در بيت المقدس بر يهود سخت گرفت و ستم بسيار كرد ، يهوديان پس از آنكه جماعتى از اصحابش را كشتند او را از قدس براندند . سردار رومى روانهء مصر شد در آنجا اگريپا پادشاه يهود را ديد كه با دو تن از سرداران رومى به بيت المقدس مىآمدند اينان از رم بازگشته بودند . فيليكوس از آنچه از يهود سر زده بود به او شكايت كرد و چون به بيت المقدس رسيد يهود از آنچه از فيليكوس سر زده بود به او شكايت كردند و گفتند كه مىخواهند كه از فرمان سرپيچى كنند . اگريپا با آنان ملاطفت كرد و گفت از اين كار باز ايستند تا او شكايتشان را به قيصر برساند . اما العازار پسر عنانى اين عذر را نپذيرفت و گفت جز مخالفت با روم راهى نمىشناسد . پس به بيت آمد و هر چه نرون هدايا فرستاده بود از بيت بيرون ريخت . سپس\r\n\r\n\r\n","description":"","footnote":"\r\n[ ( 1 ) 
  ] افيلو .\r\n[ ( 2 ) 
  ] فيلقوس .\r\n","page_name":" 151 ","page_number":175},
  {"content":"\r\n\r\nآهنگ جان روميانى كه با آگريپا آمده بودند نمود و هر يك را در هر جا كه يافت بكشت ، و آن دو سردار را هم به قتل آورد . شيوخ يهود اين كار را ناپسند شمردند و آهنگ نبرد با العازار را ساز كردند . و نزد آگريپا كه در بيرون قدس بود كس فرستادند و او سه هزار مرد جنگى به شهر فرستاد . ميان دو طرف جنگ درگرفت ولى سپاه العازار پيروز شد و آنها را از شهر براند ، سپس در شهر به قتل و غارت پرداخت و همهء كاخهاى شاهى و اموال و ذخائر آن را تاراج نمود .\r\nاگريپا و كهنه و علما و شيوخ بيرون شهر بودند . به آنها خبر رسيد كه ارمن ( آراميان ) در دمشق و نواحى آن و قيساريه هر جا يهود را يافته‌اند كشته‌اند . اينان نيز روانه بلاد خود شدند و هر كس از ارمن ( آراميان ) را كه در حوالى دمشق يافتند كشتند سپس آگريپا نزد گالبا [ 1 
  ] قيصر رفت و خبر واقعه به دو باز گفت . قيصر در خشم شد و نزد كسنيناو ؟ سردار خود بر ارمن ( آراميان ) كه به جنگ ايران رفته بود و اينك پيروزمند به دمشق بازگشته بود فرستاد ، و فرمان داد كه با آگريپا پادشاه يهود به قدس برود . او نيز سپاه گرد آورد و روان شد و بر هر چه گذشت در هم كوبيد . العازار شورشگر در قدس با او رو به رو شد و شكست خورد . و سردار رومى به شهر درآمد و خلق كثيرى بكشت آنگاه به قيساريه رفت ، يهود بار ديگر در مقابل او ايستادند اين بار نيز به هزيمت شد و نزد قيصر بازگشت . در اين حال سردار بزرگ رومى و وسپاسيانوس از بلاد مغرب بازگشته بود . او اندلس را گشوده بود و همه اقطار آن را به فرمان درآورده بود از قيصر به او فرمان شد كه به بلاد يهود لشكر كشد . و فرمود تا دشمن را از ريشه بركند و باروهايشان را ويران سازد . و وسپاسيانوس همراه پسرش تيتوس و اگريپا پادشاه يهود روان شد . نخست به انطاكيه رسيدند . يهود از نبرد با آنها بيمناك شدند و به سه دسته در سه ناحيه تقسيم شدند با هر دسته كوهنى بود . عنانى كوهن اعظم در دمشق و نواحى آن بود و پسرش العازار كوهن در بلاد ادوم و اطراف آن ايله بود و يوسف پسر كريون ، كوهن طبريه و جبل خليل و هر چه بدان پيوسته بود . و در باقى نواحى در دشتها تا حدود مصر كوهنهائى كه براى نگهبانى گماشته بودند ، هر يك باروهاى دژ خود را تعمير ساختند و جنگجويان خود را نظام دادند و وسپاسيانوس از انطاكيه به راه افتاد و در وسط بلاد ارمن ( آرام ) كه درنگ كرد . يوسف پسر كريون از طبريه بيرون آمد و بعضى از دژها را در ناحيهء آگريپا محاصره كرد و گشود و بر آنها مستولى شد . از آن سو مردم طبريه به نزد روميان كس فرستادند و از آنان امان خواستند . يوسف چون خبر شنيد به طبريه بازگشت و هر چه رومى در آنجا يافت بكشت و پوزش مردم طبريه را نپذيرفت . و چون چنين خبرى از الخليل شنيده بود بدانجا رفت و چنان كرد كه در طبريه كرده بود . و وسپاسيانوس از عكا با چهل هزار جنگجوى\r\n\r\n\r\n","description":"","footnote":"\r\n[ ( 1 ) 
  ] قيرش .\r\n","page_name":" 152 ","page_number":176},
  {"content":"\r\n\r\nرومى به جانب او روان گرديد . آگريپا پادشاه يهود نيز با او بود . و مردمى از ارمن ( آرام ) و ديگران - جز ادوميان كه از زمان هرقانوس هم پيمان يهود بودند - به مقابله برخاستند .\r\nو وسپاسيانوس با سپاه خود بر يوسف بن كريون و همراهانش فرود آمد و آنان را به صلح خواند يوسف بن كريون مهلت خواست تا با جماعت كه در قدس هستند مشاورت كند . اما آنها به صلح رأى ندادند و وسپاسيانوس در بيرون دژ با آنان در نبرد شد و كشتار كرد تا شمارشان اندك شد و دروازه‌هاى دژ را به روى خود بستند . روميان پنجاه شب آب را به روى آنها بستند . تا آنكه يك شب روميان شبيخون زدند و دژ را تسخير كردند و دشمن را زبون ساختند . يوسف كريون و يارانش بگريختند و به ميان اعراب رفتند . و وسپاسيانوس به آنها امان داد يوسف مىخواست امان نامه را قبول كند ولى قوم گفتند خود را خواهيم كشت و امان نخواهيم پذيرفت و آهنگ قتل يوسف كردند ، يوسف با رأى قوم موافقت كرد بدين طريق كه يك ديگر را بكشند چون ديگر كسى باقى نماند كه از او بترسد خود را تسليم و وسپاسيانوس كرد يهوديان طلب مىكردند كه او را بكشد ولى سردار رومى نپذيرفت ، بلكه بند بر او نهاد و همهء اعمال طبريه را ويران ساخت ، مردمش را قتل عام كرد و خود به قيساريه بازگشت .\r\nپسر كريون گويد : در خلال اين احوال در قدس در ميان يهود فتنه‌اى بر پا شد . و آن اينكه در كوه الخليل در شهر كيشاله [ 1 
  ] مردى يهودى بود به نام يوحنان كه دست به كارهاى عظيم مىزد . گروهى از اشرارشان گردش را گرفتند و او به پشتگرمى آنها به راهزنى و قتل و غارت پرداخت . چون روميان كيشاله را تصرف كردند او به قدس آمد و گروهى از اشرار يهود از شهرهايى كه رم تصرف كرده بود آمدند و سر به فرمان او نهادند يوحنان خود را حاكم قدس خواند و به گرفتن اموال مردم پرداخت . كوهن اعظم عنانى را در تنگنا انداخت سپس از مقام خود معزولش ساخت و يكى از همان ياران خود را به جانشينى او گماشت و شيوخ را به اطاعت او وادار گردانيد . شيوخ از طاعت سرباز زدند و عنانى همه را بگرفت و بكشت . يهود به يارى عنانى كوهن اعظم برخاستند يوحنان با آنها به جنگ پرداخت و آنان در قدس حصار گرفتند عنانى نزد او كس فرستاد و پيشنهاد صلح كرد ولى يوحنان نپذيرفت و از ادوم لشكر خواست .\r\nبيست هزار تن را به يارىاش فرستادند ، عنانى دروازه‌هاى شهر را به روى آنها بست و از روى باروها آنان را در ميان گرفت . ولى سپاهى كه از ادوم آمده بود به ناگاه وارد شهر شد و يوحنان با آنان همدست شد و از وجوه يهود پنج هزار تن را كشتند و اموال توانگران را مصادره كردند . يوحنان به شهرهايى كه در امان روم بودند سپاه فرستاد ، اموالشان را غارت كرد و هر كه را يافت بكشت .\r\nمردم قدس از وسپاسيانوس ، مدد طلبيدند او با سپاهى از قيساريه روان شد ، به ميان راه\r\n\r\n\r\n","description":"","footnote":"\r\n[ ( 1 ) 
  ] كوشاله .\r\n","page_name":" 153 ","page_number":177},
  {"content":"\r\n\r\nكه رسيدند يوحنان از قدس بيرون آمد و در شكافهاى كوهستان كمين گرفت اما و وسپاسيانوس با سپاه خود بر آنها تاخت و بر بسيارى دست يافت و آنها را بكشت . سپس راهى بلاد ادوم شد و آنجا را بگشود ، آنگاه به صبصطيه و بلاد سامره لشكر كشيد و آنجا را نيز در قبضهء تصرف آورد . و هر جا را تصرف كرد ويرانيها را آبادان نمود . پس به قيساريه بازگشت تا دفع علت كند در اين حال يوحنان از كمينگاههاى خود از شكاف كوهها بيرون آمد و به شهر تاخت و خلقى را بكشت و اموالشان را بستد و زنان و دخترانشان را بربود .\r\nپسر كريون گويد : در غياب بوحنان در شهر شور لشگر ديگرى به نام شمعون پيدا شد . حدود بيست هزار تن از اشرار و دزدان گرد او را گرفتند ، از ادوم لشكرى به جنگ با او روانه شد ولى شمعون آن را درهم شكست و بر قراء و مزارع مستولى شد و هر چه غله بود به غارت برد .\r\nآنگاه زنش را كه درون شهر بود طلبيد ، يوحنان او را از ميان راه باز گردانيد و اموال كسانى را كه با او بودند بستد . اما پس از چندى زن را براى او فرستاد و او نيز به سوى ادوم رفت .\r\nو چون بازگشت قدس را در محاصره گرفت و مردم رنج و زيان فراوان ديدند هم از يوحنان كه درون شهر بود و هم از شمعون كه بيرون شهر بود . از اين رو به هيكل پناه بردند و از آنجا به جنگ با يوحنان پرداختند اما يوحنان بار ديگر بر آنها پيروز شد و خلقى ديگر را بكشت . پس از شمعون خواستند كه آنها را در برابر يوحنان يارى كند . شمعون چنين كرد . و چون خود بر شهر مستولى شد بسا فسادها كرد كه يوحنان نكرده بود .\r\nپسر كريون گويد : به وسپاسيان كه در قيساريه بود خبر رسيد كه گالبا قيصر مرده است .\r\nو روميان مرد ضعيف النفسى به نام اوتون [ 1 
  ] را بر خود پادشاه كرده‌اند . بطريقانى كه با او بودند خشمگين شدند و وسپاسيانوس را پادشاه خواندند . و وسپاسيانوس نيمى از سپاه خود را با پسرش تيتوس [ 2 
  ] در قيساريه نهاد و خود عازم رم شد و پيشاپيش دو تن از سرداران را به محاربهء اوتون كه مردم روم به او پادشاهى داده بودند روانه كرد . اوتون شكست خورد و كشته گرديد .\r\nو وسپاسيانوس به اسكندريه رفت و از آنجا به كشتى نشست .\r\nتيتوس [ 3 
  ] به قيساريه بازگشت تا زمستان پايان يابد و علتها بر طرف شود . در اين احوال در درون بيت المقدس ميان يهود جنگهاى صعب درگير بود آنقدر مردم كشته شدند كه خون در كوچه‌ها به راه افتاد . و كوهن را در مذبح كشتند و از كثرت خون نماز در مسجد نمىگزاردند و از شدت بارش سنگها در روز و ريزش كهنه‌هاى افروخته در شب گذر كردن از كوچه‌ها دشوار بود . و اين يوحنان پليدترين و شرورترين قوم يهود بود . چون زمستان سپرى شد تيتوس با سپاه روم بر دروازه‌هاى قدس فرود آمد . نخست سپاه را در كمينگاهها نشاند و اشرار را به صلح دعوت كرد ولى به نداى او پاسخ ندادند حتى بعضى از اشرار در راهش به كمين نشستند و\r\n\r\n\r\n","description":"","footnote":"\r\n[ ( 1 ) 
  ] نطاوس .\r\n[ ( 2 ) 
  ] طيطش .\r\n[ ( 3 ) 
  ] طيطش .\r\n","page_name":" 154 ","page_number":178},
  {"content":"\r\n\r\nنزديك بود به دست آنها كشته شود ولى توانست خود را نجات دهد . فردا سپاه خود را تعبيه كرد و بر كوه زيتون در شرق شهر فرود آمد لشكر را نظام داد و آلات قلعه‌گشاى را نصب كرد .\r\nيهودى كه درون شهر بودند دست از جنگ داخلى بداشتند و متحدا به جنگ با روم قدم پيش نهادند ولى بار نخست شكست خوردند و بار دوم پيروز شدند . اما پيمان دوستى را كه با يك ديگر بسته بودند نقض كردند و باز ستيز آغاز نهادند يوحنان در روز فطر وارد قدس شد و جماعتى از كوهن‌ها را در درون مسجد و گروهى از مردم را بيرون مسجد بكشت . تيتوس با سپاه خود به شهر نزديك شد ولى او را تا نزديك لشكرگاهش باز پس نشاندند . تيتوس سردار خود نيكاتور را براى عقد پيمان صلح فرستاد ولى تيرى بر او آمد و به قتلش آورد . تيتوس خشمگين شد و برجهاى آهنين تا محاذى بارو برآورد و آنها را پر از جنگجويان نمود ولى يهود آتش در برجها زدند و باز نبرد اوج گرفت . يوحنان كه اينك قدس را در دست داشت با بيش از ششهزار جنگاور و شمعون با ده هزار تن از يهود و پنج هزار تن از مردم ادوم و العازار با ديگر مردم شهر نبردى سخت را آغاز كردند . تيتوس با منجنيق در باروى اول شهر رخنه‌اى پديد كرد و از آنجا به باروى دوم حمله كرد . و با آلاتى كه داشت در آن نيز رخنه‌اى پديد كرد يهود به سختى مىجنگيدند و تيتوس خود نيز گرم نبرد بود . يهود چهار روز به دليرى پاى فشردند .\r\nاز اطراف براى تيتوس كمك مىرسيد يهود به قلعه پناه بردند و درها را بستند . تيتوس دست از جنگ بداشت و دشمن را به صلح دعوت كرد ولى نپذيرفتند روز پنجم به تن خويش آمد و به آنها خطاب كرد و به صلحشان دعوت كرد ، يوسف پسر كريون نيز با او بود ، او نيز موعظه كرد و از جانب روم به آنها امان داد و وعده‌ها داد و تيتوس اسيران را آزاد كرد .\r\nبسيارى از يهود به صلح راغب شدند ولى رؤساى ياغيان آنان را منع كرد ، و هر كس را كه مىخواست از شهر خارج شود و نزد روميان رود مىكشتند . تنها باروى سوم بود كه هنوز سقوط نكرده بود . مدت محاصره به درازا كشيد و قتل و گرسنگى مردم را از پاى درمىآورد .\r\nبعضى براى آنكه علفى بچرند تن به هلاك داده از شهر بيرون مىآمدند ولى روميان آنها را كشته و بر دار مىكردند تا آنجا كه تيتوس به رحم آمد و گفت آنهايى را كه براى يافتن علف از شهر بيرون مىآيند نكشند .\r\nپس تيتوس در چهار جهت به باروى سوم حمله كرد و آلات ويرانگر را نصب كرد و يهود همچنان در جنگ پاى مىفشرد و گرسنگى به غايت رسيد . يكى از كوهن‌ها به نام متاى از روم امان خواست ، اما شمعون او و همه فرزندانش را بكشت و جماعتى از كوهنها و علما و ائمه را كه مىپنداشت چنين هوائى در سر داشته باشند به قتل آورد . العازار پسر عنانى از اين كار خشمگين شد ولى كارى بيش از خارج شدن از بيت المقدس از او ساخته نبود . گرسنگى بيداد مىكرد يهود به خوردن پاره چرمها و حشرات الارفن و مردار پرداختند ، آنگاه به خوردن يك ديگر . و زنى را ديدند كه فرزندش را مىخورد ، رؤسا را از ديدن اين منظره در دل رحمتى پديد آمد و\r\n\r\n","description":"","footnote":"","page_name":" 155 ","page_number":179},
  {"content":"\r\n\r\nبه مردم اجازت دادند كه از شهر خارج شوند گروهى خارج شدند و بيشترشان چون طعام خوردند در جاى مردند .\r\nبعضى از يهوديان به هنگام خروج از شهر قطعات طلا يا جواهر را مىبلعيدند تا به دست روميان نيفتد روميان كه از اين كار آگاه شدند آنها را مىكشتند و شكمشان را چاك مىكردند و آن را بيرون مىآوردند ، و اين كار در ميان سربازان عرب و ارمن ( آرام ) رواج گرفت تيتوس آنها را طرد كرد . روميان طمع به گشودن شهر كردند . و باروى سوم را با آلات قلعه كوب ( قوچ‌سر ) مورد حمله قراردادند يهود را توان دفع آن نبود روميان بارو را سوراخ كردند .\r\nيهود سوراخ را مرمت كردند بار ديگر روميان با قلعه كوب قوچ‌سر آن را ويران كردند يهود با فداكارى تمام تا شبانگاه نبرد كردند ، اما روميان شب هنگام شبيخون زدند و باروها را گرفتند و فردا در لشكر يهود شكستى سخت درافتاد مردم به مسجد پناه بردند و سربازان در قلعه به جنگ پرداختند . تيتوس بناهاى بين باروها را ويران كرد تا راه براى پيشروى سربازانش گشاده گردد .\r\nپسر كريون بار ديگر آنها را به اطاعت فرا خواند ، اجابت نكردند . جماعتى از كوهنها بيرون آمدند ، روميان امانشان دادند ولى رؤسا از خروج ديگر مردم ممانعت ورزيدند تيتوس شبگير جنگ را آغاز كرد و مسجد را بگرفت و در صحن آن فرود آمد . جنگ چند روز ادامه يافت .\r\nباروها ويران شد و بر ديوار هيكل رخنه‌اى پديد آوردند ، سپاهيان روم همهء شهر را در ضبط آوردند و بسيارى از مردم هلاك شدند و بسيارى گريختند . پس قلعه را ويران ساخت و چند بت در هيكل قرار داد و از ويران ساختن آن مانع شد . رؤساى رومى از اين عمل ناخشنود بودند و كسانى را برانگيختند كه در آن را به آتش كشند . بعضى از كوهنها از شدت تعصب خود را در آتش افكندند . شمعون و يوحنان در كوه صهيون پنهان شدند . تيتوس آنها را امان داد ولى نپذيرفتند ، يك شب در خفا به قدس وارد شدند و يكى از سرداران روم را كشتند و به مخفيگاه خود بازگشتند . همهء اتباع آنها گريختند . يوحنان خود را تسليم تيتوس كرد .\r\nتيتوس او را بند برنهاد . يوشع كوهن آلات مسجد را كه همه از زر خالص بودند از جمله دو چراغدان و دو خوان نزد تيتوس آورد اوفينحاص خازن هيكل را دستگير كرد و او خزائن بسيارى پر از دينارها و درهمها و عطرها و ديگر چيزهاى خوشبو به او نشان داد . تيتوس با اين غنايم و اموال و اسيران از بيت المقدس بيرون شد . آنگاه به شماره كردن كشتگان پرداختند . پسر كريون گويد : شماره مردگانى را كه از دروازه خارج كردند تا به خاك سپارند به روايت مناحيم كه موكل بر اين كار بود صد و بيست و پنجهزار و هشتصد تن بود . ولى ديگران جز مناحيم گويند شمارشان ششصد هزار تن بود غير از آنها كه در چاهها افكنده بودند با به خارج قلعه انداخته بودند يا در راهها كشته شده بودند و كسى آنها را دفن نكرده بود . ديگرى گويد شمار مردگان هزار هزار و صد هزار ( يك ميليون و صد هزار ) تن بود و اسيران از مرد و زن صد هزار\r\n\r\n","description":"","footnote":"","page_name":" 156 ","page_number":180},
  {"content":"\r\n\r\nو تيتوس در هر جشنى گروهى از آنها را نزد درندگان مىانداخت تا به پايان رسيدند . يكى از كسانى كه كشته شدند شمعون يكى از ياغيان سه‌گانه بود . اما فراز بن عضان گويد چون شمعون كشته شد امتاى كوهن از قدس خارج شد - چنان كه گفتيم - و چون تيتوس از قدس بيرون رفت امتاى در روستائى فرود آمد و در آنجا دژى ساخت و بازماندگان يهود در آنجا گرد آمدند . اين خبر به تيتوس رسيد و او در انطاكيه بود . سپاهى به سردارى سلياس بدان صوب فرستاد و چند روزى آنها را در محاصره گرفت . سپس كوهنها و فرزندانشان دل بر مرگ نهاده روانهء روم شدند و تا آخرين نفر جنگيدند . اما يوسف پسر كريون در اين وقايع زن و فرزند خود را گم كرد و از آن پس خبرى از ايشان نشنيد تيتوس خواست او را در رم نزد خود نگهدارد ولى او به زارى طلب كرد كه در بيت المقدس باشد . تيتوس اجابت كرد و او را به حال خود رها كرد .\r\nبدين طريق دولت يهود منقرض شد و البقاء للّه وحده سبحانه و تعالى لا انقضاء لملكه .\r\n\r\n","description":"","footnote":"","page_name":" 157 ","page_number":181},
  {"content":"\r\n\r\n\r\nعيسى بن مريم\r\nخاندان ماثان از فرزندان داود ( ع ) كوهن بيت المقدس بودند : متان [ 1 
  ] پسر العازار پسر اليهود پسر ياكين [ 2 
  ] پسر صادوق [ 3 
  ] پسر عازور پسر الياقيم پسر ابيهود [ 4 
  ] پسر زروبابل [ 5 
  ] پسر سألتيئيل [ 6 
  ] پسر يكنيا [ 7 
  ] پسر يوشيا شانزدهمين پادشاه بنى اسرائيل پسر امون پسر منسى [ 8 
  ] پسر حزقيا پسر احاز پسر يوتام [ 9 
  ] پسر عزيا [ 10 
  ] پسر يورام پسر يهوشافاط پسر وآسا ، پسر ابياه پسر رحبعم پسر سليمان پسر داود ( ص ) . و يكنيا پسر يوشيا شانزدهمين پادشاه بنى سليمان در آوارگى بابل متولد شده و من اين نسب را از انجيل متى نقل كردم . مقام كوهنيت عظمى بعد از خاندان حشمونيان به عهده آنان بود . بزرگ اين خاندان پيش از عهد هيرودوس عمران پدر مريم بود . عمران پسر اسحاق بود و نسب به امون پسر منسى پانزدهمين پادشاهان بيت المقدس از جانب پدرشان سليمان مىرسانيد در نسب او گفته‌اند عمران پسر ياشيم پسر امون .\r\nو اين بعيد مىنمايد زيرا فاصله زمانى ميان امون و عمران بيشتر از آن است كه ميانشان يك پدر باشد زيرا امون كمى بيش از ويرانى نخستين بوده و عمران در دولت هيرودوس كمى پيش از ويرانى دوم مىزيسته و ميانشان چهارصد سال فاصله بوده است .\r\nابن عساكر گويد - و پندارم كه از سندى نقل مىكند - كه عمران از فرزندان زر و بابل است كه او پس از بازگشت بنى اسرائيل به بيت المقدس بر بنى اسرائيل حكومت كرد . و او پسر يكنيا آخرين پادشاه اين قوم است كه بختنصر او را به زندان افكند و عمويش صدقياهو چنان كه گفتيم - بعد از او به امارت رسيد . و در نسب او گويد : عمران پسر ماثان پسر فلان تا زر و بابل و حدود هشت نياى او را همه با نامهاى عبرانى مىشمارد كه به ضبط آنها اعتمادى نيست ، ولى از آن نسب نامهء نخستين نزديكتر است به صحت . و در آن از ماثان نام برده شده\r\n\r\n\r\n","description":"","footnote":"\r\n[ ( 1 ) 
  ] ماثان .\r\n[ ( 2 ) 
  ] اخس .\r\n[ ( 3 ) 
  ] رادوق .\r\n[ ( 4 ) 
  ] ايور .\r\n[ ( 5 ) 
  ] زرقابل .\r\n[ ( 6 ) 
  ] سالات .\r\n[ ( 7 ) 
  ] يوحنانيا .\r\n[ ( 8 ) 
  ] منشا .\r\n[ ( 9 ) 
  ] يواش .\r\n[ ( 10 ) 
  ] احزيا .\r\n","page_name":" 158 ","page_number":182},
  {"content":"\r\n\r\nولى از اينكه فرزند اسحاق باشد چيزى ذكر نكرده است . عمران پدر مريم در زمان خود از كوهن‌ها بود . زنش حنه بود دختر فنوئيل [ 1 
  ] و از زنان عابده به شمار مىرفت و خواهرش ايشاع ناميده مىشد و گويند كه خالهء او زن زكريا پسر يوحنا بوده و ابن عساكر نسب او را تا يهود شافاط پنجمين پادشاهان بيت المقدس ، از روزگار سليمان ، بالا مىبرد او ميان زكريا و يهوشافاط دوازده پدر مىشمرد كه نخستين آنها يوحناست ، و باقى همه نامهاى عبرى ، چنان كه در نسب عمران چنين كرده بود . سپس گويد : زكريا پدر يحيى است - به مد و قصر بدون الف - از پيامبران بنى اسرائيل بود . و از كتاب يعقوب پسر يوسف نجار نقل شده كه متان يعنى ماثان از سبط داود است . او را دو پسر بود : يعقوب و يواقيم . چون مثان مرد زن او را ( مادر يعقوب و يواقيم ) را مطنان به زنى گرفت . مطنان پسر لاوى از سبط سليمان پسر داود بود آن زن از مطنان هالى را آورد . سپس هالى ازدواج كرد و بىآنكه صاحب فرزندى شود بمرد . برادر مادرىاش يعقوب پسر ماثان با زن او ازدواج كرد ، از او يوسف كه نامزد مريم بود به وجود آمد ولى او را به هالى نسبت مىدادند زيرا در احكام تورات چنين است كه اگر مردى بدون فرزند بميرد زنش از آن برادر اوست و نخستين فرزندى كه از او به دنيا مىآيد به شوهر نخستينش منسوب مىگردد . از اين رو در نسب او مىگويند : يوسف پسر هالى پسر مطنان . و حال آنكه او يوسف پسر يعقوب پسر متان است و او پسر لحا عموى مريم است .\r\nيوسف را پنج پسر بود بنامهاى : يعقوب و يوشا و بيلوت و شمعون و يهودا و يك دختر به نام مريم . اينان در بيت لحم زندگى مىكردند ولى يوسف با خاندان خود به ناصره آمد و در آنجا مسكن گزيد و نجارى پيشه گرفت تا آنجا كه به يوسف نجار معروف گرديد .\r\nيواقيم با حنه خواهر ايشان ازدواج كرد و ايشاع كه نازا بود زن زكريا پدر يوحناى معمدان بود . حنه سى سال صاحب فرزندى شد ، از خداوند به دعا فرزندى خواستند مريم متولد شد ، پس مريم دختر يواقيم پسر ماثان يا متان است و ايشاع كه نازا بود براى زكريا پسرش يحيى را زائيد . من مىگويم : در قرآن نام پدر مريم عمران آمده است پس معنى عمران به عبرانى يوأقيم است يا او را دو نام بوده است . ( پايان ) طبرى گويد : حنه مادر مريم آبستن نمىشد ، نذر كرد كه اگر صاحب فرزندى شود ، او را معتكف بيت المقدس گرداند و بسيار بودند كه چنين نذر مىكردند . چون فرزند را زائيد ، آن را در پارچه پيچيد و به مسجد آورد و به عابدانى كه در آنجا معتكف بودند سپرد . كودك ، دختر پيشوا و كوهنشان بود ، براى كفالت او به نزاع و مشاجره پرداختند . زكريا مىخواست آن كودك را به دو سپارند ، زيرا زنش خالهء او بود . ولى عابدان ديگر مىگفتند نه ، پدرش پيشواى ماست . پس قرعه زدند ، قرعه به نام زكريا درآمد زكريا مريم را برگرفت و او را در مكانى\r\n\r\n\r\n","description":"","footnote":"\r\n[ ( 1 ) 
  ] فاقود بن فيل .\r\n","page_name":" 159 ","page_number":183},
  {"content":"\r\n\r\nشريف از مسجد كه جز او هيچ كس را حق ورود بدان نبود جاى داد ، گويند آنجا محراب مسجد بود . ظاهرا پس از آنكه شيرخوارگىاش به پايان آمد او را به عباد مسجد سپرد و مريم در مسجد ماند و به عبادت پروردگار مشغول شد و آنگاه كه نوبت او مىشد كار سدانت را نيز به عهده مىگرفت . و چنان در عبادت پاى مىفشرد كه به دو مثل مىزدند . و چنان كه در قرآن آمده است از مريم برخى حالات و كرامات آشكار مىگرديد .\r\nايشاع خالهء مريم كه زن زكريا بود نيز نازا بود . زكريا از خدا فرزندى خواست او را به يحيى بشارت داد . يحيى مقام پيامبرى يافت ، زيرا زكريا گفته بود كه از من و خاندان يعقوب ميراث برد و آنان همه پيامبران بودند ، پس يحيى نيز پيامبر بود . يحيى در كودكى و جوانى حالاتى عجيب داشت ، در دولت هيرودوس پادشاه بنى اسرائيل متولد شد ، در بيابانها مىزيست ، ملخ مىخورد و از پشم اشتران لباس مىپوشيد يهود او را در زمرهء كوهنهاى بيت المقدس درآوردند و خداوند او را به نبوت سرافراز كرد . داستان او در قرآن آمده است .\r\nدر زمان او آنتيپاس پسر هيرودوس ، در قدس پادشاه يهود بود ، او را نيز به نام پدرش هيرودوس مىخواندند ، مردى شرير و فاسق بود . زن برادرش را غصب كرده بود و از او صاحب دو فرزند شده بود و اين عمل در شريعت آنها حرام بود . علما و كوهنها از جمله يحيى پسر زكريا معروف به يوحنا او را سرزنش كردند .\r\nابن يحيى را نصارى معمدان مىگويند . پادشاه همه ملامتگران خود را به قتل آورد .\r\nيحيى را نيز بكشت . براى قتل او دلايل بسيار آورده‌اند . ولى اين دليل از همه به واقع نزديكتر است . در اينكه آيا به هنگام قتلش پدرش زنده بوده يا نه ، اختلاف است . از جمله گويند ، چون يحيى كشته شد بنى اسرائيل پدرش را طلبيدند تا بكشندش ولى او بگريخت و به معجزه در درون درختى پنهان شد ، اما گوشه‌اى از ردايش كه از شكاف درخت بيرون مانده بود مردم را به او راه نمود . و مردم درخت را با اره به دو نيم كردند و زكريا نيز به دو نيمه شد . و بعضى گويند كه زكريا پيش از مرگ يحيى مرده بود و آنكه در درخت به دو نيمه شد اشعياى پيامبر بوده است . همچنين در باب مدفن او اختلاف است . روايت صحيح اين است كه او را در بيت المقدس دفن كرده‌اند .\r\nابو عبيده به سند خود تا سعيد بن مسيب روايت مىكند كه بختنصر چون به دمشق آمد خون يحيى پسر زكريا را ديد كه همچنان مىجوشد ، هفتاد هزار تن را بر سر خون او كشت تا از جوشش بازايستاد . بنابر اين بودن يحيى با مسيح در يك روزگار به اتفاق مورخان مشكل مىآيد زيرا مسيح سالهاى سال بعد از بختنصر آمده است .\r\nدر اسرائيليان از تأليفات يعقوب پسر يوسف نجار چنين آمده است كه چون مجوس به جستجوى ايشوع آمدند هيرودوس يوحنا پسر زكريا را طلبيد تا با ديگر كودكان بيت لحم بكشد .\r\nمادر يحيى او را به شقراء برد و پنهان ساخت . هيرودوس از پدرش زكريا كه كوهن هيكل بود\r\n\r\n","description":"","footnote":"","page_name":" 160 ","page_number":184},
  {"content":"\r\n\r\nپسر را طلبيد . زكريا گفت من از جاى او آگاه نيستم او همراه مادر خود است . هيرودوس نخست او را تهديد به قتل كرد ، سپس به قتلش آورد . سپس گويد : يك سال بعد از قتل زكريا مقام كوهنى هيكل را يعقوب پسر يوسف به عهده گرفت تا آنگاه كه هيردوس بمرد .\r\nاما مريم ( ع ) همچنان در مسجد به عبادت مشغول بود ، تا خداوند او را به اعطاء ولايت گرامى داشت . در باب پيامبرى مريم اختلاف است . برخى بدان سبب كه ملائكه او را مخاطب ساخته‌اند ، پيامبرش مىدارند ، اما اهل سنت چون ابو الحسن اشعرى و غير او مىگويند پيامبرى ويژهء مردان است . و ادله فريقين در جاى خود آمده است . ملائكه مريم را بشارت دادند كه خدا او را برگزيده و او بىآنكه شوهرى داشته باشد پسرى خواهد زائيد و آن كودك پيامبر خواهد شد . مريم از اين خطاب در شگفت شد ، اما ملائكه به او گفتند كه خدا به هر كارى كه اراده كند تواناست . مريم به تواضع سر فرود آورد و دانست كه آن نوعى آزمايش است زيرا مردم او را سرزنش خواهند كرد .\r\nو در كتاب يعقوب پسر يوسف نجار آمده است كه : مريم هشت ساله بود كه مادرش حنه وفات كرد و سنتشان چنان بود كه هر كس از ازدواج خوددارى مىنمود برايش از هيكل راتبه‌اى قرار مىدادند . پس خداوند به زكريا وحى كرد كه فرزندان هارون را گرد آورد و مريم را نزد آنها برد در عصاى هر كس آيت و نشانه پديدار شد مريم را به او سپارد تا چون شوهر او باشد بىآنكه با او نزديكى كند . يوسف نجار در جمع حاضر شد و از عصاى او كبوتر سفيدى بيرون آمد و بر روى سرش نشست . زكريا به او گفت اين عذراى پروردگار است و ترا چون همسر است بىآنكه با او درآميزى . در اين ايام مريم دوازده ساله بود ، يوسف او را با اكراه به ناصره برد و همچنان با او مىبود تا روزى مريم بيرون شد تا از چشمه آب بياورد ، براى نخستين بار ملك بر او آشكار شد و با او سخن گفت . سپس او را به ولادت عيسى - چنان كه در قرآن آمده است - بشارت داد . مريم حامله شد و نزد زكريا به بيت المقدس رفت . ديد نفسهاى آخر را بر مىآورد پس به ناصره بازگشت . يوسف مريم را آبستن ديد بر صورت خود زد و از رسوائى بيمناك شد زيرا با او شرط كرده بودند كه با مريم نزديكى نكند . مريم سخن ملك را بازگفت ولى يوسف نپذيرفت . تا آنگاه كه ملك در خواب بر او آشكار شد و آنچه رفته بود بگفت . يوسف بيدار شد و نزد مريم به مسجد آمد و در مقابل او سر فرود آورد و او را به خانه برد . و نيز گويند كه زكريا در اين ماجرا شركت كرد و آن دو را به لعان كه از سنن موسى بود دعوت كرد ولى به آن دو زيانى نرسيد و خداوند هر دو را تبرئه نمود . در انجيل متى آمده است كه يوسف مريم را به زنى گرفت ولى پيش از نزديكى ديد كه حامله است . خواست از بيم رسوائى از او جدا شود ولى در خواب به او گفتند كه او را بپذيرد . و نيز ملك به او گفت كه اين فرزند از روح القدس است . و يوسف از صديقين بود و ايشوع بر فراش او زاده شد .\r\nطبرى گويد : مريم و يوسف پسر يعقوب كه پسر عموى او بود - و به روايتى ديگر كه پسر\r\n\r\n","description":"","footnote":"","page_name":" 161 ","page_number":185},
  {"content":"\r\n\r\nدائى او - هر دو از سادنان بيت المقدس بودند و جز براى نيازهاى انسانى يا براى آوردن آب از نزديكترين مكانى كه در دسترس بود از آنجا بيرون نمىآمدند . روزى مريم به طلب آب بيرون رفت و يوسف در مسجد ماند . مريم وارد مغاره‌اى شد كه معمولا از آنجا آب برمىداشت در آنجا جبرئيل به صورت انسانى بر او ظاهر شد مريم خواست زارى كند تا به او آسيبى نرساند ولى جبرئيل گفت : « من رسول پروردگار تو هستم تا به تو فرزندى پاكيزه ببخشم » پس از مريم آب طلبيد . و از وهب بن منبه روايت شده كه جبرئيل در گريبان مريم دميد و اين دم به رحم او رسيد و عيسى را پديد آورد . با مريم خويشاوندى بود به نام يوسف نجار در مسجدى در كوه صهيون . كه خدمت در آن مسجد را فضيلتى مىدانستند . و اين دو در آنجا به خدمت و عبادت مشغول بودند . چون يوسف مريم را آبستن ديد در شگفت شد ، زيرا به پاكدامنى او يقين داشت و مىدانست كه هرگز از آنجا قدم بيرون ننهاده است . و چون سبب پرسيد ، مريم گفت :\r\nاين از قدرت خدا است . يوسف خاموش شد و همچنان به خدمت پرداخت . چون آثار حمل آشكار شد نزد ايشاع خالهء مريم رفت او نيز به يحيى آبستن بود . ايشاع گفت : من مىبينم آنچه در شكم من است به آنچه در شكم تو است نماز مىبرد .\r\nآنگاه مريم را فرمان دادند كه از بيم سرزنش قوم از شهر خارج شود . چه ممكن بود فرزندى را كه در شكم داشت بكشند . يوسف او را به مصر برد . در راه او را درد زادن گرفت و چنان كه در قرآن آمده است بار خود بر زمين نهاد .\r\nمريم او را از مردم پنهان مىداشت و به نگهدارىاش مىكوشيد تا به دوازده سالگى رسيد . از او كرامات چندى آشكار شد و خبر او به گوش همه رسيد . به مريم فرمان شد كه او را به ايلياء برگرداند و مريم چنين كرد . و پى در پى از او معجزات پديد مىآمد و مردم تا از بيماريهاى خود شفا يابند و از غيب بپرسند نزد او مىآمدند .\r\nطبرى گويد : سدى آورده است كه مريم دچار حيض شد و بدين سبب از مسجد خارج گرديد . آنگاه ملك در او دميد و ايشاع خالهء او بود كه از او در باب حمل پرسيد و با او به گفتگو پرداخت و گفت كه از قدرت خداوند است . و زادن مريم در مشرق بيت اللحم نزديك به بيت المقدس بود ، همانجائى كه يكى از ملوك روم در اين زمان بنايى عظيم بر سر آن ساخته است .\r\nابن عميد مورخ مسيحى گويد : سه ماه از تولد يحيى پسر زكريا و سى و يك سال از پادشاهى هيرودوس بزرگ و چهل و دو سال از پادشاهى آوگوستوس قيصر گذشته بود كه عيسى متولد شد . و در انجيل آمده است كه يوسف با او ازدواج كرد و تا اين امر را مكتوم بدارد او را به بيت لحم برد . مريم عيسى را در بيت لحم زائيد و او را در آغل نهاد زيرا جائى براى فرود آمدن نداشت . جماعتى از مجوس را پادشاه ايران فرستاد تا بپرسند پسر پادشاه بزرگ كجاست .\r\nنزد هيردوس آمدند و گفتند آمده‌ايم تا بر او نماز بريم ، و از آنچه كاهنان و ستاره شناسان در\r\n\r\n","description":"","footnote":"","page_name":" 162 ","page_number":186},
  {"content":"\r\n\r\nباب ظهور مسيح گفته بودند او را آگاه ساختند و گفتند كه اين مولود در بيت لحم به دنيا مىآيد .\r\nآوگوستوس قيصر از آنچه مجوس گفته بودند آگاه شد و از هيرودوس خبر پرسيد او نيز هر چه واقع شده بود براى قيصر بنوشت و گفت همهء كودكان را از دو ساله به پائين خواهد كشت . يوسف نجار را فرمان شد كه عيسى را به مصر ببرد و دوازده سال در آنجا درنگ كند . در آنجا از عيسى كراماتى آشكار شد . هيردوس كه در جستجوى او بود به هلاكت رسيد آنگاه فرمان شد كه به ايليا بازگردد و بازگشت تا صدق گفتار اشعياى نبى كه گفته بود : « از مصر ترا فرا خواندم » آشكار شود .\r\nدر كتاب يعقوب پسر يوسف نجار آمده است كه چون درد زادنش گرفت و او در راه بر خرى سوار بود ، تا به قريهء بيت لحم برسند درد را تحمل كرد . در آنجا در غارى زائيد و فرزند را ايشوع نام نهاد . چون عيسى به دو سالگى رسيد و آن واقعهء مجوسان رخ داد هيردوس از او بيمناك شد و فرمان داد تا همهء كودكان بيت لحم را بكشند . يوسف كودك و مادرش را به مصر برد .\r\nدر خواب به او الهام شده بود . دو سال در مصر ماند تا هيردوس بمرد ، سپس فرمان شد كه به ناصره بازگردد ، در اين حال بعضى معجزات چون زنده كردن مردگان و شفا دادن بيماران و آفريدن پرنده و جز آنها از او ظاهر شد . چون به هشت سالگى رسيد از اين اعمال باز ايستاد ، سپس يوحناى معمدان از بيابان آمد و او يحيى پسر زكريا بود كه مردم را به توبه و روى آوردن به دين فرا مىخواند و اشعيا خبر داده بود كه او در ايام مسيح بيرون مىآيد .\r\nمسيح از ناصره آمد و او را در اردن ديد و يوحنا كه در آن هنگام سى ساله بود او را تعميد داد . عيسى باز رو به بيابان نهاد و به عبادت و نماز و رهبانيت پرداخت و دوازده شاگرد خود : سمعان پطرس و برادرش اندرياس [ 1 
  ] و يعقوب پسر زبدى و برادرش يوحنا و فيليپوس [ 2 
  ] و پرتولوماوس و توما و متى العشار و يعقوب پسر حلفا و تداوس و شمعون القنانى و يهوداى اسخريوطى را برگزيد . و همچنان به اظهار معجزات مشغول بود تا آنگاه كه هيرودوس كوچك يوحنا يعنى يحيى پسر زكريا را بگرفت زيرا مانع ازدواج او با زن برادرش بود ، و او را كشت و جسدش در نابلس به خاك سپرده شد .\r\nپس مسيح در نماز و روزه و ديگر اعمال قوانينى نهاد و چيزهايى را حلال و چيزهائى را حرام ساخت . و انجيل بر او نازل شد و به دست او خوارق و عجايب پديدار شد و نامش در همه جا پيچيد و بسيارى از بنى اسرائيل پيرو او شدند و رؤساى يهود بر دين خود بيمناك گشتند و براى قتلش توطئه كردند . عيسى حواريان را جمع كرد . دو شب نزد او خوابيدند و طعامشان داد و در خدمتشان مبالغت نمود آن قدر كه در شگفت شدند و گفت چنين كرده است تا به او تأسى كنند . و زبان به موعظه گشود كه پيش از اينكه خروس بار سوم بخواند يكى از شما مرا انكار\r\n\r\n\r\n","description":"","footnote":"\r\n[ ( 1 ) 
  ] اندراوس .\r\n[ ( 2 ) 
  ] فيلبس .\r\n","page_name":" 163 ","page_number":187},
  {"content":"\r\n\r\nخواهد كرد و يكى از شما مرا به بهاى اندكى خواهد فروخت و شما بهاى مرا خواهيد خورد .\r\nسپس همه متفرق شدند . يهود جاسوسانى را بر آنها گماشته بودند . شمعون را كه از حواريون بود گرفتند و او از مسيح بيزارى جست ، رهايش كردند . يهوداى اسخريوطى آمد . او سى درهم گرفت و آنها را نزد عيسى برد . آنان جائى را كه عيسى مىخوابيد ديدند . او را دستگير كردند و نزد پيلاتوس [ 1 
  ] نبطى سردار قيصر كه حاكم بر يهود بود بردند . جماعتى از كوهنها نيز حاضر شدند و گفتند كه اين دين ما را فاسد مىكند و نواميس ما را حلال مىگرداند و دعوى پادشاهى مىكند . او را بكش . سردار رومى درنگ كرد . يهود بر او بانگ زدند كه اگر تن زند قصه به قيصر رفع خواهند كرد ، اين بود كه آن سردار فرمان قتلش را صادر كرد . عيسى به حواريان گفته بود كه يهود در باب او به شبهه خواهند افتاد . پس يهود كسى را كه شبيه او بود بردار كردند ، هفت روز گذشت مادرش به پاى دار آمد و گريستن گرفت . عيسى بر او ظاهر شد و پرسيد بر كه مىگريى ؟ گفت : بر تو . گفت : خداوند مرا به آسمان برد و به من جز نيكى نرسيد .\r\nو اين همان كسى است كه به جاى من به اشتباه بردار كردند . حواريان را بگوى مرا در فلان جاى ديدار كنند . حواريان نزد او رفتند . عيسى آنها را به تبليغ رسالتش در مكانهائى كه قبلا برايشان معين كرده بود مأمور نمود . علماى نصارى مىگويند از حواريان ، آنكه به رم رفت پطرس بود و پولس نيز با او بود پولس از حواريان نبود از اتباع بود . و آنكه به سرزمين سودان و حبشه رفت متاى عشار و آندرياس بودند و آنكه به سرزمين بابل و مشرق رفت توما [ 2 
  ] بود و آنكه به سرزمين افريقيه رفت فيليپوس بود و آنكه به افسوس قريهء اصحاب كهف رفت يوحنا بود و آنكه به اورشليم يعنى بيت المقدس رفت يوحنا بود و آنكه به زمين عرب و حجاز رفت برتولوماوس بود و آنكه به برقه و بربر رفت شمعون القنانى بود .\r\nابن اسحاق گويد : پس يهود بر باقى حواريان درافتادند و آنان را به انواع عذاب و شكنجه و آزار مبتلى كردند . قيصر اين خبر بشنيد و پيلاتوس نبطى سردارش اخبار و معجزات عيسى و ستمى را كه از يهود بر او و پيش از او بر يوحنا رفته بود بنوشت . قيصر فرمان داد كه از اين كار باز ايستند . و گويند كه بعضى از ايشان را نيز بكشت .\r\nحواريان به سرزمينهايى كه عيسى روانه‌شان كرده بود برفتند ، به بعضى ايمان آوردند و بعضى را هم تكذيب كردند . يعقوب برادر يوحنا به رم رفت . گالنيوس [ 3 
  ] قيصر او را كشت و شمعون را به حبس انداخت . سپس نجات يافت و به انطاكيه رفت آنگاه در ايام كلاوديوس [ 4 
  ] قيصر ، جانشين گالنيوس به رم بازگشت ، بسيارى از مردم به او گرويدند و يكى از زنان قيصر به دو ايمان آورد . شمعون او را از صليب خبر داد . آن زن به قدس آمد و صليب را از زير زباله‌ها بيرون آورد و آن را در حرير و طلا گرفت و با خود به رم آورد .\r\n\r\n\r\n","description":"","footnote":"\r\n[ ( 1 ) 
  ] فلاطش .\r\n[ ( 2 ) 
  ] توماس .\r\n[ ( 3 ) 
  ] غاليوس .\r\n[ ( 4 ) 
  ] قلوديش .\r\n","page_name":" 164 ","page_number":188},
  {"content":"\r\n\r\nاما پطرس بزرگ حواريان و پولس كه هر دو را عيسى ( ع ) به رم فرستاده بود در آنجا ماندند و دين نصرانيت را رواج دادند . پطرس انجيل را به زبان رومى نوشت و آن را به مرقس شاگرد خود نسبت داد . و متى انجيلش را در بيت المقدس به زبان عبرانى نوشت و پس از او يوحنا پسر زبدى آن را به رومى ترجمه كرد ، و لوقا انجيلش را به رومى نوشت و نزد برخى از اكابر روم فرستاد و يوحنا پسر زبدى نيز انجيل خود را به زبان رومى نوشت . پس همهء رسولان حواريان در رم جمع شدند و براى دين خود قوانين شرعى وضع كردند و آن را به دست اكلمنته [ 1 
  ] شاگرد پطرس روان كردند و در آن نام كتابهائى را كه بايد پذيرفت نوشتند .\r\nاز كتب قديم پنج سفر تورات و كتاب يوشع بن نون و كتاب داوران و كتاب روت [ 2 
  ] و كتاب يهودا و سفر پادشاهان حاوى چهار كتاب و سفر بنيامين و سفر مكابين [ 3 
  ] حاوى سه كتاب و كتاب عزراى پيشوا و كتاب استر [ 4 
  ] و كتاب قصه هامان ( ؟ ) و كتاب ايوب صديق و مزامير داود نبى و كتابهاى پنجگانهء پسرش سليمان و كتاب نبوات پيامبران كوچك و بزرگ حاوى شانزده كتاب و كتاب يسوع پسر سيراخ [ 5 
  ] و از كتب جديد كتابهاى چهارگانه انجيل و رساله‌هاى قتاليقون ( ؟ ) حاوى هفت رساله و رساله‌هاى پولس حاوى چهارده رساله و ايركسيس ( ؟ ) و آن قصه‌هاى پيامبران است و افليمد ( ؟ ) ناميده مىشود حاوى هشت كتاب مشتمل بر كلام رسولان و آنچه بدان امر شده‌اند يا از آن نهى شده‌اند و نامه‌هاى مسيحيان بزرگ به اسقفهايشان موسوم به بطريقها كه هر يك در سرزمينى دين مسيحيت را تعليم مىكردند . در رم پطرس رسول بود كه عيسى ( ع ) خود او را بدانجا فرستاده بود و در بيت المقدس يعقوب نجار و در اسكندريه مرقس شاگرد پطرس و در بيزانطيه و آن قسطنطنيه است آندرياس پير و در انطاكيه برانابا و شمعون ملقب به نيجر .\r\nصاحب اين دين و آنكه مراسم را بر پا مىدارد بطرك مىنامند و آن رئيس شريعت و خليفهء مسيح است در ميان آنها . او نواب و خلفاى خود را بر مسيحيانى كه از او دوراند مىفرستد اين نواب و خلفا را اسقف مىگويند يعنى نائب بطرك . و قراء را قسيس مىگويند و صاحب نماز را جاثليق و خدمتگزاران مسجد را شماس و آنكه خود را در خلوت وقف عبادت كرده است راهب و قاضى را مطران مىخوانند . و تا آن عهد در مصر پيشوائى نبود تا آنكه دهدس ( ؟ ) يازدهمين اسقف اسكندريه بدانجا آمد و او بطرك اسقفان مصر شد .\r\nاسقفها بطرك را اب ( پدر ) مىگفتند و قسيس‌ها نيز اسقف‌ها را اب ( پدر ) خطاب مىكردند .\r\nپس اب ميان اين دو طبقه مشترك بود تا آنكه بطرك اسكندريه را بابا ( پاپ ) خواندند تا از اسقف در اصطلاح قسيسان متمايز باشد و معناى آن پدر پدران است . پس اين اسم رواج گرفت آنگاه به بطرك رم كه صاحب كرسى پطرس بزرگ حواريون و رسول مسيح است\r\n\r\n\r\n","description":"","footnote":"\r\n[ ( 1 ) 
  ] اقليمنطس .\r\n[ ( 2 ) 
  ] راعوث .\r\n[ ( 3 ) 
  ] مقباسين .\r\n[ ( 4 ) 
  ] اشير .\r\n[ ( 5 ) 
  ] شارخ .\r\n","page_name":" 165 ","page_number":189},
  {"content":"\r\n\r\nاطلاق شد و تا اين روزگار او را بابا ( پاپ ) مىخوانند .\r\nبعد از كلاوديوس ، نرون آمد . او پطرس بزرگ حواريان و پولس را كه عيسى ( ع ) به رم فرستاده بود بكشت و به جاى پطرس ارنوس را در رم قرار داد و مرقس انجيلى شاگرد پطرس را نيز به قتل آورد . او مدت هفت سال در اسكندريه مردم را به دين فرا خوانده بود . پطرس او را به نواحى مصر و برقه و مغرب فرستاده بود ، نرون او را كشت و بعد از او حنينيا جانشين او شد و او بعد از حواريون نخستين بطرك است . و در عهد او يهود بر يعقوب نجار اسقف بيت المقدس شوريدند و او را كشتند و كليسا را ويران كردند و صليب را در زير خاك كردند ، تا آنگاه كه هلنا مادر قسطنطين - چنان كه بعد از اين خواهيم گفت - آن را بيافت . نرون به جاى يعقوب نجار پسر عمويش شمعون پسر كيافا را منصوب نمود . از اين پس قياصره در برابر اين دين اوضاع مختلف داشتند بعضى بدان روى خوش نشان مىدادند و بعضى بر آن سخت مىگرفتند . تا آنگاه كه قسطنطين دوم پسر قسطنطين اول بانى آن شهر مشهور آمد و پيش از آن به جاى قسطنطنيه شهر كوچكى بود به نام بيزانطيه .\r\nهلنا [ 1 
  ] زنى صالحه بود ، در سال بيست و دوم پادشاهى پسرش قسطنطين آيين مسيح را اختيار كرد . او به جائى كه صليب را در آنجا نصب كرده بودند آمد ، چندى درنگ كرد و اندوهگين شد و از آن چوب كه عيسى را به زعم خود بر آن بر دار كرده بودند ، سراغ گرفت .\r\nاو را از آنچه يهود كرده بودند آگاه ساختند و گفتند كه آنجا را جاى ريختن زباله‌ها و نجاسات و خاكروبه و مردار كرده‌اند و صليب را در زير اين پليديها پنهان نموده‌اند و گفتند از نشانه‌هاى آن اين است كه چون بيمار عليلى دست بدان زند در حال شفا مىيابد . هلنا صليب را بيافت و بشست و خوشبو ساخت و آن را در زر و حرير گرفت و براى تبرك در نزد خود بر پا نمود . و فرمود بنايى عظيم در آن مكان بدين پندار كه گور مسيح آنجاست برآوردند و اين همانجائى است كه امروز به قمامه معروف است . هلنا مسجد بنى اسرائيل را ويران ساخت و فرمان داد تا قاذورات و خاكروبه‌ها بر صخره‌اى كه بر آن گنبد برآورده بودند و قبله يهود بود بريزند . و بر اين حال بود تا عمر بن الخطاب ( رض ) بيت المقدس را فتح كرد . و ما در اين باب سخن خواهيم گفت .\r\nاز ميلاد مسيح تا پيدا شدن صليب سيصد و بيست و هشت سال مىگذشت . بطركها و اسقفها دين مسيح را بر آن پايه از قوانين و عقايد و احكام كه حواريان وضع كرده بودند بر پا داشتند ، سپس در ميانشان در باب عقايد و ديگر سنتها از ايمان به خدا و صفات او اختلافاتى پديد آمد . و يكى از اين امور - نعوذ باللّه - اعتقاد آنها به تثليث است . زيرا پاره‌اى از سخنان مسيح در انجيل كه اينان به تأويل و معانى آنها راه نيافته‌اند و بر ظواهرشان حمل كرده‌اند\r\n\r\n\r\n","description":"","footnote":"\r\n[ ( 1 ) 
  ] هيلانه .\r\n","page_name":" 166 ","page_number":190},
  {"content":"\r\n\r\nموجب چنين پندارهايى شده است . مانند اين سخن مسيح به زعم آنها به هنگام بردار شدن كه گفت : من نزد پدرم و پدر شما مىروم . و گفت : اين كار نيك يا آن كار نيك را انجام دهيد تا فرزندان پدرتان در آسمان بشويد و به كمال برسيد ، چنان كه پدرتان كه در آسمان است كامل است . و در انجيل به او گفت : به تحقيق تو يگانه پسر هستى و شمعون الصفا گفت : تو به حق پسر خدائى . چون ابوت را از ظاهر اين عبارات اثبات كردند پنداشتند كه عيسى ابن مريم از پدرى قديم است و اتصال او به مريم تجسد كلمه است كه از خدا صادر شده و با جسد مسيح درآميخته است و در درون پيكر مسيح جاى دارد . پس مجموع كلمه و جسد فرزند و آن ناسوت و كلى و قديم و ازلى است . و مريم خدائى ازلى زاييده است و قتل و صلب بر جسد و كلمه واقع شده كه از آن دو به ناسوت و لاهوت تعبير مىكنند .\r\nمسيحيان اين عقيده را پذيرفتند و ميانشان اختلافات پديد آمد ، و بدعتگذارانى ظهور كردند و اقوال كفرآميزشان گونه‌گون شد و از سرسخت‌ترين اينان ابن ديصان بود .\r\nاسقفان و بطركها در برابر اين بدعتگذاران از عقايد خود كه مىپنداشتند حق است دفاع كردند . و يونس سميساطى بطرك انطاكيه پس از چندى در ايام كلاوديوس قيصر ظهور كرد . و از توحيد و نفى كلمه و روح سخن گفت و جماعتى پيرو او شدند . سپس بمرد و اسقفها گفتار او را رد كردند و همواره چنين بود تا ايام قسطنطين دوم پسر قسطنطين اول ، كه آئين مسيحيت اختيار كرد . در زمان بطركى اسكندروس در اسكندريه يكى از اسقفها به نام آريوس معتقد به حدوث پسر شد و گفت پدر آفرينش را به او ارزانى داشته است . اسكندروس اين قول را ناخوش داشت و آريوس را از دخول به كليسا منع كرد . و اعلام كرد كه ايمان او فاسد است و اين معنى را به ديگر اسقفها و بطركها كه در ديگر نواحى بودند نوشت . دو اسقف ديگر را نيز كه چنين انديشه‌هايى داشتند از دخول به كليسا مانع شد . اينان شكايت به قسطنطين بردند . قسطنطين در سال نوزدهم دولتش آنان را احضار كرد تا در برابر او مناظره كنند .\r\nچون اريوس گفت ، پسر حادث است و پدر وجود را به او تفويض كرده . اسكندروس گفت : و به اين وجود شايسته الوهيت شد . قسطنطين سخن او را بپسنديد و به او اجازه داد كه كوس كفر اريوس را فرو كوبد . اسكندروس اجتماع علماى دين را جهت تحرير معتقدات ايمانى خواستار شد . قسطنطين همه را گرد آورد دو هزار و سيصد و چهل اسقف بودند و اين اجتماع در شهر نيقيه بود و به شوراى نيقيه معروف شده است . رياست آن به عهده اسكندروس بطرك اسكندريه و اسطانس بطرك انطاكيه و مقاريوس اسقف بيت المقدس بود . سلطوس ( ؟ ) بطرك رم به نيابت از سوى خود قسيسى را به مجمع فرستاد . اين گروه به گفتگو و مناظره نشستند ، پس از كشمكش بسيار سيصد و هجده اسقف همرأى شدند و قسطنطين به رأى آنان گرويد و شمشير و انگشترى خود را به آنان تقديم داشت . اين گروه براى او قوانين دين و پادشاهى وضع كردند و اريوس تكفير شد . و آن عقيده‌اى را كه همگان بر آن رأى داده بودند نوشتند .\r\n\r\n","description":"","footnote":"","page_name":" 167 ","page_number":191},
  {"content":"\r\n\r\nو نص آن بنابر آنچه ابن عميد از مورخانشان نقل كرده نزد آنهاست و شهرستانى در كتاب ملل و نحل آن نص را بدين گونه آورده است :\r\n« ما به خداى يكتا كه پدر است و مالك هر چيز و آفرينندهء آنچه ديده و ناديده است ايمان داريم و به يك پسر كه ايشوع مسيح پسر خدا است ايمان داريم . اول همهء خلايق است و مصنوع نيست . خدائى است حق از گوهر پدرش كه به دست او عالمها استوار گرديد و خلق كرد او همه چيز را از براى ما و از براى همهء مردم و از براى رستگارى و خلاص ما از آسمان نزول كرد ، و از روح القدس متجسد شد و از مريم بتول متولد گرديد . در ايام پيلاتوس بر دار كرده شد سپس به خاك سپرده شد و روز سوم برخاست و به آسمان رفت و در جانب راست پدرش جلوس نمود و آماده است كه بار ديگر باز گردد تا ميان زندگان و مردگان داورى كند . ما به روح واحد ، روح حق كه از پدر خود بيرون آمده و به معموديه واحد براى آمرزش خطاها و به جماعت قدسيهء مسيحيهء جاثليقيه و به قيام ابدانمان در حيات دائمى ابدى ايمان داريم . » اين چيزى است كه در نخستين شورا يعنى شوراى نيقيه بر آن اتفاق كردند و در آن اشارت است به حشر ابدان ، چيزى كه همه مسيحيان بدان اعتقاد ندارند ، بلكه به حشر ارواح معتقدند . و اين نص را امانت ( ميثاق ، اعتقادنامه ) نيقيه خوانند . و همراه آن قوانين و شرايع نهادند و آن را هيمايون ناميدند . و اسكندروس بطرك پنج ماه پس از اين شورا بمرد .\r\nو چون هلنا مادر قسطنطين كليساها را آبادان نمود و پادشاه دوست داشت كه آنها را تقديس كند و اسقفها را بدين منظور گرد بياورد ، اوسانيوس بطرك قسطنطنيه را روان داشت .\r\nاثناس بطرك اسكندريه نيز به آنها پيوست و شورائى در صور تشكيل دادند . اين اوسانيوس همان بود كه اسكندروس او را با اريوس از كليساى اسكندريه اخراج كرده بود و شوراى نيقيه و نص اعتقاد نامه بدين منظور پديد آمده بود و در اين شورا اريوس و اوسانيوس و رفيقشان نفى و لعنت شده بودند . اوسانيوس بعد از آن واقعه آمد و از اريوس و اعتقاد او اظهار برائت كرد . قسطنطين نيز پذيرفت و او را بطرك قسطنطنيه نمود . چون در صور گرد آمدند ارمانيوس همچنان بر رأى اريوس بود . اوسانيوس بطرك قسطنطنيه اشارت كرد كه اثناس بطرك اسكندريه به دفاع از قول اريوس برخيزد . ارمانيوس گفت : اريوس نگفته است كه مسيح جهانى را آفريده است ، بلكه گفته است كه او همان كلمة اللّه است كه جهان بدان آفريده شده همچنانكه در انجيل آمده است . اثناس بطرك اسكندريه گفت : و اين كلام نيز مستلزم آن است كه پسر مخلوق باشد و حال آنكه او همه مخلوقات را جز پدر آفريده است . زيرا اگر عالم به دو آفريده شده باشد ، لازم مىآيد كه پدر چيزى را نيافريده باشد يعنى در آفرينش از ديگرى يارى طلبيده و آنكه از كسى يارى طلبد به آن يارى دهنده چون متممى نيازمند است و حال آنكه پدر به ذات خود آفريننده است . و خداوند از اين همه منزه\r\n\r\n","description":"","footnote":"","page_name":" 168 ","page_number":192},
  {"content":"\r\n\r\nاست . و اگر اريوس مىپندارد كه پدر چيزى را اراده مىكند و پسر آن را مىآفريند او فعل پسر را كامل‌تر از فعل پدر به حساب آورده ، زيرا پدر فقط صاحب اراده است و پديد آوردن كه اتم است فعل پسر است . چون بطلان عقايد اريوس آشكار شد بر ارمانيوس كه در عقايد اريوس مناظره مىكرد حمله آوردند و او را به سختى زدند چنان كه خواهرزاده پادشاه او را نجات داد . سپس كليساها را تقديس كردند و جمع پراكنده شد و خبر به قسطنطين رسيد او از اينكه ارمانيوس را بطرك قسطنطينيه كرده بود پشيمان شد و بر او خشم گرفت .\r\nارمانيوس پس از دو سال كه از رياستش گذشته بود بمرد . از آن پس اصحاب اريوس نزد قسطنطين جمع آمدند و عقيده او را تحسين كردند و گفتند كه در شوراى نيقيه به اريوس ستم كرده‌اند و در اين باب كه گفته‌اند كه پدر در جوهريت مساوى با پسر است از حق منحرف شده‌اند . نزديك بود كه پادشاه از ايشان بپذيرد . ولى كيروش اسقف بيت المقدس به او نامه نوشت و او را از پذيرفتن عقايد اريوس بر حذر داشت . قسطنطين از تصميمى كه گرفته بود بازگشت .\r\nپس قسطنطين و قيصرها بعضى مفاد آن اعتقاد نامه را پذيرفتند و بعضى عقايد اريوس را و هر يك از دو طايفه به هنگامى كه قيصرى طرفدار آنان بود آشكار مىشدند . يكى از قيصرها با طايفه‌اى كه عقيده‌اى جز عقيده او داشت سخت گرفت ، يكى از علما و حكما به او گفت : نبايد مخالفت را ناخوش داشت زيرا ميان حنيفان نيز اختلاف پديد مىآيد . جز اين نيست كه اين مردم خداوند را حمد مىكنند و او را به صفات بسيار مىستايند و خدا نيز اين را دوست مىدارد و او اندكى از خشم باز ايستاد . بعضى از هر دو طايفه روىگردان مىشدند و هر طايفه را با دينش به حال خود مىگذاشتند . اما شوراى دوم در قسطنطينيه تشكيل شد دويست و پنجاه سال بعد از شوراى نيقيه . در اين شورا گرد آمده بودند تا در باب عقايد مقدونيوس و سليوس بحث كنند . آنها گفتند كه جسد مسيح ناسوتى نيست و لاهوت آن را از ناسوت بىنياز داشته است و برهان آن را از انجيل آوردند كه مىگويد كلمه گوشت شد و نمىگويد كلمه انسان شد و گفتند پس خدائى است بزرگ و خدائى بزرگتر ، پدر در بزرگ بودن بر پسر برترى دارد . و گفتند كه پدر در قوه و جوهر غير محدود است . شركت كنندگان در شورا اين عقيده را باطل دانستند و آن دو را لعنت كردند و تكفير نمودند . و بر اعتقاد نامه‌اى كه در شوراى نيقيه تصويب شده بود ، افزودند كه ما به روح القدس كه از پدر برگزيده شده ايمان مىآوريم و هر كس را كه از آن پس كلمه‌اى بر اعتقاد نامه بيفزايد يا از آن بكاهد لعنت كردند .\r\nچهل سال بعد از اين ، شوراى سوم را به خاطر شور در عقايد نسطوريوس بطرك در قسطنطينيه تشكيل دادند . زيرا او مىگفت : مريم خدا نزاد ، مريم انسان زائيد و اين انسان با خدا در مشيت متحد است نه در ذات . نيز او خداى حقيقى نيست . بلكه كسى است كه خدايى به او به موهبت و كرامت داده شده و نيز به دو اقنوم و دو جوهر قائل بود . و اين رأى كه نسطوريوس\r\n\r\n","description":"","footnote":"","page_name":" 169 ","page_number":193},
  {"content":"\r\n\r\nابراز مىداشت رأى تاودوس و ديودس اسقف بودند . آنها مىگفتند آنچه از مريم زاده شد مسيح بود و آنچه از پدر تولد يافت پسر ازلى بود . و پسر ازلى در مسيح كه محدث است حلول كرد . پس مسيح را پسر خدا مىگويند به موهبت و كرامت ، و اتحاد به مشيت و اراده است . اينان براى خدا دو پسر قائل شدند يكى به جوهر و ديگر به نعمت . سخن نسطوريوس به كرلس بطرك اسكندريه رسيد ، او به كلمنت [ 1 
  ] ، بطرك رم و يوحنا بطرك انطاكيه ، و يونالوس اسقف بيت المقدس نوشت و آنها به نسطوريوس نامه نوشتند تا او را با ذكر دلايل و براهين از اين قول باز دارند ولى او از گفتهء خود عدول ننمود و به گفتار آنان التفاتى نكرد .\r\nپس دويست تن از اسقف‌ها در شهر افسس جهت نظر كردن در اعتقاد او مجمعى تشكيل دادند ، بطلان آن را مقرر داشتند و قائل به آن را لعنت و تكفير كردند .\r\nاما يوحنا بطرك انطاكيه با آنكه انتظار ورودش را نداشتند در مجمع حاضر شد و با قول همه مخالفت ورزيد و قول نسطوريوس را تأييد كرد . سپس باوداسوس پس از چندى ميانشان مصالحه كرد و عليه قول نسطوريوس اتفاق كردند . اسقفهاى شرق اعتقاد نامه خود را نوشتند و آن را نزد كرلس فرستادند و مورد قبول قرار گرفت . و نسطوريوس به صعيد مصر تبعيد شد و در اخميم فرود آمد و پس از هفت سال از ورودش به مصر بمرد . اما عقايد او در ميان نصاراى مشرق و در ايران و عراق و جزيره و موصل تا فرات رواج گرفت .\r\nبيست و يك سال بعد از اين ، مجمع چهارم در شهر خلقدونيه با شركت ششصد و سى و چهار اسقف از جوانان قيصر تشكيل شد تا در عقيدهء ديوسكوروس [ 2 
  ] بطرك اسكندريه نظر كنند ، زيرا او مىگفت مسيح جوهرى است از دو جوهر و اقنومى است از دو اقنوم و طبيعتى است از دو طبيعت و مشيتى است از دو مشيت . و حال آنكه اسقفها و بطركها در اين عهد قائل به دو جوهر و دو طبيعت و دو مشيت و يك اقنوم واحد بودند . ديوسكوروس با چند تن از اسقفها با آن مخالفت كردند ، او عقيدهء خود را به خط خود نوشت و هر كس را كه با آن مخالفت كند لعنت نمود . ماركيانوس [ 3 
  ] قيصر قصد قتل او كرد . بطركها به حضور او اشارت كردند و اسقفها براى مناظره با او جمع شدند . او در مجلس ماركيانوس قيصر حاضر شد در مخاطبه و و مناظره با آنها رسوا گرديد . از جمله زن پادشاه خواست با او به مناظره پردازد ديوسكوروس به او جوابى تلخ داد آن زن با دست خود او را سيلى زد و ديگران كه حاضر بودند در زدن او همدست شدند . ماركيانوس قيصر به اهل مملكتش در تمام نواحى نوشت كه مجمع خلقدونيه حق است و هر كه با آن مخالفت ورزد كشته مىشود .\r\nديوسكوروس مضروب و تبعيد شده به قدس و فلسطين آمد مردم آنجا قول او را پذيرفتند نيز مسيحيان مصر و اسكندريه به اعتقاد او گردن نهادند و او به هنگامى كه در تبعيد به سر مىبرد\r\n\r\n\r\n","description":"","footnote":"\r\n[ ( 1 ) 
  ] اللميس .\r\n[ ( 2 ) 
  ] ديسقدريوس .\r\n[ ( 3 ) 
  ] مرقيان .\r\n","page_name":" 170 ","page_number":194},
  {"content":"\r\n\r\nاسقفهائى كه همه يعقوبى بودند به اطراف روانه داشت ابن عميد گويد مذهب ديوسكوروس را يعقوبى مىگويند زيرا نام او در واقع يعقوب بود . او در نامه‌هايش به مؤمنان مىنوشت از مسكين تبعيدى يعقوب . . . نيز گويند او را شاگردى بود به نام يعقوب كه قوم به دو منسوبند و نيز گويند شاويرش بطرك اسكندريه به عقايد ديوسكوروس قائل بود و او شاگردى به نام يعقوب داشت .\r\nابن عميد گويد : از مجمع خلقدونيه كليساها و اسقفها به يعقوبى ، ملكى ( ملكانى ) و نسطورى تقسيم شد ، يعقوبى پيروان مذهب ديوسكوروس هستند كه ما درباره آن سخن گفتيم . و ملكيه پيروان همان اعتقاد نامه‌اى هستند كه شوراى نيقيه تصويب كرد و مجمع خلقدونيه بعد از آن بود و بيشتر مسيحيان با آن هستند و نسطوريان اهل مجمع سوم‌اند و اكثرشان در مشرق‌اند .\r\nملكىها و يعقوبيها بر حسب اينكه قياصره همراه كدام يك باشند از پى يك ديگر بر كرسى رياست مىنشينند پس از اينها ، صد و سى سال يا شصت و سه سال بعد مجمع پنجم در قسطنطنيه در ايام يوستى نيانوس قيصر جهت نظر در قول اقفسح ( ؟ ) تشكيل شد ، زيرا از او نقل شده بود كه به تناسخ قائل است و منكر رستاخيز . و نيز از اسقفهاى انقرا ، مصيصه و رها نقل شده بود كه مىگويند جسد مسيح فنطاسيا است . قيصر همه را در قسطنطينيه جمع كرد تا در آنجا بطرك با آنها مناظره كند . بطرك گفت اگر جسد مسيح فانى مىشود پس قول و فعل او نيز بايد فانى شود . اسقف اقفسح گفت : مسيح از ميان اموات برمىخيزد تا رستاخيز و قيامت تحقق يابد ، تو چگونه اين را انكار مىكنى ؟ صد و بيست اسقف هم رأى شدند و او را تكفير كردند و او و هر كه را كه به قول او قائل باشد واجب اللعن دانستند و فرق نصارى بر اين سه فرقه استقرار يافت .\r\n\r\n","description":"","footnote":"","page_name":" 171 ","page_number":195},
  {"content":"\r\n\r\n\r\nايرانيان خبر از ايرانيان و ذكر وقايع و دولت‌هايشان و نام‌هاى پادشاهانشان و چگونگى فرمانرواييشان تا زمان انقراض آن\r\nاين امت يكى از كهن‌ترين امت‌هاى عالم است ، از همهء امت‌ها نيرومندتر و آثارش در روى زمين از همه افزون‌تر است . ايرانيان را در جهان دو دولت بزرگ و دراز مدت بود :\r\nنخستين ، دولت كيانى كه آغاز آن با آغاز دولت تبع‌ها و بنى اسرائيل يكى است . اين سه دولت معاصر هم بوده‌اند . دولت كيانى مغلوب اسكندر شد . دولت ديگر دولت ساسانى كسرايى است و اين دولت معاصر دولت روم در شام بود . مسلمانان بر دولت ساسانى غلبه يافتند . اما اين كه بگوييم پيش از اين دو دولت ، دولتى ديگر وجود داشته ، بعيد مىنمايد . البته اخبار در اين باب متعارض است و ما آنچه را مشهورتر است مىآوريم . در باب نسبشان ، ميان محققان در اين خلافى نيست كه آنان از فرزندان سام پسر نوح‌اند و نام آن جد اعلا كه همه بدان انتساب دارند فرس است . مشهور اين است كه ايرانيان از فرزندان ايران پسر آشور پسر سام پسر نوح‌اند . برخى از محققان مىگويند سرزمين ايران همان بلاد فرس است كه چون معرب شد آن را اعراق خواندند . و برخى گويند كه ايرانيان به ايران پسر ايران پسر آشور نسبت دارند و برخى گويند به عيلام [ 1 
  ] پسر سام .\r\nدر تورات از پادشاه اهواز ياد شده كه او كدرلاعومر از فرزندان عيلام است . و اين ريشهء اين سخن است - و اللّه اعلم - زيرا اهواز از ممالك سرزمين ايران است . بعضى نيز مىگويند كه ايرانيان از نسل لود پسر ارام پسر سام‌اند ، و بعضى گويند به اميم پسر لود منسوبند و بعضى گويند به يوسف پسر يعقوب پسر اسحاق . و بعضى گويند كه تنها ساسانيان از فرزندان اسحاق‌اند و اينان اسحاق را ، ويرك [ 2 
  ] گويند و نيايشان منوشهر پسر مشجر [ 3 
  ] پسر\r\n\r\n\r\n","description":"","footnote":"\r\n[ ( 1 ) 
  ] غليم .\r\n[ ( 2 ) 
  ] و ترك .\r\n[ ( 3 ) 
  ] منشحر .\r\n","page_name":" 172 ","page_number":196},
  {"content":"\r\n\r\nفريقس [ 1 
  ] پسر ويرك است . مسعودى اين نام‌ها را بدين گونه آورده است و چنان كه مىبينى همهء آنها غير مضبوطاند . و نيز گويند كه ايرانيان از فرزندان ايران پسر فريدون‌اند . و ما در آتيه در اين باب سخن خواهيم گفت . و آنان كه پيش از او بوده‌اند بدين نام خوانده نمىشده‌اند - و اللّه اعلم - و او نخستين كسى بوده كه بر ايران - سرزمين فارس - پادشاهى كرده است و اعقاب او به توارث پادشاهى يافته‌اند . سپس خراسان و مملكت نبطىها و جرامقه در تصرف آنان در آمده و قلمروشان از جانب غرب تا اسكندريه و از جانب شمال تا باب الابواب گسترش يافته است و در كتب آمده است كه سرزمين ايران ، همان سرزمين ترك است . اسرائيليان مىگويند كه ايرانيان از فرزندان طيراس [ 2 
  ] پسر يافث‌اند و آنان را با برادرانشان فرزندان ماداى پسر يافث يك مملكت بوده است .\r\nاما علما و نسب شناسان ايرانى ، هيچ يك از اين اقوال را نمىپذيرند و مىگويند كه ايرانيان فرزند گيومرث هستند و فراتر از او نسبى نمىشناسند . گيومرث در نزد آنان به معنى فرزند گل است و او نخستين فرزند خاك است و نسب از او آغاز مىشود .\r\nاما سرزمين‌هايى كه ايرانيان در آنها سكونت داشتند ، در آغاز سرزمين فارس بود و بدين جهت آنان را فرس ( فارسيان ) خوانده‌اند و در همسايگى آنان ، برادران نسبيشان فرزندان آشور پسر سام ساكن بودند و آنان چنان كه بيهقى گويد : كردها و ديلم‌ها و خزرها و نبطىها و جرامقه هستند . آنگاه خراسان و كشور نبطىها و جرامقه و ديگر اين امت‌ها را در تصرف آوردند . پس قلمرو فرمانشان تا اسكندريه كشيده شد .\r\nدر اين نژاد ، چنان كه مورخان آورده‌اند چهار طبقه‌اند : طبقهء اول را پيشداديان [ 3 
  ] گويند و طبقه دوم را كيانيان ، و طبقهء سوم را اشگانيان ، و طبقهء چهارم را ساسانيان . مدت پادشاهى اينان چنان كه ابن سعيد از كتاب تاريخ امم على بن حمزهء اصفهانى [ 4 
  ] نقل كرده ، از زمان گيومرث نياىشان تا كشته شدن يزدگرد در ايام عثمان چهار هزار و دويست و قريب هشتاد و يك سال بوده . ايرانيان مىگويند ، گيومرث نخستين كسى است كه در روى زمين پديد آمده و به روايت مسعودى هزار سال زيسته است . مسعودى كيومرث را به كاف پيش از ياء دو نقطه تحتانى ضبط كرده و سهيلى به جاى كاف جيم آورده و به نظر مىرسد حرفى ميان جيم و كاف باشد ( گ ) .\r\n\r\n\r\n","description":"","footnote":"\r\n[ ( 1 ) 
  ] فرهس .\r\n[ ( 2 ) 
  ] طبراس .\r\n[ ( 3 ) 
  ] بيشدانيان .\r\n[ ( 4 ) 
  ] گويا مراد مؤلف ابو عبد اللّه حمزة بن الحسن الاصفهانى ( متوفى به ميان سالهاى 350 تا 360 ) صاحب كتاب سنى ملوك الارض و الانبياء باشد .\r\n","page_name":" 173 ","page_number":197},
  {"content":"\r\n\r\n\r\nطبقه نخستين از ايرانيان و ذكر پادشاهان و احوال ايشان\r\nايرانيان همه بر اين اعتقادند كه گيومرث همان آدم است كه نخستين آدميان است . او را پسرى بود به نام ميشى [ 1 
  ] و ميشى را پسرى بود به نام سيامك ، و سيامك را پسرى بود به نام افرواك [ 2 
  ] و چهار پسر و چهار دختر ديگر ، و نسل از گيومرث ادامه يافت و ديگران از ميان رفتند و فرزندانى نداشتند . گويند افرواك [ 2 
  ] پدر اوشهنگ پيشداد است . حرف آخر از كلمهء اول ، ميان كاف و قاف و جيم تلفظ مىشود ( گ ) و كلمهء دوم در زبانشان به معنى نور است و اين قول سهيلى است . طبرى مىگويد : پيشداد به معنى داور دادگر است . افرواك وارث ملك گيومرث و پادشاه هفت اقليم شد . طبرى از ابن كلبى آورده كه اوشهنگ پسر عابر پسر شالخ است و مىگويد ايرانيان چنين ادعا مىكنند و مىپندارند كه او دويست سال پس از آدم بوده است . و نوح نيز دويست سال بعد از آدم بوده . اما طبرى اين ادعا را نمىپذيرد ، زيرا شهرت اوشهنگ ، خود مانع آن است كه چنين سخن نادرستى دربارهء او گفته شود . و برخى از ايرانيان پندارند كه اوشهنگ پيشدادى مهللئيل است و پدرش افرواك [ 2 
  ] ، قينان است و سيامك انوش و ميشى شيث و گيومرث آدم .\r\nو گويد كه : ايرانيان پندارند كه پادشاهى اوشهنگ چهل سال بوده ، پس بعيد نمىنمايد كه دويست سال بعد از آدم بوده باشد . بعضى از علماى فرس مىگويند كه گيومرث همان جومر [ 3 
  ] پسر يافث پسر نوح است و او عمر دراز كرد به كوه دنباوند از كوه‌هاى طبرستان فرود آمد و آنجا را در تصرف گرفت . سپس فارس را گرفت و كارش بالا گرفت و به فرزندان خود فرمان داد تا بابل را تسخير كنند . او كسى است كه شهرها و دژها بنا كرد و بر اسب سوار شد و به آدم موسوم گرديد و مردم را واداشت تا او را بدين سبب ثنا گويند . و ايرانيان از اعقاب\r\n\r\n\r\n","description":"","footnote":"\r\n[ ( 1 ) 
  ] منشا .\r\n[ ( 2 ) 
  ] افروال .\r\n[ ( 3 ) 
  ] كومر .\r\n","page_name":" 174 ","page_number":198},
  {"content":"\r\n\r\nپسرش ماداى هستند . همواره پادشاهى در ميان اعقاب او ، چون كيانيان و ساسانيان بود تا آنگاه كه منقرض گشتند .\r\nو ايرانيان مىگويند كه اوشهنگ كه همان مهللئيل است هند را بگرفت . و بعد از اوشهنگ ، طهمورث پسر ايونگهان [ 1 
  ] پسر انكهد پسر اسكهد پسر اوشهنگ به پادشاهى رسيد .\r\nبعضى به جاى اسكهد ، فيشداد آورده‌اند . همه اين نام‌ها غير عربىاند ، و بدين سبب و نيز به سبب بريدن سلسلهء روايت در اصولى كه از آن نقل كرده‌ام ، عهده‌دار صحت آنها نمىشوم .\r\nابن كلبى گويد : طهمورث نخستين پادشاه بابل است ، او همه اقليم‌ها را در تصرف آورد و پادشاهى ستوده خوى بود . در نخستين سال پادشاهى او ، بيوراسب آشكار شد و مردم را به كيش صابئان خواند . علماى فرس مىگويند كه : بعد از طهمورث جمشيد به پادشاهى نشست و جمشيد به معنى پرتو است ، به سبب زيبائى او [ 2 
  ] . و او جم پسر ايونگهان [ 3 
  ] برادر طهمورث است .\r\nچون پادشاه روى زمين شد و كارش به سامان آمد ، سرمست قدرت خود گشت و شيوه‌اى ناپسند در پيش گرفت . يك سال پيش از مرگ او ، بيوراسب بر او خروج كرد و پادشاهى هفتصد ساله از او بستد . ابن كلبى نيز ، چون طبرى مىگويد كه بيوراسب همان ازدهاك است كه عرب ضحاك ( به صاد ميان سين و زاء و حاء نزديك به ها و كاف نزديك به قاف ) گويد و مراد ابو نواس در اين شعر اوست كه گويد :\r\n كان منا الضحاك يعبده الخا * بل و الجن فى مساربها \r\nمردم يمن ضحاك را از خود مىدانند . و ايرانيان مىگويند كه : جمشيد خواهرش را به يكى از افراد خاندان خود به زنى داد ، و چون او در نبردى يمن را بگرفت ضحاك در آنجا زاده شد . اما مردم يمن در نسب او مىگويند : ضحاك بن علوان بن عبيدة بن عويج . ضحاك برادر خود ، سنان بن علوان را به پادشاهى مصر فرستاد . و او به قول ابن كلبى فرعون زمان ابراهيم است . ايرانيان در نسب او مىگويند : بيوراسب پسر زينكاو [ 4 
  ] پسر ويروشك [ 5 
  ] پسر فارس پسر افرواك . برخى نيز با اين نسب نامه مخالفت ورزيده‌اند . مىگويند كه ضحاك بر همهء اقاليم پادشاهى يافت و او مردى جادوگر و كافر بود ، پدرش را كشت ، بيشتر اقامتش در بابل بود .\r\nهشام مىگويد كه ضحاك كه همان نمرود ابراهيم خليل است كه بعد از جمشيد به پادشاهى نشست و او نهمين پادشاه اين سلسله است ، زادگاهش دنباوند بود . ضحاك به هند رفت و افريدون بر كشور او مستولى شد ، چون ضحاك بازگشت ، افريدون بر او ظفر يافت و او را در كوه‌هاى دنباوند حبس فرمود . و روز پيروزى بر او را جشن گرفتند .\r\nايرانيان مىگويند : پادشاهى در همان خاندانى بود كه اوشهنگ و جمشيد از آن خاندان\r\n\r\n\r\n","description":"","footnote":"\r\n[ ( 1 ) 
  ] انوجهان .\r\n[ ( 2 ) 
  ] در متن الشجاع لجماعه آمده و به طور قطع الشعاع لجماله بوده است .\r\n[ ( 3 ) 
  ] انوجهان .\r\n[ ( 4 ) 
  ] رتيكان .\r\n[ ( 5 ) 
  ] ويدوشنك .\r\n","page_name":" 175 ","page_number":199},
  {"content":"\r\n\r\nبودند ، و ضحاك يا بيوراسب بر ايشان خروج كرد و شهر بابل را بنا نمود و سپاهى از نبطيان ترتيب داد و به جادو زمين را مسخر ساخت . در اين حال مردى از مردم اصفهان به نام گابى [ 1 
  ] قيام كرد . او انبانى بر چوبدست خود برافراشت از آن درفش نبرد ساخت و مردم را به نبرد با ضحاك فرا خواند ، مردم به نداى او پاسخ دادند . او خود دعوى پادشاهى نكرد ، بلكه به پادشاهى مردى از خاندان جمشيد اشارت كرد ، زيرا جمشيد از اعقاب اوشهنگ پسر افرواك نخستين پادشاهشان بود . ايرانيان افريدون را از نهانگاهش بيرون آوردند و به پادشاهى نشاندند و از پى ضحاك تاختند و او را كشتند و برخى گويند او را به دنباوند دربند كردند .\r\nبعضى گويند كه ضحاك در زمان نوح بود و نوح بر او مبعوث شده بود . از اين رو برخى مىگويند افريدون همان نوح است .\r\nنسب شناسان ايران مىگويند - بنابر نقل هشام بن كلبى - كه افريدون از فرزندان جمشيد است و ميان آن دو ، نه پدر فاصله است . افريدون دويست سال پادشاهى كرد و هر چه ضحاك به ستم از مردم غصب كرده بود به صاحبانشان بازداد و داد مظلومان بداد . او را سه پسر بود : بزرگتر سرم [ 2 
  ] ، و دومى ، طوج [ 3 
  ] و سومى ايرج . افريدون زمين را سه بخش كرد : روم و ناحيهء مغرب را به سرم داد و تركستان و چين به طوج و ايران را به ايرج واگذاشت و تخت و تاج خويش به دو سپرد . چون پدر بمرد ، برادران ، ايرج را كشتند و زمين را ميان خود تقسيم كردند و سيصد سال بر زمين حكم راندند . برخى پندارند كه افريدون و نياكان دهگانه او ، همه به اثفينان [ 4 
  ] ملقب بوده‌اند . و در باب تقسيم كردن او زمين را ميان فرزندانش ، روايات ديگرى هم آمده است . مثلا مىگويند كه بابل از آن ايرج فرزند كوچك بود و آنجا را خيارث مىگفتند . و گويند كه ايرج را دو پسر بود به نام وندان و اسطوبه ، و دخترى به نام خورك . پس از وفات فريدون آن دو پسر با پدرشان به قتل رسيدند . افريدون پانصد سال پادشاهى كرد ، و او بود كه از ناحيهء سواد آثار ثمود و نبط را بزدود و او نخستين پادشاهى است كه كى خوانده شد و گفتند كى افريدون و معنى كى تنزيه است . يعنى مخلص پيوسته به روحانيات . و نيز گويند معنى آن روشنائى است زيرا از روزى كه ضحاك را بكشت نورى او را فرو پوشيد و نيز گويند معنى آن انتقام گيرنده است .\r\nمنوشهر شاه پسر منشخورنر [ 5 
  ] پسر ايرج از تخمهء افريدون بود و مادرش كه از فرزندان اسحاق ( ع ) بود او را پرورش داد تا بزرگ شد و پس از جنگ‌هايى ، انتقام پدر را از عموهاى خود بگرفت . سپس زمام امور را به دست گرفت و به بابل فرود آمد . و ايرانيان را به پيروى از كيش ابراهيم ( ع ) واداشت . افراسيات پادشاه ترك بر سر او لشكر كشيد و او را در بابل\r\n\r\n\r\n","description":"","footnote":"\r\n[ ( 1 ) 
  ] عالى . شايد هم غابى گابى بوده ؟\r\n[ ( 2 ، 3 ) 
  ] شاهنامه : سلم و تور .\r\n[ ( 4 ) 
  ] اشكيان .\r\n[ ( 5 ) 
  ] منشحر .\r\n","page_name":" 176 ","page_number":200},
  {"content":"\r\n\r\nشكست داد و بابل را تصرف كرد ، سپس او را تا بيشه‌هاى طبرستان تعقيب كرد و تا او را به محاصره افكند ، سپاهى گران تجهيز كرد . آنگاه به عراق روانه شد و آنجا را بگرفت . و گويند كه اين افراسيات از نوادگان طوج پسر افريدون بود كه آنگاه كه منوشهر ، نياى او طوج را كشت ، او به بلاد ترك پيوست و در نزد تركان پرورش يافت و از اين روست كه او را ترك خوانند .\r\nطبرى گويد : چون منوشهر پسر منشخورنر درگذشت افراسيات پسر پشنگ [ 1 
  ] پسر رستم پسر ترك ، بر خيارث [ 2 
  ] يعنى بابل مستولى شد و كشور ايران را ويران و تباه ساخت . پس زو [ 3 
  ] پسر طهماسب ، بر او بشوريد . زيرا منوشهر پيش از اين ، آن هنگام كه با افراسيات در نبرد بود بر طهماسب [ 4 
  ] خشم گرفته بود و قصد كشتن او كرد . برخى از بزرگان ملك شفاعت كردند ، پس او را به بلاد ترك تبعيد كرد و طهماسب در آنجا از ميان تركان زن گرفت . و چون خواست نزد پدر باز گردد زن خود را به حيله از بلاد ترك بيرون آورد و اين زن دختر و امن پادشاه ترك بود . از او زو زاده شد . زو بعد از منوشهر به پادشاهى نشست و افراسيات [ 5 
  ] را از كشور ايران براند و در جنگ‌هايى كه با تركان مىكرد ، نياى خود و امن را به قتل آورد . و افراسيات [ 5 
  ] به تركستان گريخت . ايرانيان روز شكست افراسيات را عيد گرفتند و آن سومين عيد از عيدهاى آنان شد . غلبهء زو بر بلاد ايران ، دوازده سال پس از وفات منوشهر بود . اين زو پسر طهماسب پادشاهى ستوده خصال بود . هر چه را افراسيات از بلاد بابل ويران كرده بود ، آبادان ساخت .\r\nنهر زاب را در سواد حفر كرد و در كنار آن شهرى به نام روابى [ 6 
  ] بساخت . اين شهر را امروز مدينة العتيقه گويند . و در آن بستانها احداث كرد و بذر درختان و گلها را از جاهاى ديگر بدانجا برد . گرشاسب از فرزندان طوج پسر افريدون ، همزمان او بود ، گويند كه گرشاسب پسر منوشهر بود . او مردى بزرگوار از مردم ايران بود ولى به پادشاهى نرسيد ، كه پادشاهى بهرهء زو [ 7 
  ] پسر طهماسب گرديد . در سال سوم پادشاهىاش ، درگذشت . در ايام او بنى اسرائيل از تيه بيرون آمدند و يوشع شهر اريحا را بگشود . پس از او چنان كه آورده‌اند پادشاهى به كيانيان رسيد و نخستين پادشاه كيانى ، كيقباد است . مدت پادشاهى اين طبقه از پادشاهان را دو هزار و چهارصد و هفتاد سال گفته‌اند . و اين قول بيهقى و اصفهانى است . از پادشاهانشان جز اين نه تن كه طبرى ذكر كرده ، جايى سخنى نرفته است . و اللّه وارث الارض و من عليها .\r\n\r\n\r\n","description":"","footnote":"\r\n[ ( 1 ) 
  ] اشك .\r\n[ ( 2 ) 
  ] خيارات .\r\n[ ( 3 ) 
  ] زومر .\r\n[ ( 4 ) 
  ] طهمارست .\r\n[ ( 5 ) 
  ] افراسياب .\r\n[ ( 6 ) 
  ] زواهى .\r\n[ ( 7 ) 
  ] زومر .\r\n","page_name":" 177 ","page_number":201},
  {"content":"\r\n\r\n\r\nطبقه دوم از ايرانيان و ايشان كيانيانند و ذكر پادشاهان آنان و جنگ‌هايشان تا زمان انقراضشان\r\nاين طبقه از ايرانيان و پادشاهانشان به كيانيان معروفند ، زيرا نام هر يك از آنان به « كى » اضافه شده - و معنى كى را پيش از اين گفتيم - و عجم را رسم بر اين است كه مضاف را بعد از مضاف اليه مىآورد . نخستين پادشاه اين سلسله - بنا بر آنچه گفته‌اند - كيقباد است از نوادگان منوشهر و ميان آن دو ، چهار پدر است . كيقباد با زنى از سران ترك ازدواج كرد و آن زن براى او پنج فرزند آورد : كى افنه [ 1 
  ] ، كيكاوس ، كى آرش ، كى بيه [ 2 
  ] و كى فاشين [ 3 
  ] و اينان همه از جباران و پدران جباران بودند . طبرى گويد كه : پادشاهان كيان و فرزندانشان همه از تخمهء كيقبادند ، ميان او و ترك جنگ‌ها پيوست . كيقباد بر ساحل رود بلخ بود و تركان را از ورود به كشورش باز مىداشت ، صد سال پادشاهى كرد . بعد از او پسرش كيكاوس به پادشاهى نشست جنگ‌هايش با افراسيات به درازا كشيد و فرزندش سياوخش در آن جنگ‌ها كشته شد . گويند كه او معاصر داود بود و نيز معاصر با عمر و ذو الاذعار از ملوك تبع . كيكاوس به نبرد با او ، به يمن لشكر كشيد ، تبع بر او پيروز شد و او را در يمن به حبس افكند . وزيرش رستم دستان ، سپاهى از ايران به يمن برد و ذو الاذعار را بكشت و كيكاوس را برهانيد و به كشورش بازگردانيد .\r\nطبرى گويد : كيكاوس پادشاهى عظيم و نيرومند بود . فرزند خود سياوخش را ، به رستم گرد پسر دستان سپرد . رستم او را به سجستان برد و به تربيتش كوشيد و چون فرهيخته گشت او را نزد پدر آورد و كيكاوس از او خشنود گرديد . زن پدرش او را متهم ساخت . پس كيكاوس بر او خشم گرفت و به نبرد با افراسيابش فرستاد و فرمان داد تا با او نبرد كند . اما افراسيات به دو\r\n\r\n\r\n","description":"","footnote":"\r\n[ ( 1 ) 
  ] كى وافيا .\r\n[ ( 2 ) 
  ] كى نيه .\r\n[ ( 3 ) 
  ] كى فاسمن .\r\n","page_name":" 178 ","page_number":202},
  {"content":"\r\n\r\nپيشنهاد آشتى كرد ، كيكاوس از آشتى سرباز زد . سياوخش بر جان خويش بيمناك شد و به افراسيات پيوست . افراسيات دختر خود مادر كيخسرو را به دو داد ، در اين حال افراسيات بر جان خويش بيمناك شد ، به دختر خود اشارت كرد تا او را بكشد او نيز چنين كرد [ 1 
  ] . چون سياوخش كشته شد ، دختر افراسيات به خسرو حامله بود . خسرو در آنجا از مادر زاده شد . كيكاوس براى آوردن او حيله‌ها انگيخت تا آنگاه كه او را نزد خود آورد . و گويند چون كيكاوس خبر كشته شدن فرزند شنيد ، لشكرى گران همراه سرداران خويش روانه داشت . آنان بلاد ترك را زير پى سپردند و خلق بسيارى را به قتل آوردند كه در آن ميان فرزندان افراسيات نيز بودند .\r\nطبرى گويد : كيكاوس به يمن لشكر كشيد . ذو الاذعار با مردم حمير و قحطان با او رو به - رو شد و بر او پيروز گشت و اسيرش نمود و در چاهى به زندانش افكند و سر چاه ببست . رستم از سجستان به يمن رفت و با ذو الاذعار نبرد كرد و بر اين صلح كردند كه كيكاوس را به دو تسليم كند . پس كيكاوس را بستد و با خود به بابل آورد . كيكاوس به پاداش او را از بندگى پادشاه آزاد ساخت و براى او تختى از سيم‌ها با پايه‌هاى زر تعبيه كرد . و تاجى از زر بر سرش نهاد . و سجستان و زابلستان [ 2 
  ] را به او داد . كيكاوس پس از صد و پنجاه سال پادشاهى درگذشت و بعد از او به روايت طبرى و مسعودى و بيهقى و جماعتى از مورخان ، نواده‌اش كيخسرو پسر سياوخش به پادشاهى نشست .\r\nسهيلى گويد كه : كيخسرو پس از سه تن ديگر به پادشاهى نشست . بعد از كيكاوس نخست كى كيبيه [ 3 
  ] ، و پس از او پسرش اجو پسر كىكيبيه ، سپس عمويش سياوخش پسر كيكاوس و پس از اين سه ، كيخسرو پسر سياوخش . ( پايان ) و اين قولى عجيب است زيرا همه برآنند كه سياوخش در حيات پدرش در نبردهاى با تركان كشته شده است .\r\nطبرى گويد : كيكاوس پسر كيبيه پسر كيقباد ، كيخسرو را به هنگامى كه همراه مادر خود از بلاد ترك آمد ، پادشاهى داد . مادرش وسفافريد [ 4 
  ] دختر افراسيات بود . گويند چون زمام ملك به دست گرفت ، سپاهى به سردارى گودرز [ 5 
  ] براى نبرد با افراسيات پادشاه ترك ، از اسپهان روانه كرد تا انتقام پدر خويش سياوخش را بستاند . ميان دو سپاه نبردى سخت درگرفت و سپاه ايران بشكست ، كيخسرو به تن خويش آهنگ بلخ كرد و سرداران و سپاه خويش را از هر سو فرا خواند و به قصد بلاد ترك روانه ساخت . در اين نبرد سپاهيان ترك به هزيمت رفتند و سردارانشان كشته شدند . و كشندهء سياوخش پسر كيكاوس [ 6 
  ] هم در ميان\r\n\r\n\r\n","description":"","footnote":"\r\n[ ( 1 ) 
  ] ماجراى كشتن سياوش در طبرى چنان است كه در شاهنامه آمده . گويا مؤلف به هنگام خلاصه كردن روايت طبرى دچار لغزش شده باشد .\r\n[ ( 2 ) 
  ] اباستان .\r\n[ ( 3 ) 
  ] كى كى نيه .\r\n[ ( 4 ) 
  ] اسفاقدين . در شاهنامه : فرنگيس\r\n[ ( 5 ) 
  ] اجو .\r\n[ ( 6 ) 
  ] كيخسرو .\r\n","page_name":" 179 ","page_number":203},
  {"content":"\r\n\r\nكشتگان بود . افراسيات پسر خويش را كه جادوگر بود ، نزد كيخسرو فرستاد تا از او دلجويى كند . كيخسرو به سرداران خود فرمان داد تا او را از آمدن باز دارند و با او نبرد كنند در اين نبرد پسر افراسيات كشته شد . افراسيات خود حمله كرد و با كيخسرو روبرو شد و نبرد شدت گرفت و به هزيمت افراسيات و تركان پايان يافت . كيخسرو از پى افراسيات روان شد ، در آذربايجان بر او دست يافت و به قتلش آورد و پيروزمند بازگشت . از كسانى كه در اين پيروزى همراه او بودند يكى كىاوجى [ 1 
  ] پسر كىمنوش [ 2 
  ] پسر كى فاشين [ 3 
  ] پسر كى بيه [ 4 
  ] پسر كيقباد بود .\r\nطبرى مىگويد كه او پدر كى لهراسب [ 5 
  ] است كه بعد از كيخسرو به پادشاهى نشست - و ما در اين باب سخن خواهيم گفت .\r\nپس از افراسيات خرزاسف [ 6 
  ] پسر برادرش شراسف [ 7 
  ] بر تركان پادشاهى يافت . پس كيخسرو رهبانيت اختيار كرد و از پادشاهى كناره گرفت و كىلهراسب پسر اوجى سابق الذكر به جايش نشست . بعضى گويند كيخسرو در بيابان ناپديد شد و بعضى گويند وفات كرد و اين در شصتمين سال پادشاهى او بود . چون كىلهراسب پادشاهى يافت كار ترك بالا گرفت از اين رو پادشاه براى مقابله با آنان به شهر بلخ بر كنار جيحون آمد و همه روزگار پادشاهىاش در نبرد با تركان گذشت .\r\nدر ايام او در سرزمين‌هاى ميان اهواز و روم اسپهبدى بود به نام بختنرسى معروف به بختنصر . چون كىلهراسب بدان سامان رفت ناحيه‌اى ديگر به قلمرو او درافزود و او را به گشودن سرزمين‌هاى مجاور فرمان داد . و به شام روان شد . ملوك ايران و بختنصر فرزند سنخاريب نيز با او بود . پس بيت المقدس را بگشود و يهود را آواره ساخت - چنان كه در اخبارشان گذشت - و اين بختنصر با اعراب جنگ كرد و كشتار بسيار كرد . و گويند كه اين وقايع در زمان بهمن نوادهء بشتاسب [ 8 
  ] پسر لهراسب بوده است .\r\nهشام بن محمد گويد : خداوند به ارمياى نبى نوادهء زر و بابل [ 9 
  ] وحى كرد كه بختنصر را بگوى كه عرب را كه خانه‌هايشان را قفل و بند نيست پراكنده سازد و از آنان كشتار كند و آنان را به كفر و انكار رسل و بت‌پرستىشان آگاه سازد . و ارمياء همان كسى است كه به فرمان بختنصر بنى اسرائيل را به بيت المقدس بازگردانيد . در كتاب اسرائيليان آمده است كه : اين وحى بر ارمياء پسر خلقيا [ 10 
  ] نازل شده و پيش از اين ما از او ياد كرديم . و نيز به او فرمان شد كه معد بن عدنان را از ميانشان بيرون آرد و تا پايان فرمان خداوند ، او را زير نظر خود دارد . ( پايان ) پس بختنصر بر بازرگانان عرب كه در بلاد او آمده بودند ، حمله برد و همه را بگرفت و به\r\n\r\n\r\n","description":"","footnote":"\r\n[ ( 1 ) 
  ] كىاوجن .\r\n[ ( 2 ) 
  ] حينوش .\r\n[ ( 3 ) 
  ] كيكاوس .\r\n[ ( 4 ) 
  ] كحانيه\r\n[ ( 5 ) 
  ] كى هراسف .\r\n[ ( 6 ) 
  ] جوراسف .\r\n[ ( 7 ) 
  ] شراشصت .\r\n[ ( 8 ) 
  ] كيستاسب .\r\n[ ( 9 ) 
  ] زرياقيل .\r\n[ ( 10 ) 
  ] حلقيا .\r\n","page_name":" 180 ","page_number":204},
  {"content":"\r\n\r\nزندان كرد و فرمان قتال با عرب داد . طوايفى به تسليم نزد او آمدند ، او نپذيرفت و آنان را در انبار و حيره جاى داد . جز هشام مورخان ديگر گويند كه : بختنصر با اعراب در جزيرة العرب ميان ايله و ابله نبرد كرد . و با بنى عدنان روبرو شد و ايشان را منهزم ساخت و تا حضوراء بازپس‌راند و همه را كشتار كرد و خداوند به ارميا و برخيا [ 1 
  ] وحى كرد كه معد بن عدنان را كه محمد پيامبر آخر زمان و خاتم پيامبران از نسل اوست از آن ميان به در برد و او در آن روزگاران دوازده سال داشت . برخيا او را در رديف خود بر اسبى تيز تك نشاند و با خود به حران آورد تا در ميان پيامبران بنى اسرائيل پرورش يافت .\r\nبختنصر خود به بابل بازگشت و اسيران را در انبار جاى داد . و گويند آنجا انبار بازرگانان عرب بود و از اين رو آن را بدين نام خوانده‌اند . در انبار اعراب با نبطيان درآميختند . چون بختنصر بمرد ، معد بن عدنان با پيامبران بنى اسرائيل آهنگ حج كرد . چون حج به جاى آوردند ، او در آنجا در ميان قوم خود بماند و معانه [ 2 
  ] دختر حارث بن مضاض الجرهمى را به زنى گرفت و از او نزار بن معد متولد شد .\r\nاما لهراسب [ 3 
  ] همه روزگار پادشاهىاش در نبرد با تركان سپرى شد و در صد و بيستمين سال پادشاهىاش به دست تركان كشته گرديد . او پادشاهى نيك سيرت بود و پادشاهان خاور و باختر برايش خراج مىفرستادند . گويند كه او فرزند خود بشتاسب را به جانشينى خود برگزيد و خود به عبادت پرداخت . چون بشتاسب [ 4 
  ] به پادشاهى نشست او نيز همه روزگار خود را با نبرد با تركان سپرى ساخت و پسر خود اسفنديار را به جنگ ايشان فرستاد و اسفنديار از آنان رنج فراوان كشيد . در ايام او زرادشت كه مجوس ، پيامبرش پندارند ، ظهور كرد .\r\nبعضى از اهل كتاب از مردم فلسطين پندارند كه او خادم يكى از شاگردان برگزيده ارمياى نبى بود . تا از او در كارى خيانتى سرزد ، استادش او را نفرين كرد ، به پيسى مبتلى شد ، از آنجا به آذربايجان رفت و دين مجوسيت را بنا نهاد ، و نزد بشتاسب رفت و دين خود به او عرضه داشت پادشاه را خوش آمد و مردم را به پذيرفتن آن واداشت و هر كس كه از آن سر باز مىزد به قتلش مىآورد . علماى فرس معتقدند كه زرادشت از تخمهء منوشهر شاه است و پيامبرى از بنى اسرائيل بر بشتاسب كه در بلخ بود ، مبعوث شد . زرادشت و جاماسب دانا كه او نيز از تخمهء منوشهر بود هر چه آن پيامبر به زبان عبرانى مىگفت به زبان فارسى مىنوشتند جاماسب زبان عبرى [ 5 
  ] مىدانست و براى زرادشت ترجمه مىكرد .\r\nعلماى فرس مىگويند كه زرادشت كتابى آورد و مدعى شد كه به وحى بر او نازل شده و بعد از او آن كتاب را بر دوازده هزار [ پوست گاو 
  ] [ 6 
  ] نوشتند و به زر منقش كردند و بشتاسب\r\n\r\n\r\n","description":"","footnote":"\r\n[ ( 1 ) 
  ] يوحنا .\r\n[ ( 2 ) 
  ] عانه .\r\n[ ( 3 ) 
  ] كيهراسف .\r\n[ ( 4 ) 
  ] كيستاسب .\r\n[ ( 5 ) 
  ] عربى .\r\n[ ( 6 ) 
  ] پوست گاو از متن افتاده .\r\n","page_name":" 181 ","page_number":205},
  {"content":"\r\n\r\nآن را در هيكل اصطخر بنهاد و هيربدان را بر او گماشت و عامه را از آموختن آن منع نمود .\r\nمسعودى گويد : آن كتاب را بستاه [ 1 
  ] مىگفتند و آن كتاب زمزمه است و مدار آن بر شصت حرف از حروف الفبا است و زرادشت آن را تفسير كرد و آن تفسير را زند ناميدند . بار ديگر آن تفسير را تفسير نمود و پازند [ 2 
  ] ناميد . و اين واژه است كه عرب آن را زنديق گويد . اين كتاب را سه بخش است : بخشى در اخبار امت‌هاى گذشته ، و بخشى در حوادث آينده و بخشى در نواميس و شرايع . چون مشرق قبله است و نماز به هنگام برآمدن آفتاب و در نيمروز و غروب خوانده شود و آن را سجده‌ها و دعاهاست . زرادشت آتشكده‌هايى را كه منوشهر خاموش كرده بود ، از نو برافروخت . و براى امت خود دو عيد معين كرد ، يكى نوروز در اعتدال ربيعى و ديگر مهرگان در اعتدال خريفى . و از اين گونه نواميس - چون نخستين پادشاهى ايرانيان برافتاد ، اسكندر آتش در اين كتابها زد و چون اردشير آمد ، ايرانيان به خواندن يك سوره از آن كه استا [ 3 
  ] ناميده مىشد گردآمدند . مسعودى گويد : بشتاسب در سال سى و پنجم پيامبرى زردشت به او ايمان آورد . بشتاسب جاماسب دانا را كه از مردم آذربايجان بود ، جانشين زرادشت ساخت و او نخستين مؤبد در ميان ايرانيان است .\r\nطبرى گويد : بشتاسب با ارجاسپ [ 4 
  ] پادشاه ترك مصالحه كرده بود ، بدين شرط كه مركب او بر در سراى ارجاسپ چون مركب ديگر رؤساء ايستاده باشد . زرادشت او را از اين كار بازداشت و از فتنهء ترك آگاهش ساخت . بشتاسب كس فرستاد تا مركب و كسى را كه موكل بر آن بود ، بازآورند . خبر به پادشاه ترك رسيد سرزنش و تهديد آغاز كرد و از او خواست كه زرادشت را به نزد او بفرستد و گر نه خود تنبيهش كند . بشتاسب جوابى سخت داد و او را به نبرد فرا خواند . جنگ درگرفت و زرين [ 5 
  ] پسر بشتاسب كشته شد ولى سپاه ترك بشكست و ايرانيان كشتار بسيار كردند و بيدرفش [ 6 
  ] جادوگر ترك كشته شد و بشتاسب به بلخ بازگشت .\r\nپس عليه پسرش اسفنديار سعايت كردند . او را به زندان افكند و بند بر نهاد و خود در كوهى در ناحيهء كرمان و سجستان عزلت اختيار كرد و به عبادت و جستجو در دين پرداخت . و لهراسب پدر خود را كه پير و ناتوان شده بود ، به جاى خود نهاد و همهء خزاين و اموال خويش را به زنش سپرد . در اين احوال خرزاسف [ 7 
  ] بر سر او لشكر كشيد و نخست برادر خود جوهرمز [ 8 
  ] را با جماعتى از تركان روانه داشت . و اين جوهرمز نامزد پادشاهى بود . او بر بلخ مستولى شد و كشتار بسيار كرد و لهراسب [ 9 
  ] را كشت و اموالشان را به غنيمت برد و آتشكده‌ها را ويران نمود و خمانى [ 10 
  ] دختر بشتاسب و خواهر او را به اسارت برد . از جمله غنايم ، علم بزرگى بود كه آن\r\n\r\n\r\n","description":"","footnote":"\r\n[ ( 1 ) 
  ] نستاه .\r\n[ ( 2 ) 
  ] زيديه .\r\n[ ( 3 ) 
  ] اسبا .\r\n[ ( 4 ) 
  ] ارجاماسب .\r\n[ ( 5 ) 
  ] رزين . شاهنامه : زرير .\r\n[ ( 6 ) 
  ] قيدوشق .\r\n[ ( 7 ) 
  ] خداراسف .\r\n[ ( 8 ) 
  ] جور .\r\n[ ( 9 ) 
  ] كيهراسف .\r\n[ ( 10 ) 
  ] حمايى . شاهنامه : هماى .\r\n","page_name":" 182 ","page_number":206},
  {"content":"\r\n\r\nرا درفش كاويان [ 1 
  ] مىناميدند و آن ، علم آن آهنگر بود كه بر ضحاك خروج كرد و او را به قتل آورد و افريدون را به پادشاهى نشاند . پس اين علم را گرامى داشتند و آن را به گوهرها بياراستند و در گنج خانه‌هايش نهادند و در نبردهاى بزرگ آن را مىگشودند . علم كاويان را در تاريخ پادشاهيشان آوازه‌اى بلند است و در نبرد قادسيه به دست مسلمانان افتاد .\r\nپس خرزاسف پادشاه ترك با سپاه خود بر سر بشتاسب تاخت و او كه در كوههاى سجستان به عبادت مشغول بود ، به دژ پناه برد و پسر خود اسفنديار را با جاماسب دانا فراخواند و او خود هنوز در كوه بود . پسر را پادشاهى داد و به نبرد با تركان روانه ساخت . اسفنديار روانه نبرد شد و رنج‌هاى فراوان ديد و تركان را بشكست و هر چه داشتند به غنيمت برد و هر چه به غنيمت برده بودند باز پس‌گرفت و درفش كاويان را از آنان بستد . سپس اسفنديار از پى آنان ، به بلاد ترك داخل شد و شهرشان را به جنگ بگشود و پادشاهشان خرزاسف و برادرانش را بكشت و نيز كشتار بسيار كرد و اموال و زنانش را بگرفت . و به بلاد افراسيات داخل شد و همه جا را در تصرف آورد و تا بلاد صول و تبت پيش رفت و در هر ناحيه از ترك فرمانروايى گماشت و خراج نهاد و به بلخ بازگشت در حالى كه حسد پدر را برانگيخته بود .\r\nهشام بن محمد گويد : پدر ، اسفنديار را بر سر رستم پادشاه سجستان فرستاد و اين رستم همان است كه نياى آنان كيقباد از او خواسته بود تا او را از اسارت پادشاهان يمن برهاند و به پاداش ، آن سرزمين را به او اقطاع داده بود . اسفنديار به جانب رستم روان شد و رستم با او نبرد كرد . بشتاسب در سن صد و سى سالگى وفات كرد . گويند او بود كه بنى اسرائيل را به سرزمينشان بازگردانيد و مادرش از فرزندان طالوت بود و نيز گويند آنكه بنى اسرائيل را از اسارت برهانيد نوادهء او ، بهمن بود و نيز گويند كه رهانندهء يهود ، كورش پادشاه بابل به فرمان بهمن چنين كرد . پس از بشتاسب نواده او كى بهمن و به قولى اردشير بهمن به پادشاهى نشست .\r\nطبرى گويد : او را دراز دست مىخواندند زيرا بر بلاد بسيارى دست افكنده بود . هشام بن محمد گويد : چون پادشاه شد به سجستان لشكر كشيد تا انتقام خون پدر بستاند . ميانشان نبردهايى درگرفت و در اين نبردها رستم پسر دستان و پدر و برادران و فرزندانش كشته شدند .\r\nسپس به روم لشكر كشيد و بر آن خراج نهاد . او يكى از بزرگترين شاهان ايران بود ، در ناحيهء سواد شهرهايى بنا كرد . نسب مادرش به چهار پدر به طالوت مىرسد . او را ام ولدى [ 2 
  ] ، از اسيران بنى اسرائيل بود به نام راحب [ 3 
  ] و او خواهر زر و بابل [ 4 
  ] بود . بهمن زر و بابل را در بيت -\r\n\r\n\r\n","description":"","footnote":"\r\n[ ( 1 ) 
  ] زركش كاويان .\r\n[ ( 2 ) 
  ] كنيزى كه از مولاى خود آبستن شود .\r\n[ ( 3 ) 
  ] راظف .\r\n[ ( 4 ) 
  ] زرييافل .\r\n","page_name":" 183 ","page_number":207},
  {"content":"\r\n\r\nالمقدس بر يهود پادشاهى داد و دولت جالوت را به او داد . شام را نيز در تصرف آورد و هشتاد سال پادشاهى راند . پس از او خمانى به پادشاهى رسيد . ايرانيان به سبب زيبائى و حسن ادب و كمال معرفت و سواركارىاش او را به پادشاهى برداشتند . و او را چهرآزاد ، لقب دادند و گويند از اين رو او را پادشاهى دادند كه چون از پدر خود به داراى بزرگ آبستن شده بود و از او خواست كه تا هنگامى كه كودك در شكم اوست ، او را تاج شاهى دهد و او چنين كرد . ساسان پسر ديگرش نامزد پادشاهى بود ، چون شنيد خشمگين شد و به كوههاى اصطخر رفت و خود عهده‌دار پرورش گله‌هاى خود گرديد . چون پدر بمرد ديگر از پسرانش ياد نكردند و ابن خمانى را بر تخت نشاندند . خمانى پادشاهى پيروز جنگ بود . چون فرزندش دارا به حد رشد رسيد مادر زمام ملك به دست او داد و خود به فارس رفت و شهر دارابجرد را بنا نهاد .\r\nو با روميان نبرد كرد و پيروز شد و جمعى را به اسارت گرفت و سى سال پادشاهى كرد . چون دارا به پادشاهى رسيد ، به بابل نزول كرد و كشور خويش در ضبط آورد و با پادشاهان نبرد كرد و بر آنها خراج نهاد . و گويند او بود كه اسبان بريد را ترتيب داد . دارا شيفتهء فرزند خود دارا بود ، چنان كه نام خود بر او نهاده بود . او را وليعهد خود ساخت پس از دوازده سال پادشاهى بمرد و بعد از او پسرش دارا بهمن پادشاه شد . او را دوستى بود به نام برى [ 1 
  ] كه پدرش دارا او را به سعايت وزير خود رستين [ 2 
  ] كشته بود ، ولى از كشتن او پشيمان شده بود . چون دارا به پادشاهى رسيد برادر برى را دبير خود ساخت سپس او را وزارت داد تا حق برادرش را ادا كرده باشد . او دارا را عليه رستين كه وزير او و وزير پدرش بود و نيز ديگر دولتيان برانگيخت تا همه از او بيمناك شدند . هشام بن محمد گويد : دارا چهارده سال پادشاهى راند . پادشاهى نكوهيده سيرت بود . بزرگان ملك را به قتل آورد ، و رعيت را هلاك كرد . اسكندر پسر فيليپوس پادشاه يونانيان با او نبرد كرد . دارا را چهرآزاد [ 3 
  ] يعنى كريم الطبع لقب داده بودند . يكى از سردارانش بناگاه او را كشت و به اسكندر پيوست تا بدين سبب به او تقرب جويد . اسكندر فرمان داد تا بكشندش و گفت : اين پاداش كسى است كه بر پادشاه خود جسارت ورزد ، آنگاه روشنك دختر دارا را - چنان كه در اخبار اسكندر خواهيم آورد - به زنى گرفت .\r\nطبرى گويد : برخى از كسانى كه به اخبار گذشتگان آگاهند ، گفته‌اند كه دارا را در روز مرگش چهار فرزند بود : اشك [ 4 
  ] بنودارا [ 5 
  ] و اردشير [ 6 
  ] و دخترى به نام روشنك كه اسكندر با او ازدواج كرد . و او چهارده سال پادشاهى كرد .\r\nاينها اخبار ايرانيان باستانىاند دربارهء آخرين پادشاهشان دارا .\r\n\r\n\r\n","description":"","footnote":"\r\n[ ( 1 ) 
  ] بيدلى .\r\n[ ( 2 ) 
  ] ارشيش .\r\n[ ( 3 ) 
  ] در متن سفيد است . ابن اثير : دارا را چهرآزاد مىگفتند .\r\n[ ( 4 ) 
  ] اسسك .\r\n[ ( 5 ) 
  ] بنودار .\r\n[ ( 6 ) 
  ] ارداشير .\r\n","page_name":" 184 ","page_number":208},
  {"content":"\r\n\r\nاوروسيوس مورخ رومى در آغاز دولت ايرانيان گويد كه اينان بعد از دخول بنى اسرائيل به شام بوده‌اند ، در عهد عتنيئيل [ 1 
  ] پسر قناز پسر يفنه و او برادرزادهء كاتب پسر يفنه بود كه بعد از يوشع زمام امور بنى اسرائيل را به دست گرفت . گويد : و در اين زمان پدر فرس از سرزمين روميان گركى از بلاد آسيا بيرون آمد . نام او به زبان عربى ، فارس و به يونانى ، يرشورو به فارسى ، يرشيرش است . او اهل بيت خود را در جايى فرود آورد و بر مردم آنجا استيلا يافت . پس اين امت به دو منسوب شد و نامش از نام او مشتق گرديد . و پيوسته كارشان روى در نمو داشت تا دولت كورش كه او را كسراى نخستين گويند . كورش بر قضاعه غلبه يافت و به بابل لشكر كشيد .\r\nدر باب نهر دوم كه بعد از فرات قرار دارد يعنى نهر دجله با او سخن گفتند ، او چند جوى حفر كرد و آب دجله را در آن جوىها تقسيم كرد ، سپس به شهر داخل شد و آن را ويران نمود . سپس با سريانيان جنگ كرد و در اين نبردها در بلاد شيت ( ؟ ) هلاك شد . پس از او پسرش كمبوجيه [ 2 
  ] پسر كورش به پادشاهى رسيد او انتقام خون پدر از ايشان بگرفت و روانهء مصر شد و بتانشان را سرنگون ساخت و دينشان را نقض كرد . پس ساحران مصر او را كشتند و اين واقعه ، پس از هزار سال از آغاز دولتشان اتفاق افتاد . آنگاه زمام امور ايرانيان به دست دارا افتاد او ساحران مصر را بكشت و سرزمين سريانيان را به آنان پس داد و بنى اسرائيل را به شام بازگردانيد . و بر سر روميان گركى [ 3 
  ] لشكر كشيد تا انتقام خون كورش را بستاند و همواره با آنان در نبرد بود تا آنگاه كه در سال بيست و سوم پادشاهىاش درگذشت . يكى از سردارانش به ناگاه او را به قتل آورد . بعد از او پسرش اردشير چهل سال پادشاهى كرد . آنگاه نوبت به دارانوتوس [ 4 
  ] رسيد كه هفده سال حكم راند . بعد از او پسرش اردشير پس از منازعه‌اى كه با كورش پسر نوتوس داشت به حكومت رسيد . پس اردشير او را بكشت و بر ملك استيلا يافت و با روميان گركى راه مصالحه در پيش گرفت ولى آنان پيمان شكستند و از مردم مصر مدد خواستند ، جنگ مدت گرفت . پس صلح كردند و اردشير كشته شد و اين در زمان اسكندر پادشاه يونانيان بود . و او دايى اسكندر بزرگ است كه چون بمرد پدر اسكندر بزرگ فيليپوس شاه در مقدونيه به حكومت رسيد .\r\nاردشير در سال بيست و ششم حكمرانىاش درگذشت - و پس از او پسرش اردشير دوم [ 5 
  ] چهار سال پادشاهى كرد . در ايام او اسكندر پسر فيليپوس بر يونانيان و روميان حكومت يافت .\r\nپس از اردشير دوم دارا به پادشاهى رسيد . در عهد او بود كه اسكندر در بيت المقدس بر يهود استيلا يافت و همه روميان گركى را در طاعت آورد . سپس ميان او و دارا فتنه برخاست .\r\nو بارها لشكر كشى كردند و هر بار شكست در لشكر دارا افتاد و اسكندر بر او پيروز مىشد . پس\r\n\r\n\r\n","description":"","footnote":"\r\n[ ( 1 ) 
  ] عثنيئال .\r\n[ ( 2 ) 
  ] قنبيشاش - قمبسوزس .\r\n[ ( 3 ) 
  ] غريقى و مراد يونانيان است .\r\n[ ( 4 ) 
  ] انوطو .\r\n[ ( 5 ) 
  ] شخشار .\r\n","page_name":" 185 ","page_number":209},
  {"content":"\r\n\r\nاسكندر روانهء مصر و شام شد و آنجا را تصرف كرد و شهر اسكندريه را بنا نمود و بازگشت .\r\nداريوش [ 1 
  ] با او رو به رو شد و اسكندر او را شكست داد و بر ممالك ايران دست يافت و بر پايتخت مستولى شد . و از پى دارا روان شد او را خسته و زخم افتاده در راه ديد و لحظه‌اى بعد از آن جراحات وفات كرد . اسكندر اندوهگين شد و فرمود تا او را در مقابر پادشاهان به خاك سپردند . و در اين روزگاران حدود هزار و هشتاد سال از آغاز پادشاهيشان گذشته بود .\r\nپايان سخن اروسيوس .\r\nسهيلى گويد : او را خسته و مجروح در ميدان جنگ بيافت ، سرش را بر زانو نهاد و گفت :\r\nاى سرور آدميان هرگز قصد كشتن ترا نداشتم و بدان خشنود نبودم . آيا ترا نيازى هست ؟\r\nگفت : دخترم را به زنى بگير و قاتل مرا بكش . و اسكندر چنين كرد و پادشاهى اين طبقه منقرض شد . و البقاء للّه وحده سبحانه و تعالى .\r\nابن عميد گويد : در ترتيب اين طبقه از پادشاهان ايران كورش تا دارا كه آخرين آنانست گويند : بعد از كورش پسرش كمبوجيه [ 2 
  ] هشت سال و به قولى نه سال و به قولى بيست و دو سال پادشاهى كرد . و گويند با مصر نبرد كرد و بر آن استيلا يافت و او را بختنصر دوم ناميده‌اند .\r\nبعد از او داريوش پسر بشتاسب بيست و پنج سال فرمان راند و او نخستين پادشاهان - چهارگانه‌اى است كه دانيال درباره آنان گفت : در ايران سه تن پادشاهى خواهند كرد و چون نوبت به چهارمين رسد صاحب مال فراوان شود و از پيشينيان خويش عظيم‌تر گردد . نخستين آنان دارا پسر بشتاسب و نام او در مجسطى آمده است . دومين دارا پسر كنيز است و سومين كسى است كه اسكندر او را مىكشد . و گفته‌اند كه او چهارمين است كه در سخن دانيال آمده است . زيرا نخستين آنان داريوش پسر خشايارشاى [ 3 
  ] مادى است [ و پسر كورش و آنكه پس از او به پادشاهى نشسته است [ 4 
  ] 
  ] سپس سه تن بعد از او برشمرده و در سال دوم از پادشاهى داريوش پسر كى بشتاسب بر بابل هفتادمين سال ويرانى بيت المقدس به پايان آمد . و در پادشاهى سومين بناى بيت المقدس كامل شد . سپس ، بعد از داريوش پسر كىبشتاسب اسمرديوس [ 5 
  ] مجوسى يك سال پادشاهى كرد و به قولى سيزده سال ، و او را مجوسى از آن رو ناميدند كه زرادشت كيش مجوسى را در ايام او آشكار ساخت . سپس خشايارشا پسر داريوش بيست سال پادشاهى كرد وزير او هامان از عمالقه بود و داستان او با كنيزى از بنى اسرائيل گذشت . پس از او پسرش اردشير [ 6 
  ] پسر خشايارشا [ 7 
  ] ملقب به درازدست به پادشاهى نشست . مادر او از يهود و خواهرزادهء مردخاى بود . آن زن را شاه سخت دوست ميداشت و به دست او يهود از سعايت وزير عليه\r\n\r\n\r\n","description":"","footnote":"\r\n[ ( 1 ) 
  ] دارانطوس .\r\n[ ( 2 ) 
  ] قمبوسيوس .\r\n[ ( 3 ) 
  ] اخشورش .\r\n[ ( 4 ) 
  ] عبارت متن مفهوم نشد .\r\n[ ( 5 ) 
  ] برديا ؟\r\n[ ( 6 ) 
  ] ارطحشاست .\r\n[ ( 7 ) 
  ] اخشويرش .\r\n","page_name":" 186 ","page_number":210},
  {"content":"\r\n\r\nآنان رهائى يافتند . و عزيز در خدمت او بود . در سال بيستم حكمرانىاش فرمود تا باروهاى بيت المقدس را ويران كنند . آنگاه عزيز خواستار تجديد بناى آن شد و به مدت دوازده سال بار ديگر آنها را بساخت .\r\nابن عميد از مجسطى مىآورد كه : اين عزيز را عزرا خوانند و او چهاردهمين كوهن بعد از هارون است . عزيز براى بنى اسرائيل تورات را نوشت و پس از بازگشتشان از آوارگى نخستين كتاب‌هاى پيامبران را از بر نوشت . زيرا بختنصر همه را سوزانده بود . و نيز گويند آنكه تورات و كتاب‌هاى پيامبران را براى بنى اسرائيل نوشت يشوع پسر يهوصاداق [ 1 
  ] بود .\r\nسپس بعد از او اردشير دوم پنج سال پادشاهى كرد و گويند بيست و يك سال و گويند شانزده سال و گويند دو ماه و ابن عميد پنج سال را ترجيح مىنهد ، زيرا با سياق تاريخ موافق است .\r\nابقراط و سقراط با او بودند و در شهر آتن [ 2 
  ] مىزيستند . و نيز در زمان او كتب نواميس دوازده‌گانه نوشته شد .\r\nپس از او سغديانس [ 3 
  ] سه سال پادشاهى كرد و گويند يك سال و گويند هفت ماه ، و او تا دم مرگ با بيمارى خود دست به گريبان بود . پس از او ، دارا پسر كنيز پادشاه شد و او را نوتوس [ 4 
  ] مىخواندند و گويند به داريوش ألياريوس ( ؟ ) موسوم بود او هفده سال پادشاهى راند از حكماى يونان سقراط و فيثاغورس و اقليوس ( ؟ ) معاصر با او بودند . در سال پنجم پادشاهىاش مردم مصر عليه يونانيان شوريدند و پس از صد و بيست و چهار سال زمام كشور خود به دست گرفتند .\r\nپس از اردشير برادرزادهء كورش ، داريوش يازده سال پادشاهى كرد و گويند بيست و دو سال و گويند چهل سال و گويند بيست و يك سال . الياقيم كوهن كه چهل و شش سال در اين مقام بود ، معاصر با او بود پس از او اردشير موسوم به اخوس [ 5 
  ] يا اوغش بيست سال فرمان راند و به قولى بيست و پنج سال و به قولى بيست و نه سال ، او به مصر لشكر كشيد و آنجا را تصرف كرد ، و فرعون ساناق به مقدونيه گريخت ، نام اين فرعون قصطرا بود . اردشير قصر شمع را بنا كرد و در آن معبدى ساخت و اين همان شهرى است كه عمرو بن العاص آن را محاصره نمود و در تصرف آورد .\r\nپس از او پسرش ارسيس [ 6 
  ] پادشاهى يافت ، گويند نام او فارس بود . چهار سال حكمرانى كرد ، و به قولى يازده سال . از حكماى يونان ، سقراط [ 7 
  ] و افلاطون و ذيمقراطيس معاصر او بودند . و در عهد او بود كه سقراط را به جام قول به تناسخ ، كشتند . و گويند كه اين مذهب\r\n\r\n\r\n","description":"","footnote":"\r\n[ ( 1 ) 
  ] ابو صادق .\r\n[ ( 2 ) 
  ] اشيانش .\r\n[ ( 3 ) 
  ] صغريتوس .\r\n[ ( 4 ) 
  ] ناكيش .\r\n[ ( 5 ) 
  ] اخوش .\r\n[ ( 6 ) 
  ] ارشيش .\r\n[ ( 7 ) 
  ] بقراط .\r\n","page_name":" 187 ","page_number":211},
  {"content":"\r\n\r\nاو نبود ، بلكه شاگردانش او را بدين عقيده ملزم ساختند سپس عليه او شهادت دادند . قضات محكمه آتن او را به خوردن زهر محكوم كردند .\r\nپس از ارسيس [ 1 
  ] پسرش دارا بيست سال و به قولى شانزده سال پادشاهى كرد .\r\nابن عميد از ابى الراهب نقل مىكند كه او همان داراى چهارم است كه دانيال به او اشارت كرده است - چنان كه گذشت - او در ميان پادشاهان اين طبقه ، شاهى بزرگ بود بر يونانيان غلبه يافت و آنان را به دادن باج و ساوى كه پدرانش بر آن نهاده بودند الزام كرد . در اين روزگاران اسكندر پسر فيليپوس بر يونان حكومت مىكرد و از عمرش شانزده سال گذشته بود . دارا طمع در آن كرد كه بر او خراج بندد ، اسكندر نپذيرفت و پاسخ‌هاى گران داد . و لشكر به سوى او كشيد و او را به قتل آورد . از آن پس اسكندر بر سرزمين ايران و سرزمين‌هاى آن سوى ايران ، استيلا يافت . پايان سخن ابن عميد .\r\n\r\n\r\n","description":"","footnote":"\r\n[ ( 1 ) 
  ] ارشيش .\r\n","page_name":" 188 ","page_number":212},
  {"content":"\r\n\r\n\r\nطبقه سوم از ايرانيان و اينان اشگانيان يا ملوك الطوائف هستند و ذكر دولت‌ها و كارهايشان تا انقراض آنان\r\nاين طبقه از پادشاهان ايران به اشگانيان - كاف با تلفظى نزديك به غين - معروفند .\r\nاشگانيان از فرزندان اشگان پسر داراى اكبراند - و ما دربارهء آن سخن گفتيم - و بدان هنگام كه ميان ايرانيان پراكندگى افتاده بود ، اينان بزرگترين ملوك الطوائف بودند - بدين قرار ، كه چون اسكندر ، داراى اصغر را كشت با معلم خود ارسطو در باب ايرانيان مشورت كرد ، او گفت امر فرمانروايى و رياست را در ميان خاندان‌ها پراكنده ساز تا در ميان آنها پراكندگى افتد و همه به فرمان تو گردن نهند . پس اسكندر بزرگان هر ناحيه را از ايرانى و عرب نبطى و جرمقانى بر همان ناحيه ، فرمانروايى داد ، تا زمام امور آنجا را به دست گيرد ، و چون چنين كرد فرمان او در سرزمين ايران و مشرق روان شد . چون اسكندر بمرد سرزمين‌هايى كه گشوده بود ميان چهار تن از سرداران او تقسيم شد : مقدونيه و انطاكيه و متعلقات آن از ممالك روم به فيليپوس [ 1 
  ] رسيد و اسكندريه و مصر و مغرب به فيلادلفوس [ 2 
  ] ملقب به بطلميوس و شام و بيت المقدس و متعلقات آن به دسطوس ؟ و سواد تا جبال و اهواز و فارس به سلوكوس [ 3 
  ] پسر انطيوخوس ، كه ناحيهء سواد ، پنجاه و چهار سال در تصرف او ماند .\r\nطبرى گويد : اشگ ، فرزند داراى اكبر را ، پدر فرمانروايى رى داده بود . اشگ در آنجا پرورش يافت ، چون بزرگ شد و اسكندر به هلاكت رسيد سپاهى گرد آورد و به سوى انطيوخوس روان شد . دو سپاه در موصل به يك ديگر رسيدند . سپاه انطيوخوس منهزم شد و خود او به قتل آمد ، و اشگ بر سواد از موصل تارى و اصفهان استيلا يافت . ديگر ملوك الطوائف به سبب شرف و نسبش او را بزرگ داشتند و او را به پيشوايى برگزيدند بىآنكه او را در عزل و نصب\r\n\r\n\r\n","description":"","footnote":"\r\n[ ( 1 ) 
  ] فيلپس .\r\n[ ( 2 ) 
  ] فيددفس .\r\n[ ( 3 ) 
  ] يلاقش سيلقس .\r\n","page_name":" 189 ","page_number":213},
  {"content":"\r\n\r\nآنان اختيارى باشد . بدين شرط كه تنها ، اكرامش كنند و در گفتگوها به نام او آغاز نمايند .\r\nبا اين همه گاه ميانشان عداوت‌هايى پديد مىآمد و با يك ديگر در صلح و جنگ حالاتى گونه‌گون داشتند .\r\nگويند كه مردى از خاندان شاهان پس از مرگ اسكندر ، بر ناحيهء جبال و اصفهان جز سواد فرمان مىراند . سپس فرزند او بر سواد مستولى شد و آن ناحيه را بر جبال و اصفهان درافزود و بر ديگر ملوك الطوائف سرورى يافت . پس برخى گويند كه او اشگ پسر داراست - چنان كه گفتيم - و اين قول ايرانيان است و بعضى گويند كه او اشگ از اعقاب اسفنديار پسر گشتاسب است و ميان آنان شش پدر فاصله بوده است . و بعضى گويند كه او اشگ پسر اشكان بزرگ است از فرزندان كيبيه [ 1 
  ] پسر كيقباد . و گويند كه او بزرگترين شهرياران اشگانى بوده است .\r\nاو ديگر ملوك الطوائف را مقهور ساخت و بر اصطخر مستولى شد ، زيرا اصطخر پيوسته به اصفهان است و از آنجا بر ديگر بلاد دست يافت . مدت پادشاهىاش بيست سال بوده .\r\nبعد از او گودرز [ 2 
  ] پسر اشگ به پادشاهى رسيد او به سبب كشته شدن يحيى بن زكريا به دست بنى اسرائيل ، با آن قوم جنگ كرد .\r\nمسعودى گويد : اشگ پسر اشگ ، پسر اردوان [ 3 
  ] پسر اشگان اول ، ده سال پادشاهى كرد ، سپس شاپور پسرش شصت سال پادشاهى كرد و با بنى اسرائيل در شام نبرد كرد و اموالشان غارت نمود . در سال چهل و يكم پادشاهى او عيسى ( ع ) در سرزمين فلسطين ظهور كرد . سپس عمويش گودرز دو سال پادشاهى كرد . سپس بيژن [ 4 
  ] پسر شاپور يازده سال حكومت كرد در ايام او تيتوس قيصر بر بيت المقدس غلبه يافت و آن را ويران نمود و يهود را از آنجا براند . چنان كه گذشت - سپس گودرز پسر بيژن نوزده سال پادشاهى كرد ، سپس نرسى [ 5 
  ] برادرش چهل سال و سپس هرمز برادرشان چهل سال ، سپس پسرش اردوان پسر هرمز پنج سال سپس پسرش خسرو پسر اردوان چهل سال ، سپس پسرش بلاش [ 6 
  ] پسر خسرو بيست و چهار سال پادشاهى كرد . در روزگار او روميان همراه قيصر لشكر به سواد كشيدند تا انتقام انطيوخوس پادشاه انطاكيه را كه به دست اشگ جد بلاش كشته شده بود ، بستانند . بلاش لشكرى گرد آورد و از ملوك الطوائف در فارس و عراق يارى طلبيد . آنان نيز به او يارى رسانيدند و چهل هزار مرد جنگى بر او گرد آمدند او امير حضر [ 7 
  ] را كه خود از ملوك الطوائف در سواد بود بر آنان فرماندهى داد ، او لشكر بر سر قيصر كشيد و او را به قتل آورد و از سپاه روم كشتار بسيار كرد .\r\nو اسكندريه را بگشود و تا خليج پيش رفت . پس از بلاش پسرش اردوان سيزده سال حكومت كرد . اردشير پسر بابك پسر ساسان بر او خروج كرد و سرزمين فارس را از ملوك الطوائف\r\n\r\n\r\n","description":"","footnote":"\r\n[ ( 1 ) 
  ] كيبيه .\r\n[ ( 2 ) 
  ] جور .\r\n[ ( 3 ) 
  ] دارا .\r\n[ ( 4 ) 
  ] نيرو .\r\n[ ( 5 ) 
  ] جرسى .\r\n[ ( 6 ) 
  ] يلاوش .\r\n[ ( 7 ) 
  ] كسرى .\r\n","page_name":" 190 ","page_number":214},
  {"content":"\r\n\r\nبستد و چنان كه خواهيم گفت دولت ساسانى را تأسيس نمود .\r\nطبرى گويد : در ايام ملوك الطوائف . تولد عيسى اتفاق افتاد . در سال شصت و پنجم از غلبه اسكندر بر بابل و سال پنجاه و يكم از آغاز سلطنت اشكانى . و نصارى معتقدند كه تولد عيسى سيصد و شصت و سه سال بعد از غلبهء اسكندر بر بابل بوده است .\r\nطبرى گويد : مدت پادشاهى ملوك الطوائف بعد از اسكندر تا ظهور اردشير پسر بابك و استيلاى او بر كار دويست و شصت سال بود و بعضى مىگويند پانصد و بيست و سه سال . و بعضى گويند در اين مدت نود تن بر نود طايفه حكم رانده‌اند و همه ، پادشاهان مداين را بزرگ مىداشته‌اند .\r\n\r\n","description":"","footnote":"","page_name":" 191 ","page_number":215},
  {"content":"\r\n\r\n\r\nطبقه چهارم از ايرانيان ايشان ساسانيانند و خبر از پادشاهانشان و كسراها تا زمان فتح اسلامى\r\nاين دولت يكى از بزرگترين دولت‌ها در ميان نوع بشر و نيرومندترين آنها بود . دولت ساسانى يكى از دو دولتى است كه آنها را اسلام از روى زمين برافكند و دولت ديگر دولت روم بود . آغاز آن خروج اردشير پسر بابك شاه ، ملك خير [ 1 
  ] است . و او ساسان كوچك پسر بابك پسر ساسان [ 2 
  ] پسر بابك ، پسر هرمز ، پسر ساسان بزرگ ، پسر كىبهمن است . و ما پيش از اين ، در باب كى بهمن سخن گفتيم .\r\nساسان پسر بهمن ، چون ديد كه برادرش دارا را در شكم مادر تاج پادشاهى دادند خشمگين شد و به كوههاى اصطخر رفت و در آنجا اقامت جست ، و فرزندانش در آن ناحيه زاد و ولد كردند تا ساسان كوچك زاده شد و رشد كرد . ساسان مردى شجاع بود امور آتشكدهء اصطخر به عهدهء او بود . زنش كه از خاندان شاهى بود براى او بابك را بزاد و براى بابك اردشير زاده شد . دارقطنى اردشير را به راء بىنقطه ضبط كرده است . در اين ايام يكى از ملوك الطوائف در اصطخر بود و او را عاملى خواجه به نام ثيرى [ 3 
  ] در دارابجرد بود . چون اردشير هفت ساله شد ، جدش ساسان ، او را نزد پادشاه اصطخر آورد و از او خواست تا او را به عامل دارابجرد - يعنى آن خواجه - بسپارد تا تربيتش كند . چون عامل دارابجرد بمرد ، اردشير در آنجا زمام امور را به دست گرفت و او از اخترگران شنيده بود كه روزى پادشاه خواهد شد . اين بود كه بر بيشتر ملوك الطوائفى كه در فارس بودند حمله آورد و بر همه غلبه يافت .\r\nو شرح ماجرى را براى پدر بنوشت . سپس بر عامل اصطخر حمله آورد و با آنچه در دست داشت او را مغلوب كرد و اصطخر و بسيارى از اعمال را تصرف كرد .\r\nزعيم ملوك الطوائف در اين روزگاران اردوان پادشاه اشگانى بود . نامه‌اى به او نوشت\r\n\r\n\r\n","description":"","footnote":"\r\n[ ( 1 ) 
  ] مرو .\r\n[ ( 2 ) 
  ] سامان .\r\n[ ( 3 ) 
  ] سرى .\r\n","page_name":" 192 ","page_number":216},
  {"content":"\r\n\r\nو از او خواست كه تاج شاهى بر سر او گذارد . اردوان خشمگين شد و پاسخ داد كه از اصطخر بيرون رود . اما اردشير از فرمان او سر برتافت و با سپاهى از اصطخر بيرون شد . در اين ايام موبدان موبد [ 1 
  ] پيش آمد و تاج بر سر او نهاد . آنگاه كرمان را گشود . در آنجا پادشاهى از ملوك الطوائف بود ، اردشير فرزند خود را به فرمانروايى كرمان نصب كرد . اردوان ، بار ديگر نامه نوشت و او را تهديد كرد و يكى از ملوك الطوائف را كه پادشاه اهواز بود ، فرمان داد تا لشكر بر سر اردشير كشد ، ولى او شكسته بازگشت - سپس اردشير به اصفهان رفت و پادشاه آن ديار را كشت و بر آن استيلا يافت . سپس به اهواز رفت و همچنان پادشاه اهواز را به قتل آورد .\r\nاردوان كه رئيس ملوك الطوائف بود ، با سپاهى به نبرد با او روانه شد ، اردشير آن سپاه را منهزم ساخت و اردوان را بكشت و همدان و جبال و آذربايجان و ارمنستان و موصل و سواد را بگرفت بر ساحل شرقى دجله ، شهر مداين را بنا نمود . سپس به اصطخر بازگشت و سجستان سپس گرگان و مرو و بلخ و خوارزم را تا خراسان در تصرف آورد و بسيارى از سرها را به آتشكده فرستاد . سپس به فارس بازگشت و در جور [ 2 
  ] فرود آمد و پادشاه كوشان و مكران سر بر خط فرمان او نهادند . سپس بحرين را كه مدتى در محاصره او افتاده بود و بالاخره پادشاه آن خويشتن را به دريا افكند ، به فرمان آورد . آنگاه به مداين بازگشت و فرزند خود شاپور را به اطراف روانه كرد او همواره پيروز جنگ بود و پادشاهان اطراف را به فرمان مىآورد . اردشير بسيارى از ممالك را بگرفت و شهرها را بنا كرد و آبادانىهاى بسيار نمود در سال چهاردهم پادشاهىاش بعد از كشتن اردوان ، در اصطخر درگذشت .\r\nهشام بن كلبى گويد : اردشير در ميان مردم فارس قيام كرد ، مىخواست آن پادشاهى كه پيش از آمدن ملوك الطوائف از آن نياكان او بود ، ديگر بار به چنگ آورد و همه كشور را در زير فرمان يك پادشاه درآورد . اردوان پادشاه اردوانيان بود و آنان از نبطيهاى سواد بودند و بابا پادشاه ارمانيان بود و آنان از نبطيهاى شام بودند و ميان آن دو طايفه همواره جنگ و فتنه بود . آن دو براى نبرد با اردشير با يك ديگر متحد شدند و به نوبت با او نبرد كردند .\r\nاردشير نزد بابا كس فرستاد و با او از در صلح درآمد ، بدان شرط كه بر سر فرمانروايى خود باشد و در نبرد ميان او و اردوان مداخلت نكند . اما ديرى نكشيد كه اردوان را كشت و بر سواد مستولى شد . بابا نيز به اطاعت درآمد و شام را تسليم كرد . پس به كار عرب بازگشت .\r\nاعراب به حوالى عراق مىآمدند و به شهر حيره داخل مىشدند . اين اعراب سه گروه بودند ، يكى تنوخ ، و از ايشان بودند قضاعه ، كه ما پيش از اين از آنان سخن گفتيم و گفتيم كه همراه يكى از پادشاهان تبع جنگ كردند و او آنان را بدانجاى آورد . اينان در خيمه‌هايى از موى و كرك كه در غرب فرات ميان انبار و حيره و فراتر ، زده بودند ، زندگى مىكردند . اما نخواستند\r\n\r\n\r\n","description":"","footnote":"\r\n[ ( 1 ) 
  ] موبدان رورين .\r\n[ ( 2 ) 
  ] صول .\r\n","page_name":" 193 ","page_number":217},
  {"content":"\r\n\r\nكه در زير فرمان اردشير زندگى كنند ، اين بود كه راه باديه در پيش گرفتند . دوم قبيلهء عباد بودند ، اينان در حيره سكنى داشتند يا آنجا را وطن خود ساخته بودند . سه ديگر احلاف بودند ، اينان نيز در حيره سكونت داشتند ، بىآنكه با آنان هم نسب بوده باشند . همچنين نه از تنوخ بودند كه از فرمان ايرانيان بيرون آمده بودند و نه از عباد كه خود را به آنان نزديك ساخته بودند . سرزمين اين احلاف ، حيره و انبار بود . از اين گروه بود عمرو بن عدى و قومش . اينان حيره و انبار را كه ويران شده بودند از نو آبادان كردند . اين دو شهر از شهرهايى بودند كه عرب در زمان بختنصر بنا كرده بود . چون بنى عمرو بن عدى در آنجا فرود آمدند آن دو شهر را آبادان ساختند و همچنان در دست آنان بود تا اسلام فراز آمد . در روزگار اسلام ، اعراب مسلمان شهر كوفه را بنا نهادند و در نتيجه شهر حيره روى به ويرانى نهاد .\r\nچون اردشير به پادشاهى رسيد كشتار اشگانيان را از حد بگذرانيد تا به وصيت جدش همه را نابود كرد . اردشير در قصر اردوان ، كنيزى ديد و او را خوش آمد و چون كنيز نسب خود نهان داشت و گفت كه از اشگانيان نيست از كشتن رهايى يافت او گفت كه من كنيزى بيش نيستم و دوشيزه‌ام . اردشير با او همبستر شد و زن حامله گرديد و چون خود را در امان يافت ، نسب خويش آشكار كرد . اردشير خشمگين شد و او را به يكى از مرزبانان سپرد تا بكشدش ، آن مرزبان او را نگهداشت تا آنگاه كه اردشير از قلت فرزند شكايت كرد زيرا از آن بيمناك بود كه رشتهء پادشاهى از خاندان او گسسته شود . اين بود كه از كشتن آن كنيز و تلف ساختن جنين او پشيمان شد . آن مرزبان او را خبر داد كه كنيز را نكشته است ، و او پسرى آورده و او را شاپور نام نهاده است . اكنون نوجوانى ادب آموخته و كامل خصال است . اردشير او را حاضر ساخت و بيازمود از او خشنود شد و وليعهد خويش نمود . چون اردشير درگذشت ، پس از او شاپور به پادشاهى نشست . شاپور دولتمردان را به بخشايش خويش بنواخت و كارگزاران را برگزيد سپس رهسپار خراسان شد و امور آنجا را تمشيت داد . آنگاه روانهء نصيبين شد و آنجا را نيز به جنگ بگشود و كشتار كرد و اسير گرفت و نيز يكى از شهرهاى شام را در تصرف آورد . و انطاكيه را در محاصره گرفت . در اين روزگاران والريانوس [ 1 
  ] پادشاه آن ديار بود . شاپور او را مقهور كرد و اسير نمود و به جنديشاپور آورد و در آنجا محبوسش كرد . تا آنگاه كه مالى فراوان به فديه داد و او آزادش ساخت . بعضى مىگويند بدان شرط آزادش كرد كه شادروان تستر ( شوشتر ) را بنا كند و بعضى گويند بينىاش را بريد و گويند كه او را بكشت .\r\nدر جبال تكريت ميان دجله و فرات شهرى بود موسوم به الحضر ، و در آن پادشاهى از جرمقان‌ها بود موسوم به ساطرون از ملوك الطوائف ، و اين همان است كه شاعر [ 2 
  ] دربارهء\r\n\r\n\r\n","description":"","footnote":"\r\n[ ( 1 ) 
  ] دريانوس .\r\n[ ( 2 ) 
  ] ابو دواد ايادى ، شاعر جاهلى است .\r\n","page_name":" 194 ","page_number":218},
  {"content":"\r\n\r\nاو گفته است :\r\n و ارى الموت قد تدلى من الحضر * على رب اهله الساطرون\r\nو لقد كان آمنا للدواهى * ذا ثراء و جوهر مكنون \r\nمسعودى گويد : ساطرون پسر استطرون از ملوك سريانى است . طبرى گويد : عرب او را ضيزن نامند . و هشام بن محمد كلبى گويد : از قضاعه بود و ضيزن بن معاوية بن العبيد بن الاجذم بن عمرو بن النخع بن سليم نام داشت - و نسب سليم را در قضاعه خواهيم آورد . در سرزمين جزيره بود و از قبايل قضاعه مردم بىشمارى با او بودند . قلمرو پادشاهىاش تا شام گسترش داشت . آنگاه كه شاپور به خراسان رفته بود ، او در ناحيه سواد فسادها انگيخته بود . شاپور چون از كار خراسان بپرداخت ، لشكر بر سر او كشيد و بر در دژ او فرود آمد و آنجا را چهار سال محاصره كرد . اعشى گويد :\r\n ا لم تر للحضر إذ أهله * بنعمى [ 1 
  ] و هل خالد من نعم\r\nاقام به شاهپور [ 2 
  ] الجنود * حولين تضرب [ 3 
  ] فيه القدم [ 4 
  ] \r\nسپس دختر ساطرون كه نضيره نام داشت از ربض شهر بيرون شد و او از زيباترين زنان بود و شاپور نيز مردى زيبا روى بود . زن خود را بر او نمود و هر دو شيفتهء يك ديگر شدند .\r\nدختر راه‌هاى پنهانى دژ را به او نمود و شاپور از آن راه به دژ داخل شد و آنجا را تصرف كرد . و ضيزن را كشت و از قضاعه هر كه با او بود ، به قتل آورد . بيشتر كشتگان از بنى حلوان بودند . پس دولتشان منقرض شد و دژ الحضر ويران گرديد . عدى بن زيد در رثاء او گويد :\r\n شاده مرمرا و جلله كلسا * فللطير فى ذراه و كور\r\nو اخو الحضر اذ بناه و اذ * دجلة تجبى اليه و الخابور\r\nلم يهبه ريب المنون فبادا * لملك عنه فبابه مهجور \r\nپس در عين التمر [ 5 
  ] با او عروسى كرد . نضيره آن شب تا بامداد با آنكه بسترى از حرير و آكنده از ابريشم داشت [ 6 
  ] مىغلطيد و به خواب نمىرفت . شاه پرسيد چه چيز او را آزار مىدهد ؟ ديدند برگ موردى ( ياس ) در رختخواب او بوده است . شاه گفت : واى بر تو ، پدرت تو را چگونه غذا مىداد ؟ گفت : از كره و مغز استخوان و عسل و شراب صافى . شاپور گفت : به جان پدرت سوگند كه من ديرى نيست كه با تو آشنا شده‌ام و به اندازهء پدرت كه اين گونه تو را غذا مىداده دوستت ندارم . آنگاه فرمود تا مردى بر اسبى چموش بنشيند و گيسوان آن زن را بر دم آن اسب ببندد و تاخت كند تا اعضاى او از يك ديگر جدا گردد .\r\n\r\n\r\n","description":"","footnote":"\r\n[ ( 1 ) 
  ] بتعمة .\r\n[ ( 2 ) 
  ] سابور .\r\n[ ( 3 ) 
  ] يضرب .\r\n[ ( 4 ) 
  ] القمم .\r\n[ ( 5 ) 
  ] عين النمر .\r\n[ ( 6 ) 
  ] عبارت از طبرى تصحيح شد . متن چنين است : كان من الحرير محشوا بالقز و القسى ؟ و عبارت طبرى چنين است : و هى من حرير محشوة بالقز فالتمس . . .\r\n","page_name":" 195 ","page_number":219},
  {"content":"\r\n\r\nابن اسحاق مىگويد : آنكه دژ الحضر را فتح كرده و ويران ساخته و ساطرون را كشته است شاپور ذو الاكتاف بوده . و سهيلى مىگويد : كه اين قولى نادرست است . زيرا ساطرون از ملوك الطوائف بوده كه پادشاهيشان به دست اردشير و پسرش شاپور انقراض يافت و حال آنكه شاپور ذو الاكتاف سال‌ها بعد از آنانست . او نهمين پادشاه اين سلسله بوده است .\r\nسهيلى گويد : نخستين كسى از ملوك ساسانى كه حيره را تصرف كرد شاپور پسر اردشير بود .\r\nحيره در وسط بلاد سواد جاى داشت و آن حاضرهء عرب بود و پيش از شاپور ، از خاندان ساسانى پادشاهى نبود كه عرب به اطاعت او درآمده باشد . شاپور عمرو بن عدى جد آل منذر را به فرمانروايى آن ديار برگماشت ، و او را در حيره جاى داد . و خراج و باج آنان بستد و همه را فرمانبر قدرت خويش ساخت و دستشان را از فساد در اقطار كشورش كوتاه نمود چنان كه ديگر نتوانستند به قصد سواد عراق از نواحى كشور او را بنمايند .\r\nشاپور در سال سىام پادشاهىاش درگذشت و پسرش هرمز معروف به هرمز دلير به جاى او نشست و يك سال پادشاهى كرد . پس از او پسرش بهرام پسر هرمز بر تخت نشست و عامل او بر مذحج از ربيعه و مضر و ديگر سرزمين‌هاى عراق و جزيره و حجاز ، امرؤ القيس بن عمرو بن عدى بود و او از ملوك حيره ، نخستين كسى است كه به كيش نصارى درآمد و مدت پادشاهىاش به دراز كشيد .\r\nهشام بن كلبى گويد : او صد و چهارده سال بعد از زمان شاپور به پادشاهى رسيد . ( پايان ) بهرام پسر هرمز بردبار و باوقار بود ، شيوه‌اى نيك پيش گرفت و به پدران خود اقتدا كرد .\r\nمانى ثنوى زنديق كه به نور و ظلمت قائل بود در ايام جدش شاپور ظهور كرده بود .\r\nگروهى از پى او رفتند ولى بار ديگر به مجوسيت كه كيش پدرانشان بود بازآمدند . چون بهرام پسر هرمز به حكومت رسيد مردم را جهت آزمودن مانى گرد آورد . همگان به كفر و قتل او رأى دادند و گفتند كه او زنديق است . مسعودى گويد : كه هر كه از ظاهر آن ( اوستا ) عدول كند و به تاويل آن پردازد ، او را به تفسير كتاب زردشت كه موسوم به زند است منسوب دارند و گويند زنديه ، پس عرب اين لفظ را معرب ساخت و زنديق گفت . آنگاه ، همه كسانى كه با ظاهر مخالفت مىورزند و به باطن روى مىآورند در تحت اين عنوان قرار گرفتند . سپس در عرف شرع به كسانى اختصاص يافت كه اظهار اسلام كنند ولى در باطن كافر باشند .\r\nپادشاهى بهرام پسر هرمز سه سال و سه ماه مدت گرفت و پس از مرگ او پسرش بهرام هجده ماه سلطنت كرد . او سرگرم ناى و نوش خود بود و نزديكان شاه دست ستم بر رعيت گشودند و مزارع و ديه‌ها ويران شد تا آنگاه كه موبذ براى او مثلى آورد : گويند در يك شب مهتاب كه از صيد باز مىگشت و موبذ با او سخن مىگفت ، از خرابه‌اى صداى دو جغد شنيدند .\r\nبهرام گفت : كاش مىدانستم كسى هست كه زبان مرغان بداند . موبذ گفت : آرى اى پادشاه من مىدانم ، اين دو در باب عقد نكاح گفتگو مىكنند . جغد ماده ، اقطاع بيست ده\r\n\r\n","description":"","footnote":"","page_name":" 196 ","page_number":220},
  {"content":"\r\n\r\nويران را شرط مىكند و نر قبول مىكند و مىگويد اگر روزگار پادشاهى بهرام به دراز كشد هزار ده ويران به تو خواهم داد . بهرام نكته را دريافت و از خواب غفلت بيدار شد ، و خود به كار كشور پرداخت و دست ستم اطرافيان و خواص ملك را از سر رعيت كوتاه كرد و روزگارش نيكو شد تا بمرد .\r\nبعد از او بهرام ، پسر بهرام ، پسر بهرام - هر سه نام شبيه يك ديگر - پادشاه شد . او در سجستان حكومت داشت و از آنجا به پادشاهى رسيد ، در سال چهارم پادشاهىاش هلاك شد .\r\nو پس از او برادرش نرسى [ 1 
  ] پسر بهرام نه سال ، پادشاهى كرد او شهريارى عادل و نيك سيرت بود . بعد از او پسرش هرمز پادشاه شد به خاطر تندخوئى و سخت دلى كه داشت مردم از گردش پراكنده شدند . ولى پس از چندى سيرت ديگرگون كرد و راه دادگرى و مدارا در پيش گرفت و به آبادانى پرداخت . در سال هفتم پادشاهىاش بمرد .\r\nهمهء اين پادشاهان در جندىشاپور ، از ناحيهء خوزستان [ 2 
  ] مكان داشتند چون هرمز پسر نرسى بمرد فرزندى نداشت كه جانشين او شود ، و اين بر مردم كشورش گران آمد زيرا او را دوست مىداشتند . ديدند يكى از زنان او آبستن است . پس تاج بر سر او نهادند و به انتظار زائيدنش نشستند . بعضى گويند هرمز خود وصيت كرده بود كه آن جنين بعد از او پادشاه شود پس دولتمردان به تدبير امور مملكت پرداختند تا آن كودك در رسيد .\r\nدر اطراف كشور شايع شد كه مردم ايران به انتظار كودكى گهواره‌اى نشسته‌اند ، پس روميان و تركان طمع در ملك كردند و بلاد عرب از ديگر بلاد نزديكتر بود . و اعراب به غله نياز داشتند و اين غله را از بلاد ديگر حاصل مىكردند ، پس جمعى از ايشان از ناحيهء بحرين و بلاد قيس و كاظمه [ 3 
  ] آمدند و در سرزمين‌هاى ايران كه مجاور سرزمينشان بود ، فرود آمدند . و هر چه از چاپار و محصول بود در تصرف آوردند و فساد بسيار كردند . و مدتى درنگ كردند و به سبب خردسال بودن پادشاه هيچ كس از ايران براى سركوبى و بيرون راندنشان اقدام نكرد . چون پادشاه باليده شد ، اوضاع كشور را بر او عرضه مىداشتند و او كارها را به وجهى نيكو حل و فصل مىكرد . چون به شانزده سالگى رسيد و توان حمل سلاح يافت ، براى به دست گرفتن زمام كشورش به پاى خاست . و نخستين كارى كه بدان پرداخت ، كار اعراب بود . سپاهى گران آماده ساخت و از آنان پيمان گرفت كه هيچ يك از اعراب را كه مىبينند زنده نگذارند . سپس خود به تن خويش عازم نبرد شد و اعراب در سرزمين‌هاى ايران نبرد مىكردند ، شاپور جمع كثيرى را به قتل آورد . اعراب روى در گريز نهادند شاپور در طلب آنان تا ناحيهء خط برفت و بر بلاد بحرين تعدى كرد و قتل و تخريب نمود . پس از آن با سران عرب از تميم و بكر و عبد القيس نبرد كرد و كشتار نمود . و عبد القيس را نابود كرد و باقى\r\n\r\n\r\n","description":"","footnote":"\r\n[ ( 1 ) 
  ] قرسين .\r\n[ ( 2 ) 
  ] خراسان .\r\n[ ( 3 ) 
  ] وحاطه .\r\n","page_name":" 197 ","page_number":221},
  {"content":"\r\n\r\nماندگان را در ميان ريگستان‌ها فرو كوفت . سپس به يمامه آمد ، در آنجا نيز بكشت و به اسارت گرفت و ويران كرد . سپس به بلاد بكر و تغلب روى كرد . اين بلاد ميان ايران و متصرفات روم در شام واقع است . در آنجا هر چه از اعراب بيافت بكشت و چاه‌هايشان را با خاك بينباشت - [ و هر كس از بنى تغلب كه نزد او بازگشت در بحرين و خط سكنى داد . و از بنى تميم هر كه بود ، در هجر و از بكر بن وائل هر كه بود ، در كرمان و اينان را بكرابان خوانند 
  ] [ 1 
  ] و هر كه از بنى حنظله بود ، در اهواز جاى داد و فرمود تا شهرهاى انبار و كرخ و سوس ( شوش ) را بنا كردند .\r\nو جز او ديگرى گفته است كه افراد قبيلهء اياد زمستان‌ها به جزيره مىآمدند و تابستانها به عراق و غارت مىكردند . و اعراب اين غارت‌ها را به سبب مال فراوانى كه از سراسر بلاد به دست مىآورد طم ( مال فراوان ) مىخواندند و شاپور در اين ايام خردسال بود . چون به تنظيم امور ملك قيام كرد ، با اينان به جنگ پرداخت . سرورشان در اين ايام حارث بن الاغر الايادى بود . مردى از اياد كه در خدمت ايرانيان بود ، بر ايشان نامه‌اى نوشت و آنان را بيم داد ، ولى آنان بيمى به دل راه ندادند ، تا آنگاه كه لشكر بر سر آنان رفت و كشتارشان كرد ، و آنان به سرزمين جزيره و موصل نقل كردند و ديگر به عراق بازنگشتند . چون فتوحات اسلامى فرا رسيد مسلمانان بر آنان و تغلب و ديگران جزيه نهادند . از آن پس عقب نشستند ، تا به قلمرو روم داخل شدند .\r\nسهيلى در شرح حال شاپور گويد : او كتف‌هاى اعراب را از جاى بيرون مىكرد ، از اين رو او را ذو الاكتاف لقب دادند .\r\nشاپور عمرو بن تميم را در سرزمين خود ، در بحرين بگرفت و در اين ايام سى سال داشت .\r\nشاپور گفت : اى جماعت عرب شما را مىكشم زيرا پنداشته‌ايد كه صاحب دولتى هستيد .\r\nعمرو بن تميم به او گفت : اى پادشاه اين از دور انديشى به دور است كه اگر حقى باشد كشتن تو ايشان را ، دافع آن حق نيست و حال آنكه اگر پيمانى از آنان بستانى ، چه بسا فرزندان و اعقاب قوم تو از آن سود برند . گويند كه شاه از خونش درگذشت و بر سالخوردگى او رحم آورد . سپس شاپور به جنگ روميان رفت و سخت در آن پاى فشرد و دژهايشان را ويران نمود .\r\nاز پادشاهان روم در زمان او ، يكى قسطنطين بود و او نخستين كسى بود از پادشاهان روم كه كيش نصرانيت برگزيد . چون قسطنطين بمرد يوليانوس [ 2 
  ] از خاندان او به پادشاهى نشست ، او از نصرانيت منحرف شد و اسقفان را بكشت و كليساها را ويران نمود و روميان را جمع كرد و آمادهء قتال شاپور شد . عرب نيز براى گرفتن انتقام كشتگانشان به جنبش آمدند و با روميان همدست شدند . سردار يوليانوس به نام يوستيانوس [ 3 
  ] با صد و هفتاد هزار مرد جنگى ،\r\n\r\n\r\n","description":"","footnote":"\r\n[ ( 1 ) 
  ] عبارت متن مغشوش بود از طبرى اصلاح گرديد .\r\n[ ( 2 ) 
  ] اليانوس .\r\n[ ( 3 ) 
  ] يوسانوس .\r\n","page_name":" 198 ","page_number":222},
  {"content":"\r\n\r\nوارد سرزمين ايران شد . چون خبر آمدن روميان و كثرت سپاهيانشان به شاپور رسيد از رو به رو شدن با خصم سر باز زد ، عرب نيز بر سپاه او زد شاپور با جمعى از لشكريانش بگريخت و يوليانوس بر خزاين و اموال او دست يافت و بر شهر طيسفون [ 1 
  ] استيلا جست . پس شاپور از مردم نواحى يارى خواست و جمعى از مردم ايران بر او گرد آمدند . او شهر طيسفون را باز پس گرفت ، و دو سپاه با نيرومندى تمام در مقابل هم ايستادند . يوليانوس به تيرى كه بر او آمد ، كشته شد . در سپاه روم هرج و مرج و اغتشاش پديد آمد . سپاهيان نزد يوستيانوس [ 2 
  ] رفتند و خواستند او را به پادشاهى بردارند ، او گفت بدان شرط كه چون قسطنطين ، به دين نصرانيت بازگرديد ، سپاهيان پذيرفتند . شاپور از او طلبيد كه با او ديدار كند . يوستيانوس با هشتاد تن از اشراف روم نزد او آمد . شاپور با او ديدار كرد و در آغوشش كشيد و در اكرام او مبالغت ورزيد . پيمان صلح ميانشان بسته شد كه روم هر چه از بلاد ايران تباه كرده است غرامت آن بدهد يا نصيبين را در عوض بدهد . ايرانيان راضى شدند . و اين شهر را روميان از ايرانيان گرفته بودند . چون شاپور آن را به دست آورد ، مردم از بيم خشم او بگريختند ، و شاپور از مردم اصطخر و اصفهان و ديگر شهرها مردمى را در آن جاى داد .\r\nيوستيانوس به روم بازگشت و در همان نزديكى بمرد ، و شاپور به كشور خود مراجعت نمود . بعضى از اهل اخبار گفته‌اند كه : شاپور چنان كه شناخته نشود ، داخل روم شد ولى او را شناختند و گرفتند و در پوست گاو حبس كردند . در اين حال پادشاه روم با سپاه خود روانهء جندىشاپور شد و آنجا را در محاصره گرفت . شاپور نيز از حبس بگريخت و به شهر جندىشاپور درآمد . سپس به روم لشكر كشيد و روميان را بشكست و پادشاهشان قيصر را اسير كرد . و او را به كار ساختن شهرهايى كه ويران كرده بود برگماشت و او خاك بدانجا مىكشيد و نهال‌هايى مىآورد و مىنشاند . آنگاه شاپور بينى او را ببريد و بر خرى سوارش كرد و نزد قومش روانه‌اش نمود . و اين قصه‌اى واهى است و غير عادى بودن آن بر كذبش گواهى مىدهد .\r\nشاپور پس از هفتاد و دو سال پادشاهى درگذشت . او شهر نيشاپور و سجستان را بنا كرد و ايوان مشهور را براى نشستن پادشاهانشان بساخت . در عهد او امرؤ القيس بن عدى پادشاهى يافت .\r\nشاپور وصيت كرد كه پس از او ، برادرش اردشير پسر هرمز پادشاه شود . او اشراف و بزرگان ايران را بكشت و در سال چهارم [ 3 
  ] پادشاهىاش خلعش كردند و شاپور پسر ذو الاكتاف را به پادشاهى برداشتند . مردم از اينكه پادشاهى پدرش نصيب او شده ، خشنود شدند او نيز شيوه‌اى پسنديده در پيش گرفت و با رعيت مدارا كرد و عمال و وزراء و حواشى خود را نيز به رفق و مدارا فرمان داد . او همچنان به عدالت رفتار مىكرد . عمويش اردشير مخلوع سر بر\r\n\r\n\r\n","description":"","footnote":"\r\n[ ( 1 ) 
  ] طسون .\r\n[ ( 2 ) 
  ] يوسانوس .\r\n[ ( 3 ) 
  ] چهلم .\r\n","page_name":" 199 ","page_number":223},
  {"content":"\r\n\r\nخط فرمان او نهاد . او را با اياد جنگهايى است و شاعر عرب در اين باب گويد :\r\nعلى رغم سابور بن سابور أصبحت * قباب اياد حولها الخيل و النعم و گويند كه اين شعر براى شاپور ذو الاكتاف گفته شده . شاپور در سال پنجم پادشاهىاش درگذشت .\r\nبعد از او برادرش بهرام ملقب به كرمان شاه پادشاهى يافت . پادشاهى نيك سيرت و با سياست بود . بعد از يازده سال كه از پادشاهىاش گذشته بود ، هلاك شد . يكى از تيراندازان در جنگ تيرى بر او افكند و به قتلش آورد .\r\nبعد از او پسرش يزدگرد اثيم ( بزه‌كار ) پادشاه شد . بعضى از نسب‌شناسان ايران مىگويند كه برادرش بود و او فرزندزاده ذو الاكتاف است . هشام بن محمد گويد : پادشاهى سخت‌دل و مكار و خدعه‌گر بود . چنان كه عقل و معرفتش همه در اين راه بود . شيفتهء آراء خود بود . تندخو و زود خشم بود لغزش‌هاى كوچك را بزرگ مىشمرد و شفاعت خواص خود را نمىپذيرفت ، همه كس را گناهكار مىدانست و نيكان را پاداش‌هاى اندك مىداد . خلاصه آنكه بدخوى و ستيزه‌جوى بود . در آغاز پادشاهىاش نرسى [ 1 
  ] حكيم را وزارت داد . او را مهرنرسى [ 2 
  ] و مهرنرسه [ 3 
  ] مىخواندند . او در حكمت و فضائل سرآمد بود . رعيت را اميد آن بود از يزدگرد اثيم رهايى يابند ، ولى ميسر نشد . يزدگرد نسبت به اشراف اهانت و نسبت به افراد ديگر كشتار را از حد بگذرانيد . روزى كه در مجلس نشسته بود اسبى دوان دوان آمد چنان كه هيچ كس گرفتن آن نتوانست . اسب بر در قصر او بايستاد . او برخاست تا اسب را خود بگيرد ، ناگاه اسب لگدى بر او نواخت و در جاى بكشتش . او بيست و يك سال پادشاهى كرد .\r\nبعد از او پسرش بهرام پسر يزدگرد ملقب به بهرام گور به پادشاهى نشست . بهرام در بلاد حيره يا عرب پرورش يافته بود . پدر او را به اعراب سپرد ، و بهرام در ميان آنان پرورش يافت و به زبان ايشان سخن مىگفت . چون پدرش هلاك شد ، مردم ايران مردى از نژاد اردشير را به پادشاهى برداشتند ، ولى بهرام با سپاهى از عرب بيامد - و چنان كه در اخبار آل منذر خواهيم گفت - بر كشور مستولى شد . در ايام او خاقان پادشاه ترك به بلاد سغد از جمله بلاد كشورش لشكر آورد ولى بهرام او را شكست داد و خاقان را بكشت . سپس به هند لشكر كشيد و دختر پادشاه هند را به زنى گرفت و همهء پادشاهان روى زمين ، از او بيمناك شدند . روم اموال بسيارى بر سبيل مصالحه براى او روانه داشت . بهرام در سال بيست و نهم پادشاهىاش بمرد .\r\nپس از او پسرش يزدگرد بن بهرام‌گور به جايش نشست او نيز مهرنرسى [ 4 
  ] حكيم ، وزير پدر را وزارت داد . و با حسن سيرت و عدل و احسان پادشاهى كرد . او كسى بود كه در ناحيهء\r\n\r\n\r\n","description":"","footnote":"\r\n[ ( 1 ) 
  ] يرسى .\r\n[ ( 2 ) 
  ] فهربرشى .\r\n[ ( 3 ) 
  ] مهر مرسه .\r\n[ ( 4 ) 
  ] مهر برسى .\r\n","page_name":" 200 ","page_number":224},
  {"content":"\r\n\r\nباب الابواب به بناى ديوار آغاز كرد . و كوه قبق [ 1 
  ] را ميان بلاد خود و بلاد آن سوى آن ، از ديگر اعاجم سدى قرار داد . او نيز پس از بيست سال پادشاهى بمرد و پس از او پسرش هرمز به پادشاهى نشست . او فرمانرواى سجستان بود ، چون هرمز بر پادشاهى ظفر يافت ، برادرش فيروز به سغد در مرو الرود پيوست . اين مردم را پيش از اين هياطله مىگفتند ، و ميان خوارزم و فرغانه سكونت داشتند . فيروز سپاهيان را با خود همدست كرد و با برادر خود هرمز نبرد كرد و بر او پيروز شد و به زندانش افكند .\r\nروميان در اين ايام از پرداخت خراج سرباز زدند ، فيروز با وزيرش مهرنرسى لشكر بر سر آنان كشيد و در بلاد روم دست به كشتار گشود تا آنگاه كه خراجى را كه بر عهده گرفته بودند ، پذيرفتند . چون كار بر او قرار گرفت دادگرى پيشه گرفت . در ايام سلطنت او ، هفت سال قحطى شد و او در كار مردم حسن تدبير نشان داد . و از مردم خراج نگرفت . در اين سال‌هاى قحطى ، حتى يك تن هم تلف نشد و گويند كه او براى رعيت خود از خداوند باران طلبيد و باران آمد و كشور از آنچه بود ، نيكوتر شد .\r\nدر آغاز كه به پادشاهى نشست با هياطله بدان سبب كه او را در پيروزى بر برادرش يارى داده بودند نيكويى نمود . ولى هياطله به اطراف كشور او لشكر آوردند و طخارستان و بسيارى از بلاد خراسان را گرفتند . فيروز به دفع آنان لشكر كشيد ، اما از هياطله شكست خورد ، و او را با چهار پسر و چهار برادرش كشتند و بر همهء خراسان استيلا يافتند . مردى از بزرگان ايران ، از مردم شيراز بر هياطله تاخت و بر آنان پيروز شد و خراسان را از ايشان بستد و از پس آنان تاخت ، تا همهء اسيرانى را كه از سپاه فيروز گرفته بودند بگذاشتند و بگريختند . هلاك فيروز در سال بيست و هفتم پادشاهى او بود . او شهرهايى در رى و جرجان و آذربيجان بنا كرد .\r\nبعضى از مورخان گويند : پادشاه هياطله كه به نبرد فيروز لشكر كشيد اخشنوار [ 2 
  ] بود و مردى كه خراسان را از او باز پس گرفت سوخراى [ 3 
  ] از تخمهء منوشهر ، و فيروز چون به نبرد اخشنوار و هياطله رفت او را برد و پايتخت كشور طيسفون و نهر شير به جاى خود قرار داد . و سرگذشت او با هياطله بعد از فيروز چنان شد كه گفتيم .\r\nبعد از فيروز پسر يزدگرد ، فرزندش بلاش [ 4 
  ] به پادشاهى نشست . برادرش قباد به خلاف او برخاست ، بلاش [ 5 
  ] بر او پيروز شد و قباد به خاقان پادشاه ترك پيوست و از او يارى خواست .\r\nبلاش پادشاهى كشوردار و دادگر بود . مردم شهرها را ، به عمارت ويرانىهاى بلاد خود فرمان داد ، و شهر ساباط را در نزديكى مداين بنا نمود . در سال چهارم پادشاهىاش هلاك شد و بعد از او برادرش قباد پسر فيروز به پادشاهى رسيد . او با سپاهيان ترك كه خاقان\r\n\r\n\r\n","description":"","footnote":"\r\n[ ( 1 ) 
  ] فتح .\r\n[ ( 2 ) 
  ] خشتوا .\r\n[ ( 3 ) 
  ] خرسوس .\r\n[ ( 4 ) 
  ] يلاونس .\r\n[ ( 5 ) 
  ] يلاوش .\r\n","page_name":" 201 ","page_number":225},
  {"content":"\r\n\r\nبه يارىاش گماشته بود روان شده بود كه در نيشابور شنيد برادرش مرده است . در آنجا كودكى از آن خود را كه به هنگام رفتنش به نزد خاقان ، مادرش را به زنى گرفته و آن زن آبستن شده بود ، بديد . چون با لشكر ترك وارد نيشابور شد ، از آن زن پرسيد . زن حاضر شد و خبر زادن فرزند را به او داد و در همانجا خبر مرگ بلاش نيز به او رسيد ، قباد تولد فرزند را به فال نيك گرفت ، و به سوى سوخراى [ 1 
  ] كه پدرش فيروز بر مداين ، به جاى خود نهاده بود ، روان شد . ولى مردم به او بيش از قباد مايل بودند . سوخراى [ 1 
  ] زمام امور ملك را به دست داشت . چون قباد ، استقرار يافت فرمانروايى او را تحمل نتوانست . اين بود كه چارهء كار از اسپهبد شاپور مهران خواست . شاپور مهران بيامد و سوخراى را نخست دستگير كرده به حبس انداخت ، آنگاه به قتلش آورد . قباد پس از بيست سال كه از پادشاهىاش گذشته بود ، محبوس شد ، سپس از پادشاهى خلع شد و بار ديگر به پادشاهى بازگشت .\r\nسبب اين امر گرويدن او به مزدك زنديق اباحى بود . او مىگفت كه اموال مردم مباح است زيرا فىء است و نتواند كسى را از تصرف در آن منع كرد . چيزها همه ملك خدا است و ميان همهء مردم مشاع . و چنان نيست كه چيزى خاص يكى باشد ، نه خاص ديگرى بلكه از آن كسى است كه آن را اختيار كرده است . چون قباد عقايد مزدك را پذيرفت مردم نيز از پى او به متابعت مزدك روى آوردند . دولتمردان همدست شدند و او را از پادشاهى خلع كردند و به حبس انداختند و برادرش جاماسب [ 2 
  ] را به جاى او نشاندند . در اين حال زرمهر به سود قباد خروج كرد و با قتل مزدكيان خود را به مردم نزديك ساخت و قباد را به پادشاهى بازگردانيد ، سپس مزدكيان نزد قباد از او سعايت كردند كه به آنچه كه آنان باور دارند زرمهر انكار مىكند ، پس قباد او را بكشت . مردم قباد را متهم كردند كه بر رأى مزدك است ، پس مردم در اطراف كشور سر به شورش برداشتند و كار ملك در فساد افتاد . اين بود كه قباد را از سلطنت خلع كردند و به حبس افكندند و بار ديگر جاماسب را به شاهى برداشتند . قباد از زندان خود بگريخت و به هياطله يعنى مردم سغد پيوست و از آنان يارى طلبيد . در راه بر ابرشهر [ 3 
  ] گذشت در آنجا با دختر شهريار آن نواحى ازدواج كرد و آن دختر انوشيروان را زائيد . آنگاه پادشاه هياطله او را يارى نمود . و پس از شش سال كه روى نهان كرده بود با لشكرى به مدائن باز آمد و بر برادر خود غلبه يافت ، و زمام پادشاهى به دست گرفت . سپس به روم سپاه برد و شهر آمد را تصرف كرد و گروهى را به اسارت گرفت . مدت عمرش به درازا كشيد و شهرهاى بزرگ بنا نمود . از آن جمله است شهر ارجان ميان اهواز و فارس . قباد در سال چهل و سوم پادشاهىاش بمرد و پس از او پسرش انوشيروان پسر قباد پسر فيروز ، پسر يزدگرد به سلطنت رسيد . انوشيروان پيش از پادشاهى مقام اسپهبدى داشت و آن فرماندهى بر سپاه است .\r\n\r\n\r\n","description":"","footnote":"\r\n[ ( 1 ) 
  ] سرحد .\r\n[ ( 2 ) 
  ] جاماسات .\r\n[ ( 3 ) 
  ] ابوشهر .\r\n","page_name":" 202 ","page_number":226},
  {"content":"\r\n\r\nچون انوشيروان به پادشاهى رسيد چهار اسپهبد برگزيد . اسپهبد مشرق را ، در خراسان جاى داد و اسپهبد مغرب را ، در آذربايجان و بلاد خزر و بلادى را كه همسايگان در تصرف آورده بودند ، چون سند و بست و رخج و زابلستان و طخارستان و دهستان ، باز پس گرفت و از قوم بارز [ 1 
  ] جمعى را بكشت و باقى را از وطن كوچ داد و آنان سر بر خط فرمان آوردند و شاه از آنان در جنگ‌هايش يارى مىجست . همچنين در قوم صول نيز كشتار بسيار كرد ، همچنين از جرامقه و بلنجر و آلان . اينان در همسايگى ارمينيه بودند و همواره به ارمينيه دستبرد مىزدند ، انوشيروان بر سر آنان سپاه برد ، و كشتار كرد و باقىشان را در آذربايجان جاى داد .\r\nانوشيروان فرمان داد تا باروهايى را كه قباد و فيروز در ناحيهء صول و آلان جهت حفظ شهرها كشيده بودند استحكام بخشند . و بناى باب الابواب و بارويى را كه نيايش بر كوه قبق [ 2 
  ] برآورده بود تمام ساخت . اين بارو را بر روى خيك‌هاى پرباد كه در آب شناور بودند بنا نهادند و هر چه بنا بالا مىآمد آن خيكها بيشتر در آب فرو مىرفتند تا به ته دريا رسيدند ، آنگاه با خنجر آن خيكها را پاره كردند و بارو بر ته دريا قرار گرفت . سپس در خشكى نيز باروى ميان كوه قبق و دريا را به هم پيوستند و در آن دروازه‌هايى گشودند ، سپس آن را تا دره‌هاى كوه ادامه دادند و انوشيروان در آن كار ببود تا به پايان آمد .\r\nمسعودى گويد كه اين بارو تا زمان او بر جاى بوده است . و پندارم كه تاتار آن را ويران ساخته باشد ، آنگاه كه در قرن هفتم بر بلاد اسلام مستولى شد . و جاى آن امروز در مملكت فرزندان دوشىخان نمودار است . و ملوك شمال از اين خاندان هستند و كسرى انوشيروان را در بناى اين سد با ملوك خزر داستانهاست . آنگاه پادشاه ترك نيرومند شد و خاقان سنجبو [ 3 
  ] لشكر كشيد و پادشاه هياطله را كشت و بر بلاد هياطله استيلا جست و مردم بلنجر از او فرمان بردند ، آنگاه لشكرى كه ده هزار مرد جنگى بود به بلاد صول گسيل داشت ، و نزد انوشيروان كس فرستاد ، آنچه را مردم بلنجر به عنوان فديه به او پرداخته بودند طلب داشت . انوشيروان ارمينيه را به نيروى سپاه تسخير كرد و صول و ناحيهء ديگرى در دربند را در محاصره گرفت و پادشاه ترك نوميد بازگشت . انوشيروان به اصلاح راهها پرداخت و دادگرى پيشه گرفت و در بازجست از حال رعيت تقصير ننمود ، واليان و كارگزاران را برگزيد و سيرت نياى خود اردشير پسر بابك را در پيش گرفت .\r\nآنگاه به بلاد روم لشكر كشيد و حلب و قبرس و حمص و انطاكيه و شهر هرقل ، سپس اسكندريه را در تصرف آورد . و بر پادشاهان قبطى يا ژوساو نهاد . و پادشاه روم مالى به عنوان فديه به نزد او فرستاد ، و پادشاهان چين و تبت هدايا تقديم داشتند پس بر بلاد\r\n\r\n\r\n","description":"","footnote":"\r\n[ ( 1 ) 
  ] بازر .\r\n[ ( 2 ) 
  ] فتح .\r\n[ ( 3 ) 
  ] سيحور .\r\n","page_name":" 203 ","page_number":227},
  {"content":"\r\n\r\nخزر لشكر برد و انتقام آنچه در كشور او به جاى آورده بودند بستد .\r\nپسر ذى يزن كه از نسل ملوك تبابعه بود ، نزد او آمد و از او در راندن حبشيان از كشورش يارى طلبيد . انوشيروان سردارى از سرداران سپاه ديلم با او روانه كرد . اينان مسروق ، پادشاه حبشه را كشتند و يمن را در ضبط آوردند . سيف بن ذى يزن را بر آن سرزمين پادشاهى داد ، و به او فرمان داد كه سپاه خود را به هند بفرستد و او يكى از سرداران خود را به سرانديب فرستاد و او پادشاه آن ديار را كشت و بر كشورش مستولى شد و اموال بسيار نزد كسرى فرستاد . كسرى بر شهر حيره پادشاهى گماشت ، سپس به سوى هياطله روان شد تا انتقام نياى خود فيروز را بستاند ، پس پادشاهشان را كشت و خاندانش را از جاى بركند .\r\nآنگاه به سوى بلخ و سرزمينهاى آن سوى آن روان شد و سپاهيانش در فرغانه فرود آمدند . و بار ديگر به روم لشكر برد و كشتار بسيار كرد و بر آنان جزيه نهاد .\r\nانوشيروان علما را اكرام مىكرد و علم دوست بود . در زمان او كتاب كليله ترجمه شد .\r\nاين كتاب را از زبان هنود [ 1 
  ] ترجمه نمود . شيوهء اين كتاب در حل مسائل ، آوردن ضرب المثلهاست و به فهم دقيق نيازمند است .\r\nدر زمان او ، رسول خدا ( ص ) متولد شد در اين هنگام چهل و دو سال از پادشاهى او گذشته بود و آن سال را عام الفيل مىگفتند . همچنين پدر رسول خدا عبد اللّه بن عبد المطلب در سال بيست و چهارم پادشاهىاش زاده شد .\r\nطبرى گويد : در اين ايام موبد در خواب ديد كه اشتران بزرگ و ستبر اسبان تازى را راه مىبرند و از دجله گذشتند و در شهرهاى كشور پراكنده شدند . از اين خواب بيمناك شد و آن را با خوابگزارى در ميان نهاد . او گفت حادثه‌اى در عرب پديد آمده . پس كسرى به نعمان نوشت و از او خواست كسى را نزد او فرستد كه به سؤال‌هاى او پاسخ تواند داد . نعمان ، عبد المسيح بن عمرو بن حيان [ 2 
  ] بن بقيله [ 3 
  ] الغسانى را نزد او فرستاد . كسرى خواب خويش با او بگفت عبد المسيح تعبير خواب با او بگفت كه ملك عرب به زودى آشكار مىشود - و آن داستان مشهور است - و سطيح گفت : از خاندان كسرى چهارده تن پادشاهى خواهند كرد .\r\nكسرى گفت : اين زمانى دراز مىخواهد . ولى همگان در مدت بيست سال يا چيزى در همان حدود پادشاهى كردند .\r\nو هرز عامل يمن ، هديه و اموال و طرائفى از يمن نزد كسرى فرستاد . ينى يربوع - از تميم - در راه بر كاروان دستبرد زدند و هر چه بود بردند . كاروانيان نزد هوذة بن على حنفى ملك يمامه آمدند و حال بگفتند : او همراه آنان نزد كسرى آمد . كسرى او را بنواخت و گردنبند مرواريدى چون تاج بر سر او نهاد ، و از آن پس او را « ذو التاج » خواندند . انوشيروان\r\n\r\n\r\n","description":"","footnote":"\r\n[ ( 1 ) 
  ] يهود .\r\n[ ( 2 ) 
  ] حسان .\r\n[ ( 3 ) 
  ] نفيله .\r\n","page_name":" 204 ","page_number":228},
  {"content":"\r\n\r\nبه عامل خود در بحرين در باب ايشان نامه نوشت ، او بر راهزنان سخت مىگرفت ، و دست و پاى ايشان مىبريد ، تا آنجا كه او را المكعبر [ 1 
  ] مىگفتند . او بر ايشان والى تعبيه كرد و منادى در احياء بنى تميم ندا داد كه امير در قلعهء مشقر [ 2 
  ] طعام پخش مىكند . بنى تميم به طمع گرفتن بهرهء خويش ، به قلعه وارد شدند . اما او به ناگاه آنان را فرو گرفت . مردان را كشت و پسران را اخته كرد . هداياى ديگرى ، از سرزمين حجاز مىآمد ، مردى از بنى كنانه عهده‌دار گذراندن آن از باديه بود . قبيلهء قيس به كاروان دست تجاوز گشود و آن مرد كنانى را كشتند و هدايا برگرفتند . پس بدين سبب ميان قيس و كنانه فتنه برخاست و جنگ فجار را كه بيست سال مدت گرفت ، پديد آورد رسول خدا ( ص ) كه هنوز خردسال بود در اين جنگ حاضر بود و براى عموهاى خود تير مىآورد .\r\nانوشيروان در سال چهل و هشتم پادشاهىاش بمرد و پسرش هرمز جانشين او شد .\r\nهشام مىگويد : هرمز پادشاهى عادل بود چنان كه در مرافعه‌اى ميان او و يكى از خواجه سرايان حق را به او داد . خاندان مادرىاش ترك بودند . اما با وجود اين دادگرى ، اشراف و علما را مىكشت . شابه [ 3 
  ] پادشاه ترك به سوى او لشكر كشيد با سيصد هزار مرد جنگى . هرمز براى نبرد با آنان راهى هرات و بادغيس شد . پادشاه روم فرصت غنيمت شمرد و به اطراف عراق سپاه آورد و پادشاه خزر به باب الابواب و اعراب بر سواحل فرات پس در همه جا شورش و غارت پديد آمد و دشمنان از هر سو او را در ميان گرفتند . او سردار خود بهرام ( چوبين ) را براى مقابله با تركان فرستاد و خود در ناحيه‌اى از خراسان ميان هرات و بادغيس درنگ كرد . بهرام با تركان جنگيد و شابه پادشاهشان با تيرى كه بر او آمد كشته شد . لشكرگاه او را به غارت برد و كشتار كرد و همچنان در مكان خود ببود . برموذه [ 4 
  ] پسر شابه [ 5 
  ] با سپاهى از تركان حمله آورد ، بهرام او را بشكست و در دژى به محاصره افكند تا تسليم شد . او را به اسارت نزد هرمز فرستاد و اموال و جواهر و ظروف و سلاح و ديگر متاع‌ها هر چه به غنيمت گرفته بود ، با او بفرستاد . گويند دويست و پنجاه هزار بار بود .\r\nهرمز بدين پيروزى بهرام را عزيز داشت و اين امر سبب رشگ ديگر دولتمردان شد و در باب او سعايت كردند . خبر به بهرام رسيد ، بر جان خود بيمناك شد . در نهان با برخى از مرزبانان كه با او يك دل بودند همدست شده ، هرمز را خلع كردند و پسرش پرويز [ 6 
  ] را پادشاه خواندند .\r\nديگر دولتمردان نيز با ايشان همرأى گشتند . پرويز از بيم پدر به آذربايجان پيوست ، در آنجا مرز - بانان و اسپهبدان گردش را گرفتند و به پادشاهىاش برداشتند . در مداين اشراف و بزرگان و نيز بندويه [ 7 
  ] و بسطام ، دائى پرويز ، هرمز را گرفتند و از سلطنت خلع كرده و به زندان افكندند ،\r\n\r\n\r\n","description":"","footnote":"\r\n[ ( 1 ) 
  ] المكفر .\r\n[ ( 2 ) 
  ] مشعر .\r\n[ ( 3 ) 
  ] شبابه .\r\n[ ( 4 ) 
  ] برمومه .\r\n[ ( 5 ) 
  ] شبانه .\r\n[ ( 6 ) 
  ] ابرويز .\r\n[ ( 7 ) 
  ] تفذويه .\r\n","page_name":" 205 ","page_number":229},
  {"content":"\r\n\r\nولى از كشتنش احتراز كردند . پرويز با ياران خود به مداين آمد و زمام امور ملك بر دست گرفت ، سپس در كار بهرام نظر كرد . از او بيمناك شد و سپاه بر سر او كشيد . در كنار شط نهروان با يك ديگر رو به رو شدند . پرويز مىخواست با او مصالحه كند و هر شرطى را كه او بپذيرد ، قبول كند ولى بهرام هيچ شرطى را نپذيرفت و خواستار نبرد بود . در اين نبرد پرويز منهزم شد ، ولى بار ديگر به نبرد بازگشت . اين بار حس كرد كه برخى از اطرافيان او قصد قتلش را دارند ، اين بود كه گريزان به مداين بازگشت و از اياس [ 1 
  ] خواست كه او را بر اسبش بنشاند و از مهلكه برهاند . پدرش در طيسفون محبوس بود و از خبر آگاه شده بود . پرويز با او مشورت كرد او گفت نزد موريكيوس [ 2 
  ] پادشاه روم رود و از او سپاه خواهد . پرويز چنين كرد و در سال دوازدهم پادشاهىاش به مداين فرود آمد .\r\nنيز مورخين روايت ديگر آورده‌اند كه چون پرويز از پدرش هرمز بيمناك شد ، به آذربايجان گريخت . در آنجا گروهى از ياران گردش را گرفتند و هيچ حادثه‌اى رخ نداد .\r\nهرمز براى نبرد با بهرام ، يكى از سرداران را روانه كرده بود ولى منهزم گشته و كشته شده بود و بقاياى سپاهش به مداين بازگشت و بهرام از پى آنان بود . هرمز در نابسامانى افتاد .\r\nخواهر آن سردار شكست خورده از بهرام ، به پرويز نامه نوشت و او را به گرفتن تخت شاهى برانگيخت . پرويز به مداين آمد و بر تخت نشست . پدر نزد او آمد . پرويز در برابر او فروتنى كرد و از آنچه ديگران دربارهء او كرده بودند ، خود را بىگناه دانست و گفت رفتن او به آذربايجان از وحشت بوده است . پدر از او خواست تا از كسانى كه با او چنان كرده بودند ، انتقام بستاند و هر روز براى منادمت او ، سه تن از مردم گوهرى و اهل حكمت را به نزدش بفرستد . پرويز چنان كرد و از او در قتل بهرام چوبين فرمان خواست و پدر فرمان داد . پرويز دايىهاى خود بندويه و بسطام را نزد بهرام فرستاد و او را به اطاعت خواندند ولى بهرام پاسخ‌هاى درشت داد و با پرويز جنگ در پيوست و ميانشان نبردى سخت درگرفت . چون پرويز ديد كه ياران او در جنگ سستى مىكنند ، با پدر مشورت كرد و نزد پادشاه روم رفت به هنگام بيرون شدنشان از مداين دايىهاى او گفتند : بيم آن داريم كه بهرام به مداين درآيد و پدرت را به شاهى نشاند و در باب ما نزد پادشاه روم كس فرستد . اين بود كه به مداين بازگشتند و هرمز را كشتند . سپس با پرويز روان شدند و از فرات گذشتند . سپاه بهرام از پى آنان روان شد ، ولى اينان به سرزمينهاى روم رسيده بودند . در آنجا به بهرام نبرد كردند . بندويه دايى پرويز به اسارت افتاد و از همانجا بازگشتند . پرويز و كسانى كه با او بودند به انطاكيه رسيدند . پرويز نزد موريكيوس قيصر روم كس فرستاد و از او يارى خواست . قيصر پاسخى نيك\r\n\r\n\r\n","description":"","footnote":"\r\n[ ( 1 ) 
  ] طبرى گويد : آنكه پرويز با اسب او بگريخت اياس بود . در متن نعمان آمده است .\r\n[ ( 2 ) 
  ] موريق .\r\n","page_name":" 206 ","page_number":230},
  {"content":"\r\n\r\nداد و اكرامش كرد و دختر خود مريم را به زنى به او داد . و برادرش را به سردارى شصت هزار مرد جنگى به يارى او فرستاد ، بدان شرط كه خراجى را كه روم مىپرداخته او بپردازد .\r\nپرويز پذيرفت و با آن سپاه روانهء آذربايجان شد . در آنجا بندويه [ 1 
  ] كه از اسارت گريخته بود به آنان پيوست .\r\nآنگاه پرويز به سردارى اسپهبد آذربايجان ، سپاهى به جنگ با بهرام چوبين روانه داشت بهرام شكست خورد و به ترك پناه برد . پرويز به مداين آمد و به شهر داخل شد و بيست هزار هزار دينار ميان روميان پخش كرد و آنان را نزد قيصر روانه داشت . بهرام نزد پادشاه ترك ماند . پرويز پادشاه ترك و زنش را به مال بنواخت ، آنسان كه زن براى كشتن بهرام توطئه‌اى ترتيب داد و بهرام كشته شد . پادشاه ترك اندوهگين شد و آن زن را طلاق گفت . آنگاه نزد خواهر بهرام كس فرستاد و خواست او را به زنى بگيرد ولى او سرباز زد . پس پرويز براى قيصر هداياى بسيار فرستاد و به او مهربانى نمود . پس از چندى روميان موريكيوس را از سلطنت خلع كردند و كشتند و شخصى به نام فوكاس [ 2 
  ] را پادشاهى دادند . پسر موريكيوس ، نزد پرويز آمد . پرويز به يارى او سه تن از سرداران خود را فرمان داد . يكى از آنان با سپاهى روان شد و شام و فلسطين را بگرفت و به بيت المقدس داخل شد ، و از اسقف‌ها و كشيش‌ها هر كه در آنجا بود دستگير نمود ، و خواستار چوب صليب شد . آنان صليب را از آنجا كه مدفون بود بيرون آوردند و به او دادند ، او نيز صليب را براى كسرى فرستاد . سردار ديگر روانهء مصر و اسكندريه و بلاد نوبه شد و همه را تسخير كرد و سومى آهنگ قسطنطينيه نمود و بر ساحل خليج لشكرگاه برافراشت . در ممالك روم شورش افتاد ولى كس به اطاعت پسر موريكيوس گردن ننهاد .\r\nچون فوكاس مرتكب اعمال ناپسند شد روميان او را كشتند و هراكليوس [ 3 
  ] را به پادشاهى برداشتند . نخستين اقدام او لشكر كشى به بلاد كسرى بود و به نصيبين رسيد . كسرى يكى از سرداران خود را به مقابلهء با او روانه كرد . آن سردار به موصل رسيد و روميان را از تجاوز بازداشت هراكليوس از جانبى ديگر بر سپاه ايران تاخت . كسرى سردار خود را به نبرد با او فرمان داد ولى شكست خورد و كشته شد و هراكليوس به دژ كسرى در مداين ظفر يافت و تا نزديكىهاى آن پيش آمد و بازگشت . كسرى در عقوبت سپاهيان شكست خورده مولع بود .\r\nبه شهر براز [ 4 
  ] نوشت و او را از خراسان فرا خواند و او را با سپاهى روانهء نبرد با هراكليوس كرد .\r\nدو سپاه در اذرعات و بصرى به هم رسيدند . سپاه ايران پيروز شد و شهر براز داخل روم شد و ويرانى و قتل بسيار نمود . و همچنان مىكشت و اسير مىگرفت تا به قسطنطينيه رسيد و از آنجا بازگشت . پس كسرى پرويز او را از حكومت خراسان عزل كرد و برادرش را به جاى او\r\n\r\n\r\n","description":"","footnote":"\r\n[ ( 1 ) 
  ] نقدويه .\r\n[ ( 2 ) 
  ] قوفا .\r\n[ ( 3 ) 
  ] هرقل .\r\n[ ( 4 ) 
  ] سخراب .\r\n","page_name":" 207 ","page_number":231},
  {"content":"\r\n\r\nفرستاد . در اين نبرد ميان ايرانيان و روميان بود كه آيات نخستين سورهء روم نازل شد [ 1 
  ] .\r\nطبرى مىگويد : ان ادنى الارض ( سرزمين نزديك ) كه در اين آيه بدان اشارت رفته است اذرعات و بصرى است كه جنگ در آنجا واقع شده بود . سپس روميان هفت سال بعد غلبه يافتند و مسلمانان از اين وعدهء كريم خبر داده شده‌اند زيرا آنان از پيروزى ايران بر روم اندوهگين شده بودند ، چه قريش هوادار ايران بود ، زيرا اينان را كتاب آسمانى نبود . و مسلمانان دوست داشتند روميان پيروز شوند ، زيرا اهل كتاب بودند . و در كتاب‌هاى تفسير در اين باب ، از آنچه ميان مسلمانان و كفار گذشته است ، سخن بسيار رفته است . پرويز نعمان بن منذر پادشاه عرب را بكشت . نعمان كارگزار او در حيره بود . او را به سعايت عدى بن زيد العبادى كه وزير او بود به قتل آورد . نعمان ، پدر عدى را كشته بود و اينك او را نزد كسرى فرستاده بود تا مترجم او باشد ، چنان كه پدرش را چنين مقامى بود . عدى بن زيد ، پرويز را واداشت تا دختر نعمان را خواستگار شود . پرويز ، عدى را به خواستگارى فرستاد ولى او جواب نعمان را براى پرويز به گونه‌اى ترجمه كرد كه پرويز بر او خشم گرفت و او را فرا خواند و در ساباط به زندان افكند ، سپس فرمود تا او را در زير پاى پيل افكندند . و پس از او اياس بن قبيصة الطائى را به جاى او به حكومت عرب گماشت . و از اين رو اياس بن قبيصه را برگزيد تا پاداش وفاى به عهد پسر عم او حيان [ 2 
  ] را در نبرد با بهرام ادا كند - چنان كه گذشت - سپس در ايام او نبرد ، ذو قار در گرفت . در يك سو قبايل بكرين وائل و هم پيمانانشان از عبس و تميم بودند و از ديگر سو طى كه در حيره نگهبانان اسلحه خانهء كسرى بودند .\r\nو سبب آن نبرد آن بود كه نعمان بن منذر ، سلاح‌هاى خود را نزد هانى بن مسعود الشيبانى به وديعت نهاده بود و آن سلاح‌ها هزار سوار را بسنده بود . كسرى آن سلاح‌ها را طلب كرد و هانى گفت آنها را به خاندان نعمان خواهد سپرد . كسرى او را به نبرد دعوت كرد .\r\nآنان نيز آهنگ نبرد كردند . كسرى نزد اياس كس فرستاد كه مردان كارزار را كه در بلاد عرب است ، فرا خواند . جنگ در ذو قار درگرفت و ايرانيان و همه كسانى كه با آنان همدست بودند شكست خوردند . در اين نبرد رسول خدا ( ص ) گفت : امروز عرب داد خويش از عجم بستد و به پايمردى من پيروز شدند . خبر اين واقعه را خداوند به او وحى كرده بود ، يا از خاطرش گذشته بود . گويند رسول خدا ( ص ) در اين ايام در مكه بود و گويند در مدينه بود ، چند ماه بعد از جنگ بدر . در سال بيستم يا به روايت طبرى در سال سى و دوم پادشاهى پرويز ، بعثت رسول خدا ( ص ) واقع شد . پيامبر نامه‌اى به او نوشت و چنان كه در اخبار يمن آورديم . او را به اسلام خواند . چون مدت سلطنت پرويز به درازا كشيد در او غرور و بدسيرتى فزونى گرفت و مردم در اموال خويش زيان‌هاى بسيار ديدند . او ستمكاران را بر مردم امارت داد و راه معاش\r\n\r\n\r\n","description":"","footnote":"\r\n[ ( 1 ) 
  ] الم . غلبت الروم فى ادنى الارض . . .\r\n[ ( 2 ) 
  ] حسان .\r\n","page_name":" 208 ","page_number":232},
  {"content":"\r\n\r\nبر آنان تنگ شد و مردم كينهء او در دل گرفتند .\r\nهشام گويد : پرويز چنان ثروتى اندوخت كه كس به اندازهء او نيندوخته بود . سپاهيانش به قسطنطينيه و افريقيه داخل شدند او خود زمستان‌ها را در مداين مىماند و تابستانها به همدان مىرفت . او را دوازده هزار زن و هزار فيل و پنجاه هزار چارپا بود . آتشكده‌ها بنا نهاد و در آنها دوازده هزار هيربد گماشت . مبلغ خراجى را كه به مدت هجده سال گرد آورده بود حساب كرد چهارصد هزار هزار - هزار دو بار تكرار شود - و بيست هزار هزار - هزار دو بار تكرار شود - بود و همهء اين اموال ، به خزانهء او در طيسفون مىرفت . در آنجا اموال ديگرى بود ، از سكه‌هاى فيروز پسر يزدگرد . از جمله دوازده هزار بدره و در هر بدره معادل چهار هزار مثقال و مجموعا چهل و هشت هزار هزار مثقال - هزار دو بار تكرار شود - از انواع جواهر و بوىهاى خوش و امتعه و ظروف بود ، آنقدر كه جز خداى شمار آن نداند . سپس در خودكامگى و تحقير مردم به جايى رسيد كه فرمان داد همهء كسانى كه در بند و زندان او بودند ، بكشند و آنان سى و شش هزار تن بودند . اين گونه كارها خشم و كينهء دولتمردان را برانگيخت . اين بود كه فرزندش شيرويه را كه قباد نام داشت و با همه فرزندان ديگر او در زندان بود ، آزاد كردند . پرويز فرزندان خود را بدان جهت به زندان كرده بود كه اخترگرى به او گفته بود ، يكى از فرزندانش به ناگاه او را خواهد كشت . چون شيرويه آزاد شد همه بنديانى كه فرمان كشتنشان را داده بود ، گردش را گرفتند و به كاخ‌هاى شاهى در بهرسير [ 1 
  ] حمله بردند و آنها را تصرف كردند و پرويز را به حبس افكندند . پرويز نزد پسر خود شيرويه كس فرستاد و او را به سختى سرزنش كرد ، ولى دولتمردان به حبس رضا ندادند و او را به قتل پدر واداشتند .\r\nگويند كه اين واقعه در سال سى و هشتم پادشاهى او بود . خواهران شيرويه ، بوران و و آزرميدخت نزد او آمدند و به خاطر اعمالى كه از او سر زده بود با او سخنان درشت گفتند .\r\nشيرويه گريست و تاج را از سر خود بينداخت و هشت ماه پس از كشتن پدرش در طاعونى كه نصف مردم يا ثلث آنان را به ديار عدم فرستاد هلاك شد . مرگ او به قول سهيلى ، در سال هفتم از هجرت بود .\r\nپس از او پسرش اردشير را كه كودكى هفت ساله بود به سلطنت برداشتند ، زيرا در تمام خاندان شاهى جز او نيافتند ، كه پرويز همه پسران و برادران خود را كه نامزد پادشاهى بودند كشته بود . بزرگان كشور اين كودك را به پادشاهى برداشتند و ماه آذرگشنسب [ 2 
  ] كه رئيس سفره خانهء شاه بود ، پرورش او را به عهده گرفت و كار كشور را به خوبى پيش راند . در اين روزگاران شهر براز [ 3 
  ] با سپاهى كه همراه او بود ، در روم سكونت داشت . در امور با او مشاورت مىكردند . چون به هنگام پادشاهى اردشير با او مشاورت نكرده بودند ، خشمگين شد و دست\r\n\r\n\r\n","description":"","footnote":"\r\n[ ( 1 ) 
  ] نهشير .\r\n[ ( 2 ) 
  ] بهادرخشش .\r\n[ ( 3 ) 
  ] شهريران .\r\n","page_name":" 209 ","page_number":233},
  {"content":"\r\n\r\nبه كشتار گشود و طمع در ملك بست . سپاهيانى هم كه با او بودند سر به فرمانش نهادند و او به مداين روى نهاد . ماه آذر گشنسب به شهر طيسفون كه پايتخت بود پناهنده شد و اموال و ذخاير و شاهزادگان را با خود بدانجا برد . شهر براز [ 1 
  ] شهر را در محاصره گرفت . پس بعضى از نگهبانان را بفريفت و آنان شهر را به رويش گشودند . او به شهر درآمد بزرگان ملك را به قتل آورد و اموال بستد و زنان را رسوا ساخت و كسى را روانه داشت تا اردشير را كه تنها يك سال و نيم از پادشاهىاش گذشته بود بكشد . شهر براز بر تخت نشست . او از خاندان شاهى نبود . جماعتى از بزرگان از جمله زادان فرخ پسر شهرداران و ماهياى [ 2 
  ] تعليم دهندهء سوار كاران ، بر او تاختند و به قتلش آوردند . در اين واقعه بعضى از نگهبانان شاه هم دخالت داشتند كه بر قتل او پيمان بسته بودند . گويند رسم بر آن بود كه چون پادشاه بيرون مىآمد از دو سو صف مىكشيدند روزى شهر براز از ميان آن دو صف نگهبانان مسلح ، مىگذشت او را با نيزه زدند و كشتند و بزرگانى را كه در كشتن اردشير خردسال دست داشته بودند نيز كشتند . سپس بوران دختر پرويز را به پادشاهى برداشتند . او كار دولت را به قاتل شهر براز از گروه نگهبانان به نام پوس فرخ [ 3 
  ] از مردم اصطخر داد و مرتبهء او را برافراشت و خراج از مردم بيفكند و به مرمت پلها و سدها فرمان داد . سكه ضرب كرد ، و چوبهء صليب را به جاثليق پادشاه روم پس فرستاد .\r\nيك سال و چهار ماه پادشاهى كرد و بدرود زندگى گفت .\r\nپس از او گشنسب بنده [ 4 
  ] از عموزادگان پرويز را به پادشاهى برداشتند ، او بيست روز يعنى كمتر از يك ماه پادشاهى كرد . سپس آزرميدخت دختر پرويز به پادشاهى رسيد . او از زيباترين زنان خاندان بود . و سردار بزرگ ايران در اين روزگار ، فرخ هرمز اسپهبد خراسان بود از او خواستار زناشوئى شد . آزرميدخت پاسخ داد ، شوى گرفتن بر ملكه حرام است . و او را در يكى از شب‌ها فرا خواند ، فرخ هرمز بر حسب وعده بيامد ، ملكه به رئيس نگهبانان گفته بود كه او را بكشد و او چنين كرد . فردا جسدش را در دربار يافتند و نهان كردند .\r\nچون فرخ هرمز نزد آزرميدخت آمد ، پسر خود رستم را در خراسان به جاى خود قرار داد .\r\nچون از ماجرايى كه بر پدر رفته بود ، آگاه شد با سپاهى بزرگ روانه شد . در مداين فرود آمد و آنجا را در تصرف آورد . و چشمان آزرميدخت را ميل كشيد و او را بكشت و گويند كه او را زهر داد . آزرميدخت شش ماه پادشاهى كرد . بعد از او مردى از نسل اردشير پسر بابك را پادشاهى دادند ولى او چند روز بعد به قتل رسيد . بعضى گويند كه او از فرزندان پرويز بود و خرزاد خسرو [ 5 
  ] نام داشت . او را در دژ سنگين نزديك مداين يافتند و به مداين آوردند و بر تخت نشاندند سپس بر او شوريدند و به قتلش آوردند .\r\n\r\n\r\n","description":"","footnote":"\r\n[ ( 1 ) 
  ] شهريران .\r\n[ ( 2 ) 
  ] وهب .\r\n[ ( 3 ) 
  ] فروخ بن ماخد شيراز .\r\n[ ( 4 ) 
  ] خشنشده .\r\n[ ( 5 ) 
  ] فروخ زاد پسر خسرو .\r\n","page_name":" 210 ","page_number":234},
  {"content":"\r\n\r\nو گويند كه چون خسرو كشته شد ، بزرگان ايران كسى را كه به پادشاهى بردارند ، جستجو كردند حتى در ميان زنان . پس مردى را در ميسان يافتند به نام فيروز پسر مهران گشنسب [ 1 
  ] و مادرش چهاربخت [ 2 
  ] دختر يزدندار [ 3 
  ] پسر انوشيروان بود . به ناچار او را به پادشاهى برگزيدند و پس از چند روز كشتند . سپس مردى از رؤساى خدمتگزاران را به ناحيهء غرب روان داشتند . او از دژ سنگين ، نزديك نصيبين يكى از فرزندان كسرى را يافت كه بدانجا از مرگ نجات يافته بود او را به طيسفون آورد و پادشاهى دادنش ولى پس از شش ماه از پادشاهى خلعش كردند . نام او فرخزاد خسرو بود .\r\nبعضى از مورخان گويند كه مردم اصطخر يزدگرد پسر شهريار پسر پرويز را يافتند . و چون شنيدند كه مردم مداين بر فرخزاد خسرو عصيان كرده‌اند ، يزدگرد را از آتشكده‌اى كه آتشكدهء اردشير ناميده مىشد ، بياوردند و در اصطخر پادشاهى دادند و به مداين آوردند .\r\nو فرخزاد خسرو را پس از يك سال پادشاهى ، كشتند و يزدگرد زمام امور ملك بر دست گرفت .\r\nبزرگترين وزيران او همان رئيس خدمتگزاران بود كه فرخزاد خسرو را از دژ سنگين آورده بود . در زمان او كشور ايران ناتوان شده بود و دشمنان از هر سو سر برداشته بودند .\r\nدو سال از پادشاهىاش گذشته بود كه اعراب مسلمان بر سر او لشكر كشيدند ، بعضى مىگويند چهار سال از پادشاهىاش گذشته بود . اخبار دولت او ، اخبار فتوحات است كه ما به جاى خود خواهيم آورد . پس از بيست و چند سال كه از پادشاهىاش گذشته بود ، در مرو كشته شد .\r\nاين بود اخبار دولت اكاسرهء ساسانى بدان سياقت كه طبرى آورده بود . سپس در پايان گويد : همه سال‌هاى عمر جهان از آدم تا هجرت چنان كه يهود پنداشته‌اند چهار هزار و ششصد و چهل و دو سال است . و به زعم نصارى در تورات يونانى پنج هزار و نهصد و نود و دو سال است و به قول ايرانيان تا كشته شدن يزدگرد چهار هزار و صد و هشتاد سال است . آنان مىگويند كه كشته شدن يزدگرد در سال سىام از هجرت واقع شده است . اما مسلمانان مىگويند ، ميان آدم و نوح ده قرن است و هر قرن صد سال است . و ميان نوح و ابراهيم نيز ده قرن است و ميان ابراهيم و موسى نيز ده قرن . طبرى اين قول را از ابن عباس ، از محمد بن عمرو بن واقد الاسلمى [ 4 
  ] از جماعتى از اهل علم روايت مىكند . و گويد : فترت ميان عيسى و محمد ( ص ) ششصد سال است . و اين قول را از سلمان فارسى و كعب الاحبار نقل مىكند .\r\nو اللّه اعلم بالحق فى ذلك و البقاء للّه الواحد القهار .\r\n\r\n\r\n","description":"","footnote":"\r\n[ ( 1 ) 
  ] مهر خشنش .\r\n[ ( 2 ) 
  ] صهار بخت .\r\n[ ( 3 ) 
  ] يراوقرار .\r\n[ ( 4 ) 
  ] اسلامى .\r\n","page_name":" 211 ","page_number":235},
  {"content":"\r\n\r\n\r\nدولت يونانيان و روميان [ 1 
  ] خبر از دولت يونانيان و روميان و انساب آنان و سرانجامشان\r\nاين امت‌ها از بزرگترين امت‌هاى عالمند و پادشاهى و قدرتشان از همه گسترده‌تر بوده است . آنان را دو دولت بزرگ بود ، يكى دولت اسكندر و يكى دولت قياصرهء بعد از او ، يعنى پادشاهان شام كه اسلام به حكومتشان پايان داد . نسب همهء اينها به اتفاق محققين به يافث مىرسد . جز آنكه كندى گفته است ، كه نسب يونانيان به عابر پسر فالج مىرسد و او با زن و فرزندانش در حالى كه به برادر خود قحطان خشم گرفته بود ، از يمن بيرون شد و در ناحيه‌اى ميان فرنگ و روم ، فرود آمد و نسبش با آنان درآميخت . ابو العباس ناشى اين قول را مردود مىداند و مىگويد :\r\n و تخلط يونان بقحطان ضلة * لعمرى لقد باعدت بينهما جدا \r\nاز اين رو مىگويند كه اسكندر از تبع‌هاست و اين قول به هيچ وجه درست نيست . درست آن است كه بگوييم اينان نسب به يافث مىرسانند . محققان نسب همهء روميان را به يونانيان مىرسانند ، حال چه يونانيان گركى و چه لاطينى . تورات يونان را از فرزندان يافث برشمرده است و آن را به صورت ياوان [ 2 
  ] آورده است و اعراب آن را معرب ساخته ، يونان خواندند .\r\nاورسيوس گرك‌ها [ 3 
  ] را پنج طايفه مىداند و همه از فرزندان ياوان [ 4 
  ] : كتيم ، اليشه [ 5 
  ] ، ترشيش [ 6 
  ] ، دودانيم [ 7 
  ] و ايشاى . و از تيره‌هاى فرزندان ايشاى [ 8 
  ] است : سجينيه ( ؟ ) اثناس ( ؟ ) شمالا ( ؟ ) طشال ( ؟ ) لجدمون ( ؟ ) و روميان لاطينى را نيز به اينان نسبت داده ، ولى نگفته است كه از فرزندان كداميك از اين پنج نفرند . و افرنج را به غطرما ( ؟ ) پسر جومر [ 9 
  ] پسر يافث\r\n\r\n\r\n","description":"","footnote":"\r\n[ ( 1 ) 
  ] در اين بخش تصحيح برخى از نامها براى مترجم ميسر نگرديد .\r\n[ ( 2 ) 
  ] يافان .\r\n[ ( 3 ) 
  ] غريقىها .\r\n[ ( 4 ) 
  ] يونان .\r\n[ ( 5 ) 
  ] حجيله .\r\n[ ( 6 ) 
  ] ترشوش .\r\n[ ( 7 ) 
  ] دودائم .\r\n[ ( 8 ) 
  ] ايشاى در تورات نيامده است .\r\n[ ( 9 ) 
  ] عومر .\r\n","page_name":" 212 ","page_number":236},
  {"content":"\r\n\r\nنسبت داده و مىگويد كه صقلاب‌ها ، برادران نسبى ايشانند و نيز گويد كه در ميان اين طوايف پادشاهى از آن فرزندان اشكناز [ 1 
  ] پسر جومر بوده و پادشاهان همه از آن خاندان بوده‌اند و اين گرك‌ها پيش از يونان و غير ايشان بوده‌اند . و گوت [ 2 
  ] را به ماداى پسر يافث نسبت داده ، و ارمن را نيز در زمرهء برادران ايشان آورده است . و در جاى ديگر ، گوت را به ماجوج پسر يافث منسوب داشته و لاطينىها را در زمرهء برادران ايشان آورده است . و گل‌ها [ 3 
  ] را به ريفاث [ 4 
  ] پسر جومر . اندلس‌ها و ايطاليائىها و اركادىها را به طوبال و اجناس ترك را به طيراس [ 5 
  ] پسر يافث ، نسبت داده است . و نام گرك‌ها در نزد او ، شامل همه فرزندان يونان است . و روميان را به دو قسمت مىكند : گرك و لاطين .\r\nابن سعيد ، بنابر آنچه از تواريخ مشرق از بيهقى و جز او نقل كرده ، آورده است كه : يونان پسر علجان پسر يافث است . از اين روست كه آنان را علج [ 6 
  ] مىگويند . ديگر مردم سرزمين‌هاى شمال در اين نسب با آنان شريكند ، جز ترك‌ها . ملت‌هاى سه‌گانه كه از فرزندان يونانند ، عبارتند از : گرك‌ها از فرزندان اغريفش پسر يونان ، روميان از فرزندان رومى پسر يونان ، لاطينىها از فرزندان لاطين پسر يونان . و اسكندر از روميان بود و خدا داناتر است . ما اكنون به شرح دو دولت بزرگ به آن اندازه كه دانشمان يارى مىكند مىپردازيم . و اللّه الموفق للصواب . سبحانه و تعالى .\r\n\r\n\r\n","description":"","footnote":"\r\n[ ( 1 ) 
  ] اشكال .\r\n[ ( 2 ) 
  ] قوط .\r\n[ ( 3 ) 
  ] قالل .\r\n[ ( 4 ) 
  ] رفنا .\r\n[ ( 5 ) 
  ] طبراش .\r\n[ ( 6 ) 
  ] علج : كافر و بىدين خواه عرب باشد يا غير آن .\r\n","page_name":" 213 ","page_number":237},
  {"content":"\r\n\r\n\r\nخبر از دولت يونانيان\r\nو از ايشان بود اسكندر و پادشاهى آنان تا انقراضشان [ 1 
  ] اين يونانيان - چنان كه گفتيم - داراى دو تيره‌اند گرك‌ها و لاطينىها . مساكنشان در ناحيهء شمالى است از معمورهء زمين . با برادرانشان از ديگر فرزندان يافث چون صقلاب‌ها و ترك‌ها و فرنگ‌ها و جز آنها از ديگر تيره‌هاى فرزندان يافث ، در آن نواحى زندگى مىكنند .\r\nيونانيان از آن ناحيه در وسط قرار گرفته‌اند از جهت طول ، ميان جزيرهء اندلس تا بلاد ترك در مشرق و از جهت عرض ، ميان درياى محيط و درياى روم . لاطينىها در جانب غربى ايشان قرار دارند و مواطن گرك‌ها در جانب شرقى آنانست و دريايى كه ميان آنان قرار دارد خليج قسطنطينيه است . هر يك از دو شعبهء گرك و لاطينى را دولتى عظيم و مشهور در جهان بوده . و عنوان يونانى به گرك‌ها اختصاص يافته است . از ايشان بود اسكندر ، يكى از پادشاهان پرآوازهء جهان . سرزمينشان چنان كه گفتيم در ناحيهء شرقى از خليج قسطنطينيه ميان بلاد ترك و دروازه‌هاى شام واقع است . سپس بر سرزمين‌هاى آن سوى از بلاد ترك و عراق و هند استيلا جستند و ارمينيه و بلاد شام و بلاد مقدونيه و مصر و اسكندريه را زير پى سپردند .\r\nپادشاهانشان به پادشاهان مقدونيه معروفند .\r\nاوروسيوس مورخ رومى ، از تيره‌هاى اين گرك‌ها ، بنى لجدمون ( ؟ ) و بنى آثيناس [ 2 
  ] را مىشمارد . و مىگويد حكماى اثيناسى كه به شهر آثيناس ( آتن ) منسوبند ، از ايشانند . و نيز گويد از تيره‌هاى آنانست ، بنى طمان ( ؟ ) و لجدمون ( ؟ ) كه همگى فرزندان شمالا ( ؟ ) پسر ايشاى هستند . و در جاى ديگر مىگويد : لجدمون برادر شمالاست . تيره‌هاى اين امت پيش از ايرانيان و قبطيان و بنى اسرائيل پراكنده بودند و همواره ميان آنان ، برادرانشان لاطينىها\r\n\r\n\r\n","description":"","footnote":"\r\n[ ( 1 ) 
  ] در اين بخش تصحيح برخى از نامهاى تحريف شده براى مترجم ميسر نگرديد .\r\n[ ( 2 ) 
  ] انتاش .\r\n","page_name":" 214 ","page_number":238},
  {"content":"\r\n\r\nفتنه‌ها و جنگ‌ها بود . و چون دولت ايران در زمان كيانيان توانمند شد ، خواست تا آنان را به فرمان آورد . آنان سر به فرمان نياوردند . پس ايرانيان به جنگشان رفتند و زبونشان ساختند و بر آنان باژ و ساو نهادند و فرمانروايى يافتند . و گويند كه فريدون پسر خود را به فرمانروايى بر آنان گماشت و نياى پدرى اسكندر از اعقاب اوست . و گويند كه بختنصر چون بر مصر و مغرب تسلط يافت ، اينان سر به فرمان او نياوردند و هر سال براى شاه ايران خراجى مىفرستادند و آن گوىهايى زرين بود چون تخم مرغى . چون از جانب ايران فراغت يافتند از پرداخت خراج سرباز زدند و وجوه آن را براى جنگ با لاطينىها ، صرف نمودند . پس كار فرزندان ايشاى كه گرك‌ها بودند ، بالا گرفت و جز ژرمنها [ 1 
  ] همتائى نداشتند كه بر آنان نيز غلبه يافتند و بعد از آنان به لاطينىها و فرانكها و اركادىها پيروز شدند ديگر ملل گرك نيز با آنان همدست گرديدند و دولتشان نيرو گرفت .\r\nابن سعيد ، گويد : پادشاهى بعد از يونان به پسرش اغريقش رسيد و او در جانب شرقى خليج قسطنطينيه بود ، و همچنان در فرزندان او باقى ماند . اينان لاطينىها و روميان را مقهور كردند و دولتشان در سرزمين ارمينيه ادامه يافت . يكى از بزرگترين ملوك آنان هراكلس [ 2 
  ] ( هركول ) جبار بود كه نسب به اغريقش مىرسانيد . و گويند كه او از هفت اقليم خراج گرفت . پس از او پسرش يلاق پادشاه شد و امت يلاقى كه امروز بر ساحل درياى سياه باقى است ، به دو منسوبند . پس از يلاق پادشاهى در اعقاب او ادامه يافت تا آنگاه كه برادرانشان روم ، آشكار شدند و زمام امور ملك را به دست گرفتند . نخستينشان هيرودوس [ 3 
  ] ، پسر منطرون ، پسر رومى ، پسر يونان بود . او بر امت‌هاى سه‌گانه فرمان راند و نام او ، لقب همهء كسانى شد كه بعد از او پادشاهى كردند . يهود نيز هر كس از ايشان را كه در شام حكومت مىكردند بدين لقب مىخواندند .\r\nبعد از او ، پسرش هرمس به پادشاهى رسيد ، او را با ايران نبردهايى بود تا آنگاه كه ايرانيان بر او پيروز شدند و بر او خراج بستند . از اين پس وضع يونان آشفته شد و به صورت دولت‌ها و كشورهايى درآمدند . و گرك‌ها براى خود فرمانروايى برگزيدند و لاطينىها نيز چنين كردند ، ولى عنوان ملك الملوك همچنان براى پادشاه روم باقى ماند .\r\nبعد از او پسرش مطريوس به پادشاهى رسيد او به سبب اشتغالش به جنگ با لاطينىها و گرك‌ها خراجى را كه بر عهده گرفته بود به تأخير افكند . پس از او ، پسرش فيلپوس [ 4 
  ] به پادشاهى رسيد ، مادر او از فرزندان سرم ( سلم ) ، پسر فريدون بود . همان كه پدرش او را بر يونان فرمانروايى داده بود . او شهر اغريقيه را خراب كرد و شهر مقدونيه را در وسط ممالك در جانب غربى خليج بنا نمود . دوستدار حكمت بود از اين رو حكما در دربار او فراوان بودند .\r\n\r\n\r\n","description":"","footnote":"\r\n[ ( 1 ) 
  ] جرمونيان .\r\n[ ( 2 ) 
  ] هرقل جبار .\r\n[ ( 3 ) 
  ] هردوس .\r\n[ ( 4 ) 
  ] فيلفوش .\r\n","page_name":" 215 ","page_number":239},
  {"content":"\r\n\r\nپس از او پسرش اسكندر به پادشاهى رسيد . معلم او از ميان حكما ، ارسطو بود .\r\nاوروسيوس گويد : پدرش فيليپوس ، بعد از اسكندر پسر تراوش كه يكى از پادشاهان بزرگشان بود به پادشاهى رسيد . او ، المپياس [ 1 
  ] خواهر اسكندر و دختر تراوش را به زنى گرفت و از او اسكندر كبير متولد شد . و نيز گويد كه پادشاهى اسكندر پسر تراوش چهار هزار و هشتصد سال از آغاز آفرينش بود و چهار صد سال يا در حدود چهارصد سال از بناى روم . او به هنگامى كه روم را در محاصره گرفته بود ، كشته شد . او را لاطينىها كشتند و به هنگام مرگ هفت سال از پادشاهىاش گذشته بود .\r\nامور گرك‌ها و روميان را بعد از او شوهر خواهرش المپياس ، يعنى فيليپوس به دست گرفت . ولى روميان سر به فرمان او نياوردند و ميانشان اختلاف افتاد تا آنگاه كه با آنان جنگ كرد و بر آنان پيروز شد و ديگر سرزمين‌هايشان را نيز بگرفت و خواست تا شهر قسطنطينيه را بنا كند ولى ژرمن‌ها مانع آن شدند ، پس با آنان نبرد كرد تا به فرمانشان درآورد و ديگر فرزندان يونان از روم و گرك‌ها نيز مطيع فرمان او شدند . و او سرزمين‌هاى ميان المانيه و جبال در ارمينيه را بگرفت . و ايرانيان در اين روزگار بر شام و مصر مستولى شده بودند . فيليپوس آهنگ نبرد شام كرد ولى در راه يكى از لاطينىها به ناگاه بر او حمله برد و او را به انتقام خون كسى به قتل آورد .\r\nپس از او پسرش اسكندر به پادشاهى رسيد . او همچنان خواستار تصرف بلاد شام بود .\r\nپادشاهان ايران به طلب خراجى كه پدرش فيليپوس مىپرداخت ، نزد او كس فرستادند .\r\nاسكندر در پاسخ گفت : آن مرغى را كه تخم طلايى مىكرد ، كشتم و خوردم . پس به بلاد شام لشكر كشيد و آنجا را بگرفت و بيت المقدس را فتح كرد و در آنجا قربانى نمود . در اين روزگار ، دويست و پنجاه سال از فتح بيت المقدس به دست بختنصر گذشته بود . پادشاه ايران از اينكه او آن سرزمين را از دست آنان بيرون كرده بود ، خشمگين شد و دارا با شصت هزار مرد جنگى آهنگ او كرد . اسكندر با ششصد هزار سپاهى از قوم خود ، با او رو به رو گرديد و بر او پيروز شد ، و بسيارى از شهرهاى شام را گشود و به طرسوس بازگشت . دارا بار ديگر با لشكرى به سوى او روان شد . اسكندر باز بر او پيروز شد و طرسوس را بگشود و به راه خويش ادامه داد . آنگاه شهر اسكندريه را بساخت . بار ديگر با دارا رو به رو شد اين بار نيز او را بشكست و بكشت و به سرزمين ايران قدم نهاد و شهرهاى آن را بگرفت و پايتخت را ويران نمود و مردمش را به اسارت برد . معلمش ارسطو اشارت كرد كه فرومايگان را بر آنان سرورى دهد تا در ميانشان اختلاف افتد و كارشان يكسره شود . اسكندر به پادشاهان هر ناحيه از ايرانيان و نبطيان و اعراب نامه نوشت و بر هر ناحيه پادشاهى گماشت و تاج بر سر او نهاد و\r\n\r\n\r\n","description":"","footnote":"\r\n[ ( 1 ) 
  ] لينباده .\r\n","page_name":" 216 ","page_number":240},
  {"content":"\r\n\r\nبدين گونه ملوك الطوائف پديد آمد و هر پادشاهى زمام امور ناحيهء خويش بر دست گرفت و فرزند خود را جانشين خويش ساخت .\r\nاين ارسطو كه معلم او بود ، از يونانيان بود و در آتن مسكن داشت . او بدون هيچ رقيبى بزرگترين حكماى نوع بشر بود . حكمت را از افلاطون يونانى فرا گرفت . ارسطو به هنگام درس دادن در زير سايبان رواق قدم مىزد تا از حرارت آفتاب در امان باشد . از اين رو شاگردان او را مشائيان گويند . افلاطون حكمت را از سقراط آموخت و او به سقراط الدن ( خم ) معروف بود زيرا از آن پس كه رهبانيت اختيار كرده بود در خمى سفالين زندگى مىكرد . چون سقراط قوم خود را از بت‌پرستى منع مىكرد ، مردم يونان او را زهر دادند و كشتند .\r\nاو نيز حكمت را از فيثاغورس از حكماى يونان آموخت و گويند كه فيثاغورس شاگرد تالس حكيم ملطى بوده است كه از لقمان حكمت آموخته . ديگر از حكماى يونان ، ذيمقراطيس است و انكساغورس [ 1 
  ] و او علاوه بر حكمت در طب نيز استاد بود . بهمن پادشاه ايران نزد پادشاه يونان كس فرستاد و او را خواستار شد ، ولى پادشاه يونان از روانه داشتن او امتناع كرد ، زيرا مىخواست آن حكيم ويژه او باشد . و از شاگردان او جالينوس بود و جالينوس معاصر با عيسى ( ع ) بود . در صقليه وفات كرد و بدانجا مدفون شد .\r\nچون اسكندر بر بلاد ايران مستولى شد از آنجا روانهء بلاد سند شد و سند را به تصرف درآورد و شهرى به نام اسكندريه در آنجا بنا نمود . آنگاه به هند لشكر كشيد و بيشتر آن سرزمين را در حيطهء تصرف آورد . و با فور ، پادشاه هند نبرد كرد . فور منهزم شد و پس از يك سلسله نبردها به اسارت درآمد . اسكندر بر همهء طوايف هنديان غلبه يافت . همچنين بلاد چين و سند را بگرفت و پادشاهان ، فرمانبردار او شدند و از هر سو هدايا و خراج به جانب او روان شد . و پادشاهان از سرزمين افريقيه و مغرب و فرنگ و صقلاب و سياهان به سوى او كس فرستادند . سپس بلاد خراسان و ترك را بگرفت و بر مصب نيل در درياى روم اسكندريه را بنا كرد . و بر پادشاهان استيلا جست . مىگويند سى و پنج پادشاه را در ربقهء طاعت خود آورد .\r\nآنگاه به بابل بازگشت و در آنجا وفات يافت . بعضى گويند كه عامل او بر مقدونيه ، زهرش داد زيرا مادرش شكايت او به اسكندر برده بود و اسكندر او را تهديد كرده بود ، او نيز براى اسكندر رسمى فرستاد و بخورد و در چهل و دو سالگى پس از دوازده سال پادشاهى بمرد . از اين دوازده سال ، هفت سال پيش از كشته شدن دارا بود و پنج سال بعد از آن .\r\nطبرى گويد : چون اسكندر بمرد ، پسرش اسكندروس رهبانيت اختيار كرد و بطلميوس پسر لاگوس [ 2 
  ] به پادشاهى رسيد .\r\n\r\n\r\n","description":"","footnote":"\r\n[ ( 1 ) 
  ] انكسيثاغورس .\r\n[ ( 2 ) 
  ] بطلميوس ملقب به لوغوس .\r\n","page_name":" 217 ","page_number":241},
  {"content":"\r\n\r\nمسعودى گويد : از آن پس بطلميوس عنوان همه كسانى شد كه بر آنان پادشاهى يافتند و شهرشان مقدونيه است ولى در اسكندريه فرود آمده‌اند . از آنان چهارده تن به مدت سيصد سال پادشاهى كردند .\r\nابن عميد گويد : اسكندر در زمان حيات خود كشور راميان چهار تن از امراى خود تقسيم كرد : بطلميوس فيلادلفوس [ 1 
  ] كه بر اسكندريه و مصر و مغرب حكومت مىكرد و فيليپوس [ 2 
  ] در مقدونيه و متعلقات آن از ممالك روم ، و اين همان است كه اسكندر را زهر داده بود . و دمطرس ( ؟ ) در شام و سلوكوس [ 3 
  ] در ايران و بلاد مشرق . چون اسكندر بمرد ، هر يك از اين چهار تن زمام فرمانروايى ناحيهء خود را بر دست گرفتند .\r\nارسطو بر كتاب هرمس شرح نوشت و آن را از زبان مصرى به يونانى ترجمه كرد و همهء علوم و فلسفه و طلسمات را كه در آن آمده بود ، تفسير نمود ، همچنين كتاب اسطماخس [ 4 
  ] كه حاوى آيين پرستش ملتهاى باستانى بود . و در آن كتاب آمده بود كه اهل اقاليم ، سبعه ستارگان سياره را پرستش مىكردند و هر اقليم از آن ستاره‌اى بود كه مردم آن را سجده مىكردند و برايش بخور مىسوزانيدند و تقرب مىجستند و قربانى مىكردند . و مىپنداشتند كه روحانيت اين ستاره ، كارهايشان را به صلاح مىآورد . و نيز كتاب سماطيس [ 5 
  ] را كه حاوى فتح شهرها و دژها به نيروى طلسمات و حكم . از آن جمله بود طلسم نزول باران و روان ساختن آب‌ها . و كتاب‌هاى اشطرطاش [ 6 
  ] در اختيارات بر طبق سير قمر در منازل خود و اتصالات و كتاب‌هايى ديگر در منافع و خواص اعضاى حيوانات و سنگ‌ها و درختان و گياهان .\r\nاوروسيوس گويد : آنكه بعد از اسكندر پادشاهى كرد ، بطلميوس پسر لاوى ( ؟ ) فرمانده سپاهيان او بود . بطلميوس زمام امورشان را به دست گرفت و به اسكندريه فرود آمد و آنجا را دار الملك خود قرار داد .\r\nآنگاه كلمنس پسر اسكندر و مادرش دختر دارا و المپياس مادر اسكندر خروج كردند و نزد فرمانرواى انطاكيه رفتند و او همه را به قتل آورد . گرك‌ها بر بطلميوس شوريدند ، و كارهاى او از هم بگسست ولى او بر همگان فائق آمد و كار بر او قرار گرفت . آنگاه به فلسطين سپاه برد و بر يهود غلبه يافت و كشتار بسيار كرد و اسير فراوان گرفت و سرانشان را به مصر كوچ داد . در سال چهلم پادشاهىاش درگذشت . و پس از او پسرش فيلادلفوس [ 7 
  ] به پادشاهى نشست او اسيران يهود را از مصر آزاد كرد و ظرف‌هايى را كه از بيت المقدس به غارت برده بودند ، باز پس داد و ظرفى از طلا به آنجا فرستاد و فرمود تا آن را در مسجد قدس\r\n\r\n\r\n","description":"","footnote":"\r\n[ ( 1 ) 
  ] فلدلفوس .\r\n[ ( 2 ) 
  ] فيلفوس .\r\n[ ( 3 ) 
  ] سلقوس .\r\n[ ( 4 ) 
  ] سطماخيس .\r\n[ ( 5 ) 
  ] استحاطيس .\r\n[ ( 6 ) 
  ] شايد مراد كتاب تسيير الكواكب باشد كه در الفهريت آمده است .\r\n[ ( 7 ) 
  ] فلديغيش .\r\n","page_name":" 218 ","page_number":242},
  {"content":"\r\n\r\nبياويزند و هفتاد تن از احبار يهود را گرد آورد تا تورات را از زبان عبرى به زبان يونانى و لاطينى براى او ترجمه كنند .\r\nچون فيلادلفوس [ 1 
  ] در سال سى و هشتم پادشاهىاش بمرد ، پسرش ائوئرگتس [ 2 
  ] به جاى او نشست . او نيز بطلميوس لقب داشت و اين نام عنوان همهء آنان بود تا پايان دولتشان . ميان او و مردم افريقيه عليه مدعيون پادشاه قرطاجنه صلح برقرار شد . مدعيون نزد او آمد و پيمان صلح را منعقد ساخت . آنگاه سرداران روم بر سر گرك‌ها لشكر كشيدند و غنايم بسيار به دست آوردند .\r\nپس ائوئرگتس در سال بيست و ششم پادشاهىاش بمرد و برادرش فيلوپاتور [ 3 
  ] به جاى او نشست . سرداران روم بر سرش سپاه آوردند ولى او همه را منهزم ساخت و در ممالكشان تاخت و تاز نمود و از آن پس مدت‌ها ميانشان نبرد بود . پس به جانب يهود لشكر كشيد و شام را تصرف كرد و بر آنان از جانب خود حكامى گمارد . و كشتار بسيار كرد و اسيران بسيار گرفت . گويند نزديك به شصت هزار تن از يهود بكشت . در سال هفدهم پادشاهىاش بمرد .\r\nبعد از او پسرش اپيفانس [ 4 
  ] پادشاه شد . در ايام او بود فتنهء مردم روم و مردم افريقيه .\r\nاين فتنه نزديك به بيست سال مدت گرفت . مردم روم صقليه را گشودند و سپاهيانشان به افريقيه روان شد و قرطاجنه را - چنان كه بعدا خواهيم گفت - فتح كردند . اپيفانس در سال بيست و چهارم پادشاهىاش بمرد .\r\nپس از او پسرش فيلومتور [ 5 
  ] در اسكندريه به پادشاهى نشست . گرك‌ها به روم لشكر كشيدند . در اين سپاه بودند : فرمانرواى مقدونيه و مردم ارمينيه و عراق ، و پادشاه نوبه هم به پشتيبانى آنان برخاست ولى روميان بر آنان پيروز شدند و فرمانرواى مقدونيه را اسير كردند و فيلومتور در سال سى و پنجم پادشاهىاش بمرد .\r\nپس از او پسرش ائوئرگتس [ 6 
  ] به پادشاهى رسيد . در عهد او پادشاهى مردم روم قويدست شد و روميان بر اندلس استيلا جستند و از دريا گذشته ، در افريقيه به قرطاجنه رفتند و آنجا را تصرف كردند و پادشاهشان هاسدروبال [ 7 
  ] را كشتند و پايتختش را ويران ساختند . در حالى كه نهصد سال از بناى آن مىگذشت - و ما در اخبار آن خواهيم آورد . - نيز روميان با گرك‌ها نبرد كردند و بر آنان پيروز شدند و شهر بزرگشان قرنطه را تصرف نمودند . گويند كه آن شهر ثانى قرطاجنه بود . ائوئرگتس [ 8 
  ] در سال بيست و هفتم پادشاهىاش بمرد . و پس از او پسرش بطلميوس سوتر [ 9 
  ] هفده سال پادشاهى كرد . در عهد او كشور روم نيرومند شد و\r\n\r\n\r\n","description":"","footnote":"\r\n[ ( 1 ) 
  ] قلديغش .\r\n[ ( 2 ) 
  ] انطريس .\r\n[ ( 3 ) 
  ] قلوباذى .\r\n[ ( 4 ) 
  ] ايفانش .\r\n[ ( 5 ) 
  ] فلوماطر .\r\n[ ( 6 ) 
  ] ايرياطس .\r\n[ ( 7 ) 
  ] اشدريال .\r\n[ ( 8 ) 
  ] ايرياطس .\r\n[ ( 9 ) 
  ] شوطار .\r\n","page_name":" 219 ","page_number":243},
  {"content":"\r\n\r\nروميان اندلس را فرمانبردار خود ساختند . پس از او پسرش اسكندر ده سال پادشاهى كرد ، سپس ديونوسيوس صد و سى سال فرمان راند . در عهد او روميان بر بيت المقدس مستولى شدند و بر يهود جزيه نهادند و يكى از سرداران او قيصر يوليوس به فرنگ تاخت و سردار ديگرش لمياش به ايران لشكر كشيد و هر دو پيروز شدند و بر انطاكيه و حوالى آن تسلط يافتند . و ترك از بلاد خود پاى بيرون نهاد و بر مقدونيه حمله آورد ولى سردار رومى هامس كه در مشرق بود ، آنان را باز پس راند .\r\nچون ديونوسيوس [ 1 
  ] هلاك شد دخترش كلئوپاترا [ 2 
  ] بنا بر روايت اوروسيوس به هنگامى كه پنج هزار و اند سال از آغاز خلقت و هفتصد سال از بناى روم گذشته بود به پادشاهى رسيد .\r\nدر عهد او قيصر يوليوس بر كشور روم فرمان مىراند . همه سرداران بر كلئوپاترا شوريدند و دولت خود را از دست او ، به درآوردند و اين بعد از بازگشت يوليوس از نبرد با افرنگان بود .\r\nسپس به مشرق آمد و ارمينيه را تصرف كرد ، در آنجا مبانش ( ؟ ) با او به كشمكش پرداخت .\r\nقيصر او را منهزم ساخت و مبانش ( ؟ ) به مصر گريخت و از ملكهء آن ديار ، كلئوپاترا يارى خواست . كلئوپاترا از بيم قيصر سرش را بريد و براى او فرستاد ، ولى قيصر بدين خرسند نشد و لشكر به مصر آورد و مصر و اسكندريه را تصرف كرد . پادشاهى يونانيان منقرض شد و قيصر بر مصر و اسكندريه مستولى شد و پيش از اين بيت المقدس را گرفته بود . در اين هنگام هفتصد سال يا قريب به هفتصد سال از بناى رم و پنج هزار سال از آغاز خلقت گذشته بود .\r\nبيهقى گويد : كلئوپاترا به سرزمين لاطين لشكر كشيد و آنجا را مقهور خويش ساخت .\r\nو خواست به اندلس برود ، ولى كوه حاجز كه ميان اندلس و فرنگ است مانع آمد ، ولى او براى نفوذ از آن مانع ، از علم الحيل و آتش سود برد و خود را به اندلس رسانيد . هلاك او به دست آوگوستوس [ 3 
  ] يوليوس دومين قيصرها بود . و مسعودى نيز چنين روايت كرده ، او بيست و دو سال پادشاهى كرد . شوهرش انطونيوس در ادارهء مقدونيه و مصر با او شريك بود .\r\nقيصر آوگوستوس بر سر آنان لشكر كشيد . شوهرش انطونيوس در جنگ كشته شد . آنگاه خواست كلئوپاترا را به فرمان خود درآورد تا بر حكمت او دست يابد زيرا او باقيمانده حكماى آل يونان بود . پس ، از او خواستگارى كرد ، كلئوپاترا براى هلاك خود و هلاك قيصر حيله‌اى انديشيد ، مارى از مارهاى كشندهء ميان شام و حجاز آورد و در مجلس خود ميان گل‌هايى كه آنجا نهاده بودند رها كرد . خود دست بر مار زد و در جاى بمرد و همچنان در جاى خود نشسته بود . در اين حال آوگوستوس داخل شد و از حادثه آگاه نبود دست به ميان گل‌ها برد تا براى بوئيدن گلى بگيرد ، ناگاه مار او را نيز بزد و بر جاى بكشت و حيله‌اى كه عليه او انديشيده بود به پايان آمد . و با مرگ او پادشاهى يونانيان منقرض شد و علومشان از\r\n\r\n\r\n","description":"","footnote":"\r\n[ ( 1 ) 
  ] ديونشيش .\r\n[ ( 2 ) 
  ] كلابطره .\r\n[ ( 3 ) 
  ] اوعسطوس .\r\n","page_name":" 220 ","page_number":244},
  {"content":"\r\n\r\nميان رفت مگر آنچه در دست علماى آنان در خزاين كتبشان باقى مانده بود ، تا آنگاه كه مأمون از آنها آگاه شد و فرمود تا آنها را بيرون آرند و براى او ترجمه كردند . ( پايان سخن اوروسيوس ) .\r\nاما ابن عميد ، پادشاهان مصر و اسكندريه را بعد از اسكندر ، چهارده تن شمرده كه آخرينشان كلئوپاترا است . و چنان كه مسعودى آورده ، همه بطلميوس ناميده شده‌اند . و از ملوك مشرق بعد از اسكندر را ( از آنان ) نام نبرده است و نيز از پادشاهان شام و مقدونيه كه - چنان كه گفتيم - كشور ميانشان تقسيم شده بود ، سخنى نگفته است تنها از پادشاه انطاكيه - از يونانيان - به نام آنطيوخوس نام برده است . و مىگويد در نام‌ها و شمار آنان اختلافات بسيار است ، جز آنكه هر يك از آنان بطلميوس ناميده مىشوند . پس مىگويد : بطلميوس اول برادر اسكندر بود يا بندهء او به نام فيلوپاتور [ 1 
  ] يا اندرواس يا لاگوس [ 2 
  ] يا فيلبس ، او به روايتى هفت سال و به روايتى چهل سال پادشاهى كرد . در عصر او سلوكوس - و پندارم از آنان ، پادشاه مشرق بوده - قمامه و حلب و قنسرين و سلوقيه و لاذقيه را بنا كرد . و از ايشان بود كوهن اعظم در قدس مرسوم به سمعان پسر خونيا و بعد از او برادرش العازر . و نيز گويد كه در سال نهم از پادشاهى لاگوس انطيوخوس بزرگ به بلاد يهود آمد و آنان را برده ساخت . و در سال يازدهم با روم نبرد كرد ، ولى روميان او را مغلوب نمودند و به اسارت گرفتند و فرزندش اپيفانس [ 3 
  ] را به گروگان نگه داشتند . در سال دوازدهم ، انطيوخس با كلئوپاترا دختر لاگوس ازدواج كرد . پدر ، دختر را به او داد و به جاى مهر او سوريه و بلاد قدس را بگرفت و در سال نوزدهم ايرانيان و مشرق بر پادشاهشان شوريدند و او را از سلطنت خلع كردند و پسرش را به جاى او نشاندند سپس لاگوس هلاك شد .\r\nابن عميد گويد : بعد از صد و سى و يك سال از پادشاهى يونانيان كه گذشته بود ، بطلميوس پسر اسكندروس ، معروف به پيروز بر اثور به پادشاهى نشست . او مصر و اسكندريه و بلاد غربى را يازده سال در تصرف گرفت و گويند سى و هشت سال . او را فيلادلفوس يعنى دوستدار برادرش مىناميدند و او كسى است كه از هفتاد و دو تن از علماى يهود خواست تا تورات و كتب پيامبران را از عبرانى به يونانى ترجمه كردند و آنها را با نسخه‌هايشان - مقابله كردند ، درست بود . از زمرهء اين احبار بود : سمعان كه پيش از اين از او ياد كرديم و او آنقدر زندگى كرد كه ديگر ياراى راه رفتنش نبود و در سن سيصد و پنجاه سالگى بمرد .\r\nو از ايشان بود العازار كه انطيوخوس او را به سبب امتناعش از سجده در برابر بتش به قتل رسانيد . او به هنگام مرگ هفتاد سال داشت . و از اين بر مىآمد كه بطلميوس همان\r\n\r\n\r\n","description":"","footnote":"\r\n[ ( 1 ) 
  ] فلافا ذافسد .\r\n[ ( 2 ) 
  ] لوغش .\r\n[ ( 3 ) 
  ] اقفاقس .\r\n","page_name":" 221 ","page_number":245},
  {"content":"\r\n\r\nتلماى است و او از ملوك مقدونيه و مصر است . زيرا پسر كريون مىگويد كه در اين زمان تلماى از مردم مقدونيه بر مصر پادشاهى مىكرد . او مردى دانش دوست بود از يهود خواست تا هفتاد تن از احبارشان را برگزينند تا تورات و كتب پيامبران را براى او ترجمه كنند . و صادوق كوهن معاصر با او بود . ( پايان ) مدت پادشاهى او چهل و پنج سال بود .\r\nبعد از او ، بطلميوس بن ارنب به پادشاهى رسيد و گويند نام اورغادى بود و گويند راكب الارنب او بيست و چهار سال و به قولى بيست و هفت سال پادشاهى كرد و اوست كه ميدانى براى اسب‌دوانى در اسكندريه بنا كرد ، همانجا كه در عصر زنون قيصر به آتش كشيده شد . بعد از او بطلميوس برادر دوست و به قولى اوگوستوس و به قولى فيلادلفوس به مدت شانزده سال پادشاهى كرد . اخميم كوهن در زمان او مىزيست . پس از او بطلميوس صائغ و به قولى برادرش پنج سال و به قولى بيست و پنج سال پادشاهى كرد . اليهود كوهن معاصر با او بود .\r\nاو پادشاهى ستمكار و بدسرشت بود يكى از خادمانش او را خفه كرد .\r\nپس از او بطلميوس دوستدار پدر ، پادشاه شد ، گويند نام او فيلوباطر بود هفده سال حكومت كرد و از يهود جزيه گرفت . پس از او بطلميوس پيروز يا غالب يا دوستدار مادر ، بيست سال و به قولى بيست و چهار سال پادشاهى كرد . و در سال نوزدهم پادشاهىاش متيتيا پسر يوحنا پسر شمعون كوهن اعظم معروف به حشمونائى از خاندان يوناداب از نسل هارون به حكومت رسيد . انطيوخوس پادشاه انطاكيه پسر خود گايوس [ 1 
  ] را با سپاهيانى به قدس فرستاد . او قدس را فرو كوبيد و العازر كوهن را كشت و بنى اسرائيل را به سجود خدايان خود ، واداشت . متيتيا در ميان جماعتى از يهود به كوهستان گريخت ، تا آنگاه كه سپاهيان يونان بيرون شدند و او به قدس بازآمد . گويند بر مذبح گذشت و ديد يهوديى خوكى را در آنجا قربان مىكند . او بر يونانيان بشوريد و سردارشان را كشت و بيرونشان راند و خود زمام امور قدس را به دست گرفت ، همچنانكه در اخبار او آورديم .\r\nسپس بطلميوس فيلوباطر يعنى دوستدار پدر ، بيست و پنج سال و به قولى بيست سال حكم راند . در ايام او ، يهودا پسر متيتيا در قدس بود و بعد از او برادرش يوناداب و بعد از او برادرش شمعون و بعد از او برادرش هرقانوس موسوم به يوحنان ، و او نخستين كسى است كه از خاندان حشمونائى كه پادشاه ناميده شده . او پسر خود يوحنا را با سپاهى به جنگ قيدونوس سردار انطيوخس فرستاد و مغلوبش ساخت . او خراجى را كه يهود در ايام فيلبوس پادشاه مشرق ، به پادشاه سوريه مىدادند از آنان برداشت . بعد از او بطلميوس ائوئرگادى [ 2 
  ] ، يعنى فاضل و به قولى بطلميوس صايغ و به قولى سانيطر بيست سال يا بيست و سه سال يا سيزده سال پادشاهى كرد . در زمان او انطيوخوس ، شهر انطاكيه را از نو بساخت\r\n\r\n\r\n","description":"","footnote":"\r\n[ ( 1 ) 
  ] غايش .\r\n[ ( 2 ) 
  ] ارغارى .\r\n","page_name":" 222 ","page_number":246},
  {"content":"\r\n\r\nو آن را به نام خود ناميد . در زمان او پادشاهى قدس به عهدهء هرقانوس و سه پسر او بود و شهر سامرهء سبسطيه ويران شد و نيز در زمان او ، انطيوخوس به قدس لشكر كشيد و آنجا را محاصره كرد . هرقانوس با پرداخت سيصد گوى زرين كه از قبر داود ( ع ) بيرون آورده بود با او مصالحه كرد . سپس بطلميوس پاكدل و به قولى مقروطون و به قولى سعرى ( ؟ ) هجده سال يا بيست و هفت سال بر مصر و اسكندريه پادشاهى كرد . و در عهد او ، اسكندروس تلماى پسر هرقانوس ، هفتمين پادشاه خاندان حشمونائى در قدس بود .\r\nو يهود سه فرقه بودند : ربانيون و قراؤن كه در انجيل به زنادقه معروفند و حسيديم [ 1 
  ] كه در انجيل آنان را كاتبان خوانده است .\r\nسپس بطلميوس دوستدار مادر ، بر مصر حكومت كرد و گويند اسكندروس و گويند قيقش و گويند اسكندر و گويند پسر پاكدل ، - و نه هيچ كس ديگر - ده سال سلطنت نمود .\r\nدر عهد او اسكندره در بيت المقدس ملكه بود . و در عهد او كشور سوريه پس از دويست و هفت سال از دست يونانيان بدر شد .\r\nاين بطلميوس كشته شد . او را مردم اهراقيه كشتند و جسدش را سوزانيدند . سپس بطلميوس فيناس ، و به قولى ايزيس ، و به قولى تبعيدى - زيرا ملكه كلئوپاترا او را تبعيد كرده بود - به پادشاهى رسيد . او هشت سال و به قولى بيست روز و به قولى هجده روز ، پادشاهى كرد . بعضى او را در زمره بطالسه نياورده‌اند . سپس بطلميوس ديونوسيوس [ 2 
  ] ، يازده سال حكم راند و گويند سى و يك سال و گويند سى سال ، در عهد او ارستبلوس و برادرش هرقانوس بر قدس حكومت مىكردند . سپس كلئوپاترا دختر ديونوسيوس - به معنى ساكن بر صخره - بر مصر حكومت يافت . و به قولى سى سال و به قولى بيست و دو سال پادشاهى كرد . او زنى كاردان بود . در سال سوم پادشاهىاش خليج اسكندريه حفر شد و آب در آن جريان يافت . نيز در اسكندريه هيكل زحل را بنا نمود و عاروص ( ؟ ) و نيز در اخميم و انصنا مقياس‌هايى ترتيب دادند . در سال چهارم پادشاهى اوگايوس [ 3 
  ] نخستين قيصرها در روم پادشاهى يافت و چهار سال حكومت راند ، سپس يوليوس پس از او سه سال . سپس آوگوستوس به پادشاهى رسيد . چون خبر پادشاهى او را شنيد در استحكام مرزهاى خود اقدام كرد و بارويى از فرما تا نوبه در مشرق نيل و بارويى ديگر از اسكندريه تا نوبه در غرب نيل كشيد و امروز آن را حائط العجوز ( باروى پيرزن ) گويند .\r\nاوگوستوس سپاهى به سردارى انطونيوس [ 4 
  ] به مصر روانه داشت ، متردات پادشاه ارمن نيز با او بود . كلئوپاترا انطونيوس را بفريفت و به او وعدهء ازدواج داد . او نيز رفيق خود متردات را بكشت و با او ازدواج كرد و بر آوگوستوس عصيان كرد . آوگوستوس با سپاهى به\r\n\r\n\r\n","description":"","footnote":"\r\n[ ( 1 ) 
  ] حيسيديم .\r\n[ ( 2 ) 
  ] يوناشيش .\r\n[ ( 3 ) 
  ] اغانيوس .\r\n[ ( 4 ) 
  ] بطريوس .\r\n","page_name":" 223 ","page_number":247},
  {"content":"\r\n\r\nسوى او روان شد و مصر را بگرفت و كلئوپاترا و دو فرزند او و انطونيوس را كه او را به همسرى خود گزيده بود بكشت و گويند كه در مجلس خود زهر قرار داده بود و آوگوستوس نيز از آن بخورد و بمرد و خدا داناتر است . با زوال پادشاهى او پادشاهى يونان در مصر و اسكندريه و مغرب منقرض شد و اين سرزمين به دست روميان افتاد تا آغاز فتح اسلامى .\r\n( پايان سخن ابن عميد ) . آنگاه به بيان اختلاف اقوال جماعتى از مورخانشان مىپردازد چون سعيد بن بطريق و يوحناى زرين دهان ، و مسبحى ، و ابن الراهب و ابيفانوس . ظاهرا همه از مورخان نصارى باشند . و البقاء للّه الواحد القهار . سبحانه لا إله غيره و لا معبود سواه .\r\n\r\n","description":"","footnote":"","page_name":" 224 ","page_number":248},
  {"content":"\r\n\r\n\r\nخبر از لاطينىها [ 1 
  ] و ايشان كتيم معروف به روم‌اند از امتهاى يونان و پيروان و تيره‌هاى آنان ، و سخن از پادشاهى و غلبه ايشان و ذكر دولت قيصرها و سرانجام آنان\r\nاين امت يكى از امت‌هاى مشهور عالم است . و به قول اوروسيوس دومين گروه از گرك‌ها هستند كه در نسب ، هر دو از فرزندان يونان بشمار مىآيند . و به نظر بيهقى لاطين‌ها يكى از سه گروهى است كه در نسب به يونان پسر علجان پسر يافث مىرسند . و روم هر سه را در بر مىگيرد . زيرا روميان را - از آن ميان - كشورى است پهناورتر . مساكن لاطين‌ها در ناحيهء غربى خليج قسطنطينيه است تا بلاد افرنج ميان درياى محيط و درياى روم ، از جانب شمال .\r\nپادشاهى اين امت دير ساله است . پايتختشان شهرى بوده به نام تروا [ 2 
  ] . اوروسيوس گويد :\r\nنخستين پادشاه لاطينىها الفنش پسر شطرنش پسر ايوب بود و او در ايام دائره ( ؟ ) بنى اسرائيل بود . در آخر هزارهء چهارم از آغاز آفرينش . بعد از او پسرش بريامش به پادشاهى رسيد و پادشاهى در اعقاب الفنش و برادرانش ادامه يافت و از ايشان بود : كرمنس پسر مرسيه پسر شيبن پسر مز كه همان كه حروف زبان لاطينى را ترتيب داد و پيش از او اين زبان را براى نوشتن ، الفبا نبوده است . و اين در زمان يؤاثير پسر كلعاد از داوران بنى اسرائيل بود در سال چهار هزار و پنجاه ، از آغاز آفرينش .\r\nميان لاطين‌ها و برادرانشان گرك‌ها ، همواره جنگ و فتنه بود . به دست اينان شهر تروا شهر لاطين‌ها در چهار هزار و صد و بيست سال از آغاز آفرينش ، در ايام عبدون پادشاه بنى اسرائيل ويران شد - و ذكر آن گذشت - پادشاهشان در اين ايام اناش از اعقاب بريامش پسر الفنش پسر شطرنش بود و بعد از او پسرش اشكانيش پسر اناش به پادشاهى رسيد و او\r\n\r\n\r\n","description":"","footnote":"\r\n[ ( 1 ) 
  ] در اين بخش تصحيح همه نامهاى تحريف شده براى مترجم ميسر نگرديد .\r\n[ ( 2 ) 
  ] طروبه .\r\n","page_name":" 225 ","page_number":249},
  {"content":"\r\n\r\nهمان كسى است كه شهر البا را بنا كرد . سپس پادشاهى در اعقاب اينان دوام يافت تا منقرض شدند .\r\nاز اعقاب ايشان بود برقاش در ايام انقراض ملك كلدانيان ، آنگاه كه در عهد عزيا پسر امصيا از پادشاهان بنى اسرائيل به مازينان و قضاعيان منتقل شد . و در اين ايام چهار هزار و صد و بيست سال از آغاز آفرينش گذشته بود . پس برقاش در ميان لاطين‌ها به فرمانروايى رسيد ، اما به ولايت از جانب مازينان ، كه نه آنان را از اين پيش در جهان آوازه و تفوقى بوده است نه سريانيان را .\r\nسپس پادشاهى به پسر و دو نواده‌اش روملوس و روموس [ 1 
  ] رسيد اين دو همانهايند كه شهر روم را بنا كرده‌اند و در اين ايام چهار هزار و پانصد سال از آغاز خلقت گذشته بود ، در عهد حزقيا پسر آحاز پادشاه بنى اسرائيل . و چهار صد سال و اندى از ويرانى تروا . طول شهر روم از شمال به جنوب بيست ميل بود و عرض آن دوازده ميل و بلندى بارويش چهل و هشت ذراع و پهناى آن ده ذراع و آن استوارترين شهرها بود و همواره دار الملك لاطين‌ها و قيصرهاى ايشان بود تا آنگاه كه اسلام آنان را برانداخت . لاطين‌ها بعد از روملوس روموس و انقراض نسل آنان از فرمانروايى پادشاهان ملول شدند از آن پس ادارهء امور كشور را به شورايى از وزيران سپردند كه آنها را كنسول [ 2 
  ] ، كه در زبان آنان به معنى وزير است ، سپردند . شمارهء آنان بنا به روايت اوروسيوس هفتاد تن بود . اين روش به مدت هفتصد سال مدت گرفت تا آنگاه كه قيصر يوليوس پسر كايوس [ 3 
  ] نخستين پادشاهان قياصره - چنان كه بعدا خواهيم گفت - زمام كارها را به دست گرفت .\r\nميان آنان و امم مجاورشان از هر سو ، نبردهايى بود . نخست با يونانيان نبرد كردند ، آنگاه با ايرانيان ، و بر شام و مصر استيلا يافتند . پس جزيرهء اندلس را به تصرف درآوردند و جزيرهء صقليه را گرفتند و افريقيه را زير پى سپردند و قرطاجنه را ويران ساختند . اما مردم افريقيه آنان را پس راندند و رم را در محاصره گرفتند . اين جنگ و فتنه در ميانشان بيست سال يا حدود بيست سال - چنان كه خواهيم آورد - دوام يافت . جماعتى از مورخان معتقدند كه روميان از فرزندان عيصو پسر اسحاق عليه السلام هستند .\r\nپسر كريون گويد : اليفاز پسر عيصو را پسرى بود موسوم به صفوا . چون يوسف از مصر بيرون آمد تا پدرش يعقوب را در شهر الخليل دفن كند ، فرزندان عيصو راه بر او گرفتند و ميانشان نبرد درگرفت . يوسف آنان را منهزم ساخت و از آن ميان صفوا پسر اليفاز را اسير كرده به افريقيه فرستاد . صفوا در نزد پادشاه افريقيه به سبب دليرىاش تقرب يافت . در اين حال ميان اغنياس و كتيم در آن سوى دريا نبرد درگرفت . اغنياس كه با مردم افريقيه به نبردشان آمد ،\r\n\r\n\r\n","description":"","footnote":"\r\n[ ( 1 ) 
  ] داموس .\r\n[ ( 2 ) 
  ] قنشلش .\r\n[ ( 3 ) 
  ] غايش .\r\n","page_name":" 226 ","page_number":250},
  {"content":"\r\n\r\nكشتار بسيار كرد و صفوا پسر اليفاز دليرى خويش نشان داد . پس صفوا به سوى كتيم گريخت و در آنجا بزرگى يافت و در ميان مردم افريقيه و امت‌هاى مجاور كتيم از اموال و جز آن ، اثرى نيكو بخشيد . پس او را زن دادند و بر خود پادشاه ساختند . گويند كه او نخستين كسى است كه در بلاد اسپانيا پادشاهى يافت . پادشاهى او پنجاه و پنج سال مدت گرفت . آنگاه پسر كريون شانزده پادشاه از اعقاب او مىشمارد كه آخرينشان روملوس بانى شهر روم است . معاصر داود .\r\nروملوس از داود بيمناك بود ، پس شهر روم را بنا كرد و آن را به نام خود ناميد و مردمش را رومى خواند منسوب به روم . آنگاه پس از روملوس پنج پادشاه مىشمارد و مىگويد كه پنجمين آنان خواست تا زنى را از شويش به زور بستاند آن زن خود را كشت ، شوهرش نيز پادشاه را ، در معبد به قتل رسانيد . از آن پس مردم روم همگان تصميم گرفتند كه هيچ پادشاهى بر آنان فرمان نراند . و سيصد و بيست تن شيوخ برگزيدند تا تدبير امور كشور را بر دست گيرند . و كارهايشان نيز به نحو شايسته‌اى پيش مىرفت تا آنكه قيصر غلبه يافت و خود را پادشاه خواند و پس از او ديگران نيز خود را پادشاه خواندند . پايان سخن ابن كريون . و اين با روايت اوروسيوس ، اختلاف دارد . اين يكى مىپندارد كه بناى روم در عهد داود ( ع ) بوده و اوروسيوس مىگويد در عهد حزقيا چهاردهمين پادشاه بنى يهودا ، از زمان داود . و اين در دو زمان متفاوت است . و ما خبر اوروسيوس را مقدم مىداريم ، زيرا واضعان آن دو تن از مسلمانان بودند كه در قرطبه براى خلفا ترجمه مىكرده‌اند و آن دو معروفند و كتاب را آنان تاليف كرده‌اند .\r\nو در اين باب خداوند به حقيقت امور آگاهتر است .\r\n\r\nخبر از فتنهء كتيم با مردم افريقيه و خراب كردن قرطاجنه سپس بناى آن به دست كيم كه ايشان لاطين‌هايند [ 1 
  ]\r\nبناى قرطاجنه هفتاد و دو سال پيش از بناى رم بوده است . اوروسيوس مىگويد : بناى قرطاجنه به دست ديدن پسر اليثا از نسل عيصو پسر اسحاق انجام يافت . در آنجا اميرى بود به نام ملكون و او همان كسى است كه چون بر طرسوس استيلا يافت نزد اسكندر كس فرستاد و او را به طاعت خواند . سپس فرمانرواى افريقيه بر سر هامليكار [ 2 
  ] ، يكى از پادشاهانشان لشكر كشيد و صقليه را گشود و ميان او و روميان و مردم اسكندريه به خاطر جانبدارى از مردم سردانيه يك سلسله نبردها درگرفت . در اين ايام پنجاه سال از بناى رم گذشته بود . آنگاه ميانشان صلح افتاد و در اين صلح بود كه عتون از ملوك افريقيه گروهى را نزد انطريطش پادشاه مقدونيه و اسكندريه فرستاد و او پادشاه بزرگ روميان بود .\r\n\r\n\r\n","description":"","footnote":"\r\n[ ( 1 ) 
  ] در اين بخش تصحيح همهء نامهاى تحريف شده براى مترجم ميسر نگرديد .\r\n[ ( 2 ) 
  ] املقا .\r\n","page_name":" 227 ","page_number":251},
  {"content":"\r\n\r\nسپس هامليكار پسر خود هانيبال [ 1 
  ] را به قرطاجنه حكومت داد . به بلاد افرنج گام نهاد و شهرهايشان را بگرفت و آنان را مغلوب كرد . آنگاه سرداران رم به جانب او لشكر راندند ولى او آنان را به هزيمت داد و برادر خود هاسدروبال [ 2 
  ] را به اندلس فرستاد و او آنجا را به تصرف درآورد . سرداران رومى تا جاى او را خالى ديدند ، پس از آنكه جهل دژ را در صقليه گشودند به افريقيه لشكر بردند و آنجا را تسخير نمودند و غشول خليفهء هانيبال را در آنجا كشتند و شهر جردا را فتح كردند . گروهى ديگر از سرداران رومى به اندلس لشكر كشيدند و هاسدروبال را منهزم ساختند و آن قدر از پى او رفتند تا به قتلش آوردند . و برادرش هانيبال پس از سيزده سال كه در بلادشان كر و فرى مىكرد از آنجا بگريخت . و آن چنان بود كه هانيبال نخست رم را محاصره كرد و در اطراف آن كشتار بسيار نمود و به افريقيه پيوست . در آنجا با سرداران رومى كه به افريقيه لشكر كشيده بودند رو به رو شد . سرداران رومى منهزمش ساختند و در قرطاجنه به محاصره‌اش افكندند . تا آنگاه كه درخواست كرد تا سه هزار قنطار نقره به غرامت دهد و ميانشان صلح افتد و سرداران رومى پذيرفتند و جنگ به پايان آمد . بار ديگر هانيبال پادشاهان سريانى را در نبرد با روميان مدد كرد . در اين جنگ بود كه او را زهر دادند و بمرد .\r\nروميان چون از اين نبردها خلاصى يافتند به اندلس بازگشتند و آنجا را در تصرف آوردند .\r\nسپس از دريا گذشته به قرطاجنه قدم نهادند و آنجا را فتح كردند و پادشاهش را كشتند و شهر را ويران كردند ، در آن ايام نهصد سال از بناى آن و هفتصد سال از بناى رم گذشته بود .\r\nسپس ميان روميان و پادشاه نوبه جنگ افتاد . پادشاه نوبه كه منهزم شده بود از بربرها يارى خواست و به يارى آنان به قفصه وارد شد و پس از آنكه بر مخازن آن كه اركلش جبار پادشاه روم بنا كرده بود دست يافت . آنجا را در تصرف آورد . ولى روميان آنان را شكست دادند . اين جنگ‌ها در عهد بطلميوس اسكندر واقع شد . در اين هنگام سرداران روم براى تجديد بناى قرطاجنه كه بيست و دو سال از ويرانى آن مىگذشت تصميم گرفته بودند . بارى شهر قرطاجنه - چنان كه بعدا خواهيم گفت - آبادان شد و به كشور روم پيوست .\r\n\r\n\r\n","description":"","footnote":"\r\n[ ( 1 ) 
  ] انبيل .\r\n[ ( 2 ) 
  ] اشدريال .\r\n","page_name":" 228 ","page_number":252},
  {"content":"\r\n\r\n\r\nقيصرها [ ( 1 ) 
  ]\r\n\r\nخبر از قياصره كتيم [ 2 
  ]\r\nو ايشان ، لاطين‌ها هستند و سرآغاز امورشان و سرانجام احوالشان سال‌ها امور مردم كتيم كه لاطين‌ها هستند يعنى به مدت هفتصد سال در دست وزيران بود . به قول اوروسيوس از زمان بناى رم يا اندكى پيش از آن . وزراء در هر سال قرعه مىزدند و يكى از سردارانشان را بدان سان كه قرعه معين كرده بود ، به ناحيه‌اى روان مىساختند . او با امت‌هاى گوناگون نبرد مىكرد و كشورگشائى مىنمود . اينان در آغاز پس از يك سلسله نبردها از روميان و يونانيان اطاعت مىكردند ، تا آنگاه كه اسكندر هلاك شد و در فرمانروايى يونان و روم تفرقه افتاد و باد بروتشان فرونشست ، آنگاه فتنهء اين لاطين‌ها يا كتيم با افريقيه آغاز گرديد و اينان - چنان كه گفتيم - بارها بر آن سرزمين ، تسلط يافتند و قرطاجنه را ويران كردند و بار ديگر بنا نمودند و اندلس را در تصرف آوردند و شام و سرزمين حجاز را در حيطهء تسخير گرفتند و عرب را در سرزمين خود مقهور ساختند و بيت المقدس را فتح كردند و ارستبلوس پسر اسكندر هشتمين پادشاه يهودى حشمونيائى را اسير كردند و به روم تبعيد نمودند و سردار خود را بر شام ولايت دادند . سپس ميان آنان و غماس جنگ‌هايى طولانى درگرفت تا آنگاه كه يوليوس پسر گايوس [ 3 
  ] همراه پسر عم خود لوجيار پسر مدكه به جانب اندلس لشكر كشيد و با افرنج و جلالقه كه در آنجا بودند ، نبرد كرد و بريطنيه و اشبونه را بگرفت و به رم بازگشت . او اوكتاويوس [ 4 
  ] پسر برادر خود يونان را در آنجا بگمارد . چون يوليوس [ 5 
  ] به رم بازگشت و وزيران پى بردند كه قصد آن دارد كه زمام همه امور را به دست گيرد او را كشتند . برادرزاده‌اش اوكتاويوس از اندلس لشكر آورد و انتقام خون او را بستد و رم را گرفت و بر سرزمين قسطنطينيه\r\n\r\n\r\n","description":"","footnote":"\r\n[ ( 1 ) 
  ] در اين فصل تصحيح برخى از نامهاى تحريف شده براى مترجم ميسر نگرديد .\r\n[ ( 2 ) 
  ] كيتم .\r\n[ ( 3 ) 
  ] غايش .\r\n[ ( 4 ) 
  ] اكتيبان .\r\n[ ( 5 ) 
  ] بولس .\r\n","page_name":" 229 ","page_number":253},
  {"content":"\r\n\r\nو ايران و افريقيه و اندلس استيلا جست . عمويش يوليوس همان كسى است كه خود را قيصر ناميد و اين واژه عنوان پادشاهان بعد از او شد . اصل اين واژه جاشر است و معرب آن قيصر .\r\nواژه جاشر واژه‌اى است مشترك . موى را جاشر مىگويند و پندارند يوليوس چون زاده شد مويش تا چشمانش مىرسيد و نيز شكافته شده را جاشر مىگويند و پندارند كه چون نزديك ولادت قيصر رسيد مادرش بمرد ، سپس شكمش را شكافتند و او را بيرون آوردند . و قول نخستين درست‌تر و به صواب نزديكتر است . مدت فرمانروايى قيصر ، پنج سال بود .\r\nقيصر اوكتاويوس ، خواهر زاده خود را به نواحى شمالى زمين حكومت داد و فرستادگان پادشاهان مشرق به دوستى با او رغبت كردند و خواستار آشتى شدند ، او نيز بدين خواست پاسخ گفت و اقطار زمين سر به فرمان او نهاد و او از اوان خردسالى بر همهء اهل آفاق ، باژ و ساو نهاد . عامل او بر يهود در شام ، هيرودوس پسر انتيپاتروس [ 1 
  ] بود و بر مصر ، پسرش گايوس [ 2 
  ] . و مسيح در سال چهل و دوم پادشاهىاش متولد شد . قيصر اوكتاويوس ، پس از پنجاه و شش سال از پادشاهىاش بمرد در اين ايام هفتصد و پنجاه سال از بناى روم و پنج هزار و دويست سال از آغاز آفرينش گذشته بود . پايان سخن اوروسيوس .\r\nاما ابن عميد مورخ نصارى در باب آغاز كار قيصرها مىگويد كه : كار روم به دست شيوخ بود . اينان همه كارها را مىگردانيدند : شمار آنان سيصد و بيست تن بود . روميان سوگند خورده بودند كه هيچ پادشاهى را نپذيرند از اين رو سررشته كارها به دست اين شيوخ بود . اينان يكى را بر خود مقدم مىداشتند و او را شيخ مىخواندند . در اين روزگاران تدبير كارها به دست يكى از همين شيوخ بود موسوم به اغانيوس ( ؟ ) او چهار سال در اين كار بود و همان كسى است كه او را قيصر خوانده‌اند . زيرا آن هنگام كه در شكم مادرش بود ، مادرش بمرد ، شكمش را دريدند و او را بيرون آوردند . چون بزرگ شد ، رياست اين شيوخ به مدت چهار سال در رم بر عهدهء او قرار گرفت .\r\nسپس بعد از او يوليوس قيصر سه سال فرمان راند و بعد از او آوگوستوس [ 3 
  ] قيصر پسر مرنوخس و گويد كه : مىگويند كه آوگوستوس قيصر يكى از شيوخ مدبر در روم بود . او سپاهيان روم را براى فتح مغرب و اندلس بيرون برد و پيروزمند بازگشت . پس بر شيوخ غلبه يافت و شيخ را از سمت خود بر كنار ساخت ، مردم نيز با او موافقت كردند . و اين شيخ را نائبى بود در ناحيهء مشرق موسوم به پمپيوس [ 4 
  ] . چون اين خبر بشنيد سپاه خود را به رم آورد . آوگوستوس به نبرد با او بيرون شد و او را شكست داد و بكشت و بر ناحيهء مشرق مستولى شد . سپاه خود را به فرماندهى دو تن از سردارانش انطونيوس و ميترادات پادشاه ارمن در دمشق ، به مصر فرستاد .\r\n\r\n\r\n","description":"","footnote":"\r\n[ ( 1 ) 
  ] انظضر .\r\n[ ( 2 ) 
  ] غايش .\r\n[ ( 3 ) 
  ] اغسطس .\r\n[ ( 4 ) 
  ] فمقيوس .\r\n","page_name":" 230 ","page_number":254},
  {"content":"\r\n\r\nاين دو روانهء مصر شدند . در آن روزگاران كلئوپاترا ملكهء مصر بود . او آخرين بطالسه - پادشاهان يونان - در اسكندريه و مصر بود . كلئوپاترا در استحكام كشور خود كوشيد ، در دو كرانهء نيل دو بارو بر آورد ، در جانب غربى از نوبه تا اسكندريه و از جانب شرقى تا فرما .\r\nو اين بارو همان است كه آن را امروز حائط العجوز ( باروى پيرزن ) گويند .\r\nسپس عليه انطونيوس توطئه‌اى كرد و او را به زناشوئى با خويش بفريفت و به همسرى او درآمد . و انطونيوس دوست خود ميترادات را كشت و بر آوگوستوس بشوريد . پس آوگوستوس بر سر او لشكر برد و به قتلش آورد . و كشور مصر را بگرفت و كلئوپاترا و دو فرزندان او را بكشت . و آن دو پسر ، آفتاب و ماه نام داشتند . آوگوستوس مصر و اسكندريه را بگرفت و اين در سال دوازدهم پادشاهىاش بود و گويد كه : در سال چهل و دوم پادشاهى او مسيح ، سه ماه پس از تولد يحيى متولد شد و در اين ايام درست پنج هزار و پانصد سال از عمر عالم گذشته بود و سى و دو سال از پادشاهى هيرودوس در قدس و به قولى سى و پنج سال از پادشاهىاش ولى همه متفق‌اند كه تولد مسيح در سال چهل و دوم پادشاهى او بوده است . و نيز گويند كه :\r\nسياقت تاريخ اقتضا مىكند كه پنج هزار و پانصد سال شمسى از آغاز عالم گذشته باشد : زيرا از آدم تا نوح ، دو هزار و ششصد سال و از نوح تا طوفان ، ششصد سال و از طوفان تا ابراهيم ، دو هزار و هفتاد و دو سال و از ابراهيم تا موسى ، چهارصد و بيست و پنج سال و از موسى تا داود ( ع ) هفتصد و شصت سال و از داود تا اسكندر ، هفتصد و شصت سال و از اسكندر تا تولد مسيح ، سيصد و نوزده سال . [ 1 
  ] ابن عميد چنين مىگويد - و اينها تواريخ نصارى هستند و در آن جاى ترديد است - و از كلامش چنان بر مىآيد كه قيصر ، كه او را آوگوستوس ناميده است و مىگويد كه مسيح در سال چهل و دوم پادشاهىاش متولد شده ، همان است كه اوكتاويوس خوانده شده و مرگ او در پنج هزار و دويست سال از آغاز آفرينش بوده . و نيز ابن عميد مىگويد كه : پادشاهى او ، در سال پنج هزار و پانصد و پانزده بوده و خدا آگاهتر است كه كدام قول به حقيقت نزديكتر است .\r\nبعد از او تيبريوس [ 2 
  ] قيصر پادشاهى يافت . او مردى آرام بود ، بر همهء آن نواحى مستولى شد . وقايع مسيح در آن زمان بود . يهود بر مسيح ستم كردند و خداوند نيز او را از زمين فرابرد و حواريون پس از او به نشر آئين‌اش پرداختند ، ولى يهود آنان را آزار مىكردند و به حبس مىافكندند تا از تبليغ باز ايستند . پيلاتوس [ 3 
  ] نبطى فرمانرواى يهود ، نزد تيبريوس از ستمى كه يهود بر مسيح و يحياى معمدان روا داشته بودند و نيز آزارى كه حواريون مىكشيدند ، حكايت كرد و خداوند به او نشان داد كه مسيحيان بر حقند ، پس فرمان داد كه از آنان دست بردارند و\r\n\r\n\r\n","description":"","footnote":"\r\n[ ( 1 ) 
  ] حاصل جمع اين ارقام 7536 سال مىشود !\r\n[ ( 2 ) 
  ] طباريش .\r\n[ ( 3 ) 
  ] بلاطس .\r\n","page_name":" 231 ","page_number":255},
  {"content":"\r\n\r\nآزادشان سازند . خود نيز مىخواست به آئين مسيح درآيد ولى قومش او را از اين كار بازداشتند .\r\nآنگاه فرمود هيرودوس را بازداشت كنند و به رم بفرستند و هيرودوس به اندلس تبعيد شد و در آنجا بمرد . پس آگريپا [ 1 
  ] برادرزاده‌اش را به جاى او منصوب كرد . حواريون در آفاق پراكنده شدند تا كيش جديد را به مردم برسانند . و مردم را به پرستش خدا دعوت كنند .\r\nتيبريوس قيصر ، آگريپا پادشاه يهود را كشت و روميانى را كه به حواريون گرويده بودند ، به قتل آورد . تيبريوس در سال بيست و سوم پادشاهىاش بمرد . ابن عميد مىگويد : شهر طبريه را تجديد بنا كرد و نام شهر ، از نام او گرفته شده است بعد از او كاليگولا [ 2 
  ] قيصر به پادشاهى رسيد .\r\nاوروسيوس مىگويد كه او برادر تيبريوس بود و چهارمين قيصرها و سخت‌ترين آنان . از يهود خواست كه بتش را در بيت المقدس قرار دهند ولى آنان نپذيرفتند .\r\nابن عميد گويد : در زمان او بر نصارى سخت گرفتند و يعقوب برادر يوحنا را كه از حواريون بود ، كشتند و رئيس حواريون بطرس را به زندان افكندند ، ولى او از زندان بگريخت و در انطاكيه اقامت جست . كاليگولا هراديوس را بطرك آنجا قرار داد و اين نخستين بطركهاست در آن شهر . او در سال دوم پادشاهى كاليگولا ، روانهء رم گرديد و بيست و پنج سال در آن كار انديشيده بود . در آنجا اسقف‌هايى برگماشت . در آن سالها زنى از خاندان شاهى به كيش مسيح درآمد . و به يارى نصارى برخاست . نصارايى كه در قدس بودند ، از يهود رنج فراوان ديدند و اسقفشان در اين ايام يعقوب خطيب پسر يوسف بود .\r\nابن عميد از مسبحى روايت مىكند كه : فيلبس پادشاه مصر در نخستين سال پادشاهى كاليگولا با يهود جنگ كرد و هفت سال آنان را فرمانبردار خود ساخت . و در سال چهارم پادشاهى خود عامل خود بر يهود را در سوريه يعنى اورشاليم يا بيت المقدس فرمان داد در محراب‌هاى يهود بت‌هايى بگذارد . يكى از سردارانش برجست و به ناگاه او را بكشت .\r\nپس از او كلاوديوس [ 3 
  ] قيصر ، پادشاه شد .\r\nاوروسيوس گويد كه : او پسر تيبريوس [ 4 
  ] است . و در عهد او متى كه از حواريون بود انجيل خود را در بيت المقدس به زبان عبرانى نوشت . ابن عميد مىگويد : يوحنا پسر زبدى آن را به رومى ترجمه كرد . و در ايام او بطرس سر حواريون ، انجيل خود را به زبان رومى نوشت و آن را به شاگرد خود مرقص نسبت داد . و نيز لوقاى حوارى انجيل خود را به زبان رومى نوشت و نزد برخى از بزرگان روم فرستاد . لوقا پزشك بود . پس در ميان يهود فتنه‌ها عظيم شد . پادشاهشان اگريپا به روم رفت . كلاوديوس سپاهيان رومى را با او روانه ساخت و او از يهود خلق بسيارى را بكشت و روميان جمع كثيرى را به انطاكيه و رم به\r\n\r\n\r\n","description":"","footnote":"\r\n[ ( 1 ) 
  ] اغرياس .\r\n[ ( 2 ) 
  ] غاينس .\r\n[ ( 3 ) 
  ] قلوديش .\r\n[ ( 4 ) 
  ] طباريش .\r\n","page_name":" 232 ","page_number":256},
  {"content":"\r\n\r\nاسارت بردند و قدس ويران شدند . و مردمش پراكنده شدند . و چون شهر به خرابى افتاد ، قيصرها كسى را به حكومت آن نفرستادند و قوم يهود متفرق و به فرقه‌هاى متعدد تقسيم شد كه بزرگترين آنها هفت فرقه بودند .\r\nو گويند كه : در سال هفتم پادشاهى كلاوديوس ، بطريقه‌اى از روميان بر دست شمعون الصفا به كيش مسيحيت درآمد و خبر صليب را از او شنيد و آن زن براى يافتن صليب به قدس آمد و به رم بازگشت .\r\nكلاوديوس قيصر در سال چهاردهم پادشاهىاش بمرد و پس از او پسرش نرون [ 1 
  ] به پادشاهى رسيد . اوروسيوس گويد كه : او ششمين قيصر روم است . مردى ستمكار و فاسق بود .\r\nشنيد كه بسيارى از روميان به آئين مسيح گرويده‌اند ، سخت برآشفت و آنان را هر جا كه بيافت ، بكشت . بطرس سر حواريون را بكشت و اريوس پس از او مقام بطركى رم يافت . و بطرس بيست و پنج سال صاحب كرسى بطركى رم بود . او رئيس حواريون و رسول مسيح به آن سامان بود . مرقص انجيلى در سال دوازدهم پادشاهى او در اسكندريه كشته شد . او از هفت سال پيش در آنجا بوده بود و در اسكندريه و مصر و برقه و مغرب به يارى نصرانيت كمر بسته بود . حنانيا كه او را به قبطى جنبار مىگويند ، جانشين او گشت و او نخستين بطرك‌ها در آن ديار است . او دوازده كشيش به همراه خود برد .\r\nابن عميد از مسبحى روايت مىكند كه : نرون در سال دوم پادشاهى خود ، بلخس قاضى را عزل كرد . او از جانب رم بر يهود گمارده شده بود و به جاى او قسطس قاضى را گمارد . و بوثار رئيس كوهن‌ها در بيت المقدس كشته شد و قاضى قسطس نيز بمرد . پس يهود بر مسيحيانى كه در بيت المقدس بودند ، بشوريدند و اسقفشان را كه يعقوب پسر يوسف نجار نام داشت ، بكشتند و كليسا را ويران نمودند و صليب را گرفتند و در زمين دفن كردند ، تا آنگاه كه هلنا [ 2 
  ] مادر قسطنطين - چنان كه از اين پس خواهيم گفت - آن را بيافت و بيرون آورد . به جاى يعقوب نجار ، پسر عمش شمعون زمام كارها را به دست گرفت . يهود بر اين نيز بشوريدند و در سال دهم از پادشاهى نرون همه را از بيت المقدس بيرون راندند . پس مسيحيان از اردن گذشتند و در آنجا سكونت گرفتند . نرون سردار خود و وسپاسيانوس [ 3 
  ] را فرستاد و به قتل يهود و ويران ساختن قدس فرمان داد . يهود در بيت المقدس حصار گرفتند و سه بارو بر گرداگرد آن برآوردند .\r\nو وسپاسيانوس آنها را در محاصره افكند و همه باروها را ويران ساخت و به آتش كشيد و يك سال در آنجا درنگ كرد .\r\nاوروسيوس مىگويد : بر نرون قيصر ، اهل مملكتش بشوريدند . اهل برطانيه نيز سر از چنبر اطاعت او بيرون كردند و مردم ارمينيه و شام به اطاعت ايرانيان درآمدند . پس او شوهر\r\n\r\n\r\n","description":"","footnote":"\r\n[ ( 1 ) 
  ] نيرون .\r\n[ ( 2 ) 
  ] هيلانه .\r\n[ ( 3 ) 
  ] اسباشيانس .\r\n","page_name":" 233 ","page_number":257},
  {"content":"\r\n\r\nخواهر خود و وسپاسيانوس [ 1 
  ] پسر لوجيه را بر سر آنان فرستاد او نيز با لشكرى بيامد و همه را مغلوب ساخت . سپس براى نبرد با يهود به شام روانه شد . آنان نيز پيمان گسسته بودند . سردار رومى قدس را در محاصره گرفت ، ولى در همان حال خبر مرگ نرون را شنيد . نرون در سال چهاردهم پادشاهىاش به هنگامى كه گروهى از سردارانش بر او شوريده بودند به دست آنان كشته شد . او سردارى را به جانب جوف و اندلس فرستاده بود اين سردار پس از فتح برطانيه چون خبر قتل نرون را شنيد و به روم بازگشت - روميان او را بر خود شاه كردند . ياران و وسپاسيانوس اشارت كردند كه به رم بازگردد ، رئيس يهود كه در نزد او اسير بود او را به پادشاهى بشارت داد . ظاهرا اين مرد همان يوسف پسر كريون بوده كه از او نام برديم . پس به جانب رم روان شد و تيتوس پسر خود را بر حصار قدس گماشت او قدس را گشود و مسجد آن را ويران ساخت و همه بناهايش را - چنان كه گفتيم - به خاك يكسان كرد .\r\nگويد حدود ششصد هزار از آنان بكشت و در درون حصار ، اين تعداد از گرسنگى مردند و از آنان كه به اسارت گرفته بود قريب به هفتاد هزار تن را فروخت و صد هزار تن از آنان را به روم برد تا جوانان رومى را فن نبرد و شمشير زنى و نيزه گذارى بياموزند و اين آوارگى يهود بود بعد از هزار و صد و شصت سال از بناى بيت المقدس و پنج هزار و دويست و سى سال از آغاز آفرينش و هشتصد و بيست سال از بناى رم . پادشاهى خاندان يوليوس [ 2 
  ] قيصر ، پس از صد و شانزده سال كه از آغاز دولتشان مىگذشت منقرض شد و وسپاسيانوس در جميع ممالك روم فرمان راند .\r\nاو نيز چون پادشاهان پيش از خود ، قيصر ناميده شد . پايان سخن اوروسيوس .\r\nابن عميد گويد : وسپاسيانوس قدس را در محاصره گرفته بود كه خبر قتل نرون به او رسيد او نيز با سپاهى كه در اختيار داشت به راه افتاد و يوسف پسر كريون يهودى كوهن طبريه او را بشارت داد كه سرانجام پادشاهى قيصرها ، به او خواهد رسيد . سپس خبر يافت كه روميان بعد از هلاكت نرون گالبا [ 3 
  ] پسر قيصر را به پادشاهى برداشته‌اند . و او نه ماه پادشاهى كرد و چون مردى بدسرشت بود يكى از خادمانش او را به ناگهان به قتل آورد اتو [ 4 
  ] سه ماه به جاى او نشست . آنگاه او را خلع كردند و ويتليوس [ 5 
  ] هشت ماه حكم راند . پس وسپاسيانوس كه اوروسيوس او را يشبشيان مىخواند ، دو تن از سرداران رم را روانهء آن ديار نمود و آنان با ويتليوس نبرد كردند و او را كشتند . وسپاسيانوس به رم رفت و تيتوس كه قدس را در محاصره داشت ، اموال و غنايم و اسيران را به نزد او فرستاد . و گويد كه شمار كشتگان هزار هزار تن بود و شمار اسيران نهصد هزار تن . كسانى از گردنكشان را كه در نواحى قدس بودند با اسيران روان داشتند و هر روز چند تن از آنان را نزد شيران مىافكندند تا همه نابود شدند .\r\nو گويد : چون تيتوس بيت المقدس را گرفت ، نصارايى كه از رود اردن گذشته بودند ، باز\r\n\r\n\r\n","description":"","footnote":"\r\n[ ( 1 ) 
  ] يشبشيان .\r\n[ ( 2 ) 
  ] بولس .\r\n[ ( 3 ) 
  ] غلبان .\r\n[ ( 4 ) 
  ] اتون .\r\n[ ( 5 ) 
  ] ابطانش .\r\n","page_name":" 234 ","page_number":258},
  {"content":"\r\n\r\nآمدند و در قدس كنيسه‌اى ساختند و در آنجا اقامت گزيدند . اسقفشان سمعان پسر كلوبا ، پسر عم يوسف نجار بود و او دومين اسقف بيت المقدس بود .\r\nوسپاسيانوس يا يشبشيان پس از نه سال پادشاهى بمرد و پس از او پسرش تيتوس دو سال و به قولى سه سال پادشاهى كرد . ابن عميد مىگويد : در سال چهارصدم از پادشاهى اسكندر و اوروسيوس گويد : او مردى در علوم متفنن بود و نيكوكار ، و آگاه از زبان‌هاى يونانى و لاطينى . بعد از او برادرش دوميتيانوس [ 1 
  ] پانزده سال پادشاهى كرد . اوروسيوس مىگويد كه او خواهرزادهء نرون بود و گويد كه بدخو و كافر بود و به قتل نصارى فرمان داد . چنان كه دايىاش نرون فرمان داده بود و يوحناى حوارى را به حبس افكند و همهء يهوديانى را كه از نسل داود بودند ، از بيم آنكه مبادا هواى سلطنت در سر بپرورانند بكشت . او در نبردهاى افرنج به هلاكت رسيد . ابن عميد او را دانسطيانوس خوانده است . و گويد شانزده سال و به قولى نه سال پادشاهى كرد . بر يهود سخت گرفت و شاهزادگانشان را بكشت . به او گفته بودند كه نصارى مىپندارند كه مسيح مىآيد و پادشاهى مىكند ، از اين رو به قتلشان فرمان داد . و از فرزندان يهودا پسر يوسف و از حواريون هر سو سراغ گرفت و آنان را بند برنهاد و به رم برد .\r\nو از مسيح پرسيد ، گفتند به هنگام پايان يافتن جهان مىآيد ، آنگاه آزادشان ساخت . در سال سوم پادشاهىاش يعنى سال هشتاد و هفتم از زمان مسيح بطرك اسكندريه را طرد كرد و به جاى او ملموا را برگماشت او نيز سيزده سال در آن كار ببود و وفات كرد و كرماهو به جاى او نشست .\r\nابن عميد از مسبحى روايت مىكند كه : در عهد او ليونيوس صاحب طلسمات در رم بود دوميتيانوس [ 2 
  ] همه فلاسفه و اخترگران را از رم تبعيد كرد و فرمان داد تا در رم تاك غرس نكنند . سپس دوميتيانوس كه اوروسيوس او را دومريان مىخواند ، هلاك شد . او در جنگ‌هاى افرنج كشته شد . پس از او نروا [ 3 
  ] پسر برادرش تيتوس پادشاهى يافت . قريب به دو سال حكومت كرد و او همان است كه ابن عميد او را ناوداس مىخواند . و گويد كه : مسبحى او را نارون ناميده و گويد او را برسطوس نيز خوانده‌اند . و گويد كه : يك سال يا يك سال و نيم بر روميان حكومت كرد . پادشاهى نيك سيرت بود و فرمان داد تا نصارايى كه تبعيد شده‌اند ، به وطن خويش بازگردند و در دين خود آزاد باشند . در زمان او يوحناى انجيلى پس از شش سال به افسوس بازگشت . اوروسيوس گويد كه او را از زندان آزاد كردند و اين پادشاه را فرزندى نبود پس ترايانوس [ 4 
  ] يكى از بزرگان سرداران خود را ولايت عهدى داد . او از مردم مالقه بود و بعد از او به پادشاهى نشست و قيصر خوانده شد . ابن عميد گويد كه : نام او انديانوس بود و مسبحى او را طرينوس خوانده . به اتفاق همهء مورخان ، هفده سال حكم رانده است . سمعان پسر كلاويا اسقف بيت المقدس و اغناطيوس بطرك انطاكيه را او كشت . نصارى در ايام او رنج فراوان\r\n\r\n\r\n","description":"","footnote":"\r\n[ ( 1 ) 
  ] دومريان .\r\n[ ( 2 ) 
  ] ذوسطيالوس .\r\n[ ( 3 ) 
  ] برما .\r\n[ ( 4 ) 
  ] طريانس .\r\n","page_name":" 235 ","page_number":259},
  {"content":"\r\n\r\nديدند . پيشوايانشان را مىكشت و عوامشان را برده مىساخت . در سال ششم پادشاهى او ، يوحنا انجيل خود را در رم در يكى از جزائر نوشت و يهود به بيت المقدس بازگشتند و شمارشان در آنجا افزون شد و هواى شورش در سرشان افتاد . قيصر سپاه خود را به آنجا فرستاد و خلقى بسيار از ايشان را بكشت . و جنگ ميان او و يهود به درازا كشيد . يهوديان شهرهاى بسيارى را تا عسقلان سپس تا مصر و اسكندريه خراب كردند ، در آنجا شكست خوردند ، پس از آن به كوفه ( ؟ ) راندند ، در آنجا نيز خلقى را به قتل آوردند و همگان از شوكتشان عاجز آمدند .\r\nابن عميد گويد : در سال نهم پادشاهى او كوثبانو بطرك اسكندريه پس از يازده سال كه در آن مقام بود ، بمرد و امرغو به جاى او نشست . او نيز ده سال در اين مقام بود . بطلميوس صاحب مجسطى مىگويد : شيلوش حكيم در رم در سال اول پادشاهى ترايانوس كه همان ادريانوس باشد ، چنين رصد كرد كه اين سال برابر است با چهارصد و بيست و يكمين سال بعد از اسكندر و هشتصد و چهل و پنج سال ، بعد از بختنصر .\r\nابن عميد گويد : كسى در بابل بر او خروج كرد و او در سال نوزدهم پادشاهى خود ، در نبرد با او ، كشته شد . بعد از او هادريانوس بيست و يك سال پادشاهى كرد . ابن عميد گويد :\r\nاز ابن بطريق آورده كه او بيست سال پادشاهى كرد . اوروسيوس گويد كه او از يهود كشتار فراوان كرد ، سپس شهر مقدس را بنا نمود و آن را ايليا ناميد . ابن عميد گويد : بر نصارى سخت مىگرفت و از آنان خلق بسيارى را بكشت و مردم را به بت‌پرستى فرا خواند . در سال هشتم پادشاهىاش بيت المقدس را ويران ساخت و همهء ساكنانش را بكشت . و بر دروازهء شهر ستونى برآورد كه بر آن لوحى بود و بر آن نوشته شده بود : « شهر ايليا » . سپس بر سر مردى كه بر ترايانوس خروج كرده بود لشكر كشيد و او را به مصر منهزم ساخت . و مردم مصر را به حفر ترعه‌اى از نيل به درياى قلزم فرمان داد و آب شيرين در آن جارى ساخت . سپس اين ترعه انباشته شد تا در زمان فتح مصر به دست مسلمانان در اين سال ، بار ديگر عمرو بن العاص مردم را واداشت تا آن را حفر كنند و آب در آن جارى شد . اين ترعه در روزگار ما مسدود شده است . چون هادريانوس شهر قدس را بنا كرد و يهود بدان بازگشتند ، به او خبر رسيد كه يهود قصد پيمان‌شكنى دارند و زكريا را كه از اولاد ملوك است ، بر خود پادشاه كرده‌اند . اين بود كه لشكرى بدانجا روان داشت و كشتار بسيار كرد و شهر را ويران ساخت چنان كه همانند صحرايى شد و فرمود تا هيچ يهودى در آنجا سكنى نكند . و يونانيان را در بيت المقدس جاى داد . اين ويرانى پنجاه و سه سال بعد از ويرانى تيتوس بوده است كه منجر به آوارگى بزرگ شد . بيت المقدس پر از يونانيان گرديد و نصارى به موضع قبر و صليب آمد و شد مىكردند و نماز به جاى مىآوردند در حالى كه يهود زباله و كثافات بر آن مىريختند . پس يونانيان يهود را از نماز در مسجد بازداشتند و در آنجا هيكلى به نام زهره بر پاى كردند .\r\nابن عميد به روايت از مسبحى مىگويد : در سال چهارم از پادشاهى هادريانوس\r\n\r\n","description":"","footnote":"","page_name":" 236 ","page_number":260},
  {"content":"\r\n\r\nعنوان پادشاهى ابطال شد و داورانى از جانب روميان امور را به دست گرفتند . هادريانوس در شهر آتن ، خانه‌اى بساخت و جماعتى از حكما را براى بحث در علوم بدانجا آورد . و گويد : كه در سال پنجم پادشاهىاش نسطس بطرك اسكندريه شده او مردى حكيم بود .\r\nيازده سال در آن مقام بماند و بدرود زندگى گفت . و در سال شانزدهم پادشاهىاش امانيق بدان مقام منصوب شد او نيز يازده سال در آن كار بود . او هفتمين بطرك‌ها است . پس هادريانوس در سال بيست و يكم از پادشاهىاش بمرد و انتونيوس پيوس [ 1 
  ] به جاى او نشست . اوروسيوس مىگويد كه او را قيصر رحم دل ناميده‌اند و ابن عميد گويد كه بيست و دو سال پادشاهى كرد . و به روايتى بيست و يك سال . و گويد كه : در سال پنجم پادشاهى او مرتيانو بطرك اسكندريه شد و او هشتمين بطرك‌ها بود نه سال در آن مقام ببود و بمرد . مردى با سيرتى و الا بود . بعد از انتونيوس كلوتيانو ( ؟ ) چهارده سال حكم راند و در سال هفتم پادشاهىاش بمرد . سپس ماركوس آورليوس [ 2 
  ] آمد او پادشاهى محبوب بود .\r\nبطلميوس صاحب مجسطى گويد ، كه : او در سال سوم پادشاهى انتونيوس اعتدال خريفى را رصد كرده است . چهارصد و شصت و سه سال بعد از اسكندر بوده است . پس انتونيوس چنان كه گفتيم ، در سال بيست و دوم پادشاهىاش بمرد و پس از او ماركوس آورليوس به پادشاهى رسيد . اوروسيوس گويد : او برادر انتونيوس بود و او را اورليوس و انتونيوس كوچك ناميده است . و گويد كه او را با ايرانيان جنگ‌هايى بود و اين جنگ‌ها از آن پس بود كه ايرانيان بر ارمينيه و سوريه از ممالك او ، چيره شده بودند و انتونيوس آنان را از آن جاىها براند و بر آنان پس از جنگ‌هايى كه به دراز كشيده بود ، چيره شد .\r\nدر زمان او دو سال روى زمين دچار و با و بيمارى شد . نصارى براى باران دعا كردند ، باران آمد و قحطى و و با به پايان آمد . انتونيوس پيش از اين بر نصارى سخت مىگرفت خلق كثيرى از آنان را بكشت و اين سختگيرى چهارم بود بعد از نرون .\r\nابن عميد گويد : در سال هفتم پادشاهىاش بطرك اغريبوس به اسكندريه آمد و دوازده سال در آنجا درنگ كرد و در سال نوزدهم پادشاهى انتونيوس كوچك ، بمرد . و گويد كه : در زمان او بدعتگذارانى در ميان نصارى پديد آمدند . و از آن جمله بود ، ابن ديصان و ديگران . اهل حق از اسقف‌ها با آنان به مبارزه برخاستند و بدعتشان را باطل ساختند .\r\nانتونيوس در سال نوزدهم پادشاهىاش بمرد . در سال دهم پادشاهىاش ، اردشير پسر بابك نخستين پادشاهان ساسانى ظهور كرد و بر كشور ايران تسلط يافت . امير حضر بر ناحيهء سواد نيز فرمانروايى داشت ، اردشير او را مغلوب نمود و سواد را تصرف كرد و\r\n\r\n\r\n","description":"","footnote":"\r\n[ ( 1 ) 
  ] انطونيش .\r\n[ ( 2 ) 
  ] اوراليانوس .\r\n","page_name":" 237 ","page_number":261},
  {"content":"\r\n\r\nداستان آن مشهور است . جالينوس ، طبيب مشهور در عهد او بود و با او پرورش يافته بود .\r\nچون شنيد كه او بر روميان پادشاه شده است از يونان نزد او آمد و در آنجا بماند . نيز ذيمقراطيس حكيم معاصر با او بود . در سال اول پادشاهىاش ، بليانوس بطرك اسكندريه شد و او يازدهمين بطركهاست . او دو سال در ميان آنان درنگ كرد و بمرد و به جاى او ديمتريوس آمد او سى و سه سال در آنجا بماند .\r\nكومودوس [ 1 
  ] قيصر - چنان كه گفتيم پس از سيزده سال پادشاهى بمرد ، بعد از او پرتيناكوس [ 2 
  ] سه ماه پادشاهى كرد . ابن عميد گويد : ابن بطريق او را فرطنوش ناميده و گفته كه سه ماه پادشاهى كرده و ديگرى او را فرطيخوس خوانده و صعيديون ، برطانوس ناميده .\r\nو به اتفاق همه ، مدت پادشاهى او ، دو ماه بوده است ، اوروسيوس گويد : نام او لبيس ( ؟ ) پسر طيجليس ( ؟ ) بوده و او عموى كومودوس قيصر بوده است . و گويد : يك سال حكم راند ، يكى از سردارانش او را كشت مدت پادشاهى او شش ماه بود .\r\nابن عميد گويد : پس از او ديديوس يوليانوس [ 3 
  ] قيصر ، دو ماه حكومت كرد و بمرد . پس از او سوروس [ 4 
  ] قيصر آمد . بعضى او را سويرس خوانده‌اند و اوروسيوس او را طباريش پسر ارنت پسر انطونيش ناميده است . در مدت پادشاهى او اختلاف كرده‌اند . ابن عميد از ابن بطريق روايت مىكند كه هفده سال پادشاهى كرد و مسبحى مىگويد : هجده سال و به قول ابى فانيوس شانزده سال و به قول ابن الراهب سيزده سال و به قول صعيديون دو سال . و گويد كه : در سال چهارم پادشاهى اردشير به پادشاهى رسيد . بر نصارى سخت گرفت و بر آنان دست ستم گشود . به مصر و اسكندريه رفت و آنان را كشتار كرد و كليساهايشان را ويران نمود و به اطراف پراكنده ساخت . و در اسكندريه بنايى برآورد و آن را هيكل آلهه ناميد .\r\nاوروسيوس مىگويد : اين سختگيرى پنجم بود بعد از سختگيرى نرون و گويد : پس لاطين‌ها ، بر آنان شوريدند و پيوسته در محاصره بود تا به هلاكت رسيد .\r\nپس از او ، انتونيوس [ 5 
  ] پادشاه شد . ابن عميد از ابن بطريق روايت مىكند كه :\r\nشش سال پادشاهى كرد و مسبحى مىگويد : هفت سال و او را انطونيش قسطس ناميده . و گويد كه : پادشاهى او را سال پانصد و بيست و پنج از پادشاهى اسكندر مىدانند . در عهد او اردشير پادشاه ايران به نصيبين آمد و آنجا را در محاصره گرفت و در آنجا دژى ساخت . پس شنيد كه كسى در خراسان بر او خروج كرده است اردشير پس از مصالحه در اينكه مردم نصيبين متعرض دژ او نشوند ، از آنجا دور شد . چون اردشير برفت آنان باروئى از آن سوى دژ كشيدند و دژ را داخل در شهر خود ساختند . چون اردشير بازگشت با\r\n\r\n\r\n","description":"","footnote":"\r\n[ ( 1 ) 
  ] كموده .\r\n[ ( 2 ) 
  ] ورمئلوش .\r\n[ ( 3 ) 
  ] يوليانس .\r\n[ ( 4 ) 
  ] سوريانوس .\r\n[ ( 5 ) 
  ] اقطونيش .\r\n","page_name":" 238 ","page_number":262},
  {"content":"\r\n\r\nآنان به نبرد پرداخت ولى بر دژ دست نيافت . يكى از حكما اشارت كرد كه اهل علم گرد آيند و يك دل و يك زبان خدا را بخوانند . چنين كردند و او بر دژ در همان وقت دست يافت .\r\nاوروسيوس گويد : چون انتونيوس به حكومت رسيد ، از مقابله با ايران ناتوان شد و ايرانيان بيشتر شهرهاى شام و نواحى ارمينيه را گرفتند و او خود ، در اين نبردها كشته شد .\r\nبعد از او ماكرينوس [ 1 
  ] به پادشاهى رسيد . پس از يك سال سرداران رومى او را به قتل رسانيدند و ابن عميد نيز چنين مىگويد . ابن بطريق او را بقرونشوش و مسبحى هرقليانوس خوانده ولى همه متفقند كه بعد از او ، انتونيوس به پادشاهى رسيده است . اين عميد از ابن بطريق و ابن راهب نقل مىكند كه : سه سال پادشاهى كرد و از مسبحى و صعيديون روايت مىكند كه : چهار سال پادشاهى كرد . و گويد كه : در نخستين سال پادشاهىاش شهر عمان را در سرزمين فلسطين بنا نمود . و شاپور پسر اردشير شهرهاى بسيارى را از شام تصرف كرد . انتونيوس بمرد و پس از او الكساندر سوروس [ 2 
  ] در سال بيست و سوم پادشاهى شاپور پسر اردشير به پادشاهى رسيد . مادرش دوستدار نصارى بود . اوروسيوس مىگويد :\r\nبيست سال پادشاهى كرد و مادرش نصرانى بود . در زمان او نصارى در گشايش و آسودگى بودند . ابن عميد مىگويد : در سال هفتم پادشاهى او تاوكلا بطرك اسكندريه شد و او سيزدهمين بطرك‌هاست . شانزده سال در ميان آنان درنگ كرد و بمرد . اوروسيوس گويد :\r\nالكساندر سوروس در سال دهم پادشاهىاش ، با ايران نبرد كرد و شاپور پسر اردشير را بكشت و پيروز بازگشت .\r\nمردم روم بر او شوريدند و كشتندش . پس از او پرپينوس ماكسيموس [ 3 
  ] ، سه سال حكومت كرد . او از خاندان شاهى نبود بلكه او را براى جنگ با افرنج به پادشاهى برگزيده بودند .\r\nاو بر نصارى سخت گرفت و اين ششمين سختگيرى بعد از نرون است . اما ابن عميد او را پمپيوس ناميده ولى در باب اينكه مدت پادشاهى او سه سال بوده و نيز در باب سختگيرى او به نصارى با اوروسيوس موافق است . او از ميان نصارى ، سرجيوس را در سلميه ، و واجوس را در بالس بر ساحل فرات ، بكشت و نيز بطرك انطاكيه را به قتل آورد . چون اسقف بيت المقدس اين خبر شنيد ، بر جان خود بيمناك شد و بگريخت و كرسى خود را ترك گفت . و نيز گويد كه در سال سوم پادشاهىاش شاپور پسر اردشير به سلطنت نشست و اين خلاف قول اوروسيوس است كه مىگويد : شاپور او را به قتل آورد . پس پرپينوس ماكسيموس بمرد و بعد از او بالبينوس [ 4 
  ] سه ماه حكومت كرد . ابن عميد مىگويد : كشته شد . و ابى فانيوس او را لوكس قيصر ناميده و ابن بطريق ، بلينايوس . ولى اوروسيوس از او نام نبرده است .\r\n\r\n\r\n","description":"","footnote":"\r\n[ ( 1 ) 
  ] مفريق .\r\n[ ( 2 ) 
  ] اسكندروس .\r\n[ ( 3 ) 
  ] فحشميان .\r\n[ ( 4 ) 
  ] يونيوس .\r\n","page_name":" 239 ","page_number":263},
  {"content":"\r\n\r\nآنگاه گودريانوس [ 1 
  ] قيصر به پادشاهى رسيد . ابن عميد از ابن بطريق و ابن راهب نقل مىكند كه : چهار سال پادشاهى كرد و مسبحى و صعيديون گويند : شش سال . و ابى فانيوس ، او را فودينوس و صعيديون ، او را فرطانوس خوانده‌اند . گويد : كه آغاز پادشاهى او پانصد و پنجاه و يك سال از پادشاهى اسكندر بوده است . اوروسيوس او را غرديار پسر بليسان خوانده و گويد هفت سال پادشاهى كرد و نبردهايش با ايران به درازا كشيد و همواره پيروزمند بود ، در ساحل فرات يارانش او را به قتل آوردند . و گويد پس از او فليپ [ 2 
  ] عرب ، هفت سال پادشاهى كرد و او پسر عم الكساندر سوروس ، پادشاه پيش از اوست . و نيز او نخستين كسى از ملوك روم است كه به كيش نصرانيت درآمد . ابن عميد از صعيديون نقل مىكند كه : او شش سال پادشاهى كرد و آغاز پادشاهى او در سال پانصد و پنجاه و پنج از پادشاهى اسكندر بوده و او به مسيح ايمان آورد . در سال اول پادشاهى او ، دنوشيوش ، بطرك اسكندريه شد و او چهاردهمين بطرك اسكندريه است و نوزده سال در آن مقام ببود . در عهد اين فيليپ گورديانوس پس از فرار مركيوس ، اسقف بيت المقدس شد و چون او از فرار بازگشت به مدت يك سال در كار با او شريك بود . پس گودريانوس بمرد و مركيوس به مدت ده سال به تنهايى اسقف بيت المقدس بود .\r\nفليپ عرب را يكى از سردارانش به نام داكيوس [ 3 
  ] بكشت و خود به مدت پنج سال جانشين او شد . مسبحى و ابن راهب مىگويند : يك سال و ابن بطريق مىگويد : دو سال و گويد كه : او بت‌پرست بود و نصارى در زمان او سختىهاى فراوان ديدند . او از خاندان شاهان بود ، بطرك رم را بكشت و از شهر قرطاجنه گذشت و به افسس رفت و در آنجا هيكلى بنا كرد و نصارى را به سجود در برابر آن واداشت .\r\nو گويد كه : در ايام او قصه اصحاب كهف اتفاق افتاد . آنان بعد از او ، در ايام تئودوسيوس [ 4 
  ] آشكار شدند . اما اوروسيوس اين قيصر را ، داجيه پسر مخشيميان ناميده و گويد كه : يك سال پادشاهى كرد . ايام او ايام سختگيرى هفتم بر نصارى بود . او بطرك رم را كشت . بعد از او گايوس [ 5 
  ] قيصر دو سال پادشاهى كرد .\r\nدر عهد او ، بر نصارى بيمارى بزرگى چيره شد ، چنان كه شهرهايشان از جمعيت خالى گرديد اوروسيوس گويد : گايوس پسر يوليانوس است و ابن بطريق گويد : يوليانوس در پادشاهى با او شريك بود و پيش از او بمرد . ابن عميد گويد : يازده سال پادشاهى كرد . آغاز پادشاهى او سال پانصد و هفتاد از پادشاهى اسكندر بود . اوروسيوس و ابن بطريق گويند كه :\r\nپانزده سال پادشاهى كرد و نام او ، غاليوش بود . مسبحى گويد : پانزده سال پادشاهى كرد و او را داقيوس خوانده و مىگويند : غاليوش نام پسر اوست . ديگران مىگويند نام او ،\r\n\r\n\r\n","description":"","footnote":"\r\n[ ( 1 ) 
  ] غرويانوش .\r\n[ ( 2 ) 
  ] فيلبس .\r\n[ ( 3 ) 
  ] دافيس .\r\n[ ( 4 ) 
  ] تاودسيوس .\r\n[ ( 5 ) 
  ] غالش .\r\n","page_name":" 240 ","page_number":264},
  {"content":"\r\n\r\nاورليوس بوده و پنج سال پادشاهى كرده . ابى فانيوس مىگويد : نام او ، غليوس است و چهارده سال پادشاهى كرده . صعيديون نيز ، مدت پادشاهى او را چنين ذكر كرده ولى مىگويد كه : نام او اراليونوس بوده است . ابن عميد گويد : كه بت مىپرستيد و نصارى در زمان او رنج فراوان ديدند . در سال اول پادشاهىاش ، مكسيموس ، بطرك اسكندريه شد و او پانزدهمين بطرك اسكندريه است و مدت دوازده سال در آن مقام ببود ، تا بمرد . در سال پنجم پادشاهىاش ، اسكندروس اسقف بيت المقدس شد ولى پس از هفت سال به دست همين قيصر كشته شد . قيصر پسرش را با سپاهى از روميان به نبرد با ايران فرستاد ولى شكست خورد و به اسارت افتاد . او را نزد بهرام بردند و بهرام به قتلش آورد .\r\nآنگاه گالينوس [ 1 
  ] پانزده سال پادشاهى كرد و بر نصارى سخت گرفت و گروهى از اينان را بكشت . بطرك بيت المقدس را نيز با آنان به قتل آورد . او را با ايرانيان نبردهايى بود . در يكى از اين نبردها پادشاهشان ، شاپور ، او را اسير كرد . سپس بر او منت نهاد و آزادش كرد .\r\nدر ايام او در رم وبائى عظيم افتاد و بدان سبب از نصارى دست بازداشت . و نيز در ايام او گوتها [ 2 
  ] از بلادشان بيرون آمدند و بر بلاد يونانيان و مقدونيه‌ايها و بلاد نبطىها استيلا يافتند .\r\nاين گوتها به سنسبين ( ؟ ) معروفند . مساكنشان در ناحيهء بلاد سريانيان است . در عهد اين ، گالينوس از ديار خود خروج كردند و همچنانكه گفتيم بر بلاد يونان و مقدونيه و بر مريه حمله آوردند . گالينوس در رم به دست سردارانش كشته شد .\r\nپس از او كلاوديوس [ 3 
  ] قيصر ، يك سال حكم راند . ابن عميد به نقل از مسبحى گويد : يك سال و نه ماه . آغاز پادشاهى او ، سال پانصد و هشتادم از پادشاهى اسكندر بوده است .\r\nدر سال اول پادشاهى او يونس شيمشاتى بطرك انطاكيه شد و هشت سال در آن مقام ببود . او سخن از وحدانيت مىگفت و چون وفات كرد ، اسقفها در انطاكيه گرد آمدند و قول او را مردود شمردند .\r\nاوروسيوس گويد : بعد از گالينوس ، كلاوديوس به پادشاهى رسيد . و گويد كه : او از سرداران بزرگ بود ، ولى از خاندان شاهى نبود . او گوتهايى را كه از پانزده سال پيش ، بر مقدونيه چيره شده بودند ، از آنجا براند . و مسبحى مىگويد كه : دو سال پادشاهى كرد . اوروسيوس مىگويد : بعد از او برادرش نطيل ( ؟ ) ، هفده روز پادشاهى كرد و به دست يكى از سرداران كشته شد . ابن عميد اين را نقل نكرده است . بعد از او آورلياونوس شش سال پادشاهى كرد .\r\nابن بطريق او را اوراليان پسر بلنسيان ناميده است . و گويد پنج سال پادشاهى كرد . ابن عميد مىگويد كه : در سال چهارم پادشاهى او ، ناونا بطرك اسكندريه شد و او شانزدهمين بطرك\r\n\r\n\r\n","description":"","footnote":"\r\n[ ( 1 ) 
  ] غلينوس .\r\n[ ( 2 ) 
  ] قوطها .\r\n[ ( 3 ) 
  ] اقاويدش .\r\n","page_name":" 241 ","page_number":265},
  {"content":"\r\n\r\nهاى آن ديار بود . و ده سال در آن كار ببود . نصارى تا آن هنگام مراسم دينى خود را در نهان به جاى مىآوردند ، چون او به مقام بطركى رسيد با روميان باب ملاطفت گشود و هدايايى تقديم داشت ، پس او را اجازت دادند كه تا كليساى مريم را بسازد و در آن به آشكارا نماز بخوانند . و گويد كه در سال ششم پادشاهى او ، قسطنطين متولد شد . اوروسيوس گويد : اورليان پسر بلنسيان با گوت‌ها نبرد كرد و بر آنان پيروز شد . و شهر رم را تجديد بنا نمود . و بر نصارى سخت گرفت و اين نهمين سختگيرى بعد از نرون است . سپس كشته شد .\r\nبعد از او ، تاكيتوس [ 1 
  ] به پادشاهى رسيد و قريب يك سال پادشاهى كرد . ابن عميد مىگويد : نام او طافسوس است و نه ماه پادشاهى كرد . ابن بطريق مىگويد : نام او طافساس است و نه ماه پادشاهى كرد . سپس پروبوس [ 2 
  ] قيصر ، پنج سال پادشاهى كرد . ابى فانيوس گويد :\r\nنام او فروش بود . ابن بطريق و ابن راهب و صعيديون مىگويند : شش سال و مسبحى مىگويد :\r\nهفت سال و او را الاكيوس و ارفيون خوانده است . و ابن بطريق او را بروش ناميده و اوروسيوس ، فاروش پسر انطويش . و گويد كه : او بر بسيارى از بلاد ايران چيرگى يافت . ابن عميد گويد :\r\nآغاز پادشاهى او برابر با هفتمين سال پادشاهى شاپور ذو الاكتاف بود . و سال پانصد و نود و دو ، از پادشاهى اسكندر . او نيز بر نصارى سخت مىگرفت و خلق كثيرى را از آنان بكشت .\r\nخود و دو پسرش در جنگ كشته شدند .\r\nهروشيوش گويد : چون فاروش ( پروبوس ) هلاك شد بعد از او پسرش مناربان به پادشاهى نشست ، ولى در حال كشته شد . و ابن عميد از او ياد نكرده است .\r\nسپس ديوكلسين [ 3 
  ] يازده سال پادشاهى كرد . مسبحى گويد : بيست سال و ديگران گويند هجده سال . در سال پانصد و پنجاه و نه از پادشاهى اسكندر به پادشاهى نشست . ديگران گويند : كه او نخست در زمرهء خادمان قيصرها بود تا آنگاه كه پروبوس [ 4 
  ] او را بركشيد و ميرآخور خود ساخت . گويند مزمار نيكو مىزد ، چنان كه اسبان به نواى مزمار او ، مىرقصيدند .\r\nدختر پروبوس شاه ، عاشق او شد . چون پدر و برادران آن دختر مردند . روميان او را بر خود پادشاه كردند . ولى او پروبوس را به همسرى گزيد و پادشاهى را به دو سپرد و او بر همهء ممالك روم استيلا جست . قسطنطين پسر عمش بر بلاد اشيا ( آسياى صغير ؟ ) و بيزانطيه حكومت مىكرد و او در انطاكيه ماند و شام و مصر تا اقصاى مغرب از آن او بود . در سال نوزدهم پادشاهىاش ، اهل مصر و اسكندريه شورش كردند و او خلقى از آنان را كشت و به بت‌پرستى بازگشت و به بستن كليساها فرمان داد . و نصارى از او آزار فراوان ديدند . همچنين كشيش ماجرس به دست او كشته شد . اين كشيش از بطرك‌زادگان بزرگ بود . كشيش ديگرى را هم به نام ملقوس بكشت . در سال دهم پادشاهىاش ، ماربطرس بطرك اسكندريه بود ، ده سال در آن مقام ببود\r\n\r\n\r\n","description":"","footnote":"\r\n[ ( 1 ) 
  ] طانيش .\r\n[ ( 2 ) 
  ] فروفش .\r\n[ ( 3 ) 
  ] بقلاديانوس .\r\n[ ( 4 ) 
  ] فاريوش .\r\n","page_name":" 242 ","page_number":266},
  {"content":"\r\n\r\nاو را نيز بكشت و شاگردش اسكندروس را به جاى او گماشت . از شاگردان بزرگ ماربطرس ، اريوس بود كه با استاد خود مخالفت مىورزيد . از اين رو ، بر او خشم گرفت و مطرودش ساخت . چون ماربطرس بمرد ، اريوس از مخالفت دست برداشت . اسكندروس او را به كليسا باز آورد و به مقام كشيشى رسانيد .\r\nابن عميد مىگويد : در ايام ديوكلسين [ 1 
  ] ، كنستانتيوس پسر عم و نايبش به بيزانطيا و اشيا رفت و هلنا را ديد و آن زن بر دست اسقف رها ، نصرانى شده بود . از او خوشش آمد و به همسرىاش برگزيد و از او قسطنطين زاده شد . منجمان به هنگام ولادتش گرد آمدند و از پادشاهى او خبر دادند . ديوكلسين قصد كشتن او كرد . او بگريخت و به رها رفت . پس از مرگ ديوكلسين بازگشت . پدر خود كنستانتيوس را ديد كه بر تخت پادشاهى روميان نشسته و چنان كه خواهيم گفت ، پادشاهى را از چنگ او به درآورد . ديوكلسين در سال بيستم پادشاهىاش و نيز در سال ششصد و شانزده از پادشاهى اسكندر بمرد و پس از او پسرش ، ماكسيميانوس [ 2 
  ] به پادشاهى رسيد . ابن بطريق مىگويد : هفت سال پادشاهى كرد و مسبحى و ابن راهب مىگويند : يك سال . گويند ، مقطوس ( ؟ ) در پادشاهى با او شريك بود . كفرش از ديوكلسين بيشتر بود . نصارى از آن دو آزار فراوان ديدند و خلق كثيرى از نصارى به دست آنان كشته شدند . در سال اول پادشاهىاش اسكندروس شاگرد ماربطرس مشهور ، بطرك اسكندريه شد و بيست و سه سال در ميان آنان درنگ كرد . در عهد ماكسيميانوس ، اين حكايت در ميان مورخان شايع بوده كه شاپور پادشاه ايران ناشناخته وارد سرزمين روم شد و در مجلس ماكسيميانوس حاضر شد . ماكسيميانوس او را بگرفت و در پوست گاو حبس كرد و خود به ايران آمد . شاپور از آن پوست گاو بگريخت و به كشور خود بازگشت و روميان را در جنگ مغلوب كرد . اين داستان همه‌اش باطل و خرافه است . درست آن است كه شاپور به روم لشكر كشيد و ماكسيميانوس در جنگ بر او پيروز شد و چنان كه اوروسيوس ديوكلسين را ديوقاريان مىنويسد و خبرها از آن پس شبيه يك ديگرند و نام‌ها مختلف‌اند . و اللّه سبحانه و تعالى اعلم .\r\n\r\n\r\n","description":"","footnote":"\r\n[ ( 1 ) 
  ] ديقلاديانوس .\r\n[ ( 2 ) 
  ] مقسمالوس .\r\n","page_name":" 243 ","page_number":267},
  {"content":"\r\n\r\n\r\nخبر از قيصرهاى نصرانى از لاطينىها و ايشان كتيم‌اند و نيرومند شدن دولتشان در قسطنطينيه سپس در شام تا آغاز فتح اسلامى و پس از آن تا انقراض دولتشان\r\nاين قيصرهاى نصرانى از اعاظم و مشاهير ملوك جهانند . قلمرو فرمانروايى آنان بر ساحل درياى روم از اندلس تا رم ، تا قسطنطينيه ، تا شام ، تا مصر و اسكندريه ، تا افريقيه و مغرب بود . با ترك‌ها و ايرانيان از جانب مشرق ، و با سياهان از سوى مغرب از نوبه و آن سوى آن نبرد كردند . نخست بر آيين مجوس بودند ، سپس بعد از ظهور حواريون و انتشار دين نصرانى در سرزمينشان و چند بار تسلط ايشان بر سرزمين مسيحيان ، دينشان را پذيرفتند . نخستين كسى كه به اين كيش درآمد ، قسطنطين دوم پسر كنستانتيوس بود و مادرش هلنا [ 1 
  ] ، دختر ماكسيميانوس [ 2 
  ] قيصر و خليفهء ديوكلسين سى و سومين قيصر ، از قياصره بود - و ما از آن سخن گفتيم - .\r\nاما اين دين را از آن رو دين نصرانيت گويند كه به ناصره منسوب است يعنى همان قريه‌اى كه چون عيسى ( ع ) با مادر خود از مصر بازگشت در آن مسكن گزيد . اين قيصرها را بنى الاصفر مىگفتند و بعضى آنان را ، فرزندان عيصو پسر اسحاق دانسته‌اند ، ولى محققان اين انتساب را منكرند و آن را نمىپذيرند .\r\nابو محمد بن حزم ، به هنگام ذكر اسرائيل ( ع ) مىگويد : اسحاق ( ع ) را جز يعقوب پسرى ديگر بود ، به نام عيصاب . فرزندان او در كوه‌هاى شراة از شام تا حجاز زندگى مىكرده‌اند و همه از ميان رفته‌اند . جز اينكه برخى مىگويند كه روميان از فرزندان او هستند و اين قولى خطاست . و اين گروه از اين رو در غلط افتاده‌اند كه موضع و مكان آنان را اروم [ 3 
  ] مىگفتند .\r\nاينان پنداشته‌اند كه روم بايد مردم سرزمين اروم بوده باشند و حال آنكه چنين نيست . روميان\r\n\r\n\r\n","description":"","footnote":"\r\n[ ( 1 ) 
  ] هيلانه .\r\n[ ( 2 ) 
  ] محشميان .\r\n[ ( 3 ) 
  ] ت : ادوم .\r\n","page_name":" 244 ","page_number":268},
  {"content":"\r\n\r\nمنسوبند به روملوس بانى شهر روم . و چه بسا كه احتجاج مىكنند به اينكه پيامبر ( ص ) در غزوهء تبوك به جد [ 1 
  ] بن قيس گفت : هل لك فى جلاد نبى الاصفر ؟ اين نيز نمىتواند دليل باشد كه روميان همان بنى الاصفرند زيرا محتمل است كه آن حضرت بنى عيصو را مىگفته زيرا مقصودش ناحيهء شراة سرزمين بنى عيصو بوده است .\r\nمن مىگويم مسكن بنى عيصو چنان كه گفته‌اند ، ايذوم ( به ذال نقطه‌دار نزديك به ظاء ) بوده عرب به هنگام معرب ساختنش آن را به راء تبديل نموده و اين غلط از اينجا ناشى شده .\r\nو خداى تعالى داناتر است . اين موضع را سعير [ 2 
  ] نيز مىگويند و در تورات آنجا به اين دو نام آمده است .\r\nابن عميد گويد : قسطنطين كه به مسيح ايمان آورده بود ، بر ماكسيميانوس [ 3 
  ] خروج كرد و او را منهزم ساخت و به رم بازگشت . سپاهيان بر سر پل اجتماع كردند و گروهى در آب افتادند و غرق شدند . ماكسيميانوس نيز با غرق‌شدگان بود . قسطنطين داخل در رم شد و پس از آنكه از جانب خود فرمانروايى بر بيزنطيه نصب فرمود ، آن شهر را تصرف كرد . و اين واقعه شانزده سال پس از مرگ پدرش بود . قسطنطين در آنجا بساط عدل بگسترد و از مردم دفع ستم كرد . سردار خود را كه در ناحيهء قسطنطينيه بود بر رم و اعمال آن امارت داد . و او را ملزم ساخت كه در اكرام جانب نصارى قصور نورزد . ولى او سر به شورش برداشت و نصارى را به قتل آورد و آيين بت‌پرستى پيش گرفت . از كسانى كه به دست او كشته شد ، يكى ماريادس بطرك بطركان بود . قسطنطين سپاهى براى نبرد با او به رم فرستاد در جنگ اسير شد . او را به روم آوردند و فرمان قتلش را داد . پس قسطنطين در سال دوازدهم پادشاهىاش در شهر نيقيه به كيش مسيح درآمد و بتكده‌ها را ويران نمود و كنيسه‌ها بنا كرد . در سال نوزدهم پادشاهىاش در شهر نيقيه شوراى اسقف‌ها تشكيل گرديد و چنان كه پيش از اين گفتيم در اين شورا اريوس طرد شد . رئيس اين شورى اسكندروس بطرك اسكندريه بود . اسكندروس در سال پانزدهم رياستش پنج ماه پس از شوراى مزبور بمرد . ابن بطريق مىگويد : رياست اسكندروس در سال پنجم پادشاهى قسطنطين بود و شانزده سال ديگر در آن مقام ببود و در سال بيست و ششم پادشاهى ديوكلسين درگذشت . در زمان او ارسيانوس اسقف قيساريه بود . مسبحى مىگويد : بيست و سه سال در مقام بطركى بود . بت مسينى را كه در هيكل زحل ، در اسكندريه بود ، بشكست و در مكان آن كنيسه‌اى ساخت كه آن را عبيديان به هنگام تصرف اسكندريه ويران كردند .\r\nابن راهب گويد : اسكندروس بطرك ، در سال اول پادشاهى قسطنطين به مقام بطركى رسيد و بيست و دو سال در آن مقام ببود . در عهد او هلنا مادر قسطنطين به زيارت بيت المقدس\r\n\r\n\r\n","description":"","footnote":"\r\n[ ( 1 ) 
  ] حارث .\r\n[ ( 2 ) 
  ] يسعين .\r\n[ ( 3 ) 
  ] مخسيميانوس .\r\n","page_name":" 245 ","page_number":269},
  {"content":"\r\n\r\nآمد و كنيسه‌ها ساخت و از جاى صليب پرسيد . مقاريوس اسقف گفت كه يهود بر آن زباله و خاك افكنده‌اند . او كوهن‌ها را احضار كرد و جاى صليب را از آنان پرسيد و خواست تا آن زباله‌ها را از آنجا دور كنند . سپس سه دار بيرون آورد و پرسيد از اين سه كدام يك از آن مسيح است ؟ اسقف گفت : دار مسيح نشانش آن است كه چون بر مرده زنند ، زنده شود . تجربه كرد و چنان شد كه گفته بود .\r\nآن روز را به خاطر يافتن صليب عيد گرفتند و در آن مكان كنيسه‌اى ساخت كه به كنيسهء قمامه معروف است . و مقاريوس اسقف را به بناى كنيسه‌ها فرمان داد و در اين هنگام سيصد و بيست و هشت سال از تولد مسيح ( ع ) گذشته بود .\r\nدر سال بيست و يكم پادشاهى قسطنطين ، اسكندروس بطرك بمرد و شاگرد او اثناسيوس به جاى او نشست . مادرش بر دست اسكندروس نصرانى شده بود . از اين رو فرزندش را نيز تربيت كرد و تعليم داد و بطرك جانشين خود ساخت . اصحاب اريوس بعد از اسكندروس دو بار نزد قيصر عليه او شكايت كردند و او در هر دو بار بر كرسى خود باقى ماند . قسطنطين ، يهود قدس را وادار كرد كه به كيش نصرانيت درآيند ، آنان نيز اظهار نصرانيت كردند ولى از خوردن گوشت خوك امتناع مىورزيدند .\r\nبعضى گويند كه احبار يهود هزار و پانصد سال در تاريخ دستكارى كردند تا آمدن مسيح با بشارتى كه دانيال داده بود ، تطبيق نكند و بگويند كه هنوز هنگام ظهور او نرسيده است . ولى تورات صحيح همان است كه هفتاد تن از احبار يهود آن را تفسير كردند و نزد پادشاه مصر فرستادند . ابن عميد مىگويد كه : قسطنطين آن را حاضر ساخت و بر نقصى كه در آن راه يافته بود ، آگاه شد و گويد كه اين تورات صحيح همان است كه امروز در دست نصارى است . و گويد كه قسطنطين فرمان داد شهر بيزنطيه را از نو بسازند و آن را به نام خود ، قسطنطينيه ناميد ، و نيز ممالكش را ميان فرزندانش تقسيم كرد ، قسطنطينيه و متعلقات آن را به قسطنطين داد و به قسطنطين ديگر بلاد شام را تا اقصاى مشرق و به قسطوس سومين فرزندش رم و متعلقات آن را . گويد : پنجاه سال پادشاهى كرد ، بيست و شش سال در بيزانطيه پيش از غلبهء ماكسيميانوس [ 1 
  ] و بيست و چهار سال بعد از غلبه بر روم و دوازده سال آخر پادشاهىاش ، به كيش نصارى درآمد و در سال ششصد و پنجاه از پادشاهى اسكندر ، درگذشت .\r\nاوروسيوس گويد : قسطنطين بر دين مجوس بود و بر نصارى سخت مىگرفت . بطرك روم را از آنجا براند و او نفرينش كرد و به جذام مبتلى شد . او را گفتند اگر مىخواهد كه شفا يابد ، در خون كودكان خود را بشويد . پس گروه زيادى از كودكان را گرد آوردند اما به رحم آمد و همه را آزاد كرد . در خواب ديد كه كسى به او مىگويد از بطرك پيروى كند . اين بود كه\r\n\r\n\r\n","description":"","footnote":"\r\n[ ( 1 ) 
  ] مقسيمانوس .\r\n","page_name":" 246 ","page_number":270},
  {"content":"\r\n\r\nبطرك را به رم بازگردانيد و از جذام شفا يافت . از اين پس به دين نصرانيت گرايش يافت ، ولى از خشم قوم خود بيمناك بود ، اين بود كه به قسطنطينيه آمد و در آنجا اقامت گزيد و در استوارى بناى آن شهر كوشيد و ديانت مسيح آشكار ساخت و با اهل رم مخالفت ورزيد .\r\nپس به رم بازگشت و روميان را مغلوب ساخت و نصرانيت آشكار نمود . آنگاه براى جهاد به ايران ، سپاه كشيد و بسيارى از شهرها را بگرفت . در سال بيستم پادشاهىاش ، طايفه‌اى از گوت‌ها به بلاد او حمله‌ور شدند و دست به قتل و غارت گشودند و جمعى را به اسارت بردند .\r\nپس به جانب آنان لشكر كشيد و آنان را از سرزمين‌هاى خويش براند . سپس در خواب علم‌هايى ديد به شكل صليب و كسى به او مىگفت به يارى اين نشان ، تو پيروز مىشوى .\r\nمادرش هلنا به بيت المقدس آمد تا آثارى از مسيح بيابد و در چند شهر كنيسه‌هايى ساخت و بازگشت . قسطنطين در سال سى و يكم پادشاهىاش بمرد .\r\nآنگاه قسطنطين كوچك پسر قسطنطين به پادشاهى رسيد . اوروسيوس او را قسنطش ناميده است . ابن عميد گويد كه : بيست و چهار سال پادشاهى كرد و برادرش قسطوس در رم بود از جانب پدرشان . در سال پنجم پادشاهى ، قسطنطين سپاهى فرستاد و مقنيطوس و پيروان او را كشت و از جانب او بر رم فرمانروايى يافت . او را به آريوس گرايشى بود . از اين رو آيين او را پذيرفت . پس اين مذهب بر مردم قسطنطينيه و انطاكيه و مصر و اسكندريه غلبه يافت و پيروان آريوس بر كنيسه‌ها چيره شدند ، و بر بطرك اسكندريه حمله كردند ، تا او را بكشند ، او از ميانه بگريخت . اين پادشاه در سال چهاردهم فرمانروايىاش بمرد .\r\nبعد از او پسر عمش يوليانوس [ 1 
  ] كافر به پادشاهى رسيد . اوروسيوس گويد : او پسر ماگننتيوس [ 2 
  ] بود . و گويد كه : يك سال پادشاهى كرد . ابن عميد مىگويد : دو سال و همه متفقند كه در سال سوم پادشاهى شاپور بوده است . او مردى كافر بود . نصارى را كشت و از كنيسه‌ها بيرون راند و از كارهاى ديوانى دور كرد . براى كشتار ايرانيان لشكر كشيد و در اثر تيرى كه بر او آمد ، بمرد . اوروسيوس مىگويد : در راه كه مىرفت راه گم كرد و دشمنان او را بگرفتند و بكشتند .\r\nاوروسيوس مىگويد : بعد از او يليان پسر قسطنطين يك سال ديگر پادشاهى كرد . به ايران لشكر كشيد و پادشاه ايران در اين ايام شاپور بود . از رو به رو شدن با او سرباز زد و با او مصالحه كرد . يليان بازگشت و در راه بمرد . اما ابن عميد از اين يليان نام نبرده و مىگويد :\r\nپس از يوليانوس ، يوويانوس [ 3 
  ] يك سال پادشاهى كرد و پادشاهى او به اتفاق همه ، در سال شانزدهم پادشاهى شاپور بود . او سردار سپاه يوليانوس بود . چون يوليانوس كشته شد ، همگى او را به پادشاهى برگزيدند و با او بيعت كردند ولى او گفت بدان شرط پادشاهى را\r\n\r\n\r\n","description":"","footnote":"\r\n[ ( 1 ) 
  ] يولياش .\r\n[ ( 2 ) 
  ] منخشمطش .\r\n[ ( 3 ) 
  ] يوشانوش .\r\n","page_name":" 247 ","page_number":271},
  {"content":"\r\n\r\nمىپذيرد كه همگان به نصرانيت درآيند ، آنها نيز او را از ميان برداشتند .\r\nشاپور به فرمانروايى او اشارت كرد و براى او صليبى در لشكر برافراشت ، چون به حكومت رسيد در نصيبين كه از آن ايرانيان بود ، فرود آمد و روميانى را كه در آنجا بودند به آمد نقل كرد و خود به پايتخت بازگشت و اسقف‌ها را به كنيسه‌ها بازگردانيد . در ميان كسانى كه بازگشتند ، يكى هم اثناسيوس بطرك اسكندريه بود . از او خواست تا اعتقاد نامهء شوراى نيقيه را بنويسد . پس او اسقف‌ها را گرد آورد و آن اعتقادنامه را نوشتند و به اجراى آن فرمان داد .\r\nاوروسيوس از يوويانوس ياد نكرده است و شخص ديگرى به نام بلنسيان پسر قسنطس را به جاى او نام برده است . گويد : با اقوام گوت و فرنگان و غير ايشان نبرد كرد . و گويد كه :\r\nگوت در زمان او به دو فرقه تقسيم شدند فرقه‌اى بر مذهب آريوس بودند و فرقه‌اى بر اعتقادنامهء شوراى نيقيه . گويد كه : در ايام او دامادش بطرك رم شد . سپس به بيمارى فالج دچار گشت و بمرد . بعد از او برادرش والنس [ 1 
  ] چهار سال پادشاهى كرد . او بر مذهب آريوس بود و بر معتقدين به اعتقاد نامهء شوراى نيقيه سخت مىگرفت و آنان را مىكشت . مردم افريقيه با همدستى بعضى از نصارى بر او شوريدند ، او از دريا گذشت و با آنان نبرد كرد و بر شورشگر پيروز شد و او را در قرطاجنه به قتل آورد . و به قسطنطينيه بازگشت و نيز با گوت و اقوامى كه آن سوى آنان بودند ، جنگيد و در جنگ كشته شد .\r\nابن عميد گويد : آن قيصر كه واليس را كشت ، والنتى نيانوس [ 2 
  ] بود و چنان كه ابن بطريق و ابن راهب حكايت كرده‌اند ، دوازده سال پادشاهى كرد . و از مسبحى نقل مىكند كه گفته : پانزده سال و برادرش والياس در پادشاهى با او شريك بود و در اعتقاد با او اختلاف داشت . در سال ششصد و هفتاد و شش اسكندرى و در سال هفدهم پادشاهى شاپور كسرى به پادشاهى نشست . گويد كه در ايام او مردم اسكندريه بر اثناسيوس بطرك حمله آوردند و مىخواستند او را بكشند ، او بگريخت و لوقيوس را به جاى او منصوب داشتند .\r\nاين بطرك بر مذهب آريوس بود . سپس طرفداران اعتقاد نامه گرد آمدند و پس از پنج ماه او را به كرسى خود باز آوردند و لوقيوس را طرد كردند . اثناسيوس تا پايان حيات خويش در آن مقام بود . پس از او شاگردش ، بطرس دو سال به جاى استاد خود بطرك اسكندريه بود ولى ياران لوقيوس بر او شوريدند و او بگريخت و لوقيوس بر كرسى بطركى نشست و سه سال در آن مقام ببود . پس طرفداران اعتقادنامه ، بر او حمله آوردند و بطرس را بر سر كار آوردند بطرس يك سال پس از بازگشتش بمرد . و از داريانوس قيصر و ياران آريوس سختىهاى فراوان ديد .\r\nمسبحى گويد : والنتى نيانوس پيرو اعتقاد نامه بود ، ولى برادرش والبس پيرو آريوس\r\n\r\n\r\n","description":"","footnote":"\r\n[ ( 1 ) 
  ] واليس .\r\n[ ( 2 ) 
  ] واليطنوس .\r\n","page_name":" 248 ","page_number":272},
  {"content":"\r\n\r\nبود . او ، اين مذهب را از ثاودكسيس ، اسقف قسطنطينيه فرا گرفته بود و با او پيمان بسته بود كه در انتشار آن بكوشد . چون به پادشاهى رسيد همه اسقف‌هاى پيرو اعتقاد نامه را براند و آريوس اسقف انطاكيه به اذن او ، به اسكندريه رفت و بطرس بطرك را به زندان افكند و آريوس از مردم سميساط را به جاى او گمارد . بطرس از زندان بگريخت و در رم اقامت جست - ميان والنتى نيانوس قيصر و شاپور كسرى فتنه‌ها و جنگ‌ها برخاست والنتى نيانوس [ 1 
  ] در اين جنگ‌ها كشته شد و برادرش واليس جانشين او شد .\r\nابن عميد از ابن راهب نقل مىكند كه : دو سال پادشاهى كرد و از ابى فانوس مىآورد كه : سه سال ، و او را والاس ناميده است . او پدر آن دو پادشاهى است كه پادشاهى را به يك سو نهادند و رهبانيت پيشه كردند ، يكى ماكسيميانوس [ 2 
  ] ناميده مىشد و يكى ديوكلسين [ 3 
  ] و گويد كه : در سال دوم پادشاهىاش طيماناوس برادر بطرس را ، بطرك اسكندريه نمود و او هفت سال در آن مقام ببود و بمرد . در سال ششم پادشاهىاش ، شوراى دوم در قسطنطينيه تشكيل شد - و ما از آن ياد كرديم - در ايام واليس قيصر ، بطرك قسطنطينيه بمرد . او ، اغريوس اسقف يزناروا را جانشين او ساخت . او نيز چهار سال در آن مقام ببود و بمرد . سپس مردى از عرب بر واليس خروج كرد . واليس به سوى او رفت و در جنگ با او كشته شد .\r\nبعد از اوگراتيانوس [ 4 
  ] قيصر ، به پادشاهى نشست . ابن عميد گويد كه : او برادر واليس بود . والنتى نيانوس پسر واليس در پادشاهى با او شريك بود . يك سال پادشاهى كرد .\r\nابى فانيوس گويد : دو سال و ابن بطريق مىگويد : سه سال .\r\nو از مسبحى و ابن راهب آورده است كه : تئودوسيوس [ 5 
  ] بزرگ با آن دو شريك بود .\r\nو آغاز پادشاهيشان سال ششصد و نود اسكندرى بود . او همهء اسقف‌هايى را كه واليس تبعيد كرده بود ، به كرسىهاى خود باز آورد . گراتيانوس و برادرزاده‌اش در يك سال بمردند .\r\nابن عميد گويد : بعد از آن دو تئودوسيوس هفده سال - به اتفاق همه - پادشاهى كرد . در سال ششصد و نود اسكندرى ، و سى و يكم پادشاهى شاپور كسرى به پادشاهى نشست . در سال ششم پادشاهىاش اثناسيوس ، بطرك اسكندريه بمرد و كاتب او تاوفيلا به جايش نشست . بطرك قسطنطينيه يوحناى زرين دهان بود و اسقف قبرس ابى فانيوس . او يهوديى بود كه نصرانى شده بود .\r\nگويد : تئودوسيوس را دو پسر بود : آركاديوس [ 6 
  ] و برباريوس . در پانزدهمين سال پادشاهىاش ، گروه هفت نفرى اصحاب كهف آشكار شدند ، اينان در زمان دقيانوس قيام\r\n\r\n\r\n","description":"","footnote":"\r\n[ ( 1 ) 
  ] واليطينوس .\r\n[ ( 2 ) 
  ] مكسينموس .\r\n[ ( 3 ) 
  ] دوقاديوس .\r\n[ ( 4 ) 
  ] اغراديوناس .\r\n[ ( 5 ) 
  ] تاوداسيوس .\r\n[ ( 6 ) 
  ] ارقاديوس .\r\n","page_name":" 249 ","page_number":273},
  {"content":"\r\n\r\nكرده بودند و چنان كه داستانشان در قرآن آمده است ، سيصد سال در آن غار به خواب رفتند . و با آنان ، آن صندوق مسين و صحيفه‌اى را كه بطريق سرگذشت آنان را به وديعه نهاده بود ، بيافت . اين خبر به قيصر تئودوسيوس رسيد . كس به طلب آنان فرستاد ، ولى همه را مرده يافت . فرمود تا در آن مكان كنيسه‌اى بسازند و روز آشكار شدن آنان را عيد بگيرند . مسبحى گويد : اصحاب اريوس را كه از چهل سال پيش بر كنيسه‌ها تسلط يافته بودند ، از مقامشان عزل كرد و تبعيد نمود . و از سپاهيان خود هر كس را چنان اعتقادى داشت ، بيرون راند . و شوراى قسطنطينيه را دويست و پنجاه سال پس از شوراى نيقيه بر پا ساخت و در آن شورى اعتقاد نامهء نيقيه را تأييد كردند و بر آن نهادند كه بر اعتقاد نامهء نيقيه هيچ نيفزايند و از آن هيچ نكاهند . در سال پانزدهم پادشاهىاش ، شاپور پسر شاپور بمرد و بهرام به پادشاهى رسيد و تئودوسيوس هم پس از هفده سال پادشاهى درگذشت .\r\nاما اوروسيوس پس از ذكر واليس مىگويد : بعد از او والنتى نيانوس [ 1 
  ] كه پسر برادرش والنسيان بود ، شش سال پادشاهى كرد . با او شمار قيصرها به چهل رسيد . او تئودوسيوس [ 2 
  ] پسر انتونيوس [ 3 
  ] ، را بر ناحيهء مشرق حكومت داد و او سرزمين‌هاى بسيارى را بگرفت . سپس روميان بر سردارشان هجوم آوردند و او را كشتند والنتى نيانوس را از پادشاهى خلع كردند و در مشرق به تئودوسيوس پيوستند و زمام پادشاهى به دو سپردند . تئودوسيوس به رم آمد و شورشگران را بكشت و تخت پادشاهى قياصره را از آن خود ساخت . و در سال چهاردهم پادشاهىاش بمرد و پسرش اركاديوس [ 4 
  ] به جاى او نشست .\r\nاوروسيوس تئودوسيوس را طودوشيش نوشته است . زيرا هر دو متفقند كه پسر او اركاديوس بوده است و مدت پادشاهيشان هم قريب به يك ديگرند . شايد والنتى نيانوس [ 5 
  ] هم كه اوروسيوس آورده ، همان گراتيانوس [ 6 
  ] است كه ابن عميد ذكر كرده است .\r\nابن عميد گويد : اركارديوس پسر تئودوسيوس بزرگ سيزده سال پادشاهى كرد . و به اتفاق همه آغاز پادشاهى او مصادف با سومين سال پادشاهى بهرام پسر شاپور بود . او در قسطنطينيه جاى داشت . برادرش هونوريوس [ 7 
  ] را به حكومت رم فرستاد . گويد كه اركاديوس پسرى داشت كه او را به نام پدرش تئودوسيوس ناميده بود . چون پسر بزرگ شد ، معلم خود اريانوس را فرا خواند ، تا پسر را تعليم دهد . او به مصر گريخت و رهبانيت اختيار كرد . او را به مال ترغيب كرد ، ولى نپذيرفت . و در غارى در كوه مقطم نزديك طرا ، سه سال مقام گرفت ، سپس بمرد . پادشاه بر سر قبر او ، كنيسه‌اى و ديرى ساخت كه به دير قيصر معروف شد . او را دير استرهم مىگويند . در ايام او ابى فانيوس به هنگام بازگشت به قبرس غرق شد و يوحناى\r\n\r\n\r\n","description":"","footnote":"\r\n[ ( 1 ) 
  ] وليطانش .\r\n[ ( 2 ) 
  ] طودوشيش .\r\n[ ( 3 ) 
  ] انطيونش .\r\n[ ( 4 ) 
  ] كاديكش .\r\n[ ( 5 ) 
  ] وليطانش .\r\n[ ( 6 ) 
  ] اغراديانوس .\r\n[ ( 7 ) 
  ] انوريش .\r\n","page_name":" 250 ","page_number":274},
  {"content":"\r\n\r\nزرين دهان بطرك قسطنطينيه بمرد . اركاديوس او را به موافقت ابى فانيوس طرد كرده بود هر يك از اين دو بر ديگرى دعوى داشت و هر دو به هلاكت رسيدند . در سال نهم پادشاهى اركارديوس بهرام پسر شاپور درگذشت و پسرش يزدجرد به جايش نشست .\r\nسپس اركاديوس بمرد و پس از او ، تئودوسيوس كوچك پسر اركاديوس سيزده سال پادشاهى كرد . برادر خود هونوريوس [ 1 
  ] را بر رم فرمانروائى داد . آن دو ، كشور لاطينىها را ميان خود تقسيم كردند . در عهد آنان در افريقيه ، قومس از فرمان خارج شد ، و در آن سامان فتنه‌اى برخاست . پس قومس بر برادرش غلبه يافت و او به قبرس رفت و در آنجا رهبانيت اختيار كرد .\r\nآنگاه گوت‌ها به رم سپاه كشيدند هونوريوس از آنجا بگريخت . گوت‌ها با نبرد ، به رم داخل شدند و سه بار شهر را غارت كردند ولى به اموال كنايس نزديك نشدند . گويد : كه چون اركاديوس قيصر بمرد . برادرش هونوريوس پانزده سال زمام امور را به دست گرفت و در برابر گوت‌ها به خوبى از رم دفاع كرد . چون بمرد تئودوسيوس فرزند برادرش اركاديوس به جايش نشست . ابن عميد از هورنوريوس نام نبرده و پس از اركاديوس از پسرش تئودوسيوس نام برده و او را تئودوسيوس كوچك ناميده است . گويد : به اتفاق همه ، چهل و دو سال پادشاهى كرده و آغاز پادشاهى او در پنجمين سال پادشاهى يزدجرد بود . ميان او و ايران جنگ‌هاى بسيارى رخ داد . در نخستين سال سلطنتش ، تاوفيلا بطرك اسكندريه درگذشت و به جاى او خواهرزاده‌اش ، كرلوس بدين مقام رسيد . در سال هفدهم پادشاهىاش ، نسطوريوس [ 2 
  ] بطرك قسطنطينيه شد و چهار سال در آن مقام بود . نسطوريوس عقيدهء خود را آشكارا ساخت . خبر مقالت او به كرلوس بطرك اسكندريه رسيد . او در اين باب با بطرك رم و انطاكيه و بيت المقدس سخن گفت . پس دويست اسقف در افسوس گرد آمدند و راى به كفر نسطوريوس دادند و او را طرد و تبعيد كردند .\r\nنسطوريوس به اخميم ناحيه‌اى از صعيد مصر فرود آمد و هفت سال در آنجا مقام كرد . نصاراى جزيره و موصل تا فرات ، سپس عراق و فارس تا مشرق به دو گرويدند . تئودوسيوس ، ماكسيموس را به جاى نسطوريوس به قسطنطينيه فرستاد و او سه سال در آن مقام ببود . و در سال سى و هشتم پادشاهى تئودوسيوس كوچك كرلوس ، بطرك اسكندريه بمرد و ديسقوروس [ 3 
  ] جانشين او شد . او از مركيانوس [ 4 
  ] پادشاه بعد از او ، شدايد بسيار ديد . در شانزدهمين سال پادشاهى تئودوسيوس كوچك ، يزدگرد كسرى بمرد و بهرام جانشين او شد . ميان او و خاقان پادشاه ترك وقايعى گذشت . اما از جنگ با او ، باز ايستاد و به رم لشكر كشيد اما تئودوسيوس او را شكست داد ، و پسرش يزدگرد [ 5 
  ] به پادشاهى رسيد .\r\nاوروسيوس گويد : در ايام تئودوسيوس كوچك گوت‌ها بر روم غلبه يافتند و آنجا را در چنبر\r\n\r\n\r\n","description":"","footnote":"\r\n[ ( 1 ) 
  ] انوريش .\r\n[ ( 2 ) 
  ] نسطورش .\r\n[ ( 3 ) 
  ] ديسقرس .\r\n[ ( 4 ) 
  ] مرقيان .\r\n[ ( 5 ) 
  ] مراد فيروز يزد گرد است .\r\n","page_name":" 251 ","page_number":275},
  {"content":"\r\n\r\nتسخير درآوردند . و پادشاهشان ابطريك - چنان كه در اخبارشان خواهيم آورد - هلاك گرديد .\r\nسپس با رم مصالحه كردند بدين طريق كه اندلس از آن آنان باشد . از آن پس به اندلس رفتند و رم را واگذاشتند . ( پايان ) ابن عميد گويد : پس از او ، مركيانوس شش سال به اتفاق زنش ، خواهر تئودوسيوس سلطنت كرد . اوروسيوس او را مركيان پسر مليكه خوانده است . گويند در ايام او شوراى چهارم در مقدونيه تشكيل شد . و ما پيش از اين از آن ياد كرديم . اين شورا به خاطر ديسقوروس بطرك اسكندريه تشكيل شد زيرا در اعتقادنامه ، بدعت پديد آورده بود . در اين شورا به طرد و تبعيد او ، رأى داده شد و به جاى او بر طارس را بدان مقام تعيين كردند . نصارى به سه فرقه تقسيم شدند يكى فرقهء ملكى كه پيروان اعتقادنامه بودند و به مركيانوس قيصر كه آن شورا را تشكيل داده بود ، انتساب داده شدند . اينان عهد كردند كه آنچه را كه در شوراى خلقدونى تصويب شده ، نپذيرند . و ديگر فرقهء يعقوبى كه بر مذهب ديسقوروس بودند و ما گفتيم كه چرا آنان را يعقوبى مىخوانند . و سه ديگر فرقهء نسطورى كه نصاراى مشرق بودند .\r\nدر ايام مركيانوس ، شمعون زندانى در انطاكيه به صومعه نشست و رهبانيت اختيار كرد و او نخستين كسى است از نصارى كه اين راه را برگزيده بود . و نيز در عهد او ، يزدگرد كسرى بمرد .\r\nمركيانوس قيصر شش سال كه از پادشاهىاش رفته بود ، درگذشت و پس از او ، لئوى [ 1 
  ] كبير به سلطنت رسيد .\r\nابن عميد گويد : جلوس او در سال هفتصد و هفتاد اسكندرى و دومين سال حكومت فيروز [ 2 
  ] بود و شانزده سال پادشاهى كرد . اوروسيوس در مدت سلطنت با او موافق است ، ولى مىگويد : اوليون پسر شمخليه بود . ابن عميد مىگويد : بر مذهب ملكى بود و چون مردم اسكندريه خبر مرگ مركيانوس را شنيدند ، بر ، برطارس بطرك حمله آوردند و او را پس از شش سال كه در آن مقام بود ، كشتند و به جاى او طيماناوس را كه يعقوبى بود ، منصوب نمودند . او را نيز پس از سه سال كه بر آن مقام استقرار داشت سردارى كه از جانب قسطنطينيه آمده بود ، طرد و تبعيد كرد و سورس را كه از فرقهء ملكى بود ، به جاى او نشاند . سورس نه سال در آن مقام ببود . پس بار ديگر طيماناوس ، به فرمان لئوى قيصر ، بازگشت و گويند كه او بيست و دو سال در مقام بطركى بود .\r\nدر سال دوازدهم پادشاهى لئوى ، ايرانيان به شهر آمد لشكر كشيدند و آنجا را محاصره كردند و شهر سخت مقاومت نمود . در زمان او شمعون زندانى كه بر سر ستونى مىزيست ، بمرد . سپس لئوى قيصر ، پس از شانزده سال پادشاهى درگذشت . ابن عميد مىگويد : بعد از او لئوى كوچك كه پدر زنون [ 3 
  ] است به پادشاهى رسيد . ابن بطريق مىگويد : او پسر سينون است كه يعقوبى بود و يك سال پادشاهى كرد . اوروسيوس از او نام نبرده است ، ولى از زنون شاه بعد از او ياد\r\n\r\n\r\n","description":"","footnote":"\r\n[ ( 1 ) 
  ] لاون .\r\n[ ( 2 ) 
  ] نرون .\r\n[ ( 3 ) 
  ] زينون .\r\n","page_name":" 252 ","page_number":276},
  {"content":"\r\n\r\nكرده و او را سينون ( به سين بىنقطه ) خوانده . و گويد هفده سال پادشاهى كرد . و ابن عميد نيز چنين گويد : آغاز پادشاهى او ، برابر با هجدهمين سال از پادشاهى فيروز [ 1 
  ] و هفتصد و هشتاد و هفت اسكندرى بود . و گويد كه : او يعقوبى بود . يكى از فرزندان او به همدستى مردى از نزديكانش بر او خروج كردند و او مدت بيست ماه با آنان نبرد كرد . تا آن دو و اتباعشان را به قتل آورد . و داخل قسطنطينيه شد و در آنجا بطركى ديد كه اعتقادى فاسد داشت كتاب‌هاى كنيسه را تغيير داده و در آن افزون و كاست پديد آورده بود . زنون قيصر ، به بطرك رم نوشت و همه اسقف‌ها را گرد آورد و با او مناظره نمودند و طرد و تبعيدش كردند . در هفتمين سال از پادشاهى زنون ، طيماناوس بطرك اسكندريه بمرد و بطرس به جاى او قرار گرفت . او نيز بعد از هشت سال بمرد و اثناسيوس به جايش نشست او در عين بطركى قيم برخى از معابد نيز بود . مسبحى گويد : در ايام زنون ميدان اسب‌دوانى كه بطلميوس پسر لاگوس [ 2 
  ] در اسكندريه ساخته بود ، طعمهء حريق شد . ابن بطريق گويد : در ايام زنون ميان فيروز و هياطله نبرد درگرفت و آنان زنون را در يكى از نبردها شكست دادند و چنان كه در اخبارشان آمده ، يكى از سردارانش حملهء دشمن را دفع كرد . و فيروز بمرد و فرزندانش قباد [ 3 
  ] و بلاش [ 4 
  ] بر سر تسلط بر كشور با يك ديگر به منازعه پرداختند و در سال دهم پادشاهى زنون ، بلاش بر برادرش غلبه يافت و زمام كشور را به دست گرفت . برادرش قباد به خاقان ترك پيوست ، بلاش پس از چهار سال فرمانروائى بمرد و قباد بازگشت و بر كشور ايران استيلا يافت و اين در سال چهاردهم از پادشاهى زنون بود قباد سى و چهار سال پادشاهى كرد . زنون در سال هفدهم پادشاهىاش ، بمرد و بعد از او ، اناستازيوس [ 5 
  ] بيست و هفت سال پادشاهى كرد . از سلطنت قباد چهار سال گذشته بود ، برابر با سال هشتصد و سه اسكندرى . او يعقوبى بود . در حماة ساكن بود . از اين رو فرمان داد تا براى شهر ، دژ و باروى استوارى بسازند . بناى اين دژ و بارو ، دو سال مدت گرفت . در آغاز پادشاهى تصميم گرفت كه هر زنى را كه نوشتن بداند ، بكشند . و در سال سوم پادشاهىاش ، فرمود تا بالاى نصيبين شهر دارا بنا كنند آنگاه ميان او و ساسانيان جنگ افتاد و قباد شهر آمد را ويران ساخت و لشكريان فرس به اسكندريه رسيدند و باغ‌ها و دژهاى پيرامون آن را آتش زدند .\r\nو از دو قوم خلق كثيرى كشته شدند . در سال ششم پادشاهىاش اثناسيوس بطرك اسكندريه بمرد و يوحنا كه يعقوبى بود ، جانشين او گشت . او نيز پس از نه سال بمرد و يوحناى نيكو به جايش نشست او يازده سال در اين مقام ببود . در سال هفدهم پادشاهى آناستازيوس ساويروس [ 6 
  ] بطرك انطاكيه شد .\r\nسعيد بن بطريق گويد : ايليا بطرك بيت المقدس به آناستازيوس قيصر نوشت و از او خواست\r\n\r\n\r\n","description":"","footnote":"\r\n[ ( 1 ) 
  ] نيرون .\r\n[ ( 2 ) 
  ] ارنب .\r\n[ ( 3 ) 
  ] قياد .\r\n[ ( 4 ) 
  ] يلاش .\r\n[ ( 5 ) 
  ] نسطاس .\r\n[ ( 6 ) 
  ] ساريوس .\r\n","page_name":" 253 ","page_number":277},
  {"content":"\r\n\r\nكه به آيين ملكى بازگردد و مذهبشان را براى او توضيح داد و جماعتى از راهبان را به نزد او فرستاد . قيصر آنان را احضار كرد و سخنشان را بشنيد و جهت صدقات و ساختن كنيسه‌ها ، اموالى برايشان روان داشت . در قسطنطينيه مردى بود ، پيرو رأى ديسقوروس . نزد آناستازيوس قيصر رفت . و از او خواست كه از رأى ديسقوروس پيروى كند و شوراى خلقدونى را رد كند .\r\nقيصر از او بپذيرفت . و در اين باب به همهء افراد كشورش فرمانى فرستاد . چون اين خبر به بطرك انطاكيه رسيد به قيصر نامه‌اى نوشت و او را ملامت كرد . قيصر خشمگين شد و او را طرد و تبعيد كرد . و به جاى او ساويروس را منصوب نمود . اين خبر به ايليا بطرك بيت المقدس رسيد همهء راهبان و رؤساى ديرها را گرد آورد ، ده هزار نفر بودند . ساويروس را لعنت كردند و او و شاه را - هر دو - مجرم خواندند . پس آناستازيوس او را به ايليا تبعيد كرد و اين در سال بيست و سوم پادشاهى او بود . پس همه بطرك‌ها و اسقف‌هاى ملكى گرد آمدند و آناستازيوس و ساويروس و ديسقوروس امام يعقوبيان و نسطوريوس را مجرم خواندند .\r\nابن بطريق مىگويد : سيوس را شاگردى بود به نام يعقوب برادعى او در شهرها مىگشت و مردم را به عقيدهء ساويروس و ديسقوروس دعوت مىكرد ، و يعقوبيان به او منسوبند .\r\nابن عميد گويد : چنين نيست . زيرا يعقوبيان را از عهد ديسقوروس بدين نام مىخواندند چنان كه گذشت . اناستازيوس در سال بيست و هفتم پادشاهىاش بمرد و بعد از او يوستينوس [ 1 
  ] قيصر ، در سال سى و هشتم پادشاهى قباد پسر فيروز و در سال هشتصد و سى اسكندرى بمرد .\r\nاو به اتفاق همگان نه سال پادشاهى كرد . اوروسيوس گويد : هفت سال . و مسبحى گويد : او را در پادشاهى شريكى بود موسوم به يوستى نيانوس [ 2 
  ] در سال سوم پادشاهىاش ايران لشكر به بلاد روم كشيد و ميان دو كشور جنگ‌هاى بسيارى رخ داد . كسرى در سال هشتم از پادشاهى يوستى نيانوس بار آخر به همراهى منذر پادشاه عرب بر سر روميان لشكر آورد و تا رها پيش راند و روم مغلوب شد و از دو فريق ، خلق بسيارى در فرات غرق شدند . ايرانيان اسيران رومى را با خود ببردند . سپس ميانشان - بعد از مرگ قيصر - صلح افتاد . در نهمين سال پادشاهىاش ، بربرها از مغرب بيرون آمدند و بر روم چيره شدند . ابن بطريق مىگويد : يوستى نيانوس بر مذهب ملكى بود و هر كس را كه آناستازيوس پيش از آن از پيروان اين مذهب تبعيد كرده بود باز آورد و طيماناوس را بطرك اسكندريه ساخت او يعقوبى بود و سه سال و به قولى هفده سال در آن مقام درنگ كرد .\r\nابن راهب مىگويد : يوستى نيانوس پيرو شوراى خلقدونيه بود . طيماناوس بطرك را از اسكندريه تبعيد كرد و به جاى او ايوليناريوس را كه ملكى بود ، قرارداد و در قسطنطينيه ، شورائى ترتيب داد و مىخواست همهء مردم را به مذهب خود فرا خواند . او ساويروس بطرك\r\n\r\n\r\n","description":"","footnote":"\r\n[ ( 1 ) 
  ] يشطيان .\r\n[ ( 2 ) 
  ] يشطيانوش .\r\n","page_name":" 254 ","page_number":278},
  {"content":"\r\n\r\nانطاكيه و اسقفان مشرق را گرد آورد ولى آنان با او موافقت نكردند . پس بطرك انطاكيه را چند سال در بند افكند و سپس آزادش ساخت . او پس از آزادى به مصر رفت و در ديرهاى آن ديار پنهان زيست . و چون ايوليناريوس بطرك اسكندريه كه اعتقادنامهء خلقدونيه را به همراه داشت ، در مقام خود استقرار يافت ، مردم آئين او را پذيرفتند و به دو گرويدند .\r\nيوستى نيانوس پس از نه سال كه از پادشاهىاش گذشته بود ، بمرد ، و يوستينوس به جاى او نشست . جلوس او برابر با سال چهل و يكم پادشاهى قباد و هشتصد و چهل اسكندرى بود . او ملكى بود و پسر عم يوستى نيانوس ، پادشاه پيش از خود بود . مسبحى گويد ، نه ، كه در پادشاهى شريك او بود - چنان كه گفتيم . به اتفاق همه ، چهل سال پادشاهى كرد . ابى - فانيوس گويد : سى و سه سال . در سال هفتم پادشاهىاش كسرى به روم سپاه آورد و ايليا را آتش زد و صليبى را كه در آنجا بود در آتش بسوخت . و در سال يازدهم پادشاهى او سامريان سر به شورش برداشتند . او شهرهاىشان را ويران ساخت و در سال شانزدهم با حارث بن جبله امير غسان و عرب در باديهء شام جنگ كرد ، و نيز به بلاد اكاسره لشكر كشيد و سپاهشان را شكست داد و شهرهاىشان را ويران ساخت اما يكى از مرزبانان كسرى با او رو به رو شد و سپاهش را بشكست و اسيران را آزاد ساخت . آنگاه ميان ايران و روم صلح افتاد . يوستينوس در سال سى و پنجم پادشاهىاش تصميم گرفت كه عيد ميلاد را در بيست و چهارم كانون اول و عيد غطاس را در ششم آن برگزار كند و پيش از اين هر دو در ششم كانون بودند . مسبحى گويد :\r\nيوستينوس مردم را به پيروى از نظريهء ملكى وادار كرد ، پس طيماناوس بطرك اسكندريه را كه يعقوبى بود احضار كرد و خواست كه به راى او گردن نهد ولى طيماناوس امتناع كرد .\r\nقيصر نخست قصد قتلش را داشت ، سپس آزادش ساخت و به مصر رفت در آنجا در اختفا زيست و بولس كه ملكى بود به جاى او منصوب شد ، ولى يعقوبيان نپذيرفتندش با اين وجود چند سال در آن مقام ببود .\r\nسعيد بن بطريق مىگويد : سپس قيصر يكى از سرداران خود بنام يوليناريوس را به بطركى اسكندريه فرستاد و او با جامه سياهى به كنيسه داخل شد سپس جامهء بطرك‌ها پوشيد و تقديس شد . مردم با او به مخالفت برخاستند و او دست به سياست كردنشان گشود و همه را به پذيرفتن رأى يعقوبيان وادار كرد و هر كس سرباز زد به قتلش آورد و كشتگان به دويست تن رسيدند .\r\nدر زمان يوستينوس سامريان سر به شورش برداشتند و به سرزمين فلسطين درآمدند و نصارى را كشتند و كنيسه‌ها را ويران ساختند . او سپاه فرستاد و جمعى كثيرى از آنان را به قتل آورد و فرمان داد تا كنيسه‌ها را آنچنانكه بودند ، بساختند . كنيسهء بيت لحم كوچك بود ، به فرمان او بر آن در افزودند و چنان كه امروز هست ، بنايش كردند . در عهد او شوراى پنجم قسطنطينيه پس از صد و شصت و سه سال بعد از شوراى خلقدونيه و در سال بيست و نهم پادشاهى او\r\n\r\n","description":"","footnote":"","page_name":" 255 ","page_number":279},
  {"content":"\r\n\r\nتشكيل شد و پيش از اين از آن ياد كرديم . و نيز در عهد او ايوليناريوس سردار سپاه كه بطرك اسكندريه شده بود پس از هفده سال كه در آن مقام مانده بود ، بمرد . به جاى او يوحنا نشست و او پيرو اعتقاد نامه بود . يوحنا پس از سه سال ، بمرد و اسكندريه سراسر از آن يعقوبيان شد و بيشترشان قبطى بودند . تئودوسيوس بعد از او بطرك اسكندريه شد و سى و دو سال در ميان آنان بود . ملكىها داقيانوس را بطرك خود ساختند و به مدت شش ماه تئودوسيوس را از كرسى خود برانداختند . اما يوستينوس قيصر فرمان داد كه باز گردد و او بازگشت و از او خواست كه دقيانوس ، بطرك ملكىها را رئيس شماسان گرداند او نيز اجابت كرد .\r\nآنگاه يوستينوس به تئودوسيوس بطرك نوشت كه يا به شوراى خلقدونيه بپيوندد و يا از مقام خود كنار برود . او نيز از مقام خود كنار رفت و قيصر او را طرد و تبعيد كرد و به جاى او بولس تنسى را گماشت . مردم اسكندريه او را نپذيرفتند : نه خودش را و نه عقايدش را . چندى بعد بمرد و كنيسه‌هاى قبطيان يعقوبى بسته شد و يعقوبيان از ملكىها رنج فراوان ديدند .\r\nتئودوسيوس نيز در سال سى و هفتم پادشاهى يوستينوس درگذشت و بطرس در اسكندريه جانشين او شد ، او نيز بعد از دو سال وفات كرد .\r\nابن عميد گويد كسرى انوشيروان در زمان پادشاهى يوستينوس قيصر ، به روم لشكر آورد .\r\nو انطاكيه را محاصره كرد و بگشود . سپس يوستينوس بمرد و بعد از او يوستينوس دوم قيصر ، در سال سى و ششم پادشاهى انوشيروان و هشتصد و هشتاد اسكندرى به پادشاهى رسيد و سيزده سال پادشاهى كرد . اوروسيوس گويد : يازده سال . در سال دوم پادشاهىاش بطرس ملك اسكندريه بمرد و داميانو به جايش نشست او سى و شش سال پادشاهى كرد . در عهد او ، ديرها ويران شد . در دوازدهمين سال پادشاهىاش ، انوشيروان پس از آنكه سپاه ديلم را با سيف بن ذى يزن ، از پادشاهان تبع به يمن روانه داشت و آنان يمن را فتح كردند و در تصرف ساسانيان درآوردند ، بمرد .\r\nآنگاه يوستينوس دوم در سال يازدهم يا سيزدهم پادشاهىاش درگذشت و پس از او تيبريوس [ 1 
  ] قيصر در سال سوم پادشاهى هرمز پسر كسرى و سال هشتصد و نود و دو اسكندرى به پادشاهى نشست . و سه سال ، به قول ابن بطريق و ابن راهب پادشاهى كرد و به قول مسبحى چهار سال در عهد او پيمان صلح ميان روم و ايران بشكست و جنگ آغاز شد . سپاهيان ايران به رأس عين الخابور رسيدند و موريكيوس [ 2 
  ] از بطريق‌هاى روم بر آنان حمله آورد و منهزمشان ساخت .\r\nسپس تيبريوس قيصر ، از پس او بيامد و هزيمت را شدت داد و از ايرانيان كشتار كرد و روميان قريب چهار هزار تن را اسير كردند و به جزيرهء قبرس تبعيد كردند .\r\nآنگاه بهرام مرزبان هرمز كسرى ، بر او بشوريد و هرمز را از پادشاهى بيفكند و به روم\r\n\r\n\r\n","description":"","footnote":"\r\n[ ( 1 ) 
  ] طيباريوس .\r\n[ ( 2 ) 
  ] موريق .\r\n","page_name":" 256 ","page_number":280},
  {"content":"\r\n\r\nتبعيد نمود . هرمز از تيبريوس قيصر ، مدد طلبيد . قيصر سپاه و اموالى به مدد او فرستاد . گويند اين سپاه كه به يارى او آمد ، چهل‌هزار تن بود . هرمز با اين سپاه روان شد و با بهرام ميان واسط و مداين رو به رو شد و شكست خورد و هر چه داشت به تاراج رفت . هرمز به تخت پادشاهى باز آمد و هدايا و اموال بسيار - چند برابر آنچه قيصر به او بخشيده بود ، براى او روانه داشت و هر چه را كه ايرانيان از بلاد روم گرفته بودند به آنان باز پس داد . و خواستار [ 1 
  ] و جز آن شد و هر چه از ايرانيان در آنجا بود به كشورش نقل كرد . تيبريوس از او خواست كه در واسط و مداين براى نصارى دو هيكل بسازد او نيز اجابت كرد .\r\nپس تيبريوس قيصر بمرد و پس از او موريكيوس [ 2 
  ] قيصر ، در سال ششم پادشاهى هرمز و سال هشتصد و نود و پنج اسكندرى به پادشاهى رسيد . و به اتفاق مورخان ، بيست سال پادشاهى كرد و روشى نيكو پيش گرفت . در سال يازدهم پادشاهىاش شنيد كه برخى از يهود ، در انطاكيه بر شمايل مسيح بول كرده‌اند ، پس به قتل و نفى آنان فرمان داد . نيز در عهد او يكى از نزديكان هرمز ، به نام بهرام بر او بشوريد و از سلطنت خلعش كرد و بر كشورش استيلا يافت و سپس او را بكشت . پسرش ابرويز از موريكيوس قيصر ، يارى خواست او نيز سپاهى به يارىاش فرستاد و ابرويز را به تخت پادشاهى باز آورد . و بهرام را كه بر او خروج كرده بود ، بكشت . ابرويز نيز چون پدرش براى او هدايا و اموال بسيار روان داشت . ابرويز ، مريم دختر موريكيوس را خواستگارى كرد . قيصر دختر خود به دو داد و همراه او امتعه و خواسته بىحساب داد . آنگاه به دسيسه يكى از نزديكان موريكيوس موسوم به بطريق فوكاس [ 3 
  ] يكى از بندگانش بر او حمله آورد و او را به قتل آورد و خود را پادشاه خواند و قيصر ناميد . اين واقعه در سال نهصد و چهارده اسكندرى برابر با پانزدهمين سال پادشاهى ابرويز بود . او هشت سال حكومت كرد و همهء فرزندان موريكيوس را بكشت . فرزند كوچك او بگريخت و به طور سينا پناه برد و در آنجا رهبانيت اختيار كرد و در همانجا درگذشت . چون خبر به كسرى ابرويز رسيد كه بر موريكيوس و فرزندانش چه گذشته است ، سپاه گرد آورد و قصد بلاد روم كرد تا انتقام خون پدر زن خود را بستاند . نخست سپاهى با مرزبان خود ، خزرويه به قدس فرستاد و به او گفت تا يهود را بكشد و شهر را ويران سازد . و مرزبان ديگرى را به مصر و اسكندريه روانه داشت و خود با سپاهى به قسطنطينيه آمد و آنجا را در محاصره افكند ، و بر آن سخت گرفت .\r\nاما خزرويهء مرزبان ، به شام آمد و شهرها را ويران ساخت . و يهوديان طبريه و الخليل و ناصره و صور گرد آمدند و ايرانيان را در كشتار نصارى و ويران ساختن كنيسه‌ها يارى كردند و اموال را غارت نمودند و قطعه‌اى از صليب را گرفتند و نزد كسرى آوردند . و گروهى از آنان را اسير كردند كه زخريا بطرك قدس نيز در ميان آنان بود . مريم ، دختر موريكيوس از شوى\r\n\r\n\r\n","description":"","footnote":"\r\n[ ( 1 ) 
  ] در متن سفيد است .\r\n[ ( 2 ) 
  ] موريكش .\r\n[ ( 3 ) 
  ] قوقا .\r\n","page_name":" 257 ","page_number":281},
  {"content":"\r\n\r\nخود خواست تا زخريا را به او ببخشد ، كسرى نيز چنين كرد . و او را با قطعهء صليب به مريم بخشيد . چون شام از روميان تهى شد و ايرانيان براى تسخير قسطنطينيه روان شدند و مسيحيان قدس و الخليل و طبريه و دمشق و قبرس با يك ديگر ميعاد نهادند و بيست هزار تن گرد آمدند به جانب صور ، كه چهار هزار تن يهودى در آنجا ساكن بود ، روان شدند ، تا آن را به تصرف آورند . بطرك شهر ، مسيحيانى را كه در شهر بودند دستگير كرد و بند بر نهاد . يهوديان شهر را در محاصره گرفتند و كنيسه‌هاى خارج شهر را ويران ساختند . بطرك نيز يهوديانى را كه دربند داشت يك يك سر مىبريد و سرها را از باروى شهر فرو مىافكند تا به پايان آمدند .\r\nدر اين حال كسرى از سوى قسطنطينيه بازگشت و يهود را از صور براند .\r\nابن عميد گويد : در سال چهارم پادشاهى فوكاس [ 1 
  ] قيصر ، يوحناى رحيم ، بطرك اسكندريه و مصر شد . او ملكى بود و از اين رو او را رحيم مىگفتند كه بخشنده و نازكدل بود . در اسكندريه براى بيماران ، بيمارستانى تأسيس كرد ، چون از آمدن ايرانيان خبر يافت با بطرك اسكندريه به قبرس گريخت . و در سال چهارم ولايت خود در آن ديار بمرد . كرسى ملكىها در اسكندريه هفت سال خالى بود . در ايام پادشاهى فوكاس قيصر ، براى يعقوبيان اسكندريه بطركى به نام انسطانيوش برگزيده شد . او دوازده سال در آن مقام بماند و هر چه از كنيسه‌هاى يعقوبيان را ملكىها گرفته بودند ، باز پس ستاند . اثناسيوس ، بطرك انطاكيه ، به شادمانى انتصاب او ، با هدايا و تحف نزد او آمد . انسطانيوش نيز با اسقف‌ها و راهبان به استقبالش رفت . اثناسيوس چهل روز در نزد او بماند و بازگشت .\r\nانسطانيوش پس از دوازده سال كه در آن مقام بود در سال سيصد و سى از پادشاهى ديوكلسين درگذشت .\r\nچون محاصرهء قسطنطينيه به دست ابرويز به درازا كشيد و مردم را در تنگنا افكند ، و در آن شهر هيچ خوردنى نماند بطرك‌ها در علوقيا ( ؟ ) جمع شدند و كشتىهاى پر از ارزاق ، با هراكليوس [ 2 
  ] يكى از بطريق‌هاى روم به آنجا فرستادند . مردم شادمان شدند و به هراكليوس گرايش يافتند . هراكليوس عليه پادشاه به توطئه پرداخت و گفت سبب همهء اين فتنه‌ها ، فوكاس بوده است . مردم بر فوكاس شوريدند و او را كشتند و هراكليوس را به شاهى برداشتند و اين در سال نهصد و بيست و دو اسكندرى بود ، ابرويز از قسطنطينيه به سوى كشور خود بازگشت . هراكليوس بعد از او سى و يك سال و نيم به قول مسبحى و ابن راهب ، سى و دو سال به قول ابن بطريق پادشاهى كرد . پادشاهى او برابر با سال اول هجرت بود . اوروسيوس مىگويد سال نهم . و او را هراكليوس پسر هراكليوس پسر انطونيوس [ 3 
  ] ناميده است .\r\nچون هراكليوس به پادشاهى رسيد ، نزد ابرويز كس فرستاد و خواستار صلح شد . كسرى\r\n\r\n\r\n","description":"","footnote":"\r\n[ ( 1 ) 
  ] قوقاص .\r\n[ ( 2 ) 
  ] هرقل .\r\n[ ( 3 ) 
  ] انطونيش .\r\n","page_name":" 258 ","page_number":282},
  {"content":"\r\n\r\nگفت به شرطى كه باژ و ساو بپذيرند . روميان سرباز زدند . كسرى شش سال ديگر آنان را به محاصره افكند و اين افزون بر آن هشت سال بود ، كه پيش از اين گفتيم ، تا آنجا كه گرسنگى مردم را از پاى درآورد . هراكليوس از روى خدعه گفت كه خراج مىپذيرد تا شايد راهى باز شود و خوردنى و اموال گرد آورد و مدت را شش ماه معين كرد و كسرى به كشور خود بازگشت .\r\nولى هراكليوس پيمان بشكست و برادر خود قسطنطين را در قسطنطينيه به جاى خود نشاند و با پنج هزار مرد جنگى از روم به ايران روان شد و كشتار بسيار كرد و خرابى به بار آورد . و فرزندان ابرويز ، از مريم ، دختر موريكيوس را به نام قباد و شيرويه از او بستد و به حلوان و شهر زور تا مداين و دجله پيش رفت و به ارمينيه بازگشت . چون به نزديكى قسطنطينيه رسيد ابرويز كسرى به كشور خود باز آمد و آنجا را ويران يافت و اين نشان ضعف و ناتوانى كشور ايران بود .\r\nهراكليوس در نهمين سال پادشاهىاش براى گردآورى مال بيرون شد . عامل دمشق ، منصور بن سرحون را طلبيد ، او عذر آورد كه اموال را براى كسرى فرستاده است . هراكليوس او را به شكنجه كشيد تا صد هزار دينار از او بگرفت و او را در كار خود ابقاء كرد سپس به سوى بيت المقدس روان شد ، يهود نخست هديه‌اى نزد او فرستادند و امان يافتند سپس اسقف‌ها و راهبان به او گفتند كه يهود در كنيسه‌ها چه كرده‌اند و چقدر از نصارى كشته‌اند . هراكليوس فرمان قتل آنان را داد و همه را كشتند جز كسانى كه در جائى پنهان شده بودند ، يا به كوه‌ها و بيابان‌ها گريخته بودند هراكليوس سپس فرمان داد تا كنيسه‌ها را از نو بسازند . در سال دهم پادشاهىاش ، اندرسكون بطرك يعقوبى ، به اسكندريه آمد . و در مدت شش سال ديرهاى ويران را از نو بنا كرد و چون مرگش فرا رسيد بنيامين را به جاى خود معين كرد .\r\nاو سى و هفت سال زندگى كرد و بمرد . ايرانيان در اين ايام مصر و اسكندريه را گرفتند .\r\nهراكليوس از بيت المقدس به مصر رفت و آنجا را تصرف كرد و ايرانيان را بكشت . و فوس ( ؟ ) را كه امانى بود به اسكندريه فرستاد او ميان مقام بطركى و حكومت جمع آورد . بنيامين بطرك ، در خواب شخصى را ديد كه مىگويد : برخيزد و پنهان شود تا خشم پروردگار بگذرد .\r\nاو پنهان شد . هراكليوس برادرش مينا را دستگير كرد و مىخواست تا اعتقاد نامهء خلقدونيه را بپذيرد ، ولى او امتناع كرد . پس او را در آتش بسوخت و جسد او را به دريا افكند . پس هراكليوس پس از آنكه از دمشق و حمص و حماه و حلب مال فراوان گرد آورد ، به قسطنطينيه بازگشت و به آبادانى بلاد پرداخت . تا آنگاه كه در سال سيصد و پنجاه و هفت از پادشاهى ديوكلسين ، عمرو بن العاص مصر را فتح كرد و براى بنيامين بطرك امان نامه نوشت و او به كرسى خود بازگشت ، پس از آنكه سيزده سال از آن دور بود .\r\nابن عميد گويد : در سال يازدهم پادشاهى هراكليوس برابر با نهصد و سى و سه اسكندرى و ششصد و چهاردهء مسيحى تاريخ به سال هجرى منتقل شد .\r\n\r\n","description":"","footnote":"","page_name":" 259 ","page_number":283},
  {"content":"\r\n\r\nمسعودى مىگويد : رسول خدا ( ص ) در عهد يوستينوس دوم متولد شده . و او را ، بنا كننده كنيسهء رها مىنامد و مدت پادشاهىاش را بيست سال ذكر كرده است .\r\nسپس هراكليوس پسر يوستى نيانوس ، پانزده سال پادشاهى كرد . او همان است كه سكه‌هاى هرقلى را زده است و پس از او موريكيوس [ 1 
  ] پسر هراكليوس به پادشاهى رسيد . و گويد كه : مشهور ميان مردم چنان است كه هجرت و روزگار خلافت شيخين مصادف با هراكليوس پادشاه روم بوده است . ولى در كتب سير آمده است كه هجرت ، در عهد قيصر پسر موريكيوس بوده و پس از او قيصر ، پسر قيصر ، در ايام ابو بكر ، پادشاه بوده است . و سپس هراكليوس پسر قيصر ، در ايام عمر . فتح شام و بيرون شدن روميان از آن ديار در ايام او بوده است . مدت پادشاهى قيصرها ، تا زمان هجرت صد و هفتاد و پنج سال بود .\r\nطبرى گويد : مدت ميان عمارت بيت المقدس بعد از تخريب آن به دست بختنصر تا زمان هجرت به قول نصارى از هزار سال اندكى بيشتر است و از پادشاهى اسكندر تا هجرت ، نهصد و بيست و اند سال و از پادشاهى اسكندر تا تولد عيسى ، سيصد و سه سال بود و عمر عيسى به هنگام فرا رفتن به آسمان سى و دو سال بود عروج عيسى تا هجرت ، پانصد و هشتاد و پنج سال بود . اوروسيوس مىگويد هجرت در سال نهم پادشاهى هراكليوس واقع شد . اوروسيوس او را ، هراكليوس پسر هراكليوس ، پسر انطونيوس خوانده است . آغاز پادشاهى او سال ششصد و يازده از تاريخ مسيح بود و هزار و صد سال از بناى روم . و اللّه اعلم .\r\n\r\nخبر از ملوك قياصره از هراكليوس و آغاز دولت اسلامى تا زمان انقراض دولت روم\r\nابن عميد گويد : در سال دوم هجرى ، ابرويز سپاهيان خود را به شام و جزيره فرستاد و آنجا را تسخير كرد . و در بلاد روم ، كشتار بسيار كرد و كنيسه‌هاى نصارى را ويران ساخت و هر چه در آنجا طلا و نقره و ظروف بود ، حتى مرمرهايى كه در بناها به كار رفته بود با خود بياورد . و مردم رها را به تشويق پزشك خود كه يعقوبى بود ، به آئين يعقوبيان وادار كرد .\r\nدر سال هفتم هجرى سپاهيان ايران به سردارى مرزبان خويش شهر براز [ 2 
  ] ، روانهء بلاد روم گرديد .\r\nسپاه ايران ، قسطنطينيه را محاصره نمود ولى كسرى با شهربراز دل بد كرد . و به سرداران ديگر فرمان داد تا دستگيرش كنند . ولى آن نامه به دست هراكليوس افتاد و آن را نزد شهربراز فرستاد . شهربراز و يارانش سر از فرمان كسرى پيچيدند و از هراكليوس يارى خواستند .\r\nهراكليوس خود با سيصد هزار سپاهى و چهار هزار تن از خزرها كه تركمانانند ، از روم بيرون\r\n\r\n\r\n","description":"","footnote":"\r\n[ ( 1 ) 
  ] مورق .\r\n[ ( 2 ) 
  ] شهريار .\r\n","page_name":" 260 ","page_number":284},
  {"content":"\r\n\r\nشد و پاى در بلاد شام و جزيره نهاد و شهرهايشان را كه پيش از اين كسرى به هنگام فتح ارمينيه گرفته بود ، به تصرف درآورد و به موصل رسيد . ايرانيان به سردارى مرزبان با او رو به رو شدند . شكست خوردند و مرزبان كشته شد . ابرويز از مدائن بگريخت و هراكليوس بر ذخائر شاهى دست يافت . شيرويه پسر كسرى در حبس بود ، شهربراز و يارانش او را بيرون آوردند و بر تخت پادشاهى نشاندند . و با هراكليوس پيمان صلح بستند . هراكليوس به آمد ، بازگشت ولى برادرش تداوس را بر جزيره و شام گماشته بود . پس به رها رفت و نصاراى يعقوبى را به مذهب خود كه ترك آن را ناخوش مىداشتند باز گردانيد و يك سال تمام در آنجا بماند .\r\nديگران جز ابن عميد آورده‌اند كه : در اواخر سال ششم ميلادى پيامبر ( ص ) نامهء خود را از مدينه با دحيهء كلبى ، نزد هراكليوس فرستاد و او را به اسلام خواند . نص نامهء او چنان كه در صحيح بخارى آمده است ، چنين است :\r\nبسم اللّه الرحمان الرحيم .\r\nمن محمد ، رسول اللّه الى هرقل عظيم الروم .\r\nسلام على من اتبع الهدى . اما بعد فانى ادعوك بدعاية الاسلام . اسلم تسلم يؤتك اللّه اجرك مرتين . فان توليت فان عليك اثم الاريسيين . و يا اهل الكتاب تعالوا الى كلمة سواء بيننا و بينكم ان لا نعبد الا للّه و لا نشرك به شيئا و لا يتخذ بعضنا بعضا اربابا من دون اللّه فان تولوا فقولوا اشهدوا بأنا مسلمون .\r\nچون نامه به او رسيد ، همهء قريش را كه در كشورش بود گرد آورد و از آنان پرسيد كدام يك از شما به نسب به محمد نزديكتر است . همه به ابو سفيان بن حرب اشارت كردند . پس ايشان را گفت من در باب اين مرد از او پرسش‌هايى مىكنم . به پاسخ‌هاى او گوش فرا دهيد .\r\nسپس از ابو سفيان از چيزهايى پرسيد كه هر پيامبرى بايد بدان صفت‌ها موصوف باشد يا از آن صفت‌ها منزه . و قيصر اين چيزها را مىدانست . ابو سفيان همه سؤال‌هايش را پاسخ گفت .\r\nهراكليوس دانست كه او لا محاله پيامبر است . قيصر علاوه بر اين ستاره شناس بود و در علم نجوم نظر مىكرد و از قران ستارگان كه پيش از پديد آمدن يك دين ، ظاهر مىشود پى برد كه در عرب دينى پديد مىآيد . پس به نبوت او و صحت مدعايش ، چنان كه بخارى در صحيح خود آورده است ، يقين كرد .\r\nپيامبر ( ص ) نامه‌اى هم به حارث بن ابى شمر غسانى پادشاه غسان نوشت ، او در بلقاء از سرزمين شام بود و از سوى قيصر ، كارهاى عرب به دست او بود . پيامبر ( ص ) اين نامه را به دست شجاع بن وهب الاسدى فرستاد و حارث را به اسلام دعوت كرد . شجاع گويد : چون نزد او رفتم ، او در غوطهء دمشق بود و براى قيصر كه مىخواست از حمص به ايليا برود ، غذايى آماده مىكرد و چندى به من نپرداخت . تا آنكه روزى مرا فرا خواند و در نامه‌ام نگريست و گفت : كيست كه مىخواهد پادشاهى مرا ، از من بگيرد ؟ من بر سر او خواهم تاخت اگرچه\r\n\r\n","description":"","footnote":"","page_name":" 261 ","page_number":285},
  {"content":"\r\n\r\nدر يمن باشد . سپس فرمان داد تا اسب‌ها را نعل كنند و خبر به قيصر نوشت . قيصر او را از حركت بازداشت . سپس مرا اجازت داد كه برگردم و رهتوشه را ، صد دينار به من داد . آنگاه در سال هشتم هجرى پيامبر ( ص ) سپاه خود را به شام فرستاد و اين غزوه موته بود . در اين غزوه ، مسلمانان سه هزار نفر بودند . پيامبر ( ص ) زيد بن حارثه را بر آنان امير كرد و گفت كه اگر زيد كشته شد ، جعفر و پس از او عبد اللّه بن رواحه . سپاه اسلام ، به معان از سرزمين شام رسيد و قيصر در مآب [ 1 
  ] از سرزمين بلقاء با صد هزار سپاهى رومى فرود آمد . و جماعت جذام و بلقين و بهراء [ 2 
  ] و بلى ، به دو پيوستند . و سردار بلى ، مالك بن رافله بود . سپس مسلمانان به بلقاء رسيدند و قيصر با سپاهيان از روم و عرب در موته با آنان روبرو گرديد . اين نبرد همه فداكارى و شهادت بود . زيد شهيد شد و پس از او جعفر و پس از او عبد اللّه بن رواحه . خالد بن وليد سپاه را به مدينه باز آورد . و پيامبر ( ص ) براى كشتگان غمگين شد و براى جعفر بن ابى طالب از همه غمگينتر .\r\nدر سال نهم هجرى ، پس از فتح مكه و غزوه حنين ، و طائف مردم را فرمان داد تا براى نبرد با روم آماده شوند و اين غزوهء تبوك بود . اميران ايله و جرباء و اذرح نزد او آمدند و جزيه دادند . امير ايله در اين روزگار يوحنا پسر رؤبة بن نفاثه از يكى از بطون جذام بود . او استرى سفيد رنگ به پيامبر اهداء كرد . رسول ( ص ) خالد بن وليد را به دومة الجندل فرستاد .\r\nاكيدر بن عبد الملك در آنجا بود در يكى از شب‌هاى ماهتاب او را در اطراف قريه يافتند و اسير كردند و برادرش را كشتند و خودش را نزد پيامبر آوردند . پيامبر خونش را نريخت و با او به پرداخت جزيه مصالحه كرد . و به قريه‌اش باز گردانيد . و خود ده دوازده شب در تبوك بماند ، سپس به مدينه حركت نمود . چون خبر يوحنا به قيصر رسيد ، فرمود تا او را بكشند و بر در قريه‌اش بر دار كنند .\r\nاكنون به سخن ابن عميد باز مىگرديم : در سال سيزدهم هجرى ابو بكر سپاه مسلمانان را از اعراب - براى فتح شام تجهيز كرد . عمرو بن العاص را به فلسطين فرستاد و يزيد بن ابى سفيان را به حمص و شرحبيل بن حسنه را به بلقاء و سردارشان ابو عبيدة بن الجراح بود . و خالد بن سعيد بن العاص را به سماوه روان داشت . باهان [ 3 
  ] سردار رومى با جماعتى از روميان در آنجا با او رو به رو شد . خالد آنان را به دمشق بازپس راند و خود در الصفراء فرود آمد .\r\nروميان بار ديگر راه را بر او گرفتند و با او جنگ درپيوستند باهان پسر خالد بن سعيد را بكشت .\r\nابو بكر خالد بن وليد را كه در عراق بود ، فرمان داد به شام برود و فرماندهى مسلمانان را به عهده گيرد . او به شام روان شد و بر دمشق فرود آمد و چنان كه در فتوحات خواهيم گفت ، دمشق را بگشود . عمرو بن العاص به جاى ديگر رفت و در آنجا با روميان رو به رو شد و روميان را منهزم\r\n\r\n\r\n","description":"","footnote":"\r\n[ ( 1 ) 
  ] صاب .\r\n[ ( 2 ) 
  ] بهرام .\r\n[ ( 3 ) 
  ] ماهاب .\r\n","page_name":" 262 ","page_number":286},
  {"content":"\r\n\r\nساخت و روميان به بيت المقدس و قيساريه پناه بردند . آنگاه سپاهيان روم از هر سو گرد آمدند ، آنان دويست و چهل هزار تن بودند و مسلمانان سى و اند هزار . دو سپاه در يرموك روبرو شدند .\r\nروميان شكست خوردند و از آنان گروه بىشمارى كشته شدند و اين سال پانزدهم هجرت بود .\r\nسپس از سوى مسلمانان ، شكست‌هاى ديگرى خوردند و ابو عبيده و خالد بن وليد به حمص داخل شدند و با مردم آنجا با پرداخت جزيه مصالحه كردند . آنگاه خالد به قنسرين رفت .\r\nميناس [ 1 
  ] سردار رومى با جماعتى از روميان با او رو به رو گرديد ، از روميان خلق كثيرى كشته شد .\r\nاو قنسرين را بگرفت و بلاد اطراف را زير پى سپرد . عمرو بن العاص و شرحبيل بن حسنه ، شهر رمله را محاصره كردند . عمر بن الخطاب به شام آمد و با مردم رمله به جزيه مصالحه كرد و عمرو و شرحبيل را به محاصره بيت المقدس فرستاد ، آنان شهر را در محاصره گرفتند . چون مردم شهر در تنگنا افتادند خواستار صلح شدند ، بدين شرط كه عمر خود آنان را امان دهد . عمر حاضر شد و امان نامه نوشت . عمر بن الخطاب به بيت المقدس داخل شد و به كنيسهء قمامه درآمد و در صحن آن نشست . چون هنگام نماز در رسيد بطرك را گفت : مىخواهم نماز بخوانم . گفت :\r\nدر همانجا كه نشسته‌اى نماز بخوان . عمر امتناع كرد و بر روى سكوئى كه بيرون كنيسه بود تنها نماز گزارد . چون نمازش پايان يافت بطرك را گفت : اگر در داخل كنيسه نماز مىگزاردم بعد از من مسلمانان آنجا را گرامى مىداشتند و مىگفتند اين جايى است كه عمر در آنجا نماز گزارده است . پس مسلمانان را گفت كه بر آن سكو نماز به جماعت نخوانند و در آنجا به هنگام نماز اذان نگويند . سپس بطرك را گفت : جايى را به من بنماى تا در آنجا مسجدى بسازم .\r\nگفت : بر روى صخره كه خداوند با يعقوب آنجا سخن گفته است . صخره در زير خاك و خاشاك بود . خود به برداشتن خاك و خاشاك پرداخت و آنها را با دست در دامن مىريخت و به جاى ديگر مىبرد . مسلمانان همگى به او اقتدا كردند و در همان زمان صخره را از زير خاك بيرون آوردند . عمر فرمان داد تا در آنجا مسجدى بسازند . آنگاه عمرو بن العاص را به مصر فرستاد . عمرو آنجا را در محاصره گرفت ، عمر زبير بن العوام را با چهار هزار سوار به يارىاش روان داشت مقوقس با پرداخت جزيه مصالحه كرد ، و عمرو پس از آن به اسكندريه لشكر كشيد و آنجا را محاصره كرد و بگشود .\r\nدر سال هفدهم هجرى پادشاه روم با جماعتى از نصارى به حمص آمد و ابو عبيده در آنجا بود . ابو عبيده روميان را شكست داد و كشتار كرد . هراكليوس به انطاكيه بازگشت و در اين حال مسلمانان فتح فلسطين و طبريه و سراسر ساحل را به پايان برده بودند . هراكليوس از اعراب نصرانى غسان و لخم و جذام يارى خواست . باهان به سردارى گروهى از آنان بيامد .\r\nهراكليوس او را براى رو به رو شدن با مسلمانان فرستاد و به منصور بن سرحون عامل خود\r\n\r\n\r\n","description":"","footnote":"\r\n[ ( 1 ) 
  ] منباس .\r\n","page_name":" 263 ","page_number":287},
  {"content":"\r\n\r\nدر دمشق نوشت كه او را به مال يارى دهد . ولى منصور با باهان كينهء ديرينه داشت و مال خود را به هنگام رهانيدن او از محاصره قسطنطينيه ، خرج كرده بود . از اين رو از پرداخت مال پوزش خواست و كار عرب را در چشم او آسان نمود . آن سردار براى رويارويى با مسلمانان از دمشق روانه شد و در جابية با آنان نبرد كرد پس منصور بن سرحون عامل دمشق با گروهى كه با اندك مالى كه داشت فراهم كرده بود ، از پى او روان شد . شب هنگام مشعل‌ها بيفروختند و بر طبل‌ها كوفتند و در بوق‌ها دميدند . سپاه روم پنداشت كه اعراب از پس آنان آمده‌اند و اينك آنان را در محاصره افكنده‌اند . اين بود كه رو به گريز نهادند بعضى در دره‌اى سرنگون شدند و بعضى به دمشق و ديگر شهرهاى روم گريختند . باهان به طور سينا پناه برد و در آنجا رهبانيت اختيار كرد و در همانجا بمرد . مسلمانان باقى سپاهيان روم را به همراهى منصور تا دمشق دنبال كردند و دمشق را شش ماه در محاصره گرفتند و از دروازه‌ها بالا رفتند .\r\nپس منصور عامل روم ، براى روميان از خالد امان طلبيد . خالد امان داد . و از دروازهء شرقى به شهر داخل شد . روميانى كه ديگر دروازه‌ها را نگه مىداشتند چون شنيدند بگريختند و دروازه‌ها را واگذاشتند و اميران ديگر از دروازه‌هاى ديگر نبرد كنان داخل شهر شدند و منصور ندا مىداد كه خالد آنان را امان داده است . مسلمانان لختى اختلاف كردند سپس متفقا روميان را امان دادند . و خبر اين امان به اسكندريه بردند ، در حالى كه عمرو بن العاص آن را گشوده بود بدين طريق كه از دريا گذشتند و امان خالد را به آنان رسانيدند .\r\nهراكليوس در سال بيست و يكم هجرى و سال سى و يكم پادشاهىاش درگذشت . پس از او قسطنطين در شهر قسطنطينيه به پادشاهى روم نشست . او را يكى از زنان پدرش ، پس از شش ماه كه از پادشاهىاش ، مىگذشت بكشت . و برادرش هراكليوس ، پسر هراكليوس به جايش نشست . مردم او را بدشگون دانستند . از پادشاهى عزلش كردند و به قتلش آوردند كنستانس [ 1 
  ] ، پسر قسطنطين را پادشاهى دادند او شانزده سال پادشاهى كرد و در سال سى و هفتم هجرت بمرد . در ايام او به سال بيست و چهارم هجرى معاويه با روم نبرد كرد . معاويه در آن ايام از سوى عمر بن الخطاب ، فرمانرواى شام بود . او شهرهاى بسيارى را تسخير كرد و باز آمد . سپس سپاهيان مسلمان را به قبرس در جهت دريا برد و از آنجا چند دژ را بگشود و بر مردم جزيه نهاد . و اين در سال بيست و هفتم هجرى بود .\r\nچون عمرو بن العاص اسكندريه را گشود براى بنيامين ، بطرك يعقوبيان امان نوشت و او پس از سه سال از نهانگاه خود بازگشت و چنان كه گفتيم هراكليوس او را در سال اول هجرت ولايت داده بود . ايرانيان مصر و اسكندريه را به هنگام محاصره قسطنطينيه در ايام هراكليوس به مدت ده سال در تصرف داشتند . و چون ايرانيان بطرك ملكى را بر سر كار آوردند\r\n\r\n\r\n","description":"","footnote":"\r\n[ ( 1 ) 
  ] قسنطينوس .\r\n","page_name":" 264 ","page_number":288},
  {"content":"\r\n\r\nاو كرسى خود را ترك گفت و سيزده سال غيبت كرد ، ده سال در زمان ايرانيان و سه سال به هنگام استيلاى مسلمانان . پس عمرو بن العاص او را امان داد ، بازگشت و در سال سى و نهم هجرت درگذشت و اغاثوا به جاى او آمد . هفده سال در آن مقام ببود .\r\nچون كنستانس پسر قسطنطين در سال سى و هفتم هجرت - چنان كه گفتيم - بمرد پسرش يوستى نيانوس [ 1 
  ] در قسطنطينيه بر روميان پادشاهى يافت و دوازده سال سلطنت كرد و در سال پنجاه درگذشت . پس از او تيبريوس هفت سال حكومت كرد در ايام او يزيد بن معاويه به سركردگى سپاه مسلمانان در قسطنطينيه جنگيد . نخست آنجا را در محاصره گرفت سپس محاصره را برداشت . ابو ايوب انصارى به هنگام محاصرهء شهر ، به شهادت رسيد او را بر آستان شهر دفن كردند . چون باز گرديد اهل شهر را تهديد كرد كه اگر متعرض قبر او شوند همهء كنيسه‌هايشان - را در شام ويران خواهد ساخت .\r\nپس تيبريوس قيصر ، در سال پنجاه و هشت بمرد و اوگوستوس قيصر به جاى او نشست .\r\nدر ايام پادشاهى او ، اغاثوا بطرك يعقوبيان قبطى در اسكندريه درگذشت و يوحنا جانشين او شد . آنگاه آگوستوس قيصر كشته شد . يكى از غلامانش او را در سال ( ) به قتل آورد و پسرش استفانيوس به جايش نشست . او در زمان عبد الملك بن مروان بود . در سال شصت و پنج هجرى عبد الملك به بناى مسجد الاقصى درافزود و صخره را در حرم داخل كرد .\r\nاستفانيوس خلع شد و لئوى جانشين او شد . او نيز در سال هفتاد و هشت وفات كرد . تيبريوس هفت سال پادشاهى كرد و در سال هشتاد و سه درگذشت . پس يوستينوس [ 2 
  ] به جايش نشست و او معاصر وليد بن عبد الملك بود . وليد بن عبد الملك مسجد بنى اميه را در دمشق بنا كرد . گويند كه او چهارصد صندوق كه هر صندوق چهار صد هزار دينار بود صرف بناى آن نمود . و از جمله كارگران دوازده هزار مرمر تراش بوده‌اند . و گويند ششصد زنجير طلا از سقف آن آويزان بوده ، جهت آويختن قنديل . بدانسان كه ديدگان را خيره مىساخت و مسلمانان را مفتون تماشا مىكرد ، پس عمر بن عبد العزيز آنها را فرود آورد و به بيت المال بازگردانيد .\r\nچون وليد بن عبد الملك آهنگ افزودن در بناى مسجد نمود فرمان داد تا كنيسهء نصارى را خراب كنند . اين كنيسه چسبيده به مسجد بود موسوم به كنيسهء ماريوحنا . كنيسه را داخل در مسجد كرد . گويند كه عبد الملك خواسته بود كه كنيسه را به او واگذارند ولى آنان نپذيرفته بودند . وليد بن عبد الملك چهل هزار دينار عوض داد باز هم امتناع كردند ، اين بود كه آن را خراب كرد و چيزى هم به آنان نداد . نصارى از اعمال او به عمر بن عبد العزيز ، شكايت بردند و نامهء خالد بن وليد و عهد نامهء او را كه مىگفت نه كنيسه‌ها را خراب كنند و نه در آنها مسكن سازند ، به او نشان دادند . عمر بن عبد العزيز بر آن چهل هزار دينار چيزى\r\n\r\n\r\n","description":"","footnote":"\r\n[ ( 1 ) 
  ] يوطيانوس .\r\n[ ( 2 ) 
  ] سطيانوس .\r\n","page_name":" 265 ","page_number":289},
  {"content":"\r\n\r\nدرافزود باز هم امتناع كردند . عمر فرمان داد تا كنيسه را باز پس دهند و مردم از اين كار در شگفت شدند . قاضى او ابو ادريس خولانى بود به آنان گفت [ 1 
  ] عمر براى باقى كنيسه‌هايشان امان نامه نوشت .\r\nدر سال هفتاد و شش ، كاتب خراج ، به سليمان بن عبد الملك كس فرستاد كه مقياس حلوان تباه شده است . او فرمان داد تا مقياس تازه‌اى در جزيره ميان فسطاط و جزيره بنا كنند و آن تا به امروز باقى است .\r\nدر سال صد و يك هجرى تداوس ، يك سال و نيم بر روم حكومت كرد و بعد از او لئوى [ 2 
  ] بيست و چهار سال و بعد از او پسرش قسطنطين به پادشاهى رسيد . و در سال صد و سيزده ، هشام بن عبد الملك در ميسرهء صوائف و برادرش سليمان در ميمنهء آن به جنگ رفتند . قسطنطين با سپاهى از روميان با آنان رو به رو شد . روميان منهزم شدند و قسطنطين به اسارت افتاد ولى آزادش كردند .\r\nدر ايام مروان بن محمد و فرمانروايى موسى بن نصير ، نصارى در اسكندريه و مصر رنج‌هاى بسيار ديدند . و چون در پرداخت اموال تعلل كردند به بند درافتادند . مسلمانان ابى ميخاييل ، بطرك اسكندريه را بند بر نهادند و مال فراوان طلب كردند آنان همهء موجودى خود را دادند تا آزادى خود را باز يافتند . چون پادشاه نوبه ، از آنچه كه بر مسيحيان گذشته بود ، آگاه شد ، با صد هزار سپاهى به مصر روانه شد . عامل مصر براى رويارويى با او ، از شهر بيرون شد ، ولى جنگ ناكرده بازگشت . در ايام هشام كنيسه‌هاى ملكى از دست يعقوبيان گرفته شد و قريب صد سال بود كه رياست بطركى در ميان يعقوبيان بود و آنان اسقف‌هايى به اطراف مىفرستادند تا آنجا كه نوبه و حبشه ، همه از آن يعقوبيان گرديده بود .\r\nسپس در قسطنطينيه ، مردى به نام جرجس كه از خاندان شاهى نبود به پادشاهى رسيد و تا ايام سفاح و منصور باقى بود و همچنان متزلزل مىزيست ، چون بمرد قسطنطين پسر لئوى به پادشاهى رسيد ، او شهرهايى ساخت و مردم ارمينيه و غير آن را در آنها جاى داد . سپس قسطنطين ، پسر لئوى بمرد و پسرش لئوى جانشين او شد . او نيز بمرد و نيكفوروس [ 3 
  ] به جايش نشست . در سال صد و هشتاد و هفت به هرقله لشكر كشيد و اطراف آن را زير پى سپرد . نيكفوروس پادشاه روم با پرداخت جزيه با او مصالحه كرد . رشيد به رقه بازگشت و تا زمستان آن سال در آنجا بماند و سرما سخت گزنده شده بود . چون نيكفوروس از بازگشتشان ايمنى يافت و پيمان بشكست رشيد بازگشت و بر در شهر لشكرگاه ساخت تا جزيه و صلح را بپذيرفت و بازگشت . به هنگام تابستان سپاهيان اسلام از دروازهء صفصاف داخل شدند و سرزمين روم را زير پى سپردند . نيكفوروس سپاه گرد كرد و با آنان رو به رو گرديد و شكستى\r\n\r\n\r\n","description":"","footnote":"\r\n[ ( 1 ) 
  ] در متن سفيد است .\r\n[ ( 2 ) 
  ] لاون .\r\n[ ( 3 ) 
  ] نقغور .\r\n","page_name":" 266 ","page_number":290},
  {"content":"\r\n\r\nسخت خورد چنان كه چهل هزار كشته داد و خود زخم خورده از معركه نجات يافت . در سال صد و نود به هنگام تابستان رشيد با صد و سى و پنج هزار سپاهى - جز مطوعه - به روم درآمد .\r\nو سريه‌هايى نيز به اطراف روان داشت . خود بر در هرقله فرود آمد و آنجا را بگشود و شمار اسيران كه از روم گرفته بود ، به شانزده هزار تن رسيد . نيكفوروس جزيه پذيرفت و شرط كرد كه هرقله را آبادان نسازد . نيكفوروس در خلافت امين ، بمرد و پسرش استروراسيوس [ 1 
  ] قيصر ، جانشين او شد .\r\nمأمون در سال دويست و پانزده به بلاد روم لشكر كشيد . چند دژ را بگشود و به دمشق بازگشت . سپس به او خبر رسيد كه پادشاه روم به طرسوس و مصيصه لشكر كشيده و از مردم آنجا هزار و ششصد تن كشته است . از اين رو بازگشت و بر در انطيغوا [ 2 
  ] لشگرگاه زد تا آنجا را به صلح بگشود ، آنگاه معتصم را روانه داشت و او سى دژ از دژهاى روم را گشود و يحيى بن اكثم را نيز با سپاهى روان داشت او نيز فتوحاتى كرد و مأمون به دمشق بازگشت . سپس به بلاد روم داخل شد و بر در شهر لؤلؤه لشگرگاه زد و صد روز در آنجا درنگ كرد و به سردارى عجيف مولاى خود سپاهى به لؤلؤه فرستاد . پادشاه روم بازگشت و با عجيف نبرد كرد . مأمون به يارى عجيف سپاه فرستاد . پادشاه روم از شهر بيرون شد و عجيف آنجا را به صلح بگشود .\r\nآنگاه مأمون خود به روم روان شد و سلغوس ( سلوكيه ؟ ) را بگشود و پسرش عباس را براى فتح ديگر شهرها بفرستاد . و شهر طوانه [ 3 
  ] را كه يك ميل در يك ميل بود بنا كرد و براى آن چهار دروازه قرار داد و در سال دويست و هجده در همين غزوات ، درگذشت . در ايام او ، قسطنطين بر مملكت روم غلبه يافت و پسر نيكفوروس را از آنجا طرد كرد و در سال دويست و بيست و سه معتصم عموريه را گرفت و داستان آن در اخبار معتصم معروف است . پايان سخن ابن عميد .\r\nو ما اخبار بطرك‌ها را از زمان فتح اسكندريه ، از تاريخ او نياورديم زيرا نيازى بدان نمىديديم . ولى مقام اعلاى بطركى از اسكندريه به روم رفت . و آن مقام از آن ملكىها بود .\r\nو او را بابا ( پاپ ) يعنى پدر پدران مىخواندند و در مصر نصاراى معاهد و ملوك نوبه و حبشه يعقوبى بوده‌اند .\r\nاما مسعودى ، ترتيب قياصره را بعد از هجرت و فتح اسلامى چنان آورده است كه ابن عميد مىگويد : در ميان مردم مشهور چنان است ، كه هجرت و ايام خلافت شيخين در عصر هراكليوس بوده است . و حال آنكه در كتب سير آمده است كه هجرت در عهد قيصر پسر موريكيوس بوده و پس از او ايام ابو بكر مصادف با سلطنت پسرش قيصر ، بوده است . و ايام عمر مصادف با پادشاهى هراكليوس ، پسر قيصر و فتح آن ديار در عهد او صورت بسته ، و او بود كه با حملات ابو عبيده و خالد بن وليد و يزيد بن ابو سفيان از شام بيرون شد ، و در قسطنطينيه استقرار\r\n\r\n\r\n","description":"","footnote":"\r\n[ ( 1 ) 
  ] استبران .\r\n[ ( 2 ) 
  ] انطواغوا .\r\n[ ( 3 ) 
  ] طوليه .\r\n","page_name":" 267 ","page_number":291},
  {"content":"\r\n\r\nيافت و پس از او در ايام عثمان موريكيوس پسر هراكليوس بود و در ايام على و معاويه ، موريكيوس پسر موريكيوس و بعد از او قلفط ( ؟ ) پسر موريكيوس در اواخر ايام معاويه و ايام يزيد و مروان بن حكم . و معاويه با او و پدرش موريكيوس مكاتبه داشت ، و آنكه ميان آن دو در آمد و شد بود ، غلام معاويه نياق بود . اين قيصر معاويه را به پادشاهى بشارت داد و خبر داد كه عثمان كشته مىشود و خلافت به او مىرسد . و به هنگامى كه به جنگ با على [ ع 
  ] مىرفت پسرش قلفط ( ؟ ) را با او فرستاد . آنگاه سپاه معاويه به سردارى يزيد پسرش ، بر در قسطنطينيه فرود آمد و به هنگام محاصرهء آن شهر ابو ايوب انصارى كشته شد .\r\nبعد از قلفط پسر موريكيوس ، لئوى پسر قلفط ، در ايام عبد الملك بن مروان پادشاه شد و پس از او جيرون پسر لئوى در ايام وليد و سليمان و عمر بن عبد العزيز . از اين پس مسلمانان سخت بر سر روميان تاختند و با آنان در دريا و خشكى جنگ در پيوستند و مسلمه به قسطنطينيه آمد و كشور روم آشفته شد . در اين ايام جرجيس از مردم مرعش پادشاه بود . او نوزده سال حكومت كرد ولى از خاندان شاهى نبود . و اوضاع همچنان آشفته بود تا آنگاه كه قسطنطين ، پسر لئوى [ 1 
  ] به پادشاهى رسيد . زمام امور او به دست مادرش بود زيرا هنوز خردسال بود . پس از اونيكفوروس ، پسر استروراسيوس [ 2 
  ] در ايام رشيد پادشاهى كرد . ميان او و رشيد جنگ‌هايى بود .\r\nعاقبت فرمانبردار شد و جزيه پرداخت . سپس پيمان بشكست و رشيد به جانب او راند و هرقله را كه يكى از بزرگترين شهرهاى روم بود ، در سال صد و نود بگشود . نيكفوروس پس از او ، سر بر خط انقياد نهاد و همه شروط را بر خود هموار ساخت . پس از او استروراسيوس پسر نيكفوروس در ايام امين پادشاه شد . قسطنطين ، پسر قلفط بر او پيروز شد و در ايام مأمون سلطنت روم يافت .\r\nتئوفيلوس در ايام معتصم بود . معتصم زبطره را از او باز پس گرفت و عموريه را فتح كرد و هر چه از نصارى در آن شهر بود ، همه را بكشت . سپس در ايام واثق و متوكل و منتصر و مستعين ميخائيل پسر تئوفيلوس به پادشاهى رسيد . آنگاه در ميان روميان خود نزاع برخاست و تئوفيل پسر ميخائيل را بر خود پادشاه كردند . سپس باسيليوس صقلبى كه از خاندان شاهى نبود بر پادشاهى استيلا يافت و پادشاهى او ايام معتز و مهتدى و پاره‌اى از ايام معتمد را در بر مىگرفت . پس از او اليون پسر باسيليوس در اواخر ايام معتمد و سال‌هاى نخستين ، خلافت معتضد ، به سلطنت رسيد . و پس از او اسكندروس آمد كه روميان را سيرت او ناخوش آمد و خلعش كردند و برادرش لاوى پسر اليون را در باقى ايام معتضد و ايام مكتفى و سال‌هاى نخستين خلافت مقتدر به پادشاهى برداشتند . و چون او بمرد ، پسر خردسالش قسطنطين به پادشاهى رسيد ، ولى كارها در دست رومانوس [ 3 
  ] بود و دخترش را به او داد . او را دمستيكوس [ 4 
  ] مىخواندند و هم او بود كه با سيف الدوله حمدانى ، امير شام نبرد كرد .\r\n\r\n\r\n","description":"","footnote":"\r\n[ ( 1 ) 
  ] البون .\r\n[ ( 2 ) 
  ] استيراق .\r\n[ ( 3 ) 
  ] ارمنوس .\r\n[ ( 4 ) 
  ] دمستق .\r\n","page_name":" 268 ","page_number":292},
  {"content":"\r\n\r\nروزگار پادشاهى او ، همه ايام خلافت مقتدر و قاهر و راضى و متقى را در بر گرفت . آنگاه ميان روميان افتراق افتاد . يكى از سرداران به نام استفانوس در برخى نواحى سر برداشت و رومانوس بطرك كرسى قسطنطينيه را پادشاه خواند . ( پايان سخن مسعودى ) و در دنباله اين سخن گويد :\r\nجميع سال‌هاى روميان نصرانى شده از روزگار قسطنطين ، پسر هلنا تا زمان ما ، يعنى سال سيصد و سى هجرى ، پانصد و هفت ، سال است و شمار پادشاهانشان چهل و يك تن . و ايام آنان تا آغاز هجرت ، صد و هفتاد و پنج سال بود .\r\nدر تاريخ ابن اثير آمده است كه رومانوس چون از جهان رخت بربست دو كودك خردسال بر جاى نهاد . دمستق عهد او ، قرقاش [ 1 
  ] بود و ملطيه را از دست مسلمانان در سال سيصد و بيست و دو گرفت . امور ثغور بر عهده سيف الدولة بن حمدان بود و قرقاش مرعش و عين‌زربه [ 2 
  ] و دژهاى آن دو را در تصرف گرفت .\r\nسيف الدوله بلاد روم را زير پى سپرد تا به خرشنه و صارخه رسيد و چند دژ را مسخر ساخت و بازگشت . رومانوس نيكفوروس را دمستق ساخت . دمستق در نزد آنان نام كسى است كه بر جانب شرقى خليج قسطنطينيه حكومت مىكند جايى كه در اين روزگار از آن پسر عثمان است .\r\nچون رومانوس هلاك شد دو كودك خردسال بر جاى نهاد . و نيكفوروس در بلاد مسلمين بود . چون بازگشت بزرگان روم گردش را گرفتند و او را به سرپرستى آن دو كودك برگزيدند و تاج بر سرش نهادند . او در سال سيصد و پنجاه و يك به حلب لشكر كشيد و سيف الدوله را منهزم ساخت و شهر را گرفت و قلعه را در محاصره افكند . مدافعان قلعه مقاومت كردند و خواهر - زاده پادشاه در اين محاصره كشته شد . او نيز همه اسيرانى كه در نزدش بودند به قتل آورد .\r\nنيكفوروس در سال 354 [ 3 
  ] شهر قيساريه را ساخت تا آن را لشگرگاهى عليه مسلمانان قرار دهد .\r\nمردم طرسوس از او بيمناك شدند و از او امان خواستند . او نيز به طرسوس آمد ، مردم را امان داد و شهر را در تصرف آورد و مصيصه را به جنگ بگرفت . سپس برادر خود را در سال 359 با سپاهى به حلب روان داشت . او حلب را بگرفت و ابو المعالى پسر سيف الدوله به بيابان گريخت قرغويه [ 4 
  ] پس از آنكه مدتى در قلعه مقاومت نمود ، با او مصالحه كرد تا او بازگشت . سپس مادر آن دو پادشاه يعنى مادر پسران رومانوس كه در تكفل او بودند ، از او به وحشت افتاد ، و با پسر شمشقيق [ 5 
  ] ( زيميسكس ) توطئه كرد و در سال 360 او را كشت پسر بزرگ رومانوس ، باسيليوس ، زمام امور ملك را به دست گرفت . او پسر شمشقيق را دمستق ساخت و او برادر نيكفوروس و پسرش ورديس و پسر لئوى را در بند كرد و به رها و ميافارقين رفت . و در آن نواحى دست به قتل و غارت گشود . ابو تغلب بن حمدان ، امير موصل با او به مال ، مصالحه كرد و\r\n\r\n\r\n","description":"","footnote":"\r\n[ ( 1 ) 
  ] قوقاش .\r\n[ ( 2 ) 
  ] عرزربه .\r\n[ ( 3 ) 
  ] 356 .\r\n[ ( 4 ) 
  ] مرعويه .\r\n[ ( 5 ) 
  ] شميشق .\r\n","page_name":" 269 ","page_number":293},
  {"content":"\r\n\r\nبازگشت و در سال 362 بار ديگر بيرون آمد . ابو تغلب پسر عم خود ، ابو عبد اللّه بن حمدان را براى مقابله با او روانه داشت ، او را منهزم ساخت ، نخست اسير كرد و سپس آزاد نمود .\r\nمادر باسيليوس [ 1 
  ] را برادرى بود كه به امر وزارت او برخاسته بود و هم او بود كه توطئه قتل پسر شمشقيق را به سم ، ترتيب داده بود . آنگاه ، باسيليوس ، پسر رومانوس ورد معروف به سقلاروس را به عنوان دمستق به حكومت فرستاد . ولى او در سال 365 سر به عصيان برداشت و خود را پادشاه خواند . باسيليوس بر او غلبه يافت . آنگاه ورد بن منير يكى از سرداران باسيليوس خروج كرد و از ابو تغلب بن حمدان يارى خواست و سرزمين‌هاى اطراف را بگرفت ، و سپاهيان باسيليوس را بارها منهزم ساخت . پس ورديس بن لئوى را كه برادرزادهء نيكفوروس بود ، آزاد ساخت و او را با سپاهى براى نبرد با ورد ، روان داشت . ورديس او را شكست داد . ورد بن منيز به ميافارقين گريخت و از عضد الدوله يارى خواست . باسيليوس در باب او ، به عضد الدوله پيام فرستاد عضد الدوله جانب باسيليوس را گرفت و ورديس را دستگير كرد و در بغداد به بند افكند . پسرش صمصام الدوله ، او را پس از پنج سال كه در بند بود ، آزاد ساخت بدان شرط كه اسيران مسلمان را آزاد كند ، و چند دژ از دژهاى روم را در اختيار او گذارد و بر بلاد اسلام دست به غارت نزد . پس روان شد و بر ملطيه استيلا يافت و به قسطنطينيه رفت و آنجا را در محاصره گرفت و ورديس پسر لئوى را بكشت باسيليوس از پادشاه روم يارى طلبيد و خواهر خود را به او داد سپس با ورديس چنان مصالحه كرد كه هر چه دارد ، در دست او بماند .\r\nورديس پس از اندك مدتى بمرد و باسيليوس بر كارها سوار شد و ساز نبرد بلغار كرد . بلغاريان را شكست داد و كشورشان را بگرفت و چهل سال در آنجا ستم كرد . و آنگاه كه منجوتكين امير دمشق ، بر سر ابو الفضائل ، پسر سيف الدوله امير حلب لشكر كشيد ، او از باسيليوس يارى خواست و باسيليوس به يارى او آمد ولى از منجوتكين شكست خورد . و بازگشت . بار ديگر شهر را در محاصره گرفتند . باسيليوس به يارى ابو الفضائل آمد و منجوتكين از حلب دور گرديد و به حمص و شيزر راند و آنجا را تصرف كرد . و طرابلس را در محاصره گرفت و ابن مروان با واگذاشتن ديار بكر ، با او مصالحه نمود . آنگاه دوقس ، دمستق را به پيشباز او فرستاد . و امير مصر ، ابو عبد اللّه بن ناصر الدوله بن حمدان را با لشكرى بفرستاد ، او را منهزم ساخت و بكشت .\r\nباسيليوس در سال چهارصد و ده بمرد . هفتاد و اند سال از پادشاهى او گذشته بود پس از او برادرش قسطنطين به جايش نشست نه سال پادشاهى كرد ، بمرد و سه دختر بر جاى نهاد . دختر نخستين را روميان بر خود پادشاه كردند ولى زمام كارها را پسر دايى رومانوس كه با او ازدواج كرده بود به دست داشت و كم كم بر مملكت روم استيلا يافت . ميخائيل دايى رومانوس در دولت او سخت نفوذ داشت و همواره زنش را وسوسه مىكرد . ملكه به دو متمايل\r\n\r\n\r\n","description":"","footnote":"\r\n[ ( 1 ) 
  ] بسيل .\r\n","page_name":" 270 ","page_number":294},
  {"content":"\r\n\r\nشد و او را به قتل رومانوس واداشت . ميخائيل رومانوس را كشت و خود زمام امور كشور را به دست گرفت . پس به بيمارى صرع كه سخت آزارش مىداد دچار شد و آهنگ قتل خواهر خواهرزادهء خود كرد . نام او نيز رومانوس بود . اين رومانوس در سال 421 با سه هزار مرد جنگى به حلب رفته بود . ولى پيش از رويارويى با دشمن بازگشت . اعراب از پى او آمدند و لشكريانش را غارت كردند . پسر دوقس كه از بزرگان سرداران بود نيز با او بود . رومانوس در كار او به شك افتاد و دستگيرش كرد . در سال 422 ، با جماعتى از روميان بيرون آمد و رها و سروج را گرفت ، و سپاهيان ابن مروان را منهزم ساخت .\r\nچون ميخائيل به پادشاهى نشست ، به بلاد اسلام سپاه آورد . دزبرى [ 1 
  ] امير شام ، از جانب علويان مصر با او رو به رو شد و منهزمش ساخت از آن پس روميان كمتر به بلاد اسلام تاختند .\r\nميخائيل خواهرزادهء خود را - چنان كه گفتيم - در اختيار گرفت و همهء دايىها و اقربايش را دستگير كرد . و در پادشاهى سيرتى نيكو پيش گرفت . سپس از زنش خواست كه خود را خلع كند ، او سرپيچى كرد . ميخائيل او را به يكى از جزائر تبعيد كرد و در سال 433 بر همهء كشور مستولى شد . بطرك از اعمال او ناخشنود شد ، ميخائيل قصد قتل او كرد ، يكى از حواشى اين خبر را به بطرك داد . بطرك نصارى را به خلع او فرا خواند و او را در قصرش به محاصره افكند ، ملكه را كه ميخائيل خلع كرده بود ، باز آورد و به پادشاهى نشاند در عوض ميخائيل را تبعيد كرد .\r\nسپس بطرك با روميان در باب خلع ملكه دختر قسطنطين ، اتفاق كردند و خواهر ديگرش تئودورا [ 2 
  ] را به پادشاهى برداشتند و ميخائيل را به دست او دادند . از آن پس ميان پيروان تئودورا و پيروان ميخائيل ، جنگ و ستيز رخ داد و همچنان ادامه داشت تا آنگاه كه روميان چنان ديدند كه كسى را كه آن فتنه را بنشاند ، بر آنان پادشاهى دهند . قرعه زدند ، قرعه بنام قسطنطين درآمد . پس زمام كارها را به دو سپردند . او با ملكه خردسال تئودورا ازدواج كرد و خواهر بزرگش را نيز چيزى داد . و اين در سال 434 بود .\r\nسپس قسطنطين ، در سال 446 بمرد . و رومانوس بر روميان پادشاهى يافت و اين امر مقارن ظهور دولت سلجوقيان و استيلاى طغرل بر بغداد بود . طغرل از ناحيه آذربايجان نبرد با روميان را آغاز كرد . آنگاه پسرش الب ارسلان شهرهاى گرج را بگرفت و در آنجا كشتار بسيار كرد . پادشاه روم به منبج آمد و ابن مرداس و ابن حسان و جماعات عرب را منهزم ساخت .\r\nالب ارسلان در سال 463 به جانب او راند . رومانوس با دويست هزار از روميان و عرب و روس و گرج بيرون شد و بر نواحى ارمينيه فرود آمد . الب ارسلان از سوى آذربايجان سپاه آورد و او را منهزم ساخت و به اسارت گرفت سپس با پرداخت فديه رضا داد . الب ارسلان نيز با او\r\n\r\n\r\n","description":"","footnote":"\r\n[ ( 1 ) 
  ] دربرى .\r\n[ ( 2 ) 
  ] تودوره .\r\n","page_name":" 271 ","page_number":295},
  {"content":"\r\n\r\nپيمان صلح بست . چون سپاه رومانوس شكسته شد ، بعد از او ، ميخائيل بر روم استيلا يافت چون از اسارت باز آمد ميخائيل ديگر او را به تخت سلطنت راه نداد و از پادشاهى عزل كرد و خود اجراى پيمان صلح با الب ارسلان را به عهده گرفت . رومانوس رهبانيت اختيار كرد .\r\nپايان .\r\nاز اين پس دولت افرنج نيرومند شد و رم و سرزمين‌هاى آن سوى آن را تسخير كرد . چون روميان دين نصرانيت گزيدند امت‌هاى مجاور خواه و ناخواه بدين دين داخل شدند از قبيل ارمن‌ها ، و ما پيش از اين گفتيم كه اينان نسب به ناحور برادر ابراهيم ( ع ) مىرسانند و كشورشان ارمينيه و پايتختشان اخلاط است . و نيز گرج كه از تيره‌هاى رومى هستند و شهرهايشان ناحيهء خزر است ، ميان ارمينيه و قسطنطينيه در جانب شمالى ميان كوه‌هاى صعب العبور . و نيز چركس است در كوه‌هايى ، بر ساحل شرقى درياى بنطس [ 1 
  ] و در ساحل شمالى آن ، و اينان از تيره‌هاى ترك‌اند . و نيز روس در جزايرى در درياى بنطس و ساحل شمالى آن و نيز بلغاريان منسوب به سرزمينشان بلغار در ساحل شمالى درياى بنطس و نيز بر جان كه امتى هستند بسيار در ناحيهء شمالى كه به سبب دوريشان كسى از اخبارشان آگاه نيست . همه اينها از تيره‌هاى ترك هستند و بزرگترين امتى كه از آن آگاهى داريم افرنج است و پايتخت بلادشان فرنجه است و آن را فرنسه به سين نيز مىگويند و پادشاهشان فرنسيس است . ايشان در سرزمين‌هايى هستند ، بر ساحل شمالى درياى روم و در مغربشان اندلس واقع شده و ميانشان كوه‌هايى است ، صعب با گذرگاه‌هايى تنگ موسوم به برت [ 2 
  ] ، ساكنان آنها جلالقه هستند از تيره‌هاى افرنج . پادشاهان فرانسه از بزرگترين پادشاهان افرنج در ساحل شمالى اين دريا هستند . اينان بر جزاير صقليه و قبرس و اقريطش و جنوه و نيز بلاد اندلس تا برشلونه استيلا يافته‌اند . پس از قيصرهاى نخستين اينان نيرومند شدند . از ديگر امت‌هاى افرنجه بنادقه هستند . بلادشان در دو سوى خليجى است كه از درياى روم بيرون مىآيد و به طرف شمال و اندكى غرب و تا هفتصد ميل گسترده است . اين خليج ، مقابل خليج قسطنطينيه است و در نزديكى آن در فاصله هشت مرحله از بلاد جنوه و در آن سوى آن ، شهر رم سواد اعظم افرنجه و پايتختشان واقع شده . كرسى بطرك اعظم كه آن را بابا ( پاپ ) مىگويند ، در آنجاست . ديگر از امت‌هاى افرنجه جلالقه هستند كه سرزمينشان اندلس است . همهء اينان به تبع روميان بر دين نصرانيت هستند . علاوه بر اينها امت‌هايى از سودان و حبشه و نوبه و همه كسانى كه روزگارى تحت سيطره روميان بوده‌اند ، چون بربرهاى بر العدوه ، در مغرب از قبيل نفزاوه و هواده ، در افريقيه و مصامده ، در مغرب اقصى . بدين طريق ، دولت روم و دين نصرانيت نيرومند شد .\r\nچون خدا اسلام را آورد و آن دين بر دين‌هاى ديگر غلبه يافت ، مملكت روم در دو سوى\r\n\r\n\r\n","description":"","footnote":"\r\n[ ( 1 ) 
  ] نيطش .\r\n[ ( 2 ) 
  ] البون .\r\n","page_name":" 272 ","page_number":296},
  {"content":"\r\n\r\nدرياى روم بسط يافته بود . مسلمانان در آغاز جانب جنوبى آن را چون شام و مصر و افريقيه و مغرب گرفتند و از خليج طنجه گذشتند و همه اندلس را از دست گوتها و جلالقه بيرون آوردند و كار روم ، رو به ضعف نهاد و چون هر امت ديگرى ، به نهايت ناتوانى رسيد . فرنگان نيز از سوى اندلس و الجزاير در برابر حملات عرب واقع شدند سپاهيان عرب به هنگام تابستان به سرزمين‌هايشان تاخت مىآورد روزگارى به سردارى عبد الرحمان الداخل و فرزندانش در اندلس و روزگارى به سردارى ابو عبد اللّه الشيعى و فرزندانش در افريقيه . اعراب جزاير درياى روم را چون صقليه و ميورقه و دانيه و امثال آنها را از دست آنان بگرفتند . تا آنگاه كه آن دولت روى به ضعف نهاد و از آن سوى ، دولت فرنگان نيرومند شد و هر چه را مسلمانان گرفته بودند ، جز اندك باريكه‌اى به طول چهارده مرحله ، در سواحل درياى روم ، همه را باز پس گرفتند و بر همهء جزاير درياى روم ، مسلط شدند . سپس به سرزمين شام و بيت المقدس كه مسجد پيامبرانشان بود و خاستگاه دينشان ، روى نهادند . در آخر قرن پنجم بر شهرها و دژها و سواحل آن چنگ انداختند . گويند كه مستنصر عبيدى ، آنان را بدين هجوم دعوت كرد و برانگيخت تا پادشاهان سلجوقى را كه به سوى شام و مصر پيش مىآمدند ، مشغول دارد و ميان آنان و خود سدى قرار دهد . پادشاه فرنگان در اين ايام ، بالدوينوس بود و دامادش روژه [ 1 
  ] پادشاه صقليه در طاعت او بود . اين دو همدست شدند و در سال چهارصد و نود و يك به سوى قسطنطينيه روان گشتند تا از آنجا راهى به سوى شام بيابند . پادشاه روم نخست مانع شد سپس بدان شرط كه اگر آنجا را تصرف كردند ملطيه را به او دهند اجازت داد . شرطش را پذيرفتند و به بلاد پسر قتلمش [ 2 
  ] كه در آن روزگار بر مريه و اعمال آن و ارزن الروم و اقصرا و سيواس استيلا يافته بود ، غلبه يافتند . پس از فتح اين شهرها ميان آنان و روميان در قسطنطينيه فتنه‌اى عظيم برخاست و هر يك از آنان ، از ملوك مسلمين كه در ثعور شام و الجزيره بودند ، يارى خواستند . فتنه‌اى عظيم آفاق را فرا گرفت و نزديك به صد سال دوام يافت و كشور روم سخت در كاست و نابودى افتاد . روژه ، امير صقليه از سوى دريا قسطنطينيه را مورد حمله قرار داده بود و از بنادر آن هر چه سفاين تجار و كشتىهاى جنگى بود ، همه را در تصرف گرفت . گئورگيوس پسر ميخائيل كه سردار نيروهاى درياى او بود ، در سال پانصد و چهل و چهار به بندر قسطنطينيه آمد و قصر پادشاه را زير باران تير گرفت . به راستى براى روم ، از هر سو شوربختى پديد مىآمد .\r\nدر اواخر قرن ششم فرنگان بر قسطنطينيه مستولى شدند و چنان بود كه پادشاه روم در قسطنطينيه خواهر فرنسيس پادشاه بزرگ فرنگ را به زنى گرفته بود و از او صاحب پسرى شد . روزى برادر پادشاه ، به او حمله‌ور شد ، او را گرفت و چشمانش را ميل كشيد و به جاى او پادشاه قسطنطينيه گرديد . اين پسر به فريادخواهى نزد دايى خود رفت و از عم خود شكايت نمود .\r\n\r\n\r\n","description":"","footnote":"\r\n[ ( 1 ) 
  ] روجيه .\r\n[ ( 2 ) 
  ] قلطمش .\r\n","page_name":" 273 ","page_number":297},
  {"content":"\r\n\r\nديد كه فرنسيس كشتىهاى جنگى خود را براى باز پس گرفتن بيت المقدس آماده مىسازد و سه تن از پادشاهان فرنگان با سپاهيان خود ، در آن حمله با او همدست شده‌اند . اين سه عبارت بودند از دوك و نيز [ 1 
  ] با كشتىهاى جنگى خود پر از سربازان . او پيرمردى نابينا و روشن رأى بود . و مركيس سردار فرنسيس و كنت دوفلاندر [ 2 
  ] كه از همه بزرگتر بود . فرنسيس فرمان داد نخست به قسطنطينيه بروند تا ميان خواهرزادهء خود و عمويش پادشاه روم را به صلاح آورند . چون به بندر قسطنطينيه رسيدند عموى او با سپاهى بيرون آمد و با آنان جنگ در پيوست ولى از آنان شكست خورد و بگريخت و جمعى از مردم را به قتل آورد و آتش در شهر زد . مردم به آتش پرداختند و كودك ، ياران خود را به شهر درآورد و فرنگان نيز با او به شهر درآمدند ، شهر را تصرف كردند و كودك را بر تخت شاهى نشاندند . اما دست به ستم گشودند و اموال توانگران را مصادره كردند و اموال كنائس را بربودند . روميان را كارد به استخوان رسيد كودك را بند برنهادند و عم او را فرا خواندند و بر خود پادشاه كردند .\r\nدر اين حال فرنگان آنان را در محاصره افكند . روميان از سليمان پسر قليچ ارسلان ، امير قونيه و بلاد روم در شرق خليج يارى خواستند . در شهر ، گروه كثيرى از فرنگان بودند . پيش از آنكه سليمان فرا رسد ، در شهر قيام كردند و آتش در شهر زدند . چون مردم به فرو نشاندن آتش مشغول شدند ، دروازه‌ها را گشودند و فرنگان داخل شدند و هشت روز قتل و غارت كردند .\r\nچنان كه شهر به زمينى بىحاصل بدل گرديد . روميان به كنيسهء بزرگ شهر يعنى اياصوفيا [ 3 
  ] پناه بردند . آنگاه جماعتى از كشيشان و اسقفان و راهبان با انجيل و صليب بيرون آمدند ، ولى مهاجمان همه را كشتند و هيچ عهد و پيمانى را رعايت نكردند . پس آن كودك را از پادشاهى خلع كردند و ميان سه نفرشان قرعه زدند ، قرعه به نام كنت دوفلاندر كه از ديگران بزرگتر بود ، درآمد .\r\nاو را بر قسطنطينيه و سرزمين‌هاى مجاور آن ، پادشاه كردند و جزاير درون دريا را چون اقريطش و رودس و جز آن دو را ، به دوقس بنادقه دادند و بلادى را كه در مشرق خليج بود ، به مركيس سردار فرنسيس واگذاشتند . چندى بعد يكى از بطريق‌هاى روم ، به نام لسكرى ، قيام كرد و فرنگان را از آنجا براند و آن ناحيه در دست او بماند . آنگاه بر قسطنطينيه غلبه يافت نام اين بطريق ، ميخائيل بود .\r\nدر كتاب مؤيد امير حماة ، آمده است كه او نخست در يكى از دژها اقامت جست . سپس بر قسطنطينيه حمله آورد و آنجا را تسخير كرد . فرنگان بر كشتىهاى خود سوار شدند و گريختند .\r\nروميان او را به شاهى برگزيدند و او پادشاه پيش از خود را به قتل آورد . و در سال ششصد و هشتاد و يك ، بمرد . منصور قلاون امير مصر و شام با او پيمان صلح بست . گويد كه : بعد از او پسرش ماند و ملقب به دوقس ، به حكومت رسيد و همه به لسكرى ملقب بودند .\r\n\r\n\r\n","description":"","footnote":"\r\n[ ( 1 ) 
  ] دوقس بنادقه .\r\n[ ( 2 ) 
  ] كيدفليد .\r\n[ ( 3 ) 
  ] صوفيا\r\n","page_name":" 274 ","page_number":298},
  {"content":"\r\n\r\nپس دولت خاندان قليچ ارسلان منقرض شد و تتار - چنان كه در اخبارشان خواهيم گفت - سرزمين‌هاى آنان را بگرفت و خاندان لسكرى تا اين زمان در قسطنطينيه باقى ماندند .\r\nناحيهء شرقى خليج قسطنطينيه از بلاد روم را پس از انقضاى دولت تتار ، پسر عثمان جق امير تركمان در تصرف گرفت و او امروز بر امير قسطنطينيه فرمان مىراند و بر ديگر نواحى آن غلبه دارد . اين بود آنچه به ما رسيده بود ، از اخبار روميان از ابتداى دولتشان از يونان و قيصرها تا اين زمان . و اللّه وارث الارض و من عليها و اللّه خير الوارثين .\r\n\r\n","description":"","footnote":"","page_name":" 275 ","page_number":299},
  {"content":"\r\n\r\n\r\nقوطها [ 1 
  ] ( گوت‌ها ) خبر از قوطها و حكمرانيشان در اندلس تا فتح اسلامى\r\nاين امت از امت‌هايى است كه همزمان با دولت طبقهء دوم از عرب ، صاحب دولتى عظيم بوده‌اند و ما ذكر آنان را بعد از لاطين‌ها آورديم ، زيرا پادشاهى از ميان لاطين‌ها به آنان رسيد .\r\n- چنان كه آورديم - قوطها را در روزگاران كهن ، سيسين‌ها ، مىگفتند . منسوب به سرزمينى در مشرق ، ميان ايران و يونان كه آن را آبادان ساخته بودند . اينان در نسب با چينيان برادرند ، يعنى از فرزندان ماغوغ پسر يافث‌اند . و با پادشاهان سريانى نبردهايى داشته‌اند . مؤمن مالى پادشاه سريانى بر سر آنان لشكر كشيد و آنان نيز در برابر آن سپاه ، مقاومت كردند و اين واقعه در زمان ابراهيم خليل ( ع ) بوده است . نيز به هنگام تخريب بيت المقدس و بناى شهر رم با ايرانيان جنگ‌هايى داشته‌اند . پس اسكندر بر آنان غلبه يافت و اينان در زير فرمان او درآمدند و در قبايل رومى و يونانى مندرج گشتند . چون پس از اسكندر ، قدرت دولت روم به ضعف گرائيد اينان بر بلاد يونان و مقدونيه و نبطه در ايام غلينوش ، پسر باريان از ملوك قياصره ، چيرگى يافتند . و ميانشان نبردهاى طولانى درگرفت . ولى قيصرها بر آنان پيروزى يافتند . چون قيصرها به قسطنطينيه نقل كردند و رم رو به ضعف نهاد قوطها بدانجا هجوم آوردند و شهر را به نيروى جنگ گرفتند و كشتار و غارت كردند . سپس در ايام طودوسيوس ، پسر اركاديوس پس از زد و خوردهاى فراوان از آنجا رانده شدند . فرمانروايشان در اين عصر انطرك بود - چنان كه گفتيم چون طودوسيوس درگذشت ، انطرك مىخواست نام خود را عنوان پادشاهان قوط قرار دهد ، چنان كه قيصر كرده بود ولى يارانش با او به مخالفت برخاستند و او از آن كار باز آمد .\r\nميان روميان و قوطها ، چنان مصالحه افتاد كه از سرزمين اندلس كه اينك روميان در\r\n\r\n\r\n","description":"","footnote":"\r\n[ ( 1 ) 
  ] در اين فصل ( قوطها گوت‌ها ) نامها سراسر تحريف شده و مغلوطند و تصحيح آنها براى مترجم ميسر نگرديد .\r\n","page_name":" 276 ","page_number":300},
  {"content":"\r\n\r\nآنجا ناتوان شده بودند ، هر چه بگشايد ، از آن او باشد . سه طايفه از طوايف يونانى ، متصرفات روم را تقسيم كردند . اين سه عبارت بودند از ابيون و شوانيون و فندلس . و اندلس از نام فندلس بدين نام خوانده شده . پيش از فندلس‌ها ، در اين سرزمين ، اربارىها ، از فرزندان طوال ، پسر يافث كه از برادران انطاليس بودند ، زندگى مىكردند . اينان پس از طوفان در آنجا مسكن - گزيده بودند و بعدا به اطاعت روميان درآمدند تا آنگاه كه طوالع يونانىها ، به هنگام تصرف شهر رم به وسيلهء قوطها ، بدانجا درآمدند و بر امت‌هايى كه از فرزندان طوال در آنجا بودند ، غلبه يافتند .\r\nبعضى مىگويند كه اين طوالع ، همه از فرزندان طوال پسر يافث هستند نه از يونانىها . اين طوالع سرزمين روميان را ميان خود تقسيم كردند : جليقيه ، از آن فندلس شد و لشبونه و مارده و طليطله و مرسيه از آن شوانش كه از اشرافشان بودند و اشبيليه و قرطبه و جيان و طالعه از آن ابيق كه فرمانروايشان عندريقش ، برادر لشيقش بود ، و او در هنگام لشكركشى قوطها به شهر رم ، چهل سال در آن مقام بوده بود و پس از اطفانش ، پادشاه ديگرى به نام طشريك بر آنان حكم مىرانده ، كه روميان او را كشتند و ماسته ، به جاى او نشست . مدت پادشاهى ماسته سه سال بود . او خواهر خود را به طودوسيوس ، پادشاه روميان ، به زنى داد و با او چنين مصالحه كرد كه هر چه از اندلس گرفته ، از آن او باشد .\r\nچون ماسته بمرد ، لزريق جانشين او شد . سيزده سال پادشاهى كرد . او به اندلس لشكر كشيد و پادشاهانش را كشت و طوايفى را كه در آنجا بود ، از آنجا براند . پس به طنجه حمله‌ور شدند و بر بلاد بربر غلبه يافتند و بربرهايى را كه در سواحل بودند و سر به فرمان قسطنطين داشتند ، به اطاعت خود درآوردند و هشتاد سال يعنى تا ظهور دولت يستنيانوس در آنجا بودند .\r\nسپس طوريق پادشاه قوط در اندلس بمرد و به جاى او ( ) [ 1 
  ] نشست و هفده سال پادشاهى كرد . بسكتس يكى از طوايف قوط به خلاف او برخاست ولى با لشكرى كه بدان صوب روانه داشت آنان را به اطاعت باز آورد . و چون بمرد ، الديك ، بيست و سه سال حكومت كرد . در زمان او فرنگان به اندلس طمع بسته بودند و مىخواستند قوطها را سركوب كنند ، ولى الديك با سپاهى كه گرد آورده بود ، بر آنان تاخت و بلادشان را زير پى درنورديد و بر او غلبه يافت و او و همهء يارانش را بكشت .\r\nقوطها پيش از آنكه به اندلس درآيند ، دو فرقه بودند و ما در ذكر دولت بلنسيان ، پسر قسطنطين از قيصرهاى نصرانى ، در اين باب سخن گفتيم - يكى از آن دو فرقه ، همچنان در حوالى رم در جاى خود مانده بود . چون خبر الديك امير اندلس به آنان رسيد ، از آن خشمگين شدند .\r\nاميرشان طودريك بود . به سويشان لشكر كشيد و سرزمين‌هايى از اندلس را كه گرفته بودند ،\r\n\r\n\r\n","description":"","footnote":"\r\n[ ( 1 ) 
  ] در متن سفيد است .\r\n","page_name":" 277 ","page_number":301},
  {"content":"\r\n\r\nباز پس گرفت . قوطهايى كه در اندلس بودند ، به اطاعت او درآمدند . او نيز اشتريك را بر آنان فرمانروايى داد و خود به همان نواحى رم بازگشت . فرنگان به جنگ اشتريك لشكر كشيدند تا در طلوشه بر او غلبه يافتند . اشتريك پس از پنج سال حكومت بمرد و بعد از او ، بشليقش چهار سال پادشاهى كرد و بعد از او ، طودريق شصت و يك سال . او را يكى از يارانش در اشبيليه به قتل آورد . پس از او ، ابرليق پنج سال و بعد از او ، طودس سيزده سال و بعد از او ، طودشكل دو سال و بعد از او ، ايله پنج سال پادشاهى كرد . مردم قرطبه بر ايله شوريدند با آنان به مقاتله پرداخت و بر آنان غلبه يافت . بعد از او ، طنجاد پانزده سال و بعد از او ، ليوله يك سال و بعد از او لوبليده هجده سال ، حكمروائى كرد . مردم اطراف ، بر لوبليده شوريدند و او با آنان نبرد كرد و آنان را بر جاى خود نشاند . بدان سبب كه به تثليث اريش ، اعتقاد يافته بود ، نصارى به انكارش برخاستند و از او خواستند تا به آن توحيدى كه خود مىپنداشتند ، ايمان آورد . اما او سرپيچى كرد ، و با ايشان نبرد كرد و در نبرد كشته شد . پسرش ، زدريق شانزده سال پادشاهى كرد . و به توحيدى كه نصارى مىپنداشتند ، باز آمد . او همان كسى است كه شهرهايى را كه منسوب به اوست ، در ناحيهء قرطبه بنا كرده است .\r\nچون او بمرد ، ليوبه دو سال بر قوط پادشاهى كرد و پس از او ، تيديفا عندمار دو سال و بعد از او ، شيشوط هشت سال حكومت كرد در عهد او ، هراكليوس پادشاه قسطنطينيه و شام بود و هجرت در زمان او واقع شد . چون شيشوط ، پادشاه قوط بمرد ، ردريق ديگر ، سه ماه حكومت كرد و بعد از او ، شتله سه سال و بعد از او ، سنشادش پنج سال و بعد از او ، جنشوند هفت سال و بعد از او ، جنشوند بيست و سه سال پادشاهى كرد . و از اين پس دولت قوطها روى به ضعف نهاد .\r\nپس از جنشوند ، مانيه هشت سال و بعد از او ، لورى هشت سال و بعد از او ، ايقه شانزده سال و بعد از او ، غطسه چهارده سال پادشاهى كرد و داستان او با پسرش يليان عامل طنجه معروف است . و بعد از او ، ردريق دو سال پادشاهى كرد و او بود كه مسلمانان بر او تاختند و پادشاهى قوط را سرنگون ساختند و اندلس را گرفتند و اين در زمان وليد بن عبد الملك بود و ما انشاء اللّه آن هنگام كه از فتح اندلس سخن مىگوئيم ، در اين باب سخن خواهيم گفت .\r\nاين بود اخبار قوطها كه من از كلام اوروسيوس نقل كردم . و آن درست‌ترين چيزى است كه ما در اين باب ديده‌ايم . و اللّه سبحانه و تعالى الموفق المعين بفضله و كرمه و لا رب غيره و لا مأمول الا خيره .\r\n\r\n","description":"","footnote":"","page_name":" 278 ","page_number":302},
  {"content":"\r\n\r\n\r\nطبقهء سوم از عرب\r\nاين امت از اعراب باديه ، چادرنشين هستند و در خيمه‌هايى كه هيچ قفل و بندى ندارند ، زندگى مىكنند . اين امت همواره از بزرگترين امم عالم بوده و از حيث كثرت طوايف بر همه بيشى داشته و بسا كه اين كثرت افراد سبب قهر و غلبه آنان مىشده و به پادشاهى دست مىيافته‌اند و بر اقاليم و شهرها و كشورها چيره مىگشته‌اند . پس به تنعم و نازپرورى مىافتاده‌اند و همين امر سبب غلبهء ديگران مىگشته و گروهى از آنان را مىكشته‌اند و آنان بار ديگر به باديهء خود باز مىگشته‌اند . و بسا كسانى كه به رياست و فرمانروايى مىرسيده‌اند ، خود دستخوش لذتجويى و شادخوارى مىشده‌اند ، آنگاه زمام كارها از دستشان به در مىشده و در دوره‌هاى ديگر ، به دست جمعى ديگر كه از ماجرى به دور بوده‌اند ، مىافتاده است و اين سنت خداوند است در ميان مردم . در باديه نيز همواره با اقوامى كه در همسايگيشان بوده‌اند در هر عصر و دوره‌اى جنگ‌هايى داشته‌اند و سبب اين نبردها ، بيشتر تلاش معاش بوده است . چنان كه بر سر راه‌ها كمين مىكرده‌اند تا اموال مردم را به غارت برند . آنچه سبب نيرومند شدن طبقهء اول از اعراب يعنى عمالقه و طبقهء دوم از آنان يعنى تبابعه گرديد ، كثرت آنان بوده است . آنان در آن عهد ، در يمن و حجاز و عراق و شام پراكنده بودند . چون ستارهء اقبال دولتشان روى در افول نهاد ، بقايايى از آنان در عراق بودند كه نمىخواستند در زير فرمان هيچ پادشاهى درآيند .\r\nدر آغاز كار آنان آمده است كه خداوند بختنصر را بر عرب و بنى اسرائيل تسلط بخشيد ، زيرا اينان راه ستمگرى پيش گرفته بودند و پيامبرانشان را مىكشتند . از جمله آنكه ، مردم چادرنشين در ناحيهء عدن پيامبر خود شعيب بن ذى مهدم را به قتل آوردند و شرح اين ماجرى در تفسير اين آيه  فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ  آمده است . خداوند به ارميا و پسر حزقيا [ 1 
  ] و بزخيا فرمان داد كه بختنصر را به جانب قوم عرب ، مردمى كه خانه‌هايشان را قفل و بندى\r\n\r\n\r\n","description":"","footnote":"\r\n[ ( 1 ) 
  ] ت : ارميا ، پسر حلقيا . قاموس ، كتاب مقدس .\r\n","page_name":" 279 ","page_number":303},
  {"content":"\r\n\r\nنيست ، روانه دارند و او بىهيچ آزرمى ، آنان را كشتار كند ، چنان كه هيچ اثرى از آنان بر جاى نماند . بختنصر گفت : من نيز چنين انديشه‌اى دارم . پس به جانب اعراب روان شد و در ميان ايله و ابله سواران و پيادگان خود را مستقر ساخت . اين خبر به گوش اعراب جزيرة العرب رسيد ، سپاهى براى رويارويى با او گرد كردند .\r\nبختنصر ، نخست قبايل عدنان را منهزم ساخت ، سپس باقى را تار و مار كرد و به بابل بازگشت . آنگاه همهء اسيران را گرد آورد و در شهر انبار سكنى داد و از آن پس نبطيان با آنان درآميختند .\r\nابن كلبى گويد : چون بختنصر به نبرد با عرب فرمان داد ، نخست بفرمود تا همهء اعرابى را كه به قصد بازرگانى در كشور او آمده بودند ، دستگير سازند و همه را در ناحيهء حيره جاى داد .\r\nآنگاه خود با سپاهيان خويش بر سر آنان رفت . برخى از قبايل عرب به فرمان او گردن نهادند ، طلب بخشش نمودند . بختنصر آنان را در سواد ، بر سواحل فرات جاى داد و آنان در آن مكان براى او لشگرگاهى ساختند و آنجا را انبار ناميدند . سپس آنان را به حيره روانه ساخت ، و تا بختنصر زنده بود در آنجا مىزيستند ، چون بختنصر بمرد ، به انبار بازگشتند .\r\nطبرى گويد : چون تبع ابو كرب ، در ايام اردشير بهمن ، به عراق سپاه آورد ، از كوه‌هاى طى گذشت و به انبار آمد و از انبار بيرون آمد و شب هنگام به جايى رسيد كه آن را نمىشناخت و حيران بماند از اين رو آن مكان را حيره ناميدند . تبع ، همچنان به راه خود مىرفت تا جماعتى از ازد و لخم و جذام و عامله و قضاعه را در آنجا بگمارد . آنان در آن سرزمين وطن كردند و بناها برآوردند . مردم ديگر از طى و كلب و سكون و اياد و بلحارث [ 1 
  ] بن كعب ، به آنان پيوستند ، و در همانجاى بماندند . و نيز گويند - و اين از قول اول نزديكتر به واقع است - كه تبع ، با سپاه عرب بيرون شد تا در حوالى كوفه راه گم كرده متحير شدند . ناتوانان كه با او بودند ، در آنجا بماندند ، و آنجا را حيره ناميدند . چون تبع بازگشت و ديد كه جمعى در آنجا مكان گرفته‌اند ، آنان را به حال خود واگذاشت . در آن جمع از قبايل هذيل و لخم و جعفى و طى و كلب و بنى لحيان از جرهم نيز ، بودند .\r\nهشام بن محمد گويد : چون بختنصر بمرد ، كسانى كه در حيره مسكنشان داده بود به انبار نقل كردند جمعى از فرزندان اسماعيل و معد نيز با آنان بودند . پس فرزندان معد افزون شدند و براى دست يافتن به زاد و توشه ، به جانب يمن و مشارف شام روى آوردند . قبايلى چند به بحرين رفتند . در آن ايام در آنجا ، قومى از ازد سكونت داشتند . اينان به هنگام خروج مزيقيا از يمن ، در بحرين فرود آمده بودند و از جمله جماعتى هم از عرب كه از تهامه آمدند ، چون مالك و عمرو ، پسران فهم بن تيم اللّه بن اسد بن وبرة بن قضاعه و برادرزادگانشان ، مالك بن زهير و فرزند\r\n\r\n\r\n","description":"","footnote":"\r\n[ ( 1 ) 
  ] در اصل : حرث .\r\n","page_name":" 280 ","page_number":304},
  {"content":"\r\n\r\nعمرو بن فهم ، با جماعتى از قوم خود بودند . همچنين حيقار [ 1 
  ] بن الحيق بن عمير [ 2 
  ] بن معد بن عدنان با همهء قنص [ 3 
  ] . آنگاه غطفان بن عمرو بن طمثان [ 4 
  ] بن عوذ مناف [ 5 
  ] بن يقدم اقضى [ 6 
  ] بن اياد بن . . . ارقص بن صبيح بن الحارث بن افصى بن دعمى و نيز زهير بن الحارث بن شلل [ 7 
  ] بن زهير بن اياد ، به آنان پيوستند . اينان در بحرين گرد آمدند و سوگند خوردند كه در آنجا بمانند و چون تن واحد در برابر حوادث بايستند ، اين اجتماع و سوگند خوارى در زمان پادشاهان ملوك الطوائف بود كه سرزمينشان اندك بود و دولتشان پراكنده و بسا بر يك ديگر نيز ، دست غارت مىگشودند . چندى بعد ، اعراب بحرين را هواى عراق در سر افتاد و طمع در آن بستند كه بر عجمان غلبه يابند يا با آنان در آن سرزمين‌ها مشاركت جويند . بدين سبب اختلافاتى را كه در ميان ملوك الطوائف بود مغتنم شمردند و رؤسايشان هم رأى شدند كه به سوى عراق روانه شوند . نخست حيقار بن حيق با جمعى از قنص [ 8 
  ] بن معد با مردم ديگر ، به جانب عراق به راه افتاد . در سرزمين بابل تا موصل با قومى از بنى ارم بن سام برخورد كردند . اينان را در دمشق پادشاهى بود و بدين سبب بود كه دمشق را ارم مىگفتند و اينان ، از بقاياى اعراب نخستين بودند . در آن ايام كه اينان به نواحى عراق آمدند ، بنى ارم را در نبرد با ملوك الطوائف يافتند . پس ايشان را از سواد عراق براندند و از آنجا به بازماندگان قنص تاختند . اينان به قول نسب‌شناسان مضربه عمرو بن عدى بن ربيعه ، جد بنى منذر منسوبند . و حماد راويه - چنان كه خواهيم گفت - چنين مىگويد .\r\nآنگاه مالك و عمرو ، پسران فهم و پسر مالك ، پسر زهير از قضاعه و غطفان بن عمرو و صبح بن صبيح و زهير بن الحارث از اياد با جمعى از غسان و هم سوگندان آنان به انبار درآمدند و چنان كه گفتيم ، همه از تنوخ بوده‌اند . اينان بر بنى ارم غالب آمدند و آنان را از حدود سواد براندند . از پى ايشان نمارة بن قيس و نمارة بن لخم و نجده از قبايل كنده فرا رسيدند و در حيره فرود آمدند و آنجا را وطن خود ساختند . مدت‌ها ، ساكنان انبار و حيره بدين حال بودند ، و سر به فرمان عجمان نياوردند تا آنگاه كه اسعد ابو كرب بن ملكيكرب [ 9 
  ] بر آنان بگذشت و جمعى از ناتوانان سپاه خود را در آنجا بر جاى نهاد و در ميان آنان از هر قبيله چون جعفى و طى و تميم و بنى لحيان - از جرهم جمعى را سكونت بخشيد .\r\nبسيارى از تنوخ بين حيره و انبار كه همچنان در حال بدويت و چادرنشينى بودند در سرزمين‌هاى ميان حيره و انبار ، فرود آمدند . اينان به شهرها داخل نمىشدند و با مردم آميزشى نداشتند . اين گروه از اعراب را ، اعراب ضاحيه مىخواندند . نخستين كسى از ميان آنان كه در عصر ملوك الطوائف سرورى يافت ، مالك بن فهم و بعد از او برادرش ، عمرو بود و پس از او\r\n\r\n\r\n","description":"","footnote":"\r\n[ ( 1 ) 
  ] خفتار .\r\n[ ( 2 ) 
  ] عمرو .\r\n[ ( 3 ) 
  ] قفص .\r\n[ ( 4 ) 
  ] لطمان .\r\n[ ( 5 ) 
  ] عبد مناف .\r\n[ ( 6 ) 
  ] يعدم بن دعمى .\r\n[ ( 7 ) 
  ] اليل .\r\n[ ( 8 ) 
  ] قفص .\r\n[ ( 9 ) 
  ] تبع .\r\n","page_name":" 281 ","page_number":305},
  {"content":"\r\n\r\nبرادرزاده‌اش ، جذيمة الابرش . و ما در اين باب سخن خواهيم گفت . همچنين فرزندان عمرو مزيقيا ، پس از آنكه از بيم سيل عرم ، از يمن بيرون شدند و در شام و عراق پراكنده گرديدند جمعى نيز در حجاز ماندند . اينان خزاعه بودند و در ظهران فرود آمدند و با جرهم كه در مكه بودند ، نبرد كردند و بر آنان پيروز شدند . نصر بن الازد ، در عمان سكنى گرفت و غسان در كوه‌هاى شراة .\r\nاينان را با بنى معد نبردهايى بود تا آنگاه كه در سرزمين‌هاى ميان حجاز و شام ، استقرار يافتند .\r\nاين است بيان اسكان يافتن قبايل سبا ، در عراق و شام . چهار گروه از آنان به شام رفتند و شش گروه يعنى مذحج و كنده و اشعريان و حمير و انمار : ابو خثعم و بجيله در يمن ماندند . از اين ميان ، پادشاهى در قبايل حمير بود ، سپس به تبع‌ها رسيد . از اين بر مىآيد كه بيرون رفتن مزيقياء و ازد ، در آغاز دولت تبع‌ها بوده است يا اندكى پيش از آن . اما بنى معد بن عدنان ، چون به ارمياء و برخيا وحى شد كه بختنصر را به جنگ اعراب تحريض كنند ، از جانب خداوند مأمور شدند كه معد بن عدنان را از مهلكه به در برند ، زيرا محمد ( ص ) پيامبرى كه در آخر الزمان ظهور مىكند و خاتم پيامبران است ، از فرزندان او خواهد بود ، آن دو معد بن عدنان را كه هنوز كودكى دوازده ساله بود ، بيرون بردند و در حران نزد خود به تربيتش همت گماشتند . پس بختنصر ، با عرب به نبرد پرداخت و كشتار بسيار كرد و عدنان هلاك شد و سرزمين عرب ويران ماند . چون بختنصر بمرد ، معد بن عدنان با جمعى از پيامبران بنى اسرائيل به قصد حج بيرون شدند و همگان حج به جاى آوردند . در آنجا از باقىماندگان ، از فرزندان حارث بن مضاض الجرهمى پرسيد و اين حارث بن مضاض با دوس العتق نبرد كرده بود و بيشتر جرهم ، به دست او به هلاكت رسيده بودند . او را گفتند كه جوشم بن جلهمه [ 1 
  ] باقى مانده است . معد دختر او را به زنى گرفت و از او نزار بن معد به وجود آمد .\r\nسهيلى گويد : بازگشت معد به حجاز ، از آن پس بود كه خداوند خشم خود را از عرب برداشته بود . بختنصر سرزمينشان را زير پى سپرده و آبادانىهايشان را ويران ساخته بود و مردم حضور و رس را كه اين همه خشم و سخط خداوند بر عرب به سبب نافرمانى و سركشى آنان بود ، مستاصل كرده بود . اعراب از بيم او ، بر بلنديها ، گريخته بودند . اينك كه خطر رفع شده بود ، بازماندگان فرود آمده و به مساكن و محالات خود رفته بودند . ( پايان سخن سهيلى ) .\r\nپس شمار فرزندان معد در ربيعه و مضر و اياد ، فزونى گرفت و به عراق و شام تاختن آوردند .\r\nنخست باقىماندگان قنص آمدند - چنان كه گفتيم . و از پى آنان ، ديگران در رسيدند و با خاندان‌هاى يمنى - كه ذكرشان گذشت - همسايه شدند و آنان را با تبع‌ها ، يك سلسله جنگ‌ها بود ، و اوست كه مىگويد :\r\nلست بالتبع اليمانى ان لم * تركض الخيل فى سواد العراق\r\n\r\n\r\n","description":"","footnote":"\r\n[ ( 1 ) 
  ] در اصل : جرهم بن جهله .\r\n","page_name":" 282 ","page_number":306},
  {"content":"\r\n\r\n او تودى ربيعة الخرج قسرا * لم تعقها موانع العواق \r\nپس پادشاهى در عراق و شام و حجاز ، در ايام ملوك الطوائف و بعد از آنان ، در اعقاب تبابعهء يمنى و عدنانى باقى ماند ، در حالى كه نسل‌ها و نژادهايى ديگر ، منقرض شده بود و بسا اوضاع و احوال دگرگون گشته بود . پس شايسته است كه آنان را يك جيل يا نژاد منفرد و طبقه‌اى جدا از طبقات پيشين به حساب آوريم . اما از آن رو كه ايشان را چون اعراب عاربه ، در پديد آوردن عروبت ، اثرى نبوده و چون اعراب مستعربه ، در لغت عرب منشاء اثرى نبوده‌اند ، آنان را عرب تابع عرب ناميده‌اند . رياست و پادشاهى در اين طبقه يمانى زمان‌هاى درازى باقى ماند ، چنان كه پيش از اين از فرمانروايى برخوردار بوده‌اند . و بعضى از احياء ربيعه و مضر نيز سر در فرمان آنان داشتند .\r\nدر حيره ، بنى منذر - از لخميان - پادشاهى يافتند و در شام بنى جفنه ، از غسانيان و در يثرب ، در اوس و خزرج فرزندان قيله . از اين سه كه بگذريم ، ديگران ، مردم كوچنده و در پى آب و گياه ، باديه‌ها را مىنورديدند . در اين بدويان گاهگاهى نيز فرمانروايى پديد مىآمد . آنگاه مضر را رگ فرمانروايى بجنبيد و قريش در مكه و نواحى حجاز ، چندى كر و فرى داشتند و برخى از دولت‌ها جانب اكرام و بزرگداشتشان را مرعى داشتند . تا آن هنگام كه خورشيد اسلام ، در اين طايفه درخشيدن گرفت . و رداى فرمانروايى بر دوش آنان قرار گرفت و از آن ميان مضر به كرامت اختصاص يافت و خداوند پيامبر خود را از ميان آنان برگزيد . و همه دولت‌هاى اسلام جز چند دولت كه عجمان به پيروى از ملت خود ، بر پاى داشتند ، همه از مضر بوده است و ما در آتيه در اين باب سخن خواهيم گفت .\r\nاكنون به ذكر قبايل اين طبقه از قحطان و عدنان و قضاعه مىپردازيم و از پادشاهى و فرمانروايى هر يك پيش از اسلام و بعد از آن ياد مىكنيم :\r\nدر كتاب الاغانى ابو الفرج اصفهانى در اخبار حزيمة بن نهد بن ليث بن سود بن اسلم بن حافى به قضاعه ، آمده است كه آغاز پراكنده شدن فرزندان اسماعيل از تهامه و دل بر گرفتن از آن و توجه به ديگر آفاق آن بود كه قضاعه همسايهء نزار بود و حزيمة بن نهد از قضاعه مردى بود فاسق و زنباره ، به فاطمه دختر يذكر يعنى عامر بن عنزه كه از نزار بود - اظهار عشق كرد و نام او را در شعر خود بياورد . آنجا كه گفت :\r\n اذا الجوزاء اردفت الثريا * ظننت بآل فاطمة الظنونا\r\nو هالت دون ذلك من هموم * هموم تخرج الشجر الربينا\r\nارى ابنة يذكر ظعنت فحلت * جنوب الحزن يا شحطا مبينا \r\nيذكر از اين واقعه خشمگين شد و حزيمه بر جان خود بيمناك گشت و به ناگهان او را به قتل آورد چون شعلهء حيات يذكر خاموش شد . قوم او را هيچ دليلى در دست نبود تا حزيمه را به سبب قتل او بكشند تا روزى حزيمه در شعر خود گفت :\r\n\r\n","description":"","footnote":"","page_name":" 283 ","page_number":307},
  {"content":"\r\n\r\n فناة كان رضاب العصير * بفيها يعل به الزنجبيل\r\nقتلت اباها على حبها * فتبخل ان بخلت او تقيل \r\nچون نزار از شعر حزيمة بن نهد آگاه شدند و دانستند كه او يذكر را كشته است بر سر قضاعه تاختند و از ديگر قبايل عرب كه با آنان پيمان داشتند ، يارى طلبيدند چون ميان نزار و قضاعه ، نبرد درگرفت ، نزار قضاعه را به هزيمت داد و حزيمه كشته شد و قضاعه پراكنده گرديد . چنان كه تيم اللات از قضاعه و بعضى از بنى رفيده كه آنان نيز از قضاعه بودند و نيز گروهى از اشعريان به سوى بحرين روان شدند و در هجر فرود آمدند و نبطيانى كه در آنجا بودند از آنجا جلاى وطن كردند و اينان سرزمينشان را به تصرف آوردند . زرقاء دختر زهير كاهنه‌اى از آنان بود . او خروج از تهامه و نزول در اين مكان را پيش بينى كرده و گفته بود :\r\n ودع تهامة لا وداع مخالف * بذمامه لكن قلى و ملام\r\nلا تنكرى هجرا مقام غريبة * لن تعدمى من ظاعنين تهام \r\nآنگاه چنان پيشگوئى كرد كه آنان در هجر اقامت خواهند كرد تا آنگاه كه غراب ابلق كه خلخالى زرين در پاى دارد ، فرياد كند و بر نخلى كه او وصفش كرده بود ، بنشيند ، آنگاه به حيره روان خواهند شد . در سجعى كه زرقاء خوانده ، دو واژه « مقام و تنوخ » آمده بود . از اين رو اين قبايل را تنوخ خواندند . پس جماعتى از ازد نيز به آنان درپيوستند و در تنوخ داخل شدند و بقاياى قضاعه را مرگ درگرفت و جماعتى از بنى حلوان در عبقره از سرزمين جزيره مسكن گزيدند .\r\nكار زنانشان بافتن برد بود . و بردهاى پشمين عبقرى منسوب به آنان است و چون از بنى تزيد بودند ، اين بردها را تزيدى نيز مىخوانند . پس تركان به سر آنان تاختند و صدمات بسيار ديدند .\r\nو حارث بن قراد البهرانى بيامد تا از بنى حلوان استمداد كند . اباغ [ 1 
  ] بن سليح صاحب العين ، راه بر او بگرفت و حارث او را بكشت و بهرا به ترك‌ها رسيد و آنان را به هزيمت داد و هر چه از بنى تزيد گرفته بودند ، از آنان بستد و حارث گفت :\r\n كان الدهر جمع فى ليال * ثلاث بينهن بشهرزور\r\nصففنا للاعاجم من معد * صفوقا بالجزيرة كالسعير \r\nو سليح بن عمرو بن الحاف برفت و سردار آنان هدرجان بن مسلمه بود ، تا آنگاه كه در فلسطين بر بنى اذينة بن و بن سميدع بن عامله ، فرود آمدند و اسلم بن الحاف يعنى بطون عذره و نهد و حوتكه و جهينه نيز برفتند ، تا در ميان حجر و وادى القرى فرود آمدند . و تنوخ چند سال در بحرين بماند .\r\nسپس آن زاغ كه حلقهء زرين در پاى داشت ، بيامد و بر آن نخل بنشست و چنان كه زرقاء گفته بود ، فرياد كرد . اينان سخن او را به ياد آوردند و به سوى حيره رخت بربستند و در آنجا فرود آمدند و اينان نخستين كسان بودند كه در آن سرزمين خانه ساختند . و رئيسشان ، مالك بن زهير بود .\r\n\r\n\r\n","description":"","footnote":"\r\n[ ( 1 ) 
  ] ابان .\r\n","page_name":" 284 ","page_number":308},
  {"content":"\r\n\r\nجمع كثيرى از مردم گردش را گرفتند و در آنجا خانه‌هايى ساختند و چندى در آنجا بماندند تا آنگاه كه شاپور بزرگ بر آنان تاختن آورد ، مردم حيره با او به نبرد برخاستند و چون در اين نبرد شعارشان « يا لعباد اللّه » بود به عباد موسوم گشتند . اما شاپور آنان را منهزم ساخت و پراكنده شدند . جمعى از ساكنان آن ديار با ضيزن بن معاويه التنوخى به حضر كه ساطرون جرمقانى آن را ساخته بود ، رفتند و در آنجا اقامت كردند . و حمير بر قضاعه تاختن آورد و آنان را براند . اينان ، بنى كلب بودند و بنى ريان [ 1 
  ] بن تغلب بن حلوان بيرون آمدند و به شام رفتند ، ولى كنانه پس از چندى بر آنها حمله آورد و آنان را از شام براند ، و به ناچار راهى سماوه شدند و آن سرزمين امروز منازل آنان است . پايان سخن صاحب اغانى . من مىگويم كه خاندان‌هايى از آنان تا به امروز ، در ميان عنزه و قلته و فلسطين تا معان از سرزمين حجاز ، باقى مانده است .\r\n\r\n\r\n","description":"","footnote":"\r\n[ ( 1 ) 
  ] زبان .\r\n","page_name":" 285 ","page_number":309},
  {"content":"\r\n\r\n\r\nانساب عرب خبر از انساب طبقهء سوم از عرب و ذكر مساكنشان و ياد كردن از آنان كه داراى پادشاهى بوده‌اند\r\nبدان كه همه اعراب از سه نسل‌اند : عدنان و قحطان و قضاعه . اما عدنان به اتفاق همگان از فرزندان اسماعيل‌اند . جز آنكه آن سلسله از پدران كه ميان عدنان و اسماعيل واقع شده‌اند ، چندان مورد يقين نيستند . جز عدنان ، ديگر فرزندان اسماعيل منقرض گشته‌اند و هيچكس از آنان در روى زمين باقى نمانده است . اما قحطان ، برخى مىگويند از فرزندان اسماعيل‌اند و اين امر را از ظاهر كلام بخارى دريافته‌اند . آنجا كه گويد : « بابى در نسبت يمن به اسماعيل » و در اين باب ، سخن رسول خدا ( ص ) را آورده كه به گروهى از اسلم كه نبرد مىكردند ، گفت : « تير ، بيندازيد ، اى پسران اسماعيل ، كه پدرتان نيز تيرانداز بود . » سپس گويد : اسلم بن افصى بن حارثة بن عمرو بن عامر از خزاعه است . يعنى خزاعه از سبأ است و اوس و خزرج از ايشان‌اند . اصحاب اين مذهب مىگويند كه : قحطان پسر هميسع بن ابين بن قيذار بن نبت بن اسماعيل است . اما جمهور نسب - شناسان معتقدند كه : قحطان همان يقطن است كه در تورات آمده و از فرزندان عابر است و حضر موت از شعوب قحطان است . اما قضاعه ، برخى از جمله ابن اسحاق و كلبى مىگويند كه قضاعه از حمير است . و دليلشان روايتى است كه ابن لهيعه از عقبة بن عامر الجهنى روايت كرده كه او از رسول خدا ( ص ) پرسيد كه ما از چه نسلى هستيم ؟ گفت : شما از قضاعة بن مالك هستيد . و نيز عمرو بن مره كه از صحابه بود ، گويد :\r\n نحن بنو الشيخ العجاز الازهرى * قضاعة بن مالك بن حمير\r\nالنسب المعروف غير المنكر \r\nو زهير گفت : قضاعية ، و اختها مضرية يعنى هر دو را برادر دانسته است . و گويد هر دو آنها از فرزندان حمير بن معد بن عدنان هستند . و ابن عبد البر گويد و اكثر نسب‌شناسان نيز چنين گويند و او از اين ابن عباس و ابن عمرو و جبير بن مطعم ، روايت مىكند زبير بن به كار و ابن مصعب\r\n\r\n","description":"","footnote":"","page_name":" 286 ","page_number":310},
  {"content":"\r\n\r\nالزبيرى و ابن هشام نيز بر اين اعتقادند .\r\nسهيلى مىگويد : - و قول درست نيز قول اوست - كه مادر قضاعه كه عكبره نام داشت زن مالك بن حمير بود . چون شوى او بمرد او به قضاعه آبستن بود . پس از مردن شوى ، معد او را به زنى گرفت و قضاعه در خانهء او زاده شد از اين رو به دو منسوب شد و اين قول زهير است .\r\n( پايان سخن سهيلى ) . و در كتب حكماى پيشين يونان ، چون بطلميوس و اوروسيوس ، ذكر قضاعىها و خبر جنگ‌هايشان آمده است ولى دانسته نيست كه آيا مراد همين قضاعه است يا غير ايشان . و چه بسا سخن از اين است كه ايشان از عدنان‌اند و بلادشان همجوار يمن نيست ، بلكه در شام و بلاد بنى عدنان است . اين گونه نسب‌ها را كه از زمان ما فاصله‌اى بسيار است از حيطهء گمان در نمىگذرند و به آستانهء يقين نمىرسند .\r\nاكنون به قحطان و بطون آن ، آغاز مىكنيم . زيرا كهن‌ترين پادشاهى عرب در خاندان سبأ بن يشجب بن يعرب بن قحطان بوده . و از قحطان منشعب شده حمير بن سبأ و كهلان بن سبأ . و از اين ميان ، تنها فرزندان حمير را پادشاهى بود و تبابعه كه صاحب دولتى مشهور بودند از ميان آنان برخاستند و ما در اين باب سخن خواهيم گفت . اينك از قحطانيان به ذكر حمير مىپردازيم و سپس از قضاعه سخن مىگوئيم زيرا بنا بر مشهور منتسب به حمير هستند آنگاه سخن را به كهلان مىكشانيم . پس به ذكر عدنان باز مىگرديم .\r\n\r\nخبر از حمير كه از قحطان بود و بيان بطون و تيره‌هاى آن\r\nپيش از اين ، در باب تيره‌هايى از حمير كه قبل از تبابعه داراى پادشاهى بودند ، سخن گفتيم و در اينجا نيازى به اعادهء ذكر آن نمىبينم . دانستيم كه حمير بن سبأ را نه فرزند بود :\r\nهميسع و مالك و زيد و عريب و وائل ، [ 1 
  ] مسروح [ 2 
  ] و عميكرب [ 3 
  ] و اوس و مره . بنى مره به حضرموت داخل شدند . و از حمير بود : ابين بن زهير بن غوث بن ايمن [ 4 
  ] بن هميسع بن حمير . و عدن ابين منسوب به اوست . و نيز از حمير بود : بنى املوك و بنى عبد شمس و اين دو فرزندان وائل بن غوث بن قطن بن عريب بن زهير هستند . و عريب و ابين برادرند . و از بنى عبد شمس‌اند : بنى شرعب بن قيس بن معاوية بن جشم بن عبد شمس و پيش از اين گفتيم كه گويند كه جشم و عبد شمس برادر بودند و هر دو فرزندان وائل و قول درست همان است كه ما گفتيم ، بدان رجوع كنيد . و از زيد الجمهور است : ذو رعين و نام او يريم بن زيد بن سهل است و عبد كلال از پادشاهان تبابعه كه پيش از اين از او نام برديم ، به دو منسوب است . و حارث و عريب دو فرزند عبد كلال بن عريب بن يشرح بن مدان بن ذى رعين هستند و اين دو همان كسان‌اند كه پيامبر ( ص ) به آنان نامه نوشت . و از ايشان است كعب بن زيد الجمهور كه ملقب به كعب الظلم بود و نيز\r\n\r\n\r\n","description":"","footnote":"\r\n[ ( 1 ) 
  ] واثل .\r\n[ ( 2 ) 
  ] مشروح .\r\n[ ( 3 ) 
  ] معدى كرب .\r\n[ ( 4 ) 
  ] ابين .\r\n","page_name":" 287 ","page_number":311},
  {"content":"\r\n\r\nفرزندان سبأ الاصغر پسر كعب و نسب پادشاهان تبابعه به دو منتهى شده . و از زيد الجمهور است ، بنى حضور بن عدى بن مالك بن زيد و ما از او نام برديم .\r\nيمنيان مىگويند كه : از ايشان است شعيب بن ذى يهدم [ 1 
  ] پيامبر ، كه به دست قومش كشته شد . پس بختنصر با آن قوم نبرد كرد و ايشان را بكشت . و نيز گويند كه او از حضور بن قحطان بود و قحطان همان است كه نام او ، در تورات ، يقطن آمده است . و نيز از ايشان بود بنى ميثم و بنى احاظه فرزندان سعد بن عوف بن عدى بن مالك ، برادر ذو رعين . و اين عوف ، برادر حضور بود بنى هوزن و حراز پسران سعد بن عوف‌اند ، و كعب الاحبار كه ذكر آن گذشت - از فرزندان ميثم بود و نسب او چنين است : كعب بن مانع بن هلسوع بن ذى هجران [ 2 
  ] بن ميثم . و از فرزندان احاظه است ذو الكلاع و نسب او چنين است ؟ سميقع [ 3 
  ] بن ناكور بن عمرو بن يعفر بن يزيد و اين يزيد ذو الكلاع اكبر است كه پسر نعمان بن احاظه است .\r\nو از فرزندان سوادة عمرو بن سعد است خبائر و سحول . يحصب و ذو الاصبح ابرهة بن الصباح از فرزندان مالك بن زيد بن غوث‌اند و او از ملوك يمن بود كه حكومت آنان تا عهد اسلامى دوام يافت و ما در باب نام و نسب او سخن گفتيم . و از فرزندان ايشان بود مالك بن انس ، امام دار الهجره و بزرگ فقيهان سلف و نسب او چنين بود : مالك بن انس بن مالك بن ابى عامر و او نافع بن عمرو بن الحارث بن عثمان بن جثيل بن عمرو بن الحارث بود و حارث همان ذو اصبح بود . او را دو فرزند بود يحيى و محمد و عموهايش ، اويس و ابو سهل موسوم به ربيع ، بودند و اينان حليفان بنى تيم از قريش بودند و از زيد الجمهور است مرثد بن علس ذى جدن بن حارث [ 4 
  ] بن زيد و او همان كسى است كه امرؤ القيس آن هنگام كه مىخواست انتقام پدر خويش ، از بنى اسد بستاند از او يارى خواسته بود .\r\nو از بنى سباء اصغر است اوزاع ، و اينان فرزندان مرثد بن زيد بن شدد بن زرعة بن سباء اصغرند . و از برادران اين اوزاع‌اند بنى يعفر كه چندى زمام امور يمن را به دست داشتند و ما آنگاه كه از پادشاهان يمن در دولت عباسى سخن گفتيم از او نيز سخن خواهيم گفت . و نسب يعفر چنين است . يعفر بن عبد الرحمان بن كريب بن عثمان بن الوضاح بن ابراهيم بن ماتع بن عون بن تدرص بن عامر بن . . . ذى معاز [ 5 
  ] البطين بن ذى مرايش بن مالك بن زيد بن غوث بن سعد بن عوف بن عدى بن مالك بن شدد بن زرعه . و آخرين پادشاهان اين بنى يعفر در يمن ، ابو حسان اسعد بن ابى يعفر ابراهيم بن محمد بن يعفر است . ابو ابراهيم صنعاء را در تصرف آورد و قلعهء كهلان را در يمن بنا كرد . پسرانش وارث ملك او شدند تا آنگاه كه صليحيان از قبيلهء همدان به دعوت عبيدىها كه از شيعيان بودند بر آنان غلبه يافتند و ما در اين باب در اخبار ايشان سخن خواهيم گفت . و از فرزندان زيد الجمهورند ملوك تبابعه و نيز ملوك حمير ، از فرزندان صيفى\r\n\r\n\r\n","description":"","footnote":"\r\n[ ( 1 ) 
  ] مهدم .\r\n[ ( 2 ) 
  ] هجرى .\r\n[ ( 3 ) 
  ] سميقع .\r\n[ ( 4 ) 
  ] حرث .\r\n[ ( 5 ) 
  ] مغار .\r\n","page_name":" 288 ","page_number":312},
  {"content":"\r\n\r\nبن سباء الأصغر بن كعب بن زيد .\r\nابن حزم گويد : از فرزندان اين صيفى است تبع تبان اسعد ابو كرب بن ملكيكرب [ 1 
  ] و او ، تبع بن زيد و او ، تبع بن عمرو و او ، تبع ذو الاذعار بن ابرهه و او تبع ذو المنار بن الرائش بن قيس بن صيفى . و فرزند تبع اسعد ابو كرب است : حسان ذو المعاهر و تبع زرعه و او همان ذو نواس است كه خود مذهب يهود اختيار كرد و اهل يمن نيز بدين مذهب درآمدند . و به يوسف موسوم شد . نصارى نجران را بكشت و نيز عمرو بن سعد كه همان موثبان است .\r\nو گويد : از اين تبابعه است شمر بن يرغش بن ياسر ينعم بن عمرو ذى الاذعار و افريقيس [ 2 
  ] بن قيس بن صيفى و بلقيس بنت ايلى اشرح بن ذى جدد [ 3 
  ] بن ايلى اشرح بن الحارث بن قيس بن صيفى و نيز گويد كه : در انساب تبابعه تخليط و اختلاف است و جز اندكى از آن انساب و اخبار درست نيست . پايان .\r\nو از زيد الجمهور است ، ذو يزن بن عامر بن اسلم بن زيد . و ابن حزم گويد : عامر همان ذو يزن است . و از فرزندان اوست سيف بن النعمان بن عفير بن زرعة بن عفير بن الحارث بن النعمان بن قيس بن عبيد بن سيف بن ذى يزن ، آنكه از كسرى عليه حبشه يارى خواست و ايرانيان را به بلاد يمن داخل نمود . اين بود بطون حمير و انساب آن و سرزمينشان در يمن است از صنعاء تا ظفار و عدن و اخبار دولتشان را پيش از اين آورديم . و اللّه وارث الارض و من عليها و هو خير الوارثين .\r\nدر پى انساب حمير بن سبا ، انساب حضر موت و جرهم و آنچه نسب شناسان از شعوب و تيره‌هاى آن قوم آورده‌اند نقل مىكنيم . نسب شناسان اخبار حضرموت را به اخبار حمير پيوسته‌اند ، زيرا حضر موت و جرهم چنان كه در تورات آمده است برادران سبأ هستند و ما از آن ياد كرديم و از فرزندان قحطان پس از سبأ جز اين دو بازماندهء معروفى باقى نمانده است .\r\nاما حضرموت آنگاه كه در باب عرب بائده سخن مىگفتيم از آنان ياد كرديم و از پادشاهانشان در آن روزگار نام برديم و گفتيم بازماندگان آنان در تيره‌هاى ديگر اندراج يافته‌اند ، از اين رو به هنگام سخن از طبقهء سوم از اعراب ، از آنان ياد نموديم .\r\nابن حزم مىگويد : گفته‌اند كه حضرموت پسر يقطن برادر قحطان است و خدا داناتر است .\r\nو تا هنگام ظهور اسلام ، آنان را رياست بوده است . از ايشان است : وائل بن حجر كه از صحابه بوده است و او وائل بن حجر بن سعيد بن مسروق بن وائل بن النعمان بن ربيعة بن الحارث بن عوف بن سعد [ 4 
  ] بن عوف بن عدى بن شرحبيل بن الحارث بن مالك بن مرة بن حمير بن زيد بن . . . لاى [ 5 
  ] بن شبت بن قدامه بن اعجب بن مالك بن لاى بن قحطان . و فرزند او علقمه بن\r\n\r\n\r\n","description":"","footnote":"\r\n[ ( 1 ) 
  ] كليكرب .\r\n[ ( 2 ) 
  ] افريقش .\r\n[ ( 3 ) 
  ] جدن .\r\n[ ( 4 ) 
  ] سعيد .\r\n[ ( 5 ) 
  ] لابى بن مالك .\r\n","page_name":" 289 ","page_number":313},
  {"content":"\r\n\r\nوائل است . در اين سلسله نسب ميان وائل و سعيد بن مسروق نام يك تن از آباء او افتاده است و آن سعد بن سعيد است .\r\nسپس ابن حزم از بنى خلدون اشبيلى ياد مىكند و مىگويد : اينان از فرزندان عبد الجبار بن علقمة بن وائل هستند و از ايشان است : على بن المنذر بن محمد و پسرش در قرمونه و اشبيليه [ 1 
  ] كه آن دو را ابراهيم بن حجاج اللخمى ناگهانى به قتل آورد . و آن دو فرزندان عثمان بن [ 2 
  ] بكر بن خالد بن عثمان بن بكر بن بن خالد [ 3 
  ] معروف بن خلدون الداخل من المشرق هستند . و جز ابن حزم ديگرى در باب خلدون نخستين گويد كه او عمرو بن خلدون است . و ابن حزم در باب خلدون گويد : او پسر عثمان بن هانى بن الخطاب بن كريب بن معديكرب بن الحارث بن وائل است . و ابن حزم گويد : صدف از بنى حضر موت است و اوست صدف بن اسلم بن زيد بن مالك بن زيد بن حضرموت بزرگ . و نيز گويد كه از حضر موت است : علاء بن الحضرمى كه رسول خدا ( ص ) او را والى بحرين نمود و در عهد ابو بكر و عمر نيز در آن مقام ببود تا آنگاه كه در سال بيست و يك هجرى وفات يافت . و نسب او چنين است : علاء بن عبد اللّه بن عبدة بن ضماد [ 4 
  ] بن مالك ، حليف بنى امية بن عبد شمس . و برادر اوست ميمون بن الحضرمى بن الصدف و گويند :\r\nعبد اللّه بن ضماد [ 1 
  ] بن اكبر بن ربيعة بن مالك بن اكبر بن عريب بن مالك بن الخزرج بن الصدف . و نيز گويد كه خواهر علاء موسوم به صعبه بنت الحضرمى مادر طلحة بن عبد اللّه است .\r\nپايان .\r\nاما جرهم ، ابن سعيد مىگويد كه : آنان ، دو امت بودند : امتى در عهد عاد و امتى از فرزندان جرهم بن قحطان . چون يعرب بن قحطان ، يمن را در تصرف آورد ، برادرش جرهم حجاز را گرفت و پس از او فرزندش عبد ياليل بن جرهم به فرمانروايى رسيد و پس از او ، پسرش جرشم بن عبد ياليل آنگاه عبد المدان بن جرشم و سپس نفيلة بن عبد المدان و سپس ، عبد المسيح بن نفيله و سپس ، مضاض بن عبد المسيح و سپس ، عمرو بن مضاض ، و سپس ، برادرش حارث بن مضاض سپس ، برادرش بشر بن الحرث و سپس ، مضاض بن عمرو بن مضاض . و گويد كه : اين دومين امت است از جرهم كه اسماعيل بر آنان مبعوث شد و از ميان آنان زن گرفت . پايان .\r\n\r\nخبر از قضاعه و بطون آن\r\nپيش از اين گفتيم كه در اين باب كه آيا قضاعه از حمير است يا عدنان ، اختلاف است . و نيز احتجاجات هر دو طرف را آورديم و چون قول نخستين را ترجيح مىداديم به\r\n\r\n\r\n","description":"","footnote":"\r\n[ ( 1 ) 
  ] چنان كه در جمهره آمده است آن دو تن كه ابراهيم بن حجاج كشته است يكى ابو هانى كريب و ديگر و ابو عثمان خالد نام دارند .\r\n[ ( 2 ) 
  ] عثمان ابو بكر .\r\n[ ( 3 ) 
  ] مخلوف .\r\n[ ( 4 ) 
  ] حماد .\r\n","page_name":" 290 ","page_number":314},
  {"content":"\r\n\r\nذكر انساب آن از حمير پرداختيم و بنابر اين قول گفته‌اند : قضاعة بن مالك بن حمير . و ابن الكلبى مىگويد : قضاعة بن مالك بن عمرو بن مرة بن زيد بن مالك بن حمير . بنابر قول ابن سعيد قضاعه پادشاهى بود در بلاد شحرر [ 1 
  ] ، و پادشاهى بعد از او ، به پسرش حافى [ 2 
  ] و سپس ، به پسر او ، مالك رسيد . ولى ابن حزم ، در زمرهء فرزندان حافى از مالك ياد نكرده است .\r\nابن سعيد گويد : ميان قضاعه و وائل [ 3 
  ] بن حمير نبردهايى درگرفت سپس مهرة بن حيدان بن الحاف بن قضاعه بلاد شحرر را در تصرف آورد و آن بلاد به دو معروف شد و نيز گويد كه فرزندان قضاعه ، نجران را نيز در تصرف آوردند تا آنگاه كه بنى حارث بن كعب بن ازد بر آنان غلبه يافتند و آنان به حجاز درآمدند و در قبايل سعد داخل شدند از اين رو در نسب آنان را به غلط ، به معد منسوب مىدارند . پايان .\r\nاينكه به ذكر تشعب بطون قضاعه مىپردازيم . نسب شناسان معتقدند كه : قضاعه را فرزندى جز حافى نبوده است و بطون قضاعه همه از او هستند حافى را سه پسر بود : عمرو و عمران و اسلم ( به ضم لام ) ابن جزم چنين گويد . از عمرو بن حافى حيدان و بلى و بهراء در وجود آمدند و از حيدان مهره و از بلى جماعتى از مشاهير صحابه ، چون كعب بن عجره و خديج بن سلامه و سهل بن رافع و ابو بردة بن نيار . و از بهرا نيز جماعتى از صحابه در وجود آمدند چون مقداد بن عمرو كه به اسود بن عبد يغوث بن وهب ، دايى رسول خدا ( ص ) منسوب شد و اسود او را به فرزندى پذيرفته بود . و گويند كه : خالد بن برمك مولاى بنى بهرا بود .\r\nو از اسلم است : سعد و هذيم و جهينه و نهد ، فرزندان زيد بن ليث بن سود بن اسلم ، مساكن جهينه ميان ينبع و يثرب است در فراخنايى از سرزمين حجاز و تاكنون نيز آنجايند .\r\nو در ناحيهء شمالى ايشان از عقبه تا ايله مساكن بلى است و هر دو در ساحل شرقى درياى قلزم هستند ، هر چند تيره‌هايى از آنان به ساحل غربى نيز رخت كشيدند . و در ميان صعيد مصر و بلاد حبشه پراكنده شدند و در آنجا افزون شدند و بر بلاد نوبه غلبه يافتند و چون ميانشان اختلاف افكندند پادشاهيشان را زايل ساختند و با حبشه نبرد كردند و تا امروز آنان را در زير فرمان دارند . و از سعد هذيم است بنى عذره كه در ميان عرب به عشق مشهورند .\r\nو از بنى عذره است : جميل بن عبد اللّه بن معمر و معشوق او بثينه دختر حبا [ 4 
  ] . ابن حزم گويد : پدرش از صحابه بود و نيز از بنى عذره است عروة بن حزام و معشوقش عفرا . و از بنى عذره است : زراح بن ربيعه برادر مادرى قصى بن كلاب و هم اوست كه قصى ، در منازعه عليه بنى سعد بن زيد بن مناة بن عم تميم ، به او و به قوم او استظهار داشت و اين پيروزى كليد رياست او بر قريش بود .\r\n\r\n\r\n","description":"","footnote":"\r\n[ ( 1 ) 
  ] شحر .\r\n[ ( 2 ) 
  ] حاف .\r\n[ ( 3 ) 
  ] واثل .\r\n[ ( 4 ) 
  ] حباب .\r\n","page_name":" 291 ","page_number":315},
  {"content":"\r\n\r\nاز عمران بن الحافى است : بنى سليح و او عمرو بن حلوان بن عمران است . و از بنى سليح است ضجاعم . يعنى بنى ضجعم بن سعد بن سليح . اينان پيش از غسانيان از جانب روميان بر شام حكومت مىكردند . و از بنى عمران بن الحافى است ، بنى جرم بن زبان بن حلوان بن عمران ، كه بطنى بزرگ است . و بسيارى از صحابه از ميان آنان برخاسته‌اند . مساكن اينان ما بين غزه و جبال شراة ، در شام است . و جبال شراة از جبال كرك است . و از تغلب بن حلوان است : بنى اسد و بنى نمر و بنى كلب كه قبائلى بزرگ‌اند و همه از فرزندان وبرة بن تغلب هستند . و از بنى نمر است بنى خشين بن نمر و از بنى اسد بن وبره است ، تنوخ كه از فرزندان فهم بن تيم اللات بن اسد هستند . از ايشان است مالك بن زهير بن عمرو بن عمرو بن فهم و چنان كه گفتيم ، قبايل تنوخ ، در عهد او و پدرش مالك بن فهم به تنوخ موسوم شدند . اينان حليفان بنى حزم بودند .\r\nتنوخ را سه بطن است : بطنى موسوم به فهم كه از آنان سخن گفتيم و بطنى ، موسوم به نزار ولى نزار ، پدر اينان نبوده است بلكه همه از بطون قضاعه‌اند و از بنى تيم اللات و از غير ايشان سه بطن است كه آنان را احلاف مىگويند از همه قبايل عرب از كنده و لخم و جذام و عبد القيس . ( پايان سخن ابن حزم ) . و از بنى اسد بن وبره است ، بنى القين و نام او نعمان بن جسر بن شيع اللّه [ 1 
  ] بن اسد بن وبرة بن تغلب بن حلوان است . از قبايل كلب است : بنى كنانة بن بكر بن عوف بن عذرة بن زيد اللات بن رفيدة بن ثور بن كلب كه قبيله‌اى است عظيم و داراى سه بطن : بنى عدى و بنى زهير و بنى عليم . نيز بنى جناب بن هبل بن عبد اللّه بن كنانه را ، بطونى بزرگ است . از ايشان است عبيدة بن هبل [ 2 
  ] شاعر باستانى عرب . بعضى او را ابن حذام [ 3 
  ] خوانده‌اند و هم اوست كه امرؤ القيس از او ياد مىكند ، آنگاه كه مىگويد : « نبكى الديار كما بكى ابن حذام » و گويند كه او از بكر بن وائل است . هشام بن السائب الكلبى گويد : اگر از اعراب كلب بپرسند كه ابن حذام چرا بر آن خانه‌ها اشك مىريخت پنج بيت از قصيدهء امرؤ القيس را از « قفانبك من ذكرى حبيب و منزل » را براى آنان بخوانند . و مىگويند باقى اين اشعار از امرؤ القيس است . و ابن حذام [ 4 
  ] شاعرى است قديم كه شعرش از ميان رفته است ، زيرا عرب را در آغاز كتابت نبوده ، و آنچه از اشعار شعراى قديم باقى مانده آنهايى است كه راويان دورهء اسلامى آورده‌اند و آنان از حافظه مردم يادداشت كرده‌اند .\r\nو از بنى عدى است بنى حصن [ 5 
  ] بن ضمضم بن عدى و از ايشان است نائله بنت الفرافصة بن الاحوص بن عمرو بن ثعلبة بن الحارث بن حصن ، زوجهء عثمان بن عفان و نيز از ايشان است ابو الخطار حسام بن ضرار بن سلامان بن جشم بن ربيعة بن حصن امير اندلس و عنبسة [ 6 
  ] بن\r\n\r\n\r\n","description":"","footnote":"\r\n[ ( 1 ) 
  ] اللات .\r\n[ ( 2 ) 
  ] هبيل .\r\n[ ( 3 ) 
  ] حرام .\r\n[ ( 4 ) 
  ] حرام .\r\n[ ( 5 ) 
  ] حصين .\r\n[ ( 6 ) 
  ] منسيه .\r\n","page_name":" 292 ","page_number":316},
  {"content":"\r\n\r\nسحيم [ 1 
  ] بن منجاس [ 2 
  ] بن مزغور بن منجاس بن هذيم بن عدى بن زهير و فرزندزادهء او حسان بن مالك بن بجدل كه در روز مرج راهط به يارى مروان برخاست . و در دورهء اسلامى ابن بنى بجدل بر كلب رياست داشتند و بعد از آنان بنى منقذ ملوك شيزر . و از بنى زهير بن جناب است حنظلة از فرزندان صفوان بن تويل [ 3 
  ] بن بشر بن حنظلة بن علقمة بن شراحيل بن عرين [ 4 
  ] بن ابى جابر بن زهير ، كه از جانب هشام والى افريقيه بود . و از عليم بن جناب است بنى معقل و گويند كه : اعراب معقل كه در اين عهد در مغرب الاقصى هستند به بنى معقل منسوبند .\r\nو از بطون كلب بن عوف بن بكر بن عوف بن كعب بن عوف بن عامر بن عوف است ، دحية بن خليفة بن فروة بن فضالة بن زيد بن امرؤ القيس بن الخزرج بن عامر بن بكر بن عامر بن عوف كه از اصحاب رسول خدا ( ص ) بود . و اين دحيه همان كسى است كه جبرئيل به صورت او بر پيامبر نازل مىشد . و نيز منصور بن جمهور [ 5 
  ] بن حصين [ 6 
  ] بن عمرو بن خالد بن حارثة بن العبيد بن عامر بن عوف كه با يزيد بن وليد قيام كرد و يزيد او را والى كوفه نمود . و نيز محبوب رسول خدا ( ص ) اسامة بن زيد بن حارثة بن شراحيل بن عبد العزى بن عامر بن النعمان بن عامر بن عبد ود بن عوف كه پدرش زيد در جاهليت اسير شد ، و به دست خديجه افتاد و خديجه او را به پيامبر ( ص ) بخشيد پدرش نزد او آمد ، پيامبر ( ص ) او را ميان خود و پدرش مخير ساخت و او رسول خدا ( ص ) را اختيار كرد . و در كفالت پيامبر باقى ماند تا آنگاه كه او را آزاد ساخت . فرزند اين زيد يعنى اسامه در خانهء پيامبر با ديگر موالى آن حضرت پرورش يافت و اخبار او مشهور است .\r\nو از بنى كلب سپس از بنى كنانة بن عوف است ، نسب شناس ابن الكلبى و او ابو المنذر هشام بن محمد بن السائب بن بشر بن عمرو بن الحارث بن عبد العزى بن امرؤ القيس است .\r\nابن حزم گويد : ابن كلبى نسب خود را چنين بيان كرده است . و من معتقدم كه اين امرؤ القيس همان عامر بن النعمان بن عامر بن عبد ود بن عوف بن كنانه بن عذره است . كه پيش از اين از نسب او سخن گفتيم . قضاعه را در سرزمين‌هاى ميان شام و حجاز تا عراق در ايله و جبال كرك تا مشارف شام فرمانروايى بود . روميان آنان را بر آن بخش از بادية العرب به حكومت گماشته بودند .\r\nنخستين فرمانروايى ايشان در تنوخ بود . پس بنابر نقل مسعودى سه پادشاه از پى يك ديگر آمدند .\r\nنعمان بن عمرو ، سپس پسرش عمرو النعمان ، سپس ، پسرش حوارى بن عمرو ، آنگاه سليح از بطون قضاعه بر آنان غلبه يافت . رياست اينان در خاندان ضجعم بن معد بود اين واقعه مقارن استيلاء تيتوس [ 7 
  ] از قياصره بر شام بود . او از جانب خود ، آنان را بر عرب فرمانروايى داد . آنان نيز فرمان او را اطاعت مىكردند تا آنگاه كه زيادة بن هبولة بن عمرو بن عوف بن ضجعم به حكومت رسيد . در\r\n\r\n\r\n","description":"","footnote":"\r\n[ ( 1 ) 
  ] شحيم .\r\n[ ( 2 ) 
  ] ميخاش .\r\n[ ( 3 ) 
  ] توبل .\r\n[ ( 4 ) 
  ] هرير .\r\n[ ( 5 ) 
  ] جهور .\r\n[ ( 6 ) 
  ] حضر .\r\n[ ( 7 ) 
  ] طيطش .\r\n","page_name":" 293 ","page_number":317},
  {"content":"\r\n\r\nاين ايام طايفهء غسان از يمن بيرون آمدند و بر آنان غلبه يافتند و پادشاهى عرب در شام به بنى جفنه رسيد و چنان كه خواهيم گفت حكومت ضجاعم به پايان آمد .\r\nابن سعيد گويد : زيادة بن هبوله با كسانى كه باقى مانده بودند به حجاز رفت و حجر آكل المرار الكندى او را كشت . آكل المرار از جانب تبابعه در حجاز حكومت مىكرد . او دست به كشتارشان زد ، چنان كه جز اندكى باقى نماندند .\r\nبرخى ضجاعمه و دوس را كه در بحرين اقامت گزيده بودند ، تنوخ مىگويند و گويد كه بنى عبيد بن الابرص ابن عمر بن اشجع بن سليح را در حضر فرمانروايى بود و آثار آن در بيابان‌هاى سنجار هنوز باقى است و آخرينشان ضيزن بن معاوية بن العبيد است كه در نزد جرامقه به ساطرون معروف است و داستان او با شاپور ذو الجنود ( لشكر كش ) از اكاسره ، مشهور است . و گويد كه قضاعه را فرمانروايى ديگرى در ميان كلب بن وبره بود كه ميان سكون و كنده دست به دست مىشد .\r\nپس دومة الجندل و تبوك از آن كلب بود اينان كيش نصرانيت پذيرفتند . چون اسلام آمد اكيدر بن عبد الملك بن السكون در دومة الجندل حكومت مىكرد . و گويند كه او كندى و از ذريه پادشاهانى است كه تبابعه بر كلب فرمانروايى داده بودند . خالد بن وليد او را اسير كرد و نزد پيامبر ( ص ) آورد . پيامبر با او بر سر دومة الجندل مصالحه كرد . از كسانى كه نخستين بار بر دومة الجندل فرمان راندند يكى دجانة بن قنافة بن عدى بن زهير بن جناب بود . و گويد كه بنى كلب امروز گروه بسيارى هستند در ناحيهء خليج قسطنطينيه . بعضى مسلمان‌اند و بعضى نصرانى . پايان سخن در انساب قضاعه .\r\nابن حزم گويد : همهء قبايل عرب به يك پدر بازمىگردند مگر سه قبيله : تنوخ و عتق [ 1 
  ] و غسان . در باب تنوخ سخن گفتيم و اينك از عتق سخن مىگوئيم : عتق جماعاتى هستند از حجر حمير يعنى او حجر بن ذو رعين است و از سعد العشيره و از كنانة بن خزيمه . و از ايشان است زبيد بن الحارث العتق از حجر حمير و او مولاى عبد الرحمان بن القاسم و خالد بن جنادة المصرى يار مالك بن انس بود .\r\nاما غسان ، ايشان از يك پدر هستند ولى بعضى از آنان در اين نسب داخل نيستند ، بلكه از ديگر قبايل در ميان آنان راه يافته‌اند . و ايشان را عتق [ 1 
  ] مىگويند . زيرا اينان گرد آمدند تا به رسول خدا ( ص ) زيانى برسانند . ولى رسول بر آنان ظفر يافت سپس آزادشان ساخت و ايشان از بطن‌هاى گوناگون بودند و چون هم سوگند شدند كه در شام اقامت كنند به تنوخ شهرت يافتند زيرا تنوخ به معنى اقامت كردن است . اما غسان نيز از طوايف مختلف‌اند كه در كنار آبى به همين نام گرد آمدند و بدان انتساب يافتند . پايان سخن ابن حزم .\r\n\r\n\r\n","description":"","footnote":"\r\n[ ( 1 ) 
  ] عتقى .\r\n","page_name":" 294 ","page_number":318},
  {"content":"\r\n\r\n\r\nخبر از قبايل كهلان از قحطانيان و شعوبشان و پيوستگى برخى به برخى ديگر و سرانجام آنان\r\nاينان فرزندان كهلان بن سبأ بن يشجب بن يعرب بن قحطان ، برادران و فرزندان حمير بن سبا هستند . در آغاز با آنان در پادشاهى شريك بودند سپس تنها بنى حمير را پادشاهى بود ، و بنى كهلان در يمن تحت فرمان ايشان مىزيستند . چون پادشاهى بنى حمير پايان پذيرفت ، رياست اعراب باديه به دست بنى كهلان افتاد ، زيرا ، اينان همچنان در باديه بودند و دستخوش تجملات شهرنشينى نشدند و چون بنى حمير ، به روزگار پيرى و ناتوانى نيفتادند . بنى كهلان در باديه در كر و فر يافتن قوت بودند و بسيارى از رؤسا و امراء عرب ، از ميان آنان برخاستند . يكى از بطون كهلان ، كنده بود كه در يمن و حجاز فرمانروايى يافتند ، سپس ازد از تيره‌هاى كهلان با مزيقياء ، از يمن بيرون آمدند و در شام پراكنده شدند . در شام از ميان آنان بنى جفنه حكومت داشت و در يثرب اوس و خزرج و در عراق بنى فهم ، سپس لخم و طى كه از تيره‌هاى آن بود از يمن بيرون آمد ، و در حيره آل منذر - چنان كه خواهيم گفت - از ميان آنان به پادشاهى رسيد .\r\nاما شعوب كهلان كلا نه شعبه است ، از زيد بن كهلان در مالك بن زيد و عريب بن زيد .\r\nپس ، از مالك است بطون همدان كه ديارشان همچنان در مشرق يمن است . و ايشان فرزندان اوسله هستند كه او همدان بن مالك بن زيد بن اوسلة بن ربيعة بن خيار [ 1 
  ] بن مالك بن زيد بن نوف بن همدان است . از بطون همدان است : حاشد و از شعوب حاشد است بنى يام بن اصفى بن دافع [ 2 
  ] بن مالك بن جشم بن حاشد است و از اين شعبه است طلحة بن مصرف . چون خداوند اسلام را آورد ، بسيارى از همدان در سرزمين‌هاى اسلامى پراكنده شدند و گروهى نيز در يمن باقى ماندند و ميان على ( ع ) و صحابه درگيرى پديد آمد . همدانيان ياران على بودند و على در باب ايشان گفت :\r\n فلو كنت بوابا على باب جنة * لقلت بهمدان ادخلوا بسلام \r\nاينان همواره در تشيع خود پايدار بوده‌اند . از اين ايشان است : على بن محمد الصليحى از بنى يام .\r\nاو از داعيان دعوت عبيديان بود در يمن ، در حصن حرار . پس بر آنجا مستولى شد و چنان كه در اخبارشان خواهيم گفت فرمانروايى آن ديار به فرزندانش منتقل شد . و پس از آن و پيش از آن ، در ايام زيديان دولت بنى الرسى در صعده به يارى و مظاهرت اينان بر سر كار بود و تا اين زمان بر كيش تشيع هستند .\r\nبيهقى گويد : در دورهء اسلامى آنان پراكنده شدند و ديگر نه قبيله‌اى بر ايشان باقى ماند و نه سرزمينى ، مگر در يمن ، كه در آنجا بزرگترين قبايل بودند و از ياران المعطى از زيديان\r\n\r\n\r\n","description":"","footnote":"\r\n[ ( 1 ) 
  ] جبار .\r\n[ ( 2 ) 
  ] مانع .\r\n","page_name":" 295 ","page_number":319},
  {"content":"\r\n\r\nو از قائمين به دعوت او در يمن . اينان همهء دژهاى يمن را به تصرف آوردند . اقليم بكيل و اقليم حاشد كه از بطون همدان است در تصرف ايشان است . ابن سعيد گويد : از همدان است بنو الزريع و اينان صاحبان دعوت و فرمانروايى در عدن و حيره بودند . و بر كيش زيدى هستند .\r\nو از همدان است : هان بن مالك بن زيد بن اوسله و نيز از مالك بن زيد است ازد و او ازد بن الغوث بن فبت بن مالك ، و خثعم و بجيله پسران انمار بن اراش ، برادر ازد بن الغوث . و بعضى مىگويند :\r\nانمار پسر نزار بن معد است و اين درست نيست . اما ازد بطنى عظيم و پهناور و داراى شعوب بسيار است . از ايشان است بنى دوس از بنى نصر بن الازد . و او دوس بن عدثان ( به ثاء سه نقطه ) بن عبد اللّه بن زهران بن كعب بن الحارث بن كعب بن مالك بن نصر بن الازد است . و از ايشان بود جذيمة بن مالك بن فهم بن غنم بن دوس كه سرزمينشان در نواحى عمان است و پس از دوس و جذيمه برادرانشان بنى نصر بن زهران بن كعب در عمان فرمانروايى داشتند . يكى از آنان كمى پيش از ظهور اسلام مستكبر بن مسعود بن الجراز [ 1 
  ] بن عبد العزى [ 2 
  ] بن معولة [ 3 
  ] بن شمس بن عمرو بن غنم بن غالب بن عثمان بن نصر بن زهران بود . و آنكه از آن ميان درك اسلام كرد جفير بن الجلندى بن كركر بن المستكبر و برادرش عبد اللّه ، پادشاه عمان بودند . پيامبر ( ص ) براى آن دو نامه نوشت و آنان اسلام آوردند ، آنگاه عمرو بن العاص را بر سرزمينشان فرمانروايى داد .\r\nسپس ، از بنى مازن بن ازد است بنى عمرو مزيقيا بن عامر و عامر ملقب است به ماء السماء . و گوئيم عامر بن حارثة الغطريف بن امرؤ القيس البهلول بن ثعلبة بن مازن بن الازد . و اين عمرو و پدرانشان همه در باديهء كهلان در يمن با حميريان پادشاهى داشتند و پس از ايشان ، پادشاهى حميريان نيرومند شد . سرزمين سبأ در يمن ، در اين عهد يكى از بلاد مرفه و پر نعمت بود . سيل‌هايى كه از دره ميان دو كوه به راه مىافتاد بدانجا سرازير مىشد . پس ميان آن دو كوه ، سدى از سنگ و قير برآوردند تا راه بر سيل‌ها و آب چشمه‌ها و باران‌ها بگرفت ، و هر بار به قدر نياز جهت آبيارى از روزنه‌هايى كه تعبيه كرده بودند ، آب جارى مىساختند . اين سد به خواست خداوند ، در ايام فرمانروايى حمير بر پاى بود . چون پادشاهيشان روى در تراجع نهاد و نظام دولتشان از هم بگسست و باديهء كهلان بر سرزمين سبأ غلبه يافت و دست به تباهى و فساد گشودند ، كسانى كه به نگهبانى آن مأمور بودند ، از پى كار خود رفتند . بيم ويران شدن آن مىرفت و كسى كه ويران شدن آن را خبر داد ، عمرو مزيقيا پادشاهشان بود . زيرا ديده بود كه در كار سد اختلالاتى پديد آمده است . و گويند برادرش عمران كاهن به او خبر داده بود . و گويند طريفهء كاهنه . سهيلى گويد : طريفهء كاهنه زن عمرو بن عامر بود .\r\nابن هشام از ابو زيد الانصارى روايت مىكند كه او موش‌هايى را ديد كه سد را سوراخ مىكنند . دانست كه با آن حال سد را بقايى نيست . پس تصميم گرفت كه از يمن نقل كند . و\r\n\r\n\r\n","description":"","footnote":"\r\n[ ( 1 ) 
  ] الجرار .\r\n[ ( 2 ) 
  ] عبد اللّه .\r\n[ ( 3 ) 
  ] مفوله .\r\n","page_name":" 296 ","page_number":320},
  {"content":"\r\n\r\nنيز قومش چنان حيله انديشيدند كه خردترين فرزندش را واداشتند تا چون پدر بر او درشتى كند پدر را بزند ، پسر نيز چنين كرد و عمرو گفت : در سرزمينى كه خردترين فرزندان من مرا بزند ، زيست نكنم و اموال خود را به معرض فروش گذاشت ، اشراف يمن گفتند ، خشم عمرو را غنيمت بشماريد و اموالش را بخريد . عمرو اموالش را فروخت و همراه فرزندان و فرزندزادگان روانهء سفر شد . ازد گفتند اگر عمرو برود ، ما درنگ نمىكنيم . آنان نيز عزم سفر كردند و اموال خود را فروختند و با او به راه افتادند . رؤسايشان در اين سفر ، فرزندان عمرو مزيقيا و وابستگان ايشان از بنى مازن بودند . بدين گونه ازد ، از بلاد يمن به جانب حجاز روان شد .\r\nسهيلى گويد : اين سفر از يمن به حجاز در عهد حسان بن تبان اسعد از تبابعهء يمن بود و در عهد او بود كه سد ويران گرديد . چون ازد از يمن بيرون آمدند نخستين بار در بلاد عك ما بين زبيد و زمع فرود آمدند . و پادشاه عك را كه از ازد بود ، كشتند ( ؟ ) و در بلاد پراكنده شدند :\r\nبنى نصر بن الازد ، در شراة و عمان فرود آمدند و بنى ثعلبة بن عمرو مزيقيا در يثرب و بنى حارثة بن عمرو به مر الظهران در مكه و به قولى ايشان خزاعه هستند . و بر آبى كه ما بين زبيد و زمع بود و موسوم به غسان ، گذشتند ، از بنى مزيقيا هر كس كه از آن آب نوشيد بدان موسوم شد . از آن ميان بنى مالك و بنى الحارث و بنى جفنه و بنى كعب از آن آب نوشيدند و همگى به غسان موسوم شدند ولى بنى ثعلبة العتقاء ننوشيدند و بدان موسوم نگشتند .\r\nاز فرزندان جفنه‌اند ، پادشاهان شام كه در آتيه از آنان سخن خواهيم گفت . دولت ايشان در شام بود . و از فرزندان ثعلبة العتقاءاند : اوس و خزرج و پادشاهان يثرب در جاهليت ، كه از ايشان نيز سخن مىگوئيم . و از بطن عمرو مزيقياست بنى افصى بن حارثة بن عمرو . و برخى گويند : افصى بن عامر بن قمعة ( بدون شك ) بن الياس بن نصر . ابن حزم گويد : اگر اسلم بن افصى از ايشان باشد ، پس بدون شك از بنى اسلم هستند . و نيز از بطن عمرو مزيقيا هستند : بنى ابان و نام او سعد بن عدى بن حارثة بن عمرو است . و نيز بنى العتيك .\r\nاما بجيله ، بلادشان از سروات بحرين و حجاز است تا تباله . به هنگام فتح اسلامى در آفاق پراكنده شدند و جز اندكى از آنان در مواطن خود نماندند . هر سال حاجيانشان به مكه مىآيند و بر آنان آثار تنگى معيشت آشكار است ولى در نزد حجاج به جوانمردى و سخاوت معروفند . احوال آنان در آغاز فتوحات اسلامى آشكار است و مردانشان مشهور . از بطون بجيله است : قسر موسوم به مالك از فرزندان عبقر بن انمار و نيز از فرزندان او است احمس بن الغوث . اما بنى عريب بن زيد بن كهلان ، از آنهاست : طى و اشعر و مذحج و بنى مره و اين چهار از فرزندان ادد بن زيد بن يشجب بن عريب‌اند . و از اشعريانند ، بنى اشعر و او نبت بن ادد است و بلادشان در ناحيهء شمالى از زبيد است . اينان در آغاز اسلام اظهار وجود كردند . سپس در اثر فتوحات اسلامى پراكنده شدند . ميان كسانى كه از آنان در يمن مانده بودند ، با\r\n\r\n","description":"","footnote":"","page_name":" 297 ","page_number":321},
  {"content":"\r\n\r\nابن زياد [ 1 
  ] ، در آغاز فرمانرواييش بر يمن ، در عهد خلافت مأمون ، نبردهايى درگرفت . تا آنگاه كه كم‌كم ناتوان گشتند و در شمار رعايا درآمدند .\r\nاما بنى طى بن ادد ، در يمن بودند و از پى ازد به حجاز رخت بستند و در سميرا و فيد در جوار بنى اسد فرود آمدند ، آنگاه اجا و سلمى دو كوه از سرزمين‌هاى طى را از آنان به غلبه بستدند و در آنجا اقامت جستند . در اثر فتوحات صدر اسلام پراكنده گشتند . ابن سعيد گويد : از ايشان در آن بلاد اكنون مردمى بسيار در كوهستان‌ها و جلگه‌هاى حجاز و شام و عراق زندگى مىكنند و اينان همان قبايل طى هستند كه در اين زمان در عراق و شام و مصر صاحب دولت‌اند و سنبس و ثعالب دو بطن از ايشانند مشهور . سنبس بن معاوية بن شبل بن عمرو بن الغوث بن طى . و ابن سعيد گويد كه از ايشان است : زبيد بن عمرو بن عنبس [ 2 
  ] بن سلامان بن ثعل و اينان در سنجارند . اما ثعالب ، فرزندان ثعلبة بن رومان بن جندب بن خارجة بن سعد بن فطرة [ 3 
  ] بن طى و ثعلبة بن جدعا بن ذهل بن رومان هستند . ابن سعيد گويد : و از ايشان است بنى لام بن ثعلبه كه منازلشان از مدينه است تا آن دو كوه ( يعنى اجا و سلمى ) ولى بيشتر اوقات در يثرب سكونت دارند . ثعالب كه در صعيد مصر هستند از فرزندان ثعلب بن عمرو بن الغوث بن طىاند .\r\nابن حزم گويد : لام بن عمرو بن طريف بن عمرو بن ثمامة بن مالك بن جدعا ، و از ثعالب‌اند بنى ثعلبة بن ذهل بن رومان . و بنى صخر در جانب بنيامين و شام هستند و از بطون آنان است غزيه كه همگان در شام و عراق از صولتشان بيمناكند . اينان فرزندان غزية بن افلت بن معبد بن عمرو بن عنبس بن سلامان بن ثعل هستند . بنى غزيه بسيارند و مساكنشان در راه حجاج ميان عراق و نجد است . در عصر جاهلى رياست طى ، از آن بنى هنىء بن عمرو بن الغوث بن طى بود و ايشان در ريگستان‌ها زندگى مىكنند و برادرانشان در كوهستان‌ها . و از اين قبيله است اياس بن قبيصه ، همان كسى كه كسرى ابرويز پس از قتل نعمان بن المنذر ، دولت به دو داد . و به جاى لخم كه قوم نعمان بودند ، طى را در حيره مكانت داد . و اياس را بر عرب فرمانروايى بخشيد و نسب او چنين است : اياس بن قبيصة بن ابى عفر [ 4 
  ] بن النعمان بن حية بن سعنة بن الحارث [ 5 
  ] بن الحويرث بن ربيعة بن مالك بن سفر [ 6 
  ] بن هنىء . تا هنگام انقراض دولت ايرانيان ، ايشان در آن ديار فرمانروايى داشتند .\r\nاز بازماندگان اياس است : ربيعة بن على بن مفرح بن بدر بن سالم بن قصة بن بدر بن سميع است . و از ربيعه است تيرهء آل مراد و تيرهء آل فضل . و آل فضل خود دو تيره هستند ، آل على و آل مهنا . على و مهنا فرزندان فضل‌اند . و فضل و مراد فرزندان ربيعه و سميع . بسيارى از\r\n\r\n\r\n","description":"","footnote":"\r\n[ ( 1 ) 
  ] ظاهرا ابن زيات .\r\n[ 2 ) عس . 
  ]\r\n[ ( 3 ) 
  ] قطره .\r\n[ ( 4 ) 
  ] ابى يعفر .\r\n[ ( 5 ) 
  ] جبيب بن الحرث .\r\n[ ( 6 ) 
  ] سعد .\r\n","page_name":" 298 ","page_number":322},
  {"content":"\r\n\r\nجهال باديه پندارند كه اين خاندان فرزند عباسه خواهر رشيد ، از جعفر بن يحيى است ولى اين پندارى دروغ و بىاساس است . در ايام عبيديان ، بنى المفرح بر طى رياست داشتند ، آنگاه رياست به بنى مراد بن ربيعه رسيد و همه ميراث بران سرزمين غسان ، در شام و پادشاهيشان بر عرب شدند . سپس رياست به بنى على و بنى مهنا ، پسران فضل بن ربيعه رسيد . اينان مدتى رياست قوم را ميان خود تقسيم كردند تا در اين زمان ، تنها بر بنى مهنا قرار گرفت . اينان بر مشارف شام و عراق و سرزمين نجد ، بر عرب حكم مىرانند ، ظهورشان در آغاز ، در عهد دولت ايوبى بود و پس از ايشان ، در عهد ملوك ترك در مصر و شام ، و ما در اين باب سخن خواهيم گفت . و اللّه وارث الارض و من عليها .\r\nو اما مذحج ، نام او مالك بن زيد بن ادد بن زيد بن كهلان است . از ايشان است :\r\nمراد كه نام او يحابر بن مذحج است و نيز از ايشان است : سعد العشيرة بن مذحج كه بطنى عظيم است و شعوب فراوان دارد . و نيز از ايشان است جعفى [ 1 
  ] بن سعد العشيرة و زبيد بن صعب بن سعد العشيره . و از بطون مذحج است : نخع و رها و مشيله [ 2 
  ] و بنى الحارث بن كعب . اما نخع جسر بن عامر [ 3 
  ] بن علة بن جلد بن مذحج است و مشيلة بن عامر بن عمرو بن عله . و اما رها فرزند منبه بن حرب بن عله است . از مذحج گروهى در تمام ايام بنى مهنا با ديگر احياء طى در ميان اعراب شام مىزيستند كه بيشترشان از زبيد بودند .\r\nاما بنى الحارث ، پدرشان حارث پسر كعب بن عله و سرزمينشان در نواحى نجران است ، در آنجا همسايهء بنى ذهل بن مزيقيا ازد و بنى كعب بن عبد اللّه بن مالك بن نصر بن الازد ، هستند . و نجران پيش از آنان از آن جرهم بود . افعى كاهن پادشاه نجران كه ميان فرزندان نزار بن معد كه پس از مرگ نزار نزد او رفتند ، حكم كرد ، از ايشان بود . و نام افعى غلس بن غمرماء بن همدان بن مالك بن منتاب بن زيد بن واثل بن حمير است . او نخست والى بلقيس بر نجران بود ، بلقيس او را نزد سليمان فرستاد . او سليمان را تصديق كرد و به او ايمان آورد و پس از وفات سليمان بر دين او باقى ماند . سپس بنى الحارث بن كعب بن علة بن جلد بن مذحج به نجران آمدند و بر بنى الافعى غلبه يافتند . آنگاه ازد از يمن بيرون آمد و بر آنان گذشت و ميانشان جنگ‌هايى درگرفت . گروهى در جوار ايشان باقى ماندند . اينان بنى نصر بن الازد و بنى ذهل بن مزيقيا بودند و رياست را ميان خود تقسيم كردند . و از بنى الحارث بن كعب است بنى زياد و نام او يزيد بن قطن بن زياد بن الحارث بن مالك بن كعب بن الحارث . رياستشان در خاندان عبد المدان بن الديان بود اين مقام اندكى پيش از هجرت به يزيد بن عبد المدان بن الديان رسيد . برادر يزيد ، عبد الحجر بن عبد المدان همراه با وفدى به واسطهء خالد بن الوليد نزد پيامبر ( ص ) آمد و برادرشان زياد بن عبد اللّه بن عبد المدان خويشاوندان مادرى سفاح\r\n\r\n\r\n","description":"","footnote":"\r\n[ ( 1 ) 
  ] جعفر .\r\n[ ( 2 ) 
  ] مسيله .\r\n[ ( 3 ) 
  ] جسر بن عمرو .\r\n","page_name":" 299 ","page_number":323},
  {"content":"\r\n\r\nبود و سفاح او را بر نجران و يمامه حكومت داد .\r\nابن سعيد مىگويد : پيوسته پادشاهى نجران در خاندان بنى عبد المدان بود سپس به بنى ابى الجواد . از آن خاندان رسيد . در قرن ششم عبد القيس بن ابى الجواد بر سر كار بود و در اين روزگار حكومتشان به دست اعاجم افتاد . چنان كه در ديگر بلاد مشرق چنين شده است . از بطون حارث بن كعب ، بنى معقل است و او ربيعة بن الحارث بن كعب است . و گويند كه معقل‌ها كه در اين ايام در مغرب اقصى هستند از اين بطن‌اند نه از زادگان معقل بن كعب قضاعى .\r\nو مؤيد اين امر اين است كه اين معقل‌ها همه به ربيعه منسوب‌اند و ربيعه چنان كه ديدى ، نام معقل است . و اللّه تعالى اعلم .\r\nاما بنى مرة بن ادد . برادران طى و مذحج و اشعريان بطن‌هايى بسيارند كه همگى به حارث بن مره منتهى مىشوند چون خولان و معافر و لخم و جذام و عامله و كنده . معافر ، فرزندان يعفر بن مالك بن الحارث بن مرةاند . در زمان فتوحات اسلامى پراكنده شدند . از ايشان است : منصور بن ابى عامر مصاحب هشام در اندلس . و اما خولان ، نام او فكل [ 1 
  ] بن عمرو بن مالك است و عمرو ، برادر يعفر است . و بلادشان در جبال شرقى يمن است و تا به امروز نيز در همانجايند . و اينان نيز در زمان فتوحات اسلامى پراكنده گشتند . ايشان را امروز جز در يمن چادرها و مساكنى نيست . اما لخم نام او مالك بن عدى بن الحارث بن مرة است . بطنى عظيم و وسيع است . داراى شعوب و قبايل . و از ايشان است دار بن هانى بن حبيب بن نمارة بن لخم . از بزرگترينشان خاندان نصر بن ربيعة بن عمرو بن الحارث بن مسعود بن مالك بن عمم بن نمارة بن لخم است . و نماره را انماره نيز گويند . اينان ، قوم و قبيلهء آل منذرند . و نوادهء او عمرو بن عدى بن نصر ، خواهرزادهء جذيمة الوضاح است كه زباء انتقام خون او را از قاتلان او بگرفت و پس از دايى خود جذيمة ، از جانب كسرىها بر عرب حكومت يافت و او را - چنان كه از اين پس خواهيم گفت - در حيره فرود آوردند .\r\nاز شعوب لخم است ، بنى عباد پادشاهان اشبيليه كه از آنان ياد خواهيم كرد . اما جذام ، نامش عمرو بن عدى برادر لخم بن عدى است بطنى است گسترده و داراى شعوب بسيار . چون غطفان و افصى [ 2 
  ] و بنى حرام بن جذام و بنى ضبيب و بنى محريه [ 3 
  ] و بنى بعجه و بنى نفاثه و ديارشان در حوالى ايله است از آغاز اعمال حجاز تا ينبع از اطراف يثرب ، ايشان را در معان و حوالى آن از سرزمين شام فرمانروايى است اين فرمانروايى در خاندان بنى النافره ، از نفاثه بود . يعنى فروة بن عمرو بن النافره ، از جانب روم بر قوم خود و بر اعراب ساكن حوالى معان حكومت مىكرد . و او همان كسى است كه به رسول خدا ( ص ) ايمان آورد و استرى سفيد به او اهداء كرد و چون قيصر اين خبر شنيد حارث بن ابى شمر الغسانى پادشاه غسان را بر ضد او\r\n\r\n\r\n","description":"","footnote":"\r\n[ ( 1 ) 
  ] افكل .\r\n[ ( 2 ) 
  ] امصى .\r\n[ ( 3 ) 
  ] مخرمه .\r\n","page_name":" 300 ","page_number":324},
  {"content":"\r\n\r\nبرانگيخت تا او را بگرفت و در فلسطين بر دار كرد . باقى ماندهء ايشان امروز در مواطن پيشين خود ساكن‌اند و دو تيره‌اند ، يكى بنى عائد ميان بلبيس از اعمال مصر تا عقبهء ايله تا كرك از ناحيهء فلسطين و ديگر به بنى عقبه معروفند و در سرزمين‌هايى از كرك تا ازلم ، از بر حجاز ، سكونت دارند . نگهبانى كاروان‌هايى كه ما بين مصر و مدينهء نبويه تا حدود غزه از شام حركت مىكنند به عهدهء آنان است . غزه از مواطن جرم يكى از بطون قضاعه است . چنان كه گذشت . و تا اين زمان در افريقيه از ايشان جمعى چادرنشين هستند كه همراه با قبايل ذياب بن سليم در نواحى طرابلس زندگى مىكنند .\r\nو اما عامله نامش حارث بن عدى است ، ايشان برادران لخم و جذامند و حارث را به سبب انتساب به مادرش كه از قضاعه بود عامله ناميده‌اند . ايشان بطنى عظيم‌اند و مواطنشان در باديه شام پراكنده است .\r\nو اما كنده ، نام او ثور بن عفير بن عدى است و عفير برادر لخم و جذام است . و از اين رو آنان را ملوك گويند كه در باديهء حجاز - چنان كه خواهيم گفت - پادشاهى داشتند . و بلادشان در جبال يمن بود ، از آن سو كه هم مرز با حضرموت است . دمون كه امرؤ القيس در شعر خود ياد كرده از بلاد ايشان است . بطن‌هاى بزرگ آنان سه است : يكى فرزندان معاوية بن كنده كه از آنان است : ملوك بنى الحارث بن معاوية الاصغر بن ثور بن مرتع بن معاويه ، ديگر بطون سكون و سكسك و پسرشان اشرش بن كنده و از سكون است بطن تجيب يعنى بنى عدى و بنى سعد بن اشرش بن شبيب بن السكون . و تجيب نام مادرشان بوده است . سكون را در دومة الجندل فرمانروائى بود . عبد المغيث بن اكيدر بن عبد الملك بن عبد الحق بن اعمى بن معاوية بن حلاوة بن امامة بن شكامة بن شبيب بن السكون بر آنجا فرمان راند . رسول خدا ( ص ) در غزوهء تبوك ، خالد بن الوليد را بر سر او فرستاد و خالد او را اسير كرده بياورد . اما رسول خدا ( ص ) از خونش درگذشت و به پرداخت جزيه با او مصالحه كرد و او را به جاى خود بازگردانيد . از فرزندان معاوية بن كنده است : بنى حجر بن الحارث الاصغر بن معاوية بن كنده و از ايشان است : آكل المرار بن عمرو بن معاويه و او حجر پدر ملوك كنده است . كه دربارهء آنان سخن خواهيم گفت . و نيز الحارث الولاده برادر حجر . و اباضيان از خوارج يمن و مسلمانان حق طلب از اعقاب او بودند - و در اين باب سخن خواهيم گفت - و از ايشان است : اشعث بن قيس بن معدى كرب بن معاويه و جبلة بن عدى بن ربيعة معاوية بن الحارث الاكبر كه جاهليت و اسلام را درك كرده و پسرش محمد بن الاشعث و عبد الرحمان بن الاشعث كه بر خلاف عبد الملك و حجاج برخاست و آن قصه‌اى است مشهور . و پسر عمشان ابن عدى يعنى ادبر [ 1 
  ] بن عدى بن جبله كه به قولى در شمار اصحاب بوده است . او را معاويه به\r\n\r\n\r\n","description":"","footnote":"\r\n[ ( 1 ) 
  ] ادمر .\r\n","page_name":" 301 ","page_number":325},
  {"content":"\r\n\r\nهنگام شورشش عليه برادرش زياد ، به قتل آورد و خبر آن معروف است .\r\nاين بود قبايل يمن از قحطان كه ما به ذكر بطون و انساب ايشان - به نحو مستوفى - پرداختيم اكنون به ذكر كسانى از ايشان كه در شام و حجاز و عراق پادشاهى داشته‌اند ، مىپردازيم . هر چند به طور ناقص . و اللّه تعالى المعين بكرمه و منه و لا رب غيره و لا خير الا خيره .\r\n\r\n","description":"","footnote":"","page_name":" 302 ","page_number":326},
  {"content":"\r\n\r\n\r\nپادشاهان حيره خبر از پادشاهان حيره : از آل منذر ، از اين طبقه . و چگونگى رسيدن پادشاهى به ايشان از پيشينيانشان و چگونگى رسيدن پادشاهى بعد از ايشان به طى .\r\nاز اخبار طبقه اول از اعراب يعنى اعراب عاربه در عراق آگاهى چندانى نداريم زيرا اخبار ايشان به طور تفصيل و مشروح به ما نرسيده است . همانقدر مىدانيم كه قوم عاد و عمالقه عراق را تصرف كردند ، و از برخى اقوال چنان برمىآيد كه ضحاك بن سنان - چنان كه گفتيم - از ايشان بوده است . اما طبقهء دوم يا اعراب مستعربه در سرزمين عراق حكومتى مستقر نداشته‌اند بلكه فرمانرواييشان در آنجا ، به گونه‌اى بدوى و رياستشان در ميان كوچندگان بوده است . پادشاهى عرب چنان كه گذشت - در ميان تبابعه ، از مردم يمن بوده و ميان ايشان و ايرانيان نبردهايى رخ داده و چه بسا غلبه مىيافته‌اند و عراق را در حيطهء تصرف مىآورده‌اند . و ما از حملات بختنصر و كشتارهاى او در آن ديار سخن گفتيم .\r\nدر سواد عراق و اطراف شام و الجزيره ارمانيان ، از فرزندان ارم بن سام بودند ، و نيز كسانى از اعقاب سپاهيان تبع از جعفر طى و كلب و تميم و جز ايشان ، از جرهم و كسانى بعدها به آنان پيوستند چون تنوخ و نمارة بن لخم و قنص بن معد و وابستگانشان و ما پيش از اين در اين باب سخن گفتيم . سرزمين‌هاى اينان ، ميان حيره و فرات تا ناحيهء انبار بود .\r\nاينان را اعراب ضاحيه مىگفتند . از آن ميان نخستين كسى كه در زمان ملوك الطوائف به پادشاهى رسيد مالك بن فهم از قضاعه بود . منزلگاه او در نزديكىهاى انبار بود . پس از او برادرش ، عمرو بن فهم و بعد از آن دو ، جذيمة بن الابرش دوازده سال پادشاهى كرد . و پيش از اين گفتيم كه جذيمه داماد آنان بود . يعنى مالك بن زهير بن عمرو بن فهر ، خواهر خود را به او داده بود از اين رو آنان و ازد كه قوم جذيمه بودند حليف يك ديگر شده بودند . جذيمة بن الابرش در ازد ، نسب به بنى زهران مىرساند ، سپس به دوس بن عدثان بن عبد اللّه بن زهران . او جذيمة بن ملك بن فهم بن غنم بن دوس است . و اين قول ابن الكلبى است . و\r\n\r\n","description":"","footnote":"","page_name":" 303 ","page_number":327},
  {"content":"\r\n\r\nگويند كه او ، از فرزندان و يار بن اميم بن لاوذ بن سام است . و بنى زهران - از ازد - پيش از بيرون آمدن مزيقيا از يمن ، آنجا را ترك كردند و در عراق فرود آمدند ، و گويند همراه با فرزندان جفنة بن مزيقيا از يمن بيرون رفتند .\r\nچون افراد ازد در مساكن مختلف پراكنده شدند ، بنى زهران در شراة و عمان فرود آمدند و همزمان با ملوك الطوائف در آن ديار فرمانروايى يافتند . مالك بن فهم از پادشاهانشان بود .\r\nدر جانب شرقى فرات ، عمرو بن الظرب بن حسان بن اذينه ، از فرزندان سميدع بن هوثر از بقاياى عمالقه مكان داشت پس عمرو بن الظرب در مشارف شام و جزيره مىزيسته و منزلگاه او ، در باريكه‌اى ميان خابور و قرقيسا قرار داشت و ميان او و مالك بن فهم جنگ‌هايى بود و عمرو در يكى از جنگ‌ها به هلاكت رسيد . پس از او دخترش زباء زمام ملك را به دست گرفت . طبرى نام اين دختر را نائله و ابن دريد ، ميسون نقل كرده است .\r\nسهيلى گويد : گويند كه ملكه زباء از نوادگان سميدع بن هوثر از بنى قطورا از مردم مكه است .\r\nو نسب سميدع چنين است : سميدع بن مرثد ( به ثاء سه نقطه ) بن لاى بن قطور بن كركى بن عملاق . زباء دختر عمرو بن اذينة بن الظرب بن حسان بود . و ميان اين حسان و سميدع ، پدران بسيارى است بنابر اين ، اين نسبت درست نيست زيرا ميان زباء و سميدع ، فاصله زيادى است .\r\n( پايان سخن سهيلى ) و همواره ميان مالك بن فهم و زباء دختر عمرو ، نبرد بود تا آنگاه كه او را به مرزهاى كشورش فرارى داد . مالك بن فهم بر ملوك الطوائف نيز گاهگاهى تطاولى مىكرد و بسا كه بر آنان نيز غلبه مىيافت و سرزمين‌هايى را از آنان مىگرفت .\r\nابو عبيده گويد : او نخستين پادشاه عرب است در عراق و نخستين كسى است كه منجنيق نصب كرد و شمع افروخت و شصت سال پادشاهى كرد . چون بمرد . جذيمة الوضاح يا جذيمة الابرش ، بر جايش نشست . كنيهء او ، ابو مالك بود و او را منادم الفرقدين لقب داده بودند .\r\nابو عبيده گويد : جذيمة ، سى سال بعد از عيسى بود و در ايام ملوك الطوائف هفتاد و پنج سال زندگى كرد و پانزده سال در ايام اردشير و هشت سال در ايام شاپور . ميان او و زباء گاه صلح و گاه نبرد بود . زباء همواره در طلب بود كه انتقام خون پدر را از او بستاند تا آنگاه كه حيله‌اى انديشيد و او را فريفتهء خويش ساخت . جذيمه از او خواستگارى كرد او نيز بپذيرفت . جذيمه به قصد ديدار او حركت كرد ولى وزيرش قصير بن سعد او را از رفتن بازداشت ، جذيمه نپذيرفت و بر زباء داخل شد چون سپاه او را آماده يافت ، شر را احساس كرد قصير خود را برهانيد و جذيمه به قصر درآمد . زباء رگ‌هاى دست او را بريد و خونش جارى شد تا بمرد . اين واقعه در كتب اخبار نقل شده است .\r\nطبرى گويد : جذيمه به رأى برتر از همه ملوك عرب بود . نيز در نبرد و حزم سرآمد همگان بود . او نخستين كسى است كه در سرزمين عراق به قدرت رسيد و لشكر كشى كرد . و چون به برص مبتلى شده بود او را از باب اجلال وضاح مىگفتند منازل او ميان حيره و انبار و هيت و نواحى آن\r\n\r\n","description":"","footnote":"","page_name":" 304 ","page_number":328},
  {"content":"\r\n\r\nو عين التمر و اطراف باديه غمير [ 1 
  ] و قطقطانيه و حفيه [ 2 
  ] بود . از هر طرف خراج‌ها همراه با مردم به جانب او روان بود . زمانى با طسم و جديس ، در سرزمينشان يمامه ، نبرد كرد . حسان بن تبع آگاه شد كه جذيمه آنان را در منزلگاه‌هايشان در يمامه فرو كوفته است ، پس با سپاهى كه همراه داشت راه بر جذيمه بگرفت و او را به هزيمت فرستاد . بيشتر نبردهاى جذيمه با اعراب عاربه بود . گاه نيز غيبگوئى مىكرد و مدعى نبوت مىشد .\r\nمنازل اياد در عين اباغ بود . اباغ نام مردى از عمالقه بود كه در آنجا فرود آمده بود و آن مكان را به دو مىناميدند . جذيمه همواره با آنان در نبرد بود تا آنگاه كه پاى مسالمت و صلح در پيش نهادند . در قبيلهء اياد جوانى لخمى بود بس زيباروى ، به نام عدى بن نصر بن ربيعة بن عمرو بن الحارث بن مسعود بن مالك بن عمرو بن نمارة بن لخم . جذيمه آن جوان را طلب داشت آنان از فرستادن او سرباز زدند ، جذيمه تهديد به جنگ كرد . اياديان كسى را فرستادند تا آن دو بت را كه در نزد جذيمه بود و بدانها در دعا و استسقاء توسل مىجست ، بدزدد و او چنين كرد . آنگاه پيام دادند كه آن دو بت در نزد آنان است و بدان شرط كه از نبرد انصراف جويد ، آنها را باز پس خواهند داد . جذيمه گفت شرط را مىپذيرد در صورتى كه با آن دو بت عدى بن نصر را نيز روانه دارند . آنان نيز چنان كردند . چون عدى بن نصر آمد او را خاص خود ساخت و شرابدار خود نمود . رقاش خواهر جذيمه دلباخته عدى گرديد و براى او پيام فرستاد .\r\nعدى گفت : كه از جذيمه بيمناك است . رقاش گفت : چون شراب در او گيرد مرا از او خواستگارى كن و حاضران را به شهادت گير . عدى چنين كرد و همان شب با رقاش همبستر شد . روز ديگر در حالى كه خويشتن را خوشبو كرده بود نزد جذيمه رفت . جذيمه از او به شك افتاد .\r\nعدى ماجرى باز گفت . جذيمه از شدت تأسف دست به دندان گزيد . و عدى بگريخت چنان كه هيچ اثرى از او بر جاى نماند . پس جذيمه ، ما وقع را در اشعارى مشهور از خواهر بپرسيد و او حقيقت را بگفت ، و برادر از تقصيرش بگذشت . عدى نزد خويشاوندان مادرى خود قبايل اياد بماند ، تا بمرد . رقاش از او فرزندى آورد و او را عمرو ناميد . عمرو نزد دايىاش جذيمه پرورش يافت . جذيمه او را نيكو مىداشت . ناگاه جن عاشق او شد و پسر از ديده‌ها ناپديد گرديد و جذيمه همه جا از پى او سراغ گرفت تا آنگاه كه دو تن از عتقا ، از قضاعه موسوم به مالك و عقيل فرزندان فارج بن مالك بن قين [ 3 
  ] نزد او آمدند تا برخى هدايا به دو تقديم دارند آن دو عمرو را در راه خود يافتند كه سخت بد حال شده بود . از او پرسيدند كيست ، او نام و نسب خود بگفت . آن دو در ترفيه حالش سعى كردند و او را به حيره نزد جذيمه آوردند . جذيمه و مادر عمرو هر دو خشنود شدند ، جذيمه از آن دو خواست كه چيزى طلب كنند . آن دو خواستار منادمت او شدند ، جذيمه آنان را نديم خود ساخت . تا آنجا كه به آنان مثل زدند و گفتند : نديمان جذيمه .\r\n\r\n\r\n","description":"","footnote":"\r\n[ ( 1 ) 
  ] عمق .\r\n[ ( 2 ) 
  ] جفته .\r\n[ ( 3 ) 
  ] عنس .\r\n","page_name":" 305 ","page_number":329},
  {"content":"\r\n\r\nاين داستان در كتب اخباريان با تفصيل بيشترى آمده است .\r\nطبرى گويد : پادشاه عرب در سرزمين حيره و مشارف شام ، عمرو بن ظرب بن حسان بن اذينه [ 1 
  ] بن السميدع بن هوثر [ 2 
  ] العملاقى بود . ميان او و جذيمه نبردهايى بود كه در يكى از آن نبردها عمرو بن ظرب كشته شد و سپاهش پراكنده گرديد . پس از او دخترش زباء موسوم به نائله به جاى او نشست . سپاهيان او ، بقاياى عمالقه از عاد نخستين بودند و نيز از نهد و سليح فرزندان حلوان و همه كسانى كه از قضاعه با آنان همراه بودند . زباء در ساحل غربى فرات زندگى مىكرد و در آنجا قصرى برآورد . او به هنگام بهار در بطن النجار [ 3 
  ] مىماند و در تابستان به تدمر مىرفت . چون حكومتش نيرو گرفت بر آن شد كه انتقام خون پدر خود را از جذيمه بستاند . پس كسى را نزد او فرستاد و او را به خواستگارى خود ترغيب كرد و گفت كه او زنى است كه جز پادشاه كسى شايستهء او نيست و بايد دو كشورشان با هم يكى گردد . جذيمه به طمع افتاد . قومش با او موافقت كردند ولى يكى از آنان به نام قصير بن سعد بن عمرو بن جذيمة بن قيس بن ربى [ 4 
  ] بن نمارة بن لخم . با او مخالفت ورزيد . او مردى دورانديش - و نيكخواه بود ، او را از اين كار برحذر داشت . جذيمه سخن او را نپذيرفت و با خواهرزادهء خود عمرو بن عدى مشورت كرد او موافقت نمود . جذيمه او را به جاى خود نشاند و عمرو بن عبد الجن را سردار سپاه خود نمود و روانه شد . و در ساحل غربى فرات پيش رفت تا در رحبهء مالك بن طوق فرود آمد . در آنجا دسته‌اى از سپاه زباء به استقبالش آمد . قصير به او گفت : اگر اين سواران گرداگردت را گرفتند ، بدان كه خدعه‌اى در كار است در اين حال بر اسبت « عصا » سوار شو و گويند كه كس بر او پيشى نمىگرفت . اما سواران گردش را گرفتند و جذيمه بر زباء داخل شد و زباء در آنجا رگ‌هاى بازوهاى او را قطع كرد و خونش روان شد تا بمرد .\r\nقصير نزد عمرو بن عدى آمد و قومش نزد او ، آمد و شد داشتند . جماعتى از ايشان هم به عمرو بن عبد الجن گرايش داشت ولى قصير از كوشش باز نايستاد تا همگان سر بر خط عمرو بن عدى نهادند . آنگاه از او خواست تا انتقام خون دايى خويش را از زباء بستاند . زن كاهنه‌اى نشانه‌هاى عمرو را به زباء داده بود و او را از عمرو بر حذر داشته بود . زباء مردى صورتگر را فرستاد تا تصوير عمرو را در جميع حالاتش برايش بكشد . مرد صورتگر خود را به عمرو رساند و بىآنكه شناخته آيد خود را در زمرهء اطرافيانش درآورد . و صورت‌هايى را كه كشيده بود ، نزد زباء آورد . زباء از عمرو بيمناك شد و دانست كه هلاكش به دست او خواهد بود . آنگاه فرمود تا از مجلسش تا دژى كه در درون شهر بود ، نقبى كندند . از آن سو ، قصير عمرو را واداشت تا نوك بينى او را ببريد و به شكايت نزد زباء آمد و گفت كه عمرو ، او را متهم ساخته كه در قتل دايىاش جذيمه ، دخالت داشته است و از زباء خواست كه او\r\n\r\n\r\n","description":"","footnote":"\r\n[ ( 1 ) 
  ] ادينه .\r\n[ ( 2 ) 
  ] هوبر .\r\n[ ( 3 ) 
  ] المجاز .\r\n[ ( 4 ) 
  ] اربى .\r\n","page_name":" 306 ","page_number":330},
  {"content":"\r\n\r\nرا به خدمت خود بپذيرد . زباء نيز او را گرامى داشت و از نزديكان خود نمود . چون قصير دريافت كه اعتماد زباء را به خود جلب كرده است از او خواست تا به جانب عراق به تجارتش بفرستد . زباء خشنود شد و مالى و اشترى چند به او داد . قصير به عراق آمد و عمرو بن عدى را در حيره ديدار كرد . عمرو ، نيز كالايى كرامند ، آن سان كه زباء را خرسند سازد ، با او روانه ساخت . چون قصير با آن مال بيامد اعتماد زباء به دو افزون شد . دفعهء سوم كه قصير نزد زباء باز آمد چند تن از مردان كارزار كه عمرو بن عدى نيز در ميان آنان بود در جوال‌ها پنهان شده بودند . پس قصير پيش آمد و زباء را به بازگشت به كاروان و آوردن آن همه طرائف بشارت داد . زباء بيرون شد و از آن همه بار كه بر اشتران نهاده بودند ناخشنود شد .\r\nچون كاروان به ميان شهر رسيد ، اشتران را خوابانيدند و مردان بيرون آمدند عمرو به جانب نقب دويد و بر در آن بايستاد و مردان ، شمشير در اهل شهر نهادند . زباء به جانب نقب دويد ، عمرو را بر در نقب ، ايستاده ديد . عمرو شمشيرى بر او زد و او را بكشت و هر چه توانست از شهر به غارت برد و بازگشت .\r\nطبرى گويد : عمرو بن عدى از ميان پادشاهان عرب نخستين كسى است كه حيره را منزلگاه ساخت و نخستين كسى است از ملوك عرب در عراق كه مردم حيره نام او را در كتاب‌هاى خود يافته‌اند و به دو انتساب جويند . و ايشان پادشاهان آل نصر هستند . عمرو بن عدى همچنان بر تخت پادشاهى بود تا در سن صد و بيست سالگى مرگش در رسيد . پادشاهى خودكامه و يكتا بود . جنگ‌ها كرد و غنايم بسيار به دست آورد نه او متعرض ملوك الطوائف مىشد و نه ايشان متعرض او ، تا آنگاه كه اردشير پسر بابك با مردم پارس بيامد .\r\nطبرى گويد : ما وقايع جذيمه و خواهرزاده‌اش عمرو بن عدى را در اينجا آورديم و حال آنكه ايشان را دولتى نيرومند نبود . بلكه طوايفى بودند در حدود مخاليف كه هر باريكى چون همسايهء خود را غافل مىيافت ، بر او مىتاخت و دستبردى مىزد و از بيم آنكه مباد آنچه را كه ربوده است ، از او بستانند ، روى در گريز مىنهاد . تا آنگاه كه عمرو بن عدى بر سر كار آمد و او و اعقابش بر اعرابى كه در عراق و باديهء حجاز زندگى مىكردند ، سرورى يافتند و پادشاهان ايران تا پايان حكومتشان آنان را به امارت آن نواحى مىگماشتند .\r\nسرگذشت آل نصر و حكام و واليان ايران بر عرب مشهور است و در كنائس و اشعارشان ثبت است .\r\nهشام بن الكلبى گويد : من اخبار عرب و انساب ايشان و انساب آل نصر بن ربيعه و سالهاى عمرشان و نيز كسانى از ايشان را كه از سوى كسراها حكومت داشتند و همچنين تاريخ نسبشان را از كتاب‌هايشان در حيره ، استخراج مىكردم .\r\nابن اسحق گويد كه : سبب حركت آل نصر به عراق ، خوابى بود كه ربيعة بن نصر ديد و دو كاهن يعنى شق و سطيح آن را تعبير كردند و در آن آمده بود كه ، حبشه بر يمن غلبه\r\n\r\n","description":"","footnote":"","page_name":" 307 ","page_number":331},
  {"content":"\r\n\r\nخواهد يافت . گويد كه : او فرزندان و اهل بيتش را به عراق روان داشت . و براى يكى از پادشاهان ايران به نام شاپور پسر خرازاد ، نامه نوشت و او ايشان را در حيره مسكن داد .\r\nاز اعقاب ربيعة بن نصر يكى نعمان بن المنذر بن عمرو بن عدى بن ربيعة بن نصر بود . بعضى گويند كه نعمان از اعقاب ساطرون ، پادشاه حضر ، از تنوخ قضاعه بود . اين معنى را ابن اسحق از علماى كوفه روايت كرده . و نيز از جبير بن مطعم روايت شده كه گفت : چون شمشير نعمان را نزد عمر رضي اللّه عنه آوردند جبير بن مطعم را فرا خواند و او به نسب قريش و عرب نيك آگاه بود و آن را از ابو بكر رضي اللّه عنه آموخته بود . عمر شمشير را به او داد و پرسيد : اى جبير ، نعمان از نوادگان چه كسى است ؟ گفت : از قنص بن معد .\r\nسهيلى گويد : فرزندان قنص بن معد در حجاز پراكنده شدند . پس ميان ايشان و برادرانشان نبرد درگرفت و شمارشان افزون شد و زمين از محصول خالى گرديد . به سوى سواد عراق به راه افتادند و اين در ايام ملوك الطوائف بود . اردوانيان و بعضى ملوك الطوائف با آنان نبرد كردند و آنان را كشتار نمودند و از سواد عراق براندند جز بقايايى كه به قبايل عرب پيوستند و در آنان مندرج گشتند و بدان‌ها منسوب شدند .\r\nطبرى گويد : چون عمر از نعمان پرسيد ، او گفت : عرب مىگويد كه : بازماندگان قنص بن معد كه از فرزندان عجم بن قنص بودند ، ولى عجم را تصحيف كردند و به جاى آن لخم آوردند . ابن اسحق مىگويد : اما ساير عرب مىگويند كه : نعمان بن المنذر مردى از لخم بود كه در ميان فرزندان ربيعة بن نصر پرورش يافت . ( پايان ) .\r\nچون عمرو بن عدى بمرد ، امرؤ القيس بن عمرو بن عدى ، بعد از او بر عرب و ديگر ساكنان باديهء عراق و حجاز و جزيره حكومت يافت . امرؤ القيس را البدء مىگفتند و او نخستين كسى بود از ملوك آل نصر و عاملان ايرانيان كه به نصرانيت گرويد او به قول هشام بن الكلبى صد و چهارده سال پادشاهى كرد : كه از آن ، بيست و سه سال در ايام شاپور و يك سال ، در ايام هرمز پسر شاپور و سه سال ، در ايام بهرام پسر هرمز دوازده سال ، در ايام بهرام پسر هرمز و هفتاد سال در ايام شاپور بود و در زمان اين پادشاه بمرد . و پسرش عمرو بن امرؤ القيس البدء ( اول ) به جاى او نشست او نيز سى سال باقى ايام شاپور پسر شاپور را فرمان راند و چون بمرد اوس بن قلام العمليقى - به روايت هشام بن محمد - جانشين او گشت و او از بنى عمرو بن عملاق بود . او پنج سال فرمان راند ، تا آنگاه كه جحجبا بن عتيك بن لخم بر سر او لشكر كشيد و به قتلش آورد . و خود به جاى او نشست . او نيز در عهد بهرام بن شاپور بمرد و پس از او امرؤ القيس بن عمرو بيست و پنج سال حكومت كرد . او در ايام يزدگرد بزهكار بمرد و نعمان بن امرؤ القيس جانشين او شد . مادر نعمان شقيقه ، بنت ابى ربيعة بن ذهل بن شيبان بود . ابن نعمان صاحب خورنق بود .\r\nگويند سبب ساختن كاخ خورنق آن بود كه يزدگرد بزهكار فرزند خود بهرام گور را نزد\r\n\r\n","description":"","footnote":"","page_name":" 308 ","page_number":332},
  {"content":"\r\n\r\nنعمان فرستاد تا پرورشش دهد و او را فرمان داد تا جهت سكونت او كاخ خورنق را بسازد .\r\nگويند سازندهء آن مردى بود به نام سنمار كه چون از بناى آن فراغت يافت نعمان او را از فراز آن به زير انداخت و بكشت . سبب آن گفتگويى بود ميان نعمان و سنمار ، كه به صورت‌هاى گوناگون نقل كرده‌اند و خداوند به صحت آن آگاه است . اين امر در ميان عرب مثل شده و فراوان در شعر خود بدان اشاره كرده‌اند . نعمان از پادشاهان بزرگ و نيرومند آل نصر بود . او را دو سرنيزه بود ، يكى براى عرب و يكى براى ايرانيان . به نيروى اين دو ، به بلاد عرب در شام سپاه كشيد و آنجا را در تصرف آورد . سى سال پادشاهى كرد ، آنگاه زهد اختيار كرد و ترك دنيا گفت و جامهء خشن پوشيد و برفت و ديگر كس نشانى از او نيافت .\r\nطبرى گويد : علماى آگاه به اخبار ايرانيان گويند كه آنكه پرورش بهرام را بر عهده گرفت منذر بن نعمان بن امرؤ القيس بود . يزدگرد بزهكار او را به اشارت اخترگران نزد او فرستاد . منذر نيز در تربيت او سعى بليغ نمود . و استادانى حاضر آورد تا او را علوم و آداب و سوارى و فرماندهى بياموزند و او در همه ، سرآمد شد و منذر خشنود گشت و او را نزد پدر فرستاد . بهرام اندكى نزد پدر بماند ولى همچنان هواى باديه در سر داشت . تا آنگاه كه برادر قيصر ثياذوس [ 1 
  ] نزد يزدگرد آمد . بهرام از او خواست كه از پدرش بخواهد تا بار ديگر او را به جانب بلاد عرب روان دارد . پس بهرام بار ديگر نزد منذر بازگشت . چون يزدگرد بمرد ايرانيان گرد آمدند و مردى از فرزندان اردشير را بر خود پادشاهى دادند و از بهرام بدان سبب كه در ميان اعراب پرورش يافته بود و از آداب ايرانيان بيگانه بود ، چشم پوشيدند .\r\nمنذر سپاهى در اختيار بهرام گذاشت تا به طلب پادشاهى خويش برخيزد . نعمان پسر منذر نيز با آن سپاه بيامد و پايتخت را در محاصره گرفت و خود نيز با لشكرى از اعراب همراه با بهرام روان شد . ايرانيان او را به پادشاهى پذيرفتند و سر بر خط فرمانش نهادند منذر از سوى بهرام گناهانشان را ببخشيد و همه را عفو كرد و كار بر بهرام قرار گرفت .\r\nمنذر به ديار خود بازگشت و بهرام به لهو و لعب مشغول شد . پادشاهان اطراف طمع در ملك او كردند . و خاقان پادشاه ترك با پنجاه هزار سپاهى قصد او كرد . بهرام به سوى او روان شد نخست به آذربايجان آنگاه به ارمينيه رفت و راه شكارگاه پيش گرفت و برادر خود نرسى را به جاى خود بر سپاه گماشت . ايرانيان او را به جبن متهم كردند كه از رو به رو شدن تن زده است . پس با خاقان بدان گونه كه او خشنود باشد ، پيمان صلح بستند و خاقان بازگشت . چون خبر به بهرام رسيد با جمعى از ياران و خاندان خويش به جانب خاقان روان شد و لشكر او را در هم شكست و به دست خويش خاقان را بكشت و بر هر چه در سپاه داشت از اموال و نفوس استيلا يافت . و تاج خاقان و شمشير او را با همه گوهرها و ياقوت‌ها\r\n\r\n\r\n","description":"","footnote":"\r\n[ ( 1 ) 
  ] تياودس .\r\n","page_name":" 309 ","page_number":333},
  {"content":"\r\n\r\nفرا چنگ آورد و زنش را به اسارت گرفت و بخشى از سرزمين‌هاى او را در تصرف آورد . و يكى از مرزبانان خود را بر آن ديار فرمانروايى داد و او را اجازت فرمود كه بر تختى از سيم بنشيند و خود براى نبرد روانهء ما وراء النهر شد . مردم آن ديار به پرداخت جزيه رضا دادند بهرام به آذربايجان باز آمد و شمشير و تاج خاقان را در آتشكده بياويخت و خاتون ، زوجه خاقان را به خدمت آن گماشت . و به شكرانهء اين پيروزى ، سه سال خراج از مردم باز گرفت .\r\nو بيست هزار هزار درهم ( هزار دو بار ) بر بينوايان بخش كرد و اين خبر به اطراف بفرستاد و برادر خود نرسى را بر خراسان حكومت داد . و مهرنرسى [ 1 
  ] پسر برازه [ 2 
  ] پسر فرخزاد را وزارت داد . طبرى نسب او را چنين آورده . بهرام با چهل هزار سپاهى روانهء روم شد و تا قسطنطينيه پيش رفت و بازگشت .\r\nهشام بن الكلبى گويد : حارث بن عمرو بن حجر الكندى با سپاهى گران به جانب بلاد معد و حيره روان شد . تبع بن حسان بن تبع او را فرمانروايى داده بود . حارث بن عمرو به نبرد با نعمان بن امرؤ القيس بن الشقيقه آمده بود . نعمان با گروهى از خاندانش كشته شدند و يارانش روى در گريز نهادند و دولت آل نعمان پراكنده گشت . حارث بن عمرو هر چه داشتند ، در تصرف آورد . اما ديگران جز هشام بن الكلبى ، مىگويند كه : آن نعمان كه حارث بن عمرو او را كشت ، فرزند منذر بن النعمان بود و مادرش هند دختر زيد مناة بن زيد اللّه بن عمرو بن ربيعة بن ذهل بن شيبان است . او كسى است كه ايرانيان اسيرش كردند .\r\nبيست سال پادشاهى كرد ، كه ده سال آن ، در ايام يزدگرد بود و چهار سال ، در ايام بلاش [ 3 
  ] پسر يزدگرد و شش سال ، در ايام قباد پسر فيروز .\r\nهشام بن محمد الكلبى گويد : چون حارث بن عمر دولت آل نعمان را در تصرف آورد قباد نزد او كس فرستاد و خواستار ديدار او شد . حارث نزد قباد آمد و با او پيمان نهاد كه عرب از فرات نگذرد . و چون نشان ناتوانى در قباد مشاهده كرد ، اعراب را واداشت تا در نواحى سواد ، آن سوى فرات دست به غارت گشودند قباد فرزند خود را بفرستاد و خواست تا با او ديدار كند . حارث بن عمرو چنين عذر آورد كه اينان فرومايگان عرب‌اند و او قادر به ضبط آنان جز به نيروى مال نيست . پس قباد سمتى از سواد را به دو اقطاع داد . حارث نزد تبع پادشاه يمن كس فرستاد و او را به نبرد با ايرانيان در سرزمينشان تحريض كرد و او را از ناتوانىشان آگاه ساخت . تبع لشكرى گرد آورد و در حيره فرود آمد و برادرزادهء خود ، شمر ملقب به ذو الجناح را به سوى قباد فرستاد او با قباد نبرد كرد و تا رى از پى او براند تا به قتلش آورد . آنگاه شمر به خراسان رفت و تبع پسر خود حسان را به سغد روان نمود و آن دو را فرمان داد كه سرزمين چين را زير پى بسپرند و برادرزادهء خود يعفر را به روم روان داشت و\r\n\r\n\r\n","description":"","footnote":"\r\n[ ( 1 ) 
  ] بهرنرسى .\r\n[ ( 2 ) 
  ] بداره .\r\n[ ( 3 ) 
  ] يلاوش .\r\n","page_name":" 310 ","page_number":334},
  {"content":"\r\n\r\nاو قسطنطنيه را محاصره كرد تا سر بر خط فرمان آوردند و باژ و ساو پذيرفتند . آنگاه تا شهر رم پيش رفت و آنجا را در حصار گرفت در آنجا همگى اعراب به طاعون دچار شدند و ناتوان گشتند پس روميان بر آنان تاختند و همه كشتار كردند .\r\nاما شمر تا سمرقند پيش رفت و آنجا را محاصره كرد و با نيرنگى كه به كار برد شهر را در تصرف آورد ، آنگاه روانهء چين شد و ترك را به هزيمت داد . در آنجا برادرش حسان را يافت كه سه سال پيش از او به چين آمده بود . دو برادر مدت بيست و يك سال در آنجا بماندند تا حسان بمرد . و گويد : قول صحيح كه همه بر آن اتفاق دارند ، اين است كه هر دو با اموال و غنايم بسيار چون انواع گوهرها و عطرها به ديار خود بازگشتند . تبع همچنان پيش مىرفت تا به مكه رسيد و در شعب حجاز فرود آمد . وفات او در يمن ، اتفاق افتاد و مدت پادشاهىاش صد و بيست سال بود . پس از او هيچ يك از پادشاهان يمن به جنگ بيرون نشدند . بعضى گويند كه به تبليغ چند تن از احبار يهود كه از يثرب بيرون آمده بودند ، به دين يهود درآمد .\r\nاما ابن اسحق معتقد است ، آنكه از تبابعه به مشرق لشكر كشيد تبع ، تبان اسعد ابو كرب بوده است . هشام بن محمد مىگويد . انوشيروان بعد از حارث بن عمرو ، منذر بن النعمان را كه در روز كشته شدن پدرش گريخته و در حيره فرود آمده بود ، حكومت داد .\r\nپدرش نعمان اكبر بود . چون پادشاهى انوشيروان استقرار يافت و نيرومند شد نزد منذر كس فرستاد و او را بر حيره و متصرفات حارث بن عمرو آكل المرار ، فرمانروايى داد . و همواره در آن كار بود تا بمرد . و گويد : از جانب ايران بعد از اسود بن منذر ، برادرش منذر بن المنذر هفت سال فرمانروايى يافت . مادر او ، ماويه دختر نعمان بود .\r\nبعد از او ، نعمان بن الاسود بن المنذر چهار سال پادشاهى كرد . مادر اين نعمان ، ام الملك خواهر حارث بن عمرو بود . پس ابو يعفر بن علقمة بن مالك بن عدى بن اللخمى ، سه سال پادشاهى كرد . آنگاه منذر بن امرؤ القيس به پادشاهى نشست . او را به سبب دو رشته موى كه در سر داشت ، ذو القرنين مىگفتند . مادرش ماء السماء ، دختر عوف بن جشم بن هلال بن ربيعة بن زيد مناة بن عامر بن الضبيب بن سعد بن الخزرج بن تيم اللّه بن النمر بن قاسط بود . او چهل و نه سال پادشاهى كرد . پس از او پسرش عمرو بن المنذر ، شانزده سال پادشاهى كرد . مادر او هند ، دختر حارث بن عمرو بن حجر آكل المرار بود . در سال هشتم پادشاهى او ، واقعهء عام الفيل رخ داد ، رسول خدا ( ص ) در اين سال متولد شد . پس از عمرو بن هند ، برادرش قابوس به پادشاهى رسيد . او چهار سال پادشاهى كرد : هشت ماه ، از آن در زمان انوشيروان و سه سال و چهار ماه در زمان پسرش هرمز . پس از او ، برادرشان منذر چهار سال پادشاهى كرد و پس از او ابو قابوس نعمان بن منذر بيست و دو سال . از اين مدت هفت سال و هشت ماه در زمان هرمز و چهارده سال و چهار ماه در زمان خسرو پرويز .\r\n\r\n","description":"","footnote":"","page_name":" 311 ","page_number":335},
  {"content":"\r\n\r\nدر زمان پادشاهى نعمان دولت آل نصر در جزيره منقرض شد . خسرو پرويز نعمان را بكشت و حكومت حيره و عرب را به اياس بن قبيصهء طائى داد . آنگاه رياست حيره به مرزبانان ايرانى رسيد تا زمانى كه اسلام آمد و پادشاهى ايران برافتاد .\r\nآنچه موجب هلاكت نعمان شد سعايت زيد بن عدى العبادى بود در نزد پرويز ، زيرا نعمان پدر او عدى بن زيد را كشته بود . و ماجراى اين است كه عدى بن زيد از ترجمانان پرويز بود زيد بن حماد بن ايوب بن محروب بن عامر بن قبيصة بن امرؤ القيس بن زيد مناة ، مردى زيبا روى و شاعر و خطيب بود . كتاب‌هاى عرب و ايرانيان را خوانده بود . از خاندانى كه همواره با پادشاهان ساسانى بودند و از جانب ايشان صاحب اقطاعات و كارشان مترجمى بود . چون منذر بن منذر به پادشاهى رسيد پسرش نعمان را از شيرخوارگى به عدى سپرد . قومى از اشراف حيره كه نسب به لخم مىرسانيدند موسوم به بنى مرينا [ 1 
  ] ، پرورش او را به عهده گرفتند . منذر بن منذر را جز نعمان ده پسر ديگر بود كه به سبب جمالشان به « اشاهب » معروف بودند و از آن ميان نعمان سرخ چهره و كوتاه قامت بود . مادرش سلمى دختر وائل بن عطيه از مردم فدك بود . و در شمار كنيزان حارث بن حصن بن ضمضم بن عدى بن جناب از قبيلهء كلب . قابوس بن منذر الاكبر عموى نعمان ، عدى بن زيد و برادرانش را نزد خسرو پسر هرمز [ 2 
  ] فرستاد تا از دبيران و مترجمان او باشد . چون منذر بن منذر را مرگ فرا رسيد ، سفارش فرزندان خود را به اياس بن قبيصه نمود و همهء كارها را به دو سپرد . يك ماه بر اين بگذشت . خسرو پرويز مىخواست كسى را بر عرب پادشاهى دهد ، با عدى بن زيد مشاورت كرد او به بنى منذر اشارت نمود و گفت بازماندگان آنان ، فرزندان منذر بن المنذرند . كسرى آنان را فرا خواند و گفت تا نزد عدى بن زيد فرود آيند . عدى بن زيد دل به نعمان داشت اما در ظاهر برادران ديگر را بر او ترجيح مىنهاد . به هر يك از آنان گفت : اگر خسرو تو را فراخواند و پرسيد آيا مىتوانى عهده‌دار امور من در عرب شوى ؟ بگوى : آرى از عهده همه بر مىآيم جز نعمان . و نعمان را در نهان گفت چون بر او داخل شدى بگوى اگر از چارهء كار برادران عاجز باشم در برابر عرب عاجزتر باشم . برادر نعمان ، اسود بن منذر را پرورشگرى از بنى مرينا بود به نام عدى بن اوس بن مرينى او ، اسود را گفت كه عدى بن زيد حيله به كار مىدارد ، به فرمان او كار مكن . ولى اسود نپذيرفت . چون كسرى سخن آنان بشنيد به نعمان گرايش يافت و او را پادشاهى داد و تاجى به بهاى شصت هزار دينار بر سر او نهاد . نعمان به عنوان پادشاه عرب به حيره بازگشت و عدى بن اوس در خدمت او بود . و اين عدى بن اوس ، كينهء عدى بن زيد را در دل نهان مىداشت و در ظاهر بر او ثنا مىگفت و مىخواست تا ياران او نيز چنين كنند ولى مىگفت تنها عيب او اين است كه نعمان را تحقير مىكند و مىپندارد كه نعمان از جانب او بر حيره فرمان مىراند و عامل اوست . آنقدر كه نعمان با عدى بن زيد دل بد كرد و كس\r\n\r\n\r\n","description":"","footnote":"\r\n[ ( 1 ) 
  ] بنى مرمى .\r\n[ ( 2 ) 
  ] انوشيروان .\r\n","page_name":" 312 ","page_number":336},
  {"content":"\r\n\r\nفرستاد و او را فرا خواند تا ديدارى تازه شود . چون عدى بن زيد آمد به زندانش افكند . پس از اين كار پشيمان شد و از آزاد ساختن او هم بيمناك بود .\r\nدر اين اوان ، نعمان به بحرين لشكر كشيد و جفنه پادشاه غسان نيز به حيره لشكر آورد و دست به غارت گشود و با غنايم بازگشت . عدى بن زيد به برادرش كه نزد كسرى بود ، نامه نوشت و از او خواست كه كسرى را برانگيزد تا نزد نعمان از او شفاعت كند . كسرى به حيره كس فرستاد تا شفاعت كند . در آن ايام خليفهء نعمان در حيره بود . فرستادهء كسرى نزد عدى بن زيد به زندان آمد . عدى بن زيد پيك كسرى را گفت : نامهء كسرى را به من ده تا من آن را بفرستم و تو خود نزد من بمان ، مبادا مرا بكشند . خليفهء نعمان چند تن از دشمنان عدى را كه از بنى بقيله بودند ، نزد نعمان فرستاد و پيام داد كه از جانب كسرى مردى براى شفاعت آمده است . نعمان در حال كس فرستاد تا عدى بن زيد را در زندان كشتند . چون فرستادهء كسرى با نعمان ديدار كرد و پيام كسرى بگزارد ، نعمان به ظاهر اجابت كرد و چهار هزار دينار و كنيزى به او داد . و اجازت فرمود تا او را از زندان بيرون آورد . ولى چون به زندان درآمد او را مرده يافت . گفتند چند روز پيش مرده است . فرستادهء كسرى نزد نعمان بازگشت و زبان به ملامتش گشود و گفت به خدا سوگند وقتى نزد او رفتم ، زنده بود . نعمان برآشفت و گفت : چگونه نخست نزد او رفتى و حال آنكه ترا نزد من فرستاده بودند و او را براند آن مرد نزد كسرى بازگشت و او را از مرگ عدى بن زيد آگاه كرد ولى نگفت كه نخست نزد او به زندان رفته و او را زنده ديده است .\r\nنعمان از كشتن عدى بن زيد پشيمان شد . روزى در شكارگاه ، پسرش را ديد و از آنچه بر پدرش رفته بود ، از او پوزش خواست . پس او را نزد كسرى روان داشت تا به جاى پدر ترجمانش باشد . كسرى را از او خوش آمد و او را از نزديكان خود ساخت . روزى كسرى را در سر افتاد كه دخترى از دختران عرب را به همسرى برگزيند . زيد به دختران خاندان منذر اشارت كرد .\r\nكسرى گفت : اين كار بر عهدهء تو است . زيد گفت : آنان دختر به عجم ندهند و از اين بيمناكند .\r\nمردى را كه زبان عربى نيكو بداند با من بفرست شايد بدانچه مىجوئى ، دست يا بى . چون زيد نزد نعمان آمد ، نعمان گفت : در عير [ 1 
  ] سواد و ايران آنقدر زيبائى هست كه شما را از دختران ما بىنياز سازد . فرستادهء كسرى پرسيد : عير چيست ؟ زيد گفت : گاو . پس هر دو نوميد نزد كسرى بازگشتند . زيد ماجرى به تفصيل بگفت و كسرى را عليه نعمان برانگيخت تا كينهء او را در دل گرفت . چندى بعد او را فرا خواند كه با او سخنى دارد و بايد رو به رو گفته شود و در نامه نمىگنجد . نعمان دريافت . پس رو به قبيلهء طى و ديگر قبايل عرب رفت تا ياريش كنند . آنان سرباز زدند . از دشمنى با كسرى بيم داشتند . جز بنى رواحة بن سعد - از بنى عبس - كه گفتند\r\n\r\n\r\n","description":"","footnote":"\r\n[ ( 1 ) 
  ] عير به معنى گاو است و مراد نعمان زنان سيه چشم بوده است .\r\n","page_name":" 313 ","page_number":337},
  {"content":"\r\n\r\nاگر نيازى برمىآورند اجابت مىكنند ، ولى نعمان آنان را معذور داشت و از نزد آنان در ذو قار به بنى شيبان پيوست . رياست بنى شيبان با هانى بن مسعود بن عامر بن الخطيب بن عمرو المزدلف بن ابى ربيعة بن ذهل بن شيبان و قيس بن مسعود بن قيس بن خالد [ 1 
  ] ذى الجدين [ 2 
  ] بود . دانست كه هانى او را يارى مىكند و نه قيس ، زيرا كسرى او را اقطاع داده بود . نعمان اموال و چارپايان و سلاح‌هاى خود را كه هزار سوار را بسنده بود ، نزد هانى نهاد و به سوى كسرى روان شد . در ساباط زيد بن عدى را ديد ، و به غدر او آگاه شد . چون نزد كسرى آمد ، بر او بند برنهاد و روانهء زندانش كرد تا آنگاه كه به بيمارى طاعون درگذشت و اين امر به نبرد ذو قار كه نبردى ميان ايرانيان و اعراب بود منتهى شد . بدين معنى كه چون نعمان كشته شد كسرى اياس بن قبيصهء طايى را به جاى او به حيره فرستاد ، زيرا در نبرد بهرام ( چوبين ) با او ، قبيلهء طى ، او را يارى كرده بود . در آن روز كسرى از نعمان خواسته بود كه اسبش را به او دهد تا خود را از مهلكه برهاند نعمان نداده بود ولى حسان بن حنظلة بن جنة الطائي كه پسر عم اياس بن قبيصه بود ، او را بر اسب خود سوار كرده و رهانيده بود . كسرى در راه به اياس رسيده بود . اياس اسبى و اشترى به او تقديم داشته بود . پرويز همهء اين امور را در نظر داشت ، از اين رو اياس بن قبيصه را به جاى نعمان گماشت .\r\nچون نعمان بمرد ، اياس نزد هانى كس فرستاد و سلاح‌هاى نعمان را خواستار شد ، گويند ، چهارصد زره بود و گويند هشتصد زره . هانى امتناع كرد و كسرى خشمگين شد و آهنگ آن كرد كه بكر بن وائل را فرو كوبد . نعمان بن زرعه از بنى تغلب كسرى را اشارت كرد كه تا فصل گرما ، مهلتشان دهد ، آنگاه كه آنان بر گرد آب‌هاى ذو قار گرد مىآيند .\r\nچون هوا گرم شد و آنان بر اطراف آب ذو قار گرد آمدند نعمان بن زرعه از سوى كسرى نزدشان آمد و آنان را ميان جنگ و اطاعت مخير كرد ، آنان جنگ را برگزيدند . آنكه جنگ را پذيرفت حنظلة بن ثعلبة بن سيار [ 3 
  ] بود كه او را بر خود امير ساخته بودند . او گفت : اگر تسليم شويد شما را مىكشند و اگر بگريزيد از تشنگى هلاك مىشويد و چه بسا بنى تميم راه بر شما بربندد و كشتارتان كنند .\r\nكسرى اياس بن قبيصه را فرمان نبرد داد و گفت كه سلاح‌هايى را كه در سلاحخانه‌هاى قطقطانيه و بارق و تغلب هست با خود بردارد . نيز نزد قيس بن مسعود بن قيس بن خالد بن ذى الجدين [ 4 
  ] كه بر ساحل سفوان [ 5 
  ] بود ، كس فرستاد تا به يارى اياس رود . ايرانيان با سپاهى عظيم و فيل‌هايى كه اسواران بر آنها سوار بودند ، آهنگ جنگ كردند . رسول خدا ( ص ) در اين ايام در مدينه بود . گفت : امروز عرب از عجم ، انتقام گرفتند و پيروز شدند . آن روز را به\r\n\r\n\r\n","description":"","footnote":"\r\n[ ( 1 ) 
  ] قيس بن خالد .\r\n[ ( 2 ) 
  ] ذى الخدين .\r\n[ ( 3 ) 
  ] حنظله بن سنان العجلى .\r\n[ ( 4 ) 
  ] ذى الخدين .\r\n[ ( 5 ) 
  ] شقران .\r\n","page_name":" 314 ","page_number":338},
  {"content":"\r\n\r\nخاطر سپردند ، روز نبرد ذو قار بود . چون دو سپاه رو به رو شدند قيس بن مسعود نزد هانى بن مسعود آمد و گفت تا اسلحه‌اى را كه نعمان نزد او گذاشته بود ، بر يارانش پخش كند ، او نيز چنين كرد . در اين حال ميان هانى بن مسعود و حنظلة بن ثعلبة بن سيار [ 1 
  ] ، خلاف افتاد . هانى بن مسعود قصد آن داشت كه از برابر لشكر ايران به بيابان بگريزد ، اما حنظلة تنگ اشتران را بريد و تصميم گرفت كه پايدارى كند . اعراب براى نيمه‌اى از ماه ، آب ذخيره كردند و ايرانيان از بيم تشنگى روى در گريز نهادند و مردان بكر و عجل نيز به تعقيب آنان پرداختند .\r\nپس ايرانيان بار ديگر براى نبرد صف‌ها راست كردند و عجل را در محاصره گرفتند . اعراب جنگيدند و پايدارى مىورزيدند . اياد به بكر بن وائل پيام فرستاد كه ما به هنگام رو به رو شدن با دشمن مىگريزيم . ايشان نيز همدستى كردند و جنگ سخت شد . در اين حال يزيد بن حمار [ 2 
  ] السكونى با قومش كه بر سر راه ايرانيان كمين گرفته بود ، از كمين بيرون آمد و كار بر اياس بن قبيصه و اعرابى كه با او بودند ، سخت شد و اياد رو به گريز نهاد و ايرانيان نيز به هزيمت رفتند و در گرماى طاقت سوز نيمروز از آب گذشتند و همه يا كشته شدند يا از تشنگى مردند .\r\nاياس به جاى نعمان فرمانرواى حيره شد نخيرجان [ 3 
  ] كه از مرزبانان ايران بود ، با او بود .\r\nاياس نه سال در آن كار بماند . و در سال هشتم فرمانروايى او ، بعثت پيامبر اسلام واقع شد [ 4 
  ] . پس از او يكى از مرزبانان به نام آزادبه [ 5 
  ] ، پسر ماهان همدانى ، هفده سال حكومت كرد و حكومت او تا زمان بوران دختر كسرى ادامه يافت . سپس منذر بن النعمان بن المنذر كه عرب او را الغرور مىناميد ، به حكومت رسيد تا آنگاه كه در نبرد جوأثار [ 6 
  ] در بحرين كشته شد .\r\nچون مسلمانان به عراق سپاه آوردند ، خالد بن الوليد وارد حيره شد و كاخ‌هاى شاهى را در محاصره گرفت . چون بيم هلاك بود ، اياس بن قبيصه با اشراف حيره بيرون آمدند و به پرداخت جزيه رضا دادند ، خالد نيز بپذيرفت و با آن بر صد و شصت هزار درهم مصالحه نمود و بر ايشان امان نوشت و اين نخستين جزيه در عراق بود . هانى بن قبيصه برادر اياس بن قبيصه نيز در ميان آنان در قصر ابيض بود . همچنين عدى بن عدى بن العبادى و زيد بن عدى در قصر الغريين [ 7 
  ] و نيز عمر بن عبد المسيح [ 8 
  ] بن بقيله ، در قصر ابن بقيله . بقيله حارث نام داشت و او را از اين رو بدين نام مىخواندند كه روزى با دو برد سبز كه بر خود پوشيده\r\n\r\n\r\n","description":"","footnote":"\r\n[ ( 1 ) 
  ] سنان .\r\n[ ( 2 ) 
  ] حماد .\r\n[ ( 3 ) 
  ] مهرجان .\r\n[ ( 4 ) 
  ] طبرى : يك سال و هشت ماه كه از حكومت اياس بن قبيصه گذشته بود ، پيامبر اسلام مبعوث شد .\r\n[ ( 5 ) 
  ] زاذويه .\r\n[ ( 6 ) 
  ] اجداث .\r\n[ ( 7 ) 
  ] در اصل : عدسيين .\r\n[ ( 8 ) 
  ] عبد المسيح بن كلب بن وبره .\r\n","page_name":" 315 ","page_number":339},
  {"content":"\r\n\r\nبود نزد قومش آشكار شد . آنان گفتند اى حارث تو چون بقيلهء ( تره ) سبزى هستى . ابن عبد المسيح عمرو [ 1 
  ] نام داشت و همان كسى است كه خسرو پرويز او را در باب رؤياى مرزبان نزد سطيح فرستاد . چون اياس بن قبيصه با مسلمانان مصالحه كرد و جزيه بر عهده گرفت ، پادشاهان ايران بر او خشم گرفتند و معزولش نمودند . او نه سال فرمانروايى كرده بود و يك سال و هشت ماه كه از فرمانروايى او گذشته بود ، پيامبر اسلام مبعوث شده بود .\r\nچون عمر بن الخطاب به خلافت رسيد ، سعد بن ابى وقاص را براى نبرد با ايران روانه كرد . نخستين اقدام يزدگرد اين بود كه مرزبان حيره را فرمان داد تا قابوس بن قابوس بن المنذر را به جنگ اعراب بفرستد و به او وعده دهد كه ملك آباء و اجدادى را به او باز خواهد داد . قابوس به جانب قادسيه روان شد و در آنجا فرود آمد و به شيوه نعمان براى بكر بن وائل نامه نوشت و آنان را وعده و وعيد داد . اين خبر به معنى [ 2 
  ] بن حارثة الشيبانى رسيد كه پس از هلاكت برادرش ، مثنى و بيش از رسيدن سعد بن ابى وقاص فرماندهى يافته بود ، او شبانه از ذو قار به راه افتاد و قابوس و همه ياران و خاندانش در قادسيه بودند . او بتاخت و آن جمع را پراكنده نمود و قابوس را نيز بكشت . او آخرين پادشاه آل نصر بن ربيعه بود . با زوال او پادشاهيشان زوال يافت . ( پايان سخن طبرى ، و آنچه از هشام بن الكلبى نقل كرده بود ) .\r\nمغيرة بن شعبه ، هند دختر نعمان را به همسرى برگزيد و سعد بن ابى وقاص ، صدقه دختر ديگر نعمان را ، و اين خبر مشهور است و مسعودى و ديگران آن را آورده‌اند ، شمار پادشاهان آل نصر به روايت هشام الكلبى بيست تن است و مدت پادشاهيشان پانصد و بيست سال و به روايت مسعودى بيست و سه تن و مدت پادشاهيشان ششصد و بيست سال و گويد :\r\nمدت آبادانى حيره تا آنگاه كه به هنگام بناى كوفه ويران شد ، پانصد سال بود . شهر حيره كه تا ايام معتضد اندك اندك رو به ويرانى نهاده بود ، در آن روزگار به كلى ويران گرديد و به صورت بيابانى بىآب و گياه درآمد .\r\nدر اخبار آمده است كه خالد بن الوليد به عبد المسيح گفت ، از آنچه ديده‌اى مرا آگاه كن . گفت : بلى در حيره زنى را مىديدم كه سبدش را روى سرش مىنهاد و از آنجا به شام مىرفت و همهء راه ، ديده‌ها و بستان‌هايى در انبوه درختان بود ، اما امروز همه جا ويران است . و اللّه يرث الارض و من عليها و هو خير الوارثين .\r\nاين بود ترتيب پادشاهان آل نصر بن ربيعة بن كعب بن عمرو بن عدى ، بنابر آنچه طبرى آورده است و آن را از ابن الكلبى و ديگران روايت كرده است . ولى ميان مورخان - پس از اينكه همه متفقند كه بعد از عمرو بن عدى ، پسرش امرؤ القيس و پس از او پسرش عمرو ، پادشاهى كرده و عمرو ، سومين پادشاه اين سلسله است - در ترتيب آنان اختلاف\r\n\r\n\r\n","description":"","footnote":"\r\n[ ( 1 ) 
  ] معمر .\r\n[ ( 2 ) 
  ] مثنى .\r\n","page_name":" 316 ","page_number":340},
  {"content":"\r\n\r\nاست . على بن عبد العزيز الجرجانى در انساب خود بعد از ذكر عمرو ، گويد : پس اوس بن قلام العملقى بشوريد و زمام ملك به دست گرفت ، آنگاه جحجبا بن عتيك اللخمى بر او بشوريد و به قتلش آورد و خود به پادشاهى نشست . پس از او ، امرؤ القيس البدء بن عمرو ثالث پادشاه شد ، و پس از او پسرش نعمان الاكبر بن امرؤ القيس بن الشقيقه بر تخت برآمد و اين همان كسى است كه جامهء زاهدان را پوشيد و پادشاهى را واگذاشت و به سياحت پرداخت .\r\nپس از او پسرش منذر ، سپس پسر او ، اسود بن المنذر ، سپس ابو يعفر بن علقمه بن مالك بن عدى اللخمى [ 1 
  ] پادشاهى يافت . پس از او ، امرؤ القيس بن النعمان الاكبر پادشاه شد و بعد از او ، پسرش امرؤ القيس . آنگاه موضوع حارث بن عدى الكندى پيش آمد تا ميانشان صلح افتاد و منذر ، دخترش هند را به همسرى برگزيد و او براى نعمان عمرو را زائيد . و بعد از منذر ، عمرو بن هند به حكومت رسيد ، سپس قابوس بن منذر برادر هند . آنگاه منذر بن المنذر ، برادر ديگرش ، آنگاه نعمان بن المنذر . اين است ترتيبى كه جرجانى آورده و با ترتيب طبرى جز در مورد حارث بن عمرو الكندى ، يكى است كه طبرى او را بعد از نعمان الاكبر بن امرؤ القيس و پسرش منذر مىآورد و جرجانى او را بعد از منذر بن امرؤ القيس بن النعمان . و ميان اين منذر ، و منذر بن النعمان الاكبر پنج تن از پادشاهانشان قرار دارد ، از آنانست ، ابو يعفر بن الذميل و خداوند بهتر داند كه كدام روايت درست است .\r\nاما مسعودى با اين ترتيب مخالف است و مىگويد : بعد از نعمان الاكبر بن امرؤ القيس كه او را قائد الفرس مىنامد و شصت و پنج سال پادشاهى كرد ، پسرش منذر بيست و پنج سال ، و اين ترتيب چون ترتيب طبرى و جرجانى است . پس مسعودى ترتيب ديگرى مىآورد مخالف با طبرى و جرجانى و مىگويد : نعمان بن المنذر ، يعنى همانكه خورنق را بنا كرد ، سى و پنج سال در حيره پادشاهى كرد و اسود بن النعمان ، بيست سال و پسرش منذر ، چهل سال . مادر منذر ماء السماء نام داشت و از نمر بن قاسط ، از ربيعه ، بود و منذر را به او نسبت كنند ، آنگاه پسرش ، عمرو بن المنذر ، بيست و چهار سال فرمان راند و پس از او برادرش نعمان به پادشاهى رسيد . مادرش مامه بود و كسرى او را بكشت و اين آخرين پادشاه اين سلسله بود . مسعودى ترتيب شاهان اين سلسله را چنين نقل كرده و با آنچه طبرى و جرجانى آورده‌اند ، فرق دارد .\r\nسهيلى گويد : منذر بن ماء السماء را دو پسر بود كه مقام شاهى داشتند : يكى عمرو و ديگرى نعمان . مادر عمرو ، هند دختر حارث آكل المرار بود و اين عمرو ، از پادشاهان بزرگ حيره است . او را محرق مىگويند زيرا شهر الملهم را در يمامه به آتش كشيد . و زمان پادشاهى او پيش از كسرى انوشيروان بوده است . پس از او ، برادرش نعمان بن منذر به\r\n\r\n\r\n","description":"","footnote":"\r\n[ ( 1 ) 
  ] عدى بن الذميل .\r\n","page_name":" 317 ","page_number":341},
  {"content":"\r\n\r\nپادشاهى رسيد . مادر او مامه نام داشت . نعمان را خسرو پرويز پسر هرمز پسر انوشيروان به سبب سعايت زيد بن عدى بن زيد العبادى ، به قتل آورد . آنگاه سهيلى به بيان حوادث مىپردازد از قتل نعمان و فرمانروايى اياس بن قبيصة الطائي بعد از او نيز حوادث جنگ ذو قار و غلبهء عرب در آن جنگ بر عجم تا پايان . و خدا به ترتيب پادشاهان حيره آگاهتر است .\r\nابن سعيد گويد : سرآغاز پادشاهى اينان آن بود كه بنى نماره از سپاهيان عمالقه در اطراف شام و جزيره بودند و از ياران زباء . چون جذيمه كشته شد ، عمرو بن عدى از آن ميان به بازگرفتن انتقامش برخاست ، زيرا خواهرزاده‌اش بود . تا آنگاه كه زباء را به دست آورد و بكشت . آنگاه حيره را بر ساحل يكى از شاخه‌هاى فرات در سرزمين عراق بنا نهاد .\r\nصاحب تواريخ الامم گويد : عمرو بن عدى در ايام ملوك الطوائف ، صد و بيست و هشت سال فرمان راند . بعد از او ، امرؤ القيس بن عمرو بود . چون او بمرد ، اردشير پسر شاپور ، اوس بن قلام از عمالقه را بر حيره حكومت داد . آنگاه امرؤ القيس بن عمرو بن امرؤ القيس معروف به محرق به حكومت رسيد . و او همان است كه در قصيدهء اسود بن يعفر به قافيه دال از او ياد شده . بعد از او نعمان بن شقيقه كه از بنى شيبان بود ، پادشاهى يافت . و كسرى كسى ديگر از ايرانيان را با او به حكومت برگماشت . و اين نعمان ، همان است كه خورنق و سدير را بر ساحل فرات بنا كرده است . سى سال پادشاهى كرد ، آنگاه زهد اختيار كرد و به سياحت پرداخت . عدى بن زيد او را در اشعار خود ياد كرده است .\r\nبعد از او ، پسرش منذر پادشاهى يافت . او براى به پادشاهى رساندن بهرام گور ، كوشش فراوان كرد و مدت پادشاهىاش چهل و چهار سال بود . پس از او ، پسرش اسود به پادشاهى رسيد سپس ، برادرش منذر بن المنذر سپس ، نعمان بن الاسود . كسرى بر نعمان خشم گرفت و ذميل بن لخم را كه نه از خاندان شاهى بود ، به جاى او گماشت . بار ديگر پادشاهى به اين خاندان باز آمد و امرؤ القيس بن النعمان الاكبر كه او را ابن الشقيقه گويند و با بكر بن وائل نبرد كرد ، به فرمانروايى رسيد . بعد از او ، پسرش منذر بن ماء السماء به پادشاهى رسيد . و ماء السماء خواهر كليب ، سرور وائل بود . قباد از او خواست كه به مذهب زندقهء مزدك در آيد و او سرپيچى كرد . از اين رو جاى او را به حارث بن عمرو بن حجر الكندى داد . اما انوشيروان بار ديگر پادشاهى حيره را به او داد . حارث الاعرج الغسانى در نبرد حليمه ( يوم حليمه ) او را به قتل آورد .\r\nبعد از او ، پسرش عمرو بن هند . و آن زن مامه عمه امرؤ القيس بن حجر ، معروف به مضرط الحجاره است . به سبب دليرىاش او را بدين لقب خوانده‌اند . او محرق دوم است زيرا بنى دارم را - از تميم - به آتش كشيده بود . بنى دارم برادرش را كشته بودند و او سوگند خورده بود كه صد تن از آنان را به آتش كشد و چنين كرد . شانزده سال در ايام\r\n\r\n","description":"","footnote":"","page_name":" 318 ","page_number":342},
  {"content":"\r\n\r\nانوشيروان پادشاهى كرد . عمرو بن كلثوم سرور تغلب ، در رواقى ميان حيره و فرات به دو حمله‌ور شد و او را بكشت و پرده سرايش را به غارت برد . بعد از او برادرش قابوس بن هند به پادشاهى رسيد . او مردى لنگ بود . يكى از بنى يشكر ، به قتلش آورد . پس انوشيروان يكى از مرزبانان ايران را بر حيره گماشت ولى عرب از او فرمان نبرد تا آنگاه كه منذر بن منذر بن ماء السماء را بر آنان حكومت داد . منذر براى گرفتن انتقام پدرش كه به دست حارث الاعرج الغسانى كشته شده بود به جانب شام روان شد ، حارث در نبرد اباغ ، ( يوم اباغ ) ، او را نيز بكشت .\r\nبعد از او ، پسرش نعمان بن المنذر به پادشاهى رسيد او زشت و سرخروى و موى بود .\r\nاين نعمان مشهورترين پادشاهان حيره است . اعراب گروه گروه به ديدار او مىآمدند و او را به گرفتن خون پدرش ترغيب مىكردند تا آنگاه كه بر بنى جفنه تاخت و جمعى كثير از اشرافشان را اسير نمود . عدى بن زيد او را واداشت تا كيش نصرانيت برگزيند و دين نياكان خود را ترك گويد . او عدى را به زندان انداخت . كسرى براى رهايى او كس فرستاد اما نعمان او را در زندان به قتل آورد . چون زيد بن عدى باليده شد و به مقام ترجمانى كسرى رسيد ، او را عليه نعمان برانگيخت . نعمان با خسرو پرويز در نبرد با روميان شركت جست .\r\nدر اين نبرد ايرانيان شكست خوردند ، نعمان بر اسب خود يحموم [ 1 
  ] ، نشست و خود را برهانيد و حال آنكه كسرى اسبش را از او طلبيده بود و نعمان نداده بود . آن حال ، اياس بن قبيصة الطائي از اسب خود فرود آمد و كسرى بر آن سوار شد و خويشتن را از مهلكه برهانيد .\r\nپس از اين واقعه نعمان نزد خسرو پرويز آمد و او به قتلش آورد و اياس بن قبيصه را به حكومت حيره فرستاد ولى عرب از او فرمان نبرد زيرا از قتل نعمان خشمگين بودند . و در سال سوم بعثت ، نبرد ذو قار ميان آنان و ايرانيان درگرفت و چون اياس بمرد همواره ايرانيان بر حيره فرمان مىراندند تا آن ديار به تصرف مسلمانان در آمد .\r\nبيهقى گويد : دين بنى نصر ، بت‌پرستى بود . و نخستين كسى كه از آنان به نصرانيت گرائيد ، نعمان بن الشقيقه بود . بعضى گويند نه ، آخرين نعمان بود . عرب فرزند او ، منذر را در آن نواحى به فرمانروايى برگزيد ولى او به دست سپاه ابو بكر ( رض ) كشته شد .\r\nو در تواريخ الامم آمده است كه ، همهء ملوك حيره از بنى نصر و جز ايشان بيست و پنج تن بودند و مدت ششصد سال پادشاهى كردند . و اللّه اعلم . و اين ترتيب برابر است با آنچه طبرى و جرجانى آورده‌اند . و اللّه وارث الارض و من عليها و هو خير الوارثين .\r\n\r\n\r\n","description":"","footnote":"\r\n[ ( 1 ) 
  ] تخوم .\r\n","page_name":" 319 ","page_number":343},
  {"content":"\r\n\r\n\r\nپادشاهان كنده خبر از ملوك كنده از اين طبقه و آغاز كار و سرانجام احوالشان .\r\nطبرى از هشام بن محمد كلبى نقل مىكند كه : پادشاهان حمير را اشراف زادگان حمير و ديگر قبايل خدمت مىكردند . از كسانى كه در خدمت حسان بن تبع بود ، يكى عمرو بن حجر الكندى كه سرور قبيلهء كنده در زمان خود بود . پدرش حجر همان است كه عرب او را آكل المرار ناميده بود . و او حجر بن عمرو بن معاوية بن الحارث الاصغر بن معاوية بن الحارث الاكبر ابن معاوية بن كنده است . و او برادر مادرى حسان بن تبع است . چون حسان به جانب تسخير بلاد عرب روان شد و به حجاز داخل شد به هنگام بازگشت بر همهء معد بن عدنان ، برادرش حجر بن عمرو را يعنى آكل المرار را حكومت داد . مردم آن ديار نيز از او فرمان بردند او نيز با آنان نيكىها كرد تا آنگاه كه بمرد و پسرش عمرو المقصور جايش بگرفت .\r\nطبرى گويد : چون حسان به سوى جديس رفت او را بر پاره‌اى از امور خود در ميان حمير ، جانشين خويش ساخت . چون حسان كشته شد بعد از او ، برادرش عمرو ، بن تبع ، فرمانروائى يافت . او مردى صاحب رأى و دانا بود خواست كه به عمرو بن حجر اكرام كند در عين حال كارى كند كه شكست فرزندان برادرش حسان نيز در آن باشد اين بود كه دختر برادر خود حسان بن تبع را به او داد و اين امر در ميان حمير گفتگوهاى بسيار برانگيخت . و اين بر ايشان يكى از حوادث ناگوار بود ، زيرا دخترانشان جز به حميريان با كسى ديگرى از عرب عقد زناشوئى نمىبستند . دختر حسان از عمرو بن حجر حارث بن عمرو را آورد . پس از عمرو بن تبع ، عبد كلال بن مثوب [ 1 
  ] پادشاهى يافتند زيرا فرزندان حسان خردسال بودند و از آن ميان جن عاشق تبع بن حسان شده بود ، از اين رو عبد كلال را به پادشاهى برداشتند تا پادشاهى از\r\n\r\n\r\n","description":"","footnote":"\r\n[ ( 1 ) 
  ] متون .\r\n","page_name":" 320 ","page_number":344},
  {"content":"\r\n\r\nخاندانشان بيرون نرود ، عبد كلال مردى مجرب و با سياست بود . به كيش نصرانيت درآمده بود ولى قومش آن را ناخوش مىداشت . مردى از مردم غسان او را بدين كيش دعوت كرده بود . اين مرد چون از شام به نزد او آمد . حميريان با او درآويختند و به قتلش آوردند .\r\nدر اين اوان تبع حسان از نزد جنى كه بر او عاشق شده بود باز آمد . او از هر كس ديگر به راز اختران آگاهتر بود و از همه مردم زمانش خردمندتر و داناتر به آنچه بوده و خواهد بود . او بر حمير پادشاهى يافت ، حمير و عرب از او بيمناك بودند . خواهرزاده خود حارث بن عمرو بن حجر الكندى را با سپاهى گران به بلاد معد و حيره و متعلقات آن فرستاد . پس بر سر نعمان بن امرؤ القيس فرزند شقيقه فرود آمد و با او نبرد كرد ، او جمعى از خاندانش را بكشت ، يارانش بگريختند و منذر بن النعمان الاكبر نيز بگريخت . مادرش ماء السماء بود - از نمر بن قاسط - و ملك آل نعمان به پايان آمد و حارث بن عمرو جانشين آنان گرديد و هر چه داشتند در ضبط آورد .\r\nدر كتاب اغانى آمده است كه : چون قباد كه مردى ناتوان بود به پادشاهى رسيد ، عرب بر منذر الاكبر ابن ماء السماء ، كه فرزند نعمان بن الشقيقه بود شورش كرد و او را از پادشاهى برانداخت . ابن منذر را به سبب دو رشته موى بلند كه بر سر داشت ذو القرنين مىگفتند . او از ديار خود بگريخت ، تا آنكه در قبيلهء اياد بمرد . و پسرش منذر الاصغر را در ميان آنان رها كرد . آنگاه حارث بن عمرو بن حجر آكل المرار را آوردند و بر بكر پادشاهى دادند و گردش را گرفتند و همراه او نبرد كردند تا بر آن گروه از اعراب كه با او نبرد مىكردند ، پيروز شد . قباد سپاهى به يارى منذر نفرستاد او چون حال را بدين سان ديد به حارث بن عمرو نامه نوشت و گفت من در ميان قوم خود فرمان نمىرانم و تو به اين مقام سزاوارتر از من هستى و من اينك آن را به تو وامىگذارم ، و به دو واگذاشت و نيز دختر خود هند را به او داد .\r\nجز هشام بن محمد ديگران گفته‌اند : كه چون حارث بن عمرو بعد از پدر بر عرب پادشاهى يافت و جاى پاى استوار كرد و هيبت و شوكتش افزون شد با ملوك حيره راه منازعت در پيش گرفت . پادشاه حيره ، در اين ايام منذر بن امرؤ القيس بود . چون قباد بعد از پدرش فيروز بن يزدگرد به پادشاهى رسيد ، و او زنديق و بردين مزدك [ 1 
  ] بود ، منذر بن نعمان را به كيش خود فرا خواند ، منذر نپذيرفت ولى حارث بن عمرو پذيرفت ، قباد نيز او را بر عرب فرمانروايى داد و در حيره فرود آورد . پس قباد بمرد و پسرش انوشيروان به جاى او نشست . انوشيروان پادشاهى حيره را به منذر باز داد . و حارث با او مصالحه كرد ، بدين سان كه آنچه در آن سوى نهر سواد است از آن او باشد . بدين گونه پادشاهى عرب را تقسيم نمودند . حارث فرزندان خود را در ميان معد پراكنده ساخت ، حجر را بر بنى اسد فرمانروايى داد و شرحبيل را بر بنى سعد و رباب ، و\r\n\r\n\r\n","description":"","footnote":"\r\n[ ( 1 ) 
  ] مانى .\r\n","page_name":" 321 ","page_number":345},
  {"content":"\r\n\r\nسلمه را بر بكر و تغلب و معديكرب را بر قيس و كنانه .\r\nنيز گويند كه سلمه را بر حنظله و تغلب و شرحبيل را بر سعد و رباب و بكر . و قيس بن حارث سياره بود هر قومى كه بر ايشان فرود مىآمد او بر آن قوم فرمانروا بود .\r\nدر كتاب اغانى آمده است كه : او پسر خود شرحبيل را بر بكر وائل ، و حنظله را بر بنى اسد و طوايفى از بنى عمرو بن تميم ، و رباب و غلفاء را كه همان معديكرب است بر قيس ، و سلمة بن الحارث را بر بنى تغلب ، و نمر بن قاسط و نمر بن زيد مناة . ( پايان سخن اغانى ) اما شرحبيل با برادر خود سلمه ، دل بد كرد و در كلاب ميان بصره و كوفه در هفت منزلى يمامه ميان دو برادر نبرد درگرفت . سردار تغلب ، سفاح بود و نام او سلمة بن خالد بن كعب بن زهير بن تميم بن اسامة بن مالك بن بكر بن حبيب بود . نخست سفيان بن مجاشع بن دارم ، از ياران سلمه در تغلب با برادران مادرى خود وارد كلاب شد آنگاه سلمه و اصحابش آمدند و همهء روز ، نبرد همچنان گرم بود تا بنى حنظله و عمرو بن تميم و رباب بكر بن وائل را بكشتند و بنى سعد و پيروانشان كه از تغلب بودند ، بازگشتند و بنى بكر پايدارى ورزيدند و جنگ تا شب هنگام ادامه يافت . در اين روز منادى سلمه ندا داد هر كس شرحبيل را بكشد صد شتر جايزهء اوست . عصيم بن النعمان بن مالك بن غياث بن سعد بن زهير بن بكر بن حبيب التغلبى ، شرحبيل را در آن روز بكشت . چون خبر به برادرش معديكرب رسيد سخت اندوهگين شد و بر برادر زارى كرد . و در آن اندوه بماند تا آنگاه كه وسواسى بر او چيره شد و به همان درد هلاك شد .\r\nاو از حارث كناره مىجست . بنى سعد بن زيد مناة خانوادهء شرحبيل را نيكو مىداشتند و آنان را به نزد قوم خود فرستادند . اين اقدام ، از جانب عويمر بن شجنه [ 1 
  ] بن الحارث بن عطارد بن عوف بن سعد انجام گرفت اما سلمه به بيمارى فالج مبتلى شد و در آن بيمارى بمرد .\r\nاما حجر بن الحارث پيوسته بر بنى اسد امير بود ، تا آنگاه كه روزى رسولان خود را نزد بنى اسد فرستاد تا از آنان خراج بستاند . ولى بنى اسد رسولان او را زدند و راندند .\r\nحجر در تهامه بود كه اين خبر به دو رسيد . با جمعى از ربيعه و قيس و كنانه بر سر آنان تاخت و كشتار كرد و اموالشان را به غارت برد و اشرافشان را به قتل آورد و عبيد بن الابرص را با جمعى از ايشان به زندان افكند ، اما او با سرودن شعرى كه برايش فرستاد ، عطوفت او را برانگيخت . عبيد بن الابرص را با يارانش آزاد كرد . چون آزادى خود را به دست آوردند نزد او رهسپار شدند و در آنجا ناگهان در خانه‌اش بر او تاختند و به قتلش آوردند . آنكه كار او را تمام كرد علباء بن الحارث الكاهلى نام داشت و حجر پدرش را كشته بود . چون خبر به امرؤ القيس رسيد ، با خود عهد كرد كه به هيچ لذتى نزديك نگردد مگر آنگاه كه انتقام خون پدر را از بنى اسد باز ستاند . براى فرياد خواهى نزد بنى بكر و تغلب رفت . آنان يارىاش كردند و با سپاهى\r\n\r\n\r\n","description":"","footnote":"\r\n[ ( 1 ) 
  ] عوف بن شحنه .\r\n","page_name":" 322 ","page_number":346},
  {"content":"\r\n\r\nبه سوى آنان روان شد . بنى اسد بيمناك شد ، پس به سوى منذر بن امرؤ القيس پادشاه حيره ، روان شد و امرؤ القيس را در تنگنا افكند تا شمشير در سپاهش نهاد . آنگاه به تعقيب بنى اسد روان گرديد تا مانده شد و بر آنان دست نيافت . بكر و تغلب نيز از او بازگشتند . پس به نزد مرثد [ 1 
  ] الخير بن ذى جدن ، از ملوك حمير به دادخواهى رفت و از او يارى خواست . او پانصد مرد از حمير را با جمعى ديگر از عرب با او روان نمود . منذر نيز آمادهء نبرد شد ، خسرو انوشيروان هم او را با سپاهى از اساوره يارى كرد . چون دو سپاه به هم رسيدند امرؤ القيس منهزم شد و حمير و همهء كسانى كه با او بودند بگريختند و جان به سلامت بردند . امرؤ القيس از آن پس همواره از قبيله‌اى به قبيلهء ديگر مىرفت و منذر در پى او روان بود . تا آنگاه كه به دربار قيصر رفت .\r\nقيصر نيز او را مدد نمود اما مردى به نام طماح نزد قيصر سعايت كرد كه او براى دخترش شعر عاشقانه گفته است . قيصر نيز حله‌اى آغشته به زهر برايش فرستاد كه موجب مرگش گرديد .\r\nاو را در انقره به خاك سپردند .\r\nجرجانى گويد : پس از اينان ، در ميان كنده ، پادشاهى فرمانروا ديده نشد . جز آنكه در ميانشان مردانى بوده‌اند ، صاحب رياست و سرورى تا آنجا كه عرب قبيلهء كنده را قبيلهء پادشاهان مىناميد . و در روز جبله رياست سپاه با آنان بود . يعنى حسان بن عمرو بن الجور سركردهء تميم بود و معاوية بن شرحبيل بن حصن سركردهء بنى عامر . جور همان معاوية بن حجر آكل المرار ، برادر الملك المقصور عمرو بن حجر است . و اللّه وارث الارض و من عليها .\r\nدر كتاب اغانى آمده است كه : چون امرؤ القيس به شام رفت ، بر سموآل بن عاديا در قصر ابلق فرود آمد و اين بعد از آن بود كه در بنى كنانه كشتار كرده بود ، به اين عنوان كه آنان بنى اسد هستند و يارانش از گرد او پراكنده شده بودند زيرا عمل او را ناخوش داشته بودند .\r\nبا اين پيش آمدها ، امرؤ القيس مجبور به فرار شده بود . منذر بن ماء السماء به طلب او برخاست و جمعى از اياد و بهر او تنوخ و لشكرهايى از اساوره را كه انوشيروان به يارىاش فرستاده بود ، از پى او روان ساخت ، حمير نيز او را واگذاشت و يارانش از گردش پراكنده شدند . در اين حال به سموأل پناه برد و با او پنج زره گرانبها بود كه از فرزندان آكل المرار به ارث به دو رسيده بود و نيز دخترش هند و پسر عمش يزيد بن الحارث بن معاوية بن الحارث و مال و سلاح‌هاى ديگر كه نزد او باقى مانده بود . نيز از همراهان او ، ربيع بن ضبع بن نزاره بود . ربيع اشارت كرد كه سموال بن عاديا را مدح گويد و بر وى فرود آيد . سموأل براى دخترش خيمه‌اى برافراشت و قوم را در مجلس خود پذيرا شد و خواست تا هر چه خواهند در آنجا بمانند . امرؤ القيس از او طلب كرد كه به حارث بن ابى شمر نامه‌اى بنويسد تا او را نزد قيصر برد . او چنين كرد و مردى با او همراه ساخت تا او را به او بنماياند . او دختر و مال و زره‌ها را به سموأل سپرد . و پسر عمش\r\n\r\n\r\n","description":"","footnote":"\r\n[ ( 1 ) 
  ] موثر .\r\n","page_name":" 323 ","page_number":347},
  {"content":"\r\n\r\nيزيد بن الحارث را نزد دخترش هند نهاد . در اين حال حارث بن ظالم به ابلق لشكر آورد . و گويند حارث بن ابى شمر و گويند پسر منذر .\r\nدر هر حال حارث بن ظالم فرزند سموأل را در لشگرگاه بديد و او را بگرفت و پدر را به قتل او تهديد كرد ولى او ، هرگز نخواست در امانت خيانت ورزد . تا پسر كشته شد و سموأل در وفادارى ضرب المثل گشت [ 1 
  ] .\r\nاما نسب سموأل بن عاديا : ابن خليفه ، از محمد بن سالم البيكندى از طوسى از ابن حبيب ، چنين روايت مىكند : سموأل بن عريض بن عاديا بن حيا ، گويند عريض را مردم در نسب او گنجانيده‌اند . و عمرو بن شبه نسب او را بر شمرده ولى عريض را ذكر نكرده است . و عبد اللّه بن سعد ، از دارم بن عقال ، روايت مىكند كه او سموأل بن عاديا بن رفاعة بن ثعلبة بن كعب بن عمرو بن عامر مزيقياست . و اين در نزد من محال است . زيرا اعشى سريح بن سموأل را ديده است و اسلام را درك كرده است و عمرو مزيقيا قديم است و ممكن نيست ميان او و سموأل سه پدر حتى ده پدر فاصله باشد .\r\nبعضى گويند مادرش از غسانيان است . و همه معتقدند كه صاحب دژ معروف ابلق در تيماء مشهور به زباء اوست . بعضى گويند از احفاد كوهن بن هارون است . و اين دژ ، از آن جدش عادياست . او در آنجا آب‌هاى گوارا بر آورد . و عرب در آنجا فرود مىآمد و از آن آب گوارا بهره‌مند مىشد و در آنجا بازارى بر پا ساخت . ( پايان سخن صاحب اغانى ) .\r\nابن سعيد گويد : كنده لقب ثور بن عفير بن الحارث بن مرة بن ادد بن يشجب بن عبد اللّه بن زيد بن كهلان است . و بلادشان در شرق يمن است و پايتختشان شهر دمون است و پادشاهيشان در بنى معاوية بن عنزه ، ادامه يافت . تبابعه به آنان زن دادند و بر بنى معد بن عدنان در حجاز فرمانرواييشان دادند . نخستين كسى كه از آنان به حكومت رسيد حجر آكل المرار بن عمرو بن معاوية الاكبر بود . او را تبع بن كرب كه بر كعبه پرده پوشانيد ، بر آن ديار فرمانروايى داد . بعد از او پسرش عمرو بن حجر و پس از او حارث المقصور امارت يافت او كسى بود كه دعوت قباد را به زنديق شدن نپذيرفت و در ميان بنى كلب كشته شد و اموالش به غارت رفت او كه فرزندان خود را بر بنى معد حكومت داده بود ، بيشترشان كشته شدند از آن ميان حجر بن الحارث بر بنى اسد فرمانروايى داشت و با آنان راه ستمگرى در پيش گرفت و به قتلش آوردند . پسرش امرؤ القيس به خونخواهى پدر برخاست و نزد قيصر رفت ، او را طماح الاسدى بدين كار واداشته بود . و گويد : چون براى دختران پادشاه غزل عاشقانه سروده بود او را حله‌اى زهرآگين بر تن كردند تا بدنش ، قطعه قطعه شد .\r\n\r\n\r\n","description":"","footnote":"\r\n[ ( 1 ) 
  ] عبارت در متن مغشوش بود و نارسا : ( و بعث الحرث بن ظالم ابنه يتصيد و يهوده بقتله فابى من اخفار ذمته . . . ) از توضيحى كه در حاشيهء متن بود ، اصلاح گرديد .\r\n","page_name":" 324 ","page_number":348},
  {"content":"\r\n\r\nصاحب التواريخ گويد : بعد از ايشان پادشاهى به جبلة بن عدى بن ربيعة بن معاوية الاكرمين رسيد . از آن ميان قيس بن معديكرب بن جبله اشتهار يافت . از ايشان است : اعشى و دخترش عمرده كه در زمرهء اهل رده بود و او را در قتال مسلمانان در رده اخبارى مشهور است . برادرش اشعث اسلام آورد ولى بعد از وفات پيامبر از دين برگشت و در حبر موضع گرفت سپاه ابو بكر ( رض ) آن دژ را بگشاد و او را اسير كرده ، بياورد . ولى ابو بكر بر او ببخشود و خواهر خود را به او داد و از نسل او بنى الاشعث كه در دولت اموى آوازه‌اى دارند ، پديد آمدند .\r\nاز بطون كنده است : سكون و سكاسك . سكاسك را در مشرق يمن چراگاه‌هايى است .\r\nاينان به سحر و كهانت معروفند . از آن بطنى عظيم در وجود آمد ، از آن ميان است : در اندلس :\r\nبنى صمادح و بنى ذى النون و بنى الافطس از ملوك الطوائف . و اللّه تعالى وارث الارض و من عليها و هو خير الوارثين لا رب غيره .\r\n\r\n","description":"","footnote":"","page_name":" 325 ","page_number":349},
  {"content":"\r\n\r\n\r\nپادشاهان غسان خبر از فرزندان جفنه پادشاهان غسان در شام از اين طبقه . و پادشاهى و دولتشان و چگونگى رسيدن پادشاهى از پيشينيان به ايشان .\r\nچنان كه دانسته‌ايم ، عمالقه نخستين گروه از اعراب بودند كه در شام پادشاهى يافتند ، آنگاه بنى ارم بن سام معروف به ارمانيان به پادشاهى رسيدند . و گفتيم كه مردم در باب عمالقهء شام اختلاف دارند كه آيا فرزندان عمليق بن لاوذ بن سام‌اند يا از فرزندان عمليق بن اليفاز بن عيصو . ولى مشهور و متعارف اين است كه از فرزندان عمليق بن لاوذ هستند . بنى ارم در اين ايام در نواحى شام و عراق باديه‌نشين بودند و در تورات از آنان ياد شده و آنان را با ملوك الطوائف جنگ‌هايى بوده است . به همهء اينها پيش از اين اشارت رفت . آخرين اين عمالقه سميدع بن هوثر [ 1 
  ] است و او كسى است كه يوشع بن نون به هنگام غلبهء بنى اسرائيل بر شام او را به قتل آورد . اما پادشاهى در اعقاب او ، در بنى الظرب بن حسان از بنى عامله كه از عماليق بودند باقى ماند . و آخرين پادشاهشان زباء دختر عمرو بن الظرب [ 2 
  ] بن . . .\r\nالسميدع بود . قضاعه كه ديارشان در جزيره بود با آنان همسايه بودند و چون عمالقه رو به ضعف نهادند ، بر آنان غلبه يافتند .\r\nچون زباء به هلاكت رسيد فرمانروايى بنى الظرب بن حسان منقرض شد و فرمانروايى عرب به تنوخ از بطون قضاعه رسيد . و ايشان فرزندان مالك بن فهم بن تيم اللّه بن الاسود بن وبرة بن تغلب بن حلوان بن عمران بن الحاف بن قضاعه‌اند ، و ما در باب فرود آمدن ايشان در حيره و انبار و همسايگىشان با ارمانيان سخن گفتيم .\r\nبنا به روايت مسعودى ، از تنوخ ، سه تن پادشاهى يافتند : نعمان بن عمرو ، سپس پسرش ، عمرو بن النعمان و برادرش ، حوار بن عمرو . اينان پيش از آمدن روميان پادشا\r\n\r\n\r\n","description":"","footnote":"\r\n[ ( 1 ) 
  ] هوبر .\r\n[ ( 2 ) 
  ] عمرو بن السميدع .\r\n","page_name":" 326 ","page_number":350},
  {"content":"\r\n\r\nبودند . پس رشتهء كار تنوح از هم بگسست و سليح از بطون قضاعه و سپس ضجاعم نيز كه از قضاعه بودند ، از فرزندان ضجعم بن سعد بن سليح بر آنان غلبه يافتند . نام سليح عمرو بن حلوان بن عمران بن الحاف بود . اينان كيش نصرانيت برگزيدند و روميان آنان را بر عرب فرمانروايى دادند و مدتى اين وضع دوام داشت . اينان از سرزمين موآب به بلقاء آمده بودند .\r\nو بعضى گويند آنكه سليح را بر نواحى شام حكومت داد ، قيصر تيتوس بود .\r\nابن سعيد گويد : بنى سليح را دو دولت بود ، يكى در بنى ضجعم و يكى در بنى العبيد .\r\nاما بنى ضجعم پادشاهى كردند تا آنگاه كه غسانيان آمدند و فرمانروايى از ايشان بستدند ، و آخرينشان زياد بن الهبوله بود كه بقية السيفى از قوم خود را به حجاز برد و در آنجا آكل المرار كه از جانب تبابعه والى حجاز بود ، او را بكشت . ابن سعيد گويد : از ميان نسب شناسان بعضى تنوخ را بر بنى ضجعم و دوس كه در بحرين اقامت گزيدند ، اطلاق مىكنند .\r\nپس ضجاعم به شام و دوس به عراق روان شدند . و گويد : بنى العبيد بن الابرص بن عمرو بن اشجع بن سليح . اينان در حضر ، پشت در پشت فرمانروايى داشتند و آثارشان در سنجار باقى است . از مشاهير اين خاندان ، ضيزن بن معاوية بن العبيد است كه در نزد جرامقه به ساطرون معروف است و داستان او با شاپور شهرت دارد . ( پايان سخن ابن سعيد . ) سپس ، رياست از عرب به حمير منتقل شد و با كهلان به بلاد حجاز رفت . و به هنگامى كه ازد از يمن جدا شد در سرزمين عك ميان زبيد و زمع فرود آمدند . در آنجا با مردم آن سرزمين نبرد كردند و پادشاه عك را كشتند . كشندهء او ثعلبة بن عمرو بن عامر مزيقيا بود .\r\nيكى از مردم يمن مىگفت : عك بن عدنان بن عبد اللّه بن ادد . و دارقطنى مىگويد : عك بن عبد اللّه بن عدثان با ثاء سه نقطه و ضم عين ولى با دو نون صحيح است .\r\nهمچنانكه در دوس بن عدثان به ثاء سه نقطه ، از ازد ، اختلافى نيست . پس در ظهران فرود آمدند و در مكه با جرهم نبرد كردند و در بلاد پراكنده شدند . پس بنى نصر بن الازد به شراة و عمان فرود آمدند و بنى ثعلبة بن عمرو بن عامر مزيقيا ، در يثرب و بنى حارثه بن عمر در مر الظهران در مكه ، و اينانند كه آنان را خزاعه گويند .\r\nمسعودى گويد : عمرو بن عامر مزيقيا به راه افتاد تا در سرزمينى ميان بلاد اشعريان و عك بر سر آبى موسوم به غسان ، ميان دو وادى زبيد و زمع فرود آمد ، پس از آن آب نوشيدند و غسان ناميده شدند . ميان آنها و معد نبردهايى رخ داد و معد بر آنان ظفر يافت و آنان را به كوه شراة كه كوهى است از آن ازد ، بيرون راند ازد در مكانى ميان شام و كوههاى شراة آن بخش كه در طرف اعمال دمشق و اردن است ، مسكن داشتند .\r\nابن الكلبى گويد : عمرو بن عامر مزيقيا فرزندى به نام جفنه داشت و پادشاهان از نسل او هستند . از ديگر فرزندان اوست : حارث معروف به محرق ، او نخستين كسى است كه به آتش شكنجه داد . و ديگر ثعلبه موسوم به عنقاء و حارثه و ابو حارثه و مالك و كعب و\r\n\r\n","description":"","footnote":"","page_name":" 327 ","page_number":351},
  {"content":"\r\n\r\nوداعه و عوف و ذهل معروف به وائل كه فرزندان او در نجران سكونت يافتند . و ابو حارثه و عمران و وائل از آن آب نخوردند و در زمرهء غسانيان در نيامده‌اند . اما از فرزندان مزيقيا شش تن يعنى جفنه و حارثه و ثعلبه و مالك و كعب و عوف از آن آب نوشيدند و غسان نام گرفتند . بعضى گويند كه ثعلبه و عوف نيز از آب نياشاميدند . چون غسان به شام درآمد با ضجاعم و قومشان - از سليح - همسايه شدند . رئيس غسان در اين ايام ثعلبة بن عمرو بن المجالدين الحارث بن عمرو بن عدى بن عمرو بن مازن بن الازد بود و رئيس ضجاعم داود بن اللثق بن هبولة بن عمرو بن عوف بن ضجعم بود . اينان چنان كه گفتيم كارگزاران روم و پادشاهان عرب بودند و از هر كس كه در آن نواحى فرود مىآمد ، براى قيصر خراج مىگرفتند . اين بود كه چون غسان در شام فرود آمد ضجاعم از آنان طلب خراج كردند ولى غسان سرباز زد و ميانشان نبردى درگرفت . چون غسان در شمار اندك بودند ، و در محاصره دشمن ، خراج را به گردن گرفتند تا آنگاه كه عمرو بن المجالد بن الحارث بن عمرو بن عدى بن عمرو بن مازن بن الازد رشد يافت . او با سليح ، از فرزندان رئيسشان داود اللثق يعنى سبطة بن المنذر بن اللثق [ 1 
  ] و به قولى قتلة بن منذر نبرد كرد و بر آنان پيروزى يافت و آنان را فرمانبردار خود ساخت و سرزمين شام را در تصرف آورد . و اين به هنگامى بود كه اوضاع ميان روم و ايران ناآرام بود . پادشاه روم ترسيد كه مبادا اينان به يارى ايرانيان عليه او برخيزند ، اين بود كه برايشان نامه نوشت و آنان را به خود نزديك ساخت . رئيسشان در اين ايام ثعلبة بن عمرو ، برادر جذع بن عمرو بود . ميان او و روم معاهده‌اى بسته شد كه اگر مورد حمله و تجاوز عرب قرار گرفتند ، روم با چهل هزار سپاهى به يارى آنان بيايد و اگر براى روم حادثه‌اى پيش آمد ، غسان با بيست هزار سپاهى به مدد او رود . بدين طريق اساس پادشاهيشان استوار گرديد و به نسل‌هاى بعد رسيد . نخستين كسى كه از آنان به پادشاهى رسيد ، ثعلبة بن عمرو بود . او تا پايان عمر بر اين منصب بود .\r\nجرجانى گويد : پس از ثعلبة بن عمرو ، پسرش حارث بن ثعلبة موسوم به ابن ماريه پادشاه شد و پس از او ، منذر بن الحارث ، سپس ، پسرش نعمان بن المنذر بن الحارث ، سپس ابو بشر حارث بن جبلة بن الحارث بن ثعلبة بن عمرو بن جفنه . برخى از نسب شناسان نسب او را اينچنين برشمرده‌اند و صحيح اين است كه او ، پسر عوف بن الحارث بن عوف بن عمرو بن عدى بن عمرو بن مازن است . پس از او ، حارث الاعرج بن ابى شمر به پادشاهى رسيد و پس از او عمرو بن الحارث الاعرج و سپس منذر بن الحارث الاعرج سپس ، ايهم بن جبله بن الحارث بن جبلة بن الحارث بن ثعلبة بن عمرو بن جفنة و سپس پسرش جبلة ابن الايهم .\r\nمسعودى گويد : نخستين كسى كه از ايشان پادشاهى يافت ، حارث بن عمرو مزيقيا\r\n\r\n\r\n","description":"","footnote":"\r\n[ ( 1 ) 
  ] در اصل : داود .\r\n","page_name":" 328 ","page_number":352},
  {"content":"\r\n\r\nاست و پس از او ، حارث بن ثعلبة بن جفنه و او ، پسر ماريهء ذات القرطين است . و پس از او نعمان بن الحارث بن جفنة بن الحارث پادشاهى يافت ، آنگاه ابو شمر بن الحارث بن ثعلبة بن جفنة بن الحارث ، و پس از او برادرش منذر بن الحارث ، سپس برادرش جبلة بن الحارث ، و بعد از او عوف بن ابى شمر ، و بعد از او حارث بن ابى شمر . در زمان اين حارث بن ابى شمر بعثت پيامبر ( ص ) واقع شد و او در زمرهء كسانى بود از ملوك تهامه و حجاز و يمن كه پيامبر بر ايشان نامه نوشت ، براى او هم نامه نوشت . و شجاع بن وهب الاسدى را نزد او فرستاد و او را به اسلام دعوت كرد و به دين ترغيب نمود . ابن اسحاق نيز چنين مىگويد .\r\nو نعمان بن منذر ، معاصر حارث بن ابى شمر بود و هر دو با يك ديگر بر سر رياست و جلب شاعران مداح در نزاع بودند . شاعران عرب چون اعشى و حسان بن ثابت و ديگران هر دو را مدح مىگفتند .\r\nاز جمله شعر حسان ( رض ) كه در مدح فرزندان جفنه گفته است :\r\n للّه در عصابة نادمتهم * يومأ بجلق فى الزمان الاول\r\nاولاد جفنه حول قبر ابيهم * قبر ابن مارية الكريم المفضل\r\nيغشون حتى ما تهر كلابهم * لا يسألون عن السواد المقبل \r\nپس از حارث بن ابى شمر پسرش نعمان به پادشاهى رسيد و پس از او جبلة بن الايهم بن جبله . و جبلة جد او همان است كه بعد از دو برادرش شمر و منذر پادشاهى كرد .\r\nابن سعيد گويد : نخستين كسى از غسان كه در شام پادشاهى كرد و پادشاهى ضجاعم را از آنجا برانداخت جفنة بن مزيقيا بود . و از صاحب تواريخ الامم آورده است كه چون جفنه بر بنى جلق يعنى دمشق استيلا يافت ، چهل و پنج سال پادشاهى كرد . و پادشاهى در فرزندانش ادامت يافت تا به حارث الاعرج بن ابى شمر رسيد مادرش ماريهء ذات القرطين ، از فرزندان جفنة بنت هانى بود كه حسان در شعر خود از آنان ياد كرده و گفته است كه در سرزمين بلقاء و معان بوده‌اند . ابن قتيبه گويد : او كسى است كه منذر بن ماء السماء از ملوك حيره با صد هزار تن به سوى او رفت و حارث صد تن از قبايل عرب را كه لبيد شاعر نيز در آن ميان بود و در آن روزگار هنوز جوانى نورس بود ، نزد او فرستاد . اينان چنان نمودند كه رسولان از سوى اعراب‌اند و براى صلح آمده‌اند . چون گرداگرد رواق منذر را گرفتند به ناگاه بر او حمله‌ور شدند و همه كسانى را كه در رواق بود ، كشتند و بر اسبان خود سوار شدند ، بعضى نجات يافتند و بعضى كشته شدند . غسان بر سپاه منذر حمله آورد و آنان را به هزيمت داد . حليمه دختر حارث ، مردم را كه در حال هزيمت بودند ، به نبرد تحريض مىكرد از اين رو اين روز را روز حليمه ( يوم حليمه ) ناميدند . گويند از كثرت گردآوردگاه در روز ستاره بر آسمان نمودار شد .\r\nپس پادشاهى در فرزندان حارث الاعرج ادامت يافت . تا آنگاه كه جفنة بن المنذر بن\r\n\r\n","description":"","footnote":"","page_name":" 329 ","page_number":353},
  {"content":"\r\n\r\nالحارث الاعرج كه او را محرق مىگفتند به پادشاهى رسيد . او را محرق مىگفتند زيرا حيره ، دار الملك آل نعمان را به آتش كشيده بود او در آفاق مىگشت و مدت سى سال پادشاهى كرد .\r\nسومين كس از اين خاندان كه پادشاهى يافت ، نعمان بن عمرو بن المنذر بود . او قصر السويداء را بنا كرد و نيز قصر حارث را نزديك صيدا . و نابغه در شعر خود از او ياد كرده است . پدر او مرتبهء پادشاهى نداشت ، از سپهسالاران بود . آنگاه جبلة بن نعمان به پادشاهى رسيد او در صفين مقام داشت و واقعهء عين اباغ ، از آن او بود . در اين روز منذر بن منذر بن ماء السماء شكست يافت و منذر در اين روز كشته شد . آنگاه نه تن ديگر از ايشان به پادشاهى رسيدند و دهمين ابو كرب نعمان بن الحارث بود كه نابغه او را مرثيه گفته بود .\r\nجايگاه او در جولان از جانب دمشق بود . پس از او ، ايهم بن جبلة بن الحارث پادشاهى يافت . او معتقد بود كه بايد ميان قبايل عرب فتنه‌گرى كرد تا يك ديگر را فنا كنند . و يا بنى جسر و عامله و ديگران چنين كرد . جايگاه او در تدمر بود بعد از او ، پنج تن ديگر از ايشان پادشاهى يافتند و آخرينشان جبلة بن الايهم بود . ( پايان سخن ابن سعيد . ) پادشاهى جبلة بن الايهم نيرومند شد و خداوند او را به اسلام راه نمود . چون مسلمانان شام را فتح كردند ، جبله اسلام آورد و به مدينه مهاجرت كرد . مردم مدينه از ورود او به شهر به هيجان آمدند تا آنجا كه زنان از خانه‌هاى خويش براى ديدن او بيرون زدند . عمر ( رض ) نيز او را به نيكوترين وجهى فرود آورد و او را بالاترين مراتب مهاجران قرار داد . تا آنگاه كه شقاوت بر او غلبه يافت و مردى از مسلمانان فزاره را مشتى زد . روزى كه دامن كشان مىرفت اين مرد پاى بر دامن او نهاده بود . مرد شكايت به عمر ( رض ) برد و خواستار قصاص شد . عمر گفت به ناچار بايد ترا قصاص كنم او گفت : من از اين دين شما كه پادشاهان را به خاطر مردم عامى قصاص مىكند ، بيرون مىروم . عمر ( رض ) گفت : در اين صورت گردنت را مىزنم . جبله گفت : امشب را به من مهلت ده تا در اين كار بينديشم . شب هنگام بارها بربستند و از شهر خارج شدند و نزد قيصر رفت و همچنان در قسطنطنيه بود تا در سال بيستم هجرت درگذشت . بعضى از ثقات نوشته‌اند كه او ، از كردهء خويش پشيمان شد و همواره بر عملى كه از او سر زده بود ، مىگريست . او همواره براى حسان بن ثابت كه در مدح او و قومش در جاهليت شعر گفته بود ، جوائزى روان مىداشت .\r\nابن هشام مىگويد : شجاع بن وهب را رسول خدا ( ص ) نزد جبله فرستاد .\r\nمسعودى مىگويد : همه ملوك غسان در شام يازده تن بودند و گويد : نعمان و منذر برادران جبله و ابو شمر بودند و همه از فرزندان حارث بن جبلة بن الحارث بن ثعلبه‌اند كه به پادشاهى رسيدند . و گويد : روميان كسانى را بر شام پادشاهى دادند كه از آل جفنه نبودند ، چون حارث الاعرج و او ابو شمر بن عمرو بن الحارث بن عوف ، و اين عوف جد ثعلبة\r\n\r\n","description":"","footnote":"","page_name":" 330 ","page_number":354},
  {"content":"\r\n\r\nبن عامر كشندهء داود اللثق است . نيز بر آنان فرمانروايى دادند ، ابو جبيلة بن عبد اللّه بن حبيب بن عبد حارثة بن مالك بن غضب بن جشم بن الخزرج بن ثعلبة بن مزيقيا را . و اين ابو جبيله همان است كه مالك بن عجلان عليه يهود يثرب از او يارى طلبيد و ما در آتيه در آن باب سخن خواهيم گفت .\r\nابن سعيد گويد : از صاحب تواريخ الامم روايت مىكند كه همه پادشاهان بنى جفنه سى و دو تن بودند و مدت پادشاهيشان ششصد سال . و اكنون ديگر در شام غسان را قدرتى نيست و سرزمينشان به قبيلهء طى رسيده است .\r\nابن سعيد گويد : امراء شان بنى مرا هستند . اما اكنون امراءشان بنى مهنايند و اين دو در خدمت ربيعة بن على بن مفرج بن بدر بن سالم بن على بن سالم بن قصة بن بدر بن سميع هستند .\r\nغسان پس از آنكه سرزمين شام را پشت سر نهاد ، در قسطنطنيه اقامت جست تا آنگاه كه پادشاهى قياصره پايان يافت . آنگاه به جانب بلاد چركس كه ميان درياى طبرستان و درياى بنطش است و خليج قسطنطنيه بدان راه دارد رفتند . و در اين كوه باب الابواب است . و ملت‌هايى از تركان نصرانى شده و چركس و اركس و لاص و كسا ، با جمعى از ايرانيان و يونانيان در آنجا زندگى مىكنند و قوم چركس به همه غلبه دارند . قبايل غسان پس از انقراض قياصرهء روم به اين كوه آمدند و با آنان هم پيمان شدند و درآميختند و نسبشان درهم آميخت ، چنان كه بسيارى از چركس‌ها پندارند از غسان‌اند و للّه الحكمة البالغة فى خلقه .\r\nو اللّه وارث الارض و من عليها و هو خير الوارثين . لا انقضاء لملكه و لا رب غيره .\r\n\r\n","description":"","footnote":"","page_name":" 331 ","page_number":355},
  {"content":"\r\n\r\n\r\nاوس و خزرج خبر از اوس و خزرج فرزندان قيله . از اين طبقه بودند پادشاهان يثرب كه دار الهجره بود و ذكر فرمانروايى آنان و چگونگى يارى كردن آنان از اسلام و انقراض فرمانرواييشان .\r\nپيش از اين در باب يثرب سخن گفتيم كه آن را يثرب بن قانية [ 1 
  ] بن مهللئيل [ 2 
  ] بن ارم بن عبيل بن عوص بنا كرده است . و عبيل برادر عاد است . سهيلى مىگويد : بنا كنندهء يثرب ، يثرب بن قائد بن عبيد بن مهلائيل بن عوص بن عمليق بن لاوذ بن ارم است و اين قول اصح و اوجه از ديگر اقوال است . و ما گفتيم كه چگونه فرمانروايى اينان به برادرشان جاسم از عماله رسيد و پادشاهشان ارقم نام داشت و چگونه بنى اسرائيل بر او غلبه يافتند و او را كشتند و همه حجاز را از دست عمالقه بيرون آوردند . از اين خبر بر مىآيد كه حجاز در اين عصر آبادان بوده است . شاهد اين امر ، اين است كه چون بنى اسرائيل از طاعت داود خارج شدند و به يارى پسرش ايشبوشت [ 3 
  ] بر او خروج كردند ، او با سبط يهودا به خيبر گريخت و پسرش شام را تصرف نمود . داود و سبط يهودا مدت هفت سال در خيبر مكان گرفتند تا آنگاه كه پسرش به قتل رسيد و او به شام بازگشت . از اينجا بر مىآيد كه از شام تا يثرب و از آنجا تا خيبر همه آبادانى بوده است . در آنجا گفتيم كه چگونه قومى از بنى اسرائيل در حجاز ، درنگ كردند و چگونه يهود خيبر و بنى قريظه به متابعت آنان درآمدند .\r\nمسعودى گويد : در آن هنگام حجاز يكى از پردرخت‌ترين و پرآب‌ترين سرزمين‌هاى خدا بوده است . يهود در بلاد يثرب فرود آمدند و اموال فراوان گرد كردند و براى خود دژها برآوردند و خانه‌ها ساختند و زمام امور خود را ، خود به دست گرفتند . قبايلى ديگر از عرب نيز به آنان پيوستند ، آنان نيز دژها برآوردند و خانه‌ها ساختند ولى زمام امورشان را به دست\r\n\r\n\r\n","description":"","footnote":"\r\n[ ( 1 ) 
  ] فانيه .\r\n[ ( 2 ) 
  ] مهلهل .\r\n[ ( 3 ) 
  ] اشبوشت .\r\n","page_name":" 332 ","page_number":356},
  {"content":"\r\n\r\nپادشاهان بيت المقدس از اعقاب سليمان ( ع ) سپردند و شاعر بنى نيف گويد :\r\n و لو نطقت يوما قباء لخبرت * بأنا نزلنا قبل عاد و تبع\r\nو آطامنا عادية مشمخرة * تلوح فتنعى من يعادى و يمنع \r\nچون مزيقيا از يمن بيرون شد و در شام غسان را در تصرف آورد و بمرد ، پسرش ، ثعلبة العنقاء به جايش نشست . ثعلبه نيز بمرد و عمرو ، فرزند برادرش ، جفنه پس از او ، به پادشاهى رسيد . حارثه فرزند عمرو خشمگين شد و آهنگ يثرب كرد ولى بنى جفنة بن عمرو ، با آنان كه به آنها پيوسته بودند ، در شام باقى ماندند . حارثه در يثرب بر يهود خيبر فرود آمد و از آنان خواست كه با او پيمان دوستى ببندند تا در جوارشان در امن و امان زيست كند ، آنان نيز پذيرفتند . ابن سعيد گويد : پادشاه يمن در اين روزگار شريب بن كعب بود كه در آغاز چندان توانى نداشتند ولى چون شمارشان افزون شد ، بر امور استيلاء يافتند .\r\nدر كتاب اغانى ابو الفرج اصفهانى آمده است كه : بنى قريظه و بنى النضير ، فرزندان دو كاهن از فرزندان كوهن پسر هارون ( ع ) بودند كه بعد از موسى و پيش از پراكنده شدن ازد از يمن ، در اثر سيل عرم و فرود آمدن اوس و خزرج در يثرب و بعد از واقعه فجار در آن سرزمين زندگى مىكردند . ابو الفرج از على بن سليمان الاخفش بسند خود از عمارى مىآورد كه ساكنان مدينه عماليق بودند . اين عماليق مردمى ماجراجو و بدسرشت بودند و در شهرها پراكنده شدند . از ايشان بنى هف [ 1 
  ] و بنى سعد و بنى الازرق و بنى مطروق [ 2 
  ] در مدينه مىزيستند و ارقم حجاز را از تيماء تا فدك در تصرف آورد و بر آن فرمانروا شد . همچنين پادشاهان مدينه نيز از عماليق بودند و در آنجا زرع و نخيل فراوان داشتند . آنگاه كه موسى ( ع ) براى سركوبى جبابره لشگرهايى گسيل مىداشت ، سپاهى از بنى اسرائيل را بر سر عماليق فرستاد ، و فرمان داد حتى يك تن از ايشان را باقى نگذارند . اما آنان يكى از فرزندان ارقم را باقى گذاشتند و او را نكشتند .\r\nچون بنى اسرائيل بازگشتند و ماجرى باز گفتند ، گفتند كه اين كار گناهى است كه مرتكب شده‌ايد و نبايد در شام وارد شويد . آنان به بلاد عمالقه بازگشتند و در مدينه فرود آمدند و اين نخستين سكونت يافتن يهود است در يثرب . و از آنجا به اطراف پراكنده شدند و دژها برآوردند و اموال و مزارع به دست آوردند . زمانى گذشت و روم بر بنى اسرائيل در شام تاختن آورد و خلقى از ايشان را بكشت و به اسارت گرفت . بنى النضير و بنى قريظه و بنى بهدل [ 3 
  ] به حجاز گريختند ، روميان به تعقيبشان پرداختند و در بيابان شام و حجاز از تشنگى هلاك شدند و آن موضع را « تمر الروم » ناميدند . اين سه گروه چون به مدينه آمدند ، نخست در عاليه سكونت گزيدند ، ولى آنجا را بيمارى خيز يافتند . پس بنى النضير در حدود بطحان [ 4 
  ] و بنى قريظه\r\n\r\n\r\n","description":"","footnote":"\r\n[ ( 1 ) 
  ] نعيف .\r\n[ ( 2 ) 
  ] نظرون .\r\n[ ( 3 ) 
  ] يهدل .\r\n[ ( 4 ) 
  ] بهجان .\r\n","page_name":" 333 ","page_number":357},
  {"content":"\r\n\r\nو بنى بهدل بر كنارهء مهروز [ 1 
  ] . يهوديانى كه به هنگام آمدن اوس و خزرج در مدينه ساكن بودند ، عبارت بودند از بنى الشظيه [ 2 
  ] ، بنى ثعلبه ، بنى زعورا [ 3 
  ] بنى قينقاع ، بنى زيد [ 4 
  ] ، بنى النضير ، بنى قريظه ، بنى بهدل ، بنى عوف و بنى عصيص [ 5 
  ] ، بنى مرثد [ 6 
  ] از بلى و بنى نيف [ 7 
  ] از بلى و بنى الشظيه از غسان بودند و بنى قريظه و بنى النضير را چنان كه گفتيم كاهن مىگفتند .\r\nچون حادثهء سيل عرم پديد آمد و ازد از سرزمين خود خارج شد ، ازد شنوءه در شام در سراة فرود آمد و خزاعه در طوى و غسان در بصرى و زمين شام و ازد عمان در طائف ، و اوس و خزرج در يثرب ، در ناحيهء ضرار فرود آمدند . بعضى در اطراف شهر بودند و بعضى در ديها با مردم آنجا . اما اينان را گوسفند و حشمى نبود زيرا مدينه جايى كه داراى مراتع باشد ، نبود . نيز نخل و زرعى هم نداشتند مگر مزارعى كه با كوشش فراوان ، از موات آبادان ساخته بودند و همه اموال از آن يهود بود . اينان چندى درنگ كردند ، عاقبت گروهى را با مالك بن عجلان نزد ابو جبيلة الغسانى روان داشتند . او در اين ايام پادشاه غسان بود . چون ابو جبيله از او پرسيد ، او از تنگى معيشت قوم خود فصلى مشبع بيان داشت . ابو جبيله گفت : وقتى يهود بر سرزمين‌هاى ما تسلط يافته‌اند چرا آنان را نمىرانيد پس به آنان وعده داد كه بدان جانب خواهد آمد و ياريشان خواهد داد .\r\nمالك بازگشت و گفت ابو جبيله مىآيد بايد براى او غذايى ترتيب داد . ابو جبيله آمد و در ذى حرض فرود آمد و آمدن خود را به اوس و خزرج خبر داد . و ترسيد كه مباد يهود در دژهاى خود پناه گيرند . پس براى خود حائطى ترتيب داد و به دنبال يهود كس فرستاد جمعى از خواص آنان بيامدند ، او اجازت داد كه درون آن حائط درآيند و قوم او يك يك آنان را مىكشتند . پس به اوس و خزرج گفت : اگر پس از كشتن اينان زمين‌ها را از آنان نستانيد همهء شما را خواهم سوخت و خود به شام بازگشت و آنان همچنان در دشمنى با يهود باقى ماندند . پس مالك بن عجلان طعامى ترتيب داد و آنان را بدان فرا خواند ولى به سبب غدر ابو جبيله از اجابت آن امتناع كردند . مالك از آنان پوزش خواست كه چنان قصدى نداشته است . يهود دعوت را پذيرا شدند و بيامدند ولى مالك غدر كرده بود و هشتاد و هفت تن از سرانشان را به قتل آورد ، باقى بگريختند از آن پس يهوديان حجاز ، تصوير مالك بن عجلان را در كنيسه‌ها و معابد خود مىكشند و هر گاه به معبد داخل مىشوند بر او لعنت مىفرستند . چون مالك آن كشتار كرد ، يهود خوار و بيمناك شدند و ديگر چون پيش ، دست از فتنه‌انگيزى برداشتند . و هر يك از اقوام يهود به بطنى از اوس و خزرج پناه بردند و از آنان مدد گرفتند و با آنان هم پيمان و هم سوگند شدند . ( پايان سخن\r\n\r\n\r\n","description":"","footnote":"\r\n[ ( 1 ) 
  ] نهروز .\r\n[ ( 2 ) 
  ] بنب الشقمه .\r\n[ ( 3 ) 
  ] بنى زرعه .\r\n[ ( 4 ) 
  ] بنى يزيد .\r\n[ ( 5 ) 
  ] عصص .\r\n[ ( 6 ) 
  ] يزيد .\r\n[ ( 7 ) 
  ] نعيف .\r\n","page_name":" 334 ","page_number":358},
  {"content":"\r\n\r\nصاحب اغانى . ) حارثة بن ثعلبه را دو پسر بود ، يكى اوس و ديگرى خزرج . مادرشان قيله دختر ارقم بن عمرو بن جفنه بود و گويند دختر كاهل از بنى عذره [ 1 
  ] ، از قضاعه بود . چندى بدين حال ماندند تا نسلشان فراوان شد و نيرومند شدند . بنى الاوس همه فرزندان مالك بن اوس هستند و از ايشان است خطمة بن جشم بن مالك . و ثعلبه و لوذان و عوف همه فرزندان عمرو بن عوف بن مالك هستند . و از بنى عوف بن عمرو است ، حنش و مالك و كلفه . و از مالك بن عوف است ، معاويه و زيد و از زيد است عبيد و ضبيعه و اميه . و از كلفة بن عوف است ، جحجبا بن كلفه . و نيز از مالك بن اوس است ، حارث و كعب ، فرزندان خزرج بن عمرو بن مالك . و از كعب است بنى ظفر و از حارث بن الخزرج است حارثه و جشم و از جشم است ، بنى عبد الاشهل . و نيز از مالك بن الاوس است بنى سعد و بنى عامر ، فرزندان مرة بن مالك و نيز جعادره . و از بنى عامر است ، عطيه و اميه و وائل ، اينان همگى فرزندان زيد بن قيس بن عامرند . نيز از مالك بن الاوس است ، اسلم و واقف فرزندان امرؤ القيس بن مالك . اين بود بطون اوس .\r\nاما خزرج را پنج بطن است ، از كعب و عمرو و عوف و جشم و حارث . از كعب بن خزرج است : بنى ساعدة بن كعب و از عمرو بن الخزرج است ، بنى النجار و ايشان فرزندان تيم اللّه بن ثعلبة بن عمرو بن الخزرج هستند . و داراى شعوب بسيارند چون بنى مالك و بنى عدى و بنى مازن و بنى دينار . همهء اينان بنى النجارند . و از مالك بن النجار است ، مبذول [ 2 
  ] ، و نام او عامر است و غانم و عمرو . و از عمرو است ، عدى و معاويه و از عوف بن الخزرج است ، بنى سالم و قواقل و هر دو از فرزندان عوف بن عمرو بن عوف‌اند .\r\nبنى قوقل فرزندان قوقل بن عوف هستند و از سالم بن عوف است بنى العجلان بن زيد بن عصم بن سالم و بنى سالم بن عوف . و از جشم بن الخزرج است بنى غضب بن جشم و تزيد بن جشم . و از بنى غضب بن جشم است ، بنى بياضه و بنى زريق فرزندان عامر بن زريق بن عبد حارثة بن مالك بن غضب . و از تزيد بن جشم است ، بنى سلمة بن سعد بن على بن راشد بن سارده بن تزيد . و از حارث بن الخزرج است : بنى حذره و بنى حرام فرزندان عوف بن الحارث بن الخزرج . اين بود بطون خزرج .\r\nچون اين دو حى از اوس و خزرج در يثرب پراكنده شدند ، يهود از آنان بيمناك گرديدند و پيمانى را كه بسته بودند ، شكستند در اين روزگار عزت و قدرت از آن يهود بود .\r\nقيس بن الخطيم [ 3 
  ] گويد :\r\n كنا اذا رابنا قوم بمظلمة * شدت لنا الكاهنان الخيل و اعتزموا \r\n\r\n\r\n","description":"","footnote":"\r\n[ ( 1 ) 
  ] كاهن بن عذره .\r\n[ ( 2 ) 
  ] مبدول .\r\n[ ( 3 ) 
  ] الحطيم .\r\n","page_name":" 335 ","page_number":359},
  {"content":"\r\n\r\n بنو الزهون و واسونا بانفسهم * بنو الصريخ فقد عفوا و قد كرموا \r\nسپس در ميان آنان پس از چندى مالك بن العجلان پديد آمد و ما نسب عجلان را آورديم . كار مالك بالا گرفت و هر دوحى اوس و خزرج ، او را بر خود سرورى دادند . چون يهود پيمان شكستند ، نزد ابو جبيله پادشاه غسان به شام رفت .\r\nو گويند رمق [ 1 
  ] بن زيد بن امرؤ القيس را نزد او فرستاد و او بود كه سرود :\r\n اقسمت اطعم من رزق قطرة * حتى تكثر للنجاة رحيل\r\nحتى الاقى معشرا انى لهم * خل و ما لهم لنا مبذول\r\nارض لنا تدعى قبائل سالم * و يجيب فيها مالك و سلول\r\nقوم اولوا عز و عزة غيرهم * ان الغريب و لو يعز ذليل \r\nابو جبيله را از اين شعر خوش آمد و به يارى ايشان برخاست . ابو جبيله فرزند عبد اللّه بن حبيب بن عبد حارثة بن مالك بن غضب بن جشم بن الخزرج است . حبيب بن عبد حارثه و برادرش غانم كه از فرزندان جشم بودند ، با غسان به شام رفتند و از خزرج جدا افتادند .\r\nچون ابو جبيله براى نصرت اوس و خزرج به يثرب روان گرديد ، فرزندان قيله از او ديدار كردند و گفتندش كه يهود از قصد او آگاه شده‌اند و در دژهاى خود تحصن يافته‌اند . او چنان نمود كه به يمن مىرود ، از اين رو يهود از دژهاى خود بيرون آمدند و او دربارهء رؤسايشان آن حيله را برانگيخت ، سپس بر آنان استيلا جست و اوس و خزرج عزت يافتند و بلنديها و پستيهاى يثرب را در تصرف آوردند و هر جا كه خواستند ، مكان گزيدند و يهود به خوارى افتادند . و شمارشان كم شد و فرزندان قيله بر آنان سرورى يافتند . يهود تنها به دژهاى خود مستظهر بودند و چون در ميانشان اختلاف مىافتاد ، از اوس و خزرج يارى مىجستند .\r\nدر كتاب ابن اسحاق آمده است كه : تبع ابا كرب عزم نبرد مشرق كرد ، پس بر مدينه مىگذشت و يكى از فرزندان خود را در آنجا فرمانروايى داد . اين پسر به ناگاه كشته شد . چون باز گشت تصميم به خراب كردن شهر و آواره ساختن مردمش و كندن درختانش گرفت . اين حى از انصار كه رئيسشان عمرو بن ظله بود ، ( ظله نام مادر او بود ، نام پدرش معاوية بن عمرو بود ) براى مقابلهء با او آماده شد . ابن اسحاق گويد : مردى از بنى عدى بن النجار كه او را احمر مىگفتند به هنگامى كه تبع در سرزمين آنان فرود آمد ، يكى از مردان تبع را بكشت . او را در نخلستان خود به هنگام قطع درخت ديده بود و گفته بود خرما از آن كسى است كه آن را پرورش داده است . اين واقعه نيز بر خشم تبع افزوده بود ، اين بود كه ميانشان نبرد درگرفته بود . ابن قتيبه در اين حكايت مىگويد : آنكه آن تبعى را كشت ، مالك بن عجلان بوده است و سهيلى گفتار او را رد كرده و گفته است كه اينها دو قصه هستند ، زيرا عمرو بن ظله\r\n\r\n\r\n","description":"","footnote":"\r\n[ ( 1 ) 
  ] رنق .\r\n","page_name":" 336 ","page_number":360},
  {"content":"\r\n\r\nدر عهد تبع بوده و مالك بن عجلان در عهد ابو جبيله و ميانشان فاصلهء زمانى بسيار است .\r\nهمواره اين دوحى بر يهود يثرب غلبه مىيافتند . و از قبايل مضر آنان كه در مجاورتشان بودند با آنان هم سوگند و هم پيمان مىشدند و ميانشان فتنه‌ها و جنگ‌ها بود و در اين احوال هر كس از هم سوگند و پيمان خود ، چه عرب و چه يهود ، يارى مىطلبيد .\r\nابن سعيد گويد : عمرو بن الاطنابه از خزرج ، نزد نعمان بن المنذر پادشاه حيره رفت . نعمان او را بر يثرب سرورى داد و از آن پس ميان اوس و خزرج نبردها پديد آمد . يكى از مشهور ترين اين نبردها يوم بعاث است كه پيش از مبعث واقع شده بود . در اين نبردها ، رئيس خزرج ، عمرو بن النعمان بن صلائه [ 1 
  ] بن عمرو بن امية بن عامر بن بياضه بود و رئيس اوس ، حضير الكتائب بن سماك بن عتيك بن امرؤ القيس بن زيد بن عبد الاشهل بود . هم پيمانان خزرج ، در اين روز اشج از غطفان بود و جهينه از قضاعه و هم پيمانان اوس ، مزينه بود از احياء طلحة بن اياس و قريظه و نضير از يهود . در آغاز روز ، پيروزى از خزرج بود . در اين حال حضير از اسب فرود آمد و سوگند خورد كه سوار نمىشوم تا كشته شوم . سپاه به هزيمت رفتهء اوس و هم پيمانانش باز گشت و خزرج به هزيمت رفت و عمرو بن النعمان ، رئيسشان كشته شد و اين آخرين نبرد ميان آن دو بود تا اسلام آمد و آنان كه از جنگ ملول شده بودند ، تصميم گرفتند كه بر سر عبد اللّه بن ابى بن ابى سلول تاج نهاده او را پادشاه خود قرار دهند . ولى جمعى از آنان در مكه با پيامبر ( ص ) ديدار كردند پيامبر آنان را به يارى اسلام فرا خواند و آنان - چنان كه گفتيم - براى قوم خود آن خبر بياوردند . قوم نيز اجابت كردند و به يارى پيامبر هم رأى شدند . در اين ايام رئيس خزرج ، سعد بن عباده و رئيس اوس ، سعد بن معاذ بود .\r\nعايشه گويد : بعاث روزى بود كه خداوند آن را براى پيروزى رسول خود پديد آورد .\r\nچون خبر بعثت پيامبر ( ص ) در مكه به آنان رسيد و از آوردن دين نوين خبر يافتند و دانستند كه قوم او ، از او اعراض كرده‌اند و او را دروغگو خوانده و آزارش كرده‌اند ، به سبب خويشاوندى دامادى و برادرى قديم كه ميان آنان و قريش بود ، ابو قيس بن الاسلت از بنى مرة بن عامر بن مالك بن الاوس ، سپس از بنى وائل كه نام او صيفى بن عامر بن شحم بن وائل بود و به سبب رابطهء دامادى ، قريش را دوست مىداشت . قصيده‌اى را كه سروده بود ، نزد آنان فرستاد و در آن قصيده از حرمت و فضيلت و حلمشان سخن گفت و آنان را از جنگ منع فرمود و گفت تا از آزار رسول خدا ( ص ) دست بردارند و يادآور شد كه چگونه خداوند حمله فيل را از آنان دور كرد . آغاز قصيده اين است :\r\n ايا راكبا اما عرضت فبلغن * مقاله اوسى لوى بن غالب \r\nو شمار ابيات آن از پنجاه مىگذرد و اين نخستين اقدام مردم مدينه است كه از آن بوى\r\n\r\n\r\n","description":"","footnote":"\r\n[ ( 1 ) 
  ] صلاة .\r\n","page_name":" 337 ","page_number":361},
  {"content":"\r\n\r\nخير و ايمان به مشام مىآيد . ابن اسحق در كتاب السيره ، همهء قصيده را آورده است .\r\nچون رسول خدا ( ص ) از اسلام قوم خود مأيوس شد به گروه‌هايى از عرب كه به مكه مىآمدند و نيز حجاج خانه پرداخت ، در ايام حج آنان را به اسلام دعوت مىكرد ، تا اسلام بياورند و او را يارى دهند . او مىخواست آنچه را كه از سوى خداوند بر او آمده است ، به مردم برساند . قريش مردم را از ديدار او باز مىداشتند و او را به جنون و شعر و جادوگرى متهم مىساختند . در قرآن نيز از آن سخن رفته است . در يكى از روزهاى حج ، در نزد عقبه گروهى از خزرج را ديد . آنان شش تن بودند . دو تن از بنى غانم بن مالك يكى اسعد بن زرارة بن عدس [ 1 
  ] بن عبيد [ 2 
  ] بن ثعلبة بن غانم و ديگر عوف بن الحارث بن رفاعة بن سواد بن مالك بن غانم و او پسر عفراء بود . و از بنى زريق بن عامر ، رافع بن مالك بن العجلان بن عمرو بن عامر بن زريق ، و از بنى غانم بن كعب بن سلمة بن سعد بن عبد اللّه بن عمرو بن الحارث بن ثعلبة بن الحارث بن حرام بن كعب بن غانم ، كعب بن رئاب بن غانم و قطبة بن عامر بن حديدة بن عمرو بن غانم بن سواد بن غانم و عقبة بن عامر بن نابى بن زيد بن حرام بن كعب بن غانم . چون رسول خدا آنان را ديد پرسيد : شما چه كسانى هستيد ؟ گفتند : گروهى از خزرج . گفت : آيا از موالى يهود ؟ گفتند آرى . گفت : آيا نمىنشينيد تا با شما سخن بگويم ؟\r\nآنان نشستند و رسول خدا ( ص ) آنان را به خداى يكتا خواند و اسلام را بر ايشان عرضه نمود و بر ايشان قرآن تلاوت كرد . يكى از آنان به ديگران گفت : بدانيد كه اين همان پيامبرى است كه يهود به شما وعده داده بود ، مبادا ايشان بر شما سبقت گيرند . آن گروه دعوت پيامبر را اجابت كردند و به او ايمان آوردند و گفتند با قوم خود گفتگو كنند ، پس به يارايش برخيزند . اين گروه به مدينه آمدند ، در باب پيامبر ( ص ) با قوم خود سخن گفتند و ايشان را به اسلام دعوت كردند . اسلام در ميان قوم رواج يافت ، چنان كه خانه‌اى از خانه‌هاى انصار نبود ، مگر آنكه سخن رسول خدا ( ص ) در آن بود .\r\nسال بعد به هنگام حج دوازده تن از ايشان به مكه آمدند و او را در عقبه ملاقات كردند اين را عقبهء اولى گويند . اينان عبارت بودند از اسعد بن زراره و عوف و برادرش معاذ فرزندان حارث بن رفاعه [ 3 
  ] و ديگر رافع بن مالك بن العجلان و عقبة بن عامر از شش تن نخستين و شش تن ديگر كه از ايشان بودند از بنى غانم بن عوف از قواقل ، عبادة بن الصامت بن قيس بن اصرم بن فهر بن ثعلبة بن غانم . و از بنى زريق ، ذكوان بن عبد القيس بن خلدة بن مخلد بن عامر بن زريق و عباس بن عبادة بن نضلة بن مالك بن العجلان . اين نه تن از خزرج بودند . و ابو عبد الرحمان بن زيد بن ثعلبة بن خزيمة بن اصرم بن عمرو بن عماره از بنى غضينه ازبلى ، يكى از بطون قضاعه كه هم سوگند و هم پيمانشان بود . و از اوس دو تن\r\n\r\n\r\n","description":"","footnote":"\r\n[ ( 1 ) 
  ] عدى .\r\n[ ( 2 ) 
  ] عبيد اللّه .\r\n[ ( 3 ) 
  ] عفرا .\r\n","page_name":" 338 ","page_number":362},
  {"content":"\r\n\r\nهيثم بن التيهان و نام او مالك بن التيهان بن ، مالك بن عتيك بن امرؤ القيس بن زيد بن عبد الاشهل بود و ديگر عويم بن ساعده از بنى عمرو بن عوف . پس به اسلام با او بيعت كردند چون بيعت زنان . و اين پيش از آن بود كه جنگ واجب گردد . در اين هنگام معنىاش آن بود كه آنان مأمور به جهاد نيستند و تنها به اسلام بيعت كردند ، چنان كه در بيعت زنان ، بر اين امور بيعت كردند كه به خدا شرك نياورند و دزدى نكنند و زنا نكنند و اولاد خود را نكشند . تا آخر آيه . پيامبر به آنان گفت اگر به بيعت خود وفا كنيد ، بهشت از آن شماست و اگر چيزى از آن را ناديده انگاشتيد به عقوبت آن در دنيا گرفتار آييد و آن كفارهء اوست آنگاه مصعب بن عمير بن هاشم بن عبد مناف بن عبد الدار بن قصى را با آنان بفرستاد تا به ايشان قرآن بياموزد و اسلام را تعليمشان دهد و در دين آگاهىشان دهد . مصعب با آنان نماز مىخواند و در خانهء اسعد بن زراره مسكن داشت . اسلام در ميان خزرج رواج يافت . تا شمار مسلمانان يثرب به چهل تن رسيد . آنگاه از اوس ، سعد بن معاذ بن امرؤ القيس بن زيد بن عبد الاشهل و پسر عمش اسيد بن حضير الكتائب كه از سروران بنى عبد الاشهل بودند ، اسلام آوردند .\r\nاسلام در ميان بنى عبد الاشهل رواج يافت و در هر بطنى از بطون اوس ، رخنه يافت جز در بنى امية بن زيد و خطمه و وائل و واقف ، از اوس ، يعنى مادرش از اوس از بنى حارثه بود . آنان را ابو قيس بن الاسلت از اسلام باز مىداشت و او خود بر همان رأى خويش بود تا آنگاه كه چند سال از آغاز اسلام گذشت و ديگر در خانه‌هاى فرزندان قبله خانه‌اى نبود ، مگر اينكه در آن مردان يا زنان مسلمانى بودند . پس مصعب به مكه بازگشت و چند تن از مسلمانان مدينه با او به مكه آمدند و با پيامبر در عقبه ، از اواسط ايام التشريق وعده نهادند ، در آنجا سيصد و هفتاد مرد و دو زن با او بيعت كردند . در اين بيعت شرط كردند كه اسلام بياورند و پيامبر را از آفات دشمنان نگهدارند ، حتى تا پاى جان .\r\nآنگاه دوازده نقيب برگزيد ، نه تن از خزرج و سه تن از اوس . در اين شب عبد اللّه بن عمرو بن حرام و ابو جابر بن عبد اللّه ، اسلام آوردند . و نخستين كسى كه بيعت كرد ، براء بن معرور ، از خزرج بود . در اين حال شيطان بانگ برآورد و مكان تجمع آنان را به قريش خبر داد . قريش به طلب آن قوم بيرون آمدند و سعد بن عباده را يافتند و در بند كشيدند ، تا جبير بن مطعم بن عدى بن نوفل و حارث بن امية بن عبد شمس حق جوار به جاى آوردند و او را رهانيدند .\r\nچون مسلمانان به مدينه آمدند اسلام آشكار كردند . پس ميان آنان و رسول خدا ( ص ) بيعت جنگ بسته شد آنان به سمع و طاعت بيعت كردند كه در هر حال در سختى و آسايش و شادى و غم با مسلمانان نزاع نكنند و در هر جا كه باشند ، در بر پاى داشتن حق بكوشند و در امور خدايى از ملامت هيچ ملامتگرى نهراسند .\r\nچون بيعت عقبه به پايان رسيد ، خداوند به پيامبرش فرمان حرب داد . و مهاجرانى\r\n\r\n","description":"","footnote":"","page_name":" 339 ","page_number":363},
  {"content":"\r\n\r\nرا كه در مكه آزار مىديدند ، فرمان آمد كه به برادران خود انصار در مدينه بپيوندند .\r\nمسلمانان دسته دسته به مدينه روان شدند و او خود در مكه ماند و همچنان منتظر فرمان بود .\r\nبسيارى از مسلمانان كه ابن اسحاق نام آنان را آورده ، به مكه مهاجرت كردند . از آن جمله بودند عمر بن الخطاب ( رض ) همراه برادرش زيد . ديگر طلحة بن عبيد اللّه و حمزة بن عبد المطلب و زيد بن حارثه و انيسه و ابو كبشه از موالى رسول خدا ( ص ) و عبد الرحمان بن عوف و زبير بن العوام و عثمان بن عفان ( رض ) .\r\nپس رسول خدا ( ص ) را فرمان آمد كه مهاجرت كند . ابو بكر ( رض ) همراه او بود . به مدينه وارد شد و در ميان قبيلهء اوس ، بر كلثوم بن مطعم بن امرؤ القيس بن الحارث بن زيد بن عبيد بن مالك بن عوف فرود آمد . سرور خزرج در اين ايام ، عبد اللّه بن ابى بن ابى سلول بود . ابى ، پسر مالك بن الحارث بن عبيد بود نام مادر عبيد سلول بود . و عبيد پسر مالك بن سالم بن غانم بن عوف بن غانم بن مالك بن النجار بود . براى عبد اللّه بن ابى تاجى ترتيب داده بودند و بنا بر آن بود كه هر دو حى اوس و خزرج او را بر خود پادشاه سازند كه بدين طريق شكست خورد . زيرا فرزندان قيله همه به اسلام گرويدند ، و او ، از اين امر كينه به دل گرفت چون مىخواست در ميان مسلمانان نامى از او بوده باشد ، اين بود كه هر چند بيعت كرد ، ولى همواره راه نفاق مىپيمود و ما در اين باب سخن خواهيم گفت .\r\nسرور اوس در اين ايام ، ابو عامر عبد [ 1 
  ] عمرو بن صيفى بن النعمان يكى از بنى ضبيعة بن زيد بود . چون ديد كه قومش به اسلام گرويده‌اند ، از شدت بغض كه به اين دين داشت ، به مكه گريخت و چون مكه گشوده شد ، به طائف گريخت و چون طائف فتح شد ، به شام گريخت و در آنجا بمرد .\r\nرسول خدا ( ص ) در خانهء ابو ايوب انصارى بماند تا آنگاه كه خانه‌ها و مسجدش را بساختند . از آنجا به خانهء خود نقل فرمود . مهاجران به دو پيوستند و اسلام ساير افراد اوس و خزرج را فرا گرفت . اينان را از آن روز كه به يارى دين خدا برخاسته بودند ، انصار ناميدند .\r\nآنگاه بر ايشان سخن گفت و اندرزشان داد و ميان مهاجران و انصار نامه‌اى نوشت و در آن با يهود مصالحه كرد و با ايشان پيمان بست كه دين و اموالشان تحت شروطى در امان باشد و اين نامه را ابن اسحق آورده است ، در آنجا ديده شود .\r\nپس نبردهايى ميان رسول خدا ( ص ) و قومش درگرفت و اين غزوات همچنان از پى يك ديگر بود ، تا به پيروزى رسول خدا ( ص ) منتهى شد و ما در بيان احوال او از آنها سخن خواهيم گفت . انصار در همه جا پايدارى كردند . بسيارى از اشراف و مردانشان در راه خدا و جهاد با دشمنان او به شهادت رسيدند . در اين اثناء يهود پيمانى را كه رسول خدا ( ص )\r\n\r\n\r\n","description":"","footnote":"\r\n[ ( 1 ) 
  ] ابو عامر بن عبد .\r\n","page_name":" 340 ","page_number":364},
  {"content":"\r\n\r\nميان آنان و مهاجرين و انصار بسته بود ، نقص كردند و براى منازعت با آن حضرت ، همدست شدند و خداوند به پيامبرش فرمان داد كه با آنان مقابله كند . رسول خدا نيز هر طايفه از آنان را از پى طايفه‌اى ديگر به محاصره مىافكند .\r\nاما بنى قينقاع ، آنان بر روى مسلمانان شمشير كشيدند و يك مسلمان را كشتند اما بنى النضير و بنى قريظه ، خداوند برخى از آنان را بكشت و از شهر بيرون نمود . واقعه بنى النضير بعد از احد و بعد از بئر معونه اتفاق افتاد . رسول خدا ( ص ) نزد آنان آمد تا در باب ديهء آن مرد عامرى كه او را عمرو بن اميه كشته بود ، از آنان يارى جويد و او نمىدانست كه آنان را با رسول خدا ( ص ) پيمان است . ما در آتيه در اين باب سخن خواهيم گفت - چون پيامبر نزدشان آمد قصد آن كردند كه به خدعه و مكر او را به قتل رسانند . پيامبر ايشان را در محاصره گرفت تا مجبور به جلاى وطن شدند و از اموال خود هر چه را اشتران بتوانند كشيد ، بردارند جز سلاح‌هايشان را . از آن پس بنى النضير ، بعضى به خيبر رفتند و بعضى در ميان بنى قريظه . اما بنى قريظه در غزوهء خندق با قريش همدست شدند و چون مسلمانان پيروز شدند رسول خدا ( ص ) بيست و پنج شب آنان را در محاصره گرفت تا به فرمان او گردن نهادند ، تا آنگاه كه اوس از آنان شفاعت كرد و گفتند كه اينان را به ما ببخش چنان كه بنى قينقاع را به خزرج بخشيدى . رسول خدا ( ص ) ، سعد بن معاذ را كه مجروح در مسجد بود حكم قرار داد .\r\nاو در جنگ خندق مجروح شده بود ، سعد آمد پيامبر ( ص ) پرسيد دربارهء اينان چه حكم مىكنى ؟\r\nسعد گفت : اى رسول خدا ، گردنشان را بزن و زن و فرزندشان را به اسارت ببر و پيامبر گفت ، چنان كه خداوند از فراز هفت آسمان حكم كرده بود . آنگاه همه را كشتند و شمارشان ميان ششصد تا نهصد تن بود .\r\nپس از حديبيه ، در سال ششم به جانب خيبر روان شد . خيبريان را در محاصره گرفت و به جنگ آنجا را بگشود و يهود را گردن زد و زنانشان را اسير كرد صفيه ، دختر حيى بن اخطب در ميان اسيران بود . پدرش با بنى قريظه كشته شده بود . صفيه زن كنانة بن الربيع بن ابى الحقيق بود . او را محمد بن مسلمه كشت چون خيبر گشوده شد ، صفيه را پيامبر ( ص ) براى خود برگزيد . و غنايم را از گندم و خرما ميان مردم تقسيم كرد .\r\nشمار سهم‌هايى كه اموال خيبر به آنها تقسيم شد ، هزار و هشتصد سهم بود از مردان و اسبانشان . هزار و چهارصد مرد بود و دويست اسب . سرزمين خيبر سه بخش بود : شق و نطاة و كتيبه . كتيبه به عنوان خمس به رسول خدا ( ص ) تعلق گرفت او نيز آن را ميان خويشاوندان و زنانش و ديگر مسلمانان و مستحقان تقسيم نمود . اهل خيبر به شيوهء مساقات در آنجا به كار پرداختند تا آنگاه كه عمر ( رض ) آنان را از آنجا براند .\r\nچون مكه در سال هشتم فتح شد ، پس از آن غزوهء حنين پيش آمد . رسول خدا ( ص ) غنايم را به ميان كسانى از قريش و ديگران تقسيم كرد تا دل‌هايشان را با اسلام الفت دهد .\r\n\r\n","description":"","footnote":"","page_name":" 341 ","page_number":365},
  {"content":"\r\n\r\nانصار را در دل اندوهى پديد آمد و گفتند : شمشيرهاى ما خون‌هايشان را مىريزد و غنائم ما ميان آنان تقسيم مىگردد . اينان پنداشته بودند كه رسول خدا ( ص ) اكنون كه شهر خود را گشوده است و قومش به او گرويده‌اند ، در آنجا خواهد ماند و از آنان بىنياز خواهد شد . انصار اين سخنان را از بعضى منافقين شنيده بودند . چون خبر به پيامبر ( ص ) رسيد آنان را جمع كرد و گفت :\r\nاى گروه انصار ، چه سخنى است كه از شما به من رسيده ؟ آنان سخن تصديق كردند . رسول خدا ( ص ) گفت : آيا شما گمراه نبوديد ، خداوند به وسيلهء من راه هدايت را به شما نمود ؟ آيا شما بينوا نبوديد خداوند شما را توانگر ساخت ؟ آيا شما پراكنده نبوديد خداوند شما را از پراكندگى برهانيد ؟ گفتند : احسان خداوند و پيامبر او ، از همه افزون است . رسول خدا ( ص ) گفت : اگر خواهيد بگوييد ، تو نزد ما آمدى در حالى كه مطرود قوم خود بودى و ما تو را مأوى داديم ، ديگران تو را دروغ‌گو مىخواندند ، ما تو را تصديق كرديم . ولى من به خدا سوگند ، قلوب مردانى را به دين مهربان مىكنم و حال آنكه ديگران نزد من محبوب‌ترند .\r\nآيا خشنود نمىشويد كه مردم ديگر همراه با گوسفند و شتر باز گردند و شما همراه با رسول خدا باز گرديد . سوگند به خدا اگر هجرت نمىبود من مردى از انصار مىبودم . مردم جامه رويين هستند و شما جامه زيرين . اگر مردم به دسته‌هايى تقسيم گردند ، من با آن دسته خواهم رفت كه انصار باشند . انصار شادمان شدند و همراه رسول خدا ( ص ) به يثرب آمدند . و همواره در ميان آنان بود تا آنگاه كه خداوند جانش بگرفت .\r\nدر روز وفات رسول خدا ( ص ) انصار در سقيفهء بنى ساعدة بن كعب گرد آمدند و خزرج مردم را به بيعت با سعد بن عباده فرا خواندند و به قريش گفتند از ما اميرى و از شما هم اميرى ، زيرا آنان بودند كه به يارى رسول خدا ( ص ) برخاسته بودند و اينك نمىخواستند كه همه فرمانروايى يا قسمتى از آن ، مهاجران را باشد . اما مهاجران سرباز زدند و وصيت پيامبر را به يادشان آوردند كه در آخرين خطبهء خود گفت : شما را به انصار سفارش مىكنم اينان ياوران و رازداران من هستند ، آنان وظيفه‌اى را كه بر عهده داشتند ادا كردند ، اكنون اين شما هستيد كه بايد وظيفه‌اى را كه نسبت به آنان به عهده داريد ، ادا كنيد . به شما وصيت مىكنم به نيكوكارشان پاداش نيك دهيد و از گناه خطاكارشان درگذريد . پس اگر فرمانروايى از آن شما بود ، سفارش شما را به مهاجران نمىكرد . در اين حال بشير بن سعد بن ثعلبة بن خلاس بن زيد بن مالك بن الاغر بن ثعلبة بن كعب بن الخزرج بن الحارث بن الخزرج برخاست و با ابو بكر بيعت كرد . پس حباب بن المنذر بن الجموح بن حرام بن كعب بن غانم سلمة بن سعد برخاست و او را سرزنش كرد . بشير گفت : نه ، به خدا سوگند نمىخواستم كه با قومى كه خدا حق را به آنان داده است ، نزاع كنم . چون اوس ، بشير بن سعد را ديدند كه بيعت نمود ، آنان نيز كه نمىخواستند فرمانروايى به خزرج رسد ، برخاستند و با ابو بكر بيعت كردند .\r\nسعد اندوهگين شد و از بيعت با ابو بكر سرباز زد و به شام رفت و در آنجا بماند تا درگذشت .\r\n\r\n","description":"","footnote":"","page_name":" 342 ","page_number":366},
  {"content":"\r\n\r\nمىگويند جن او را كشت و شاعرشان در اين باب سرود :\r\n قد قتلنا سيد الخزرج سعد بن عباده * و ضربناه بسهمين فلم نخطئ فواده \r\nاما پسرش قيس ، پس از پدر نام آور شد و در بسيارى از فتوحات اسلام تاثير داشت . او از ياران على بود و در جنگ‌هاى او با معاويه شركت داشت . و او بود كه چون على [ ع 
  ] از جهان برفت و معاويه به سبب تشيعش به او كنايه زد گفت : اى معاويه اكنون چه مىانديشى ؟\r\nبه خدا سوگند دل‌هايى كه با آنها به تو كينه مىورزيديم همچنان در سينه‌هاى ما هستند و شمشيرهايى كه با آنها با تو مىجنگيديم ، بر دوشهاى ما هستند . قيس بن سعد ، از سخاوتمندان و نيز از تنومندان عرب بود . گويند كه چون بر اسب مىنشست پاهايش بر زمين كشيده مىشد .\r\nچون يزيد بن معاويه به حكومت رسيد و ستم و جور آشكار كرد و از حق ، به جانب باطل گرايش يافت - و آن واقعه معروف است - انصار را عرق ديندارى بجنبيد و چون به مكه رفتند و با عبد اللّه بن الزبير بيعت كردند و بر گرد عبد اللّه بن حنظله [ 1 
  ] الغسيل ( غسيل الملائكه ) بن زيد گرد آمدند . و ابن الزبير عبد اللّه بن مطيع بن اياس را بر مهاجرين فرماندهى داد .\r\nيزيد ، مسلم بن عقبة المرى را بر سر آنان فرستاد . دو سپاه در حره - حرهء بنى زهره به يك ديگر رسيدند . شكست در انصار افتاد و لشكر يزيد از آنان كشتار بسيار كردند . گويند در اين روز از مهاجران و انصار جمعى كشته شدند كه هفتاد تن آنها از بدريان بودند . عبد اللّه بن حنظله نيز در شمار كشتگان بود . و اين يكى از گناهان كبيرهء يزيد بود . از آن پس حكومت اسلامى نيرومند شد و دولت عرب گسترش يافت . مهاجران و انصار در مرزهاى دور ، در عراق و شام و اندلس و افريقيه و مغرب پراكنده شده به جهاد مشغول شدند ، جمع فرزندان قيله هم پريشان گرديد و سرزمين يثرب به ويرانى گراييد و خود نيز با امت‌هايى كه از صحنه روزگار برافتادند ، از ميان رفتند . و تلك امة قد خلت . لها ما كسبت و لكم ما كسبتم . و اللّه وارث الارض و من عليها و هو خير الوارثين . لا خالق سواه ، و لا معبود الا اياه . و لا خير الاخيره و لا رب غيره و هو نعم المولى و نعم النصير و لا حول و لا قوة الا باللّه العظيم و صلى اللّه على سيدنا محمّد و على آله و صحبه و سلم و الحمد للّه رب العالمين .\r\n\r\n\r\n","description":"","footnote":"\r\n[ ( 1 ) 
  ] حنظلة بن عبد اللّه .\r\n","page_name":" 343 ","page_number":367},
  {"content":"\r\n\r\n\r\nبنى عدنان خبر از بنى عدنان و انساب و شعوبشان و دولت‌ها و پادشاهيشان در اسلام و سرانجام آن .\r\nپيش از اين گفتيم كه نسب عدنان به اسماعيل عليه السلام مىرسد و همه نسب شناسان در اين متفقند و نيز گفتيم كه پدران ميان عدنان و اسماعيل ، شناخته نيستند . و در بيشتر موارد مغشوش و در شمار بيش و كم . اما نسبت عدنان به اسماعيل به طور كلى صحيح است و نسب پيامبر ( ص ) ، از او تا عدنان به اتفاق نسب شناسان درست است . اما نسب شناسان را از عدنان تا اسماعيل اختلاف بسيار است . بيهقى مىگويد : او از فرزندان نابت بن اسماعيل است . يعنى عدنان بن ادد المقدم بن ناحور بن تنوخ بن يعرب بن يشجب بن نابت است . و برخى گويند : از فرزندان قيذار بن اسماعيل است و او عدنان بن اليسع بن الهميسع بن سلامان بن نبت بن حمل بن قيذار است و اين قول نسب شناس ، جرجانى على بن عبد العزيز است .\r\nو برخى گويند : عدنان بن ادد بن يشجب بن ايوب بن قيذار . و گويند كه قصى بن كلاب در شعر خود به انتساب به قيذار اشارت كرده است .\r\nقرطبى از هشام بن محمّد آورده است كه : ميان عدنان و قيذار ، قريب به چهل پدر است و گويد كه از مردى از مردم تدمر كه از يهوديان مسلمان شده بود و كتاب‌هاى يهود را خوانده بود ، شنيدم كه نسب معد بن عدنان را تا اسماعيل از كتاب ارمياء نبى ذكر مىكرد و او در شماره و نام‌ها - جز اندكى - نزديك به همين نسب نامه بود . شايد آن اختلاف‌ها نيز به خاطر متفاوت بودن دو زبان عبرى و عربى باشد زيرا نام‌ها ، از عبرى ترجمه شده بودند .\r\nقرطبى به سند خود از زبير بن به كار و او به سند خود تا ابن شهاب نقل مىكند كه : ميان عدنان و قيذار نزديك به همين شمار از پدران فاصله است . يكى از نسب شناسان براى معد بن عدنان تا اسماعيل چهل پدر ضبط كرده است و او مىگويد كه آن را با نوشته‌هاى اهل كتاب مقابله كرده و موافق آنها بوده است . تنها در برخى از نام‌ها اختلافى مشهود افتاده\r\n\r\n","description":"","footnote":"","page_name":" 344 ","page_number":368},
  {"content":"\r\n\r\nاست . گويد كه : من خواستم تا آن را براى من املاء كند ، چنين كرد و طبرى همه را تا پايان نقل كرده است .\r\nبعضى از نسب شناسان ، ميان عدنان و اسماعيل بيست يا پانزده پدر - يا در همين حدود برشمرده‌اند و در صحيح از ام سلمه از پيامبر ( ص ) روايت شده كه گفت : معد بن عدنان بن ادد بن زند بن يرى [ 1 
  ] بن اعراق الثرا . ام سلمه گفت : زند هميسع است و يرى نبت يا نابت است و اعراق الثرا اسماعيل است . و در آغاز كتاب از آن ياد كرديم - . سهيلى تفسير ام سلمه را رد كرده است و گويد : مراد از اين حديث بر شمردن پدران ميان معد و اسماعيل نيست بلكه معنى آن ، اين حديث است كه : شما فرزندان آدم هستيد و آدم از خاك است . و نسب‌شناسان به اتفاق تأييد مىكنند كه ميان عدنان و اسماعيل به زمان ، چندان فاصله است كه عادتا محال است كه چهار يا پنج يا ده پدر بوده باشد .\r\nبنا بر قول طبرى عدنان را شش پسر بود : ديث [ 2 
  ] كه او همان عك است و عدن [ 3 
  ] و عدن [ 4 
  ] اليمن به دو ناميده شده و اد و ضحاك [ 5 
  ] و ابين [ 6 
  ] و عى [ 7 
  ] و مادرشان مهدد است . هشام بن محمّد گويد : مهدد از جديس است و به قولى از طسم و به قولى از طواسيم و به قولى از نسل بقشان [ 8 
  ] بن ابراهيم .\r\nطبرى گويد : چون مردم حضورا ، شعيب بن مهدم ، پيامبر خود را كشتند ، خداوند به ارميا و ابرخيا از پيامبران بنى اسرائيل وحى كرد كه بختنصر را فرمان دهند تا به جنگ عرب رود و او را بياگاهانند كه خداوند او را بر عرب چيرگى خواهد داد . و معد بن عدنان را به سرزمين خود برند و از هلاكت برهانند زيرا خداوند از پيش مقرر كرده بود كه محمّد در اعقاب او خواهد بود . آن دو معد را كه دوازده سال داشت بر اسبى تيز تك نشاندند و رهانيدند و به حران بردند . و به او علم و كتاب خود را آموختند . بختنصر به سوى عرب لشكر كشيد ، عدنان با جمعى كه بر او گرد آمده بودند در ذات عرق با او رو به رو شد ، بختنصر آنان را به هزيمت داد و همه را از دم تيغ بگذرانيد و با غنايم و اسيران به بابل بازگشت و همه را در انبار جاى داد . عدنان پس از اين واقعه بمرد و سرزمين عرب سال‌هايى چند ، ويران بماند .\r\nچون بختنصر بمرد ، معد همراه پيامبران بنى اسرائيل به مكه آمد . آنان حج كردند ، معد نيز با آنان حج كرد و برادران و عموهاى خود از بنى عدنان را بيافت . آنان ميان طوايف يمن رفته و در آنجا زن گرفته بودند و مردم يمن ، از تولد جرهم شادمان شده بودند و آنان را به ديار خود بازگردانيدند . پس سؤال كرد كه از فرزندان حارث بن مضاض الجرهمى كه باقى مانده ؟\r\n\r\n\r\n","description":"","footnote":"\r\n[ ( 1 ) 
  ] زيد بن برا .\r\n[ ( 2 ) 
  ] ربب .\r\n[ ( 3 ) 
  ] عرق .\r\n[ ( 4 ) 
  ] عرق اليمن .\r\n[ ( 5 ) 
  ] ابو الضحاك .\r\n[ ( 6 ) 
  ] عبق .\r\n[ ( 7 ) 
  ] ششمى در طبرى آمده است .\r\n[ ( 8 ) 
  ] لفشان .\r\n","page_name":" 345 ","page_number":369},
  {"content":"\r\n\r\nگفتند جوشم [ 1 
  ] بن جلهمه [ 2 
  ] باقى مانده . معد ، معانه دختر او را به زنى گرفت و از او ، نزار بن معد متولد شد .\r\nمساكن بنى عدنان منحصر در نجد است . بيشتر باديه‌نشين‌اند و در حال كوچ ، جز قريش كه در مكه سكونت دارند .\r\nسهيلى گويد : از ميان اعراب تنها بنى عدنان در نجد سكونت دارند ، و از قحطان جز طى ، از كهلان ، كه ميان دو كوه اجا و سلمى زندگى مىكنند ، تيرهء ديگرى ، در آنجا نيست . از عدنان جمعى در تهامه و حجاز پراكنده‌اند و جمعى در عراق و جزيره . ولى بعد از اسلام به سرزمين‌هاى ديگر رفتند . اما از شعوب عدنان است ، عك و معد ، كه عك در نواحى زبيد زندگى مىكنند ، و مىگويند : عك بن الديث ( به دال بىنقطه و ثاء سه نقطه ) بن عدنان . و گويند كه : اين عك كه پسر عدثان ( به ثاء سه نقطه ) ابن عبد اللّه از بطون ازد است ، از فرزندان عك بن عدثان ، بنى قافق [ 3 
  ] بن الشاهد بن علقمه بن عك ، بطنى گسترده است كه از ميان آنان در عهد اسلامى رؤساء و امرايى پديد آمدند .\r\nاما معد خود بطنى عظيم است و همه از اعقاب و نسل عدنان هستند . و اين همان كسى است كه گفتيم ارمياء نبى از پيامبران بنى اسرائيل را خداوند وحى كرد كه بختنصر را فرمان دهد تا از عرب انتقام بگيرد و معد را بر اسبى تيز تك برنشاند و از مهلكه به در برد ، تا آسيبى به او نرسد ، زيرا از صلب او پيامبر بزرگوارى كه خاتم پيامبران است ، زاده خواهد شد . از فرزندان معد است : اياد و نزار و گويند قنص و انمار .\r\nاما قنص ، بعد از پدر بر عرب امارت يافت و مىخواست برادرش نزار را از حرم اخراج كند . مردم مكه او را از مكه بيرون راندند و نزار را به جاى او برگزيدند . و نزار چون مرگش نزديك شد ، اموالش را ميان فرزندانش تقسيم كرد : اسب را به ربيعة داد و خيمه سرخ را به مضر و خر را به انمار و خادم را به اياد . آنان كه ناخشنود بودند ، داورى به افعى نجران بردند و آن قصه معروف است و از موضوع كتاب ما بيرون .\r\nاما اياد به چند بطن تقسيم شدند . و فرزندان اسماعيل روى در فزونى نهادند بنى مضر بن نزار رياست حرم را به عهده گرفتند و بنى اياد به عراق رفتند و انمار با فرزندان خود خثعم و بجيله راهى سروات شد و در كنار چاه‌هاى يافه فرود آمد . ايشان را در بلاد اكاسره آثارى مشهور است . تا آنجا كه ساسانيان با آنان به نبرد در پيوستند و همه را از ميان بردند .\r\nو بيش از همه شاپور ذو الاكتاف از آنان كشتار كرد و در نابوديشان كوشيد .\r\nاما نزار را دو بطن عظيم است ، ربيعه و مضر . بعضى گويند كه اياد به نزار باز مىگردد و نيز انمار . اما ربيعة سرزمينشان ميان جزيره و عراق است . اينان ضبيعه و اسد ، فرزندان\r\n\r\n\r\n","description":"","footnote":"\r\n[ ( 1 ) 
  ] جرهم .\r\n[ ( 2 ) 
  ] جلهه .\r\n[ ( 3 ) 
  ] عايق .\r\n","page_name":" 346 ","page_number":370},
  {"content":"\r\n\r\nربيعه‌اند . از اسد است عنزه و جديله . بلاد عنزه ، عين التمر است در عراق ، در سه منزلى انبار . پس از آنجا به خيبر روان شدند و اكنون در آنجايند و سرزمينشان به غزيه از قبيلهء طى رسيد كه اكنون در عراق ، كثرت افراد و بسطت فرمانروايى از آن ايشان است . و از عنزه در افريقيه ، حى كوچكى است كه با رياح از بنى هلال بن عامر زندگى مىكنند . همچنين احياء چندى است كه همراه طى در بيابان‌هاى حجاز در طلب آب و گياه هستند . اما جديله : از ايشان است عبد القيس و هنب فرزندان افصى بن دعمى بن جديله . عبد القيس ، مساكنشان در تهامه است . سپس از آنجا به بحرين روان شدند و آن سرزمين‌هاى پهناورى است در مغرب درياى فارس و از مشرق به يمامه پيوسته است و از شمال به بصره و از جنوب به عمان ، نيز به بلاد هجر معروف است . از بحرين است قطيف و هجر و عسير و جزيرهء اوال و الاحساء . هجر دروازه يمن است از سمت عراق . در زمان ساسانيان از متصرفات ايران و تحت تملك ايشان بود . در باديه‌اش مردم فراوانى از بكر بن وائل و تميم زندگى مىكنند . چون بنى عبد القيس به آنان پيوستند ، جايشان تنگ شد و در سرزمين‌هايشان با آنان مشاركت نمودند .\r\nگروهى از جانب آنان در مدينه نزد پيامبر ( ص ) آمده و اسلام آوردند . نيز از ايشان منذر بن عائذ [ 1 
  ] بن المنذر بن الحارث بن النعمان بن زياد بن نصر بن عمرو بن عوف بن جذيمة بن عوف بن انمار بن عمرو بن وديعه بن بكر به مدينه آمد . گويند كه : او سرور پيشوايشان به سوى اسلام بود . او در زمرهء اصحاب پيامبر ( ص ) درآمد . و نيز جارود بن عمرو بن حنش بن المعلى بن زيد بن حارثة بن معاوية بن ثعلبة بن جذيمه - و ثعلبه ، برادر عوف بن جذيمه بود - به ديدار رسول خدا آمد . او در ميان عبد القيس به سال نهم هجرى با منذر بن ساوى از بنى تميم آمدند . و ما در باب ايشان سخن خواهيم گفت . مردى نصرانى بود كه به اسلام گرويد او نيز در شمار اصحاب درآمد و مكانتى يافت . اما عبد القيس بعد از وفات پيامبر ( ص ) در شمار اهل رده بود . اينان منذر بن النعمان را كه كسرى پدرش را كشته بود ، بر خود امير كردند . ابو بكر ، علاء الحضرمى را كه به فتح بحرين رفته بود ، بر سر او فرستاد و منذر كشته شد . رياست عبد القيس همچنان در فرزندان جارود بود . سپس به پسرش منذر رسيد . عمر او را امارت بحرين داد سپس به اصطخرش فرستاد و عبيد اللّه بن زياد او را امارت هند داد . آنگاه حكومت به حكيم بن منذر رسيد . او پيش از آن كه به امارت عراق رسد ، امارت بحرين را گاهگاه بر عهده داشت .\r\nاما هنب بن افصى ، از اين تيره است : نمر و وائل ، فرزندان قاسط بن هنب . بلاد بنى نمر بن قاسط رأس العين است و از ايشان است : صهيب بن سنان بن مالك بن عبد عمرو بن عقيل بن عامر بن جندلة بن جذيمة بن كعب بن سعد بن اسلم بن اوس مناة بن نمر بن قاسط ،\r\n\r\n\r\n","description":"","footnote":"\r\n[ ( 1 ) 
  ] عائد .\r\n","page_name":" 347 ","page_number":371},
  {"content":"\r\n\r\nصحابى رسول خدا ( ص ) . او به روم انتساب داشت . پدرش سنان از جانب كسرى عامل ابله بود . در وقايع رده ، بنى قاسط را نيز قضايايى بود . از ايشان است ابن القريه كه در ايام حجاج مىزيست و به فصاحت اشتهار داشت و نيز منصور بن النمر شاعر مداح هارون الرشيد .\r\nاما بنى وائل ، بطنى عظيم و وسيع است مشهورترين‌شان بنى تغلب و بنى بكر بن وائل‌اند .\r\nميان اين دو آن جنگ‌هاى مشهور اتفاق افتاد كه به قولى چهل سال به درازا كشيد .\r\nبنى تغلب از شهرت و كثرت برخوردارند ، بلادشان در جزيرهء فرات در جانب سنجار و نصيبين است و به ديار ربيعه اشتهار دارد و به خاطر مجاورت با روم ، بيشتر نصرانى هستند . از بنى تغلب است : عمرو بن كلثوم شاعر . و او عمرو بن كلثوم بن مالك بن عتاب بن سعد بن زهير بن جشم بن بكر بن حبيب بن عمرو بن غانم بن تغلب است . و مادرش هند دختر مهلهل . از فرزندان اوست : مالك بن طوق بن مالك بن عتاب بن زافر بن شريح بن عبد اللّه بن عمرو بن كلثوم . و رحبهء مالك بن طوق ، بر ساحل فرات به دو منسوب است . و نيز از بنى تغلب است :\r\nعاصم بن النعمان ، عم عمرو بن كلثوم و او كسى است كه شرحبيل بن الحارث بن آكل المرار را در نبرد كلاب ( يوم الكلاب ) بكشت . و نيز از بنى تغلب‌اند : كليب و مهلهل فرزندان ربيعة بن الحارث بن زهير بن جشم . كليب سرور بنى تغلب بود ، جساس بن مرة بن ذهل بن شيبان او را كشت . او ، خواهر كليب را به زنى داشت ، ناقهء بسوس در قرقگاه كليب چريده بود و كليب تيرى بر آن زده و آن را كشته بود . جساس نيز او را كشت ، زيرا بسوس در حمايت او بود . برادر كليب مهلهل بن الحارث به رياست تغلب رسيد و بكر بن وائل به طلب خون كليب برخاست و جنگى كه چهل سال مدت گرفت ميانشان درگرفت و آن داستان معروف است . مهلهل عمر دراز كرد و به يمن رفت . دو تن از بردگانش او را در راه كشتند . بنى شعبه كه در اين عهد در طايف سكوت دارند از فرزندان شعبة بن مهلهل هستند . و از تغلب است وليد بن طريف بن عامر الخارجى . او از فرزندان صيفى بن حيى [ 1 
  ] بن عمرو بن بكر بن حبيب است و خواهرش ليلى در رثاء او گفته است :\r\n ا يا شجر الخابور مالك مورقا * كانك لم تجزع على ابن طريف\r\nفتى لا يريد العز الا من التقى * و لا المال الا من قنا و سيوف\r\nخفيف على ظهر الجواد الى الوغى * و ليس على اعدائه بخفيف\r\nو لو كان هذا الموت يقبل فدية * فديناه من ساداتنا بالوف \r\nو نيز از بنى تغلب است بنى حمدان ملوك موصل و جزيره در ايام المتقى و ديگر خلفاى بنى عباس كه از پس او آمدند . ما در اخبار بنى عباس از آنان ياد خواهيم كرد . بنى حمدون از فرزندان عدى بن اسامة بن غانم بن تغلب‌اند . سيف الدوله پادشاه مشهور از اين خاندان است .\r\n[ 1 ) حى . 
  ]\r\n\r\n","description":"","footnote":"","page_name":" 348 ","page_number":372},
  {"content":"\r\n\r\nاما بكر بن وائل ، اينان نيز مشهور و پرشمارند . از ايشان است : يشكر بن بكر بن وائل ، و بنى عكابة بن صعب بن على بن بكر بن وائل ، و از ايشان است : بنى حنيفه و بنى عجل فرزندان لجيم بن صعب . بنى حنيفه را بطن‌هاى متعددى است كه بيشتر از فرزندان دول بن حنيفه‌اند . مواطن اينان يمامه از اوطان حجاز است چنان كه نجران از يمن است . و جانب شرقى آن به بحرين و بنى تميم مىرسد و غربى آن به اطراف يمن است و حجاز و جنوبى آن به نجران و شمالى آن به سرزمين نجد . در ازاى آن بيست منزل است . و از مكه چهار روز راه است در آنجا نخل و زرع بسيار است . مركز آن حجر ( به فتح ) است . و در آنجا شهرى است به نام يمامه و نيز وادى وسيعى به نام زرقاء كه پيش از بنى حنيفه ، مقر پادشاهان بود .\r\nبنى حنيفه بعدها شهر حجر را گرفتند و تا ظهور اسلام به همان حال بود . مواطن يمامه ، از آن بنى همدان بن يعفر بن السكسك بن وائل بن حمير بود . اينان بر ساكنان آن ديار از طسم و جديس غلبه يافتند . بنا به روايت طبرى ، آخرين پادشاهشان در آنجا قرط بن يعفر بود . چون او بمرد بعد از او ، طسم و جديس بر آن ديار غلبه يافتند . از اينان بود : زرقاء خواهر رياح بن طسم ، چنان كه در اخبارشان آورديم . ولى بار ديگر بنى حنيفه بر يمامه غلبه يافتند و طسم جديس را منكوب نمودند . پادشاهشان هوذة بن على بن ثمامة بن عمرو بن عبد العزى بن سحيم بن مرة بن الدول بن حنيفه بود كه كسرى تاج بر سر او نهاده و پسر عمش عمرو بن عمرو بن عبد اللّه بن عمرو بن عبد العزى كشندهء منذر بن ماء السماء بود در نبرد عين اباغ ( يوم عين اباغ ) . و از ايشان بود ثمامة بن اثال بن النعمان بن مسلمة بن عبيد بن ثعلبة بن الدول بن حنيفه پادشاه يمامه كه در اوان مبعث بود . كار او نيز به رده كشيد و در آن ماجرى كشته شد . نيز از ايشان است : نافع بن الازرق بن قيس بن . . . صبرة بن ذهل بن الدول بن حنيفه ، كه از خوارج بود و فرقهء ازارقه به دو منسوب است . و نيز از ايشان است : محكم بن الطفيل [ 1 
  ] بن مسلمة بن عبيد بن ثعلبة بن الدول بن حنيفه كه صحابى مسيلمهء كذاب بود . مسيلمه از بنى عدى بن حنيفه بود و نسب او چنين است : مسيلمة بن ثمامة بن كثير بن حبيب بن الحارث بن عبد الحارث بن عدى . اخبار مسيلمه در رده معروف است و ما در آن باب سخن خواهيم گفت .\r\nاما بنى عجل بن لجيم بن صعب ، اينان بودند كه - چنان كه گفتيم - در نبرد ذو قار ايرانيان را به هزيمت دادند . منازلشان از يمامه است تا بصره ، اينان از ميان رفته‌اند و در اين ايام در آن بلاد بنى عامر المنتفق بن عقيل بن عامر زندگى مىكنند . از آنان است : ابو دلف عجلى . ايشان را در عراق عجم دولتى بود ، كه از آن سخن خواهيم گفت .\r\nاما عكابة بن صعب بن على بن بكر بن وائل : از ايشان است تيم اللّه و قيس فرزندان ثعلبة بن عكابه و شيبان بن ذهل بن ثعلبه كه سه بطن عظيم‌اند وسيع‌تر و پر شعبه‌تر از همه\r\n\r\n\r\n","description":"","footnote":"\r\n[ ( 1 ) 
  ] محلم بن سبيع .\r\n","page_name":" 349 ","page_number":373},
  {"content":"\r\n\r\nبنى شيبان است . اينان در صدر اسلام در شرق دجله در حدود موصل فراوان بودند . بيشتر ائمه خوارج در ديار ربيعه از ايشان است . سرورشان در عهد جاهلى مرة بن ذهل بن شيبان بود . او را ده فرزند بود كه از آن ده قبيله پديد آمد كه مشهورترينشان همام و جساس‌اند .\r\nابن حزم گويد : از همام بيست و هشت بطن بيرون آمد . اما جساس ، كليب شوهر خواهر خود را كه سرور تغلب بود بكشت ، آنگاه كه ناقهء بسوس را با تير زد . فرزند كليب نزد بنى شيبان ماند تا آنگاه كه بزرگ شد و دريافت كه جساس دايى او قاتل پدرش ، كليب بوده است ، او را كشت و نزد تغلب بازگشت . از فرزندان جساس است : بنى الشيخ كه در آمد ، به رياست رسيدند و به دست المعتضد منقرض شدند . نيز از بنى شيبان است : هانى بن مسعود ، آنكه سلاح‌هاى نعمان را كه به وديعت نزد او بود ، به پرويز نداد و اين امر سبب نبرد ذو قار شد . او هانى بن مسعود بن عامر بن ابى ربيعة بن ذهل بن شيبان بود . و نيز از ايشان است ضحاك بن قيس خارجى ، كه در ايام مروان بن محمّد ، بر مذهب صفريه ، با او بيعت كردند و او كوفه و چند جاى ديگر را گرفت حتى جماعتى از بنى اميه به خلافت با او بيعت نمودند . از آن جمله بودند : سليمان هشام بن عبد الملك و عبد اللّه بن عمر بن عبد العزيز . بالاخره مروان بن محمّد او را به قتل آورد . نسب او چنين است : ضحاك بن قيس بن الحصين بن عبد اللّه بن ثعلبة بن زيد مناة بن ابى عمرو بن عوف بن ربيعة بن محلم بن ذهل بن شيبان - ما از او سخن خواهيم گفت - و نيز از بنى شيبان است : مثنى بن حارثه و عمران بن حطان [ 1 
  ] از اعلام خوارج . و اين پايان سخن در باب ربيعة بن نزار است . و اللّه المعين .\r\n\r\nمضر بن نزار\r\nفرزندان مضر بن نزار به عدت و عدت از ديگر بنى عدنان بيش بودند . در مكه رياست داشتند و همه‌شان از دو دستهء عظيم بودند ، خندف و قيس . زيرا مضر را دو فرزند بود :\r\nالياس و قيس ، عيلان برده‌اى بود تحت حضانت قيس ، پس به او انتساب يافت ، و گويند كه نام اسب است . و گويند كه عيلان پسر مضر است و نام او الياس است ، و او را دو پسر بوده : قيس و دهمان [ 2 
  ] : و اين قولى نادرست است .\r\nالياس را سه پسر بود : مدركه و طابخه و قمعه ، از زنى از قضاعه به نام خندف . پس بنى الياس همه به دو منسوبند و مضر به خندف و قيس عيلان تقسيم شده است . قيس نيز داراى سه بطن است : كعب و عمرو و سعد كه سه فرزندان قيس‌اند . از عمرو است : بنى فهم و بنى عدوان ، فرزندان عمرو بن قيس . عدوان بطنى است گسترده ، منازلشان در طائف از سرزمين نجد است . بعد از اياد ، عمالقه در آنجا مسكن گرفتند ، سپس ثقيف بر آنان غلبه\r\n\r\n\r\n","description":"","footnote":"\r\n[ ( 1 ) 
  ] حظان .\r\n[ ( 2 ) 
  ] دهم .\r\n","page_name":" 350 ","page_number":374},
  {"content":"\r\n\r\nيافتند و آنان به تهامه رفتند . و از ايشان عامر بن الظرب بن عمرو بن عباد بن يشكر بن عدوان ، داور عرب در جاهليت . و نيز ابو سياره كه مردم را به هنگام حج بدانجا مىبرد و نام او عميلة بن الاعزل بن خالد بن سعد بن الحارث بن وايش [ 1 
  ] بن زيد بن عدوان بود . در اين روزگار جماعتى از ايشان در افريقيه در فقر به طور باديه‌نشينى زندگى مىكنند و گاه با بنى سليم و گاه با رياح بن هلال بن عامر از جايى به جايى كوچ مىكنند .\r\nبنابر نقل بيهقى ، از بنى فهم بن عمرو است بنى طرود بن فهم ، كه بطنى وسيع بود و در سرزمين نجد زندگى مىكردند ، از آنان بود اعشى و اكنون در آنجا هيچ كس از ايشان باقى نمانده است ولى در افريقيه از آنان ، حيى است كه با سليم و رياح از جايى به جايى كوچ مىكنند . پايان سخن در باب عمرو بن قيس .\r\nاما سعد بن قيس ، از ايشان است : غنى و باهله و غطفان و مره . اما غنى ، بنى عمرو بن سعد است و اما باهله ، از ايشان است اعصر بن سعد باهلى ، فرمانرواى مشهور خراسان . و نيز اصمعى راويه مشهور . او عبد الملك بن قريب بن عبد الملك بن على بن اصمع بن مظهر [ 2 
  ] بن رياح بن عمرو بن عبد شمس بن اعيا بن سعد بن عبد غنم [ 3 
  ] بن قتيبة بن معن بن مالك است .\r\nاما بنى غطفان بن سعد : بطنى وسيع با شعوب و بطون بسيار . منازلشان در نجد است از جانب وادى القرى و كوه‌هاى طى . در فتوحات اسلامى پراكنده شدند و قبايل طى بر آنان استيلا يافتند . امروز در هيچ جا خاندان‌هايى از آنان نيست ، مگر فزاره و رواحه كه در پناه قبايل هيب در بلاد برقه هستند . بنى غطفان را سه بطن است : بطن اشجع بن ريث بن غطفان و عبس بن بغيض بن ريث بن غطفان و ذبيان . اشجع اعراب مدينه - يثرب - بودند .\r\nسرورشان معقل بن سنان بود كه از صحابه بود و نيز نعيم بن مسعود بن عامر بن انيف بن ثعلبة بن قنفذ [ 4 
  ] بن خلاوة بن سبيع بن اشجع ، همان كه ميان جماعات احزاب اختلاف افكند تا نتوانند عليه پيامبر ( ص ) دست به اقدامى بزنند .\r\nدر اين روزگار در نجد كسى از آنان باقى نمانده است ، جز تنى چند در حوالى مدينه نبويه و مغرب اقصى ، كه امروزه حى بزرگى از آنان با اعرب معقل در نواحى سجلماسه و وادى ملويه در كوچ هستند .\r\nاما بنى عبس كه خاندان‌هايشان در بنى عدة بن قطيعه باقى است . از ايشان است :\r\nربيع بن زياد وزير نعمان ، سپس برادرانشان بنى الحارث بن قطيعه . و نيز از ايشان است :\r\nزهير بن جذيمة بن رواحة بن ربيعة بن آزر بن الحارث كه سرور قوم بود و بر همهء غطفان رياست داشت . او را چهار فرزند است : قيس ، كه بعد از پدر بر عبس سرورى يافت و پسرش ، زهير كه نبرد داحس و غبرا را بر پا ساخت . داحس و غبرا ، دو اسب بودند كه داحس از آن\r\n\r\n\r\n","description":"","footnote":"\r\n[ ( 1 ) 
  ] رايش .\r\n[ ( 2 ) 
  ] مطر .\r\n[ ( 3 ) 
  ] غانم .\r\n[ ( 4 ) 
  ] قنذ .\r\n","page_name":" 351 ","page_number":375},
  {"content":"\r\n\r\nقيس بود و غبرا از آن حذيفة بن بدر ، سرور فزاره . آن دو اسب‌هاى خود را به مسابقه آوردند ولى ميانشان خلاف افتاد و كارشان به جنگ كشيد و قيس حذيفه را به قتل آورد . اين جنگ ميان عبس و فزاره و برادران قيس بن زهير ، يعنى حارث و شامس و مالك مدتها ادامه يافت . از ايشان بود صحابى مشهور حذيفة بن اليمان حسل بن جابر بن ربيعة بن جروة بن الحارث بن قطيعه . و از عبس بن جابر است بنى غالب بن قطيعه ، سپس عنترة بن معاوية بن شداد بن مراد بن مخزوم بن مالك بن غالب ، سوار كار مشهور و يكى از شاعران ششگانهء عصر جاهلى . پس از او يكى از خويشاوندانش حطيئه شاعر مشهور بود . نام او جرول بن اوس بن جؤبة بن مخزوم بود . در سرزمين نجد در اين ايام از بنى عبس كسى باقى نمانده است . اما در احياء زغبه از بنى هلال چند خاندان است كه خود را به بنى عبس منسوب مىدارند و من نمىدانم كه اين عبس است يا عبسى ديگر از بنى زغبه .\r\nاما ، ذبيان بن بغيض را سه بطن است : مره و ثعلبه و فزاره . و فزاره را پنج شعبه است :\r\nعدى و سعد و شمخ و مازن و ظالم . در جاهليت ، رياستشان در خاندان بدر بن عدى بود و آنان بر همهء غطفان رياست داشتند . از قيس و برادرانشان هستند : بنى ثعلبة بن عدى و از آنان بود حذيفة بن بدر بن جويه [ 1 
  ] بن لوذان بن ثعلبة بن عدى بن فزاره كه با قيس بن زهير العبسى در مسابقهء داحس و غبرا شرطبندى كرد و بدان سبب آن جنگ معروف درگرفت . از فرزندان حذيفه است ، عيينة بن حصن بن حذيفه كه احزاب را به مدينه رهبرى كرد و در آغاز بيعت ابو بكر ، بر مدينه حمله‌ور شد و رسول خدا ( ص ) او را الاحمق المطاع ناميده بود . نيز از ايشان است : صحابى مشهور سمرة بن جندب بن هلال بن خديج بن مرة بن خرق بن عامر بن عمرو بن جابر بن خشين ذى الرأسين بن لاى بن عصيم بن شخ بن فزاره . و از بنى سعد بن فزاره است : يزيد بن عمرو بن هبيرة بن معية بن سكين بن خديج بن بغيض بن مالك بن سعد بن عدى بن فزاره . او و پدرش در ايام يزيد بن عبد الملك و مروان بن محمّد ، والى عراق شدند . بعدها منصور با آنكه با او پيمان بسته بود ، او را بكشت . و از بنى مازن بن فزاره است هرم بن قطبه او اسلام را درك كرد و اسلام آورد . بيان حال ديگران موجب طول كلام مىشود و از ايشان هيچ كس در نجد باقى نمانده است .\r\nابن سعيد گويد : ابرق الحنان و ابان - از وادى القرى - از بلاد مشهور آنان بودند و در اين زمان همسايگان آنان از قبيلهء طى در آنجا سكونت دارند و از برقه تا طرابلس چند قبيله از آنان زندگى مىكنند كه عبارتند از : رواحه و هيب و فزان . من مىگويم : در افريقيه و مغرب در اين روزگار احياء بسيارى هستند كه با مردم آنجا درآميخته‌اند ، بعضى با معقل درآميخته‌اند كه از آنان در مغرب اقصى جماعاتى بسيار هستند و قبايل معقل به هنگام نياز از\r\n\r\n\r\n","description":"","footnote":"\r\n[ ( 1 ) 
  ] جؤيه .\r\n","page_name":" 352 ","page_number":376},
  {"content":"\r\n\r\nآنان يارى مىجويند . همچنين طايفهء ديگرى از آنان با بنى سليم بن منصور در افريقيه زندگى مىكنند . اينان هم پيمانان فرزندان ابى الليل هستند و بنى سليم به هنگام نبردهايشان از آنان استمداد مىكنند و آنان را به نيابت از خود به ادارهء امور باديه‌شان مىگمارند . از مشهورترينشان : معن بن معاطن وزير حمزة بن عمر بن ابى الليل است و ما در اين باب سخن خواهيم گفت .\r\nبنى مرين امراء زاب در اين عهد مىپندارند كه از آنان هستند و خود را به مازن بن فزاره نسبت مىدهند و اين درست نيست . با اين نسب سازى بدويان مىخواهند خود را به فزاره نزديك سازند به طمع قدرتى كه در اثر فرمانروايى زاب به دستشان افتاده ، بويژه آنكه جمع - آورى خراج آن نواحى به عهدهء ايشان است .\r\nاما بنى مرة بن عوف بن سعد بن ذبيان ، از ايشان است هرم بن سنان ابن غيظ بن مره و او در عصر جاهليت سرور اين قوم بود و زهير بن ابى سلمى او را مدح گفته است . و نيز الفاتك ، يعنى حارث بن ظالم بن جذيمة بن يربوع بن غيظ . او خالد بن جعفر بن الكلاب و شرحبيل بن الاسود بن المنذر را به ناگاه بكشت . ابن الحارث به دست نعمان بن المنذر افتاد و نعمان او را به قتل آورد . شاعر عصر جاهلى نابغة زياد بن عمرو الذبيانى يكى از شاعران ششگانه جاهلى از ذبيان بود . نيز مسلم بن عقبة بن رياح بن اسعد بن ربيعة بن عامر بن مالك بن يربوع ، سردار لشكر يزيد بن معاويه در جنگ حره عليه مردم مدينه و چند تن ديگر كه ذكرشان موجب طول سخن مىشود ، از ايشان بود . و اين پايان سخن در باب بنى غطفان است .\r\nبلادشان واقع در نجد در سمت وادى القرى بود . ابنى و حاجر و هباءه و ابرق الحنان از معالم بلاد ايشان بود . اينان به هنگام فتوحات اسلامى در بلاد پراكنده شدند و در آن بلاد خبرى از ايشان نيست . قبايل طى در آن ديار فرود آمدند . با پايان يافتن اخبار ايشان اخبار بنى سعد بن قيس نيز به پايان آمد .\r\nو اما حفصة [ 1 
  ] بن قيس ، از ايشان دو بطن عظيم متفرع مىشود : بنى سليم بن منصور و هوازن بن منصور . هوازن را بطون بسيارى است كه دربارهء آن سخن خواهيم گفت . بنى مازن بن منصور كه شمارشان اندك است به اين دو بطن ملحق مىگردد . از اينان بود : عتبة بن غزوان بن جابر بن وهب بن نشيب بن وهيب [ 2 
  ] بن زيد بن مالك بن عبد عوف بن الحارث بن مازن ، كه از اصحاب مشهور پيامبر بود و براى عمر بن الخطاب بصره را بنا كرد و عتبىها كه در خراسان سرورى يافتند ، به دو منسوبند . نيز بنى محارب بن حفصه به آنان ملحق‌اند .\r\nاما بنى سليم داراى شعوب بسيارند ، از آن جمله است : بنى ذكوان بن رفاعة بن الحارث بن حيى [ 3 
  ] بن الحارث بن بهثه بن سليم و برادرانشان بنى عبس بن رفاعه كه از آنان بود ،\r\n\r\n\r\n","description":"","footnote":"\r\n[ ( 1 ) 
  ] خصفة .\r\n[ ( 2 ) 
  ] وهب .\r\n[ ( 3 ) 
  ] رجاء .\r\n","page_name":" 353 ","page_number":377},
  {"content":"\r\n\r\nعباس بن مرداس بن ابى عامر بن حارثة بن عبد عبس ، صحابى مشهور كه رسول خدا ( ص ) در زمرهء مولفة قلوبهم او را عطا داد و چون از اندك بودن آن خشمگين شد بر آن بيفزود و او آن ابيات را كه در تاريخ‌ها آمده است ، بسرود . پدرش مرداس با خنساء ازدواج كرده بود و او حاصل اين ازدواج بود . نيز از بنى سليم است : بنى ثعلبة بن بهثه بن سليم . از اين تيره بود عبيد بن عبد الرحمان بن عبد اللّه بن ابى الاعور والى افريقيه . جد او ابو الاعور از سرداران معاويه بود و عمرو بن سفيان بن عبد شمس بن سعد بن خائف [ 1 
  ] بن الاوقص بن مرة بن هلال بن فالج بن ذكوان بن ثعلبة بود . ديگر ورد [ 2 
  ] بن خالد بن حذيفة بن عمرو بن خلف بن مازن بن مالك بن ثعلبه بود . او ، در روز فتح ، بر بنى سليم فرمانروايى داشت . و عمرو بن عبسه [ 3 
  ] بن منقذ بن عامر بن خالد ، كه در جاهليت دوست رسول خدا ( ص ) بود ، بعد از ابو بكر و بلال سومين كسى بود كه ايمان آورد و مىگفت : من در آن روزگار چهارمين مسلمان بودم و بنى رعل [ 4 
  ] بن مالك بن امرؤ القيس بن بهثه و بنى عصية بن خفاف بن امرؤ القيس كه رسول خدا ( ص ) ، آن روز كه خبر بئر معونه را شنيد ، اين دو را لعنت كرده بود . ديگر از شعب عصيه ، شريد است و نام او عمرو بن يقظه بن عصيه بود . ابن سعيد گويد : شريد بن رياح بن ثعلبه بن عصيه . خنساء از آنان بود ، و برادرانش صخر و معاويه ، پسران عمرو بن الحارث بن الشريد بودند . ابن سعيد گويد : عمرو بن شريد دست دو پسر خود صخر و معاويه را به هنگام حج مىگرفت و مىگفت :\r\nمن پدر دو پسر مضر هستم . هر كس منكر است بيازمايد و هيچ كس منكر آن نبود . دختر او خنساء شاعر بود كه از او سخن ياد كرديم . او نيز با پسران خود در نبرد قادسيه شركت جست .\r\nبنى شريد در اين ايام در افريقيه از جمله بنى سليم هستند و آنان را شوكت و صولت است . و از ايشانند برادران عصيه بن خفاف . خفاف سرور اهل رده ، كه ابو بكر او را در آتش سوزانيد از آنان بود و بجيرة بن [ 5 
  ] اياس بن عبد اللّه بن عبد ياليل [ 6 
  ] بن سلمة بن عميرة نام داشت .\r\nنيز از بنى سليم است : بنى بهر بن امرؤ القيس بن بهثه . از ايشان بود صحابى مشهور حجاج بن علاط بن خالد بن ثويره [ 7 
  ] بن جسر [ 8 
  ] بن هلال بن عبد ظفر بن سعد بن عمرو بن تميم بن بهز و پسرش نصر بن حجاج ، كه عمر او را از مدينه تبعيد كرد .\r\nابن سعيد گويد : از بنى سليم است : بنو زغبة بن مالك بن بهثه . اينان در بين حرمين زندگى مىكردند ، سپس به مغرب منتقل شدند و در افريقيه در پناه برادرانشان ذياب بن مالك زندگى كردند ، سپس در جوار بنى كعب قرار گرفتند . نيز از بنى سليم است بنى ذياب بن مالك كه منازلشان ميان قابس و برقه در مجاورت مساكن يعهب مىباشد . در جانب مدينه\r\n\r\n\r\n","description":"","footnote":"\r\n[ ( 1 ) 
  ] قائف .\r\n[ ( 2 ) 
  ] رود .\r\n[ ( 3 ) 
  ] عتبه .\r\n[ ( 4 ) 
  ] على .\r\n[ ( 5 ) 
  ] بحيره را در اصل ندارد .\r\n[ ( 6 ) 
  ] اليل .\r\n[ ( 7 ) 
  ] نذيره .\r\n[ ( 8 ) 
  ] حبتر .\r\n","page_name":" 354 ","page_number":378},
  {"content":"\r\n\r\nجماعتى از ايشان هستند كه حجاج را مىآزارند و راه‌ها را مىبرند . و بنى سليمان بن ذياب در جانب فزان و ودان سكونت دارند . رؤساء ذياب در اين عهد جوارى هستند ميان طرابلس و قابس و خاندان بزرگ آنان بنى صابر [ 1 
  ] است و نيز محامد در نواحى فاس و خاندان بزرگشان بنى رضاب [ 1 
  ] بن محمود است و ما در آتيه از آنان ياد خواهيم كرد . و از بنى سليم است : بنى عوف بن بهثه ، ميان قابس و بلد العناب از افريقيه و جرما . اينان دو تيره‌اند : مرداس و علاق ، رياست مرداس - در اين عهد - در خاندان بنى جامع است . اما علاق در آغاز دخولشان به افريقيه رئيسشان رافع بن حماد بود و از اعقاب او - در اين عهد - رؤساى سليم است در افريقيه . از بنى سليم است بنى يعهب بن بهثه برادران بنى عوف بن بهثه ، مكان ايشان ميان سدره از برقه است و صحراى كبير و نيز در حدود اسكندريه . اما رواحه و فزاره كه در بلاد هبيب هستند از غطفانند و اين پايان سخن است در بنى سليم بن منصور . بلادشان در عاليهء نجد در جانب غربى و ناحيهء خيبر بود ، از آن سرزمين است : حرة بني سليم و حرة النار ، ميان وادى القرا و تيماء . اكنون از آنان كسى در آنجا باقى نمانده و بلادشان از ميان رفته است ولى در افريقيه از ايشان خلق بسيارى است كه به هنگام سخن از طبقهء چهارم از عرب ، از آنان ياد خواهيم كرد .\r\nاما هوازن بن منصور : بطون بسيارى هستند كه سه گروه همه آنان را در بر مىگيرد :\r\nبنى سعد بن بكر و بنى معاوية بن بكر و بنى منبه بن بكر . اما بنى سعد بن بكر آنان هستند كه رسول خدا در ميان آنان شير خورد . حليمه دختر ابن ذؤيب بن عبد اللّه بن الحارث بن شجنة [ 2 
  ] بن ناصرة بن عصية بن نصر بن سعد [ 3 
  ] او را شير داد . فرزندان او : عبد اللّه و انيسه و شيماء دختران حارث بن عبد العزى بن رفاعة بن ملان [ 4 
  ] بن ناصره‌اند . شيما با هوازن اسير شد ، رسول خدا ( ص ) او را گرامى داشت و نزد قومش بازگردانيد . گويند رسول خدا ( ص ) در كودكى به هنگامى كه شيماء در آغوشش گرفته بود او را گاز گرفته بود و هنوز اثر آن بر او نمودار بود .\r\nاما بنى منبه بن بكر ، از ايشان است ثقيف . ثقيف فرزندان قسى بن منبه و بطنى عظيم و متسع‌اند . از آنانست بنى جشم [ 5 
  ] بن ثقيف . عثمان بن عبد اللّه بن ربيعة بن الحارث بن حبيب [ 6 
  ] بن مالك بن حطيط ، كه در روز حنين لواء ، ثقيف را بر دوش داشت ، از ايشان بود و در همان روز در عين كفر ، كشته شد . از فرزندان او حر بن عبد الرحمان بن عبد اللّه بن عثمان ، امير اندلس از جانب سليمان بن عبد الملك بود . و نيز از ايشان است : بنى عوف بن ثقيف و بنى سعد بن عوف و عتبان بن مالك بن كعب بن عمرون بن سعد بن عوف كه ثقيف او و برادرش معتب را نزد ابو مكسور به گروگان گذاشت ، از اين خاندان است : از فرزندان معتب است :\r\n\r\n\r\n","description":"","footnote":"\r\n[ ( 1 ) 
  ] رصاب .\r\n[ ( 2 ) 
  ] سحنه .\r\n[ ( 3 ) 
  ] اسعد .\r\n[ ( 4 ) 
  ] ملاذ .\r\n[ ( 5 ) 
  ] جهم .\r\n[ ( 6 ) 
  ] حبيب بن الحارث .\r\n","page_name":" 355 ","page_number":379},
  {"content":"\r\n\r\nعروة بن مسعود بن معتب كه او را رسول خدا ( ص ) براى دعوت به اسلام نزد قومش فرستاد و آنان به قتلش آوردند . و او يكى از آن دو تن بود كه به عظيم القريتين معروف شدند و نيز از فرزندان اوست ، حجاج بن يوسف بن الحكم بن ابى عقيل بن مسعود بن عامر بن معتب ، فرمانرواى عراقين از جانب عبد الملك و پسرش وليد . و از ايشان است : يوسف بن عمر بن محمّد بن عبد الحكم ، كه از جانب هشام بن عبد الملك و وليد بن يزيد ، والى عراقين بود و بسيارى از قوم او در عراق و شام و يمن و مكه حكومت داشتند . نيز از بنى معتب است :\r\nغيلان بن مسلمة بن معتب ، او به ديدار كسرى آمد . و نيز بنى غيرة بن عوف كه از ايشان بودند اخنس بن شريق بن عمرو بن وهب بن علاج بن ابى سلمة بن عبد العزى [ 1 
  ] بن غيرة بن بن عوف بن ثقيف و حارث بن كلدة بن عمرو بن علاج طبيب عرب ، و ابو عبيد بن مسعود بن عمرو بن عمير بن عوف ، صحابى مقتول در نبرد جسر ، يكى از نبردهاى قادسيه و پسرش مختار بن ابى عبيد كه در كوفه دعوى نبوت كرد . مختار از جانب عبد اللّه بن الزبير والى آن شهر بود ولى بيعت خود با او بشكست و براى محمّد بن الحنفيه دعوت كرد ، سپس ادعاى نبوت نمود . و نيز از ايشان است ابو محجن بن حبيب بن عمرو بن عمير و بسيارى ديگر كه ذكر آنان به درازا كشد .\r\nمساكن ثقيف در طائف بود و آن شهرى است از سرزمين نجد نزديك به مكه و نيز در جلس در مشرق و شمال آن . و آن ، بر قلهء كوه است و به واج و بوج موسوم است . در جاهليت از آن عمالقه بود ، سپس ثمود ، پيش از نزول در وادى القرى ، در آنجا سكونت داشت از اين رو مىگويند ثقيف از بقاياى قوم ثموداند . بعد از عمالقه قبايل عدوان در آنجا مسكن گزيدند ولى ثقيف بر آنان غلبه يافتند و امروز خانه‌هايشان در آنجاست . سهيلى نيز چنين مىگويد . و گويند كه : ثقيف از موالى هوازن بودند و گويند وابسته به ايادند . از اعمال طائف است سوق عكاظ و عرج . عكاظ ، سنگى است ميان يمن و حجاز و بازار آن در عهد جاهلى ، روزى از سال داير بود و عرب از اطراف بدانجا روى مىآورد ، و روز عكاظ يكى از موسم‌هاى عرب بود .\r\nاما بنى معاوية بن بكر بن هوازن را بطون بسيار است . از آنان است بنى نصر بن معاويه .\r\nكه مالك بن سعد بن ربيعة بن يربوع بن واثله بن دهمان بن نصر سردار مشركان در غزوه حنين از آنان بود . او اسلام آورد و اسلامش نيكو شد . و از ايشان است بنى جشم بن معاويه و از جشم است خاندان ابن دريد بن الصمه . مساكن آنان در سروات است و آن بلادى است كه تهامه و نجد را از هم جدا مىكند و از يمن است تا شام . و سروات [ 1 
  ] الشام و سروات الجبل و سروات جشم ، پيوسته است به سروات هذيل . بيشتر ايشان به بلاد غرب منتقل شده‌اند و اكنون در آنجا هستند و ما هنگام ذكر طبقهء چهارم از عرب ، از آنان ياد خواهيم\r\n\r\n\r\n","description":"","footnote":"\r\n[ ( 1 ) 
  ] سراوات .\r\n","page_name":" 356 ","page_number":380},
  {"content":"\r\n\r\nكرد و امروز در سروات كسانى كه باقى مانده‌اند داراى قدرتى نيستند . و از ايشان است بنى سلول و از ايشان است بنى مرة بن صعصعه بن معاويه . اينان به مادرشان سلول منسوبند . در اين روزگار شمار بزرگى از آنان در مغرب سكونت دارند . و از ايشان است - به زعم عرب - بنى يزيد اهل وطن حمزه در غرب بجايه و نيز پاره‌اى از احياء بجيل عياض . و ما از ايشان ، بنى عامر بن صعصعه بن معاويه را ياد مىكنيم كه جمره‌اى [ 1 
  ] كبير از جمرات عرب هستند و داراى چهار بطن‌اند :\r\nنمير و ربيعه و هلال و سوأه .\r\nاما نمير بن عامر يكى از جمرات عرب بودند آنان را در جاهليت و اسلام كثرت و عزت بود .\r\nبه جزيره فراتيه وارد شدند و حرار و جاهاى ديگر را گرفتند . در ايام المعتز بنى عباس ، بر آنان حمله آوردند و همه را نابود كردند . اما سوأه بن عامر را شعوب بسيار است ، از نسل سمرة بن سوأه . از ايشان است : جابر بن سمرة بن جنادة بن جند بن رباب ، صحابى مشهور .\r\nو از بطون اين رباب در افريقيه حيى است كه با حى رياح بن هلال در طلب آب و گياهند و چنان كه در اخبار هلال از طبقهء چهارم خواهيم آورد ، بدين نسب شناخته آمده‌اند . و اما هلال بن عامر بطون بسيارند . در جاهليت در نجد بودند سپس در نبردهاى قرمطيان به مصر آمدند ، آنگاه به افريقيه روان شدند . در خلافت المستنصر العبيدى بارزى وزير ، آنان را به جنگ معز بن باديس اجازت فرمود . او نيز برخى ضواحى افريقيه را از او بستاند . سپس بنى سليم بر سر آنان تاختند از اين رو به جانب مغرب رهسپار شدند و در ميان سرزمين‌هاى بونه و قسطنطينيه تا درياى محيط سكونت نمودند .\r\nهلال را پنج فرزند بود : شعبه و ناشره و نهيك و عبد مناف و عبد اللّه و همهء بطون آنان به اين پنج مىانجامد . از عبد مناف است زينب ام المؤمنين ، دختر خزيمة بن الحارث بن عبد اللّه بن عمرو بن عبد اللّه بن عبد مناف . و از بنى عبد اللّه است : ميمونه ، ام المؤمنين ، دختر حارث بن حزن بن بحير بن هزم [ 2 
  ] بن رويبة بن عبد اللّه .\r\nابن حزم گويد : از بطون بنى هلال‌اند بنى فروه [ 3 
  ] و بنى نعجه كه ميان مصر و افريقيه سكونت دارند و بنى حرب كه در حجازند و بنى رياح كه افريقيه را به فساد كشيدند .\r\nابن سعيد گويد : جيل بنى هلال در شام مشهور است . و قلعهء مشهور صرخد از آنهاست .\r\nو گويد كه قبائلشان در عرب در اين زمان به اثبج و رياح و زغبه و قارع باز مىگردد . اما اثبج ، از ايشان است : سراح در جانب برقه و عياض در جبل القلعه كه به نام آنان و ديگران ناميده شده . اما رياح بلادشان در نواحى قسنطينيه و سلم و زاب است و از آنان است : عتبه در\r\n\r\n\r\n","description":"","footnote":"\r\n[ ( 1 ) 
  ] جمره : هزار سوار ، قبيله‌اى كه با قبايل ديگر نياميزد ، قبيله‌اى كه سيصد سوار داشته باشد .\r\nلغت نامه .\r\n[ ( 2 ) 
  ] هرم .\r\n[ ( 3 ) 
  ] قره .\r\n","page_name":" 357 ","page_number":381},
  {"content":"\r\n\r\nنواجى بجايه ، و در مغرب اقصى از ايشان خلق بسيارى است كه در اخبار آنان خواهيم آورد .\r\nاما زغبه : از آنان در بلاد زناته ، خلق عظيمى هستند . فارع نيز در مغرب اقصى با معقل و قره و جشم زندگى مىكنند .\r\nمنازل بنى قره در برقه است و رياستشان در ايام الحاكم العبيدى به نحوى كه گذشت با ابن مقرب بود چون با ابو ركوه از بنى اميه اندلس ، بيعت كردند و حاكم او را كشتند ، عرب بر ايشان استيلا يافت و سپاه بدانجا كشيد و نابودشان نمود . پس همه به مغرب اقصى رخت بستند ، اكنون - چنان كه خواهيم گفت - با جشم در آنجا هستند . در باب نسب هلال و شعوب و مواطنشان در مغرب اوسط و افريقيه آنگاه كه از طبقهء چهارم از اعراب سخن گوئيم ، سخن خواهيم گفت .\r\nاما بنى ربيعه بن عامر بطون بسيارند ، كه بيشترشان به سه تن از فرزندان او باز مىگردند :\r\nعامر و كلاب و كعب . بلادشان در سرزمين نجد در سمت تهامه در مدينه و سرزمين شام است .\r\nپس همه به شام داخل شدند و برخى از آنان در ممالك اسلامى پراكنده گشتند و در نجد يك تن از ايشان باقى نماند .\r\nاز بنى عامر بن ربيعه است : بنى البكاء [ 1 
  ] و او ربيعة بن عامر بن ربيعة است كه پسرش جندح با خالد بن جعفر بن كلاب در قتل زهير بن جذيمة العبسى شركت داشت . و نيز فرزندان ذو السهمين ، معاوية بن عامر بن ربيعة است و نيز ذو المحجن [ 2 
  ] عوف بن عامر بن ربيعة .\r\nو نيز بنى فارس الضحيا عمرو بن عامر بن ربيعة . و از ايشان است : خداش بن زهير بن عمرو از فرسان و شاعران عصر جاهليت ، و اما بنى كلاب بن ربيعة : از ايشان است : بنى الوحيد بن كعب بن عامر بن كلاب و بنى ربيعة المجنون بن عبد اللّه بن ابى بكر بن كلاب ، و بنى عمرو بن كلاب .\r\nابن حزم گويد : گويند : بنى صالح بن مرداس ، امراء حلب از ايشان است . و از بنى كلاب است : بنى رواس ، و نام او حارث بن كلاب بود . و بنى الضباب و نام او معاوية بن كلاب بود و از ايشان بود ، شمر بن ذى الجوشن [ 3 
  ] بن الاعور بن معاويه ، قاتل حسين بن على . و از اعقاب اوست : صميل [ 4 
  ] بن حاتم بن شمر ، وزير عبد الرحمان بن يوسف الفهرى در اندلس . و نيز بنى جعفر بن كلاب كه از آنان بود : عامر بن الطفيل بن مالك بن جعفر و عمويش ابو عامر بن مالك ملاعب الاسنه و ربيعة بن مالك موسوم به ربيع المقترين [ 5 
  ] و پسرش [ 6 
  ] لبيد بن ربيعة شاعر معروف .\r\nبلاد بنى كلاب قرقگاه ضريه و ربذه در اطراف مدينه و فدك و عوالى است . قرقگاه\r\n\r\n\r\n","description":"","footnote":"\r\n[ ( 1 ) 
  ] بنى التكماه .\r\n[ ( 2 ) 
  ] ذو الحجر .\r\n[ ( 3 ) 
  ] شهر بن : ذى الجوشن .\r\n[ ( 4 ) 
  ] صهيل .\r\n[ ( 5 ) 
  ] تبع المعتبرين .\r\n[ ( 6 ) 
  ] پدرش .\r\n","page_name":" 358 ","page_number":382},
  {"content":"\r\n\r\nضريه ، قرقگاه كليب وائل بود كه از علف‌هاى آن اسبان و اشتران خود را مىچرانيدند . و قرقگاه ربذه همان جايى است كه عثمان ، ابو ذر را بدانجا تبعيد كرد .\r\nسپس بنى كلاب به شام رفتند و آنان را در جزيرهء فراتيه ، آوازه و حكومت بود . آنان حلب و بسيارى از شهرهاى شام را گرفتند . صالح بن مرداس از جانب آنان حكومت مىكرد .\r\nسپس رو به ضعف نهادند و امروز تحت فرمانروايى اعراب شام هستند ، مانند قبيلهء طى .\r\nابن سعيد گويد : در عهد اسلامى آنان را در يمامه دولتى بود .\r\nاز بنى كعب بن ربيعة نيز بطون بسيارى بودند چون حريش بن كعب كه از اين بطن بود : مطرف بن عبد اللّه بن الشخير بن عوف بن وقدان بن الحريش ، صحابى مشهور . و گويند كه ليلى معشوق قيس بن عبد اللّه بن عمرو بن عدس بن ربيعة بن جعده شاعر و مداح پيامبر ( ص ) از اين بطن بود . نيز عبد اللّه بن الحشرج بن الأشهب بن ورد بن ربيعة بن جعده كه در ايام زبير ( ؟ ) بر سرزمين فارس غلبه يافت و عموى مادرش ، زياد بن الأشهب كه نزد على آمد تا ميان او و معاويه صلح برقرار كند و مالك بن عبد اللّه بن جعده كه قيس بن زهير العبسى را پناه داد ، از بنى كعب‌اند . و نيز از بنى كعب است : بنى قشير بن كعب ، كه از آنان است قرة [ 1 
  ] بن هبيرة بن عامر بن سلمة [ 2 
  ] الخير بن قشير . او با جمعى نزد پيامبر ( ص ) آمد و پيامبر او را به جمع آورى صدقات از قومش مأمور فرمود . و نيز كلثوم بن عياض بن وحوح [ 3 
  ] بن قيس بن الاعور بن قشير كه فرمانرواى افريقيه بود و برادرزاده‌اش بلج [ 4 
  ] بن بشر . از بنى قشير گروهى در خراسان ، نيك معروفند چون ابو القاسم القشيرى ، صاحب رساله . و از ايشان است عريسة الاندلس بنى رشيق . عبد الرحمان بن رشيق از اين خاندان ، اندلس را به دست آورد و ابن عماره را از آنجا براند . و هم از ايشان است صمة بن عبد اللّه از شاعران حماسه و بنى العجلان بن عبد اللّه بن كعب و شاعرشان تميم بن ابى بن مقبل . و بنى عقيل بن كعب ، اينان را بطون بسيارى است ، از آن جمله است : بنى المنتفق بن عامر بن عقيل و از اعقاب بنى المنتفق است ، آن گروه از اعراب كه در مغرب به الخلط معروفند . على بن عبد العزيز الجرجانى مىگويد : خلط بنى عوف و بنى معاويه فرزندان منتفق بن عامر بن عقيل هستند . ( پايان ) .\r\nابن سعيد گويد : منازل منتفق نيزارهاى بين بصره و كوفه است ، و امارت آنان در خاندان بنى معروف است . من مىگويم : خلط در اين روزگار در زمرهء جشم در مغرب‌اند . و از بنى عقيل بن كعب‌اند بنى عبادة بن عقيل و از اين بطن است : اخيل ، نام او كعب بن الرحال بن معاوية بن عباده است كه ليلى الاخيليه ، دختر حذيفة بن شداد بن الاخيل از فرزندان اوست .\r\nابن قتيبه گويد : قيس بن الملوح معروف به مجنون از آنان است . بنى عباده چنان كه ابن سعيد گويد : در جزيرهء فراتيهء عراق‌اند و آنان را شمار و آوازهء بسيار است . از ميان ايشان\r\n\r\n\r\n","description":"","footnote":"\r\n[ ( 1 ) 
  ] مره .\r\n[ ( 2 ) 
  ] مسلمه .\r\n[ ( 3 ) 
  ] رصوح .\r\n[ ( 4 ) 
  ] بلخ .\r\n","page_name":" 359 ","page_number":383},
  {"content":"\r\n\r\nقريش بن بدران بن مقلد ، در اواسط قرن پنجم موصل و حلب را تسخير كرد . پس از او پسرش مسلم معروف به شرف الدوله جانشين پدر شد و فرمانروايى در خاندان مسلم باقى ماند تا منقرض شدند .\r\nابن سعيد گويد : در اين روزگار بقايايى ميان خازر و زاب در دست آنان است . عرب ، آنان را شرف الدوله خوانند . از جانب امير موصل به آنان نيكىها شود . و آنان در عزت و تجمل زيست مىكنند ولى شمارشان از صد سوار كمتر است . و از بنى عقيل بن كعب است :\r\nخفاجة بن عمرو بن عقيل ، آنان در ايامى قريب به اين زمان به عراق و جزيره نقل كردند .\r\nو ايشان را در باديهء عراق دولتى است . و از بنى عامر بن عقيل است : بنى عامر بن عوف بن مالك بن عوف . اينان برادران منتفق‌اند و در حوالى بصره سكونت دارند . بحرين را بعد از بنى ابى الحسن ، در تصرف آوردند آن را از دست قبايل تغلب به در آوردند . ابن سعيد مىگويد : سرزمين يمامه را از بنى كلاب گرفتند و پادشاهشان در نيمه قرن هفتم عصفور و فرزندان او بودند . سخن در بطون قيس عيلان به پايان آمد . و اللّه المعين و لا رب غيره و لا خير الا خيره ، و هو نعم المولى و نعم النصير ، و هو حسبى و نعم الوكيل ، و أسأله الستر الجميل .\r\nآمين .\r\n\r\nبطون خندف\r\nاما بطون خندف بن الياس بن مضر . فرزندان الياس مدركه و طابخه و قمعه‌اند . و مادرشان زنى از قضاعه به نام خندف ، فرزندان الياس همه به او منسوب شده‌اند . از بطون قمعه است ، اسلم و خزاعه . اسلم ، فرزندان افصى بن عامر بن قمعه‌اند و خزاعه ، پسر عمرو بن عامر بن لحى است و او ربيعة بن عامر بن قمعه است و عمرو بن لحى كسى است كه دين اسماعيل را تغيير داد و بتان را پرستيد . پيامبر ( ص ) دربارهء او گفت : « رأيت عمرو بن لحى يجر قصبه فى النار . » يعنى احشاءش در آتش كشيده مىشد . مساكن اينان در حوالى مكه در مر الظهران و حوالى آن بودند و با قريش هم پيمان بودند . در سال حديبيه در عهد رسول خدا ( ص ) بر او وارد شدند . در حديبيه قريش با پيامبر ، طرح صلح افكندند ولى پيمان رسول خدا ( ص ) را نقض كردند . پيامبر نيز با قريش نبرد كرد و بر آنان غلبه يافت و مكه را فتح كرد و اين سال را سال فتح ناميدند .\r\nبعضى گويند خزاعه از غسان است و از فرزندان حارثة بن عمر و مزيقيا هستند و بدان هنگام كه غسان به سوى شام روان بود اينان در مر الظهران بماندند و چون « تخزع » ( باز پس ايستادن ، تخلف كردن ) كردند به خزاعه موسوم شدند ، ولى اين رأى ، چنان كه گفته‌اند ، درست نيست . خزاعه پيش از قريش ، امور خانهء كعبه را بر عهده داشت و اين ولايت در خاندان بنى كعب بن عمرو بن لحى بود و به حليل بن حبشية بن سلول رسيد و او وصيت كرد كه اين\r\n\r\n","description":"","footnote":"","page_name":" 360 ","page_number":384},
  {"content":"\r\n\r\nسمت به قصى بن كلاب واگذار شود آنگاه كه دختر خود حبى بنت حليل را به زنى به دو داد و گويند كه ابو غبشان بن حليل موسوم به محترش كعبه را به يك خيك شراب به قصى فروخت و اين مثل « اخسر صفقة من ابى غبشان » از آن پس معروف شد . از فرزندان حليل بن حبشيه بود : كرز بن علقمة بن هلال بن جريبة [ 1 
  ] بن عبد نهم [ 2 
  ] بن حليل ، كه از پى پيامبر ( ص ) تا غار برفت و در آنجا بر در غار خانهء عنكبوت و آشيانه كبوتر را با تخم‌هايش ديد ، پس از آنجا باز گشت . اين خزاعه را بطن‌هاى بسيار است : از ايشان است بنى المصطلق بن سعد بن عمرو بن لحى و بنى كعب بن عمرو و از ايشان است : عمران بن الحصين صحابى و سليمان بن صرد امير توابين كه به خونخواهى حسين برخاستند و مالك بن هيثم از نقباء بنى العباس و نيز بنى سعد [ 3 
  ] بن عمرو كه از آنان است جويريه دختر حارث ، ام المؤمنين و نيز بنى مليح بن عمرو و از آنان است طلحة الطلحات و كثير شاعر عاشق عزه . كثير پسر عبد الرحمان بن الاسود بن عامر بن عويمر بن مخلد بن سبيع بن خثعمة بن سعد بن مليح است . و بنى عوف بن عمرو كه از ايشان‌اند : عباد حيره كه بنى جهينة بن عوف هستند . از برادران خزاعه است بنى اسلم بن افصى بن عامر بن قمعه و بنى مالك بن افصى و ملكان [ 4 
  ] بن افصى . از اسلم است :\r\nسلمة بن الاكوع صحابى و دعبل بن على و ابو الشيص [ 5 
  ] ، دو شاعر عرب و محمد بن الاشعث سردار بنى العباس و مالك بن سليمان بن كثير از داعيان بنى العباس كه ابو مسلم او را به قتل آورد .\r\nاما طابخه را نيز بطون بسيار است . مشهورترينشان ضبه و رباب و مزينه و تميم و بطون كوچكترى از برادران تميم ، چون صوفه و محارب .\r\nبنى تميم بن مر فرزندان تميم بن مر بن اد بن طابخه‌اند . منازلشان در سرزمين نجد بود از آنجا به گرد بصره و يمامه آمدند و در عذيب از سرزمين كوفه پراكنده شدند و در اين روزگار در شهرها هستند و در آنجا كسى از آنان باقى نمانده است . دوحى بزرگ در اين عهد ، از مشرق ، صاحب منازل آنان گشتند : غزيه از طى و خفاجه از بنى عقيل بن كعب .\r\nتميم را بطون بسيارى است : از ايشان است : بنى العنبر غاضرة بن سمره كه رسول خدا ( ص ) او را براى جمع آورى صدقات فرستاد و زفر الفقيه ، فرزند ذهيل بن قيس بن سليم [ 6 
  ] بن قيس بن مكمل بن ذهل بن ذؤيب بن جذيمة بن عمرو بن حنجود [ 7 
  ] بن جندب . العنبر ، صحابى ابو حنيفه و نيز زاهد فاضل عامر بن عبد قيس بن ناشب [ 8 
  ] بن اسامة [ 9 
  ] بن حذيفة بن معاوية بن الجون بن كعب بن جندب ، و ربيعة بن رفيع بن مسلمة [ 10 
  ] بن محلم بن صلاءة [ 11 
  ] بن عبدة بن عدى بن\r\n\r\n\r\n","description":"","footnote":"\r\n[ ( 1 ) 
  ] حربيه .\r\n[ ( 2 ) 
  ] فهم .\r\n[ ( 3 ) 
  ] عدى .\r\n[ ( 4 ) 
  ] ماتان .\r\n[ ( 5 ) 
  ] بنب الشيص .\r\n[ ( 6 ) 
  ] مسلم .\r\n[ ( 7 ) 
  ] جيجور .\r\n[ ( 8 ) 
  ] ثابت .\r\n[ ( 9 ) 
  ] بشامه .\r\n[ ( 10 ) 
  ] سلمه .\r\n[ ( 11 ) 
  ] صلاة .\r\n","page_name":" 361 ","page_number":385},
  {"content":"\r\n\r\nجندب از بنى العنبراند و از تميم‌اند : بنى الهجيم [ 1 
  ] بن عمرو بن تميم و بنى اسيد بن عمير و از بنى اسيد است : ابو هاله ، هند بن زرارة بن النباش بن عدى ، صحابى مشهور . و حنظلة بن الربيع بن صيفى بن رياح بن الحارث بن فحاشن بن معاوية بن شريف بن جردة [ 2 
  ] ابن اسيد ، كاتب رسول خدا ( ص ) و حكيم مشهور ، اكثم بن صيفى بن رياح و يحيى بن اكثم قاضى مأمون كه از فرزندان صيفى بن رياح بود .\r\nنيز از بنى تميم است : بنى مالك بن عمرو بن تميم كه از آنان است : نضر بن شميل بن خرشة بن يزيد بن كلثوم بن عبدة بن زهير بن عروة بن جميل بن حجر بن خزاعى بن مازن بن مالك ، كه نحوى و محدث بود . و سلم بن احوز ، [ 3 
  ] شرطهء نصر بن سيار و قاتل يحيى بن زيد بن زين العابدين . و برادر او هلال بن احوز كشندهء آل مهلب : و نيز از اين بطن است ، قطرى بن الفجاءة . و نام فجاءه ، جعونة بن يزيد بن زياد بن جنز بن كابية بن حرقوص كه از خوارج ازارقه بود و به مدت بيست سال با او به خلافت بيعت كرده بودند و نيز مالك بن الريب بن حوط [ 4 
  ] بن قرط بن حسيل بن ربيعة بن كابية [ 5 
  ] بن حرقوص . صاحب آن قصيده مشهور كه در آن خبر مرگ خود را داده بود و آن را با گروهى كه از جانب عثمان بن عفان به خراسان آمده بودند ، بر قوم خود فرستاد و آغاز قصيده چنين است :\r\n دعانى الهوى من اهل ودى و رفقتى * بذى الطبسين [ 6 
  ] فالتفت و رائيا\r\nيقولون لا تبعد و هم يد فنوننى * و اين مكان البعد الا مكانيا . \r\nو از بنى تميم است : بنى العلاء بن عمار بن عريان [ 7 
  ] بن عبد اللّه [ 8 
  ] بن الحصين [ 9 
  ] بن الحارث بن جلهم بن خزاعى بن مازن بن مالك . و بنى الحارث بن عمرو بن تميم ، كه اينان را حبطات مىگويند . از ايشان است عباد بن الحصين بن يزيد بن اوس بن سيف بن عمرو [ 10 
  ] بن جلدة [ 11 
  ] بن نياز [ 12 
  ] بن سعد بن الحارث ملقب به حبط ، به خاطر بزرگى شكمش . و نيز بنى امرؤ القيس بن زيد مناة بن تميم ، كه از ايشان بود : زيد بن عدى بن زيد بن ايوب بن مجروف [ 13 
  ] بن عامر بن عصية [ 14 
  ] بن امرؤ القيس ، از اصحاب نعمان بن المنذر در حيره ، اين زيد بن عدى ، كسرى را واداشت تا نعمان را به قتل آورد . و مقاتل بن حسان بن ثعلبة بن اوس بن ابراهيم بن ايوب بن مجروف صاحب قصر بنى مقاتل بن منصور در حيره . و لاهز بن فريظ [ 15 
  ] بن سرى بن الكاهن بن زيد بن عصيه از داعيان بنى العباس كه ابو مسلم گردنش را زد ، زيرا نصر بن سيار را به كنايه‌اى از\r\n\r\n\r\n","description":"","footnote":"\r\n[ ( 1 ) 
  ] الهجيج .\r\n[ ( 2 ) 
  ] جروه .\r\n[ ( 3 ) 
  ] اخوز .\r\n[ ( 4 ) 
  ] جوط .\r\n[ ( 5 ) 
  ] كنانه .\r\n[ ( 6 ) 
  ] ذى الشيطين .\r\n[ ( 7 ) 
  ] عدنان .\r\n[ ( 8 ) 
  ] عبيد اللّه .\r\n[ ( 9 ) 
  ] الحصى .\r\n[ ( 10 ) 
  ] عدم .\r\n[ ( 11 ) 
  ] جبلذه .\r\n[ ( 12 ) 
  ] قيار .\r\n[ ( 13 ) 
  ] مخوف .\r\n[ ( 14 ) 
  ] عطيه .\r\n[ ( 15 ) 
  ] قريط .\r\n","page_name":" 362 ","page_number":386},
  {"content":"\r\n\r\nمهلكه رهانيده بود . و نيز از بنى تميم‌اند : بنى سعد بن زيد بن مناة بن تميم . از ايشان است ابناء ، و از آنان بود : رؤبة بن العجاج و عبدة بن الطيب شاعر . و نيز بنى منقر بن عبيد بن مقاعس بن عمرو بن كعب بن سعد بن زيد مناة . و از اينان است قيس بن عاصم بن سنان بن خالد بن منقر ، كه رسول خدا او را براى گرد آوردن صدقات نزد قومش روانه داشت . از فرزندان اوست ميه معشوق ذو الرمه ، كه دختر مقاتل بن طلبة بن قيس بن عاصم بود . و از بنى منقر است : عمرو بن الاهتم صحابى . و نيز بنى مرة بن عبد بن مقاعس [ 1 
  ] و از ايشان است : احنف بن قيس بن معاوية بن حصين بن حفص بن عبادة بن النزال بن مرة و ابو بكر مالكى معروف به الابهرى يعنى محمد بن عبد اللّه بن محمد بن صالح بن عمرو بن حفص بن عمر بن [ 2 
  ] مصعب بن الزبير بن سعد بن كعب بن عبادة بن النزال . و نيز بنى صريم بن مقاعس ، كه از ايشان است : عبد اللّه بن اباض ، رئيس فرقهء اباضيه از خوارج و عبد اللّه بن صفار ، رئيس فرقهء صفريه و برك بن عبد اللّه كه قتل معاويه را بر عهده گرفت و بر او ضربتى زد و مجروحش نمود و نيز بنى عوف بن كعب بن سعد بن زيد مناة از ايشان است و از بنى بهدلة بن عوف است زبرقان ، نام او حصين بن بدر بن امرء القيس بن خلف بن بهدلة است و اويس ، پسر برادرش حنظله ، كسى است كه هوذة بن على حنفى را اسير كرد . و از بنى عطارد بن عوف ، كرب بن صفوان بن شجيه [ 3 
  ] بن عطارد است كه در عصر جاهلى به مردمى كه در مواسم گرد مىآمدند ، جوائزى مىداد .\r\nاز بنى قريع بن عوف بن كعب است : جعفر ملقب به انف الناقه . فرزندانش از اين لقب خشمگين بودند تا آنگاه كه حطيئه در مدحشان گفت :\r\n قوم هم الانف و الاذناب غيرهم * و من يسوى بانف الناقة الذنبا \r\nو از اين بطن است : بنى الحارث الاعرج بن كعب بن سعد بن زيد مناة از اينان بود :\r\nزهرة بن حويه بن عبد اللّه بن قتادة بن مرثد بن معاوية بن قطن بن مالك بن ارتم بن جشم بن الحارث ، كه در جنگ قادسيه شركت داشت و جالينوس سردار ايرانى را بكشت . او را با عتاب بن ورقاء از آن پس ، اصحاب شبيب خارجى به قتل آوردند .\r\nو بنى مالك بن سعد بن زيد مناة ، از ايشان است : اغلب بن سالم بن عقال بن خفاجة [ 4 
  ] بن عبادة بن عبد اللّه بن محرث بن سعد بن حرام بن سعد بن مالك ، پدر واليان افريقيه از جانب بنى العباس . و بنى ربيعة بن مالك بن زيد مناة كه از ايشان بود : عروة بن جرير بن عامر بن عبد بن كعب بن ربيعة ، نخستين از خوارج كه در جنگ صفين گفت : لا حكم الا للّه .\r\nو معروف است كه پدرش او را به مادرش نسبت مىداد . و از بنى حنظله بن مالك هستند :\r\n\r\n\r\n","description":"","footnote":"\r\n[ ( 1 ) 
  ] عبيد بن مقاعس .\r\n[ ( 2 ) 
  ] عمرو .\r\n[ ( 3 ) 
  ] شحمه .\r\n[ ( 4 ) 
  ] خفافه .\r\n","page_name":" 363 ","page_number":387},
  {"content":"\r\n\r\nبراجم كه فرزندان عمرواند . نيز ظليم [ 1 
  ] و غالب و كلفه [ 2 
  ] و قيس همه از بنى حنظله‌اند . از ايشان است : ضابى بن الحارث بن ارطاة بن شهاب بن عبيد بن جندال بن قيس و ابن عمير بن ضابى كه به دست حجاج كشته شد . و بنى ثعلبة بن يربوع بن حنظله و بنى الحارث بن يربوع كه از ايشان است زبير بن الماحوز [ 3 
  ] امير خوارج و برادرانش عثمان و على . ايشان فرزندان بشير بن يزيد ملقب به ماحوزند . بشير فرزند حارث بن مساحق [ 4 
  ] بن الحارث بن سليط بن يربوع است . و همه از امراء فرقهء ازارقه بوده‌اند . و بنى كليب بن يربوع ، از ايشان است جرير شاعر پسر عطية بن الخطفى و او حذيفة بن بدر بن سلمة [ 5 
  ] بن عوف بن كليب است . و بنى العنبر بن يربوع كه از ايشان است سجاح ، زنى كه دعوى پيامبرى كرد . او دختر اويس بن حريز [ 6 
  ] بن اسامة [ 7 
  ] بن عنبر است و نيز بنى رياح كه از ايشان است : شبث بن ربعى بن حصين بن عشيم [ 8 
  ] بن ربيعة بن زيد بن رياح . از ايشان بود : رياح كه اسلام آورد ، سپس در جرگهء خوارج درآمد ، آنگاه توبه كنان بازگشت و معقل بن قيس كه عمار ياسر در ايام عمر ، او را به فتح تستر ( شوشتر ) فرستاد و عتاب بن ورقاء بن الحارث بن عمرو بن همام بن رياح ، امير اصفهان ، او به دست شبيب خارجى كشته شد .\r\nو بنى طهيه بن مالك ، اينان فرزندان ابو سود و عوف پسران مالك‌اند .\r\nنيز بنى دارم بن مالك بن حنظله ، از ايشان ، سپس از بنى نهشل بن دارم بود . خازم [ 9 
  ] بن خزيمة بن عبد اللّه بن حنظله بس نضلة بن حرثان [ 10 
  ] بن مطلق بن صخر [ 11 
  ] بن نهشل رئيس شرطهء بنى العباس .\r\nو از بنى مجاشع بن دارم است : اقرع بن حابس بن عقال بن محمّد بن سفيان بن مجاشع و فرزدق بن غالب بن صعصعة بن ناجية بن عقال و حتات بن يزيد بن علقمه كه رسول خدا ( ص ) ، ميان او و معاوية بن ابى سفيان برادرى انداخت . و از بنى عبد اللّه بن دارم است :\r\nمنذر بن ساوى بن عبد اللّه بن زيد بن عبد مناة بن دارم امير هجر و از بنى عدس [ 12 
  ] بن زيد بن عبد اللّه بن دارم است حاجب بن زرارة بن عدس و پسرش عطارد و فرزندان ايشان . نيز از ميان آنان رؤساء و امرايى برخاستند . پايان سخن در بنى تميم .\r\nو اما بنى مزينه ، فرزندان عمرو [ 13 
  ] بن اد بن طابخة بن الياس‌اند . اينان ، فرزندان عثمان و اوس بودند و مادرشان مزينه نام داشت و همه فرزندان آن دو ، به دو انتساب يافته‌اند .\r\nاز اينان بود ، زهير بن ابى سلمى ، از شاعران ششگانه جاهلى . و فرزندان زهير يكى بجير است و يكى كعب . كعب همان است كه رسول خدا ( ص ) را مدح گفته است . ديگر از اين\r\n\r\n\r\n","description":"","footnote":"\r\n[ ( 1 ) 
  ] ظلم .\r\n[ ( 2 ) 
  ] كلبه .\r\n[ ( 3 ) 
  ] الماحور .\r\n[ ( 4 ) 
  ] ساحق .\r\n[ ( 5 ) 
  ] سلم .\r\n[ ( 6 ) 
  ] جوين .\r\n[ ( 7 ) 
  ] سامه .\r\n[ ( 8 ) 
  ] عميم .\r\n[ ( 9 ) 
  ] حازم .\r\n[ ( 10 ) 
  ] حدثان .\r\n[ ( 11 ) 
  ] اصحر .\r\n[ ( 12 ) 
  ] بنى غرس .\r\n[ ( 13 ) 
  ] مر .\r\n","page_name":" 364 ","page_number":388},
  {"content":"\r\n\r\nبطن ، نعمان بن مقرن بن عامر است . برادر او ، سويد در جنگ نهاوند كشته شد . نيز معقل بن يسار بن عبد اللّه بن معبد [ 1 
  ] بن حراق بن لابى بن كعب بن عبد ثور ، صحابى مشهور .\r\nاما رباب ، فرزندان عبد مناة بن اد بن طابخه‌اند . از فرزندان اوست تميم و عدى و عوف و ثور . آنان را رباب از اين رو مىگفتند كه دست‌هاى خود را در رب فرو كردند تا با يك ديگر متحد و هم پيمان باشند . بلادشان در كنار بنى تميم در دهناء است ، در اشعارشان از حزوى و عالج نيز سخن رفته است . در اين عهد پراكنده شده‌اند و در آنجا كسى از آنان باقى نمانده است .\r\nو از بنى تيم [ 2 
  ] بن عبد مناة است : مستورد بن علفة [ 3 
  ] بن الفريس بن ضبارى [ 4 
  ] بن نشبة بن ربيع بن عمرو بن عبد اللّه بن لؤى بن عمرو بن الحارث بن تميم الخارجى كه او را به هنگام حكومت مغيرة بن شعبه ، معقل بن قيس الرياحى بكشت . و نيز برادرزاده‌اش وردان [ 5 
  ] بن مجاهد [ 6 
  ] بن علفه كه با عبد الرحمان بن ملجم در كشتن على شركت جست و به قتل رسيد .\r\nهمچنين قطام دختر شجنة [ 7 
  ] بن عدى بن عامر بن عوف بن ثعلبة بن سعد بن ذهل بن تميم كه ابن ملجم او را به همسرى برگزيد و مهر او را - چنان كه گفته‌اند - كشتن على قرار داد . و گويد :\r\n ثلاثة آلاف و عبد و قينة * و ضرب على بالحسام المصمم \r\nآن زن از خوارج بود . پدرش شجنه و عمويش اخضر در جنگ نهروان كشته شده بودند . و از بنى عدى بن عبد مناة است : ذو الرمه شاعر . نام او غيلان فرزند عقبة بن بهيش [ 8 
  ] بن مسعود بن حارثة بن عمرو بن ربيعة بن ساعدة بن كعب بن عوف بن ثعلبة بن ربيعة بن ملكان بن عدى است .\r\nو از بنى ثور بن عبد مناة كه اطحل [ 9 
  ] ناميده مىشد ، سفيان الثورى بود ، او سفيان بن سعيد بن مسروق بن حبيب بن رافع بن عبد اللّه بن منقذ [ 10 
  ] بن نصر بن الحارث بن ثعلبة بن عامر بن ملكان بن ثور نام داشت و برادرانش عمر و مبارك . و نيز ربيع بن خثيم فقيه ، از بنى ثور بود .\r\nاما ، ضبه ، اينان فرزندان ضبة بن اد هستند . ديارشان در كنار برادرانشان بنى تميم است ، در ناحيهء شمالى نجد . در عصر اسلامى به عراق نقل كردند و در جانب نعمانيه ، سكونت ورزيدند . از ايشان است ضرار بن عمرو بن مالك بن زيد بن كعب بن بجالة بن ذهل بن مالك بن بكر بن اسعد بن ضبه . سرور بنى ضبه ، در عصر جاهليت . و سيادت در خاندان او بماند . او را هجده پسر بود و همه در يوم القرنتين [ 11 
  ] ( نبرد قرنتين ) حاضر بودند . پسرش\r\n\r\n\r\n","description":"","footnote":"\r\n[ ( 1 ) 
  ] معير .\r\n[ ( 2 ) 
  ] تميم .\r\n[ ( 3 ) 
  ] علقمه .\r\n[ ( 4 ) 
  ] صبارى .\r\n[ ( 5 ) 
  ] ورد .\r\n[ ( 6 ) 
  ] مجالد .\r\n[ ( 7 ) 
  ] بجنه .\r\n[ ( 8 ) 
  ] بهس .\r\n[ ( 9 ) 
  ] اطمل .\r\n[ ( 10 ) 
  ] منقر .\r\n[ ( 11 ) 
  ] القريتين .\r\n","page_name":" 365 ","page_number":389},
  {"content":"\r\n\r\nحصين در روز جمل همراه با عايشه بود . و از فرزندان اوست ابو شبرمه عبد اللّه بن شبرمة بن الطفيل بن حسان بن المنذر بن ضرار كه در شمار سرداران بنى العباس بود و در ايام متوكل ، حكومت مصر يافت . گويند كه ديلم از فرزندان باسل بن ضبة بن اد هستند و اللّه اعلم .\r\nاما صوفه : فرزندان غوث بن مر بن اد هستند . اينان حجاج را در مراسم حج مىگذرانيدند و كسى را حق عبور نبود مگر آنكه ، آنان اجازت مىدادند ، همه در عصر جاهليت از ميان رفتند . و اين شغل به عهدهء آل صفوان بن شجنه [ 1 
  ] ، از بنى سعد بن زيد مناة بن تميم رسيد . و ما از آن سخن گفتيم . ( پايان سخن در بنى طابخة بن الياس ) .\r\nاما مدركة بن الياس ، بطون بسيارند و بزرگترينشان ، هذيل و قاره و اسد و كنانه و قريش است .\r\nهذيل فرزندان هذيل بن مدركه‌اند . و ديارشان در سروات است و سرات آنها متصل به جبل غزوان و غزوان متصل به طائف است . در فرود اين كوه ميان مكه و مدينه مساكن و آب‌ها دارند . از آن جمله است رجيع و بئر معونه . هذيل را دو بطن است : بطن سعد بن هذيل و لحيان بن هذيل . از بنى سعد بن هذيل است : ابو بكر شاعر و به قولى حطيئه و عبد اللّه بن مسعود بن غافل بن حبيب بن شمخ بن قار [ 2 
  ] بن مخزوم بن صاهلة بن الحارث بن تميم بن سعد صحابى مشهور ، و برادرانش عتبه و عميس و فرزندانش عبد الرحمان و عتبه .\r\nمسعودى مورخ فرزند عتبة است . او على بن الحسين بن على بن عبد اللّه بن زيد بن عتبة بن عبد اللّه بن عبد الرحمان بن عبد اللّه بن مسعود است . هذيل ، در عصر اسلامى در ممالك ديگر پراكنده شدند و از آنان شمار چشم‌گيرى باقى نمانده است .\r\nدر افريقيه در نواحى باجه از آنان قبيله‌اى است كه با لشكر سلطان همكارى دارند و از غنايم نيز بهره‌اى مىگيرند .\r\nاما بنى اسد از ايشان است : بنى اسد بن خزيمة بن مدركه ، كه بطنى بزرگ و وسيع و خود ، داراى بطن‌هايى است . بلادشان در سوى كرخ از سرزمين نجد و در مجاورت طى است . و گويند كه بلاد طى از آن بنى اسد بوده است . چون طى از يمن بيرون آمد اجا و سلمى را از آنان بستد . ولى بدان مصالحه كردند كه در كنار طى زندگى كنند و تغلبيه و واقصه و غاضره از آنان باشد و از منازلشان در اشعار ، نام غاضره و نعف آمده است . آنان از بلاد حجاز به ديگر سرزمين‌ها پراكنده شدند و از ايشان حيى باقى نمانده است . بلادشان امروز - چنان كه ابن سعيد گويد - در دست طى و بنى عقيل است كه در سرزمين عراق و جزيره فرمانروايى داشتند و در دولت سلجوقى كارشان بالا گرفت و حله و اطراف آن را گرفتند . از آنان هستند ملوك بنى مرين كه هبارى ارجوزهء خود را در سياست براى آنان سرود . اينان\r\n\r\n\r\n","description":"","footnote":"\r\n[ ( 1 ) 
  ] شحمه .\r\n[ ( 2 ) 
  ] قار .\r\n","page_name":" 366 ","page_number":390},
  {"content":"\r\n\r\nسپس از ميان رفتند و بلادشان در عراق به خفاجه رسيد ( ؟ ) بنى اسد رابطون بسيار است . از آن جمله است : بنى كاهل كشنده حجر بن عمرو پدر امرؤ القيس و بنى غنم بن دودان بن اسد . و از اين خاندان بود عبيد اللّه بن جحش بن رئاب بن يعمر بن صبرة بن مرة بن كبير بن غنم كه اسلام آورد ، سپس به كيش نصرانيت درآمد و در همان كيش بمرد . و خواهرش زينب ، ام المؤمنين ( رض ) و عكاشة بن محصن بن حدثان بن قيس بن مرة بن كبير [ 1 
  ] صحابى مشهور . و بنى ثعلبة بن دودان بن اسد ، كه از ايشان بود : كميت شاعر ، پسر زيد بن الاخنس بن ربيعة بن قيس [ 2 
  ] بن الحارث بن عمرو بن مالك بن سعد بن ثعلبه ، و ضرار بن الازور قاتل مالك بن نويره و حضرمى بن عامر بن مجمع بن موألة بن همام بن صحب بن القين [ 3 
  ] بن مالك كه از جانب ايشان نزد پيامبر ( ص ) آمد .\r\nنيز بنى عمرو بن قعين [ 4 
  ] بن الحارث بن ثعلبة بن دودان ، كه از آنان بود : طماح بن قيس بن طريف بن عمرو بن قعين مردى كه نزد قيصر در هلاك امرى القيس سعايت كرد و طليحة بن خويلد بن نوفل بن نضلة بن الاشز بن حجوان بن فقعس بن طريف بن عمرو كه كاهن بود و ادعاى نبوت كرد ، سپس اسلام آورد . بنى اسد را بطونى ديگر است كه ذكر آنها موجب دراز شدن سخن مىشود .\r\nو اما ، قاره و عكل ، اينان فرزندان هون بن خزيمة بن مدركة بن الياس و برادران بنى اسد هستند و نيز با بنى زهره از قريش حليف و هم پيمان بودند .\r\nاما كنانه ، پدر ايشان ، كنانة بن خزيمة بن مدركه ، ايشان برادران بنى اسد هستند .\r\nديارشان در حوالى مكه است . كنانه داراى بطون بسيار است ، اشرف همهء آنان قريش است . آنان ، فرزندان نضر بن كنانه‌اند كه از آنان ياد خواهيم كرد . آنگاه بنى عبد مناة بن كنانه است و بنى مالك بن كنانه . از بنى عبد مناة است بنى بكر و بنى مرة و بنى الحارث و بنى عامر . و از بنى بكر است : بنى ليث بن بكر ، كه از آنانست بنى الملوح بن يعمر . و نام يعمر شداخ بن عوف بن كعب بن عامر بن ليث است . و از آنان است جثامة بن قيس بن الشداخ ، صحابى مشهور . و شاعر عروة بن أدية بن يحيى بن مالك بن الحارث بن عبد اللّه بن الشداخ . و از ايشان است : بنى شجع بن عامر بن ليث بن بكر كه ابو واقد الليثى ، صحابى مشهور از آن خاندان است . او ابو واقد حارث بن عوف بن اسيد بن جابر بن عديدة بن عبد مناة بن شجع است . و نيز بنى سعد بن ليث بن بكر ، كه از آنان است : ابو الطفيل عامر بن واثلة بن عبد اللّه بن عمير [ 5 
  ] بن جابر بن حميس [ 6 
  ] بن جدى [ 7 
  ] بن سعد . كه او آخرين كسى بود از آنان ، كه پيامبر را ديده بود . در سال صد و هفت وفات يافت . و واثلة بن الاسقع بن عبد العزى بن\r\n\r\n\r\n","description":"","footnote":"\r\n[ ( 1 ) 
  ] كثير .\r\n[ ( 2 ) 
  ] امرؤ القيس .\r\n[ ( 3 ) 
  ] القيس .\r\n[ ( 4 ) 
  ] قعيد .\r\n[ ( 5 ) 
  ] عمرو .\r\n[ ( 6 ) 
  ] خميس .\r\n[ ( 7 ) 
  ] عدى .\r\n","page_name":" 367 ","page_number":391},
  {"content":"\r\n\r\nياليل بن ناشب بن عبدة بن سعد ، صحابى مشهور . و نيز بنى جندع [ 1 
  ] بن ليث بن بكر كه امير خراسان ، نصر بن سيار بن رافع بن حرى [ 2 
  ] بن ربيعة بن عامر بن عوف بن جندع و نيز رافع بن الليث بن نصر كه در ايام رشيد در سمرقند ، براى بنى اميه دعوت مىكرد از ايشان بودند .\r\nرافع بن ليث از مأمون امان گرفت .\r\nو از بنى عبد منات [ 3 
  ] است ، بنى عريج بن بكر بن عبد منات و بنى الدئل بن بكر كه از ايشان است اسود بن رزق بن يعمر بن نافثة بن عدى بن الدئل كه او سبب فتح مكه بود .\r\nو سارية بن زنيم بن عمرو بن عبد اللّه بن جابر بن محميه [ 4 
  ] بن عبيد [ 5 
  ] عدى بن الدئل ، كسى كه عمر - چنان كه مشهور است - او را كه در عراق جنگ مىكرد ، ندا داد . و ابو الاسود واضع علم نحو ، و نام او ، ظالم بن عمرو بن سفيان بن عمرو بن جندب بن يعمر بن حلس [ 6 
  ] بن نافثة بن عدى بود .\r\nو بنى ضمرة بن بكر كه از آنان بود : عامرة بن مخشى بن خويلد بن عبد بن نهم بن يعمر بن عوف بن جدى بن ضمرة كه رسول خدا ( ص ) ، با قوم او مصالحه كرد و عمرو بن امية بن خويلد بن عبد اللّه بن اياس بن عبيد بن ناشرة بن كعب بن جدى [ 7 
  ] ، كه از صحابه بود . و براض بن قيس بن رافع بن قيس بن جدى الفاتك ، قاتل عروة الرحال بن عتبة بن جعفر بن كلاب . و اين امر سبب نبرد فجار گرديد . و از ضمره است غفار بن مليل بن ضمرة ، بطنى كه از آن بطن بود ابو ذر الغفارى صحابى ، نام او جندب بن جنادة بن سفيان بن عبيد بن حرام بن غفار بود و كثير شاعر كه به عزه ، دختر جميل بن حفص بن اياس بن عبد العزى بن حاجب بن غفار عشق مىورزيد و براى او شعر مىگفت . و نيز از ايشان بود : كلثوم بن الحصين بن خالد بن معيشر [ 8 
  ] بن بدر بن احيمس [ 9 
  ] بن غفار . او را رسول خدا ( ص ) در غزوهء فتح به جاى خود ، در مدينه نهاد .\r\nو نيز بنى مدلج بن مرة بن عبد مناة كه از ايشان بود سراقة بن مالك بن جعشم بن مالك بن عمرو بن مالك بن تيم [ 10 
  ] بن مدلج كسى كه براى گرفتن جائزهء قريش ، رسول خدا ( ص ) را تعقيب كرد تا او را به مكه باز گرداند و براى او نشانه‌هايى آشكار شد و خداى تعالى او را از آن كار منصرف ساخت . و مجزز المدلجى كه از آنچه در باب اسامه و زيد گفت ، رسول خدا ( ص ) را مسرور نمود . و بنى عامر بن عبد مناة كه از آنان بود : مساحق بن الاقوم [ 11 
  ] بن جذيمة بن عامر ، كسى كه خالد بن الوليد در غميصا آنان را كشتار كرد و پيامبر ديهء آنان را پرداخت نمود و خالد بن وليد را سرزنش نمود . و نيز بنى الحارث بن عبد مناة كه از ايشان بود : حليس بن علقمة بن عمرو بن الاوقح بن عامر بن جذيمة بن عوف بن الحارث كه با قريش پيمان احابيش\r\n\r\n\r\n","description":"","footnote":"\r\n[ ( 1 ) 
  ] جذع .\r\n[ ( 2 ) 
  ] عدى .\r\n[ ( 3 ) 
  ] مناف .\r\n[ ( 4 ) 
  ] محيه .\r\n[ ( 5 ) 
  ] عبد .\r\n[ ( 6 ) 
  ] حليس .\r\n[ ( 7 ) 
  ] جرى .\r\n[ ( 8 ) 
  ] معيسير .\r\n[ ( 9 ) 
  ] خميس .\r\n[ ( 10 ) 
  ] تميم .\r\n[ ( 11 ) 
  ] الافرام .\r\n","page_name":" 368 ","page_number":392},
  {"content":"\r\n\r\nرا بست و برادرش تيم كه با آنان پيمان قاره را منعقد نمود . و بنى فراس بن مالك بن كنانه كه از ايشان بود : سوار كار عرب ربيعة بن المكدم بن عامر بن خويلد بن جذيمة بن علقمة بن جذل الطعان بن فارس . و از ايشان بودند : بنى مخدج عامر بن ثعلبة بن الحارث بن مالك بن كنانه . و نسأهء شهور در جاهليت از ايشان بود . در عصر جنادة بن امية بن عوف بن قلع بن جذيمة بن عبد نعيم [ 1 
  ] بن عدى [ 2 
  ] بن عامر اسلام آوردند و هر كس به اين مقام مىرسيد ، او را قلمس مىگفتند . نخستين كسى كه نسىء را در ماه‌ها اجرا كرد ، سرير [ 3 
  ] بن ثعلبة بن حارث بود و از اينان بود : رماحس بن عبد العزيز بن الرماحس بن الرسارس بن السكران بن واقد بن وهيب [ 4 
  ] بن هاجر بن عرينة [ 5 
  ] بن وائلة بن الفاكه بن عمرو بن الحارث . عبد الرحمان الداخل چون به اندلس آمد ، او را بر جزيره و شدونه حكومت داد ولى او ، در آنجا از فرمان سر برتافت و عبد الرحمان بر سر او لشكر كشيد و او به بر العدوة گريخت و در آنجا بمرد . او را در اندلس اعقابى است و آنان را در دولت اموى آوازه فرمانروايى است . بارها بر سواحل متصرفاتى عبيديان در افريقيه ، حمله مىآوردند . و هو وارث الارض و من عليها و هو خير الوارثين . لا رب غيره و لا خير إلا خيره و لا يرجى الا اياه و لا معبود سواه و هو نعم المولى و نعم النصير و اسأله الستر الجميل و لا حول و لا قوة الا باللّه العلى العظيم . صلى اللّه على سيدنا محمّد و على آله و صحبه و سلم تسليما كثيرا الى يوم الدين و الحمد للّه رب العالمين . حمدا دائما كثيرا و اللّه ولى التوفيق . . .\r\nو اما قريش ، فرزندان نضر بن كنانة بن فهر بن مالك بن النضرند . نضر را قريش مىناميدند از جهت اينكه بازرگان بود و بازرگانى را تقرش مىگفتند . و بعضى گويند قريش مصغر قرش است و قرش ماهى بزرگ است كه حيوانات ديگر دريائى را برمىدرد . قريش را به فهر نسبت مىدهند زيرا زاد و رود نضر ، منحصر به دو بود و او را جز فهر هيچ اعقابى نبود ، اين است سبب آنكه گويند قريش از بنى فهر بن مالك‌اند . اما آنكه قريش ناميده مىشد ، نضر بود .\r\nفهر را سه فرزند بود : غالب و حارث و محارب . فرزندان محارب بن فهر از قريش ظواهر بودند و از ايشان بود : ضحاك بن قيس بن خالد بن وهب بن ثعلبة بن وائلة [ 6 
  ] بن عمرو بن شيبان بن محارب ، كه در مرج راهط مروان بن الحكم به هنگامى كه با او ، به خلافت بيعت كردند ، او را بكشت . و ضرار بن الخطاب بن مرداس بن كثير بن عمرو آكل السقب [ 7 
  ] بن حبيب بن عمرو بن شيبان ، سوار كار مشهور كه از صحابه بود . و پدرش خطاب بن مرداس سيد ظواهر [ 8 
  ] در عصر جاهليت بود . و از غنايمى كه به دست مىآوردند ربع آن را مىگرفت و در جنگ‌هاى فجار شركت داشت و پسرش از دليران و شاعران عهد اسلامى بود . و عبد الملك بن قطن [ 9 
  ] بن\r\n\r\n\r\n","description":"","footnote":"\r\n[ ( 1 ) 
  ] فقيم .\r\n[ ( 2 ) 
  ] عدى .\r\n[ ( 3 ) 
  ] سمير .\r\n[ ( 4 ) 
  ] وهب .\r\n[ 5 ) عز . 
  ]\r\n[ ( 6 ) 
  ] واثله .\r\n[ ( 7 ) 
  ] السقف .\r\n[ ( 8 ) 
  ] ظواهر از قريش : ساكنان خارج از مكه در اطراف آن .\r\n[ ( 9 ) 
  ] قطى .\r\n","page_name":" 369 ","page_number":393},
  {"content":"\r\n\r\nنهشل بن عمرو بن عبد اللّه بن وهب بن سعد بن عمرو آكل السقب . او در نبرد حره حاضر بود و زندگىاش به دراز كشيد تا آنجا كه حكومت اندلس يافت . اصحاب بلج [ 1 
  ] بن بشر القشيرى او را بر دار كردند . و كرز بن جابر بن حسل بن الاجب [ 2 
  ] بن حبيب بن عمرو بن شيبان . در روز فتح در حالى كه با پيامبر ( ص ) بود ، كشته شد .\r\nبنى الحارب بن فهر از ظواهر خارج شدند و از ايشان بود : ابو عبيده عامر بن عبد اللّه بن الجراح بن هلال بن اهيب [ 3 
  ] بن ضبة بن الحارث يكى از عشره [ 4 
  ] مبشره و امير مسلمانان در فتح شام بود . و عقبة بن نافع بن عبد قيس بن لقيط بن عامر بن امية بن الظرب [ 5 
  ] بن الحارث ، فاتح افريقيه و بانى شهر قيروان از اعقاب اوست : حبيب بن ابى عبيدة بن عقبه والى افريقيه قاتل عبد العزيز بن ، موسى بن نصير ، و نيز يوسف بن عبد الرحمان بن ابو عبيده امير اندلس . عبد الرحمان بن معاوية بن هشام بن عبد الملك ، بر او داخل شد و به قتلش آورد . و خود و فرزندانش بعدا والى آن ديار شدند .\r\nاما غالب بن فهر : او در عمود نسب گرامى پيامبر است . غالب پدر تيم الادرم و دو پسر ديگر بود . بنى تيم الادرم از ظواهر بودند يعنى در باديه مىزيستند . از ايشان بود ابن خطل كه پيامبر ( ص ) در روز فتح فرمان قتلش را داد و در حالى كه به پرده‌هاى كعبه آويخته بود ، كشته شد . نام او هلال بن عبد اللّه بن عبد اللّه بن عبد مناف بن اسعد بن جابر بن كبير بن تيم الادرم بود .\r\nاما لؤى بن غالب در عمود نسب گرامى پيامبر ، پدر كعب و عامر و بطون ديگرى بود چون : خزيمه و سامه و سعد و جشم يا حارث و عوف كه در نسبشان به لؤى اختلاف است لااقل از قريش ظواهر هستند . بعضى گويند كه بنى سامه از قريش نيستند و در عمان سكونت دارند و گويند كه بنى سامان پادشاهان ما وراء النهر از آنانند . اما فرزندان عامر بن لؤى عبارتند از شقير ( ؟ ) يا حسل بن عامر و معيص بن عامر . از بنى معيص است بسر [ 6 
  ] بن ابى ارطاة بن عمير بن عويمر بن عمران بن الحليس بن سيار [ 7 
  ] بن نزار بن معيص بن عامر و او يكى از سرداران معاويه است . و مكرز بن حفص بن الاخيف [ 8 
  ] بن علقمة بن عبد الحارث بن منقذ بن عمرو بن معيص كه از سادات قريش بود و ابو جندل بن سهيل را پناه داد و رسول خدا ( ص ) او را باز پس داد . و عمرو بن قيس بن زائدة بن جندب الاصم بن هرم بن رواحة بن حجر بن عبد بن معيص و او پسر خالهء خديجه بود و مادرش ام مكتوم [ 9 
  ] عاتكه ، دختر عبد اللّه بن عنكثة بن عامر بن مخزوم بود .\r\nو از بنى حسل است : عبد اللّه بن سعد بن ابى سرح بن الحارث بن حبيب بن جذيمة [ 10 
  ] بن\r\n\r\n\r\n","description":"","footnote":"\r\n[ ( 1 ) 
  ] بلخ .\r\n[ ( 2 ) 
  ] لاحب .\r\n[ ( 3 ) 
  ] وهب .\r\n[ ( 4 ) 
  ] عشيره .\r\n[ ( 5 ) 
  ] ضرب .\r\n[ ( 6 ) 
  ] بشر .\r\n[ ( 7 ) 
  ] يسار .\r\n[ ( 8 ) 
  ] الاحنف .\r\n[ ( 9 ) 
  ] ام كلثوم .\r\n[ ( 10 ) 
  ] خزيمه .\r\n","page_name":" 370 ","page_number":394},
  {"content":"\r\n\r\nمالك بن حسل بن عامر فرمانده مسلمانان در فتح افريقيه ، در خلافت عثمان و او الى مصر شد . كاتب رسول خدا ( ص ) بود آنگاه به مكه بازگشت و بار ديگر توبه كنان باز آمد و حالش نيكو شد و داستانش معروف است . و حويطب بن عبد العزى بن ابى قيس بن عبد ود بن نصر بن مالك بن حسل ، او نيز از اصحاب بود . و عمرو بن عبد شمس بن عبد ود بن نصر بن مالك صاحب حديبيه و برادرش سكران و پسرش ابو جندل بن سهيل موسوم به عاصى ، او همان بود كه در روز صلح حديبيه با بندهايى آهنين كه بر دست و پاى داشت نزد پيامبر ( ص ) آمد و پيامبر او را باز گردانيد و قصهء او معروف است . و زمعة بن قيس بن عبد شمس و پسرش عبد بن زمعه و دخترش سوده بنت زمعه ام المؤمنين و او زوجهء پسر عم خود ، سكران بود .\r\nپس از سكران رسول خدا ( ص ) با او ازدواج كرد .\r\nو اما كعب بن لؤى ، او نيز در عمود نسب گرامى پيامبر است . فرزندانش مرة و هصيص و عدى هستند اينان قريش بطاح‌اند ، يعنى ساكنان بطايح مكه . از فرزندان هصيص بن كعب بن لؤى است : سهم بن عمرو بن هصيص بن كعب . از ايشان است :\r\nعاصى بن وائل بن هشام بن سعيد بن سهم . و پسران او عمرو و هشام . و نيز عبد الرحمان بن محيص [ 1 
  ] بن ابى وداعه حارث بن سعيد بن سعد ، قارى مردم مكه و اسماعيل بن جامع بن عبد المطلب بن ابى وداعه مفتى مكه و نبيه و منبه پسران حجاج بن عامر بن حذيفة بن سهم كه در روز بدر هر دو در حال كفر كشته و در چاه افكنده شدند و در اين روز عاص بن منبه نيز كشته شد و ذو الفقار شمشير رسول خدا ( ص ) از آن او بود و عبد اللّه بن الزبعرى بن قيس بن عدى بن سعد بن سهم ، كه پيامبر را با شعر خود مىآزرد ، ابن الزبعرى سپس اسلام آورد و اسلامش نيكو شد . و حذافة بن قيس ابو الاخنس و خنيس . خنيس پيش از رسول خدا ( ص ) شوى حفصه بود . و عبد اللّه بن حذافه از مهاجران حبشه بود و او بود كه نامهء رسول خدا ( ص ) را نزد كسرى برد .\r\nو نيز بنى جمح بن عمرو بن هصيص بن كعب ، از ايشان بود : امية بن خلف بن وهب بن حذافه كه در جنگ بدر كشته شد و برادرش ابى كه رسول خدا ( ص ) ، در جنگ احد او را به دست خود كشت . و پسرش صفوان بن اميه كه در روز فتح مكه اسلام آورد و پسر او عبد اللّه بن صفوان كه در ركاب زبير كشته شد و عثمان بن مظعون بن حبيب بن وهب بن حذافه و برادرانش قدامه و سائب و عبد اللّه كه از مهاجران و بدريان بودند و خواهرانش زينب بنت مظعون و ام حفصه .\r\nو نيز بنى عدى بن كعب ، از ايشان است : زيد بن عمرو بن نفيل بن عبد العزى بن رياح بن عبد اللّه بن قرط بن زراح بن عدى . او در زمان جاهليت ترك بتان كرد و به كيش\r\n\r\n\r\n","description":"","footnote":"\r\n[ ( 1 ) 
  ] معيص .\r\n","page_name":" 371 ","page_number":395},
  {"content":"\r\n\r\nحنيف كيش ابراهيم گرويد در قريه‌اى از قراء بلقاء كشته شد . او را افراد قبايل لخم يا جذام به قتل آوردند . و پسرش سعيد بن زيد كه يكى از عشرهء مبشره است . و عمر بن الخطاب امير المؤمنين و پسرش عبد اللّه و عاصم و عبيد اللّه و ديگران از اينانند . و خارجة بن حذافة بن غانم بن عامر بن عبيد اللّه بن عويج بن عدى بن كعب كه يكى از حروريان ، او را كه عمرو بن العاص پنداشته بود ، در مصر به قتل آورد . گفت من كشتن عمرو را مىخواستم و خداوند كشته شدن خارجه را ، و اين مثل شد . و ابو الجهم بن حذيفة بن غانم متصدى غنايم در روز حنين ، و مطيع بن الاسود بن حارثه بن نضلة بن عبيد بن عويج ، صحابى . و پسرش عبد اللّه بن مطيع كه در نبرد حره فرمانده مهاجرين بود و با ابن الزبير در مكه كشته شد .\r\nاما مرة بن كعب ، او نيز در عمود نسب گرامى پيامبر است . او را سه فرزند بود :\r\nكلاب و تيم و يقظه . اما تيم بن مرة از ايشان است : عبد اللّه بن جدعان بن عمرو بن كعب بن سعد بن تيم ، سيد قريش در جاهليت و خانهء او آن روز در مكه مشهور بود و نيز ابو بكر الصديق و نام او عبد اللّه بن ابى قحافه است و نام ابى قحافه عثمان بن عامر بن عمرو بن كعب است و پسران ابو بكر عبد الرحمان و محمّد . و نيز طلحة بن عبيد اللّه [ 1 
  ] بن عثمان بن كعب كه در روز جمل كشته شد و پسرش محمّد السجاد نيز در آن روز كشته شد و شمار و اعقابشان بسيار است .\r\nو بنى يقظة بن مره كه از ايشان است : مخزوم بن يقظة بن مره و نيز صيفى بن ابى رفاعه ، و ابى رفاعه امية بن عائذ بن عمرو بن مخزوم است . او و برادرش ، در بدر همچنان در حال كفر كشته شدند . و ارقم بن ابى ارقم كه نام او عبد مناف بن ابى جندب است و نام ابو جندب اسد بن عبد اللّه بن عمرو [ 2 
  ] بن مخزوم او از اصحاب و از بدريان بود . پيش از آنكه اسلام آشكار شود ، پيامبر ( ص ) و مسلمانان در خانهء او نهانى اجتماع مىكردند . و ابو سلمه عبد اللّه بن عبد الاسد بن هلال بن عبد اللّه بن عمر بن مخزوم از قدماى مهاجران است . او پيش از پيامبر ، شوهر ام سلمه ، زوجهء رسول خدا ( ص ) بود . و فاكه بن المغيرة بن عبد اللّه بن عمر بن مخزوم كه نام او ، ابو قيس بود . در جنگ بدر كافر كشته شد . و ابو جهل بن هشام بن المغيره كه نام او ، عمرو بود و در همين روز كافر كشته شد . و پسرش عكرمه از اصحاب بود . و حارث بن هشام بن المغيره كه اسلام آورد و اسلامش نيكو شد او را نوادگان بسيار و مشهور است . و ابو امية بن ابى حذيفة بن المغيره كه در روز بدر كافر كشته شد و دختر او ، ام سلمه ام المؤمنين است . و هشام بن ابى حذيفه كه از مهاجران به حبشه بود و عبد اللّه بن ابى ربيعة كه نامش بجير [ 3 
  ] بود و از صحابه بود و از فرزندان اوست حارث بن عبد اللّه بن ابى ربيعة معروف ، به قباع و وليد بن\r\n\r\n\r\n","description":"","footnote":"\r\n[ ( 1 ) 
  ] عبد اللّه .\r\n[ ( 2 ) 
  ] عمرو .\r\n[ ( 3 ) 
  ] عمرو .\r\n","page_name":" 372 ","page_number":396},
  {"content":"\r\n\r\nمغيره كه در مكه كافر بمرد . و پسرش خالد بن الوليد سيف اللّه ، صاحب فتوحات اسلامى ، و مسيب بن حزن بن ابى وهب بن عمرو بن عائذ بن عمران بن مخزوم كه از افراد بيعت رضوان بود و پسرش سعيد بن مسيب از تابعين از اين تيره‌اند .\r\nاما كلاب بن مره ، از عمود نسبت گرامى پيامبر را چند فرزند بود : قصى و زهره ، از بنى زهرة بن كلاب است : آمنه بنت وهب بن عبد مناف بن زهره مادر پيامبر ( ص ) و برادرزادهء او عبد اللّه بن الارقم بن عبد يغوث بن وهب . و سعد بن ابى وقاص و نام ابو وقاص ، مالك بن وهب بن عبد مناف بود فرماندهء مسلمانان در فتح عراق بود . و هاشم پسر برادرش عتبه در اين روز از اميران بود و پسرش عمر بن سعد ، كه او را عبيد اللّه بن زياد براى قتال با حسين روانه كرد .\r\nو مختار بن ابى عبيده ، او را بكشت و برادرش ، محمّد بن سعد كه حجاج به سبب خروج او با ابن الاشعث [ 1 
  ] ، به قتلش آورد . و مسور بن مخرمة بن نوفل بن وهب كه از صحابه بود . و پدر او كه از مؤلفة قلوبهم بود و عبد اللّه بن عبد عوف بن عبد الحارث بن زهره و پسرش سلمة ، و او را اعقاب بسيار بود .\r\nاما قصى بن كلاب از عمود نسب گرامى پيامبر است . او كسى است كه قريش را با هم متحد ساخت و پايه‌هاى مجدشان را استوار نمود . فرزندان او عبد مناف و عبد الدار و عبد العزى بودند . او بنى عبد الدار است : نضر بن الحارث بن علقمة بن كلدة بن عبد مناف بن عبد الدار ، در روز بدر با مشركان اسير شد . چون پيامبر از جنگ بدر ، به مدينه بازگشت و به الصفراء رسيد ، فرمود تا گردنش را در آنجا بزنند . و مصعب بن عمرو بن هاشم بن عبد مناف صحابى و از بدريان كه در جنگ احد كشته شد . او در اين جنگ پرچمدار بود . از اعقاب او عامر بن وهب كه در سرقسطه از اندلس ، براى ابو جعفر المنصور دعوت مىكرد . يوسف بن عبد الرحمان الفهرى ، امير اندلس پيش از عبد الرحمان الداخل او را به قتل آورد . و از ايشان بود ابو السنابل بن بعكك بن السباق بن عبد الدار ، صحابى مشهور . و از ايشان بود ، عثمان بن طلحه بن عبد العزى بن عثمان بن عبد الدار آنكه رسول خدا ( ص ) در روز فتح مكه ، كليد كعبه را به او داد . و گويند آن را به برادرش شيبه داد و از آن روز مقام حجابت خانه به فرزندان شيبة بن طلحه رسيد .\r\nاما بنى العزى بن قصى ، از ايشان بود : ابو البخترى العاصى بن هاشم بن الحارث بن اسعد بن عبد العزى و عثمان بن الحويرث . او مىخواست از جانب قيصر بر قريش پادشاهى يابد ، قريش سرباز زدند و او به شام بازگشت و در آنجا هر چه از قريش يافت به زندان افكند و از جملهء ايشان بود ، ابو احيحه سعيد بن العاص . قريش نزد عمرو بن جفنة الغسانى دسيسه كردند و او عثمان بن الحويرث را زهر داد و او در شام بمرد . و هبار بن الاسود بن المطلب بن اسد بن\r\n\r\n\r\n","description":"","footnote":"\r\n[ ( 1 ) 
  ] حجاج بن ابى الاشعث .\r\n","page_name":" 373 ","page_number":397},
  {"content":"\r\n\r\nعبد العزى ، از اعقاب او بود عمر بن عبد العزيز بن المنذر بن الزبير بن عبد الرحمان بن هبار ، فرمانرواى سند ، كه در آغاز آن فتنه بعد از قتل المتوكل ، حكومت آنجا يافت و فرزندانش همچنان در آن ديار فرمانروايى داشتند تا آنگاه كه به دست محمود بن سبكتكين امير غزنه و اين سوى جيحون از خراسان منقرض گشتند . پايتختشان شهر منصوره بود . جدش منذر بن الزبير [ 1 
  ] در ايام السفاح در قرقيسيا قيام كرد ولى او را اسير و بر دار كردند و نيز اسماعيل بن هبار كه مصعب بن عبد الرحمان به ناگهان او را كشت . و هبار پيامبر ( ص ) را هجو كرده بود . پسرش عوف اسلام آورد و پيامبر ( ص ) را مدح گفت و اسلامش نيكو شد و عبد اللّه بن زمعة بن الاسود ، او نيز از اصحاب بود . او زينب دختر ابو سلمة از ام سلمه ام المؤمنين را به زنى گرفت . و زبير بن العوام بن خويلد يكى از عشره مبشره و پسران او عبد اللّه و مصعب . و حكيم بن حزام بن خويلد كه شصت سال در اسلام بزيست و دار الندوه را از معاويه به صد هزار دينار خريد و پسرش هشام بن حكيم .\r\nاما عبد مناف در قريش صاحب شوكت بود و در اوج شرف . او در عمود نسب گرامى پيامبر است . فرزندان او ، عبد شمس و هاشم و مطلب و نوفل بودند بنى هاشم و بنى عبد شمس رياست بر بنى عبد مناف را ميان خود تقسيم كردند و باقى با آنان حليف و هم پيمان شدند .\r\nبنى عبد المطلب حليف بنى هاشم بودند و بنى نوفل اخلاف بنى عبد شمس . اما بنى عبد شمس ، از ايشان بودند : عبلات و آنان فرزندان امية الاصغر بودند دخترش ثريا همسر عمر بن ابى ربيعه بود .\r\nاو سرور غريض [ 2 
  ] مغنى بود . و بنى ربيعة بن عبد شمس ، از آنان بود : عتبه و شيبه پسران ربيعه .\r\nو از عتبه بود : وليد كه در روز بدر كافر كشته شد ، و ابو حذيفه صحابى كه از موالى سالم بود و در جنگ يمامه كشته شد . و هند دختر عتبه مادر معاويه بود .\r\nو بنى عبد العزى بن عبد شمس ، از ايشان بود : ابو العاصى بن الربيع بن عبد العزى داماد پيامبر . امامه دختر او بود و على [ ع 
  ] بعد از فاطمه او را به زنى گرفت .\r\nو بنى امية الاكبر بن عبد شمس ، از ايشان است : سعيد بن ابى احيحة العاصى بن اميه ، او كافر از دنيا رفت و پسرش خالد بن سعيد كه در جنگ يرموك كشته شد . و سعيد بن العاصى بن سعيد ، از مسلمانان قديم كه والى صنعاء شد و در فتح شام به شهادت رسيد . و پسرش سعيد ، كه در جنگ يرموك كشته شد . و سعيد بن العاصى بن سعيد بن العاصى بن اميه از جانب عثمان حكومت كوفه يافت و پسرش عمرو الاشدق كه عليه عبد الملك قيام كرد و به فرمان او كشته شد . و امير المؤمنين عثمان بن عفان بن العاصى بن اميه . و مروان بن الحكم بن ابى العاصى و اعقاب او ، خلفاى نخستين اسلام و پادشاهان اندلس كه مشهورند و ما به هنگام ذكر اخبار دولت‌هايشان از ايشان ياد خواهيم كرد . و ابو سفيان بن حرب بن\r\n\r\n\r\n","description":"","footnote":"\r\n[ ( 1 ) 
  ] الربيع .\r\n[ ( 2 ) 
  ] قريض .\r\n","page_name":" 374 ","page_number":398},
  {"content":"\r\n\r\nاميه و پسران او ، معاويه امير المؤمنين و يزيد و حنظله و عتبه و ام حبيبه ام المؤمنين و اعقاب معاويه مشهورند و ما در جاى خود از آنان ياد خواهيم كرد .\r\nو عتاب بن اسيد بن ابى العاص بن اميه . رسول خدا ( ص ) او را حكومت مكه داد ، آنگاه كه آن را فتح كرد و همواره در آن مقام بود تا روزى كه خبر مرگ ابو بكر الصديق را شنيد ، او نيز بمرد . و از ايشان است : بنى ابى الشوارب كه از عهد المتوكل تا المقتدر در بغداد ، مقام قضاوت داشتند . اينان فرزندان ابو عثمان بن عبد اللّه بن خالد بن اسيد بن ابى العاص هستند . و عقبه بن ابى معيط كه نام ابى معيط ابان بن عمرو بن اميه است . رسول خدا ( ص ) او را در روز بدر بكشت و پسرش وليد بن عقبه كه از اصحاب بود و حكومت كوفه يافت . او كسى بود كه به سبب نوشيدن شراب در برابر عثمان حدش زدند . پسرش ، ابو قطيفهء شاعر بود . از فرزندان عقبة بن ابى معيط است : معيطى ، آنكه در دانيه در مشرق اندلس با او بيعت شد .\r\nپس از قرن چهارم در پايان دولت اموى ، در زمان فتنه مجاهد ، پادشاه آن ديار با او بيعت كرد از فرزندان خالد بن عقبه است : عبد اللّه بن عبد اللّه بن الوليد بن محمّد بن يوسف بن عبد اللّه بن عبد العزيز بن خالد بن عثمان بن عبد اللّه بن عبد العزيز بن خالد بن عقبة بن ابى معيط .\r\nو بنى نوفل بن عبد مناف ، از ايشان است : جبير بن مطعم بن عدى بن نوفل صحابى مشهور .\r\nو پدرش مطعم كسى است كه رسول خدا ( ص ) در روز طائف در حق او دعا كرد و او ، پيش از جنگ بدر كشته شد . و طعيمة بن عدى كه در جنگ بدر ، كافر كشته شد و غلام او وحشى كه در روز احد حمزه بن عبد المطلب را كشت . و بنى المطلب بن عبد مناف ، از ايشان است :\r\nقيس بن مخرمة بن المطلب كه از اصحاب بود و پسرش عبد اللّه بن قيس ، از موالى يسار ، جد محمّد بن اسحاق بن يسار ، صاحب كتاب المغازى و مسطح ، عوف بن اثاثه بن عباد بن المطلب يكى از كسانى كه در موضوع افك سخن گفته بود و او پسر خالهء ابو بكر الصديق بود .\r\nو ركانة بن عبد يزيد بن هاشم بن عبد المطلب كه از مردان سخت نيرومند بود و رسول خدا ( ص ) با او كشتى گرفت و بر زمينش زد و اين يكى از معجزات او بود . ركانه در جنگ بدر اسير شد ، از اعقاب اوست : شافعى محمّد بن ادريس بن العباس بن عثمان بن شافع بن السائب .\r\nاما بنى هاشم بن عبد مناف ، سيدشان عبد المطلب بن هاشم است . و از اعقاب او جز اعقاب عبد المطلب از كسى نام نبرده‌اند . او را ده پسر بود . عبد اللّه پدر پيامبر ( ص ) كه كوچكترين فرزندان او بود و حمزه و عباس و ابو طالب و زبير و مقوم و گويند نام مقوم غيداق بود و ضرار و حجل و ابو لهب و حارث [ 1 
  ] زبير را اعقابى نبود و چنان كه ابن حزم مىگويد : اعقاب حمزه هم منقرض شده‌اند و از اعقاب ابو لهب ، عتبه بود كه از اصحاب بود . اما اعقاب عباس و ابو طالب بيشتر از آن است كه به حساب آيند . خاندان و شرف اولاد عباس در فرزندان عبد اللّه بن\r\n\r\n\r\n","description":"","footnote":"\r\n[ ( 1 ) 
  ] قثم .\r\n","page_name":" 375 ","page_number":399},
  {"content":"\r\n\r\nعباس است و اولاد ابو طالب در فرزندان على امير المؤمنين . و ما به هنگام ذكر اخبار و دولتشان از مشاهير آنان ياد خواهيم كرد . انشا اللّه . اين پايان سخن در انساب قريش است .\r\nو نيز پايان كلام در انساب مضر و عدنان . اينك به اخبار قريش و ساير مضر باز مىگرديم و از دولتشان در عهد اسلامى ياد مىكنيم . و اللّه المستعان . لا رب غيره . و لا خير الاخيره و لا معبود سواه و لا يرجى إلا إياه و هو حسبى و نعم الوكيل و اسأله الستر الجميل .\r\n\r\n","description":"","footnote":"","page_name":" 376 ","page_number":400},
  {"content":"\r\n\r\n\r\nقريش خبر از قريش ، از اين طبقه ، و فرمانرواييشان در مكه و آغاز كارشان و چگونگى رسيدن فرمانروايى به آنان از امت‌هاى پيشين .\r\nبه هنگام سخن از نخستين طبقه از اعراب گفته‌اند كه : حجاز و ديگر سرزمين‌هاى ديار عمالقه بود . عمالقه از فرزندان عمليق بن لود [ 1 
  ] بودند و در آن سرزمين‌ها پادشاهى داشتند .\r\nجرهم نيز از اين طبقه بود از فرزندان يقطان [ 2 
  ] بن شالح [ 3 
  ] بن ارفكشاد [ 4 
  ] و سرزمين‌هايشان در يمن بود با برادرانشان در حضرموت مىزيستند . مردم يمن ، در اين روزگاران دچار قحط شدند و آنان از پى آب و چراگاه به جانب تهامه گريختند . در راه به اسماعيل كه با مادرش در كنار زمزم مىزيست ، برخوردند . و ما سرگذشت همهء آنان را به هنگام ذكر احوال ابراهيم ( ع ) آورديم . اينان بر قطوراء كه از بقاياى عمالقه بودند ، فرود آمدند . رئيس عمالقه در اين ايام ، سميدع بن هوثر ( به ثاء سه نقطه ) بن لاوى بن قطوراء بن ذكر بن عملاق يا عمليق بود . خبر جرهم و دست يافتنشان در حجاز به آب و چراگاه به يمن رسيد ، آنان نيز به ايشان پيوستند سرورشان در اين روزگار ، مضاض بن عمرو بن سعيد بن الرقيب بن هنىء ابن نبت بن جرهم بود ، اينان نيز در مكه بر قعيقعان [ 5 
  ] فرود آمدند و قطورا ، در اسفل مكه بود . پس عشريه كسانى را كه از قسمت‌هاى بالا به مكه داخل مىشد مضاض مىگرفت و عشريهء كسانى را كه از قسمت‌هاى پائين به مكه داخل مىشدند ، سميدع . اين قول ابن اسحاق و مسعودى بود كه معتقدند : كه قطوراء از عمالقه بوده‌اند و حال آنكه ديگران مىگويند كه : قطوراء از بطون جرهم است و از عمالقه نيستند . سپس قطوراء و جرهم از يك ديگر جدا شدند و ميانشان بر سر تسلط بر امور ، همچشمى و رقابت پديد آمد و كارشان به نبرد كشيد و مضاض بر آنان غلبه يافت و سميدع را كشت و دوران اعراب عاربه به پايان آمد . شاعر گويد :\r\n\r\n\r\n","description":"","footnote":"\r\n[ ( 1 ) 
  ] لاوذ .\r\n[ ( 2 ) 
  ] يقطن .\r\n[ ( 3 ) 
  ] شالخ .\r\n[ ( 4 ) 
  ] ارفخشد .\r\n[ ( 5 ) 
  ] قعيقعان .\r\n","page_name":" 377 ","page_number":401},
  {"content":"\r\n\r\n مضى آل عملاق فلم يبق منهم * حقير و لا ذو عزة متشاوس ( ؟ )\r\nعتوا فادال الدهر منهم و حكمه * على الناس هذا و اغذ ، و مبايس ( ؟ ) \r\nاسماعيل ( ع ) در ميان جرهم رشد يافت و به زبانشان سخن گفت و از آنان زنى به نام حرا گرفت . اين زن ، دختر سعد بن عوف بن هنء بن نبت بن جرهم بود . و اين همان زنى است كه چون ابراهيم به ديدار فرزند خود آمد ، گفت : تا طلاقش دهد و آن زن را گفت : به شوى خود بگوى آستان خانه‌اش را تغيير دهد . اسماعيل نيز او را طلاق گفت و برادرزادهء او مامه ، دختر مهلهل بن سعد بن عوف را به زنى گرفت . واقدى در كتاب خود ، انتقال النور ، اين دو زن را نام برده است . اسماعيل پس از آن دو ، سيده دختر حارث بن مضاض بن عمرو بن جرهم را به زنى گرفت . از عمر اسماعيل سى سال گذشته بود كه پدرش به حجاز آمد و فرمان بناى كعبه بيت الحرام را داد . حجر ، آغل گوسفندان اسماعيل بود . پايه‌هايش را به يارى پسرش بالا آورد و آن را خلوتگاه عبادت خود ساخت و چنان كه خداوند او را فرمان داده بود ، مردم را به حج آن فرا خواند و به شام باز گشت و در آنجا وفات يافت .\r\nخداوند اسماعيل را بر عمالقه و جرهم و مردم يمن مبعوث نمود . بعضى به او ايمان آوردند و بعضى ايمان نياوردند ، تا آنگاه كه او نيز وفات يافت و در همان حجر ، در كنار مادرش هاجر و به قولى آجر به خاك سپرده شد . به هنگام وفات به قولى صد و سى سال از عمرش گذشته بود .\r\nپسرش قيذار را جانشين خود معين كرد . و معنى قيذار شتردار است زيرا او اشتران پدر خود را نگه مىداشت و اين قول سهيلى است . ديگران گويند قيذار به معنى پادشاه است و بعضى گويند پسرش ، نابت را جانشين خود ساخت . پسرش به كار كعبه در ايستاد و ولايت آن را بر عهده گرفت . فرزندان اسماعيل چنان كه اهل تورات آورده‌اند دوازده تن بودند : قيذار [ 1 
  ] ، بنايوت [ 2 
  ] ، ادبيل ، مبسام ، مشماع [ 3 
  ] ، دومه [ 4 
  ] ، مسا ، حدد [ 5 
  ] ، تيما [ 6 
  ] ، يطور ، يافيش [ 7 
  ] و قدمه [ 8 
  ] . مادرشان به نقل سهيلى - سيده دختر مضاض بود . نامهاى آنان در اسرائيليات چنين آمده است . و چون حروف آنان با حروف عربى در مواردى به سبب اختلاف مخارج حروف فرق مىكند ، از اين رو در ضبط اين الفاظ نيز اختلاف است . ابن اسحاق طيما به طاء و ياء ضبط كرده و دارقطنى به ضاء نقطه‌دار و ميم قبل از ياء ( ضيما ) چون مؤنث آضم و ابن اسحق ديما آورده است . بكرى گويد : دومة الجندل از او نام گرفته است ، زيرا در آنجا فرود آمده بود و نيز يطور را بيطون آورده .\r\nچون نابت بن اسماعيل بمرد ، امور بيت را جدش حارث بن مضاض و به قولى مضاض بن عمرو بن سعد بن الرقيب بن هنء بن نبت بن جرهم به عهده گرفت ، و سپس پسرش ، حارث بن عمرو صاحب ولايت كعبه شد . پس ولايت كعبه ميان فرزندان اسماعيل كه در مكه بودند\r\n\r\n\r\n","description":"","footnote":"\r\n[ ( 1 ) 
  ] قيذار .\r\n[ ( 2 ) 
  ] قيايوت .\r\n[ ( 3 ) 
  ] مشمع .\r\n[ ( 4 ) 
  ] دوما .\r\n[ ( 5 ) 
  ] جدار .\r\n[ ( 6 ) 
  ] ديما .\r\n[ ( 7 ) 
  ] ناقيس .\r\n[ ( 8 ) 
  ] قدما .\r\n","page_name":" 378 ","page_number":402},
  {"content":"\r\n\r\nو دايىهاى او از جرهم تقسيم شد و فرزندان اسماعيل تا در حرم جدال و قتلى حادث نشود اين تقسيم را پذيرفتند . چندى بعد ، جرهم در حرم سر به سركشى برداشت و اين امر مصادف با پراكنده شدن سبا و فرود آمدن بنى حارثة بن ثعلبة بن عمرو بن عامر در سرزمين مكه بود . آنان مىخواستند با جرهم در يك جاى زندگى كنند ولى جرهم مانع شد و ميانشان نبرد درگرفت و بنى حارثه چنان كه مىگويند خزاعه بودند بر آنان غلبه يافتند و خانه را در تصرف آوردند . و رئيسشان در اين ايام عمرو بن لحى بود او بقاياى جرهم را از آنجا براند . و اين لحى ، ربيعة بن حارثة بن ثعلبة بن عمرو مزيقيا بن عامر بود . در حديث آمده است كه پيامبر گفت : رايت عمرو بن لحى يجر قصبه ( يعنى أحشاءه ) فى النار . زيرا او بود كه بحيره [ 1 
  ] و سائبه [ 2 
  ] و حامى [ 3 
  ] را بدعت نهاد و دين اسماعيل را ديگرگون كرد و بت‌پرستى را رواج داد . و اين حديث به صورت :\r\n« رايت عمرو بن عامر » هم روايت شده است . عياض معروف در نسب خزاعه گويد : اين عمرو بن لحى بن قمعة ابن الياس است و عامر نام پدر اوست كه پسر قمعه است و او مدركة بن الياس است . سهيلى گويد : حارثة بن ثعلبة بن عمرو بن عامر بعد از قمعه پدر لحى مادر او را به زنى گرفت و لحى صيغه تصغير است . نام او ربيعه بود ، حارثه او را به فرزندى برگزيد و به دو منسوب شد پس نسب به دو وجه صحيح است . و اسلم بن افصى بن حارثه برادر خزاعه است .\r\nابن اسحاق گويد : آنكه جرهم را از كعبه اخراج كرد تنها خزاعه نبود ، بلكه خزاعه و كنانه هر دو در اين امر مشاركت داشتند . بنى بكر بن عبد مناة بن كنانه و بنى غبشان بن عبد عمرو بن لوى بن ملكان بن افصى بن حارثه عهده‌دار اين عمل منكر شدند . جرهم نيز آمادهء نبرد شد و نبرد درگرفت . بنى بكر و بنى غبشان بر بنى كنانه و خزاعه غلبه يافتند و خانه را از ايشان بدر برند و خودشان را نيز از مكه براندند . پس عمرو ، به قولى عامر بن الحارث بن مضاض الاصغر با جرهميانى كه با او بودند ، به يمن رفتند اما پيش از رفتن خود حجر و همهء اموال كعبه را در چاه زمزم دفن كردند . آنگاه سخت از جدائى از مكه و از آنچه پديد آمده بود ، غمگين شدند . و عمرو بن الحارث يا عامر بن الحارث چنين گفت :\r\n كان لم يكن بين الحجون الى الصفا * انيس و لم يسمر بمكة سامر\r\nبلى نحن كنا اهلها فازالنا * صروف الليالى و الجدود العواثر\r\nو كنا ولاة البيت من بعد نابت * نطوف و ما تحظى لدنيا المكاثر\r\nملكنا فعززنا فاعظم ملكنا * فليس لحى عندنا ثم فاخر\r\nالم تنكحوا من خير شخص علمته * و ابنائنا منا و نحن الصواهر \r\n\r\n\r\n","description":"","footnote":"\r\n[ ( 1 ) 
  ] بحيره : شترى كه بچهء پنجم او نر بود ، گوشش را مىشكافتند و آزادش مىكردند .\r\n[ ( 2 ) 
  ] سائبه . ماده شترى بود كه براى شفا يافتن بيمار نذر مىكردند كه هر جاى كه خواهد برود و بچرد .\r\n[ ( 3 ) 
  ] حامى : شتر نرى كه چند بار از او براى آبستن كردن ماده شتران استفاده كرده بودند و سپس او را از كار معاف مىنمودند .\r\n","page_name":" 379 ","page_number":403},
  {"content":"\r\n\r\n و ان تنثنى الدنيا علينا بحالها * فان لها حالا و فيها التشاجر\r\nفاخرجنا منها المليك بقدرة * كذلك يا للناس تجرى المقادر\r\nاقول اذا نام الخلى و لم انم * اذا العرش لا يبعد سهيل و عامر\r\nو بدلت منها اوجها لا احبها * قبائل منها حمير و بحاير\r\nو صرنا احاديثا و كنا بغبطة * بذلك عضتنا السنون الغوابر\r\nفساحت دموع العين نبكى لبلدة * بها حرم امن و فيها المشاعر\r\nو نبكى لبيت ليس يؤذى حمامة * يطل بها امنا و فيها العصافر\r\nو فيه وحوش لا ترام انيسه * اذا خرجت منه فليست تغادر \r\nپس بنى حبشيه به يارى قوم خود خزاعه بر امور كعبه تسلط يافتند و خود به تنهايى بىمشاركت بنى بكر بن مناة ، ادارهء آن را به دست گرفتند .\r\nو در پايان دورهء ايشان ، عمرو بن الحارث غبشان كارهاى كعبه را به دست داشت . زبير مىگويد : آنكه جرهم را از كعبه بيرون راند از فرزندان اسماعيل ، اياد بن نزار بود . پس از آن ميان مضر و اياد جنگ افتاد و مضر ، اياد را از آنجا براند . اياد به هنگام بيرون آمدن ، حجر الاسود را از جاى كندند و در جايى در زمين پنهان كردند ، زنى از خزاعه بديد و قوم خود را خبر داد . خزاعه با مضر شرط كرد كه آنان را بر سر آن سنگ راه خواهند نمود ، به شرطى كه ولايت خانهء كعبه با آنان باشد ، مضر بدين شرط وفا كرد و ولايت بيت به عهده خزاعه قرار گرفت . تا آنگاه كه غبشان آن مقام را به قصى بفروخت . و گويند آنكه از ميان خزاعه امور كعبه را به عهده گرفت ، عمرو بن لحى بود . او بتها را در خانه كعبه نصب كرد و يكى از جرهم در خطاب به او گفت :\r\n يا عمرو لا تظلم بمكة * انها بلد حرام\r\nسائل بعاد اين هم * و كذاك تخترم الانام\r\nو هى العماليق الذين * لهم بها كان السوام \r\nو ولايت خانه بر عهدهء خزاعه بود . و مضر را سه وظيفه بود . اجازهء مردم در روز عرفه كه ويژهء بنى غوث بن مره و صوفه بود و افاضهء مردم فرداى روز نحر از منى كه ويژهء بنى زيد بن عدى بود و سپس از ايشان به ابو سيارة عميلة بن [ 1 
  ] الاعزل بن خالد بن سعد بن الحارث بن وابش [ 2 
  ] بن زيد رسيد او به مدت چهل سال در حالى كه بر خرى سوار بود از مزدلفه روان شد و در ماه‌هاى حرام نسىء را اجرا كرد . و اين امر ويژهء بنى مالك بن كنانه بود و چنان كه گفتيم به قلمس منتهى شد .\r\nچون مردم مىخواستند كه از مكه بيرون روند ، مىگفت : بار خدايا من يكى از دو صفر را در زمرهء ماه‌هاى حلال آوردم و يكى را به سال آينده به تأخير انداختم . عمرو بن قيس از بنى فراس گويد :\r\n\r\n\r\n","description":"","footnote":"\r\n[ ( 1 ) 
  ] عميرة .\r\n[ ( 2 ) 
  ] كانس .\r\n","page_name":" 380 ","page_number":404},
  {"content":"\r\n\r\n و نحن الناسئون على معد * شهور الحل نجعلها حرام \r\nابن اسحاق گويد : بر بنى خزاعه و بنى كنانه مدتى گذشت و ولايت كعبه بر عهدهء بنى خزاعه بود . در اثناء اين احوال ، بطون كنانه كه همواره از مضر بودند ، منشعب گشتند و به صورت اقوام و بيوتات متفرقه درآمدند و همگى به صورت احيايى در ظواهر ( بيرون شهر مكه ) مقام كردند . بنابر اين قريش به دو فرقه تقسيم گرديد : قريش بطاح و قريش ظواهر . قريش بطاح فرزندان قصى بن كلاب و ديگر فرزندان كعب بن لؤى بودند و قريش ظواهر گروه‌هاى ديگر بودند .\r\nدر ميان همهء مضر ، نخست كنانه مقدم بود و سپس تقدم نصيب قريش گرديد . و در ميان قريش تقدم از آن فرزندان لؤى بن غالب بن فهر بن مالك بن النضر بود . سرور اينان ، قصى بن كلاب بن مرة بن كعب بن لؤى بود شرف و قرابت و ثروت و فرزند در ميان اين خاندان خاص او بود . نيز در ميان قضاعه و سپس در ميان بنى عروة بن سعد بن زيد ، از طريق رضاع و خويشاوندى بود . از اين رو در آنجا اتباع و پيروانى داشت . و داستان از اين قرار است كه ربيعة بن حرام بن عذره پيش از مرگ كلاب بن مره به مكه آمده بود . چون كلاب بن مره بمرد ، فاطمه دختر سعد بن باسل بن خثعمة الاسدى را كه از مردم يمن بود ، به زنى گرفت و قصى در اين ايام تازه از شير باز گرفته شده بود . مادر او را به بلاد بنى عذره برد ولى فرزند ديگر خود زهرة بن كلاب را در آنجا نهاد ، زيرا او مردى بالغ بود . زن براى ربيعة بن حرام رزاح بن ربيعه را آورد .\r\nچون قصى به سن رشد رسيد و از نسب خويش آگاه شد نزد قوم خود بازگشت . در اين احوال ، آنكه عهده‌دار امور كعبه بود ، مردى از خزاعه بود به نام حليل بن حبشيه بن سلول بن كعب بن عمرو . او دختر خود حبى را به قصى به زنى داد . و از او عبد الدار و عبد مناف و عبد العزى و عبد قصى متولد شد . چون فرزندان قصى در رسيدند ، مال و مكنتى به دست آوردند .\r\nحليل بمرد و او ديد كه از هر كس ديگرى به ولايت كعبه و فرمانروايى مكه و خزاعه و بنى بكر سزاوارتر است ، زيرا اشرف قريش بود ، علاوه بر اين به او گفته بودند كه حليل او را جانشين خود خوانده است . چون از اين امر آگاه شد مردان قريش را به يارى خود دعوت كرد ، آنان نيز اجابت كردند . آنگاه به برادرش رزاح نامه نوشت و او از قومش عذره مدد خواست . او نيز با ديگر برادرانش از فرزندان ربيعه و همهء كسان از قضاعه كه او را پيروى مىنمودند در موسم حج به عنوان حج ، ولى به يارى برادرش به مكه وارد شد .\r\nسهيلى گويد : ديگران جز ابن اسحاق گفته‌اند كه : حليل كليدهاى كعبه را آنگاه كه خود سالخورده و ناتوان شد ، به دخترش حبى داده بود و اين كليدها در دست او بود و قصى گاه كليدها را از او مىگرفت تا در خانهء كعبه را براى مردم بگشايد و ببندد . چون حليل بمرد دربارهء قصى وصيت كرد و ولايت كعبه را به او داد . اما خزاعه از پذيرفتن اين وصيت سرباز زد ، در اين حال آتش جنگ ميان او و خزاعه برافروخت و او نزد برادرش\r\n\r\n","description":"","footnote":"","page_name":" 381 ","page_number":405},
  {"content":"\r\n\r\nرزاح كس فرستاد و او را به يارى خود فرا خواند .\r\nطبرى گويد : چون حليل كليدهاى كعبه را به هنگام پيرى خود به دخترش حبى سپرد ، دختر گفت : من اين كار را به عهدهء كسى مىگذارم تا به جاى تو در كعبه را بگشايد و ببندد . پس اين كار را بر عهدهء ابو غبشان سليم [ 1 
  ] بن عمرو بن بوى [ 2 
  ] بن ملكان بن افصى [ 3 
  ] واگذاشت بعضى مىگويند ابو غبشان پسر حليل بود كه ولايت كعبه را به يك خيك شراب به قصى فروخت . و اين مثل شد كه مىگفتند : « زيانبارتر از معاملهء ابى غبشان » ، نخستين اقدامى كه در اين باب به عمل آمد بيرون آوردن اجازهء حجاج از دست بنى صوفه بود . بدين قرار كه بنى سعد بن زيد مناة بن تميم عهده‌دار اجازهء حجاج از عرفه بودند چون كوچ مىكردند حجاج نيز كوچ مىكردند و چون رمى جمره مىكردند ، حجاج نيز رمى جمره مىكردند . اين مقام از بنى الغوث بن مرة به ايشان رسيده بود . مادر غوث از جرهم بود و فرزندى نمىآورد . پس نذر كرد كه اگر فرزندى آرد ، او را به كعبه تصدق كند تا چون بنده‌اى به خدمت آن برخيزد . نذر او پذيرفته آمد و غوث را آورد . دايىهاى او كه از جرهم بودند ، او را واگذاشتند تا با هر كه به رقابت او برخيزد ، مبارزه كند . پس از اين مقام به او و فرزندانش رسيد . اينان را صوفه مىگفتند .\r\nسهيلى گويد : به نقل از پاره‌اى از اهل اخبار - كه ولايت غوث بن مره پيش از ملوك كنده بود . چون آنان منقرض گشتند بنى سعد بن زيد مناة يكى پس از ديگرى به وراثت صاحب آن مقام شدند . چون اسلام آمد آن كار بر عهدهء كرب بن صفوان بن حتات بن شجنه [ 4 
  ] بود و در بطون تميم از او ياد كرديم . چون آن سال فرا رسيد كه قصى تصميم گرفت كه خود به تنهايى ولايت كعبه را عهده‌دار شود ، برادرانش از قبيلهء عذره بيامدند بر بنى سعد و كنانه و قضاعه تعرض آغاز كردند . چون زمان اجازه رسيد . قصى گفت نه ، ما بدين كار از شما سزاوارتريم ، آنگاه ميانشان كشمكش و جدال درگرفت و قصى بر آنان غلبه يافت . چون خزاعه و بنى كنانه يقين كردند كه قصى آنان را از ولايت كعبه منع خواهد كرد چنان كه ديگران را منع كرده ، براى نبرد با او گرد آمدند و جنگ در گرفت و شمار كشتگان افزون شد . سپس چنان نهادند كه يكى از اشراف عرب ميان آنان حكميت كند و داورى به يعمر بن عوف بن كعب بن عمرو بن عامر بن ليث بن بكر بن عبد مناة بن كنانه بردند او به سود قصى رأى داد . قصى صاحب ولايت كعبه شد و در مكه مستقر گرديد . و قريش را از اطراف به مكه گرد آورد و منازل كنانه را ميانشان تقسيم كرد و كار بر اين پايه بود تا آنگاه كه اسلام ظهور كرد . قصى را از آن پس مجمع ناميدند و شاعر گويد :\r\n قصى لعمرى [ 5 
  ] كان يدعى مجمعا * به جمع اللّه القبائل من فهر \r\n\r\n\r\n","description":"","footnote":"\r\n[ ( 1 ) 
  ] سليمان .\r\n[ ( 2 ) 
  ] لوى .\r\n[ ( 3 ) 
  ] قصى .\r\n[ ( 4 ) 
  ] سحنه .\r\n[ ( 5 ) 
  ] طبرى : ابوكم قصى . . .\r\n","page_name":" 382 ","page_number":406},
  {"content":"\r\n\r\nقصى نخستين كس از فرزندان لؤى بن غالب است كه پادشاهى يافت و قومش سر به فرمان او نهاد . لواى جنگ و حجابت كعبه به او رسيد . قريش حكمش را به دل و جان مىپذيرفتند و در همهء كارها از خرد و بزرگ با او مشورت مىكردند . به جاى كعبه دار الندوه را جهت مشاورت برگزيدند و در آن را درون مسجد الحرام گشودند آنگاه تقبل كرد كه به حجاج طعام و آب دهد . زيرا آنان مهمانان خدا بودند و زائران خانهء او . از اين رو بر قريش افزون بر آنچه مىدادند ، خراجى نهاد و همه امور بيت چون حجابه و سقايه و رفاده و ندوه و لواء خاص او گرديد . چون به سن پيرى رسيد ، فرزند نخستينش ، عبد الدار بود و او مردى ناتوان بود . اما برادر ديگرش عبد مناف در عهد پدر آوازه‌اى بلند يافته بود ، اين بود كه قصى حجابه و لواء و ندوه و رفاده و سقايه را به او واگذاشت ، تا در شرف و آوازه همپاى عبد مناف شود . قوم او بر فرمانش گردن مىنهادند و از آن سرباز نمىزدند .\r\nچون قصى بمرد فرزندانش كارهاى قومش را بر دست گرفتند و مدتى گذشت و فرمانروايى مكه و همهء امور قريش با آنان بود . تا آنگاه كه ميان فرزندان عبد مناف و فرزندان عبد الدار بر سر آنچه به دستشان بود ، رقابت و نزاع درگرفت . قريش نيز به دو گروه شدند و هر دسته به جانبدارى يكى از فرزندان قصى برخاستند . بطون قريش در اين عهد دوازده بطن بود : بنى الحارث بن فهر و بنى محارب بن فهر و بنى عامر بن لؤى و بنى عدى بن كعب و بنى سهم بن عمرو بن هصيص بن كعب و بنى جمح بن عمرو بن هصيص و بنى تيم بن مره و بنى مخزوم بن يقظة بن مره و بنى زهرة بن كلاب و بنى اسد بن عبد العزى بن قصى و عبد الدار و بنى عبد مناف بن قصى .\r\nبنى عبد مناف تصميم گرفته بود كه آنچه را كه در دست بنى عبد الدار است ، از آنان باز ستاند . عبد شمس بزرگترين پسر عبد مناف ، سر برداشت و از قريش بنى اسد بن عبد العزى و بنى زهره و بنى تيم و بنى الحارث با او همدست شدند ، اما بنى عامر و بنى المحارب از هر دو فرقه به يكسو شدند و ديگر بطون قريش يعنى بنى سهم و بنى جمح و بنى عدى و بنى مخزوم ، جانب بنى عبد الدار را گرفتند . پس هر يك از دو فرقه سوگندهاى مؤكد خوردند .\r\nبنى عبد مناف و هم پيمانان او نزد كعبه جمع آمدند و دستهاى خود را در ظرفى كه در آن طيب بود ، فرو كردند و سوگند خوردند ، ابن حلف را حلف المطيبين ناميدند . آنگاه عزم نبرد كردند ، بدين طريق كه قبايل بر سر يك ديگر لشكر كشند . بنى عبد الدار بر بنى اسد بتازد و بنى جمح بر بنى زهره و بنى مخزوم بر بنى تيم و بنى عدى بر بنى الحارث ، آنگاه راه آشتى پيش گرفتند و چنان مصالحه افتاد كه امر سقايه و رفاده بر بنى عبد مناف اختصاص يابد و حجابه و لواء بر بنى عبد الدار . دو فريق راضى شدند و نزاع و داورى به پايان آمد . طبرى گويد : گفته‌اند كه آن را از پدر به ارث برده بود . سپس امور بنى عبد مناف را هاشم بر دست گرفت ، زيرا هم توانگر بود و هم در مكه سكونت داشت . برادرش عبد شمس ، براى\r\n\r\n","description":"","footnote":"","page_name":" 383 ","page_number":407},
  {"content":"\r\n\r\nتجارت به شام مىرفت . هاشم در اطعام حجاج و اكرام زائران سعى بليغ داشت و نيكو از عهده بر مىآمد . گويند او نخستين كسى است كه مردم را تريد خورانيد و آن تريد غذاى او بود و به تريد قريش شهرت داشت . و رسول خدا ( ص ) مىگفت : برترى عايشه بر ديگر زنان چون برترى تريد است بر ديگر غذاها . و تريد در اين عهد تريد كردن نان بعد از پختن آن در تنور يا تاوه بوده است . و آن از انواع طعام عرب نبوده ، جز آنكه اعراب را طعامى به نام بازين بوده كه در لغت هم معنى تريد است و آن تريد نان است پس از آنكه به صورت خمير تر در آب پخته شود و نيكو پخته شود ، آنگاه آن را با ملعقه به هم مىزنند تا اجزاء آن كاملا با يك ديگر جفت شوند و من نمىدانم اينجا مراد از تريد همين طعام است يا نه . البته تريد از حيث لغت شامل آن نيز خواهد شد .\r\nگويند كه هاشم بن عبد مناف [ 1 
  ] نخستين كسى است كه سنت سفر در زمستان و تابستان را براى عرب بر نهاد . اين قول ابن اسحاق است ، ولى درست نيست . زيرا سفر زمستان و تابستان از عادات عرب بوده است در تمام نسل‌هاى آن براى يافتن آب و گياه و چراگاه براى اشترانشان ، زيرا معاششان در آن است . و شيوهء زندگى آنها اين است زيرا مردمى هستند كه زندگيشان به شتر وابسته است و بايد براى يافتن مراتع و آب و گياه در حركت باشند همچنين آنگاه كه اشترانشان بزايند ، بايد براى رهايى از سرماى زمستان و گرم كردن آنها روى به بيابان‌ها نهند و به هنگام تابستان براى يافتن حبوبات و خنكى هوا به جانب تل‌ها و تپه‌ها روان گردند . بنابر اين سفر كردن از جايى به جايى جزء طبيعت آنانست سفر كردن از مكانى و درنگ كردن در مكانى ، اين است معنى عروبت و شعار آن .\r\nچون هاشم بمرد - و مرگ او در غزه اتفاق افتاد - عبد المطلب هنوز خردسال بود و در يثرب اقامت داشت برادرش مطلب سرپرستى او را به عهده گرفت . مطلب مردى شريف و صاحب فضيلت بود . قريش به سبب سخاوتش ، او را فضل ناميده بود . هاشم به يثرب آمده بود و زنى از بنى عدى را به همسرى گرفته بود . اين زن پيش از اين همسر احيحة بن الجلاح بن الحريش بن جحجبا بن كلفة بن عوف بن عمرو بن عوف بن مالك سيد اوس در زمان خود بود و از او عمرو بن احيحه متولد شده بود . اين زن از آنجا كه از اشراف بود ، شرط كرده بود كه امر عقد نكاحش ، به دست خودش باشد . چون با هاشم زناشوئى كرد ، عبد المطلب را آورد و او را شيبه ناميد . هاشم فرزند را نزد مادر رها كرد تا بزرگ شد . چون هاشم بمرد برادرش مطلب به يثرب آمد و مادر فرزند را با اندوه بسيار به او تسليم كرد . مطلب او را به مكه آورد در حالى كه او را پشت خود بر روى شتر نشانده بود . قريش گفت : اين بنده‌اى است كه مطلب خريده است . از آن روز شيبه را عبيد المطلب ناميدند . چندى\r\n\r\n\r\n","description":"","footnote":"\r\n[ ( 1 ) 
  ] عبد المطلب .\r\n","page_name":" 384 ","page_number":408},
  {"content":"\r\n\r\nبعد مطلب در ردمان يمن بمرد و پس از او ، عبد المطلب امور بنى هاشم را بر دست گرفت .\r\nو رفاده و سقايهء حجاج ، را بهتر از هر زمان ديگر به انجام رسانيد . يك بار هم نزد ملوك حميرى يمن و ملوك حبشه رفت . و ما به هنگام سخن از ابن ذى يزن و ابرهه از آن ياد كرديم .\r\nچون خواست چاه زمزم را حفر كند - به سبب خوابى كه ديده بود - قريش مانع كارش شد و ميان او و خواست‌هايش حايل شدند ، نذر كرد كه اگر صاحب ده پسر شود و آنان او را در برابر ديگران حفاظت كنند ، يكى از آنان را نزد كعبه در راه خدا قربان كند .\r\nچون صاحب ده پسر شد ، در نزد هبل بت بزرگى كه در درون كعبه بر روى چاهى كه هداياى كعبه را در آن مىنهادند جاى داشت ، با تير ميان فرزندان خود قرعه زد ، قرعه به نام عبد اللّه پدر پيامبر ( ص ) درآمد . عبد المطلب در كار او حيران شد و قومش او را از اين كار باز داشتند . مغيرة بن عبد اللّه بن عمر بن مخزوم اشارت كرد تا از كاهنى كه در مدينه بود بپرسد . او را در خيبر يافتند : گفت ميان عبد اللّه و ده شتر قرعه بزنيد اگر به نام شتران قرعه افتاد چنان كنيد و گر نه بر شمار اشتران بيفزائيد تا قرعه به نام آنها درآيد . آنگاه آن اشتران را قربانى كنيد و اين فديه از اوست . معلوم مىشود خدايتان راضى شده است .\r\nعبد المطلب چنين كرد تا شمار اشتران به صد رسيد . او هر صد شتر را نحر كرد و اين يكى از بخشش‌هاى خداوند به او بود . از اين رو رسول خدا ( ص ) مىگفت : من فرزند دو ذبيح هستم .\r\nيعنى عبد اللّه پدرش و اسماعيل پسر ابراهيم جدش كه هر دو را به قربانگاه بردند و هر دو را به ذبح چارپايان فديه آمد . پس عبد المطلب ، آمنه دختر وهب بن عبد مناف بن زهرة را براى عبد اللّه به زنى گرفت آمنه به رسول خدا ( ص ) آبستن شد . روزى عبد المطلب ، عبد اللّه را فرستاد تا برايشان خرما بياورد او در همانجا بمرد . چون دير كرد كس از پى او فرستاد .\r\nطبرى از واقدى روايت مىكند كه : درست اين است كه او با جماعتى از قريش از شام به مكه مىآمد ، در مدينه فرود آمد ، در آنجا بيمار شد و از دنيا رخت بربست .\r\nعبد المطلب در مكه ، همچنان رياست قريش را بر عهده داشت تا آنگاه كه نور خدا از افقشان آشكار شد و خانه‌هايشان محبط وحى و جايگاه نزول ملائكه گرديد و خلافت در نسل آنان استقرار يافت و به پايمردى ايشان مضر و ديگر اعراب صاحب عزت شدند ، و اين فضيلتى است از جانب خداوند كه به هر كس خواهد ، عنايت كند . و عبد المطلب صد و چهل سال زندگى كرد و او بود كه چاه زمزم را حفر كرد .\r\nسهيلى گويد : چون عبد المطلب زمزم را حفر كرد تنديس دو غزال طلايى را با چند شمشير از آن خارج كرد . اينها را به قولى ساسان پادشاه ايران و به قولى شاپور به كعبه اهداء كرده بود و حارث بن مضاض ، به هنگام خروج جرهم از مكه در چاه زمزم پنهان كرده بود .\r\nعبد المطلب آنها را بيرون آورد و دو غزال را زينت كعبه ساخت و آن اولين زينت زرين\r\n\r\n","description":"","footnote":"","page_name":" 385 ","page_number":409},
  {"content":"\r\n\r\nكعبه است . و آن شمشيرها را چون درى آهنين براى كعبه ساختند و بر آن تعبيه كردند . و گويند نخستين كسى كه بر كعبه جامه پوشانيد و براى آن قفل و بند ساخت تبع بود ، تا آنگاه كه عبد المطلب اين درها را ساخت . پس عبد المطلب براى زمزم حوضى ترتيب داد كه از آن آب مىنوشيدند . اما قومش بر او حسد بردند و شب‌ها آن را ويران ساختند . چون عبد المطلب غمگين شد در خواب ديد كه كسى به او مىگويد : بگو شستشو در آن جايز نيست اين چاه براى كسى است كه در كنار آن فرود آيد ، و آبى بنوشد . چون بگويى چارهء آنان كنى . از آن پس هر كس مىخواست بدان چاه آسيبى برساند در تن او دردى پديد مىآمد .\r\nچون مردم دانستند از آسيب رساندن به آن باز ايستادند .\r\nسهيلى مىگويد : نخستين كسى كه بر كعبه مسوح و خصف و انطاع پوشيد تبع الحميرى بود . و روايت شده كه چون كعبه را پوشانيد كعبه لرزيد و هر چه بر آن بود ، فرو ريخت .\r\nآنگاه خصف بر او پوشيد باز چنان شد . چون بر او ملاء و وصائل پوشيد ، پذيرفتش و از لرزش باز ايستاد . و از كسانى كه اين خبر را نقل كرده‌اند ، قاسم بن ثابت است در كتاب الدلائل . ابن اسحاق گويد : نخستين كسى كه كعبه را جامهء ديبا پوشيد حجاج بن يوسف بود .\r\nزبير بن به كار گويد : عبد اللّه بن الزبير نخستين كسى بود كه بر كعبه جامه پوشانيد . و جماعتى از جمله دارقطنى گويد : نتيلة بنت جناب ، مادر عباس بن عبد المطلب ، فرزند خود عباس را در كودكى گم كرد ، او نذر كرد كه اگر فرزند خود را بيابد بر كعبه جامه‌اى بپوشاند او از خاندان شاهى بود و به نذر خود وفا كرد .\r\nاين بود اخبار قريش و فرمانرواييشان در مكه . ثقيف كه همسايگان آنان در طايف بودند همواره با ايشان دم از رقابت و همسرى مىزدند . آنان يكى از بزرگترين قبايل هوازن بودند . زيرا ثقيف ، قسى بن منبه بن بكر بن هوازن بود . و طائف پيش از ايشان ، در دست بنى عدوان بود و از بنى عدوان بود : حكيم عرب عامر بن الظرب بن عمرو بن عباد بن يشكر بن بكر بن عدوان . شمارشان افزون شد تا نزديك به هفتادهزار تن رسيدند . پس ستمگرى نسبت به يك ديگر آغاز نهادند و هلاك شدند و شمارشان اندك شد . قسى بن منبه داماد عامر بن الظرب بود و پسرانش در ميان عدوان مىزيستند . چون عدوان روى به ناتوانى نهادند ثقيف بر آنان غلبه يافت و از طائف بيرون راند و سرزمينشان را بگرفت تا آنگاه كه اسلام ظهور كرد و ما در اين باب سخن خواهيم گفت . و اللّه وارث الارض و من عليها و هو خير الوارثين . و البقاء للّه وحده و صلى اللّه على سيدنا محمد و آله و صحبه و سلم .\r\n\r\n","description":"","footnote":"","page_name":" 386 ","page_number":410},
  {"content":"\r\n\r\n\r\nامر نبوت و هجرت امر نبوت در اين طبقهء سوم ، و روى آوردن اعراب به اسلام بعد از سرپيچى از آن و جنگ با آن .\r\nچون قريش در مكه به نحوى كه بايد استقرار يافت و قبايل مضر در شهرهاى نزديك شام و عراق و جز آنها در حجاز پراكنده شدند ، بعضى در حال كوچ بودند و بعضى در يك جاى مستقر ، اما همگى در سختى و تنگى معيشت مىزيستند . گاه با خود در جنگ و ستيز بودند و گاه در مرزهاى شام و عراق با ايرانيان و روميان درمىآويختند و دسته‌هاى جنگجويان خود را به مرزها يا حتى به درون سرزمين‌هايشان روان مىداشتند . آنان نيز برخى از رجال عرب را كه از خاندان‌هاى شريف بودند ، بر آنان فرمانروايى مىدادند ، تا به تسليم و انقيادشان وادارند و خراج پادشاه بزرگ و حق السهم فرمانرواى عرب را گرد آورند ، و اگر بناست خون بهايى بپردازند ، از آنان بگيرند و فرزندانشان را جهت رفتار صلح آميز و ترك كينه‌توزى نزد خود به گروگان نگهدارند . علاوه بر اين سپاه او را عليه دشمن با فراهم آوردن سپاهى و توشه ، مدد كنند . و هر كه را كه از خراج سرباز زند يا قصد شر و فسادى را داشته باشد ، بر سر جايش بنشانند .\r\nكار مضر در اين امور به دست ملوك كنده فرزندان حجر آكل المرار از آن پس كه تبع حسان او را فرمانروايى داده بود ، واگذار شده بود . و در عرب پادشاهى نبود جز در خاندان منذر در حيره كه زير نفوذ ايرانيان بودند و در خاندان جفنه در شام كه زير نفوذ روميان بودند و نيز در ميان بنى حجر بر مضر و حجاز . قبايل مضر ، بلكه همه عرب اهل ستم و الحاد و قطع ارحام و رقابت در قتل و اعراض از ياد خدا بودند . بت و سنگ مىپرستيدند و عقرب و سوسك و مار و جعل مىخوردند و بهترين طعامشان كرك شتر بود كه آن را در خون حرارت مىدادند . و بزرگترين عزت و افتخارشان پذيرا شدنشان در دربار آل منذر و آل جفنه و بنى حجر بود و دريافت مال و منالى از آن پادشاهان . و رقابت و همچشميشان در زنده به گور\r\n\r\n","description":"","footnote":"","page_name":" 387 ","page_number":411},
  {"content":"\r\n\r\nكردن دختران يا سائبه [ 1 
  ] و وصيله [ 2 
  ] و حامى [ 3 
  ] بود . چون خداوند اراده فرمود كه در جهان آشكار شوند و از پستى به جانب شرف گردن افرازند و فرمان خدا ، در بالا گرفتن كارشان صدور يافت ، دين خدا در ميان آنان پديد آمد و باد بر علم دولتشان وزيدن گرفت و نخستين پرتو بامداديشان از افق سركشيد ، و در خصالشان نشانه‌هاى خير و رشاد آشكار شد ، و اعمال و رفتار پليدشان به نيكى بدل گرديد و ذلت و خواريشان رنگ عزت و شرف گرفت و گناهانشان به توبه و بدىهايشان به خوبى بدل شد ، از گمراهى به هدايت گراييدند ، و از تنگدستى به فراخ نعمتى و فرمانروايى و پادشاهى رسيدند .\r\nچون خداوند ارادهء كارى كند ، اسباب آن را فراهم آورد . نشانه‌هاى اين عزت و شرف از سال‌هاى پيش از مبعث آشكار شد . بنى شيبان و ديگر قبايل بكر بن وائل و عبس و غطفان با طى درآويختند و طى در آن روزگار امرا و واليان عرب در حيره بودند و امير حيره اياس بن قبيصة الطائى بود كه مىخواست سلاح‌هاى كسرى را ( كه نعمان در جائى به وديعت نهاده بود . بستاند ) و اين امر سبب پديد آمدن جنگ ذو قار شد و سپاهيان ايران در اين جنگ شكست خوردند [ 4 
  ] . رسول خدا ( ص ) از اين نبرد در آن روز كه واقع شد ، اصحابش را در مدينه خبر داد و گفت : « امروز عرب داد خويش از عجم بستد و به بركت من پيروز شدند » و حاجب بن زراره كه از تميم بود با قوم خود كه در حوالى عراق مىزيستند ، براى طلب قوت نزد كسرى آمد . اساوره به عادت خويش ، از او گروگان خواستند و او كمانش را نزد آنان نهاد و عارش آمد كه پسر خود را به گروگان دهد . از آن سو خصال نيكو از ميان عجم و مردمان ايران رخت برمىبست و عرب همچنان در پى كسب آن بود چنان كه هر فرد عرب همهء همتش دست يافتن به خصال نيكو و شرف بود در حالى كه شر و پليدى و پستى در دولتمردان عجم رواج مىيافت . بنگر كه عمر به ابو عبيده ، آنگاه كه او را به جنگ ايران فرستاده ، چه نوشت : « تو به سرزمين مكر و خيانت مىروى ، بر سر قومى كه بر بد كارى جرى\r\n\r\n\r\n","description":"","footnote":"\r\n[ ( 1 ) 
  ] سائبه : ماده شترى بود كه براى شفا يافتن بيمار نذر مىكردند كه هر جاى خواهد برود و بچرد .\r\n[ ( 2 ) 
  ] وصيله : ماده شترى بود كه پس از زائيدن دو كره ماده گوشش را مىبريدند و آزادش مىكردند .\r\n[ ( 3 ) 
  ] حامى : شتر نرى بود كه چند بار از او براى آبستن كردن ماده شتران استفاده كرده بودند و سپس او را از كار معاف مىنمودند .\r\n[ ( 4 ) 
  ] چون خسرو پرويز نعمان را به سببى كه در جاى خود آمده است ، به خشم ، به دربار خود فرا خواند ، نعمان بيمناك شد و پيش از آمدن به دربار خسرو ، نزد هانى بن مسعود شيبانى رفت و سلاح‌هاى خود را ، از جمله 400 يا 800 زروه به او سپرد . پس از قتل نعمان كه اياس بن قبيصه را به جاى او گمارد ، خواست تا سلاح‌ها را بستاند و براى او بفرستد به همين سبب در مكانى به نام ذو قار ( ميان واسط و كوفه ) جنگى درگرفت كه پيروزى با اعراب بود .\r\n","page_name":" 388 ","page_number":412},
  {"content":"\r\n\r\nشده‌اند و چنان كنند و نيكى را از ياد برده‌اند . بنگر كه تو چگونه خواهى بود . » اعراب در خصال پسنديده با يك ديگر رقابت مىكردند و براى دست يافتن به مجد و شرف با هم در تنازع بودند و اين احوال در اخبار و ايامشان مذكور افتاده است . اما قريش از اين باب بهرهء بيشترى داشتند . و بنگر كه در واقعه حلف الفضول چه گذشت ، آنگاه كه بنى هاشم و بنى المطلب و بنى اسد بن عبد العزى و بنى زهره و بنى تميم مجمعى كردند و با يك ديگر پيمان نهادند و تعهد كردند كه در مكه چه از مردم آن و چه از مردمى ديگر كه بدان داخل مىشوند ، هيچ ستمديده‌اى نيابند ، مگر اينكه به يارىاش برخيزند و حق او را از ستمگر بستانند . و قريش اين حلف را حلف الفضول ناميد . و در صحيح از طلحه روايت شده كه : رسول خدا ( ص ) گفت در خانهء عبد اللّه بن جدعان حلفى ديدم كه هرگز نمىخواهم آن را بشكنم و اگر در اسلام هم بدان دعوت شود ، مىپذيرم . آنگاه خداوند در دل‌هاى اعراب داعيهء دين خواهى پديد آورد و انكار رسم بت‌پرستى كه در ميان آن قوم رواج مىداشت . از آن جمله ورقة بن نوفل بن اسد بن عبد العزى و عثمان بن الحويرث بن اسد و زيد بن عمرو بن نفيل از بنى عدى بن كعب و عموى عمر بن الخطاب و عبد اللّه بن جحش از بنى اسد بن خزيمه ، گرد آمدند و پرستش سنگ‌ها و بت‌ها را نكوهش كردند و ميعاد نهادند كه در شهرها بگردند و دين حنيف ، يعنى دين ابراهيم ، پيامبر خود را باز يابند .\r\nورقة بن نوفل به نصرانيت راه يافت و در آن استوار گرديد . كتب نصارى را بخواند تا آنجا كه از عالمان اهل كتاب شد ، اما عبد اللّه بن جحش بر همان اعتقاد خويش بماند تا آنگاه كه اسلام آمد و او نيز اسلام آورد و به حبشه مهاجرت كرد و در آنجا به كيش نصرانيت درآمد و بر همان دين بمرد . او در حبشه چون به مهاجران مىرسيد مىگفت : ما آنچه را كه مىخواستيم ديده‌ايم و شما همچنان در پى چشم مىگرديد . اما عثمان بن الحويرث نزد قيصر رفت و نصرانيت اختيار كرد و در آنجا منزلتى شايان يافت . اما زيد بن عمرو در هيچ دينى داخل نشد و از هيچ كتابى پيروى ننمود ولى از بت‌ها و ذبايح بتان و مردار و خون اعراض مىكرد و از زنده بگور كردن دختران ، نهى مىفرمود . او مىگفت : پروردگار ابراهيم را مىپرستم و خدايان اعراب را به صراحت عيب مىكرد . و مىگفت : اى پروردگار من ، اگر مىدانستم چه شيوه‌اى در پرستش را بيشتر دوست مىدارى ، ترا آن سان مىپرستيدم ولى نمىدانم . آنگاه كف دست‌هايش را بر زمين مىنهاد و سجده مىكرد . پسرش سعيد و پسر عمش عمر بن الخطاب از پيامبر ( ص ) پرسيدند : آيا براى عمرو بن زيد آمرزش بخواهيم ؟\r\nگفت : آرى . او به صورت يك امت واحده از خاك برانگيخته مىشود .\r\nسپس كاهنان و غيبگويانى كه از نظر كردن بر اعضاء بدن پيشگويى مىكردند ، از نبوت سخن گفتند و گفتند : زودا كه در ميان اعراب پيامبرى ظاهر مىشود و پادشاهى قوم زودا كه آشكار گردد . يهود و نصارى هم بنابر آنچه در تورات و انجيل آمده بود ، از بعثت\r\n\r\n","description":"","footnote":"","page_name":" 389 ","page_number":413},
  {"content":"\r\n\r\nمحمد و امت او سخن مىگفتند .\r\nنيز كرامت و الطاف خداوندى به قريش و مكه در واقعهء اصحاب فيل ظاهر گرديد و پادشاه حبشه به دست سيف بن ذى يزن كه از بازماندگان تبع‌ها بود ، از يمن رانده شد و او هنگام باز پس گرفتن كشور خود از دست حبشيان ، نزد عبد المطلب كس فرستاد و او را به ظهور پيامبرى از عرب بشارت داد و گفت كه آن پيامبر از فرزندان اوست . و اين قصه معروف است . در اين ايام بسيارى از رؤساى عرب مىپنداشتند كه شايد اين برگزيده ، او باشد . از اين رو نزد راهبان و احبار اهل كتاب مىرفتند ، در اين باب از آنان سخن مىپرسيدند ، از جمله امية بن ابى الصلت آن مرد شقى بود كه در سفر شام با ابو سفيان بن حرب ، ديدار كرد و سؤال كردن او از راهب و گفتگويش با ابو سفيان از همين روى بود كه او مىپنداشت كه اين پيامبر يا اوست يا يكى از اشراف قريش از فرزندان عبد مناف . تا آنگاه كه خلاف آن بر آن دو آشكار شد و قصه آن معروف است . پس شياطين را به سنگباران ستارگان از آسمان‌ها راندند تا آن خبر نشنوند ، و سراسر جهان به شنيدن آن خبر گوش فرا دادند .\r\n\r\n","description":"","footnote":"","page_name":" 390 ","page_number":414},
  {"content":"\r\n\r\n\r\nتولد رسول اكرم و آغاز وحى\r\nرسول خدا ( ص ) در عام الفيل دوازدهم ربيع الاول ، در سال چهلم پادشاهى كسرى انوشيروان ، متولد شد . و گويند تولد او در سال هشتصد و چهل و هشت يا هشتصد و هشتاد و دو ، از زمان ذو القرنين بوده است . پدرش عبد اللّه در شام بود ، چون بازگشت ، در مدينه از دنيا برفت و سيد ما رسول خدا ( ص ) چند ماه بعد از مرگ پدر زاده شد . در اين باب روايات ديگرى نيز هست . جدش عبد المطلب بن هاشم ، سرپرستى او را به عهده گرفت اما همواره خدا نگهبان او بود . عبد المطلب زنان شيرده را طلب كرد تا او را شير دهند ، زنى از بنى سعد به نام حليمه دختر ابو ذؤيب ، عبد اللّه بن الحارث بن شجنة [ 1 
  ] بن جابر بن زرام [ 2 
  ] بن ناصرة [ 3 
  ] بن قصية [ 4 
  ] بن نصر .\r\nناپدرى او ( يعنى شوى حليمه ) حارث بن عبد العزى نام داشت و ما آنگاه كه از بنى عامر بن صعصعه سخن مىگفتيم ، از او ياد كرديم .\r\nمردمى كه در ميانشان مىزيست در او نشانه‌هاى خير و كرامات خداوندى را مشاهده كردند . چنان كه آن حضرت فرمود : كه در آن ايام دو ملك شكمش را شكافتند و لكه خون سياهى را از قلبش بيرون آوردند و احشاء و قلب او را با برف شستند . و اين ، در سال چهارم ولادت او بود و او در پشت خانه‌ها گوسفند مىچرانيد و در حالى كه رنگش ديگرگون شده بود ، به خانه بازگشت و چون حليمه بر آنچه گذشته بود ، آگاه شد بيمناك گرديد كه مبادا دچار جنون شده باشد پس او را نزد مادرش باز گردانيد . آمنه كه ديد ، حليمه با آن همهء شوقى كه به نگهدارى او داشت ، اينك او را باز آورده است ، حيران شد و سبب پرسيد حليمه واقعه باز گفت . آمنه گفت : به خدا سوگند من بر او بيمناك نيستم . آنگاه بسيارى از دلايل كرامات خداوند را در حق او بشمرد .\r\n\r\n\r\n","description":"","footnote":"\r\n[ ( 1 ) 
  ] شحنه .\r\n[ ( 2 ) 
  ] زراخ .\r\n[ ( 3 ) 
  ] ناظره .\r\n[ ( 4 ) 
  ] خصضه .\r\n","page_name":" 391 ","page_number":415},
  {"content":"\r\n\r\nآمنه دختر وهب بن عبد مناف بن زهره ، او را به ديدار خانوادهء مادرى جدش عبد المطلب كه از بنى نجار بودند ، به مدينه برد . اينان دايىهاى آمنه بودند آمنه به هنگام بازگشت به مكه وفات كرد . چون به سن هشت سالگى رسيد عبد المطلب نيز از دنيا برفت و سرپرستى او را به پسر خود ابو طالب واگذاشت ، او نيز از عهده ولايت و كفالت نيكو برآمد . كارهاى محمد به هنگام شيرخوارگى و جوانى همه شگفت‌انگيز بود . او را از احوال و عادات جاهليت دور نگه ميداشتند تا بدان‌ها آلوده نگردد . چنان كه شبى با جوانان قريش به يك عروسى رفت ، چون داخل شد ، خواب بر او چيره گشت و بيدار نشد تا قوم پراكنده شدند و آفتاب سر زد . و اين حال براى او بارها پديد آمد . روزى با عمويش عباس كه هر دو خردسال بودند ، براى بناى كعبه سنگ مىكشيدند عباس گفت : سنگ‌ها را در ازارش نهد و حمل كند ، او نيز چنين كرد و سنگ‌ها را در آن نهاد و بر دوش گرفت . در اين حال بيهوش شده ، بيفتاد و چون به حال خود باز آمد ازار خود بر ميان بست و سنگ‌ها را چنان كه خود مىخواست حمل كرد .\r\nنيز بركات او بر قومش آشكار شد و در همهء كارهاى اهل خانه و همشيرگان او اثر گذاشت . ابو طالب عمويش او را به شام برد و او در اين ايام سيزده سال داشت . و بعضى گويند هفده سال . بر بحيرا راهب بصرى گذشتند . بحيرا ابرى را كه بر او سايه مىافكند و درختى را كه براى او سر فرود مىآورد ، بديد . قوم را فرا خواند و از پيامبرى او خبر داد . و آن قصه مشهور است .\r\nبار ديگر به قصد بازرگانى با كالاى خديجه دختر خويلد بن اسد بن عبد العزى همراه با غلام او ميسره به شام رفت . در اين سفر بر نسطور راهب گذشت . او دو فرشته ديد كه سايه بر سر او افكنده‌اند تا آفتاب بر او نتابد . راهب ميسره را از شأن او آگاه كرد . ميسره به خديجه خبر داد و خديجه از او خواست تا به همسرىاش بپذيرد . ابو طالب نزد پدر خديجه رفت و او را خواستگارى نمود . پدر رضا داد و بزرگان قريش گرد آمدند . در آن مجلس ابو طالب برخاست و چنين گفت : « سپاس خداى را كه ما را از ذريهء ابراهيم و از فرزندان اسماعيل و از نسل معد و عنصر مضر قرار داد . خانه‌اى را كه به حج به سوى آن مىآيند و حرم امن را به ما داد . و ما را امينان خانه و نگهبانان حرم خود ساخت و بر مردم فرمانروايى داد .\r\nاين برادرزادهء من محمد بن عبد اللّه است . شما از قرابت او آگاهيد . او با هر كه سنجيده شود ، از او افزون آيد . اگر دارايىاش اندك است ، دارايى چون سايه‌اى ناپايدار است . خديجه دختر خويلد را خواستگارى كرده و از جهت مهر چه اكنون و چه در آينده از دارايى من فلان و فلان مبلغ خواهد پرداخت . به خدا سوگند كه او را از اين پس آوازه‌اى عظيم باشد و كارى بزرگ در پيشش افتد » رسول خدا ( ص ) در اين هنگام بيست و پنج سال داشت و اين پانزده سال بعد از نبرد فجار بود .\r\nپيامبر سى و پنج ساله بود كه در بناى كعبه حاضر شد ، همه قريش براى خراب كردن و\r\n\r\n","description":"","footnote":"","page_name":" 392 ","page_number":416},
  {"content":"\r\n\r\nباز ساختن آن گرد آمده بودند . چون به نصب حجر الاسود رسيدند ، ميانشان نزاع درگرفت و كار به جنگ كشيد . بنى عبد الدار سوگند خوردند كه تا پاى جان ايستادگى كنند تا سنگ را به دست خود بر جايش نهند . سپس نشستند تا مشورتى كنند . ابو اميه گفت : هر كس را كه نخستين بار ، وارد مسجد شود حكم قرار دهيم . بر اين رضا دادند . رسول خدا ( ص ) وارد مسجد شد .\r\nگفتند : اين امين است - و او را بدين نام مىخواندند - به داورى او راضى شدند و او را حكم قرار دادند . او جامه‌اى بگسترد و سنگ را در آن نهاد و اطراف آن را به دست قريش داد تا آن را از زمين برداشتند و به مكان نصب آن نزديك ساختند ، آنگاه خود آن را برگرفت و در جايش نهاد . آنها چهار تن بودند : ابو حذيفه عتبة بن ربيعة بن عبد شمس و اسود بن المطلب بن اسد بن عبد العزى و ابو معاوية [ 1 
  ] بن المغيرة بن عبد اللّه بن عمر بن مخزوم و قيس بن عدى السهمى .\r\nقومش اخلاق او را در نهايت پاكى و آراستگى يافتند . او را امين مىخواندند . در خلوت بر هيچ سنگ و درختى نمىگذشت جز آنكه بر او سلام مىكرد .\r\n\r\nآغاز وحى\r\nآنگاه رؤياهاى صالحهء صادقه آغاز شد ، و خواب‌هايش چون فلق صبح مىآمد . و با مردم از امر ظهور و نبوت خود سخن گفت و به عبادت و خلوت گرائيد و تنهايى اختيار كرد .\r\nتا در سن چهل سالگى و به قولى چهل و سه سالگى در حراء وحى بر او نازل شد . به هنگام نزول وحى با آنكه در ميان ديگران نشسته بود حالتى به او دست مىداد كه گويى در آن ميان نبود . گاه ملك به صورت انسانى بر او آشكار مىشد و با او سخن مىگفت و او به سخنش گوش مىداد و گاه سخن خود را بر او القاء مىكرد . و حالت غيبت از حاضران با نفس نفس زدن و عرق برآوردن همراه بود . چنان كه در اخبار صحيح از او روايت شده ، مىگفت : « به سختى مرا فرو مىگيرد سپس از من جدا مىشود و من آنچه مىگويد ، مىشنوم . و گاه ملك به صورت مردى بر من ظاهر مىشود و با من سخن مىگويد و من سخن او را مىشنوم . » و اين حالت در غار حراء به دو دست داد و اين آيات بر او القاء شد :\r\n      اقْرَأْ بِاسْمِ رَبِّكَ الَّذِي خَلَقَ ، خَلَقَ الْإِنْسانَ مِنْ عَلَقٍ ، اقْرَأْ وَ رَبُّكَ الْأَكْرَمُ ، الَّذِي عَلَّمَ بِالْقَلَمِ عَلَّمَ الْإِنْسانَ ما لَمْ يَعْلَمْ .       و چنان كه در صحيح آمده است اين امر را خبر داد و خديجه او را تصديق كرد و به او ايمان آورد ولى از ديگران مخفى داشت . سپس فرمان نماز به او خطاب شد و جبرئيل طرز وضو ساختن را به او آموخت و بدان وضو نماز خواند و افعال نماز را به او نشان داد . آنگاه مسئلهء سير شبانگاهى ، از مكه به بيت المقدس پيش آمد و فرا رفتن او از زمين به آسمان هفتم و به سوى سدرة المنتهى و وحى شدن به او ، آنچه وحى شد .\r\n\r\n\r\n","description":"","footnote":"\r\n[ ( 1 ) 
  ] ابو حذيفه .\r\n","page_name":" 393 ","page_number":417},
  {"content":"\r\n\r\nآنگاه على فرزند عمويش ابو طالب ، به او ايمان آورد و به سبب بحرانى كه گريبانگير قريش شده بود ، على در كفالت او مىزيست ، و برادر على ، جعفر در كفالت عباس . جعفر مسن‌ترين افراد آل ابى طالب بود . على همچنانكه در كفالت او بود ، اسلام آورد و نهان از پدر خود ، با او در شكاف كوه‌ها نماز مىخواند . تا وقتى ابو طالب آنان را در حال نماز بيافت .\r\nپيامبر ( ص ) او را به ايمان فرا خواند . گفت : « نمىتوانم از دين پدرانم جدا شوم ولى تا زنده‌ام نمىگذارم به تو مكروهى رسد » . و به على گفت : « همواره با او باش كه او جز به خير دعوت نمىكند » . نخستين كسى كه به او ايمان آورد خديجه دختر خويلد بن اسد بن عبد العزى بود ، آنگاه ابو بكر و على بن ابى طالب - چنان كه گفتيم - و زيد بن حارثه ، غلام رسول خدا ( ص ) و بلال بن رباح [ 1 
  ] غلام ابو بكر سپس عمرو بن عبسه [ 2 
  ] السلمى و خالد بن سعيد بن العاص بن اميه .\r\nو بعد از اينان ، قومى از قريش ايمان آوردند كه خداوند اينان را به عنوان اصحاب او ، از ديگر قومشان برگزيد و براى بسيارى از آنان به بهشت شهادت داد . ابو بكر مردى مهربان و نرمخوى بود .\r\nو مردان قريش با او الفت داشتند . و گروهى بر دست او ايمان آوردند . از جمله : از بنى اميه ، عثمان بن عفان ، از عشيرهء بنى عمرو بن كعب ، طلحة بن عبيد اللّه و از بنى زهرة سعد بن ابى وقاص و نام ابو وقاص ، مالك بن وهب بن عبد مناف بن زهرة بود و نيز از اين طايفه عبد الرحمان بن عوف . و از بنى اسد بن عبد الغرى ، زبير بن العوام و او پسر صفيه عمه پيامبر ( ص ) بود ، از بنى الحارث بن فهر ، ابو عبيده عامر بن عبد اللّه بن الجراح و از بنى مخزوم ، عبد الاسد بن هلال بن عبد اللّه و از بنى جمح بن عمر ، عثمان بن مظعون و برادرش قدامه . و از بنى عدى ، سعيد بن زيد بن عمرو بن نفيل و زنش فاطمه خواهر عمر بن الخطاب بن نفيل و برادرش زيد ، ايمان آوردند و او در جاهليت بتان را رها كرده بود ، و به توحيد گرويده بود . و پيامبر ( ص ) گفته بود كه او در روز رستاخيز به صورت يك امت واحده برخواهد خاست . آنگاه عمير برادر سعد بن ابى وقاص و عبد اللّه بن مسعود ( رض ) ، حليف بنى زهره ، اسلام آورد . عبد اللّه بن مسعود چوپان عقبة بن ابى معيط بود ، سبب اسلامش آن بود كه رسول خدا ( ص ) از ميان گوسفندان او ، گوسفند سترونى را دوشيد و او شير داد . سپس جعفر بن ابى طالب بن عبد المطلب و زنش اسماء بنت عميس ، دختر نعمان بن كعب و سائب بن عثمان بن مظعون و ابو حذيفة بن مهشم عتبة بن ربيعة و عامر بن فهيره ازدى و واقد [ 3 
  ] بن عبد اللّه از حلفاء بنى عدى و عمار بن ياسر عنسى از قبيلهء مذحج و مولاى بنى مخزوم و صهيب بن سنان از نمر بن قاسط حليف بنى جدعان اسلام آوردند . و مردم دسته دسته به اسلام روى مىآوردند و اسلام شايع شد و مسلمانان به شعاب كوه‌ها مىرفتند و نماز مىگزاردند . آنگاه رسول خدا ( ص ) مأمور شد كه دين\r\n\r\n\r\n","description":"","footnote":"\r\n[ ( 1 ) 
  ] حمامه .\r\n[ ( 2 ) 
  ] عنبسه .\r\n[ ( 3 ) 
  ] وافد .\r\n","page_name":" 394 ","page_number":418},
  {"content":"\r\n\r\nخود آشكار كند و پس از سه سال كه از آغاز وحى گذشته بود به دعوت پردازد . پس بر كوه صفا برآمد و فرياد زد : يا صباحاه ! قريش از هر سو گرد آمدند . او گفت : اگر شما را بگويم كه بامداد يا شبانگاه دشمن بر سرتان خواهد تاخت مرا راستگو مىشماريد ؟ گفتند : بلى . گفت : من شما را از عذابى شديد مىترسانم . آنگاه اين آيه بر او نازل شد كه :  وَ أَنْذِرْ عَشِيرَتَكَ الْأَقْرَبِينَ  [ 1 
  ] .\r\nو وحى به انذار پى در پى شد . پس فرزندان عبد المطلب را كه در آن روزگار چهل تن بودند ، بر طعامى كه على بن ابى طالب به فرمان او ترتيب داده بود ، فرا خواند و آنان را به اسلام دعوت كرد و وعده داد و آنان سخنش را شنيدند و پراكنده شدند . آنگاه كه به سب خدايان و عيبجويى از آنان پرداخت ، قريش را گران آمد و به خلافش برخاستند و دشمنى آشكار كردند ، ابو طالب نيز به جانبدارى او قيام كرد . مردان قريش چون عتبه و شيبه پسران ربيعة بن عبد شمس و ابو البخترى پسر هشام بن الحارث و اسود بن المطلب و وليد بن المغيره و ابو جهل ، عمرو بن هشام برادرزادهء وليد و عاص بن وائل و نبيه و منبه پسران حجاج بن عامر نزد او آمدند تا با او مصالحه كنند پس با ابو طالب سخن گفتند و دشمنى خود را با پيامبر آشكار كردند ابو طالب آنان را به نحو شايسته‌اى باز گردانيد . بار ديگر نزد ابو طالب باز گشتند و سخن از مصالحه گفتند : ابو طالب آنان را به خانهء خود خواند و حرف‌هايشان را در برابر خودشان به پيامبر عرضه داشت . پيامبر با آياتى از قرآن كه بر آنان خواند ، نوميدشان ساخت . پيامبر به ابو طالب گفت :\r\nاى عمو من از اين كار باز نمىايستم تا آنگاه كه خدا آن را آشكار سازد ، يا من در اين راه هلاك شوم . آنگاه به گريه شد و پنداشت كه ابو طالب خود را به يك سو مىكشد . ابو طالب را دل بر او بسوخت . و گفتش كه اى برادرزاده ، هر چه خواهى بگوى به خداى سوگند هرگز ترا تسليم آنان نخواهم كرد .\r\n\r\nهجرت حبشه\r\nپس از چندى ميان قريش جدايى افتاد . بنى هاشم و بنى المطلب با ابو طالب در قيام به حمايت از پيامبر پيمان بستند . و هر قبيله به جان كسانى از افراد خود كه ايمان آورده بودند ، افتادند و به آزارشان پرداختند . چون آزار از حد بگذشت ، پيامبر فرمان داد تا مسلمانان به سرزمين حبشه بگريزند و جان و دين خود را بسلامت برند . قريش با حبشيان رابطه بازرگانى داشتند و ميانشان دوستى بود . نخستين كسى كه به حبشه هجرت كرد عثمان بن عفان و زنش رقيه دختر پيامبر ( ص ) بود و پس از او ، ابو حذيفه بن عتبه بن ربيعه ، على رغم پدرش به همراهى زنش سهله ، دختر سهيل بن عمرو بن عامر بن لؤى مهاجرت كرد . آنگاه زبير بن العوام و مصعب بن عمير و ابو سبرة بن ابى رهم [ 2 
  ] بن عبد الغرى العامرى از بنى عامر بن لؤى\r\n\r\n\r\n","description":"","footnote":"\r\n[ ( 1 ) 
  ] سوره شعرا : 215 .\r\n[ ( 2 ) 
  ] هاشم .\r\n","page_name":" 395 ","page_number":419},
  {"content":"\r\n\r\nو سهيل بن بيضاء از بنى الحارث بن فهر و عبد اللّه بن مسعود ، و عامر بن ربيعة العنزى حليف بنى عدى و زنش ليلى ، دختر ابو حثمة [ 1 
  ] به حبشه مهاجرت كردند .\r\nاينان يازده مرد بودند و نخستين كسانى بودند كه به سرزمين حبشه وارد شدند . و مسلمانان از پى آنان روان گشتند ، جعفر بن ابى طالب و ديگران نيز به ايشان پيوستند . قريش اثر جاى پاى گروه نخستين را تا كنار دريا يافتند ، ولى به خودشان دست نيافتند و آنان به سرزمين حبشه رسيدند و مسلمانان از آن پس به ايشان پيوستند . گويند : مسلمانانى كه به سرزمين حبشه مهاجرت كردند هشتاد و سه تن مرد بودند .\r\nچون قريش ديدند كه پيامبر ( ص ) از سوى عمو و عشيره‌اش حمايت مىشود و آنان از تسليم او سرباز مىزنند بر آن شدند كه نزد مردم او را به جادوگرى و كهانت و جنون و شاعرى متهم كنند ، تا آنان را از دخول به دين او باز دارند . پس جمعى براى آزار او پاى به ميدان نهادند از آن جمله بودند : ابو لهب عبد الغرى بن عبد المطلب ، يكى از مسخره كنندگان ، و پسر عمش ابو سفيان بن الحارث بن عبد المطلب و عتبه و شيبه ، پسران ربيعه و عقبة بن ابى معيط يكى از مسخره كنندگان ، و ابو سفيان از مسخره كنندگان ، و حكم بن ابى العاص بن اميه نيز از مسخره كنندگان ، و نضر بن الحارث از بنى عبد الدار و اسود بن المطلب بن اسد بن عبد العزى از مسخره كنندگان ، و پسرش زمعه و ابو البخترى عاص بن هشام و اسود بن عبد يغوث و ابو جهل بن هشام و برادرش عاص و عموهايش وليد و پسر عمش قيس بن الفاكه بن المغيره و زهير بن ابى امية بن المغيره و عاص بن وائل السهمى و پسر عموهاى او ، نبيه و منبه پسران حجاج و اميه و ابى ، پسران خلف بن جمح . اينان به استهزاء و آزار او مىپرداختند ، حتى بعضى به جانب او دست مىگشودند .\r\nروزى به عمويش حمزه خبر رسيد كه ابو جهل بن هشام به چنين اعمالى دست يازيده و حمزه مردى نيرومند بود . چون شنيد بىدرنگ به مسجد آمد و ابو جهل در مجلس مشاورهء قريش بود . حمزه بالاى سرش ايستاد و بر او ضربتى زد و سرش را بشكست و او را گفت : آيا محمد را دشنام مىدهى و حال آنكه من بر دين او هستم ؟ مردان بنى مخزوم به جانب حمزه حمله‌ور شدند ولى ابو جهل آنان را بازداشت و گفت : واگذاريدش كه من برادرزاده‌اش را دشنام‌هاى زشت داده‌ام . حمزه اسلام آورد و قريش دانست كه با حمزه ، جبهه مسلمانان نيرومند شد از اين رو به سبب مكانتى كه حمزه نزد ايشان داشت اندكى از آزار پيامبر دست بداشتند . پس مجلسى كردند و عمرو بن العاص و عبد اللّه بن ابى ربيعه را نزد نجاشى فرستادند تا مسلمانانى را كه به سرزمين او آمده بودند ، باز پس گرداند . نجاشى رسالت آن دو را نپذيرفت و آنان را نوميد باز گردانيد .\r\n\r\n\r\n","description":"","footnote":"\r\n[ ( 1 ) 
  ] ابو خيثمه\r\n","page_name":" 396 ","page_number":420},
  {"content":"\r\n\r\n\r\nاسلام آوردن عمر بن الخطاب\r\nعمر بن الخطاب اسلام آورد . سبب اسلام او آن بود كه او را گفتند كه خواهرش فاطمه و شوهرش سعيد بن زيد اسلام آورده‌اند و خباب بن الارت نزد آنانست و آنان را قرآن مىآموزد ، عمر به ناگهان در رسيد و چنان بر سر خواهرش زد كه بشكست ، چون آن زن خون را بديد ، گفت : ما اسلام آورده‌ايم و از محمد پيروى مىكنيم تو هر چه خواهى بكن . در اين حال خباب از گوشهء خانه به در آمد و عمر را اندرز داد و موعظه كرد . در عمر رقتى پديد آمد و او را گفت : از اين قرآن چيزى بر من بخوان ، او آياتى از سورهء طه را بر او خواند ، عمر بيمناك شده و گفت : چون مىخواهيد اسلام بياوريد چه مىكنيد ؟ او را گفتند و به او آموختند كه خود را پاكيزه سازد . سپس از مكان پيامبر پرسيد ، او را راه نمودند . عمر برفت و در بزد ، پيامبر ( ص ) بيرون آمد و گفت : اى پسر خطاب چه مىگويى ؟ گفت : اى رسول خدا ( ص ) آمده‌ام كه اسلام بياورم . سپس شهادت بگفت و آنان را به نماز در نزد كعبه دعوت كرد .\r\nمسلمانان بيرون آمدند و در آنجا نماز گزاردند و مسلمانان به اسلام او نيرومند شدند . پيامبر ( ص ) همواره در دعاى خود مىگفت : بار خدايا اسلام را به يكى از دو عمر نيرومند گردان و مرادش ، او يا ابو جهل بود . [ 1 
  ] چون قريش انتشار اسلام را ديدند ، غمگين شدند ، گرد آمدند و با يك ديگر پيمان نهادند كه با بنى هاشم و بنى المطلب زناشويى نكنند و خريد و فروخت ننمايند و با ايشان ننشينند و در اين باب صحيفه‌اى نوشتند و در كعبه نهادند . بنى هاشم و بنى المطلب ، همه از كافر و مؤمن از شهر بيرون آمدند و در شعب ابو طالب محصور گشتند و از همه جدا ماندند . جز ابو لهب كه با قريش ماند . سه سال در اين حال ببودند ، با هيچ كس جز در نهان پيوندى نداشتند . رسول خدا ( ص ) همچنان به كار خود مشغول بود . خدا را مىخواند و وحى پى در پى نازل مىشد . تا آنگاه كه برخى از مردان قريش به نقض آن صحيفه برخاستند . و مؤثرترينشان در اين امر هشام بن عمرو بن الحارث بن عمرو بن لؤى بود كه با زهير بن ابى امية بن المغيره ديدار كرد و مادر او عاتكه ، دختر عبد المطلب بود و او را از اينكه خويشاوندانش را در آن حال رها كرده است ، سرزنش كرد او به نقض آن صحيفه رضا داد . سپس نزد مطعم بن عدى بن نوفل بن عبد مناف رفت و از خويشاوندى او با بنى هاشم و بنى المطلب سخن گفت . سپس با ابو البخترى بن هشام و زمعة بن الاسود ديدار نمود ، آنان نيز به نقض آن صحيفه راضى شدند ، پس از جانب پيامبر ايشان را خبر آمد كه نوشته‌هاى آن صحيفه را موريانه‌ها خورده‌اند\r\n\r\n\r\n","description":"","footnote":"\r\n[ ( 1 ) 
  ] اين دعا در سيرهء ابن هشام چنين است : اللهم ايد الاسلام بابى الحكم او بعمر بن الخطاب .\r\nالسيرة النبوية . ج 1 . ص 345 . دار الكنوز الادبيه .\r\n","page_name":" 397 ","page_number":421},
  {"content":"\r\n\r\nجز نام خدا را . قريش همگى برخاستند و برفتند ، چنان بود كه پيامبر گفته بود . آنان سرشكسته شدند و حكم صحيفه را نقض كردند .\r\nابو بكر تصميم به مهاجرت گرفت و بدين قصد بيرون شد ، ابن الدغنه [ 1 
  ] او را ديد و باز پس گردانيد .\r\nآنگاه به مهاجران در حبشه خبرى به دروغ رسيد كه قريش اسلام آورده‌اند گروهى از ايشان به مكه باز گشتند و از اينان بودند : عثمان بن عفان و زنش و ابو حذيفه و زنش و عبد اللّه بن عتبة بن غزوان و زبير بن العوام و عبد الرحمان بن عوف و مصعب بن عمير و برادرش و مقداد بن عمرو و عبد اللّه بن مسعود و ابو سلمة بن عبد الاسد و زنش ام المؤمنين و سلمة بن هشام بن المغيره و عمار بن ياسر و پسران مظعون ، چون عبد اللّه و قدامه و عثمان و پسر او سائب و خنيس بن حذافه و هشام بن العاص و عامر بن ربيعه و زنش و عبد اللّه بن مخرمه از بنى عامر بن لؤى و عبد اللّه بن سهل بن السكران بن عمرو و سعد بن خوله و ابو عبيدة بن الجراح و سهل بن بيضاء و عمرو بن ابى سرح . ولى چون به مكه درآمدند مسلمانان را ديدند كه همچنان از قريش ، رنج مىكشند و آزار مىبينند بعضى پنهانى به مكه درآمدند و بعضى به جوار گراييدند و همچنان بماندند ، تا هجرت به مدينه پيش آمد . بعضى نيز در مكه بمردند .\r\n\r\nآزار و استهزاء\r\nسه سال پيش از هجرت ، ابو طالب و خديجه جهان را بدرود گفتند و اين امر سبب شد كه مصيبت رسول خدا ( ص ) افزون شود . سفهاء قريش آزار و استهزاء آغاز كردند . به هنگام نماز بر او قاذورات مىافكندند . پيامبر ( ص ) به طائف رفت تا مردم آن ديار را به اسلام و يارى و مدد كارى خواند . نزد عبد ياليل بن عمرو بن عمير و برادرانش مسعود و حبيب كه از بزرگان ثقيف بودند ، نشست و با آنان سخن گفت . اما آنان بىادبى كردند و رسول خدا از آنان مأيوس شد ولى از ايشان خواست كه آن امر با كس در ميان نگذارند و آنان نپذيرفتند ، و جمعى از سفهاء خود را عليه او برانگيختند ، اين سفيهان تعقيبش كردند تا آنگاه كه خود را به بستان عتبه و شيبه پسران ربيعه افكند . در سايه‌اى بياراميد . پس چشم به آسمان گردانيد و دست به دعا برداشت كه : « اى پروردگار من ناتوانى و بيچارگى و درماندگى خود را به تو شكايت مىكنم . اى مهربانترين مهربانان . تو پروردگار ناتوانان هستى . تو پروردگار منى ، مرا به كه وامىگذارى ؟ به كينه‌توزى كه بر من روى ترش كند ؟ يا به دشمنى كه بر من سرورى جويد ؟ اگر بر من خشمگين نيستى باكى ندارم . كه درهاى عافيت تو بر من گشاده است . به نور وجه تو كه تاريكىها را روشن مىكند و كار دنيا و آخرت ، به صلاح مىآورد ،\r\n\r\n\r\n","description":"","footnote":"\r\n[ ( 1 ) 
  ] ابن الدغينه .\r\n","page_name":" 398 ","page_number":422},
  {"content":"\r\n\r\nپناه مىبرم ، از اينكه خشمت را بر من فرود آورى يا سخطت را نصيب من سازى . در خشنودى تو مىكوشم تا خشنود شوى و هيچ نيرو و توانى نيست جز به تو . »\r\n\r\nمعراج\r\nابن حزم گويد : سپس معراج واقع شد . شب هنگام به بيت المقدس و از بيت المقدس به آسمان‌ها رفت . در آنجا پيامبران را ديد و جنة الماوى و سدرة المنتهى را در آسمان ششم . و در آن شب ، نماز واجب گرديد . طبرى مىگويد كه : معراج و واجب شدن نماز ، در آغاز وحى بوده است .\r\nآنگاه رسول خدا ( ص ) خود را به جماعات عرب كه در مواسم مىآمدند بنمود . در منازلشان نزد آنان مىرفت تا اسلام را به ايشان عرضه دارد و آنان را به يارى خود خواند و قرآن را بر ايشان تلاوت كند . افراد قريش در اين حال نزد آنان مىنشستند . از پيامبر به زشتى ياد مىكردند تا سخنان او را نپذيرند . بيش از همه ابو لهب در اين كار پاى مىفشرد . از كسانى كه پيامبر ( ص ) در مواسم با آنان ديدار كرد ، بنى عامر بن صعصعة بن مضر و بنى شيبان و بنى حنيفه از ربيعه ، و قبيلهء كنده از قحطان و قبيله كلب از قضاعه و جز ايشان از قبايل ديگر بود .\r\nبرخى به نيكى سخنانش را مىشنيدند و بعضى دست و زبان به آزارش مىگشودند و هيچ قبيله‌اى زشت‌تر از بنى حنيفه به دو پاسخ نداد . اما خداوند همه چيز را در اين راه ، براى انصار ذخيره كرده بود . سويد بن الصامت از بنى عمرو بن عوف يكى از بطون اوس به مكه آمد ، پيامبر ( ص ) نزد او رفت و او را به اسلام فرا خواند .\r\nسويد نه انكار نمود و نه تصديق و به مدينه بازگشت و در يكى از جنگ‌هايشان كشته شد و اين پيش از نبرد بعاث ميان اوس و خزرج بود . آنگاه ابو الحيسر انس بن رافع با گروهى از قوم خود از بنى عبد الاشهل ، به مكه آمد تا ميان خود و قريش حلفى برقرار كنند . پيامبر ( ص ) آنان را به اسلام فرا خواند . اياس بن معاذ - كه جوانى تازه سال بود - و با آنان بود ، گفت : اين از آنچه ما براى آن آمده‌ايم بهتر است . ابو الحيسر بر او بانگ زد و او خاموش شد . پس بىآنكه حلف به اتمام رسد به ديار خود بازگشتند و اياس بمرد . گويند كه او مسلمان مرده است .\r\nآنگاه رسول خدا ( ص ) نزد عقبه در موسم حج شش تن از افراد قبيلهء خزرج را بديد . اينان عبارت بودند از : ابو امامه اسعد بن زرارة بن عدس بن عبيد بن ثعلبة بن غنم بن مالك بن النجار و عوف بن الحارث بن رفاعة بن سواد بن مالك بن غنم و او پسر عفراء است ، و رافع بن مالك بن غضب بن جشم بن الخزرج و قطبة [ 1 
  ] بن عامر بن حديدة [ 2 
  ] بن عمرو بن غنم بن سواد [ 3 
  ] و عقبة بن عامر بن نابى بن زيد بن حرام [ 4 
  ] و جابر بن عبد اللّه بن رئاب ابن النعمان بن سنان [ 5 
  ] بن عبيد . رسول خدا\r\n\r\n\r\n","description":"","footnote":"\r\n[ ( 1 ) 
  ] طبقه .\r\n[ ( 2 ) 
  ] حيدره .\r\n[ ( 3 ) 
  ] عمر بن سواد بن غنم .\r\n[ ( 4 ) 
  ] خزام .\r\n[ ( 5 ) 
  ] سلمه .\r\n","page_name":" 399 ","page_number":423},
  {"content":"\r\n\r\nآنان را به اسلام فرا خواند . يكى از كارهاى خدا دربارهء اينان اين بود كه با يهود همسايه بودند كه مىگفتند كه پيامبرى مبعوث خواهد شد و زمان بعثت او فرا رسيده است . به يك ديگر مىگفتند : اين - به خدا سوگند - همان پيامبرى است كه يهوديان دربارهء او ، با شما سخن مىگفتند . مگذاريد آنان بر ما پيشى گيرند . پس ايمان آوردند و به فرمان خدا تسليم شدند و گفتند وقتى كه ما آمديم ، ميانشان جنگ‌هايى درگير بود حال باز مىگرديم و آنان را به آنچه تو ما را بدان خوانده‌اى دعوت مىكنيم ، شايد به بركت تو ، ميانشان اتحادى پديد آيد و وحدت كلمه يابند كه هيچ كس از تو گرامىتر نيست . اين گروه به مدينه باز گشتند و مردم را به اسلام دعوت كردند تا اسلام در ميانشان شايع شد . و خانه‌اى از خانه‌هاى انصار نبود ، مگر آنكه در آن خانه سخن پيامبر ( ص ) بود .\r\n\r\nعقبهء اولى\r\nسال بعد ، دوازده مرد از انصار به مكه آمدند . پنج تن از آن شش تن كه برشمرديم . و آنكه نيامده بود ، جابر بن عبد اللّه بود . و هفت تن ديگر كه عبارت بودند از معاذ بن الحارث برادر عوف بن الحارث مذكور . و گويند كه او پسر عفراء است . و ذكوان بن عبد قيس بن خلدة [ 1 
  ] بن مخلد بن عامر بن زريق و عبادة بن الصامت بن قيس بن اصرم بن فهر [ 2 
  ] بن ثعلبة و عباس بن عبادة بن نضلة بن مالك بن العجلان . اين ده تن از خزرج بودند .\r\nو از اوس ، ابو الهيثم مالك بن التيهان از بنى عبد الاشهل بن جشم بن الحارث بن الخزرج بن عمر بن مالك بن الاوس بود و عويم بن ساعدة از بنى عمرو بن عوف بن مالك بن الاوس بن حارثه .\r\nاينان با رسول خدا ( ص ) در نزد عقبه بر بيعت النساء بيعت كردند - و اين پيش از آن بود كه جنگ واجب گردد - بر اين مبنى كه از رسول اللّه اطاعت كنند و هيچ چيز را شريك خدا نسازند و دزدى نكنند و زنا نكنند و فرزندان خود را نكشند و افترا نبندند و دروغ نگويند .\r\nچون هنگام بازگشتشان فرا رسيد ، پيامبر ( ص ) ابن ام مكتوم و مصعب بن عمير را با آنان فرستاد كه همگان را به اسلام خوانند و به هر كس كه اسلام مىآورد قرآن و شرايع دين بياموزند . مصعب در مدينه به خانهء اسعد بن زراره فرود آمد و بر آنان امامت مىكرد و بر دست او خلق بسيارى از انصار ايمان آوردند . سعد بن معاذ و اسعد بن زراره پسر خاله بودند . سعد بن معاذ و اسيد بن خضير [ 3 
  ] ، نزد سعد بن زراره آمدند - اينان جار بنى عبد الاشهل بودند و بر او خرده گرفتند . ولى خداوند آن دو را به اسلام راه نمود و با اسلام ايشان جمعى از بنى عبد الاشهل از زن و مرد در يك روز اسلام آوردند . تا آنجا كه هيچ خانه‌اى از خانه‌هاى انصار نبود ، مگر اينكه در آنجا ، مسلمانانى از زن و مرد بودند ، جز خاندان امية بن زيد و خطمه و وائل و واقف\r\n\r\n\r\n","description":"","footnote":"\r\n[ ( 1 ) 
  ] خالده .\r\n[ ( 2 ) 
  ] فهد .\r\n[ ( 3 ) 
  ] الحصين .\r\n","page_name":" 400 ","page_number":424},
  {"content":"\r\n\r\nاز بطون اوس كه در حوالى مدينه زندگى مىكردند ، بعضى از آنان ايمان آوردند ، ولى ابو قيس صيفى بن الاسلت كه سيد قوم و شاعرشان بود آنان را از اسلام بازداشت تا جنگ خندق كه از آن پس همه ايمان آوردند .\r\n\r\nعقبهء ثانيه\r\nمصعب بن عمير به مكه بازگشت و همراه او به هنگام حج ، گروهى از انصار كه اسلام آورده بودند ، براى ديدار با پيامبر ( ص ) به مكه آمدند ، گروهى نيز كه هنوز ايمان نياورده بودند ، با ايشان بودند . اينان در اواسط ايام التشريق با رسول خدا ( ص ) وعدهء ديدار نهادند . و آن شب ميعاد آهسته و در نهان بىآنكه كافران قومشان كه در آنجا بودند ، آگاه شوند ، به عقبه آمدند .\r\nابو جابر عبد اللّه بن حرام نيز با آنان بود . در آن شب ايمان آوردند و با رسول خدا بيعت كردند كه همچنانكه از زنان و فرزندان خود حمايت مىكنند از او حمايت كنند و او با اصحابش نزد آنان به مدينه رود .\r\nعباس بن عبد المطلب نيز حاضر شد و او هنوز بر دين قوم خود بود . براء بن معرور را در آن شب مقامى محمود بود ، از جهت اخلاص و دلبستگى به رسول خدا ( ص ) . او نخستين كسى بود كه ايمان آورد . كسانى كه در آن شب ايمان آوردند هفتاد و سه مرد بودند و دو زن . رسول خدا ( ص ) دوازده تن را برگزيد كه نقيب قوم خود باشند : نه تن از خزرج و سه تن از اوس . و آنها را گفت : شما ضامن من باشيد ، چون ضمانت حواريون عيسى بن مريم را ، و من ضامن قوم خود هستم . و اين نقيبان اينان بودند : از خزرج ، از كسانى كه در عقبهء اولى هم شركت داشته بودند : اسعد بن زراره و رافع بن مالك و عبادة بن الصامت و سعد بن الربيع بن عمرو بن ابى زهير بن مالك بن امرؤ القيس بن مالك بن ثعلبة بن كعب بن الخزرج ، و عبد اللّه بن رواحة و ثعلبة بن امرؤ القيس ، و براء بن معرور بن صخر بن خنساء بن سنان بن عبيد بن عدى بن غنم بن كعب بن سلمه و ابو جابر عبد اللّه بن عمرو بن حرام ، و سعد بن عبادة بن دليم [ 1 
  ] . و منذر بن عمرو بن خنيس بن حارثه بن لوذان بن عبد ود بن زيد [ 2 
  ] بن ثعلبة بن الخزرج بن ساعده . و سه تن از اوس بودند :\r\nاسيد بن حضير بن سماك بن عتيك بن رافع بن امرؤ القيس بن زيد بن عبد الاشهل ، و سعد بن خيثمة بن الحارث بن مالك بن الاوس و رفاعة بن عبد المنذر بن زيد بن امية بن زيد بن مالك بن عوف بن عمرو بن عوف بن مالك بن الاوس . بعضى به جاى رفاعه ابو الهيثم بن التيهان را آورده‌اند . و اللّه اعلم .\r\nچون اين بيعت پايان يافت ، رسول خدا فرمان داد كه باز گردند . آنان نيز به جايگاه‌هاى خود بازگشتند . چون اين خبر به قريش رسيد ، آمدند و به سرزنش آن جماعت پرداختند . جمعى از اوس و خزرج سوگند خوردند كه از آنچه مىگويند ، هيچ خبر ندارند . و عبد اللّه بن ابى بن\r\n\r\n\r\n","description":"","footnote":"\r\n[ ( 1 ) 
  ] ديلم .\r\n[ ( 2 ) 
  ] يزيد .\r\n","page_name":" 401 ","page_number":425},
  {"content":"\r\n\r\nملول گفت : محال است كه قوم من چنين تصميمى گرفته باشند و من از آن بىخبر بوده باشم .\r\nقريش از نزد او بازگشتند و مردم از منى پراكنده شدند . قريش كه از واقعه خبر يافت در طلب ايشان بيرون آمد . به سعد بن عباده دست يافتند ، او را به مكه آوردند ، در حالى كه موى سرش را گرفته مىكشيدندش و مىزدندش تا از جبير بن مطعم و حارث بن اميه يارى خواست و ميان آنان دوستى بود ، آن دو كوشيدند تا سعد بن عباده را آزاد كردند . زيرا قريش پيش از اين شنيده بود كه شب هنگام كسى بر كوه ابو قبيس ندا مىكرده :\r\n فان يسلم السعد ان يصبح محمد * بمكة لا يخشى خلاف مخالف \r\nابو سفيان گفت كه اين دو سعد يكى سعد بكر است و ديگرى سعد هذيم . اما شب ديگر همان گوينده فرياد زد :\r\n ايا سعد ، سعد الاوس كن انت ناصرا * و يا سعد ، سعد الخزرجى الغضارف [ 1 
  ]\r\nاجيبا الى داعى الهدى و تمنيا * على اللّه فى الفردوس منية عارف\r\nفان ثواب اللّه للطالب الهدى * جنان من الفردوس ذات رفارف \r\nآنگاه ابو سفيان گفت : و اللّه اين دو ، سعد بن عباده و سعد بن معاذاند .\r\nچون اسلام در مدينه شايع شد مردمش به مكه نزد پيامبر مىآمدند . قريش ، عهد كرده بودند كه مسلمانان را از دينشان منصرف سازند از اين رو مسلمانان را رنج فراوان مىرسيد . تا آنگاه كه اين آيه آمد :  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  . چون بيعت انصار بدان گونه كه آورديم به پايان رسيد ، رسول خدا ( ص ) يارانش را كه در مكه بودند ، فرمان داد كه به مدينه مهاجرت كنند و آنان دسته دسته به مدينه روان شدند . نخستين كسى كه از مكه بيرون شد ، ابو سلمة بن عبد الاسد بود . او در قبا فرود آمد . سپس عامر بن ربيعه حليف بنى عدى با زنش ليلى دختر ابو حثمة [ 2 
  ] بن غانم هجرت كرد . سپس همهء بنى جحش ، از بنى اسد بن خزيمه ، بيرون آمدند و در قبا بر عكاشة بن محصن و جماعتى از بنى اسد ، كه حليف بنى اميه بودند ، فرود آمدند . در ميان بنى جحش بودند : زينب بنت جحش ام المؤمنين و خواهرانش حمنه و ام - حبيب [ 3 
  ] . سپس عمر بن الخطاب و عياش بن ابى ربيعه و همراه بيست سوار مهاجرت كردند و در حوالى مدينه ، در ميان بنى امية بن زيد ، سكونت گزيدند . سالم غلام ابو حذيفه در نماز ، امامشان بود . پس ابو جهل بن هشام آمد و عياش بن ابى ربيعه را فريب داد و به مكه باز گردانيد ، در آنجا به زندانش افكندند تا پس از چندى آزاد شد و به مدينه بازگشت . همراه عمر ، برادرش زيد و سعيد بن زيد بن عمرو و شوهر دخترش حفصه ام المؤمنين خنيس [ 4 
  ] بن حذافة السهمى و جماعتى از حلفاء بنى عدى ، هجرت كردند و در قبا بر رفاعة بن عبد المنذر ، از بنى عوف بن عمرو ،\r\n\r\n\r\n","description":"","footnote":"\r\n[ ( 1 ) 
  ] طبرى : سعد الخزرجين الغطارف .\r\n[ ( 2 ) 
  ] ابو خيثمه .\r\n[ ( 3 ) 
  ] ام حبيبه .\r\n[ ( 4 ) 
  ] حجش .\r\n","page_name":" 402 ","page_number":426},
  {"content":"\r\n\r\nفرود آمدند . آنگاه طلحة بن عبيد اللّه همراه با صهيب بن سنان مهاجرت كردند و بر خبيب [ 1 
  ] بن اساف در ميان بنى الحارث بن الخزرج در سنح [ 2 
  ] فرود آمدند . و گويند طلحه بر اسعد بن زراره فرود آمد . سپس حمزة بن عبد المطلب با زيد بن حارثه غلام رسول خدا ( ص ) و حليف او ، ابو مرثد كناز بن حصن الغنوى مهاجرت كرد ، همه در قبا در ميان بنى عمرو بن عوف بر كلثوم بن هدم فرود آمدند . و جماعتى از بنى عبد المطلب بن عبد مناف كه در بين آنان مسطح بن اثاثه و خباب بن الارت غلام عتبة بن غزوان نيز بودند در قبا بر بنى بلعجلان [ 3 
  ] فرود آمدند . و عبد الرحمان بن عوف با مردانى از مهاجران بر سعد بن الربيع در ميان بنى الحارث بن الخزرج فرود آمدند . و زبير بن العوام و ابو سبرة بن ابى رهم بن عبد العزى بر منذر بن محمد بن عقبة بن احيحة بن الجلاح در خانهء بنى جحجبا فرود آمدند . و مصعب بن عمير ، بر سعد بن معاذ ، در ميان بنى عبد الاشهل و ابو حذيفة بن عتبة و غلام او سالم و عتبة بن غزوان المازنى بر عباد بن بشر از بنى عبد الاشهل فرود آمدند .\r\nسالم را ابو حذيفه آزاد نكرد او را زنى از اوس ، كه همسر ابو حذيفه بود ، به نام بثينه دختر يعار [ 4 
  ] آزاد كرد . ولى ابو حذيفه او را به فرزندى گزيد و به دو منسوب شد . و عثمان بن عفان در ميان بنى النجار بر اوس ، برادر حسان بن ثابت ، فرود آمد . ديگر هيچ كس از مسلمانان در مكه با پيامبر ( ص ) نمانده بود مگر ابو بكر و على بن ابى طالب [ ع 
  ] و اين دو به فرمان او ، با او ماندند . و پيامبر همچنان در انتظار بود ، تا او را نيز فرمان هجرت رسد .\r\n\r\n\r\n","description":"","footnote":"\r\n[ ( 1 ) 
  ] حبيب .\r\n[ ( 2 ) 
  ] سلم .\r\n[ ( 3 ) 
  ] مسجلان .\r\n[ ( 4 ) 
  ] معاذ .\r\n","page_name":" 403 ","page_number":427},
  {"content":"\r\n\r\n\r\nهجرت\r\nچون بر قريش آشكار شد كه رسول خدا ( ص ) از مردم ديگر جز قريش ، پيروان و يارانى يافته است و آهنگ آن دارد كه به آنان بپيوندد و اصحاب او پيش از او به نزد آنان مهاجرت كرده‌اند ، به رأى زدن نشستند تا چارهء آن كار كنند . از اين رو مشايخشان ، يعنى عتبه و شيبه و ابو سفيان از بنى اميه ، و طعيمة بن عدى و حبير بن مطعم و حارث بن عامر بن نوفل و نضر بن حارث از بنى عبد الدار ، و ابو جهل از بنى مخزوم ، و نبيه و منبه پسران حجاج از بنى سهم ، و امية بن خلف از بنى جمح ، با جمع ديگرى از قريش در دار الندوه گرد آمدند و در اين باب كه آيا او را محبوس سازند يا از ميان خود اخراج كنند ، به مشاورت پرداختند . در اين مشاورت رأىشان بر آن قرار گرفت كه از هر قبيله جوانى چابك را برگزينند و همه با هم او را بكشند ، تا خونش در ميان قبايل پراكنده شود . و بنى عبد المطلب قادر به نبرد با همهء قبايل نباشند . و در همان شب آمادهء كار شدند . پيامبر ( ص ) از طريق وحى به مكر آنان آگاه شد و چون ديد كه بر در خانه‌اش كمين گرفته‌اند فرمود تا على بن ابى طالب در بستر او بخوابد و برد او را بر سر كشد و خود از در خارج شد . خداوند ديدگانشان را كور ساخت و خاك بر سرشان پاشيد و در تمام طول شب همانجاى ماندند . چون صبح شد على از در بيرون آمد . دريافتند كه پيامبر ( ص ) نجات يافته است . رسول خدا ( ص ) با ابو بكر الصديق قرار مهاجرت نهاد و او عبد اللّه بن اريقط الدؤلى را كه از بنى بكر بن عبد مناف بود ، اجير كرد تا آنان را به مدينه راه نمايد و از بيراهه ببرد . او مردى كافر و حليف عاص بن وائل بود ، ولى آن دو به امانت او اعتماد داشتند . عبد اللّه از راه شناسان بود . رسول خدا ( ص ) شب هنگام از روزنى كه در پشت خانهء ابو بكر بود بيرون آمد و هر دو به غارى كه در كوه ثور در پايين مكه بود ، رفتند و در آن پنهان شدند . عبد اللّه بن ابى بكر بر ايشان خبر مىآورد و عامر بن فهيره غلام ابو بكر و چوپان گوسفندان او ، گوسفندان را شب بدان سوى برد تا آنان شير برگيرند و اسماء ، دختر ابو بكر بر ايشان طعام مىبرد . عامر گوسفندان را از پى عبد اللّه مىبرد . چون قريش در تعقيب خود ، او را گم كردند ، با كسى كه رد پاها را بشناسد ،\r\n\r\n","description":"","footnote":"","page_name":" 404 ","page_number":428},
  {"content":"\r\n\r\nاز پى او روان شدند . اين مرد تا غار ثور پيش آمد . بر در غار ايستاد و گفت از اينجا ديگر جاى پايى نيست . و چون تار عنكبوت را بر دهانهء غار ديدند يقين كردند كه كس در غار نيست و باز گشتند ، آنگاه اعلام كردند كه به هر كس كه آنان را بيابد و باز گرداند ، صد شتر خواهند داد .\r\nسه روز بعد عبد اللّه بن اريقط شترانشان را به غار بياورد آنان سوار شدند . ابو بكر ، عامر بن فهيره را پشت سر خود برنشاند و اسماء براى آنها سفره آورد و چون براى بستن آن چيزى نداشت ، كمربند خود را دو نيم كرد و با نيم آن سفره را بست ، از آن روز او را ذات النطاقين گفتند . ابو بكر همهء مال خود را كه شش هزار درهم بود ، با خود برداشته بود . در راه سراقة بن مالك بن جعشم آنان را بديد . از پىشان روان شد تا بازشان گرداند و جايزه بستاند . چون او را ديدند ، رسول خدا ( ص ) دعا كرد تا پاهاى اسبش در زمين فرو شد . او با فرياد امان خواست و خواست تا درنگ كنند . پس از پيامبر ( ص ) خواست كه براى او خط امانى بنويسد . و پيامبر به ابو بكر فرمود براى او خطى نوشت . راهنما آنان را از پايين مكه به جانب ساحل برد ، زير عسفان و امج و از قديد گذشت و به عرج رسيد ، سپس به جانب قبا روان شد . رسول خدا ( ص ) روز دوشنبهء دهم ربيع الاول نزديك ظهر وارد قبا شد . انصار به پيشبازش بيرون آمده بودند و به انتظارش مانده بودند تا آنگاه ظهر گذشته بود و به خانه‌هاى خود بازگشته بودند . چون خبر آمدن او را شنيدند بار ديگر بيرون آمدند و او را در زير نخلى ، با ابو بكر نشسته ديدند .\r\nپيامبر ( ص ) در قبا بر سعد بن خيثمه وارد شد و گويند كه بر كلثوم بن الهدم و ابو بكر در سنح [ 1 
  ] در ميان بنى الحارث بن خزرج بر خبيب بن اساف [ 2 
  ] و به قولى بر خارجة بن زيد ، و على بن ابى طالب ، نيز پس از رد امانات مردم كه در نزد پيامبر بود در قبا به ايشان پيوست .\r\nپيامبر ( ص ) چند روز در آنجا مقام كرد . سپس به انجام آنچه خداوند بدان فرمان داده بود ، برخاست . روز جمعه در ميان بنى سالم بن عوف بود . در مسجدى كه آنجا بود نماز كرد . مردان بنى سالم خواستند كه نزد آنها بماند تا بركت يابند و مهار ناقهء او را گرفتند . پيامبر ( ص ) فرمود راهش را بگشاييد كه او خود مأمور است . انصار به گرد آن مىرفتند تا به خانه‌هاى بنى بياضه رسيد . مردان آن خاندان بيرون آمدند و مهار ناقهء او را گرفتند . پيامبر فرمود راهش را بگشاييد ، او مأمور است . سپس به خانه‌هاى بنى ساعده رسيد ، مردان آن خاندان نيز مهار ناقه را گرفتند ، در آن ميان ، سعد بن عباده و منذر بن عمرو نيز بودند . و از او خواستند كه در ميان آنان بماند . پيامبر ( ص ) همان سخن گفت . پس به خانه‌هاى بنى حارثة بن الخزرج رسيد ، سعد بن الربيع و خارجة بن زيد و عبد اللّه بن رواحه نيز چنان كردند . پس بر بنى عدى بن النجار خويشاوندان مادرى عبد المطلب رسيد . آنان نيز چنان كردند و چنان شنيدند . تا به خانه‌هاى بنى مالك بن النجار رسيد . ناقه‌اش به جايى كه امروز مسجد اوست زانو زد . آن زمين در آن روزگار از آن دو پسر [ 1 ) سخ . 
  ]\r\n\r\n\r\n","description":"","footnote":"\r\n[ ( 2 ) 
  ] جيب بن اسد .\r\n","page_name":" 405 ","page_number":429},
  {"content":"\r\n\r\nبود به نام سهل و سهيل پسران عمرو و تحت سرپرستى معاذ بن عفراء بودند . در آنجا خروب روئيده بود و چند نخل و نيز گورستان مشركان بود و نيز جاى نگهداشتن اشتران . چون ناقه زانو زد ، همچنان بر پشت آن بماند و فرود نيامد . ناقه برخاست و چند قدم برفت . پيامبر او را به هيچ طرف نكشيد . پس بازگشت و به همان مكان نخستين زانو زد و آرام گرفت و پيامبر ( ص ) از آن فرود آمد . ابو ايوب بار او را به خانهء خود برد و پيامبر به خانهء او وارد شد . پرسيد كه اين مكان از آن كيست ؟ مىخواست آنجا مسجدى بسازد . گفتند از آن بنى النجار . پيامبر آن زمين از بنى النجار خريد ، آنان زمين را به او مىبخشيدند و او نمىپذيرفت . سپس فرمان داد تا قبرها را شكافتند و نخلها را قطع كردند و مسجد را با خشت برآوردند و دو سوى درش را از سنگ و ستون‌هايش را از تنهء نخل و سقفش را از شاخه‌هاى خرما . مسلمانان بىهيچ مزدى تنها براى رضاى خداوند ، در آن كار مىكردند .\r\nآنگاه پيامبر ( ص ) با يهود معاهده بست و ميان او و يهود ، صلحنامه‌اى نوشته شد و هر گونه شرط و قرارى مكتوب افتاد . در اين احوال اسعد بن زراره كه نقيب بنى النجار بود بمرد .\r\nبنى النجار به جاى او نقيب ديگرى خواستار شدند ، پيامبر گفت : من نقيب شما هستم . و كسى را از آنان معين نكرد تا به كسى در امرى ويژگى نداده باشد و اين از مناقب او بود .\r\nچون عبد اللّه بن اريقط به مكه بازگشت و عبد اللّه بن ابى بكر از آمدن او آگاه شد ، همراه خواهرش عايشه و مادرشان ام رومان ، با طلحة بن عبيد اللّه ، از مكه خارج گشتند و به مدينه روان شدند . پيامبر ( ص ) با عايشه دختر ابو بكر ازدواج كرد ، و در خانهء ابو بكر در سنح با او همبستر شد . و ابو رافع را به مكه فرستاد تا دخترانش را - جز زينب - و زنش سوده دختر زمعه را نزد او به مدينه آورد . در اين احوال خبر مرگ ابو احيحه و وليد بن مغيره و عاص بن وائل كه از مشايخ قريش بودند به مدينه رسيد .\r\n\r\nمؤاخات\r\nدر مدينه ، پيامبر ( ص ) ميان مهاجران و انصار برادرى افكند ، از اين قرار : ميان جعفر بن ابى طالب كه در حبشه بود و معاذ بن جبل ، و ميان ابو بكر الصديق و خارجة بن زيد بن ابى زهير و ميان عمر بن الخطاب و عتبان [ 1 
  ] بن مالك از بنى سالم [ 2 
  ] و ميان ابو عبيدة بن الجراح و سعد بن معاذ ، و ميان عبد الرحمان بن عوف و سعد بن الربيع ، و ميان زبير بن العوام و سلمة بن سلامة بن وقش ، و ميان طلحة بن عبيد اللّه و كعب بن مالك ، و ميان عثمان بن عفان و اوس بن ثابت برادر حسان ، و ميان سعيد بن زيد و ابى بن كعب ، و ميان مصعب بن عمير و ابو ايوب ، و ميان ابو حذيفة بن عتبه و عباد بن بشر بن وقش از بنى عبد الاشهل ، و ميان\r\n\r\n\r\n","description":"","footnote":"\r\n[ ( 1 ) 
  ] عثمان .\r\n[ ( 2 ) 
  ] بنى سهم .\r\n","page_name":" 406 ","page_number":430},
  {"content":"\r\n\r\nعمار بن ياسر و حذيفة بن اليمان العبسى [ 1 
  ] ، حليف بنى عبد الاشهل و گويند ، ثابت بن قيس بن الشماس ، و ميان ابو ذر الغفارى و منذر بن عمرو از بنى ساعده ، و ميان حاطب بن ابى بلتعه ، حليف بنى اسد بن عبد العزى و عويم بن ساعده از بنى عمرو بن عوف ، و ميان سلمان الفارسى و ابو الدرداء و عويمر بن ثعلبه [ 2 
  ] ، از بنى الحارث بن الخزرج و ميان بلال بن حمامه و ابو رويحة الخثعمى .\r\nپس زكات واجب شد و بر نماز حضر دو ركعت افزوده شد و شمار ركعات به چهار ركعت رسيد . و پيش از اين ، در سفر و حضر دو ركعت بود .\r\nسپس عبد اللّه بن سلام ، اسلام آورد و عامه يهود كافر شدند و از ميان اوس و خزرج جماعت منافق پديد آمدند كه در عين پاى فشردن در كفر براى مراعات قوم خود از انصار ، اظهار اسلام مىكردند ، رئيس اينان از خزرج ، عبد اللّه بن ابى بن سلول و جد بن قيس و از اوس حارث بن سهيل بن الصامت و عباد بن حنيف و مربع بن قيظى و برادرش اوس از بنا كنندگان مسجد ضرار بودند . جماعتى از يهود نيز كه در باطن كافر بودند به اسلام اظهار گرايش كردند از اينان بودند : سعد بن حنيف [ 3 
  ] و زيد بن اللصيت [ 4 
  ] و رافع بن حريمله [ 5 
  ] و رفاعة بن زيد بن التابوت و كنانة بن صوريا [ 6 
  ] .\r\n\r\n\r\n","description":"","footnote":"\r\n[ ( 1 ) 
  ] العنسى .\r\n[ ( 2 ) 
  ] عمير بن بلتعه .\r\n[ ( 3 ) 
  ] خنيس .\r\n[ ( 4 ) 
  ] اللطيت .\r\n[ ( 5 ) 
  ] خزيمه .\r\n[ ( 6 ) 
  ] حيورتا .\r\n","page_name":" 407 ","page_number":431},
  {"content":"\r\n\r\n\r\nغزوات\r\n\r\nغزوهء ابواء\r\nپيامبر ( ص ) در ماه صفر بعد از آمدنش به مدينه ، با دويست تن از يارانش به قصد قريش و بنى ضمره از شهر خارج شد و سعد بن عباده را در شهر جانشين خود ساخت . تا ودان و ابواء پيش رفت ولى نشانى از قريش نديد . در راه مخشى بن عمرو بن ضمرة بن عبد مناة بن كنانه ، به او رسيد و خواست تا ميان او و قومش پيمان صلح بسته شود . پيامبر پيمان بست و به مدينه بازگشت بىآنكه جنگى درگرفته باشد و اين نخستين غزوه‌اى بود كه خود در آن شركت داشت . آن را غزوهء ودان و غزوهء ابواء مىگويند به نام دو مكان در شش ميلى مدينه كه پايان حركت آنان بود . در اين روز علم در دست حمزة بن عبد المطلب بود .\r\n\r\nغزوهء بواط\r\nسپس به او خبر رسيد كه قافلهء قريش با قريب به دو هزار و پانصد شتر در مىرسد . رئيس قافله امية بن خلف است كه با صد مرد ، از قريش عازم مكه است . پيامبر در ماه ربيع الاخر براى مقابله با آنان بيرون آمد و سائب بن عثمان بن مظعون را در مدينه به جاى خود نهاد . طبرى مىگويد :\r\nسعد بن معاذ را . و تا بواط پيش رفت ولى آنان را نيافت و به مدينه بازگشت .\r\n\r\nغزوهء عشيره\r\nدر ماه جمادى الاولى به قصد جنگ با قريش بيرون شد و ابو سلمة بن عبد الاسد را به جاى خود نهاد . و از بيراهه پيش رفت تا به صخيرات اليمام رسيد و از آنجا به العشيره در ينبع رفت . باقى جمادى الاولى و يك شب از جمادى الثانية را در آنجا ماند و با بنى مدلج پيمان صلح بست و بىآنكه جنگى درگير شود به مدينه بازگشت .\r\n\r\n","description":"","footnote":"","page_name":" 408 ","page_number":432},
  {"content":"\r\n\r\n\r\nغزوهء بدر نخستين - سريه‌ها\r\nبعد از العشيره ده شب درنگ كرد . سپس كرز بن جابر الفهرى به گله‌هاى شتر و گوسفند مدينه دستبرد زد . پيامبر در طلب او از مدينه بيرون شد تا به ناحيهء بدر رسيد . كرز بگريخت و او به مدينه بازگشت .\r\nدر همهء اين غزوه‌ها خود شركت داشت و در بين آنها كسانى ديگر را به نبرد روانه مىداشت . چنان كه بعد از ابواء حمزة بن عبد المطلب را با سى سوار از مهاجران به ساحل دريا فرستاد و او در آنجا ابو جهل را با سيصد سوار از مردم مكه بديد . مجدى بن عمرو [ 1 
  ] الجهنى ميانشان حايل شد و جنگى درنگرفت .\r\nهمچنين عبيدة بن الحارث بن عبد المطلب را با هشتاد يا شصت سوار از مهاجرين روانه داشت ، تا به ثنية المره [ 2 
  ] رسيد . در آنجا جمع كثيرى از قريش را ديد كه عكرمة بن ابى جهل و به قولى مكرز بن حفص بن الاخيف [ 3 
  ] فرمانده آنان بود . ولى ميانشان نبردى درنگرفت . در اين روز مقداد بن عمرو و عتبة بن غزوان كه مسلمان شده بودند ، با كفار بيرون آمده بودند تا فرصتى يافته خود را به مسلمانان رسانند . عاقبت هم گريختند و با مسلمانان به مدينه بازگشتند سريهء حمزه و عبيده نزديك به هم بودند ، و در اينكه كدام يك پيشتر از ديگرى روانه گشته ، اختلاف است . به هر حال آن دو اولين رايت‌هايى هستند كه رسول خدا ( ص ) بسته است .\r\nطبرى گويد : سريهء حمزه در ماه شوال ، هفت ماه از هجرت گذشته پيش از ودان بوده است .\r\nهمچنين سريهء سعد بن ابى وقاص در هشت گروه از مهاجرين ، براى دستگيرى كرز بن جابر ، آن هنگام كه به گله‌هاى شتر و گوسفند مدينه دستبرد زده بود . سعد تا مره [ 4 
  ] رسيد و بازگشت .\r\nنيز از آن جمله بود سريهء عبد اللّه بن جحش ، پس از بازگشت او از بدر نخستين ، در ماه رجب . پيامبر او را با هشت تن از مهاجران يعنى : ابو حذيفة بن عتبه و عكاشة بن محصن بن حرثان از بنى اسد بن خزيمة [ 5 
  ] و عتبة بن غزوان بن جابر [ 6 
  ] بن منصور و سعد بن ابى وقاص و عامر بن ربيعة العنزى ، حليف بنى عدى و واقد [ 7 
  ] بن عبد اللّه بن عبد مناف [ 8 
  ] بن تميم و خالد بن البكير بن سعد بن ليث و سهيل بن بيضاء [ 9 
  ] بن فهر بن مالك ، روان داشت . به او نامه‌اى داد و گفت كه در آن ننگرد تا دو روز راه بروند . هيچ يك از آنان ناخشنودى ننمودند . چون بعد از دو روز نامه را بگشود ، در آن نوشته بود تا نخله ميان مكه و طائف پيش برو و در آنجا در كمين قريش بنشين و اخبار آنان را براى ما بياور . پس اصحاب خود را از آن آگاه كرد و گفت ما تا نخله ميان مكه و طائف پيش مىرويم ، هر كس خواهان شهادت است برخيزد و\r\n\r\n\r\n","description":"","footnote":"\r\n[ ( 1 ) 
  ] عدى بن حجر .\r\n[ ( 2 ) 
  ] المرار .\r\n[ ( 3 ) 
  ] الاحنف .\r\n[ ( 4 ) 
  ] مرار .\r\n[ ( 5 ) 
  ] اسد بن خزيمه .\r\n[ ( 6 ) 
  ] مازن .\r\n[ ( 7 ) 
  ] وافد .\r\n[ ( 8 ) 
  ] زيد مناة .\r\n[ ( 9 ) 
  ] مضاض .\r\n","page_name":" 409 ","page_number":433},
  {"content":"\r\n\r\nبه راه افتد . هيچ يك از فرمان سر نتافتند و همه به راه افتادند . و به جانب مقصود روان شدند .\r\nدو تن از آنان يعنى سعد بن ابى وقاص و عتبة بن غزوان شتر راحلهء خود را گم كردند و براى يافتنش از ديگران واپس ماندند و ديگران به نخله رسيدند . كاروانى از كاروانان قريش با كالا از آنجا مىگذشت ، عمرو بن الحضرمى و عثمان بن عبد اللّه المغيره و برادرش نوفل و حكم بن كيسان غلامانشان همراه آن كاروان بودند و آن روز ، روز آخر رجب بود . مسلمانان به مشاورت پرداختند بعضى گفتند ماه حرام است سپس اتفاق كردند و فرصت را غنيمت شمردند و واقد بن عبد اللّه تيرى انداخت و عمرو بن الحضرمى را بكشت . مسلمانان عثمان بن عبد اللّه و حكم بن كيسان را اسير كردند و نوفل بگريخت . كاروان را با اسيران به مدينه آوردند . اينان خمس غنايم را براى رسول خدا ( ص ) جدا كردند . پيامبر ( ص ) از كارشان ناخشنودى نمود ، زيرا اين كار در ماه حرام انجام يافته بود . تا آنگاه كه خداوند اين آيه را نازل كرد :  يَسْئَلُونَكَ عَنِ الشَّهْرِ الْحَرامِ قِتالٍ فِيهِ . . .  تا آنجا كه  حَتَّى يَرُدُّوكُمْ عَنْ دِينِكُمْ إِنِ اسْتَطاعُوا  ، پس پيامبر ( ص ) از آنان خشنود شد و خمس بستد و غنايم را تقسيم كرد و براى آزادى آن دو اسير ، فديه گرفت اما از آن پس كه سعد و عتبه سالم به مدينه رسيدند . و اين اولين غنيمتى بود كه در اسلام گرفته شده بود و اولين غنيمتى كه از آن ، خمس گرفته شد .\r\nقتل عمرو بن الحضرمي ، سبب افروخته شدن جنگ دوم بدر گرديد .\r\n\r\nتغيير قبله\r\nپس از هفده ماه از ورود به مدينه ، قبله از بيت المقدس به كعبه تغيير يافت . رسول خدا ( ص ) در اين باب بر منبر خطبه كرد و بعضى از انصار شنيدند ، پس برخاست و دو ركعت نماز به جاى آورد . هفده ماه قول ابن حزم است . بعضى گويند ، هجده ماه و بعضى گويند شانزده ماه و جز اينها قول ديگرى نيست .\r\n\r\nجنگ دوم بدر ( يا بدر كبرى )\r\nرسول خدا ( ص ) در سال دوم تا ماه رمضان در مدينه ماند . پس به او خبر رسيد كه كاروانى از آن قريش با اموال بسيار از شام در مىرسد تا به مكه رود . سى يا چهل مرد از قريش نيز همراه آنهاست و رئيسشان ابو سفيان است . عمرو بن العاص و مخرمة بن نوفل نيز با او هستند . پيامبر ( ص ) مسلمانان را بر اين كاروان فرا خواند و كسانى را كه آماده بودند به خروج از مدينه فرمان داد . و به جمع آورى سپاه نپرداخت ، زيرا گمان نمىبرد كه نبردى درگير شود . خبر خروج او به ابو سفيان رسيد ، ضمضم بن عمرو [ 1 
  ] الغفارى را اجير كرد و به مكه\r\n\r\n\r\n","description":"","footnote":"\r\n[ ( 1 ) 
  ] عمار .\r\n","page_name":" 410 ","page_number":434},
  {"content":"\r\n\r\nفرستاد و از مردم خواست كه به يارى كاروان او بيايند . جمع كثيرى جز اندكى ، از قبيل ابو لهب بيرون آمدند . پيامبر در هشتم ماه رمضان به راه افتاد . عمرو بن ام مكتوم را به جاى خود در مدينه معين كرد تا با مردم نماز بخواند و ابو لبابه را نيز از روحاء ، به مدينه فرا خواند و امور شهر را به دست او داد .\r\nلواء را به مصعب بن عمير داد و به دست على و مردى از انصار هر يك رايتى داد . گويند اين دو رايت سياه رنگ بودند . در اين روز اصحاب او را ، تنها هفتاد شتر بود .\r\nقيس بن ابى صعصعه از بنى النجار را بر ساقه قرار داد . رايت انصار آن روز به دست سعد بن معاذ بود . پس با سعد بن معاذ به راه افتادند و نقب مدينه را طى كردند تا به ذو الحليفه رسيدند و از آنجا به صخيرات اليمام [ 1 
  ] . سپس به چاه روحاء رسيدند آنگاه بر جانب راست راه گرديدند و به صفراء درآمدند . پيامبر ( ص ) پيش از آن بسبس بن عمرو الجهنى حليف بنى ساعده و عدى بن ابى الزغباء الجهنى حليف بنى النجار را به بدر روانه داشته بود تا اخبار ابو سفيان و ديگران را تجسس كنند . سپس از صفراء بر دست راست گرديد و به وادى ذفران [ 2 
  ] درآمد . در آنجا خبر گرد آمدن و بيرون شدن قريش از مكه به او رسيد . با اصحابش به مشورت نشست . مهاجران سخن گفتند و نيك گفتند ، ولى او مىخواست انصار چيزى بگويند . آنان دريافتند و سعد بن معاذ از سوى ديگران سخن گفت : « اى پيامبر خدا ، اگر پيشنهاد كنى كه با تو در اين دريا فرو رويم ، چنان خواهيم كرد ، هر جا خواهى ما را ببر » . پيامبر شادمان شد و گفت : پيش برويد كه خداوند به دست افتادن يكى از دو گروه را به من بشارت داده است .\r\nپس از ذفران به نزديكى بدر حركت كرد و على و زبير و سعد را با چند تن ديگر براى تحصيل خبر روانه داشت . آنان دو جوان از قريش را ديدند و دستگيرشان كرده ، آوردند .\r\nپيامبر ( ص ) نماز مىخواند . گفتند كه ما براى قريش آب مىبريم . اصحاب كه نمىخواستند با قريش رو به رو شوند و اميد به كاروان مىداشتند تا غنايم به دست آورند ، سخن آن دو را باور نكردند و آن دو را بزدند و آنان مىگفتند كه ما از آن كاروانيم . چون پيامبر ( ص ) سلام نماز بداد بر آنان خرده گرفت و به دو جوان گفت : به من بگوييد كه قريش كجايند ؟ گفتند : آن سوى اين تپه‌هاى ريگ . آنان يك روز ده شتر مىكشند و يك روز نه تا . پيامبر گفت : شمارشان ميان نهصد تا هزار نفر است . از آن سو بسبس و عدى براى كسب خبر رفتند تا در بدر فرود آمدند . شتران خود را در كنار آب خوابانيدند و با مشكى كه داشتند از پى آب رفتند و مجدى بن عمرو الجهنى [ 3 
  ] نزديك آنان بود . عدى شنيد كه زنى از زنان حى به زن ديگر مىگويد كاروان تا پس فردا در مىرسد و من بر ايشان كار خواهم كرد و طلب تو را خواهم داد . پس آن زن نزد مجدى بن عمرو آمد و او هم تصديق كرد . بسبس و عدى باز گشتند و خبر بياوردند .\r\n\r\n\r\n","description":"","footnote":"\r\n[ ( 1 ) 
  ] تمام .\r\n[ ( 2 ) 
  ] دقران .\r\n[ ( 3 ) 
  ] مجدى بن جهينه .\r\n","page_name":" 411 ","page_number":435},
  {"content":"\r\n\r\nپس از آن ابو سفيان در رسيد و خبر گرفت ، و از مجدى پرسيد كسى را نديدى ؟ گفت : دو شتر سوار آمدند و در كنار اين تل اشترانشان را خوابانيدند ، و بر سر آب آمدند ، آب برگرفتند و رفتند . ابو سفيان به آنجا كه اشتران را خوابانيده بودند ، آمد و پشكل اشتران را باز كرد و گفت :\r\nبه خدا سوگند اين علف يثرب است ، پس با شتاب بازگشت و راه ساحل را در پيش گرفت او خود را رهانيد و به قريش نيز سفارش كرد كه ما كاروان را رهانيديم ، شما نيز بازگرديد .\r\nابو جهل گفت : به خدا سوگند باز نمىگرديم تا بر سر آب بدر برسيم و سه روز در آنجا درنگ كنيم و چون چنين كنيم بيم ما همواره در دل عرب خواهد افتاد .\r\nاخنس بن شريق ، با همهء بنى زهره بازگشت بنى زهره حليف آنان بودند . اخنس گفت :\r\nشما آمديد تا اموالتان را نجات دهيد ، اكنون اموال شما نجات يافت . پس بازگشتند . بنى عدى نيز چنين كردند و با ابو جهل نيامدند . پس نه از بنى عدى كسى در بدر حاضر شد و نه از بنى زهره .\r\nرسول خدا ( ص ) پيش از قريش بر سر آب بدر رسيد . در آن سوى كه اينان بودند ، بارانى آمد و زمين را سخت كرد چنان كه رفتن آسان گرديد . پيامبر ( ص ) بر سر چاهى كه از ديگر چاه‌هاى بدر به مدينه نزديكتر بود ، فرود آمد . حباب بن المنذر بن عمرو بن الجموح گفت : اگر خداوند ترا در اين مكان امر به فرود آمدن كرده است ، ما قدمى از تو دور نخواهيم شد و اگر آهنگ جنگ دارى پس حيله‌اى بايد انديشيد . پيامبر گفت : بلكه مىخواهيم بجنگيم . حباب گفت : پس اينجا جاى درنگ نيست . بايد بر سر چاهى كه از همه چاه‌ها به آن قوم نزديكتر است فرود آييم و آنجا حوضى بكنيم و از آب پر كنيم و همهء چاه‌ها را بينباريم تا بدين طريق آب را از آنان منع كرده باشيم . پيامبر ( ص ) رأى او را بپسنديد . پس براى او عريشى ( سايبانى ) ساختند و پيامبر ( ص ) در آنجا نشست تا از جانب پروردگارش بر او پيروزى آيد و بتواند مبارزه يك يك مبارزان را بنگرد . چون قريش در سمت خويش فرود آمدند ، عمير بن وهب بن الجمحى را فرستادند تا از شمار ياران رسول خدا ( ص ) آگاه گردند ، اندكى بيش از سيصد و ده تن بودند و دو سوار در ميان ايشان بود : زبير و مقداد . آنچه شمرده بود به قريش خبر داد حكيم بن حزام و عتبة بن ربيعه چنان ديدند كه قريش را باز گردانند تا نبردى در نگيرد . ابو جهل سرباز زد و ديگر مشركان هم با او همصدا شدند . دو گروه صف كشيدند . و پيامبر ( ص ) خود به دست خود صف‌ها را راست مىكرد . آنگاه به عريش باز گشت و تنها ابو بكر با او بود .\r\nپيامبر ( ص ) دعا مىكرد و ابو بكر با او هم آواز مىشد : « بار خدايا اگر اين گروه را هلاك سازى ، هيچ كس در روى زمين ترا نخواهد پرستيد ، بار خدايا آن وعده كه داده‌اى به انجام رسان » . سعد بن معاذ و جمعى از انصار بر در عريش ايستاده بودند و از آن حفاظت مىكردند .\r\nدر اين حال پيامبر ( ص ) به خوابى كوتاه فرو رفت ، چون بيدار شد گفت : اى ابو بكر ، دل خوش دار كه يارى خداوند در رسيد . سپس بيرون آمد و مردم را به نبرد تحريض كرد و كفى ريگ\r\n\r\n","description":"","footnote":"","page_name":" 412 ","page_number":436},
  {"content":"\r\n\r\nبرگرفت در چهرهء آن قوم پاشيد و گفت : ديدگانشان كور شود . پس حمله آغاز شد . عتبة بن ربيعه و برادرش شيبه و پسرش وليد بن عتبه بيرون آمدند و مبارز طلبيدند . عبيدة بن الحارث و حمزة بن عبد المطلب و على بن ابى طالب به پاسخ قدم در ميدان نهادند . حمزه و على ، شيبه و وليد را كشتند و عتبه بر عبيده ضربتى زد و پايش را ببريد و او بمرد . حمزه و على بر عتبه حمله كردند و او را به قتل رسانيدند . پس عوف و معوذ پسران حارث - مادرشان عفراء بود - و عبد اللّه بن رواحه به مبارزت بيرون شدند ولى قريش گفتند : جز از قوم خود مبارزى نمىپذيرند . مسلمانان تاخت آوردند و مشركان گريختند . در اين روز هفتاد تن از مشاهيرشان كشته شد ، چون : عتبه و شيبه پسران ربيعه و وليد بن عتبه و حنظلة بن ابى سفيان بن حرب و پسران سعيد بن العاص يعنى عبيده و عاص و حارث بن عامر بن نوفل و پسر عمش طعيمة بن عدى و زمعة بن الاسود و پسرش حارث و برادرش عقيل بن الاسود و پسر عمش ابو البخترى بن هشام و نوفل بن خويلد بن اسد و ابو جهل بن هشام - كه معاذ و معوذ ، پسر عفراء با هم او را ضربت زدند . عبد اللّه بن مسعود او را ديد كه هنوز رمقى داشت سرش را ببريد . ديگر از قريش كه در اين روز كشته شدند : برادر ابو جهل عاص بن هشام بود و پسر عمش مسعود بن اميه و ابو قيس بن الوليد بن المغيره و پسر عمش ابو قيس بن الفاكه و نبيه و منبه ، پسران حجاج و عاص و حارث ، پسران منبه و امية بن خلف و پسرش على و عمير بن عثمان ، عموى طلحه .\r\nاما اسيران عبارت بودند از : عباس بن عبد المطلب و عقيل بن ابى طالب و نوفل بن الحارث بن عبد المطلب و سائب بن عبيد بن عبد يزيد از بنى المطلب و عمرو بن ابى سفيان بن حرب و ابو العاص بن الربيع و خالد بن اسيد بن ابى العيص و عدى بن الخيار از بنى نوفل و عثمان بن عبد شمس پسر عم عتبة بن غزوان و ابو عزيز برادر مصعب بن عمير و خالد بن هشام بن المغيره و پسر عمش رفاعة بن ابى رفاعه و امية بن ابى حذيفة بن المغيره و وليد بن الوليد ، برادر خالد و عبد اللّه و عمرو ، پسران خلف و سهيل بن عمرو و چند تن ديگر كه در كتب تاريخ آمده است .\r\nاما شهداى مسلمان ، از مهاجرين : عبيدة بن الحارث بن المطلب و عمير بن ابى وقاص و ذو الشمالين عبد عمرو بن نضلة الخزاعى ، حليف بنى زهره و صفوان بن بيضاء ، از بنى الحارث بن فهر و مهجع [ 1 
  ] ، غلام عمر بن الخطاب ( رض ) - كه تيرى بر او آمد - و عاقل بن البكير الليثى ، حليف بنى عدى . اما از اوس : سعد بن خيثمه و مبشر بن عبد المنذر و از خزرج : يزيد بن الحارث بن الخزرج و عمير بن الحمام از بنى سلمه ، او رسول خدا ( ص ) را ديد كه مسلمانان را به نبرد تحريض مىكند و به بهشت ترغيب مىنمايد ، چند دانه خرما در دست داشت و\r\n\r\n\r\n","description":"","footnote":"\r\n[ ( 1 ) 
  ] مهج .\r\n","page_name":" 413 ","page_number":437},
  {"content":"\r\n\r\nمىخورد . گفت : به به ، آيا فاصلهء ميان من و بهشت همين است كه اينان مرا بكشند ؟ پس خرماها را بر زمين افكند و بر دشمن تاخت تا كشته شد و نيز رافع بن المعلى ، از بنى حبيب و حارثة بن سراقه ، از بنى النجار و عوف و معوذ پسران عفراء ، از بنى غنم .\r\nقريش از ميدان جنگ باز پس رفتند و رسول خدا ( ص ) فرمان داد تا كشتگان مشركان را در چاه افكندند و آن را از خاك پر ساختند . آنگاه عبد اللّه بن كعب بن عمرو بن عوف بن مبذول [ 1 
  ] بن عمر بن غنم بن مازن بن النجار را بر غنايم گماشت . و به جانب مدينه روان شد .\r\nچون به منزل صفراء رسيد ، غنايم را چنان كه خداوند فرموده بود ، تقسيم كرد و نضر بن الحارث بن كلده از بنى عبد الدار را گردن زد . سپس به عرق الظبيه فرود آمد ، در آنجا عقبة بن ابى معيط بن عمرو بن اميه را گردن زد . او در ميان اسيران بود . هشت روز از ماه رمضان مانده به مدينه وارد شد .\r\n\r\nغزوهء كدر\r\nچون به مدينه وارد شد ، خبر اجتماع قبايل غطفان به او رسيد . هفت شب بعد از بازگشتنش به قصد بنى سليم از شهر به در آمد . سباع بن عرفطة الغفارى يا ابن ام مكتوم را در مدينه به جاى خود نهاد . تا به آبى كه آن را كدر [ 2 
  ] مىگويند از آن بنى سليم رسيد . سه روز در آنجا درنگ كرد و بىهيچ نبردى بازگشت . گويند به چارپايان آنان ، دست يافت و با غنيمت بازگشت . و غالب بن عبد اللّه الليثى را در سريه‌اى بفرستاد و او با غنايمى كه به چنگ آورده بود ، باز آمد . رسول خدا تا ماه ذى الحجه درنگ كرد و بيشتر اسيران بدر را با گرفتن فداء آزاد نمود .\r\n\r\nغزوهء سويق\r\nچون ابو سفيان از بدر بازگشت ، عهد كرد كه به جنگ مدينه رود . با دويست سوار به جانب بنى النضير - در پردهء شب - روان شد . حبى [ 3 
  ] بن اخطب خود را نهان ساخت و سلام بن مشكم ، با او ديدار كرد و آنان را مهمان نمود و اخبارى به او داد . ابو سفيان بازگشت .\r\nچون به اطراف مدينه رسيد ، نخلستانى را آتش زد و دو مرد كه به كشاورزى مشغول بودند ، بكشت . رسول خدا ( ص ) و مسلمانان بدانجا روان شدند . پيامبر ، ابو لبابة بن عبد المنذر را بر مدينه گماشت و خود براى مقابله با او بيرون شد . چون به كدر رسيد ، ابو سفيان رفته بود ولى براى آنكه سبكتر شوند ، مقدارى پست جو كه با خود داشته بودند ، رها كرده بودند مسلمانان آنها را برگرفتند . اين غزوه را از اين رو ، غزوه السويق ( پست آرد گندم يا جو يا ذرت\r\n\r\n\r\n","description":"","footnote":"\r\n[ ( 1 ) 
  ] عمرو بن مقدول .\r\n[ ( 2 ) 
  ] كرز .\r\n[ ( 3 ) 
  ] جى .\r\n","page_name":" 414 ","page_number":438},
  {"content":"\r\n\r\nبو داده ) نام نهادند . اين واقعه در ماه ذو الحجه ، دو ماه بعد از واقعه بدر بود .\r\n\r\nغزوهء ذو امر\r\nپيامبر ( ص ) در ماه محرم به غزاى غطفان رفت و عثمان بن عفان ( رض ) را در مدينه گماشت و خود با سپاه برفت . ماه صفر را در نجد درنگ كرد و بىآنكه جنگى كند ، بازگشت .\r\n\r\nغزوهء بحران [ 1 
  ]\r\nسپس رسول خدا ( ص ) در آخر ربيع الاول آهنگ قريش كرد . و ابن ام مكتوم را به جاى خود نهاد و به بحران كه معدنى در حجاز بود ، روان شد . ماه جمادى الثانية از سال سوم را در آنجا ماند و به مدينه بازگشت .\r\n\r\nقتل كعب بن الاشرف\r\nكعب بن الاشرف ، مردى از قبيلهء طى بود و مادرش از يهود بنى النضير بود . چون در جنگ بدر ، آن گروه از قريش كشته شدند ، پيامبر ( ص ) زيد بن حارثه و عبد اللّه بن رواحه را به مدينه فرستاد تا مژدهء آن پيروزى را به مردم دهد . كعب بن الاشرف چون شنيد ، گفت :\r\n« واى بر شما راست مىگوئيد ؟ اينان اشراف عرب و پادشاهان مردم بوده‌اند . اگر محمّد اينان را كشته باشد ، زير زمين بهتر از روى زمين است » . سپس به مكه رفت و بر مطلب بن ابى وداعة السهمى وارد شد . عاتكه ، دختر اسيد بن العيص زن او بود . كعب مردم را عليه رسول خدا ( ص ) تحريض كرد و شعرهائى سرود و آنان را كه اجسادشان را در چاه ريخته بودند ، ستود .\r\nسپس به مدينه بازگشت و دربارهء عاتكه و زنان مسلمان شعرهاى عاشقانه گفت : رسول خدا ( ص ) گفت : چه كسى كعب بن الاشرف را مىكشد . محمّد بن مسلمه و ابو نائله سلكان [ 2 
  ] بن سلامة بن وقش از بنى عبد الاشهل ، برادر رضاعى كعب و عباد بن بشر بن وقش و حارث بن اوس [ 3 
  ] بن معاذ و ابو عبس جبر [ 4 
  ] از حارثه ، قدم در ميدان نهادند . پس سلكان بن سلامه نزد او رفته و از پيامبر اجازت خواسته بود كه در نزد كعب وانمود كند كه از پيامبر اعراض كرده و اظهار تنگدستى كرد و از كعب خواست كه به او و يارانش چيزى دهد و سلاح‌هايشان را به گرو گيرد . كعب بپذيرفت و او نزد ياران خود بازگشت . در يك شب ماهتاب به آهنگ خانهء كعب بيرون آمدند و رسول خدا ( ص ) ، آنان را تا بقيع الغرقد [ 5 
  ] مشايعت كرد . آن گروه نزد كعب آمدند و او را آواز دادند ، كعب از قلعه بيرون آمد به ناگاه شمشير در او نهادند و او را كشتند و محمّد بن مسلمه تيغى را كه در عصا نهان داشت در شكم او فرو كرد و او را\r\n\r\n\r\n","description":"","footnote":"\r\n[ ( 1 ) 
  ] نجران .\r\n[ ( 2 ) 
  ] ملكان .\r\n[ ( 3 ) 
  ] بشر .\r\n[ ( 4 ) 
  ] ابو عبس بن جبر .\r\n[ ( 5 ) 
  ] الفرقد .\r\n","page_name":" 415 ","page_number":439},
  {"content":"\r\n\r\nبكشت . آن دشمن خدا بانگ كرد و مردم قلعه بيرون آمدند و آتش‌ها افروختند ، ولى مسلمانان گريخته بودند . حارث بن اوس در اثر ضربه شمشيرى مجروح شده بود و خون از او رفته و ناتوان شده ، بازپس مانده بود . او نيز در ريگستان العريض در پايان شب به آنان رسيد . چون نزد پيامبر آمدند ، نماز مىخواند . بر جراحت حارث آب دهان انداخت ، تا شفا يافت . چون پيامبر شنيد كه يهود از اين عمل بيمناك شده‌اند ، به كشتن آنان فرمان داد . در اين اوان حويصة بن مسعود اسلام آورد و پيش از او ، محيصه به سبب قتل برخى از يهود ، اسلام آورده بود .\r\n\r\nغزوهء بنى قينقاع\r\nچون رسول خدا ( ص ) از بدر بازگشت روزى در بازار بنى قينقاع ايستاد و آنان را موعظه كرد و آنچه را كه در باب او در كتاب‌هايشان آمده بود ، فرا يادشان آورد و آنان را بيم داد كه مباد به سرنوشت قريش دچار شوند . ولى آنان پاسخ‌هاى ناهموار دادند و گفتند : « اگر در جنگ با مردمى كه شيوهء نبرد نمىدانند ، پيروز شده‌اى ، مغرور مشو . به خدا سوگند اگر با ما نبرد كنى ما را خواهى شناخت . » پس خداوند اين آيه را نازل كرد :  وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ  . و نيز گويند به سبب منازعه در بازارشان ، مسلمانى يهوديى را كشته بود .\r\nآنان بر مسلمانان بشوريدند و پيمان بشكستند و اين آيه نازل شد . پس رسول خدا ( ص ) ابو لبابه را به جاى خود در مدينه نهاد و با هفتصد مرد جنگجو كه سيصد تن آنان زره بر تن داشتند ، به سوى آنان روانه شد . مساكنشان در اطراف مدينه بود . زرع و نخلى نداشتند . مردمى بازرگان بودند ، از مال خود سود مىبردند . قوم عبد اللّه بن سلام بودند . پيامبر پانزده شب آنان را در محاصره گرفت و با هيچ يك از آنان سخن نگفت ، تا به فرمان او گردن نهادند .\r\nآنگاه همه را دست بر بست تا بكشد . عبد اللّه بن ابى بن سلول شفاعت كرد تا پيامبر از ريختن خونشان باز ايستاد . اما فرمان داد كه از آنجا بروند و هر چه سلاح و مال داشتند ، از ايشان بستد . و عبادة بن الصامت را فرمان داد كه آنان را تا خيبر بدرقه كند . رسول خدا خمس غنايم را گرفت و اين نخستين خمسى بود كه مىگرفت . پس به مدينه بازگشت و در قربانى اضحى شركت جست و در صحرا با مردم نماز خواند و دو گوسفند به دست خود قربانى كرد و گويند كه اين نخستين قربانى او بود .\r\n\r\nسريهء زيد بن حارثه به قرده\r\nبعد از واقعهء بدر ، قريش از بيم تعرض مسلمين ، از راه عراق به شام مىرفتند . كاروانى با كالاى بازرگانان ، از مكه به جانب عراق مىرفت كه از آنجا به شام رود . ابو سفيان بن حرب و صفوان بن اميه ، با آن كاروان بودند . اينان مردمى از بكر بن وائل به نام فرات بن حيان را\r\n\r\n","description":"","footnote":"","page_name":" 416 ","page_number":440},
  {"content":"\r\n\r\nاجير كرده بودند . او در زمستان ايشان را از راه عراق به شام مىبرد . چون خبر كاروان به پيامبر ( ص ) رسيد و از آن همه مال و ظروف سيمين كه با كاروان بود ، آگاه شد ، زيد بن حارثه را در سريه‌اى به سوى كاروان روان نمود زيد به كاروان رسيد و بر آن غلبه يافت و فرات بن حيان العجلى را اسير گرفته ، بياورد و او اسلام آورد و از كشتن برهيد . خمس اين غنايم بيست هزار درهم بود .\r\n\r\nكشته شدن ابن ابى الحقيق\r\nسلام بن ابى الحقيق ، از يهود خيبر بود كنيهء او ابو رافع بود . او رسول خدا ( ص ) و اصحاب او را آزار مىكرد و عليه آنان دسته‌هايى را گرد مىآورد . با كعب بن الاشرف قرابت داشت . اوس و خزرج با دليرى تمام در طاعت رسول خدا ( ص ) ، كار مىكردند و از او دفاع مىنمودند و دشمنانش را سركوب مىساختند . هر يك از دو قبيله كه خدمتى مىكرد قبيلهء ديگر نيز مىكوشيد چنان خدمتى كند . و در اين كار بر يك ديگر تفاخر مىكردند . چون اوس ، كعب بن الاشرف را كشت ، خزرج نيز از رسول خدا ( ص ) ، اجازت خواست تا ابو الحقيق را بكشد كه او نيز در كفر و عداوت همتاى ابن الاشرف بود . پيامبر ( ص ) اجازت داد . از خزرج از بنى سلمه هشت تن قدم در ميدان نهادند . از آن زمره بودند ، عبد اللّه بن عتيك [ 1 
  ] و مسعود [ 2 
  ] بن سنان و ابو قتاده حارث بن ربعى و خزاعى بن الاسود [ 3 
  ] و چند تن ديگر از حليفان آنان . پيامبر عبد اللّه بن عتيك را بر آنان امير كرد و فرمان داد كه از كشتن كودكان و زنان خوددارى ورزند . اينان در نيمهء ماه جمادى الاخرهء سال سوم هجرى ، بيرون آمدند و وارد خيبر شدند . و به خانه ابو الحقيق كه در طبقهء دوم بود ، درآمدند . چون زنش بازگشت و او به بستر خواب رفت ، درها را بستند و او را صدا زدند ، تا از صداى او جايش را بشناسند آنگاه با شمشيرهاى آخته بر او حمله‌ور شدند و او را كشتند و از قصر بيرون آمدند و در خارج آن درنگ كردند تا خبر مرگ او را از مردى كه فراز بارو آواز مىداد ، بشنيدند و يقين به مرگ او كردند . خبر به پيامبر آوردند . يكى از آنان از پله درافتاده ساق پايش شكسته بود ، رسول خدا ( ص ) بر آن دست كشيد و شفا يافت .\r\n\r\nغزوهء احد\r\nپس از واقعهء بدر ، قريش راى زدند و از صاحبان كاروان‌ها خواستند تا ايشان را به مال مدد كنند تا به جنگ رسول خدا ( ص ) بروند . آنان نيز يارى دادند و قريش با همه احابيش [ 4 
  ]\r\n\r\n\r\n","description":"","footnote":"\r\n[ ( 1 ) 
  ] عقيل .\r\n[ ( 2 ) 
  ] مسعر .\r\n[ ( 3 ) 
  ] ربعى الخزاعى .\r\n[ ( 4 ) 
  ] مراد از احابيش مردم غير عرب‌اند كه به سپاه پيوسته بودند .\r\n","page_name":" 417 ","page_number":441},
  {"content":"\r\n\r\nو حلفاى خود به نبرد بيرون آمدند - در شوال سال سوم ، زنان را نيز با خود آوردند ، تا مانع فرار مردان گردند . سپاه قريش تا به ذو الحليفه نزديك احد رو به روى مدينه بر كنار واديى كه در آن جا بود ، در بطن السبخه پيش آمد - در چهاردهم شوال - آنان سه هزار تن بودند از آن جمله هفتصد زره‌دار و دويست سوار بودند . سردار سپاه ابو سفيان بود . نيز پانزده زن به همراه داشتند كه دف مىزدند و براى كشتگان بدر ، زارى مىكردند .\r\nپيامبر ( ص ) اصحاب خود را گفت كه در مدينه متحصن شوند و بيرون نروند و اگر سپاه دشمن وارد شهر شد در درون كوچه‌ها با آنان نبرد كنند و اين رأى عبد اللّه بن ابى بن سلول بود . اما قومى از بزرگان مسلمانان كه خداوند به شهادت آنان را گرامى داشته بود ، اصرار ورزيدند كه از شهر بيرون روند و آنجا با دشمن رو به رو گردند . رسول خدا ( ص ) زره خويش در پوشيد و بيرون شد . كسانى كه اصرار ورزيده بودند تا پيامبر ( ص ) براى نبرد از شهر خارج شود ، پيش آمدند و گفتند : اى رسول خدا ( ص ) اگر مىخواهى همين جاى در شهر بمان .\r\nپيامبر گفت : هيچ براى پيامبر شايسته نيست كه چون زرهش را پوشيد ، جنگ ناكرده آن را بيرون آورد . پس با هزار تن از يارانش از شهر خارج گشت و ابن ام مكتوم را در مدينه نهاد تا بر مسلمانانى كه در مدينه باقى مانده بودند ، در نماز امامت كند . در ميان مدينه ، واحد عبد اللّه بن ابى با سيصد تن به سبب آنكه با رأى او مخالفت شده بود ، بازگشت و رسول خدا تا سنگلاخ‌هاى بنى حارثه پيش رفت . و از ميان چند باغ گذشت ابو خيثمه از بنى حارثه او را راه مىنمود . تا به شعب احد رسيد ، به كوه پشت داد . در آنجا با هفتصد تن ، كه پنجاه سوار و پنجاه تيرانداز داشت ، آمادهء جنگ شد . عبد اللّه بن جبير - از بنى عمرو بن عوف - از اوس ، برادر خوات را فرمانده تيراندازان ساخت و آنان را در پشت سپاه قرار داد تا نگذارند كسى از پشت سر بر مسلمانان حمله آورد . لواء را به دست مصعب بن عمير از بنى عبد الدار داد در آن روز سمرة بن جندب الفزارى و رافع بن خديج از بنى حارثه را اجازت داد كه در ميان تيراندازان باشند اينان تازه جوانانى پانزده ساله بودند ، اما اسامة بن زيد و عبد اللّه بن عمر بن الخطاب و از بنى مالك بن النجار ، زيد بن ثابت و عمرو بن حزم [ 1 
  ] و از بنى حارثه ، براء بن عازب و اسيد بن ظهير و نيز عرابة بن اوس و زيد بن ارقم و ابو سعيد الخدرى را كنار گذاشت ، زيرا سن اينان در آن روز چهارده سال بود . بر جناح راست سواران قريش ، خالد بن وليد قرار داشت و بر جناح چپ آن عكرمة بن ابى جهل . در آن روز پيامبر ( ص ) شمشير خود را به ابو دجانه سماك بن خرشه - از بنى ساعده داد و او مردى دلير بود . و چون شمشير گرفت بر خود بباليد . و در اين روز ابو عامر عبد [ 2 
  ] عمرو بن صيفى بن مالك بن النعمان از ضبيعه پدر حنظله غسيل الملائكه به جنگ مسلمانان آمده بود . او در جاهليت ، رهبانيت اختيار كرده بود .\r\n\r\n\r\n","description":"","footnote":"\r\n[ ( 1 ) 
  ] حرام .\r\n[ ( 2 ) 
  ] عبد اللّه .\r\n","page_name":" 418 ","page_number":442},
  {"content":"\r\n\r\nچون اسلام آمد ، شقاوت بر او غلبه يافت و با چند تن از مردان اوس به مكه گريخت و اينك همراه كفار به احد آمده بود . قريش مىپنداشت به نيروى او اوس را از راه ببرد ، زيرا ابو عامر راهب رئيس اوس بود ولى از اين كار بهره‌اى نگرفت ، زيرا تا ابو عامر راهب قوم خود را ندا داد و او را شناختند پاسخ دادند كه اى فاسق ، خداوند خيرى از سوى ما به تو مرساناد .\r\nدر اين روز مسلمانان نبردى سخت كردند و حمزه و طلحه و شيبه و ابو دجانه و انس بن نضر [ 1 
  ] كارهاى شگرفت نمودند . و جماعتى از انصار بىآنكه پشت به دشمن كنند بر خصم حمله آوردند .\r\nقريش نخست شكست خورد در اين هنگام تيراندازان جايگاه خويش خالى كردند و مشركان به ناگاه حمله آوردند و چون تيراندازان در جاى خود نبودند ، مسلمانان را شكست دادند . و گروهى كه خداوند آنان را گرامى داشته بود ، شهادت يافتند دشمن به رسول خدا ( ص ) رسيد . مصعب بن عمير صاحب لواء در دفاع از او ، آنقدر رزميد تا به شهادت رسيد . روى پيامبر ( ص ) مجروح شد و دندان‌هاى رباعيهء راستش از پائين با سنگ بشكست و كلاه خود بر سرش شكستند و گويند كسانى كه چنين كردند ، عتبة بن ابى وقاص و عمرو بن قميئة الليثى بودند حنظله غسيل الملائكه كار بر ابو سفيان تنگ كرد . ولى شداد بن الاسود الليثى حنظله را بكشت و ابو سفيان را برهانيد و حنظله جنب بود . پيامبر گفت : ملائكه او را غسل دادند . در اين روز سنگ بر پيامبر ( ص ) باريدن گرفت و او در حفره‌اى كه آنجا كنده بودند ، درافتاد . على دستش را گرفت و طلحه مدد كرد تا برخاست . و مالك بن سنان الخدرى ، پدر ابو سعيد الخدرى خون زخم‌هايش را بمكيد . دو حلقه از حلقه‌هاى مغفر در رخسارهء او فرو شده بود ، ابو عبيدة بن الجراح با دندان آنها را بيرون كشيد و دو دندان خود را از دست بداد . در اين حال مشركان به پيامبر ( ص ) رسيدند جماعتى از مسلمانان به دفاع از او پرداختند و كفار همه را كشتند .\r\nآخرينشان عمار بن زياد [ 2 
  ] بن سكن بود . آنگاه طلحه به جنگ پرداخت تا مشركان را دور ساخت . ابو دجانه خود را سپر پيامبر ( ص ) قرار داده بود و با آنكه تير بر تن او مىنشست همچنان پاى مىفشرد . بر چشم قتادة بن النعمان ، تيرى آمد و چشم او از كاسه بيرون شد پيامبر ( ص ) آن را به جاى خود باز نهاد و دست بر آن كشيد نيكو شد چنان كه از چشم ديگرش بهتر بود . انس بن نضر [ 3 
  ] به جماعتى از صحابه رسيد ، دهشت زده كه مىگفتند :\r\nرسول خدا كشته شد . او گفت شما زندگى را پس از او براى چه مىخواهيد برخيزيد تا همچنانكه او كشته شده ، كشته شويد . سپس خود بر دشمن حمله آورد و كشته شد . در تن او هفتاد زخم يافتند . در اين روز عبد الرحمان بن عوف بيست زخم برداشت بعضى در پاى او بود و بدان سبب همواره مىلنگيد . و در اين روز حمزه عموى پيامبر كشته شد او را وحشى غلام جبير بن مطعم بن عدى بكشت . به او وعده داده بود كه اگر اين مهم به انجام رساند ، آزادش\r\n\r\n\r\n","description":"","footnote":"\r\n[ ( 1 ) 
  ] نضر بن انس .\r\n[ ( 2 ) 
  ] يزيد .\r\n[ ( 3 ) 
  ] نضر بن انس .\r\n","page_name":" 419 ","page_number":443},
  {"content":"\r\n\r\nكند . وحشى ، حمزه را ديد كه با سباع بن عبد العزى مىجنگد ، بىخبر و ناگهان حربه خود به سوى او انداخت و به قتلش آورد . در اين روز شيطان فرياد زد كه محمّد كشته شد . زيرا عمرو بن قميئه ، مصعب بن عمير را كشته بود و پنداشته بود كه او رسول خدا ( ص ) است .\r\nام عماره نسيبه دختر كعب از بنى مازن بر آن مرد كه مصعب را كشت ، با آنكه دو زره بر تن داشت ضربت‌هايى زد و او را به قتل آورد . بارى مسلمانان از آنچه به رسول خدا ( ص ) رسيده بود ، ملول شدند و از فرياد شيطان سست گشتند . ولى كعب بن مالك شاعر ، از بنى سلمه ، رسول خدا ( ص ) را بشناخت و با صداى بلند فرياد برآورده مردم را بشارت مىداد و رسول خدا ( ص ) به او مىگفت : خاموش باش . پس مسلمانان بر سر او گرد آمدند و با او به سوى شعب كوه روان شدند ، ابو بكر و عمر و على و زبير و حارث بن الصمه انصارى گرد او جمع بودند در آن حال ابى بن خلف به دو رسيد و قصد قتل او كرد پيامبر حربه از حارث بن الصمه بستد و بر گردن او زد . ابى بگريخت . مشركان از او پرسيدند ترا چه مىشود ؟ باكى نيست . گفت به خدا سوگند اگر بر من آب دهان هم انداخته باشد ، مرا بكشد . زيرا پيامبر او را وعدهء كشتن داده بود و آن دشمن خدا به هنگام بازگشتشان به مكه در سرف بمرد . على بن ابى طالب آب آورد .\r\nپيامبر صورت خود را بشست و بر صخره‌اى از صخره‌هاى كوه نشست . هنگام نماز در رسيده بود ، با آنان نماز خواند . خداوند مسلمانان گريخته از ميدان نبرد را بيامرزيد و آيهء  إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ . . .  در حقشان نازل شد . از اين گروه بودند عثمان بن عفان و عقبة بن عثمان [ 1 
  ] الانصارى . و در اين روز چنان كه گفتيم حمزه و عبد اللّه بن جحش و مصعب بن عمير با شصت و پنج تن ديگر كه بيشتر از انصار بودند ، به شهادت رسيدند . رسول خدا ( ص ) فرمود : تا همه را خون آلود با همان جامه‌اى كه بر تن داشتند به خاك سپارند ، نه آنان را غسل دادند و نه بر آنان نماز خواندند . از مشركان بيست و دو تن به قتل رسيدند . از آن جمله بودند : وليد بن العاص بن هشام و ابو امية بن ابى حذيفة بن المغيرة و هشام بن ابى حذيفة بن المغيره و ابو عزة عمرو بن عبد اللّه بن جمح . و اين ابو عزه ، در روز بدر اسير شده بود ، پيامبر بر او منت نهاده و بىفديه‌اى آزادش كرده بود ، بدان شرط كه عليه او با كسى همدست نشود . اما او پيمان بشكست و در روز احد نيز اسير گرديد ، پيامبر ( ص ) فرمود تا گردنش را بزنند . نيز ابى بن خلف كه رسول خدا ( ص ) خود با دست خود او را بكشت . ابو سفيان بر كوه بالا رفت . تا فراز سر رسول خدا ( ص ) و اصحابش رسيد و با صداى بلند فرياد زد : جنگ به جنگ پيوسته است ، احد در عوض بدر . هبل بالاتر است . و همچنانكه فرياد مىكرد : وعدهء ما سال آينده ، برفت .\r\nرسول خدا ( ص ) گفت : او را بگوييد وعدهء ما و شما چنين باشد . پس مشركان\r\n\r\n\r\n","description":"","footnote":"\r\n[ ( 1 ) 
  ] عثمان بن ابى عقبه .\r\n","page_name":" 420 ","page_number":444},
  {"content":"\r\n\r\nبه مكه بازگشتند و پيامبر ( ص ) كنار جسد حمزه آمد . هند و زنان همدست او سينهء حمزه را شكافته و جگر او را بيرون آورده بودند . و گويند چون حمزه را چنان ديد گفت : اگر خداوند مرا بر قريش ظفر دهد سى تن از آنان را مثله خواهم كرد . رسول خدا ( ص ) و يارانش به مدينه بازگشتند و او به على گفت : ديگر مشركان بر ما اينچنين ظفر نيابند تا به يارى خداى ، مكه را بگشاييم .\r\n\r\nغزوهء حمراء الاسد\r\nروز شانزدهم شوال ، روز بعد از روز احد ، منادى رسول خدا ( ص ) ، نداد داد و مردم را به خروج از شهر براى تعقيب دشمن فراخواند و مىگفت تنها كسانى بيايند كه ديروز همراه او بوده‌اند و تنها از آن ميان ، جابر بن عبد اللّه را اجازت ماندن داد . پيامبر ( ص ) بيرون شد و ديگران نيز با آنكه خسته و زخم‌خورده بودند ، بيرون آمدند و پيامبر سخت از پى دشمن مىتاخت ، تا به حمراء الاسد در هشت ميلى مدينه رسيد . سه روز در آنجا مقام كرد . معبد بن ابى معبد الخزاعى كه به مكه مىرفت ، آنان را بديد . در روحاء ، به ابو سفيان رسيد كه قصد بازگشتن به مدينه را داشت . او را گفت كه رسول خدا ( ص ) به طلب ايشان از مدينه بيرون آمده است . اين سخن آنان را سست كرد و به مكه بازگشتند .\r\n\r\nواقعهء رجيع\r\nدر سفر سال سوم هجرى چند تن از قبيلهء عضل و قاره كه از بنى الهوان بن خزيمة ، از بنى اسد بودند ، نزد پيامبر آمدند و گفتند كه اسلام آورده‌اند و چند تن را مىخواهند كه به ميان آنان بيايد تا از او علم دين بياموزند . پيامبر شش تن از اصحاب را يعنى : مرثد بن ابى مرثد الغنوى [ 1 
  ] و خالد بن البكير الليثى و عاصم بن ثابت بن ابى الافلح ، از بنى عمرو بن عوف و خبيب [ 2 
  ] بن عدى ، از بنى جحجبا بن كلفه و زيد بن الدثنة ، از بنى بياضة بن عامر و عبد اللّه بن طارق ، حليف بنى ظفر را بفرستاد و مرثد را بر آنان امير ساخت . اينان با آن قوم رفتند تا به مكانى به نام رجيع رسيدند و آن آبى است از آن هذيل ، نزديك به عسفان . آنجا غدر آشكار كردند و هذيل را به يارى خواندند . به ناگاه مسلمانان ، خود را در محاصره دشمن ديدند و آمادهء نبرد شدند . مشركان آنان را امان دادند و گفتند مىخواهيم شما را به مكيان بدهيم و از آنان چيزى بستانيم . مرثد و خالد و عاصم امتناع كردند و دست به جنگ گشودند تا كشته شدند . سر عاصم را از تن جدا كردند تا آن را به سلافه دختر سعد بن شهيد بفروشند او نذر كرده بود در كاسه سر او شراب بخورد زيرا پسرش در روز احد به دست\r\n\r\n\r\n","description":"","footnote":"\r\n[ ( 1 ) 
  ] الغنمى .\r\n[ ( 2 ) 
  ] حبيب .\r\n","page_name":" 421 ","page_number":445},
  {"content":"\r\n\r\nاو كشته شده بود ، اما به ناگاه زنبوران بر گرد آن جمع شدند ، كافران آن را تا شب رها كردند ، شب هنگام سيلى بيامد و جسد عاصم را با خود ببرد . اما ديگران را اسير كرده ، بردند ، چون به مر الظهران رسيدند ، طارق دستهاى بستهء خود را آزاد كرد و شمشير بكشيد ، مشركان سنگبارانش كردند تا بمرد . اما خبيب و زيد را به مكه آوردند و به قريش فروختند تا آنان را در عوض كشتگان خود ، كشتند .\r\n\r\nغزوهء بئر معونه\r\nدر همين ماه صفر ملاعب الاسنه ابو براء ، عامر بن مالك بن جعفر بن كلاب بن ربيعة بن عامر بن صعصعه نزد پيامبر ( ص ) آمد . پيامبر او را به اسلام خواند ، او اسلام نياورد ، بيگانگى نيز نشان نداد ، و گفت : يا محمّد چند تن از ياران خود را بر مردم نجد بفرست تا آنان را به دين تو فرا خوانند ، اميد مىدارم كه تو را اجابت كنند . پيامبر گفت : بر جانشان بيمناكم ، گفت :\r\nمن ضمانت مىكنم . پيامبر ( ص ) منذر بن عمرو ، از بنى ساعده را با چهل و به قولى هفتاد تن از مسلمانان ، بفرستاد . از آن جمله بودند : حارث بن الصمه و حرام بن ملحان دايى انس و عامر بن فهيره و نافع بن بديل بن ورقاء . اينان در بئر معونه ميان سرزمين بنى عامر و حره بنى سليم فرود آمدند و حرام بن ملحان را با نامهء پيامبر ، نزد عامر بن الطفيل فرستادند . او در آن نامه ننگريست و در جا به قتل حرام بن ملحان فرمان داد . آنگاه از بنى عامر براى از ميان بردن آنان يارى خواست ولى از آنجا كه اينان در جوار ملاعب الاسنه ابو براء بودند ، از يارى خوددارى كردند . از بنى سليم يارى خواست قبايل عصيه و رعل و ذكوان به يارى آمدند و همهء مسلمانان را كشتند . منذر بن احيحه از بنى جلاح و عمرو بن امية الضمرى به چرانيدن اشتران مشغول بودند ، ديدند كه پرندگان بر سر سپاه پرواز مىكنند بىدرنگ بازگشتند ، همه را كشته يافتند . اما منذر بن احيحه جنگيد ، تا كشته شد ولى عامر بن الطفيل ، سر عمرو بن اميه را تراشيد و آزادش كرد ، زيرا او از مضر بود . و اين واقعه در ده روز از صفر باقى مانده اتفاق افتاد و با واقعهء رجيع در يك ماه بود . چون عمرو بن اميه باز مىگشت در راه دو تن از بنى كلاب يا بنى عامر يا بنى سليم را ديد كه با او در سايه‌اى آرميده بودند و آنان را با پيامبر ( ص ) پيمان بود و عمرو از آن خبر نداشت ، چون آن دو به خواب رفتند برخاست و هر دو را بكشت . چون نزد پيامبر ( ص ) باز آمد و خبر آورد ، پيامبر گفت دو تن را كشتى كه بايد ديهء آنان را بپردازم .\r\n\r\nغزوهء بنى النضير\r\nرسول خدا ( ص ) به سوى بنى النضير عزيمت نمود تا در اداى ديهء آن دو مقتول از آنان يارى جويد . بنى النضير اجابت كردند . پيامبر با ابو بكر و عمر و على و چند تن از اصحاب ، پاى يكى از ديوارهايشان نشستند . بنى النضير خواستار مردى شدند كه بر بام خانه فرا رود و سنگى\r\n\r\n","description":"","footnote":"","page_name":" 422 ","page_number":446},
  {"content":"\r\n\r\nبر سر او اندازد . از آن ميان عمرو بن جحاش بن كعب ، داوطلب شد . خداوند بر پيامبرش حادثه را وحى كرد و او برخاست و هيچ يك از اصحابش را آگاه نساخت و از آنجا برفت . چون درنگش به درازا كشيد اصحاب از پى او به مدينه آمدند . پيامبر ( ص ) آنان را از وحى و از كيد يهود آگاه ساخت و فرمان داد تا آمادهء نبرد با يهود شوند . ابن ام مكتوم را در مدينه نهاد و در ماه ربيع الاول سال چهارم هجرى ، آهنگ آن ديار كرد . يهود به دژها پناه بردند . مسلمانان شش روز آنان را در محاصره افكندند . پيامبر ( ص ) فرمود : تا نخلهايشان را بركندند و در آنها آتش زدند . عبد اللّه بن ابى و منافقان به يهود پيام دادند كه ما با شما هستيم تا پاى مرگ بجنگيد و ديار خود را رها نكنيد . اما نتوانست به يهود يارى رساند و بىآنكه خود خواسته باشد آنان را واگذاشت ولى از پيامبر درخواست كرد كه از ريختن خونشان درگذرد و اجازه دهد كه از آنجا بروند به شرطى كه سلاح با خود نداشته باشند و بيش از يك شتر از اموال خود برندارند . برخى از بزرگان قوم چون حيى بن اخطب و ابن ابى الحقيق به خيبر رفتند و برخى به شام رخت بستند . رسول خدا ( ص ) ، اموالشان را ميان مهاجران تقسيم كرد و به ابو دجانه و سهل بن حنيف كه فقير بودند ، نيز چيزى بداد . از بنى النضير ، يامين بن عمير بن جحاش و ابو سعد بن وهب [ 1 
  ] اسلام آوردند و بدين سبب اموال خود را حفظ كردند . سورهء الحشر دربارهء اين غزوه نازل شده است .\r\n\r\nغزوهء ذات الرقاع\r\nرسول خدا ( ص ) ، پس از واقعهء بنى النضير تا ماه جمادى از سال چهارم در مدينه درنگ كرد . سپس آهنگ غزاى نجد نمود . قصد نبرد با بنى محارب و بنى ثعلبه - از غطفان - را داشت .\r\nابو ذر الغفارى و به قولى عثمان بن عفان را بر مدينه گماشت . و خود به راه افتاد تا در نجد فرود آمد . در آنجا جمعى از قبيلهء غطفان را ديد . دو گروه نزديك هم بودند ولى ميانشان جنگى در نگرفت هر گروه از ديگرى بيمناك بود تا آنجا كه پيامبر ( ص ) نماز خود را به صورت نماز خوف ادا كرد . اين جنگ را از آن روى ذات الرقاع گفته‌اند كه پاهاى مسلمانان ريش شده بود و آنها را با كهنه پاره‌ها بسته بودند .\r\nواقدى مىگويد : آن كوه را كه در كنارش فرود آمده بودند ، ذات الرقاع مىگفتند زيرا سنگهاى سفيد و سياه و سرخ داشت .\r\n\r\nغزوهء بدر صغرى\r\nابو سفيان در روز احد - چنان كه گفتيم - ندا داده بود كه سال آينده وعدهء ما در بدر ، پيامبر ( ص )\r\n\r\n\r\n","description":"","footnote":"\r\n[ ( 1 ) 
  ] سعيد بن وهب .\r\n","page_name":" 423 ","page_number":447},
  {"content":"\r\n\r\nنيز پذيرا شده بود . در ماه شعبان از همين سال - سال چهارم هجرى - به وعده‌گاه بيرون شد و عبد اللّه بن ابى بن سلول را بر مدينه گماشت و عازم بدر گرديد و هشت روز در آنجا درنگ كرد . ابو سفيان نيز با مردم مكه بيرون آمد و در مر الظهران [ 1 
  ] و عسفان نزول كرد سپس چنان ديد كه باز گردد و عذر آورد كه امسال خشكسالى است .\r\n\r\nغزوهء دومة الجندل\r\nرسول خدا ( ص ) ، در ماه ربيع الاول سال پنجم به جانب دومة الجندل روان شد و سباع بن عرفطة الغفارى را بر مدينه گماشت . به او خبر رسيده بود كه مردمى در آنجا گرد آمده‌اند .\r\nپيامبر آهنگ نبرد با آنان كرد ولى ايشان پيش از رسيدن پيامبر به دومة الجندل باز گشتند و جنگى در نگرفت . در آن روز پيامبر با عيينة بن حصين قرارى نهاد كه حق داشته باشد در اراضى مدينه بچراند ، زيرا بلاد خودشان دچار خشكسالى شده بود ، ولى در مدينه باران آمده بود و زمين‌ها بارور شده بود .\r\n\r\nغزوهء خندق\r\nدر شوال سال پنجم - صحيح در سال چهارم - غزوهء خندق واقع شد . ابن عمر گويد : كه رسول خدا ( ص ) ، مرا در روز احد از جنگ منع كرد ولى در جنگ خندق كه پانزده ساله شده بودم ، به من اجازت داد كه در نبرد شركت كنم . بنابر اين بايد فاصله ميان دو جنگ يك سال بوده باشد و اين درست است . غزوه خندق بدون ترديد پيش از غزوهء دومة الجندل بوده است . سبب آن بود كه گروهى از يهود چون سلام بن ابى الحقيق و كنانة بن ابى الحقيق و سلام بن مشكم و حيى بن اخطب از بنى النضير و هوذة بن قيس و ابو عمار الوائلى ، كه پس از رانده شدن از مدينه به خيبر رفته بودند روانهء مكه شدند ، و احزاب و دسته‌هايى را عليه حزب رسول خدا برانگيختند و نيز مردم را ترغيب كردند تا به مال ياريشان دهند . اهل مكه اجابت كردند سپس نزد قبايل غطفان رفتند و آنان به سردارى عيينة بن حصن ، عازم نبرد شدند و قريش نيز به سردارى ابو سفيان با ده هزار سپاهى از احابيش و پيروان خود از كنانه و جز آنان بيرون آمدند . چون رسول خدا شنيد ، فرمان داد تا بر گرد مدينه خندق كنند .\r\nپيامبر خود مسلمانان را در كندن خندق يارى مىكرد . گويند سلمان فارسى بدان اشارت كرده بود . پس احزاب در بيرون مدينه در كنار احد فرود آمدند . پيامبر با سه‌هزار تن از مسلمانان و به قولى تنها با نهصد تن بيرون شد و خود - بدون شك - در اين غزوه پياده بود . ابن ام مكتوم را به جاى خود بر مدينه گماشت . سپاه اسلام در سلع مكان گرفت و خندق ميان آنان\r\n\r\n\r\n","description":"","footnote":"\r\n[ ( 1 ) 
  ] ظهران .\r\n","page_name":" 424 ","page_number":448},
  {"content":"\r\n\r\nو دشمن فاصله بود پيامبر فرمود تا زنان و كودكان در دژها جاى گيرند . بنى قريظه با رسول خدا ( ص ) ، پيمان داشتند . ولى حيى نزد آنان آمد و به نقض پيمان ترغيبشان كرد . آنان نيز پيمان خود شكستند و با احزاب همداستان شدند و اين خبر به پيامبر رسيد . او سعد بن معاذ و سعد بن عباده و خوات [ 1 
  ] بن جبير و عبد اللّه بن رواحه را فرستاد تا خبرى گيرند ، ديدند كه غدر آشكار كرده‌اند . سعد بن معاذ آنان را دشنام داد - زيرا بنى قريظه حليفان او بودند - و همه بازگشتند .\r\nپيامبر ( ص ) به ايشان گفته بود كه اگر به راستى پيمان شكسته بودند ، خبر آن را به كنايه به او گويند ، تا در ميان مردم فاش نشود . چون باز آمدند ، گفتند : اى رسول خدا ( ص ) ، عضل و قاره . و اين اشاره به غدر اين دو قبيله بود با اصحاب رجيع . پيامبر دانست كه پيمان شكسته‌اند .\r\nكار نبرد بالا گرفت و دشمن از هر سو مسلمانان را در ميان گرفت . بنى حارثه و بنى سلمه سستى نشان دادند و عذر آوردند كه خانه‌هايشان در بيرون مدينه بىهيچ حفاظى است ، ولى خداوند آنان را ثبات بخشيد . محاصرهء مسلمانان قريب به يك ماه به درازا كشيد و هيچ جنگى در نگرفت . رسول خدا ( ص ) به عيينة بن حصن و حارث بن عوف پيشنهاد كرد كه باز گردند و ثلث محصول مدينه از آنان باشد . و در اين باب با سعد بن معاذ و سعد بن عباده مشورت كرد .\r\nآنان ابا كردند و گفتند : اى رسول خدا ( ص ) اگر اين چيزى است كه خدا ترا بدان فرمان داده است ، از قبول آن چاره نيست . يا چيزى است كه خود مىپسندى كه باز مىپذيريم . اما آيا مىخواهى به ما خدمتى كنى ؟ پيامبر گفت : مىخواهم به شما خدمتى كنم زيرا مىبينم همهء عرب عليه شما متحد و همدست شده‌اند . سعد بن معاذ گفت : آن روز كه ما مشرك و بت‌پرست بوديم آنان در مال ما طمعى نداشتند جز به خريد و فروخت . اكنون كه مسلمان شده‌ايم و به وجود تو عزت يافته‌ايم ، چگونه اموال خود به ايشان دهيم ؟ به خدا سوگند جز شمشير از ما ثمره‌اى نخواهند ديد . رسول خدا خشنود شد و نبرد آغاز شد . سوارانى از قريش بر لب خندق آمدند . عكرمة بن ابى جهل و عمرو بن عبد ود از بنى عامر [ 2 
  ] بن لؤى و ضرار بن الخطاب از بنى محارب در آن ميان بودند . چون خندق را ديدند ، گفتند : اين كيدى است كه عرب از آن آگاه نبوده است . سپس تاخت آوردند و از جايى كه خندق تنگتر بود ميان خندق و سلع اين سو پريدند و مبارز طلبيدند . چون على بن ابى طالب عمرو بن عبد ود را كشت باقى از همان راه كه آمده بودند ، باز گشتند . در يكى از اين روزها ، سعد بن معاذ تيرى خورد و رگ اكحل او قطع شد . گويند حبان قيس بن العرقه و به قولى ابو اسامة الجشمى ، حليف بنى مخزوم آن تير بينداخته بود . و گويند كه چون معاذ تير خورد ، مىگفت : بار خدايا اگر از جنگ قريش چيزى باقى گذارى مرا براى آن باقى گذار زيرا دوست دارم با قومى كه پيامبر ترا آزرده‌اند ، و از ديار خود بيرون رانده‌اند ، جهاد كنم . و اگر ميان ما و آنان جنگى نهاده‌اى مرا مهلت ده تا آن را ببينم و\r\n\r\n\r\n","description":"","footnote":"\r\n[ ( 1 ) 
  ] خوان .\r\n[ ( 2 ) 
  ] عمرو .\r\n","page_name":" 425 ","page_number":449},
  {"content":"\r\n\r\nمرا نميران تا داد دل خود ، از بنى قريظه بستانم . چون حال سخت شد نعيم بن مسعود بن عامر بن انيف بن ثعلبة بن قنفذ بن هلال بن خلاوة بن اشجع بن ريث بن غطفان بيامد و گفت :\r\nاى رسول خدا من مسلمان شده‌ام و قوم من نمىدانند . به هر چه خواهى مرا فرمان ده .\r\nگفت : تو در ميان ما يك تن هستى اگر مىتوانى خود را از ما به كنارى بكش كه جنگ نيرنگ است . نعيم نزد بنى قريظه آمد در ميانشان در جاهليت دوستى بود و گفت قريش و غطفان اگر پيروز نشوند خود خواهند رفت و شما را ترك خواهند نمود و شما را ياراى آن نيست كه از ديار خود به جاى ديگر رويد ، و در برابر محمّد و ياران او هم پايدارى نتوانيد . پس از قريش و غطفان بخواهيد تا چند تن از فرزندان خود را نزد شما به گروگان نهند تا شما را فرونگذارند .\r\nپس نزد ابو سفيان و قريش آمد و ايشان را گفت : يهود از كرده خود پشيمان شده‌اند و نزد محمّد كس فرستاده‌اند تا پيمان تازه كنند ، بدين شرط كه فرزندان شما را به گروگان خواهند و به آنان دهند . و نزد غطفان آمد و همان سخنان كه با قريش گفته بود با آنان در ميان نهاد . ابو سفيان و غطفان در شب شنبه نزد بنى قريظه كس فرستادند كه درنگ در خانه نشايد ، آمادهء نبرد باشيد . يهود عذر آوردند كه شنبه است ، افزون بر اين ما نمىجنگيم تا ما را گروگانى دهيد .\r\nقريش و غطفان به سخن نعيم يقين كردند و پيام دادند كه هيچ كس را به گروگان نفرستيم و باز مىگرديم . بنى قريظه هم بر سخن نعيم يقين آوردند و از جنگ سرباز زدند . پس خداوند بر قريش و غطفان بادى سخت فرستاد ، چنان كه ديگ‌ها و ظرف‌هايشان را سرنگون ساخت و بناها و خيمه‌هايشان را از جاى بركند . پيامبر حذيفة بن اليمان را به جاسوسى فرستاد ، او خبر آورد كه قريش و غطفان كوچ كرده‌اند و احزاب به مدينه بازگشته‌اند .\r\n\r\nغزوهء بنى قريظه\r\nچون رسول خدا به مدينه بازگشت ، پس از نماز ظهر ، جبرئيل نازل شد و او را گفت كه به جنگ بنى قريظه برود . پيامبر مسلمانان را فرمان داد كه نماز عصر را بايد در ديار بنى قريظه به جاى آورند و به آهنگ آن قوم بيرون شد . رايت را به دست على بن ابى طالب داد .\r\nو ابن ام مكتوم را به جاى خود در مدينه نهاد . بيست و پنج شب بنى قريظه را در محاصره افكند . رئيس بنى قريظه كعب بن اسد ، به قوم خود پيشنهاد كرد كه يكى از اين سه كار را انجام دهند : يا اسلام بياورند و يا در شب شنبه كه مسلمانان را گمان حمله از جانب يهود نيست ، بر آنان شبيخون زنند يا آنكه همه زن و فرزند خود را بكشند و خود را به ورطهء مهلكه اندازند . يهود هيچ يك از اين سه را نپذيرفتند . و نزد پيامبر كس فرستادند كه ابو لبابه بن عبد المنذر بن عمرو بن عوف را نزد آنان بفرستد . زيرا بنى قريظه ، حليفان اوس بودند . پيامبر ابو لبابه را بفرستاد ، همه از زن و مرد و كودك نزد او گرد آمدند و گفتند : آيا تو صلاح مىدانى كه ما\r\n\r\n","description":"","footnote":"","page_name":" 426 ","page_number":450},
  {"content":"\r\n\r\nبه فرمان محمّد از دژهاى خود فرود آييم . گفت : بلى . ولى دستش را به گلويش ماليد . يعنى همه را سر مىبرد . پس بازگشت و از كارى كه كرده بود ، پشيمان شد و دانست كه مرتكب گناهى شده ، اين بود كه نزد پيامبر نيامد از راه به مسجد رفت و خود را به ستون مسجد بست .\r\nمنتظر آنكه خداوند توبه‌اش را بپذيرد . و با خدا عهد كرد كه هرگز به سرزمين بنى قريظه جايى كه در آن به پروردگار و پيامبرش خيانت كرده ، قدم نگذارد . اين خبر به پيامبر ( ص ) رسيد ، گفت : اگر خود نزد من آمده بود برايش آمرزش مىخواستم ، اما اكنون كه چنين كرده است ، من او را آزاد نمىكنم تا خداوند توبهء او را بپذيرد . در باب پذيرفته شدن توبه‌اش آيه‌اى نازل شد و پس از آنكه شش شب به ستونى بسته شده بود و جز براى نماز گشوده نمىشد پيامبر ( ص ) با دست خود آزادش كرد .\r\nبنى قريظه به حكم پيامبر فرود آمدند و در همان شب چهار تن كه نه از بنى قريظه و نه از بنى النضير بودند ، گريختند همچنين عمرو بن سعدى [ 1 
  ] القرظى ، همان شب از ميان بنى قريظه بيرون آمد و در نقص عهد شركت نجست و كس ندانست به كجا رفت . چون بنى قريظه به حكم رسول خدا فرود آمدند ، از اوس خواستند كه با آنان همان معامله‌اى شود كه خزرج با بنى النضير كرده است . پيامبر ( ص ) اوس را گفت : آيا مىخواهيد يكى از مردان شما در باب آنان حكم كند ؟\r\nگفتند : بلى . گفت : اين سعد بن معاذ است . و سعد در روز جنگ خندق ، زخم برداشته بود پيامبر براى او در مسجد خيمه‌اى زده بود و او را بدانجا برده بود تا از نزديك عيادتش كند . پس سعد بن معاذ بر خرى سوار شد و نزد پيامبر آمد . رسول خدا ( ص ) ، آنان را گفت : جلو پاى سيدتان برخيزيد . سپس گفتند : اى سعد ، رسول خدا ترا در باب موالىات حكم قرار داده . سعد گفت آيا شما با خدا پيمان بسته‌ايد كه هر چه حكم كردم به جاى آريد ؟ گفتند : آرى . گفت :\r\nمن حكم مىكنم كه مردانشان كشته شوند و زنان و فرزندانشان اسير گردند و اموالشان تقسيم شود . رسول خدا ( ص ) گفت : تو چنان حكم كردى كه خداوند بر فراز هفت آسمان حكم كرده بود . پس فرمان داد تا همه يهود بنى قريظه را به جانب بازار مدينه بردند و براى آنان گودالهايى كندند و در آن گودالها گردنشان را بزدند . شمارشان ميان ششصد و هفتصد مرد بود . و در آن ميان تنها يك زن را به قتل آوردند و او بنانه زن حكم القرظى بود كه از سر ديوار سنگ آسيابى بر سر خلاد [ 2 
  ] بن سويد بن الصامت افكنده و او را كشته بود . و پيامبر ( ص ) فرمود تا همهء پسرانى را كه به آستانهء مردى رسيده بودند ، كشتند . و به ثابت بن قيس بن الشماس ، فرزندان زبير بن ياطا القرظى را بخشيد . عبد الرحمان بن زبير را با ثابت بن قيس در جاهليت دوستى بود . چون ثابت بن قيس از پيامبر ( ص ) خواست كه زبير و خاندان و مالش را به او ببخشد و پيامبر بخشيد زبير جز قتل خود و قومش هيچ نپذيرفت و به قتل آمد . قبحه اللّه .\r\n\r\n\r\n","description":"","footnote":"\r\n[ ( 1 ) 
  ] سعد .\r\n[ ( 2 ) 
  ] خلال .\r\n","page_name":" 427 ","page_number":451},
  {"content":"\r\n\r\nپيامبر ( ص ) ، رفاعة بن سموال القرضى را به ام المنذر دختر قيس از بنى النجار بخشيد و او اسلام آورد و در شمار صحابه درآمد .\r\nآنگاه اموال بنى قريظه را تقسيم كرد و به هر سوار سه سهم و به هر پياده يك سهم داد .\r\nسپاه مسلمانان در آن روز سى و شش سوار داشت . از اسيران بنى قريظه ، ريحانه دختر عمرو بن خنافه - از بنى عمرو بن قريظه - سهم پيامبر ( ص ) شد و تا پايان حيات پيامبر در ملك او بود .\r\nفتح بنى قريظه در آخر ذى القعدهء سال چهارم هجرى بود . چون كار بنى قريظه پايان يافت ، سعد بن معاذ نيز دعوت حق را لبيك گفت . رگش سر بازكرد و خون جارى شد تا بمرد .\r\nاو نيز از آن هشت تن از انصار بود كه در غزوهء خندق به شهادت رسيدند و از مشركان در اين روز شمارى به هلاكت رسيدند : از قريش ، چهار تن چون عمرو بن عبد ود و پسرش حسل و نوفل بن عبد اللّه بن مريره . كفار قريش از روز خندق ديگر با مسلمانان جنگ نكردند .\r\nرسول خدا ( ص ) در جمادى الاولى سال پنجم ، شش ماه كه از فتح بنى قريظه گذشته بود ، آهنگ نبرد بنى لحيان را كرد . تا انتقام خون عاصم بن ثابت و خبيب بن عدى و كشتگان واقعهء رجيع را بستاند و اين پس از باز گشتش از دومة الجندل بود . نخست به جانب شام راند آنگاه بر دست چپ گرديد و به سوى صخيرات اليمام روان شد آنگاه به راه مكه باز گشت و به سرعت خود درافزود تا به منازل بنى لحيان ، ميان امج و عسفان فرود آمد ، ديد كه دشمن گريخته به كوه‌ها پناه برده است . و بنابر اين امكان آن نيافت كه بىخبر بر سر آنان تازد و با دويست سوار راهى مدينه شد .\r\n\r\nغزوهء غابه و ذى قرد\r\nپس از بازگشت پيامبر ( ص ) و مسلمانان به مدينه ، چند شب ، عيينة بن حصن الفزارى با جمعى از بنى عبد اللّه - از غطفان - آمدند و گله شتران پيامبر را كه در غابه ( بيشه ) بود ، براندند و ببردند . و مردى از بنى غفار را كه نگهبان آنان بود ، كشتند و زنش را با خود ببردند .\r\nسلمة بن عمرو بن الاكواع الاسلمى كه مىآمد آنان را بديد ، بر كوه وداع برآمد و با صداى بلند ندا درداد و مردم را آگاه ساخت و خود از پى آنان روان شد ، و هر چه برده بودند باز پس گرفت . چون صدا در مدينه پيچيد ، رسول خدا از پىشان بر نشست و روان شد . مقداد بن الاسود و عباد بن بشر و سعد بن زيد - از بنى عبد الاشهل - و عكاشه بن محصن و محرز بن نضلة الاسرى و ابو قتاده از بنى سلمه با جماعتى از مهاجران و انصار خود را به او رسانيدند .\r\nپيامبر ( ص ) سعد بن زيد را بر آنان امير ساخت . اينان از پىشان تاختند تا به آنان رسيدند و ميانشان نبرد درگرفت كه در اين نبرد محرز بن نضله به دست عبد الرحمان بن عيينه كشته شد و او نخستين كسى بود كه به دشمن رسيده بود . پس مشركان منهزم شدند . و اين خبر به رسول خدا ( ص ) كه در ذى قرد بود ، رسيد . پيامبر ، يك شب و دو روز در آنجا مقام كرد و\r\n\r\n","description":"","footnote":"","page_name":" 428 ","page_number":452},
  {"content":"\r\n\r\nناقه‌اى از اشتران خود را كه باز پس گرفته شده بود ، بكشت . سپس به مدينه بازگشت .\r\n\r\nغزوهء بنى المصطلق\r\nرسول خدا ( ص ) ، تا شعبان اين سال - سال ششم هجرى - درنگ كرد . سپس آهنگ غزاى بنى المصطلق نمود . اينان از خزاعه بودند . شنيده بود كه آنان به سردارى حارث بن ابى ضرار پدر جويريه ام المؤمنين ، براى نبرد با او گرد آمده‌اند . از شهر بيرون شد و ابو ذر الغفارى را و به قولى نميلة بن عبد اللّه الليثى را به جاى خود نشاند و در مريسيع [ 1 
  ] يكى از آب‌هاى ايشان ميان قديد و ساحل ، با آنان رو به رو شد . نبرد درگرفت . خداوند دشمن را منهزم ساخت و از آنان جمعى كشته شدند و جمعى به اسارت افتادند . از جمله اسيران ، جويريه دختر رئيس بنى المصطلق نصيب [ 2 
  ] ثابت بن قيس شد . ثابت او را مكاتب ساخت و رسول خدا آنچه را ثابت قرار نهاده بود ، بپرداخت و جويريه را آزاد ساخت و به عقد خود درآورد . در اين نبرد ، هشام بن صبابة الليثى - از بنى ليث بن بكر - كشته شد . يكى از گروه عبادة بن الصامت كه پنداشته بود ، از دشمن است او را به خطا بكشت .\r\nدر اين غزوه ، ميان جهجاه بن مسعود الغفارى اجير عمر بن الخطاب و سنان بن وافد [ 3 
  ] الجهنى حليف بنى عوف از خزرج ، نزاعى درگرفت و در آن هر يك سخنانى گفتند و به قوم خود مباهات نمودند . عبد اللّه بن ابى بن سلول از سخن جهجاه برآشفت و گفت : چون به مدينه رسيم عزيزان ، ذليلان را از آنجا بيرون كنند . زيد بن ارقم سخن او بشنيد و خبر به پيامبر برد . سورهء المنافقون نازل شد . پسر عبد اللّه بن ابى از پدر بيزارى جست و گفت اى رسول خدا ( ص ) ، تو عزيز و او ذليل است اگر فرمايى او را از مدينه بيرون مىكنم . و چون نزديك مدينه رسيد ، راه بر پدر خود بگرفت كه به شهر داخل مشو تا رسول خدا ( ص ) اجازت دهد . پيامبر او را اجازت داد و عبد اللّه به مدينه درآمد . پسر عبد اللّه بن ابى پيامبر را گفت : اى رسول خدا ( ص ) شنيده‌ام كه قصد قتل پدرم را دارى مىترسم به من فرمان كشتن او را ندهى و ديگرى را فرمايى . آنگاه من قاتل پدرم را بكشم و مؤمنى را به سبب كافرى كشته باشم . مرا فرمان ده تا سر او را نزد تو بياورم . رسول خدا ( ص ) گفت كه : خدا ترا جزاى خير دهد . پدر تو را آسيبى نخواهد رسيد .\r\nو در همين غزوه بود كه موضوع تهمت به عايشه پيش آمد و در آن باب سخنانى گفته شد كه ما را به ذكر آنها نيازى نيست و در كتاب‌هاى سير آمده است . در قرآن حكيم نيز براى اثبات برائت آن دو آياتى نازل شد . در صحيح آمده است كه : سعد بن معاذ و سعد بن عباده نيز در اين واقعه مداخله داشته‌اند و اين وهمى است كه بايد بدان توجه داد ، كه سعد بن معاذ ، بعد از فتح بنى قريظه بدون ترديد در سال چهارم مرده است ، و غزوه بنى المصطلق در شعبان\r\n\r\n\r\n","description":"","footnote":"\r\n[ ( 1 ) 
  ] مريسع .\r\n[ ( 2 ) 
  ] سهم .\r\n[ ( 3 ) 
  ] واقد .\r\n","page_name":" 429 ","page_number":453},
  {"content":"\r\n\r\nسال ششم بيست ماه پس از مرگ سعد بن معاذ اتفاق افتاده است . و آن گفتگو ميان دو مرد پيش از پنجاه شب پس از غزوهء بنى المصطلق بوده است .\r\nابن اسحاق ، از زهرى ، از عبيد اللّه بن عبد اللّه و ديگران روايت كرده كه آن گفتگو ميان سعد بن عباده و اسيد بن حضير [ 1 
  ] بوده و خدا داناتر است .\r\nچون مسلمانان آگاه شدند كه پيامبر ( ص ) با جويريه ازدواج كرده هر كس هر كه را از بنى المصطلق به بردگى داشت ، به سبب دامادى پيامبر آزاد كرد . پس بدان سبب صد كس از اهل بيت جويريه آزاد شدند .\r\nدو سال كه از اسلام آوردن بنى المصطلق گذشته بود ، پيامبر ( ص ) وليد بن عقبة بن ابى معيط را براى گرفتن صدقات به ميان بنى المصطلق فرستاد . بنى المصطلق به استقبالش بيرون آمدند . وليد بر جان خود بيمناك شد . و بازگشت ، و گفت كه آهنگ كشتن او را داشته‌اند .\r\nپيامبر براى نبرد ، با آنان به مشاورت پرداخت . در اين حال گروهى از نزد بنى المصطلق بيامدند و آنچه را كه وليد گفته بود ، انكار كردند و گفتند كه وليد پيش از ديدار با آنان بازگشته است و آنان براى پيشباز او بيرون آمده بوده‌اند . پيامبر اين سخن از ايشان بپذيرفت و اين آيه نازل شد :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا  .\r\n\r\nعمرهء حديبيه\r\nپيامبر در ششم ذو القعدهء آن سال ، دو ماه بعد از واقعهء بنى المصطلق به قصد عمره از مدينه خارج گرديد . از اعراب حوالى مدينه يارى طلبيد ، ولى آنان درنگ بسيار كردند ، اين بود كه با كسانى كه همراه او بودند ، از مهاجرين و انصار و برخى اعراب ديگر با جماعتى ميان هزار و سيصد تا هزار و پانصد نفر عازم عمره شد . از مدينه احرام بست و قربانيان را به راه انداخت تا مردم بدانند كه به جنگ نمىرود . اين خبر به قريش رسيد ، براى آنكه او را از رسيدن به كعبه [ 2 
  ] باز دارند ، و با او قتال كنند ، با يك ديگر همدست شدند و خالد بن وليد را با جمعى به كراع الغميم فرستادند . خبر ورود آنان در عسفان به پيامبر رسيد . پس راه تپه‌هاى مرار در پيش گرفت تا در پايين مكه در حديبيه فرود آمد و از پشت سر سپاه خالد به راه خود ادامه داد . چون به حديبيه رسيد ناقهء او زانو بر زمين زد . مردم گفتند : كه اين ناقه زانو زد . پيامبر گفت : زانو زدن خوى او نبود ، ولى همان چيزى كه فيل را از رفتن به مكه بازداشت او را نيز باز مىدارد . سپس گفت : سوگند به آن كس كه جانم در دست اوست امروز قريش هر چه بخواهند ، چنان كه خويشاوندى حكم مىكند ، اجابت مىكنم . چون فرود آمد مردم از نبودن آب شكايت كردند رسول خدا ( ص ) تيرى از تركش خود بركشيد\r\n\r\n\r\n","description":"","footnote":"\r\n[ ( 1 ) 
  ] الحصين .\r\n[ ( 2 ) 
  ] مكه .\r\n","page_name":" 430 ","page_number":454},
  {"content":"\r\n\r\nو گفت تا آن را در چاهى از چاه‌هاى وادى فرو كردند و آب جوشيدن گرفت ، آن قدر كه همگان را كفايت كرد . و گويند : آنكه تير در چاه كرد ، براء بن عازب بود . پس ميان پيامبر و كفار قريش ، سفيران روان شدند . و اين كار به عهدهء عثمان بن عفان بود . در اين حال شايع شد كه مشركان او را كشته‌اند . پيامبر ( ص ) مسلمانان را در زير درختى فرا خواند و با آنان به فدا كردن جان بيعت نمود ، كه نگريزند و اين بيعت را ، بيعت رضوان گويند .\r\nآنگاه دست چپ را بر دست راست خود زد و گفت : اين هم به جاى عثمان . سهيل بن عمرو ، آخرين كسى بود كه از جانب قريش آمد . و از سوى قريش از رسول خدا ( ص ) خواست كه اين سال باز گردد و سال ديگر بيايد و خود و يارانش بدون سلاح جز شمشيرى آن هم در غلاف ، وارد مكه شوند و سه روز در آنجا درنگ كنند نه بيشتر و اين صلح ده سال دوام داشته باشد و مردم از دو جانب ايمن از يك ديگر باشند و بدان شرط كه هر كس از كفار ، نزد مسلمانان مهاجرت كند ، چه زن و چه مرد ، او را باز پس دهند و هر كس از مسلمانان كه مرتد شد و نزد آنان رفت بازش ندهند . اين شرط بر مسلمانان گران آمد ، چنان كه برخى زبان به اعتراض گشودند ولى پيامبر ( ص ) مىدانست كه اين صلح سبب ايمن شدن مردم و آشكار شدن اسلام خواهد شد و خداوند خير مسلمانان را در آن خواسته است و او هر كس به آنچه پروردگارش او را تعليم مىداد ، آگاهتر بود .\r\nعلى ، صلحنامه را مىنوشت . بر فراز آن نوشت اين چيزى است كه محمّد پيامبر خدا . . . ، سهيل بن عمرو ، نپذيرفت و گفت : اگر مىدانستيم كه تو پيامبر خدا هستى با تو نبرد نمىكرديم . به على فرمود تا آن را بزدايد . على چنين نكرد . پس پيامبر ( ص ) صحيفه بستد و خود آن را زدود و نوشت محمّد بن عبد اللّه .\r\nاز اين نوشتن ، ترديدى در ذهن تو پديد نيايد كه در روايات صحيح آمده است ، پاره‌اى ايراد مىكنند كه اين نوشتن به معجزهء او لطمه‌اى مىزند ولى اين پندارى باطل است . زيرا اگر بدون معرفت به اوضاع حروف و قوانين و اشكال خط باشد امى بودن او به جاى خود باقى است . و نوشتن اين عبارت ، خود يكى از معجزات اوست .\r\nپس ابو جندل ، پسر سهيل بن عمرو آمد . او همچنان در بند و زنجير بود ، و او اسلام آورده بود . سهيل گفت : اين نخستين چيزى است كه ما مىطلبيم . پيامبر او را به پدرش باز گردانيد و اين بر مسلمانان گران آمد ولى پيامبر گفت : به زودى او را فرجى پديد مىآيد .\r\nدر همان حال كه صلحنامه را مىنوشتند ، جماعتى ميان سى يا چهل تن از سوى قريش آمدند بدان قصد كه بر مسلمانان تعرضى كنند ولى مسلمانان آنان را در ميان گرفتند و نزد پيامبر آوردند و پيامبر ( ص ) همه را آزاد كرد . از اين رو آنان را آزادشدگان ( عتيقيون ) گفتند . چون صلحنامه نوشته شد ، رسول خدا فرمود تا قربانى كنند و سر بتراشند . مسلمانان در اجراى فرمان درنگ كردند . پيامبر از كردهء آنان خشمگين شد تا آنجا كه به زن خود\r\n\r\n","description":"","footnote":"","page_name":" 431 ","page_number":455},
  {"content":"\r\n\r\nام سلمه شكايت برد . ام سلمه گفت : اى رسول خدا خود بيرون آى و قربانى كن و سر بتراش كه اينان از تو پيروى خواهند كرد ، پيامبر بيرون آمد و قربانى كرد و سر بتراشيد . در اين روز خراش بن امية الخزاعى سر او را تراشيد . آنگاه به مدينه بازگشت . و پيش از اين هيچ فتحى بزرگتر از اين فتح نبود . زهرى گويد : پيش از اين ، هر جا مردم به هم برخورد مىكردند ، قتال بود ، چون صلح برقرار شد و جنگ به پايان آمد مردم از يك ديگر در امان زيستند و چون به يك ديگر مىرسيدند به بحث و گفتگو و جدل مىپرداختند و هيچ مسلمانى با كافرى سخن از اسلام نمىگفت ، جز آنكه به اسلام در مىآمد . در اين دو سال شمار مردمى كه به اسلام گرويدند همانند يا بيشتر از آنان بود كه پيش از اين اسلام آورده بودند .\r\nچون پيامبر ( ص ) به مدينه بازگشت ابو بصير عتبة بن اسيد بن جاريه [ 1 
  ] گريخت و نزد او آمد . او اسلام آورده بود ، قومش او را در مكه به زندان افكنده بودند . ابو بصير از بنى ثقيف و از حلفاى بنى زهره بود . ازهر بن عبد عوف عموى عبد الرحمان بن عوف و اخنس بن شريق [ 2 
  ] سيد بنى زهره مردى از بنى عامر بن لؤى و بنده‌اى از آن خود را فرستادند و او را طلب داشتند . پيامبر ( ص ) ابو بصير را به آنان تسليم كرد .\r\nو آنان او را با خود بردند . چون به ذو الحليفه رسيدند ، ابو بصير شمشير يكى از آن دو را از او بربود و عامرى را بكشت و ديگرى بگريخت . ابو بصير نزد پيامبر باز آمد و گفت :\r\nاى رسول خدا ، تو به عهد خود وفا كردى و خداوند ، مرا آزادى بخشيد . پيامبر ( ص ) گفت :\r\nواى به مادر ابو بصير كه چه جنگ انگيزى است اگر مردانى با او همراه باشند و در گريه شد . ابو بصير ، از لحن سخن پيامبر دانست كه او را به مكه باز پس خواهد داد . اين بود كه از مدينه بيرون آمد و به ساحل دريا بر سر راه كاروان‌هاى قريش كه به شام مىرفتند ، كمين گرفت . جمعى از كسانى كه ارادهء اسلام داشتند و از قريش گريخته بودند ، به او پيوستند .\r\nاينان سر راه بر كاروان‌ها مىگرفتند و قريش را آزار مىدادند تا آنجا كه به پيامبر نوشتند كه آنان را نزد خود فرا خواند .\r\nهمچنين ام كلثوم دختر عقبة بن ابى معيط مهاجرت كرد و برادرانش عماره و وليد به طلب او آمدند ، اما خداوند باز پس دادن زنان را منع نمود . و آن شرط مكتوب فسخ شد .\r\nو خداوند نگه داشتن زنان كافر را بر مردان مسلمان حرام كرد و نكاح همه فسخ گرديد .\r\n\r\nفرستادن رسولان نزد پادشاهان\r\nابن اسحاق گويد : پيامبر ( ص ) در سال‌هاى ميان حديبيه و وفات خود مردانى از اصحاب خود را نزد پادشاهان عرب و عجم فرستاد تا آنان را به خداى عز و جل خوانند :\r\n\r\n\r\n","description":"","footnote":"\r\n[ ( 1 ) 
  ] حارثه .\r\n[ ( 2 ) 
  ] شريف .\r\n","page_name":" 432 ","page_number":456},
  {"content":"\r\n\r\nسليط بن عمرو بن عبد شمس بن عبد ود - از بنى عامر بن لؤى - را نزد هوذة بن على فرمانرواى يمامه فرستاد و علاء الحضرمى را نزد منذر بن ساوى - از عبد قيس - فرمانرواى بحرين فرستاد و عمرو بن العاص را نزد جيفر بن جلندى بن عامر بن جلندى فرمانرواى عمان فرستاد و حاطب بن ابى بلتعه را نزد مقوقس فرمانرواى اسكندريه فرستاد . او نامه رسول خدا ( ص ) را به مقوقس داد و مقوقس چهار كنيز به رسول خدا هديه داد كه يكى از آنان ماريه مادر ابراهيم پسر اوست . و نيز دحية بن خليفة الكلبى را نزد قيصر هرقل پادشاه روم فرستاد . دحيه نخست به بصرى رفت ، امير بصرى از آنجا او را نزد قيصر روان داشت . هرقل در اخبار ملاحمشان خوانده بود كه پادشاه مختون آشكار خواهد شد چون نامه را خواند در آن آمده بود :\r\n« به نام خداوند بخشاينده مهربان ، از محمّد رسول خدا به هرقل پادشاه روم . سلام بر كسى كه پيرو هدايت باشد . اما بعد : اسلام بياور تا به سلامت رسى و خداوند تو را دو بار پاداش دهد . و اگر سرباز زنى گناه برزگران بر گردن تو باد يعنى گناهى كه از حمل آن مانده شوى » هرقل چون نامه برخواند ، فرمان داد تا در كشور او هر كه را از قوم او يابند ، نزد او برند . جماعتى را از غزه آوردند و ابو سفيان در ميان آنان بود . چنان كه در صحيح آمده است ، از ابو سفيان در باب پيامبر ( ص ) پرسش‌هايى كرد و ابو سفيان پاسخ داد . هرقل از آن پاسخ‌ها دريافت كه او پيامبرى بر حق است و اسلام را بر مردم روم عرضه داشت ولى آنان ابا كردند و بيزارى نمودند . پس با آنان از در ملاطفت درآمد و سخن كوتاه كرد .\r\nابن اسحاق گويد : به آنان پيشنهاد قبول جزيه نمود ، نپذيرفتند و پيشنهاد كرد كه به زمين سوريه با مسلمانان مصالحه كند باز هم مردم نپذيرفتند . و گويند مراد او از سوريه فلسطين و اردن و دمشق و حمص بوده كه اين سوى « درب » هستند و آنچه وراى آن باشد ، شام خوانده مىشود .\r\nابن اسحاق گويد : پيامبر ( ص ) شجاع بن وهب الاسدى ، از بنى اسد بن خزيمه را نزد حارث بن ابى شمر الغسانى [ 1 
  ] فرمانرواى دمشق فرستاد در نامه او آمده بود :\r\n« سلام بر كسى كه پيرو هدايت باشد و بدان ايمان آورد . تو را دعوت مىكنم كه به خداى يكتا كه شريكى ندارد ايمان بياور تا پادشاهيت بر جاى بماند . » چون نامه را خواند گفت : چه كسى مىخواهد پادشاهى مرا از من بستاند . اينك به جانب او روان خواهم شد . پيامبر ( ص ) گفت : پادشاهىاش از دست بشد .\r\nآنگاه رسول خدا عمرو بن امية الضمرى را در باب جعفر بن ابى طالب و يارانش نزد نجاشى روان داشت و با او نامه‌اى فرستاد :\r\n\r\n\r\n","description":"","footnote":"\r\n[ ( 1 ) 
  ] منذر بن الحارث . . .\r\n","page_name":" 433 ","page_number":457},
  {"content":"\r\n\r\n« به نام خداوند بخشايندهء مهربان .\r\nاز محمّد رسول خدا به نجاشى اصحم پادشاه حبشه . سلام بر تو باد . من خداوند يكتا ، آن پادشاه ، آن قدوس ، آن سلام ، آن مؤمن و آن مهيمن را سپاس مىگويم . و شهادت مىدهم كه عيسى روح خدا و كلمهء اوست كه آن را به مريم طيبهء بتول آن زن پاكدامن افكنده است و او به عيسى حامله شده پس عيسى را از روح و نفخهء خود آفريده چنان كه آدم را به دست و نفخهء خود آفريده است . تو را به خداى واحد كه شريكى ندارد ، دعوت مىكنم و تو را به فرمانبردارى از او ، فرا مىخوانم . از من پيروى نماى و به آنچه بر من نازل شده است ، ايمان بياور كه من رسول خدا هستم . پسر عم خود جعفر را با گروهى از مسلمانان نزد تو فرستادم . پس چون نزد تو آمدند تو ايمان بياور و سرسختى فرو گذار . من تو را و سپاهت را به خدا مىخوانم . هر آينه سخن خود و اندرز خود به تو رسانيدم . پس اندرز من بپذيريد و سلام بر آنان كه از هدايت پيروى مىكنند » .\r\nو نجاشى به پيامبر چنين پاسخ داد : « سلام بر تو باد اى رسول خدا و رحمت و بركات خداوندى . سپاس مىگويم خداى يكتا را كه هيچ خدائى جز او نيست ، آن خداوندى كه ما را به اسلام راه نمود . اما بعد ، اى رسول خدا نامهء تو به من رسيد . سوگند به پروردگار آسمان و زمين كه عيسى هيچ از آنچه در باب او گفتى ، بيش نيست . آنچه را كه بدان مبعوث شده‌اى ، شناختيم و پسر عم و ياران تو را مقرب خويش ساختيم . پس شهادت مىدهيم كه تو رسول خدا هستى ، تو راستگوئى و ما بدان گواهى مىدهيم . من با تو و پسر عمت بيعت كردم . و براى خدا آن پروردگار جهانيان ، اسلام آوردم . فرزند خود ارخا [ 1 
  ] پسر اصحم را نزد تو فرستادم . من تنها مالك خويشتنم و اگر خواهى كه نزد تو بيايم ، چنين كنم .\r\nاى پيامبر خدا ، من گواهى مىدهم كه آنچه تو مىگوئى ، حق است . سلام بر تو باد ، اى رسول خدا » . گويند كه او پسر خود را با شصت تن از حبشيان به سوى مدينه روان داشت .\r\nاما كشتىشان غرق شد . و نيز گويند كه پيامبر نزد نجاشى كس فرستاد . و از او خواست كه ام حبيبه ( دختر ابو سفيان ) را كه به مهاجرت به حبشه رفته بود به عقد او درآورد . نجاشى نيز كنيز خود را به خواستگارى نزد او فرستاد و با او زيورها و خلخال‌ها همراه كرد ، ام حبيبه خالد بن سعيد بن العاص را وكيل خود ساخت تا او را به عقد پيامبر درآورد . نجاشى از بابت مهر او چهارصد دينار به سعيد بن العاص داد . چون آن دينارها را كنيز نزد ام حبيبه آورد او پنجاه مثقال از آن را به او داد ولى به فرمان نجاشى آن را باز پس داد . اين كنيز عهده‌دار عطر و جامه‌هاى نجاشى بود . زنان نجاشى نيز هر چه داشتند ، از عود و عنبر نزد او فرستادند . نجاشى ام حبيبه را با ديگر مهاجران در دو كشتى نشاند و روانهء مدينه نمود . اينان\r\n\r\n\r\n","description":"","footnote":"\r\n[ ( 1 ) 
  ] ارها .\r\n","page_name":" 434 ","page_number":458},
  {"content":"\r\n\r\nپيامبر را در خيبر ديدار كردند . چون خبر ازدواج ام حبيبه ، به ابو سفيان رسيد ، گفت : اين مردى است كه نمىتوان خواستش را برنياورد . پيامبر ( ص ) در اين سال نامه‌اى هم به كسرى پادشاه ايران فرستاد و آن را عبد اللّه بن حذافة السهمى آورد :\r\n« به نام خداوند بخشايندهء مهربان .\r\nاز محمد پيامبر خدا ، به كسرى پادشاه ايران . سلام بر كسى كه از هدايت پيروى كند و به خدا و رسول او ايمان بياورد . اما بعد ، من پيامبر خدا به همه مردم هستم تا هر كه زنده است ، بترسد . اسلام بياور تا در امان مانى و اگر سرپيچى كنى ، گناه مجوس بر گردن تو است » .\r\nكسرى نامه پيامبر را بردريد ، و رسول خدا گفت : خداوند پادشاهىاش را بردريد .\r\nابن اسحق مىگويد : نامه چنين بود : « ايمان آوردم به خدا و پيامبران او و شهادت مىدهم كه خدايى جز اللّه نيست ، يكتاست و او را شريكى نيست و نيز شهادت مىدهم كه محمد بندهء او و پيامبر اوست . ترا به سوى خدا دعوت مىكنم ، كه من پيامبر خدا هستم بر همه مردم كه زندگان را بترسانم و سخن حق بر كافران آشكار شود . اگر سرپيچى كنى پس بر تو است گناه كشاورزان » . چون كسرى نامه را بخواند آن را بردريد . آنگاه به باذان عامل خود در يمن نوشت كه نزد اين مردى كه در حجاز است دو تن چابك سوار را بفرست تا او را نزد تو بياورند . كسرى بابويه [ 1 
  ] كه كاتب و حسابدار ديوان فارس بود با خرخسره از ايرانيان را ، به مدينه فرستاد و به پيامبر نامه‌اى نوشت و آن را با آن دو بفرستاد كه نزد كسرى رود . و بابويه را گفت كه در باب او تحقيق كند و او را خبر دهد . چون آن دو به طايف آمدند و از پيامبر سؤال كردند ، گفتند كه در مدينه است . كسانى از قريش كه در طايف بودند از اين خبر شادمان شدند و گفتند كسرى در كار او به جد ايستاده و او به جاى شما چارهء آن مرد را خواهد كرد . آن دو مرد به مدينه نزد پيامبر آمدند بابويه با او سخن گفت . و گفت شاهنشاه به ملك باذان نوشته كه كس نزد تو فرستد و تو را نزد او برد . و اينك مرا نزد تو فرستاده تا با من بيايى ، اگر چنين كنى ، در باب تو نامه‌اى به شاهنشاه خواهد نوشت كه تو را سود دهد و اگر سرباز زنى تو خود او را مىشناسى ، قوم تو را هلاك مىكند و سرزمينت را به ويرانى مىكشد . آن دو مرد كه نزد پيامبر ( ص ) رفته بودند ، ريش خود را تراشيده و شارب رها كرده بودند . رسول خدا ( ص ) آنان را از اين كار نهى فرمود . گفتند : پروردگار ما به ما چنين فرموده است . و مرادشان كسرى بود . پيامبر ( ص ) آن دو را گفت : ولى پروردگار من به رها كرد ريش و كوتاه ساختن شاربها فرمان داده است .\r\nسپس گفت تا فردا نزد او آيند . بر او وحى آمد كه خداوند ، بر كسرى ، پسرش شيرويه را\r\n\r\n\r\n","description":"","footnote":"\r\n[ ( 1 ) 
  ] بانويه .\r\n","page_name":" 435 ","page_number":459},
  {"content":"\r\n\r\nمسلط خواهد ساخت و او پدر را در فلان شب خواهد كشت و اين شب ، شب دهم جمادى الاولى سال هفتم هجرت بود . ديگر روز پيامبر ( ص ) آن دو را طلب داشت و از واقعه آگاهشان ساخت . گفتند : آيا مىدانى چه مىگوئى ؟ آيا اين خبر را به دو بدهيم ؟ گفت :\r\nبرويد و اين خبر را از جانب من به باذان برسانيد و به او بگوييد كه به زودى دين و قدرت من به سرزمين كسرى خواهد رسيد . اگر اسلام آورى ، آنچه امروز در تصرف تو است تو را ارزانى دارم و تو را بر قوم خود - از ابناء - پادشاهى خواهم داد . آنگاه به خرخسره كمربندى داد كه در آن طلا و نقره به كار رفته بود ، آن را يكى از پادشاهان به او هديه كرده بود .\r\nپس آن دو ، نزد باذان و از آنچه رفته بود ، او را خبر دادند . باذان گفت : اين سخن ، سخن پادشاهان نيست . اين مرد چنان كه خود مىگويد ، پيامبر است و ما منتظر آنچه گفته است مىمانيم . زمانى دراز نگذشت كه نامهء شيرويه به باذان رسيد :\r\n« اما بعد ، من كسرى را كشتم . او را كشتم تا انتقام ايرانيان را از او بستانم ، زيرا او خون اشرافشان را حلال ساخته بود و آنان را در سرزمين‌هاى خود ، محبوس داشته بود .\r\nچون نامهء من به تو رسيد آنان را كه در فرمان تو هستند ، به طاعت من فرا خوان ، و آن مرد را كه كسرى در باب او به تو نوشته بود ، به حال خود واگذار تا فرمان من در باب او به تو رسد » .\r\nچون باذان نامه برخواند ، اسلام آورد و ابناء يعنى ايرانيانى كه در يمن با او بودند ، نيز اسلام آوردند . حميريان خرخسره را ذو المعجزه [ 1 
  ] لقب دادند و معجزه در زبان يمنى به معنى كمربند است . بابويه به باذان گفته بود تاكنون با مردى كه مهيب‌تر از او بوده باشد ، سخن نگفته‌ام باذان گفت : آيا نگهبانانى بر گرد او بودند ؟ گفت : نه .\r\nواقدى گويد : پيامبر به مقوقس پادشاه قبط نامه نوشت و او را به اسلام خواند ، ولى او اسلام نياورد .\r\n\r\nغزوهء خيبر\r\nآنگاه رسول خدا ، در اواخر محرم سال ششم با هزار و چهارصد تن پياده و دويست سوار به غزاى خيبر بيرون شد . نميلة بن عبد اللّه الليثى را به جاى خود در مدينه گذاشت ، و رايت را به دست على بن ابى طالب داد . و از طريق صهباء پيش راند تا در رجيع فرود آمد و ميان خيبر و غطفان ، فاصله افكند . قبيلهء غطفان آهنگ آن داشت كه به يارى يهود خيبر بشتابد . چون بدين قصد بيرون آمدند ، خداوند در دل‌هايشان رعب افكند ، زيرا صداهاى خفيفى از پشت سر خود بشنيدند و به مواطن خود بازگشتند . پيامبر ( ص ) به گشودن دژها يكى پس از ديگرى\r\n\r\n\r\n","description":"","footnote":"\r\n[ ( 1 ) 
  ] ذو المفخرة .\r\n","page_name":" 436 ","page_number":460},
  {"content":"\r\n\r\nپرداخت . نخست دژ ناعم را گشود در اينجا بر سر محمود بن مسلمه [ 1 
  ] از فراز قلعه سنگ آسيابى انداختند و بكشتندش . سپس نوبت به دژ قموص رسيد اين دژ از آن حصن بن ابى الحقيق بود .\r\nاز اينجا اسيرانى به دست افتاد . از آن جمله بود ، صفيه دختر حيى بن اخطب . او زن كنانة بن الربيع بن ابى الحقيق بود . پيامبر او را به دحيهء كلبى بخشيد ، سپس او را از دحيه خريد ، به هفت تن ديگر ، و به ام سلمه‌اش سپرد تا عده‌اش به سر آمد و اسلام آورد ، سپس آزادش كرد و به زنى گرفت . آنگاه دژ صعب بن معاذ را گشود در آنجا خوردنىهاى بسيار به دست افتاد . آخرين دژها ، دژ وطيح و سلالم بود . آن دو را بيش از ده شب ، در محاصره گرفت . براى گشودن برخى از دژهاى خيبر ، رايت را به دست على داد و على را چشم درد مىكرد . پيامبر بر چشمان او آب دهان افكند و شفا يافتند . بعضى از اين دژها را به جنگ گشودند و بعضى را به صلح ، به شرط كوچ كردن ساكنانش از دژها . يهود قرار بر آن نهادند كه در آنجا به مال و جان خود كار كنند و هر چه از زرع و خرما حاصل شد ، نيم آن را به مسلمانان دهند و تا اواخر خلافت عمر كار بدين منوال بود . پس به او گفتند كه پيامبر در مرض موت خود گفته است كه در سرزمين عرب دو دين هرگز نباشد . عمر فرمان داد كه يهود از خيبر و ديگر جاىهاى سرزمين عرب بروند . مسلمانان آب و ملك آنان را بگرفتند و در آن تصرف كردند . كسى كه تقسيم اين سرزمين‌ها را در ميان اصحاب به عهده داشت ، جابر بن صخر از بنى سلمه و زيد بن سلمه از بنى النجار بودند . در جنگهاى خندق ، از مسلمانان جماعتى قريب به بيست تن از مهاجر و انصار به شهادت رسيدند . از آن جمله بود عامر بن الاكواع و ديگران . در اين غزوه گوشت خران اهلى حرام شد و ديگ‌هايى كه گوشت خر در آنها مىجوشيد ، سرنگون گرديد . در اين واقعه بود كه زينب دختر حارث ، زن سلام بن مشكم بزغاله‌اى بريان به پيامبر ( ص ) هديه كرد و دست آن را زهرآگين نموده بود و پيامبر بيش از هر جاى ديگر بزغاله ، دست آن را دوست مىداشت . لقمه‌اى از آن در دهان نهاد و اندكى جويد و بيفكند و گفت : اين استخوان به من مىگويد كه زهرآگين شده است .\r\nبشر بن البراء بن المعرور نيز با او از آن بزغاله لقمه‌اى بر دهان نهاد و فرو برد و بمرد . پيامبر زن يهودى را فرا خواند او به كار خود اعتراف كرد . ولى بدان سبب كه اسلام آورده بود ، پيامبر او را نكشت برخى گويند : او را به اولياء بشر سپرد تا به قتلش آوردند .\r\n\r\nآمدن مهاجران از حبشه\r\nاز آنان كه از مكه به حبشه مهاجرت كرده بودند ، جماعتى پيش از هجرت آنگاه كه شنيدند قريش اسلام آورده است ، به مكه بازگشتند و سپس به مدينه مهاجرت كردند .\r\n\r\n\r\n","description":"","footnote":"\r\n[ ( 1 ) 
  ] سلمه .\r\n","page_name":" 437 ","page_number":461},
  {"content":"\r\n\r\nعده‌اى ديگر از ايشان دو سال پيش از جنگ خيبر به مدينه آمدند و باقى نيز پس از فتح خيبر .\r\nپيامبر ( ص ) عمرو بن امية الضمرى را نزد نجاشى فرستاد تا بازگشت آنان را ميسر سازد .\r\nپس جعفر بن ابى طالب و زنش اسماء بنت عميس و پسرانشان عبد اللّه و محمد و عون از مهاجرت بازگشتند . نيز خالد بن سعيد بن العاص بن اميه و زنش امينه ، دختر خلف و دو پسرش سعيد و خالد [ 1 
  ] و نيز ام خالد و عمرو بن سعيد بن العاص و معيقب بن ابى فاطمه ، حليف سعيد بن العاص و ابو موسى الاشعرى ، حليف آل عتبة بن ربيعه و اسود بن نوفل بن خويلد برادرزادهء خديجه و جهم بن قيس بن عبد شرحبيل بن عبد الدار و دو فرزندش عمرو و خزيمه و حارث بن خالد بن صخر از بنى تميم ، و عثمان بن ربيعة بن اهبان از بنى جمح [ 2 
  ] و محمية بن الجزء [ 3 
  ] الزبيدى ، حليف بنى سهم و معمر بن عبد اللّه بن نضله ، از بنى عدى و ابو حاطب بن عمرو بن عبد شمس بن عامر بن لؤى و ابو عمرو مالك بن ربيعة بن قيس بن عبد شمس ، از مهاجرت بازگشتند و اينان آخرين كسانى بودند كه در سرزمين حبشه مانده بودند . چون در روز فتح خيبر جعفر نزد پيامبر آمد ، رسول خدا ( ص ) ميان دو چشمانش را بوسه داد و گفت ندانم به كدام يك شادمان باشم : فتح خيبر يا بازگشت جعفر .\r\n\r\nفتح فدك و وادى القرى\r\nچون به اهل فدك خبر خيبر رسيد ، نزد رسول خدا ( ص ) كس فرستادند و از او امان طلبيدند بدان شرط كه اموال خود رها كنند . پيامبر ( ص ) اين پيشنهاد را اجابت كرد و فدك خالصهء رسول خدا ( ص ) شد ، از آن زمره اراضى كه در تصرف آن خيل و ركابى به كار نرفته بود . پس پيامبر آن را تقسيم ننمود و بدانگونه كه خداوند فرمانش داده بود ، بگذاشتش .\r\nآنگاه از خيبر عازم وادى القرى شد آنجا را به نيروى سپاه ( عنوه ) بگشود و زمينهايش را تقسيم كرد . مدغم غلامش ، در اين جنگ كشته شد . بعضى گفتند كه او شهيد شده و به بهشت مىرود . پيامبر گفت : نه ، او شمله‌اى ( نوعى چادر يا گليم كه بر خود پيچند ) در روز خيبر از غنايم پيش از تقسيم برداشته بود و اكنون آن شمله بر تن او شعله‌ور است . پيامبر در ماه صفر به مدينه بازگشت .\r\n\r\nعمرة القضاء\r\nپيامبر ( ص ) بعد از خيبر تا پايان شوال سال هفتم درنگ كرد سپس در ماه ذو القعده براى انجام عمره‌اى كه در جريان صلح حديبيه با قريش قرار نهاده بود ، بيرون شد . بزرگان\r\n\r\n\r\n","description":"","footnote":"\r\n[ ( 1 ) 
  ] پسرشان سعيد بن العاص .\r\n[ ( 2 ) 
  ] جمع .\r\n[ ( 3 ) 
  ] محنيه بن جون .\r\n","page_name":" 438 ","page_number":462},
  {"content":"\r\n\r\nقريش كه ديدار با او را ناخوش مىداشتند ، از مكه بيرون شدند . پيامبر عمره به جاى آورد و چون از احرام بيرون آمد ميمونه دختر حارث هلالى پسر على پسر خالهء ابن عباس و خالد بن وليد را به زنى گرفت . مىخواست در مكه با او همبستر شود ولى سه روزى كه با قريش قرار نهاده بود به پايان آمده بود . قريش پيام فرستادند كه بايد هر چه زودتر از شهر بيرون رود او نيز بيرون آمد و در مكانى موسوم به سرف ، عروسى كرد .\r\n\r\nغزوهء جيش الامراء و غزوهء مؤته\r\nرسول خدا ( ص ) پس از بازگشتن از عمرة القضاء تا ماه جمادى الاول از سال هشتم در مدينه بماند . سپس اميران را به شام روان داشت . پيش از اين عمرو بن العاص و خالد بن الوليد و عثمان بن ابى طلحه كه از بزرگان قريش بودند ، اسلام آورده بودند . عمرو بن العاص نزد نجاشى رفته بود تا مهاجرانى را كه در حبشه بودند ، باز ستاند و نزد قريش برد . در آنجا عمرو بن امية الضمرى را ديده بود كه از سوى پيامبر به حبشه رفته بود . چون در اين باب با نجاشى سخن گفته بود ، نجاشى خشمگين شده بود . پس عمرو در آنجا اسلام آورد ولى اسلام خود پوشيده مىداشت . چون به مكه باز آمد و خالد بن الوليد را ديد ، او را از اسلام خويش آگاه ساخت و با يك ديگر به بحث و گفتگو پرداختند و به مدينه آمدند و اسلام آوردند . پيامبر خالد را با سپاه شام بفرستاد . و غلام خود زيد بن حارثه را امير سپاه كرد . سپاه او قريب به سه هزار تن بودند .\r\nپيامبر ( ص ) اينان را گفت كه اگر زيد را حادثه‌اى رسيد ، جعفر بن ابى طالب امير باشد و اگر او را حادثه‌اى رسيد ، عبد اللّه بن رواحه امير باشد و اگر او را نيز حادثه‌اى رسيد مسلمانان هر كس را كه خواهند برگزينند و بر خود امير سازند . آنگاه آنان را مشايعت كرد و با آنان وداع نمود . سپاه راه خود در پيش گرفت تا به معان رسيد در سرزمين شام . آنجا خبر يافتند كه هرقل پادشاه روم با صد هزار سپاهى رومى و صد هزار از نصاراى عرب كه در باديه‌هاى آن ديار زندگى مىكنند از قبايل لخم و جذام و قبايل قضاعه از بهرا و بلى و قيس به سردارى مالك بن زافله [ 1 
  ] از بنى اراشه ، در موآب از سرزمين بلقاء فرود آمده است . مسلمانان دو شب در موآب درنگ كردند و با هم به مشاورت پرداختند و نامه به پيامبر نوشتند و در انتظار فرمان و مدد او ، در ايستادند . پس عبد اللّه بن رواحه گفت : شما به طلب شهادت بيرون آمده‌ايد و ما به نيروى كثرت لشگر و ساز و برگ با دشمن نمىجنگيم كه به نيروى دينى كه خداوند به ما ارزانى داشته است مىجنگيم . به راه افتيد كه هر يك از اين دو كه پيش آيد خير ماست :\r\nپيروزى و شهادت . با سخن او موافقت افتاد و به جانب بلقاء روان شدند . در آنجا نزديك مؤته\r\n\r\n\r\n","description":"","footnote":"\r\n[ ( 1 ) 
  ] زاحله .\r\n","page_name":" 439 ","page_number":463},
  {"content":"\r\n\r\nبه سپاه هرقل رسيدند . ميمنه و ميسره ترتيب دادند و نبرد آغاز شد . زيد بن حارثه همچنانكه رايت را به دست داشت با نيزه‌اى كه به سينه‌اش نشست ، كشته شد . رايت را جعفر بن ابى طالب به دست گرفت . اسبش را پى كردند و او مىجنگيد تا دست راستش را جدا ساختند .\r\nرايت به دست چپ گرفت آن را نيز جدا ساختند و كشته شد . او به هنگام شهادت سى و سه سال داشت . رايت را عبد اللّه بن رواحه برداشت و اندكى درنگ و ترديد كرد ولى به ناگاه بر دشمن تاخت و جنگيد تا كشته شد . پس رايت را ثابت بن الارقم [ 1 
  ] از بنى العجلان گرفت و آن را به خالد بن وليد داد خالد مسلمانان را باز پس آورد . پيامبر ( ص ) پيش از ورود خبر و در روز كشته شدنشان از شهادتشان خبر داد . با اين اميران جماعتى از مسلمانان بيش از ده تن را خداوند به اكرام شهادت بنواخت . سپاه نزد رسول خدا ( ص ) بازگشت . مرگ جعفر او را غمگين ساخت . رسول خدا ( ص ) بيرون شهر به پيشبازشان رفت و عبد اللّه بن جعفر را كه كودك بود در آغوش خود بر مركب خود نشانده بود ، و بر جعفر گريست و براى او آمرزش خواست و گفت خداوند به جاى دستهايش ، او را دو بال دهد كه با آنها در بهشت پرواز كند از آن پس او را ذو الجناحين ناميدند .\r\n\r\nفتح مكه\r\nچون رسول خدا ( ص ) در حديبيه با قريش عقد صلح بست ، قبيلهء خزاعه اعم از كافر و مؤمن هم عهد او شدند و قبيلهء بنى بكر بن عبد مناة بن كنانه هم عهد قريش . ميان خزاعه و بنى بكر ، در جاهليت خونخواهى بود و اين خونخواهى تا ظهور اسلام همچنان بر جاى بود .\r\nسبب نقض پيمان صلح حديبيه آن بود كه مردى به نام مالك بن عباد الحضرمى كه حليف اسود بن رزن الدوئلى از بنى بكر بود ، در زمان جاهليت به دست مردى از خزاعه كشته شده بود . بنى بكر نيز مردى از خزاعه را كشته بودند و اين قتل به خونخواهى حليفشان مالك بن عباد الحضرمى بود . خزاعه نيز سلمى و كلثوم و ذؤيب را كه فرزندان اسود بن رزن بودند و از اشراف بنى كنانه ، به قتل درآوردند . چون اسلام آمد و مردم بدان پرداختند ، اين خون‌ها را از ياد بردند . چون در روز حديبيه صلح برقرار شد و مردم از شر يك ديگر در امان ماندند ، بنى الدوئل فرصت را مغتنم شمردند تا انتقام خون فرزندان اسود بن رزن را بستانند . نوفل بن معاوية الدوئلى با جمعى از بنى بكر كه از او فرمان مىبردند ، بيرون آمدند .\r\nخزاعه به خانهء بديل بن ورقاء الخزاعى پناه جستند ، بنى بكر باز گشتند و پيمان شكسته شد .\r\nبديل بن ورقاء و عمرو بن سالم با جماعتى از قوم خود نزد رسول خدا ( ص ) آمدند و از آنچه بنى الدوئل بن عبد مناة و قريش بر سر آنان آورده بودند ، شكايت كردند و يارى خواستند .\r\n\r\n\r\n","description":"","footnote":"\r\n[ ( 1 ) 
  ] اقران .\r\n","page_name":" 440 ","page_number":464},
  {"content":"\r\n\r\nپيامبر به آنان پاسخ گفت . و گفت كه : ابو سفيان براى استحكام پيمان و دراز كردن مدت آن مىآيد ولى بىآنكه نيازش برآيد ، باز مىگردد ، و اين سبب فتح مكه بود . قريش از آنچه كرده بودند ، پشيمان شدند و ابو سفيان براى استحكام پيمان و دراز كردن مدت آن به مدينه آمد .\r\nبديل بن ورقاء را در عسفان بديد . بديل آنچه را كه رفته بود ، از او پنهان داشت . ابو سفيان به مدينه آمد و به خانهء دخترش ام حبيبه زوجهء پيامبر رفت .\r\nام حبيبه فراش پيامبر را از زير پاى او جمع كرد و گفت : مشرك نبايد بر آن نشيند . ابو سفيان گفت : دختركم بعد از من چه آسيبى به تو رسيده . سپس به مسجد آمد و با پيامبر سخن گفت .\r\nپيامبر به او پاسخ نگفت . پس نزد ابو بكر رفت و در آن باب با او سخن گفت ، او نيز سرباز زد . پس نزد عمر آمد ، عمر گفت : به خدا سوگند اگر جز مورچه‌اى نيابم به پايمردى آن با شما نبرد خواهم كرد . پس نزد على بن ابى طالب آمد . فاطمه و حسن كه كودك بود نزد او بودند . ابو سفيان با او نيز در باب آنچه كه به خاطر آن آمده بود گفتگو كرد . على گفت : ما نمىتوانيم با رسول خدا ( ص ) در امرى كه بدان تصميم گرفته است چيزى بگوييم . ابو سفيان رو به فاطمه كرد و گفت : اى دختر محمد ، آيا اين پسرت را نمىفرمايى كه ميان مردم آيد و مرا در پناه گيرد ؟ فاطمه گفت : هيچ كس را كه خصم رسول خدا ( ص ) باشد ، پناه نخواهد داد . پس على او را گفت : اى ابو سفيان تو سيد بنى كنانه هستى ، برخيز به ميان مردم رو و مردم را از هر دو جانب در زنهار خود گير و به سرزمين خود باز گرد . ابو سفيان گفت : تو مىپندارى كه اين مرا بسنده باشد ؟ گفت : نپندارم ، ولى جز آن راهى نمىدانم .\r\nابو سفيان برخاست و در مسجد ندا داد ، كه من دو طرف را زنهار دارم . آنگاه برنشست و به مكه روانه گشت . و از آنچه گذشته بود ، قريش را آگاه ساخت . گفتند : كارى بايسته نكرده‌اى ، على بن ابى طالب تو را به بازى گرفته است .\r\nرسول خدا ( ص ) اعلام كرد كه به جانب مكه حركت خواهد كرد و مردم را فرمان داد كه ساز و برگ آماده كنند و از خداوند به دعا خواست تا اين خبر از قريش پنهان دارد .\r\nاما حاطب بن ابى بلتعه خبر حركت پيامبر را همراه زنى به مكه فرستاد . خداوند اين واقعه را به پيامبر وحى كرد . او على و زبير و مقداد را از پى آن زن بفرستاد او را در روضهء خاخ [ 1 
  ] بيافتند . بارش را جستجو كردند هيچ نيافتند . گفتند : سخن رسول خدا راست‌تر است . پس على او را گفت : يا نامه را بيرون بياور يا همه بارت را مىافكنيم . زن نامه را از ميان موهايش بيرون آورد . چون پيامبر نامه را برخواند گفت : اى حاطب اين چه كار بود كه كردى ؟ گفت :\r\nاى رسول خدا ، به خدا سوگند كه من ترديدى در اسلام ندارم ، ولى من به قريش پيوسته‌ام .\r\n\r\n\r\n","description":"","footnote":"\r\n[ ( 1 ) 
  ] سيرة النبويه : خليقه . در حاشيه آمده است : و فى كتاب ابن اسحق : بذى الخليقه . مجلد 2 ص 399 .\r\n","page_name":" 441 ","page_number":465},
  {"content":"\r\n\r\nمىخواستم كارى كنم كه به پاداش آن به زن و فرزند من كه نزد آنان هستند ، آسيبى نرسانند .\r\nعمر گفت : اى رسول خدا ، بگذار تا من گردن اين منافق را بزنم . پيامبر گفت ، اى عمر تو چه مىدانى ؟ او از اهل بدر است خداوند بر اهل بدر نظر رحمت افكنده است و گفته است هر چه خواهيد بكنيد كه من شما را مىآمرزم .\r\nپيامبر روز دهم رمضان سال هشتم ، با ده هزار تن بيرون آمد . از سليم هزار مرد و به قولى هفتصد مرد بودند . و از مزينه هزار مرد و از غفار چهارصد مرد و از اسلم چهارصد مرد و طوايفى از قريش و اسد و تميم و جز ايشان و از ساير قبايل جماعاتى و گروههايى از مهاجرين و انصار . ابو رهم الغفارى را به جاى خود در مدينه نهاد . عباس در ذو الحليفه و به قولى در جحفه به او رسيد ، به مدينه مهاجرت مىكرد . چون پيامبر را ديد ، اشتر و بنه خود را به مدينه فرستاد و خود با پيامبر راه غزا در پيش گرفت . ابو سفيان بن الحارث و عبد اللّه بن ابى اميه نيز به مهاجرت ، راهى مدينه بودند . در نيق العقاب به او رسيدند و اجازت خواستند كه بر او داخل شوند ، اذن نداد . ام سلمه در باب آن دو ، با پيامبر سخن گفت : و پيامبر اجازت فرمود .\r\nآن دو اسلام آوردند . پيامبر برفت تا به مر الظهران فرود آمد . خداوند خبر آمدن او را از قريش پنهان داشته بود . عباس از آن بيم داشت كه قريش پيش از آنكه امان خواهند به ناگهان دستخوش حمله مسلمانان واقع شوند و هلاك گردند . اين بود كه بر استر رسول خدا ( ص ) سوار شد و براى اعلام خبر روان گرديد . ابو سفيان و بديل بن ورقاء و حكيم بن حزام نيز به تجسس بيرون آمده بودند . در آن هنگام كه عباس به الاراك آمده بود و مىگرديد تا شايد رهگذرى ببيند و با پيامى اهل مكه را هشدار دهد ، صداى ابو سفيان و بديل را شنيد كه با هم گفتگو مىكردند . آن دو آتش سپاه اسلام را از دور ديده بودند . بديل مىگفت : اين آتش قبيله خزاعه است . ابو سفيان مىگفت : نه خزاعه كوچكتر از آن هستند كه آنان را چنين آتش و سپاهى باشد . عباس گفت : نه ، اين آتش رسول اللّه است كه با مردمش آمده است . به خدا سوگند اگر بر تو ظفر يابد ، تو را بكشد و قريش نابود شود . به ترك من بنشين .\r\nابو سفيان سوار شد و عباس او را به لشكرگاه پيامبر آورد . تا بر عمر گذشت . عمر چون ابو سفيان را ديد ، گفت : سپاس خداى را كه مرا بر كشتن تو توانا ساخت ، بىآنكه ميان ما عهد و پيمانى باشد . پس شتابان روان شد تا خود را به پيامبر برساند . عباس كه بر استر سوار بود بر او سبقت جست و نزد پيامبر رسيد ، عمر از پى او آمد و گفت : اى رسول خداى اين دشمن خدا ابو سفيان است مرا با او هيچ عهدى و پيمانى نيست ، بگذار گردنش را بزنم . عباس گفت : من او را امان داده‌ام . عمر در خواهش خود پاى مىفشرد . عباس گفت : اگر اين از بنى عدى بود ، چنين نمىگفتى ، از بنى عبد مناف است كه چنين مىگويى . عمر گفت : به خدا سوگند من اسلام آوردن تو را ، از اسلام آوردن خطاب پدرم دوستتر داشتم زيرا مىدانستم كه اسلام آوردن تو ، در نزد رسول خدا چه پايه دارد . پيامبر عباس را فرمود تا ابو سفيان را شب نزد خود\r\n\r\n","description":"","footnote":"","page_name":" 442 ","page_number":466},
  {"content":"\r\n\r\nبرد و فردا بامداد او را بياورد . چون ديگر روز ، ابو سفيان را آورد پيامبر ( ص ) گفت : آيا وقت آن نرسيده است كه بدانى جز اللّه خدايى نيست ؟ گفت : پدر و مادرم فداى تو باد چقدر بردبار و بزرگوار هستى و پيوند خويشاوندان را چه خوب نگه مىدارى . به خدا سوگند دانستم كه اگر جز اللّه خداى ديگرى بود ما را از خداى ديگر بىنياز مىساخت . پيامبر گفت : واى بر تو ، آيا وقت آن نرسيده كه بدانى من پيامبر خدايم . ابو سفيان گفت : پدر و مادرم فداى تو باد .\r\nچقدر بردبار و بزرگوار هستى و پيوند خويشاوندان را چه خوب نگه مىدارى ، در اين امر هنوز هم اندكى ترديد دارم . عباس گفت : واى بر تو ، پيش از آنكه گردنت را بزند ، اسلام بياور . و ابو سفيان اسلام آورد . عباس گفت : اى رسول خدا ، ابو سفيان مردى است كه بر خود باليدن را دوست دارد . چيزى براى او قرار ده . پيامبر ( ص ) گفت : آرى . هر كس به خانهء ابو سفيان داخل شود در امان است و هر كس به خانهء خود برود و در بر روى خود ببندد ، در امان است و هر كس به مسجد الحرام داخل شود ، در امان است . آنگاه عباس را فرمود تا ابو سفيان را بر دماغهء كوه نگاه دارد تا سپاه خدا را بنگرد . عباس چنين كرد . قبايل از پى هم مىگذشتند و او مىنگريست تا موكب رسول خدا در ميان مهاجران و انصار بگذشت .\r\nهمه زره‌هاى سفيد بر تن داشتند . ابو سفيان پرسيد : اينان كيستند ، عباس گفت : اين رسول اللّه است كه در ميان مهاجران و انصار مىگذرد . گفت : برادرزاده‌ات پادشاه بزرگى شده است .\r\nعباس گفت : نه ، كه او پيامبر است . ابو سفيان گفت : آرى چنين است . پس عباس او را گفت :\r\nاينك نزد قوم خود به مكه رو و از آمدن اين سپاه عظيم آنان را آگاه كن و بگوى كه پيامبر گفته است ، هر كه به مسجد رود يا به خانهء ابو سفيان يا در خانه بر روى خود ببندد ، در امان است .\r\nپيامبر صف‌ها بياراست و رايت را به دست سعد بن عباده داد . سعد مىرفت و مىگفت :\r\n اليوم يوم الملحمه . * اليوم تستحل الحرمه [ 1 
  ] \r\nاين خبر به پيامبر رسيد ، على را فرمود كه رايت را از سعد بگيرد . و گويند كه زبير را فرمود . در جناح راست خالد بن الوليد بود . در اين جناح بودند : اسلم و غفار و مزينه و جهينه .\r\nو در جناح چپ زبير بود و در مقدمه ابو عبيدة بن الجراح .\r\nپيامبر ( ص ) سپاه را از ذى طوى فرمان ورود به مكه داد . زبير از بالا و خالد از پائين به شهر داخل شدند . و گفت اگر كسى به معارضه برخاست با او نبرد كنند . عكرمة بن ابو جهل و صفوان بن اميه و سهيل بن عمرو جماعتى گرد كردند و به قتال پرداختند . اصحاب خالد ، جنگ را در ايستادند . از مسلمانان كرز بن جابر - از بنى محارب - و خنيس بن خالد - از خزاعه\r\n\r\n\r\n","description":"","footnote":"\r\n[ ( 1 ) 
  ] امروز ، روز جنگ است و كارزار و امروز آن روز است كه به حرمت حرم مبالات نكنيم و قريش را به قتل آوريم . سيرت رسول اللّه . ص 879 . چاپ بنياد فرهنگ ايران .\r\n","page_name":" 443 ","page_number":467},
  {"content":"\r\n\r\nو سلمة بن جهينه به شهادت رسيدند . و مشركان به هزيمت رفتند و از ايشان سيزده كس كشته شدند . پيامبر باقى را امان داد . اين فتح ده روز باقى مانده از رمضان واقع شد . پيامبر خون جماعتى از مشركان را هدر ساخت . از اين گروه بودند : عبد اللّه [ 1 
  ] بن خطل - از تميم بن غالب اين مرد مسلمان شده بود ، پيامبر او را براى تبليغ به مكه فرستاده بود . مردى از مشركان [ 2 
  ] با او بود عبد اللّه [ 3 
  ] او را كشته بود و خود مرتد شده و به مكه رفته بود . در اين روز خود را به پردهء كعبه آويخته بود . سعد بن حريث المخزومى و ابو برزة الاسلمى ، او را كشتند . و از اين گروه بودند . عبد اللّه بن سعد [ 4 
  ] بن ابى سرح . او ، كاتب پيامبر بود ، سپس مرتد شد و به مكيان پيوست و دربارهء رسول خدا ( ص ) سخنان باطل مىگفت . در روز فتح پنهان شد . عثمان برادر رضاعى او بود . عثمان او را نزد پيامبر آورد و براى او امان خواست پيامبر ساعتى سكوت كرد .\r\nسپس امانش داد ، چون بيرون شد به ياران خود گفت : چرا گردنش را نزديد ؟ يكى از انصار گفت : چرا به من اشاره نكردى ؟ گفت : هيچ پيامبرى را نشايد كه به چشم اشارت كند . اين عبد اللّه چون اسلام آورد ، جز خير و صلاح آشكار نساخت و عمر و عثمان ، او را كارگزار خود ساختند . و از اين گروه بود : حويرث بن نقيد [ 5 
  ] - از بنى عبد بن قصى - كه پيامبر را در مكه آزار مىداد . على بن ابى طالب در روز فتح مكه او را بكشت . و از ايشان بود : مقيس بن صبابه .\r\nاو در غزوهء خندق مهاجرت كرده بود سپس بر مردى از انصار كه برادرش را پيش ، از اين به خطا كشته بود حمله آورده او را بكشت و مرتد شد و به مكه گريخت . در روز فتح مكه نميلة بن عبد اللّه الليثى كه پسر عمش بود او را بكشت . و از آن جمله بودند : آن دو زن نوازنده عبد اللّه بن خطل كه در هجو پيامبر شعرهايى مىنواختند و مىخواندند . يكى كشته شد و براى يكى امان خواستند و امانش داد . و نيز كنيزى از آن بنى عبد المطلب به نام ساره كه براى او نيز امان خواسته شد و رسول خدا ( ص ) امانش داد . و دو مرد از بنى مخزوم به ام هانى دختر ابو طالب پناه بردند يكى حارث بن هشام نام داشت و ديگرى زهير بن ابى اميه ، برادر ام سلمه . او نيز هر دو را امان داد . و پيامبر نيز امان دادن او را به امضاء رسانيد و آن دو مرد ، اسلام آوردند .\r\nسپس رسول خدا به مسجد الحرام وارد شد و كعبه را طواف كرد و كليد را از عثمان بن طلحه بگرفت هر چند مادرش ام عثمان مانع مىشد . و داخل كعبه گرديد . اسامة بن زيد و بلال و عثمان بن طلحه با او بودند . او حجابت بيت را همچنانكه بود ، به عهده او گذاشت . و تا امروز اين سمت بر عهدهء فرزندان شيبه است . فرمود تا صورت‌هاى داخل و خارج كعبه را شكستند و بتانى را كه در اطراف آن بود ، شكستند . پيامبر بر آن بتان مىگذشت . هر بت را با سرب\r\n\r\n\r\n","description":"","footnote":"\r\n[ ( 1 ) 
  ] عبد العزى .\r\n[ ( 2 ) 
  ] در مآخذ ديگر از مسلمانان .\r\n[ ( 3 ) 
  ] ادرم .\r\n[ ( 4 ) 
  ] سعيد .\r\n[ ( 5 ) 
  ] نفيل .\r\n","page_name":" 444 ","page_number":468},
  {"content":"\r\n\r\nدر جايى استوار كرده بودند . او با عصايى كه در دست داشت به آن بتان اشارت مىكرد و مىگفت :  جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  . هيچ بت بر پاى نماند همه به روى در افتادند . پس بلال را فرمود كه بر بام كعبه رود و اذان گويد . روز دوم پيروزى ، بر در خانه كعبه بايستاد و خطبهء معروف خود را خواند مآثر جاهليت را جز سدانت بيت و سقايه الحاج لغو كرد . و مردم را آگاهانيد كه مكه همچنان بلد حرام است براى هيچ كس پيش از او و بعد از او حلال نخواهد شد . تنها ساعتى از روز براى او حلال شد و باز چون ديروز ، بلد حرام گرديد . سپس گفت : هيچ خدايى جز اللّه نيست . يكتاست و او را شريكى نه ، وعده‌اش راست بود ، بنده‌اش را يارى كرد ، گروه‌ها را به تنهايى به هزيمت داد . آگاه باشيد كه هر خصلت محمود يا خون يا مالى كه در عهد جاهليت مورد ادعا بوده است ، اكنون در زير پاهاى من هستند .\r\nمگر سدانت كعبه و سقاية الحاج . آگاه باشيد كسى كه به خطا و شبه عمد كشته شده باشد به تازيانه يا عصا ، ديهء او ديهء مغلظه است يعنى صد شتر است كه چهل شتر از آنها آبستن باشند اى جماعت قريش ، خداوند نخوت جاهليت و بزرگى فروختن به پدران را از شما بزدوده است .\r\nكه مردم همه فرزندان آدمند و آدم از خاك آفريده شده است . سپس اين آيه را تلاوت كرد :\r\n يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ إِنَّ اللَّهَ عَلِيمٌ خَبِيرٌ  . آنگاه گفت : اى جماعت قريش و اى مردم مكه ، مىپنداريد كه با شما چه خواهم كرد ؟ گفتند : نيكى ، كه تو برادرى بزرگوارى . گفت : برويد كه همگان آزاد هستيد و به شرط اسلام آوردن ، همه را آزاد كرد . سپس چنان كه گفته‌اند جهت بيعت گرفتن به كوه صفا رفت . مردم با او بيعت كردند كه فرمانبردار خدا و پيامبرش باشند تا آنجا كه در استطاعت دارند . چون از بيعت مردان فراغت يافت . با زنان بيعت كرد . به عمر بن الخطاب فرمود كه : از آنها بيعت گيرد و خود بر ايشان استغفار كرد . زيرا او به هيچ زنى چه حلال و چه حرام ، دست نمىسود .\r\nصفوان بن اميه به يمن گريخت . عمير بن وهب ، از پيامبر براى او ، امان گرفت و از پى او رفت و او را باز گردانيد . او از پيامبر چهار ماه مهلت خواست كه ايمان بياورد . ابن الزبعرى [ 1 
  ] شاعر نيز به نجران گريخت سپس بازگشت و اسلام آورد . هبيرة بن ابى وهب المخزومى ، شوى ام هانى به يمن گريخت و در همانجا كافر بمرد .\r\nرسول خدا ( ص ) ، آنگاه سريه‌هايى به اطراف مكه روان داشت و هيچ يك را امر به قتال نفرمود . از آن جمله بود سريه خالد بن الوليد ، كه به سوى بنى جذيمة بن عامر بن عبد مناة بن كنانه رفت و جمعى از ايشان را بكشت ، پيامبر ( ص ) او را مؤاخذه كرد و على را با مالى نزد آنان فرستاد تا ديهء كشتگان را بداد و هر چه را كه خالد از آنان گرفته بود ، باز پس\r\n\r\n\r\n","description":"","footnote":"\r\n[ ( 1 ) 
  ] الزبير .\r\n","page_name":" 445 ","page_number":469},
  {"content":"\r\n\r\nداد . سپس خالد را براى خراب كردن خانه عزا فرستاد و آن قصرى بود در نخله كه قريش و كنانه و ديگران تعظيمش مىكردند . سادنان آن بنى شيبان بن سليم ، حليفان بنى هاشم بودند . خالد آنان را تار و مار كرد . در اين احوال انصار پنداشتند كه رسول خدا ( ص ) در خانهء خود در مكه پس از گشودن آن خواهد ماند ، ازين روى اندوهگين شدند . پيامبر كه اين خبر بشنيد براى انصار سخن گفت و فرمود : تا زنده‌ام با شما خواهم بود و چون بميرم با شما خواهم بود . انصار از اين سخن خاموش شدند و قويدل گشتند .\r\n\r\nغزوهء حنين\r\nرسول خدا ( ص ) پانزده شب در مكه درنگ كرد و نمازش را - چون مسافران - قصر مىخواند . او را خبر رسيد كه هوازن و ثقيف گرد آمده‌اند و قصد مكه دارند و اينك در حنين فرود آمده‌اند . اينان چون خبر بيرون آمدن پيامبر را از مدينه شنيده بودند ، پنداشته بودند كه مسلمانان قصد آنان دارند . پس هوازن بر گرد مالك بن عوف النصرى - از بنى نصر [ 1 
  ] - بنى نصر بن معاوية بن بكر بن هوازن - گرد آمده‌اند و نيز بنى جشم بن معاويه و بنى سعد بن بكر و جماعتى از بنى هلال بن عامر بن صعصعة بن معاويه و حليفان ثقيف بنى مالك بن ثقيف بن بكر با او همدست شدند . ولى قبايل كعب و كلاب حاضر به همدستى نشدند . دريد بن الصمه بن بكر بن علقمة بن خزاعة بن ازية بن جشم ، رئيس و سيد بنى جشم با آنان بود . او پيرى بس دانا و سالخورده بود كه همه از راى و معرفت او پيروى مىكردند . رئيس ثقيف ، قارب بن الاسود بن مسعود بود و رئيس بنى مالك ذو الخمار سبيع بن الحارث بن مالك و برادرش احمر . ولى همهء كارها به دست مالك بن عوف بود . چون شنيدند كه رسول خدا ( ص ) مكه را گشوده است اينان به قصد مكه بيرون آمدند . مالك فرمان داد تا مردم اموال و زنان و فرزندان خود را نيز بياورند تا در ميدان نبرد بيشتر پايدارى كنند . اين سپاه در اوطاس فرود آمد . دريد بن الصمه به مالك گفت : آواز شتر و خر و گوسفند و صداى گريه كودك مىشنوم . گفت : اموال و فرزندان مردم را نيز با آنان به راه انداخته‌ايم تا جنگجويان در دفاع از آنها بيشتر پايدارى ورزند . دريد گفت : به خدا سوگند ، تو بزچرانى بيش نيستى . آن سپاه را كه روى در گريز نهاده ، چه چيز بازپس مىآورد ؟ اگر نبرد به سود تو تمام شود تنها مردان مسلح تو را به كار آيند و اگر به زيان تو باشد تو كه زنان و اموال مردم به دست دشمن سپرده‌اى ، رسوا گردى . سپس از قبايل كعب و كلاب پرسيد . و از نبودنشان تأسف خورد ، و مالك از سخن او ناخشنودى نمود . و گفت : اينان را به دژهاى استوار بلادشان بازگردان و با اين جماعت از دين پدران بازگشتگان ، بر پشت اسب‌ها نبرد كن . اگر پيروز شدى ، زنان و\r\n\r\n\r\n","description":"","footnote":"\r\n[ ( 1 ) 
  ] نضير .\r\n","page_name":" 446 ","page_number":470},
  {"content":"\r\n\r\nفرزندان از پى تو بيايند و به تو ملحق گردند و اگر شكست خوردى زن و فرزند و اموال را از تعرض دشمن نگه داشته‌اى . مالك از سخن او روى برتافت و هوازن نيز انديشهء مالك را به كار بستند .\r\nپيامبر ( ص ) ، عبد اللّه بن ابى حدود الاسلمى را فرستاد تا از دشمن خبرى بياورد . او بيامد و خبر سپاه هوازن بداد كه به جانب مكه روان بودند . پيامبر ( ص ) از صفوان بن اميه صد زره به عاريت گرفت و به روايتى چهارصد زره . و با دوازده هزار سپاهى بيرون شد ، ده هزار مرد از مدينه آمده بودند و دو هزار از مسلمانان مكه . عتاب بن اسيد بن ابى العيص بن اميه را در مكه نهاد . از جمله كسانى كه همراه او بودند ، عباس بن مرداس و ضحاك بن سفيان الكلابى و جماعاتى از عبس و ذبيان و مزينه و بنى اسد بودند .\r\nدر راه به درخت سدر سبزى رسيد كه در جاهليت اعراب بزرگش مىداشتند و بر گردش طواف مىكردند . آن را ذات انواط مىناميدند . برخى از اعراب او را گفتند : براى ما نيز ذات انواطى قرار ده ، چنان كه آنان را ذات انواط بود . پيامبر گفت : سخن قوم موسى را مىگوئيد كه او را گفتند ، چنان كه آنان را خدايى بود ، براى ما نيز خدايانى قرار ده . شما در پى آيين‌هاى اسلاف خود هستيد . آنگاه آنان را از اين انديشه‌ها نهى فرمود . سپس برفت تا به وادى حنين رسيد حنين از وادىهاى تهامه بود . روز اول شوال بود از سال هشتم . بدان وادى سرازير شد . سپيده دم به ميان وادى رسيد . هوازن از دو سوى وادى كمين گرفته بودند ، ناگاه چون تن واحد بر مسلمانان حمله آوردند . مسلمانان رو در گريز نهادند . چنان كه هيچ كس به ديگرى نمىپرداخت . پيامبر آنان را ندا مىداد و كس باز نمىگشت . ابو بكر و عمر و على و عباس ، ابو سفيان بن الحارث و پسرش جعفر . و فضل و قثم پسران عباس و جمعى ديگر در كنار پيامبر پايدارى ورزيدند . پيامبر بر استر سفيد خود ، دلدل ، سوار بود و عباس عنان آن را گرفته بود . عباس را آوازى بلند بود . رسول خدا ( ص ) فرمود ، تا انصار و اصحاب شجره را ندا دهد ، و گويند مهاجران ، چون آواز او شنيدند ، مىخواستند باز گردند ولى ازدحام فراريان راه بر آنان بسته بود . چنان كه مركب‌ها را باز گشتن ميسر نبود . آنان شمشيرها بركشيدند و سپرها بر سر آوردند و از ميان انبوه مركب‌ها و پيادگان راهى گشودند و قريب به صد تن به گرد پيامبر جمع آمدند . هوازن نيز حمله كردند و جنگ سخت شد . چون هوازن ، نزديك رسول خدا ( ص ) رسيدند ، خداوند در دل‌هايشان بيم افكند ، چنان كه هيچ كارى نتوانستند كرد . پس همگان روى در گريز نهاده بازگشتند . سپاهيان اسلام به آنان رسيدند و همه را اسير كردند و بند بر دست و پاى نهادند و اموال و زنانشان را در تصرف آوردند . آنگاه شمشير در ثقيف نهادند و در آن روز ، هفتاد تن از آنان به قتل آمدند از آن جمله بود ، ذو الخمار و برادرش كه از سرداران ايشان بودند . اما قارب الاسود سرور حليفان ثقيف با قوم خود از همان آغاز نبرد ، بگريخت و رايت خود را رها كرد و كسى از آنان كشته\r\n\r\n","description":"","footnote":"","page_name":" 447 ","page_number":471},
  {"content":"\r\n\r\nنشد ، برخى به نخله رسيدند . مالك بن عوف النصرى با جماعتى از قوم خود گريخت و با مردان ثقيف به طائف داخل شد . جماعاتى از هوازن به جانب اوطاس رفتند . گروهى از مسلمانان كه از نخله باز مىگشتند آنان را دريافتند و از پىشان روان شدند . دريد بن الصمه را در آنجا يافتند و بكشتند . گويند او را ربيعة بن رفيع [ 1 
  ] بن اهبان بن ثعلبة بن يربوع بن سمال [ 2 
  ] بن عوف بن امرؤ القيس كشت - پيامبر ابو عامر الاشعرى ، عموى ابو موسى را نزد كسانى از هوازن كه در اوطاس اجتماع كرده بودند ، فرستاد . ابو عامر با آنان نبرد كرد و با تيرى كه سلمة بن دريد بن الصمه بر او زد ، كشته شد . ابو موسى رايت را بگرفت و بر قاتل عموى خود تاخت آورد و او را بكشت . مشركان بگريختند . آنگاه مسلمانان تيغ در بنى رئاب [ 3 
  ] از بنى نصر بن معاويه - نهادند . جمعيت هوازن بگريخت . در روز حنين از مسلمانان چهار تن شهادت يافتند : ايمن بن ام ايمن برادر مادرى اسامه و يزيد بن زمعة بن الاسود و سراقة بن الحارث از بنى العجلان و ابو عامر الاشعرى .\r\n\r\nمحاصرهء طائف\r\nپيامبر ( ص ) فرمود ، تا اسيران و اموال را در جعرانه نگه داشتند و مسعود بن عمرو الغفارى را بر آنان گماشت و بر فور به جانب طائف روان شد و پانزده شب ثقيف را در طائف به محاصره گرفت و از پشت باروها با آنان جنگ درپيوست . مردمى كه در اطراف بودند ، اسلام آوردند و فرستادگانى نزد او روانه داشتند . پيامبر در راه كه مىرفت به دژ مالك بن عوف النصرى رسيد فرمان به ويران ساختن آن داد . پس به دژ يكى از افراد قبيلهء ثقيف رسيد . صاحب آن دژ ، به دژ خود پناه برد . پيامبر فرمود ، تا آن دژ را ويران كنند ، ويرانش ساختند . دو تن از بزرگان طائف عروة بن مسعود و غيلان بن سلمه چون احساس كردند كه رسول خدا قصد آنان دارد ، براى آموختن صنعت منجنيق و قلعه كوب ، به جرش رفته بودند . اين دو نه به محاصره افتادند و نه در حنين حاضر شده بودند . مسلمانان پانزده روز يا قريب به بيست شب شهر را محاصره كردند و در اين محاصره ، بعضى از مسلمانان به تير كشته شدند . پيامبر فرمود تا با منجنيق آنان را فرو كوبند . بعضى از مسلمانان در زير پوشش دبابه ، خود را به ديوار قلعه رسانيدند . دشمن بر سر آنان آهن گداخته مىريخت و چون بيرون مىآمدند به سويشان تير مىانداخت . تا قومى در اين ميان كشته شدند . پيامبر فرمود تاكستانهاى آنان ببرند . پسر اسود بن مسعود اموال خود تقديم كرد ، او دور از طايف بود ، پيامبر نيز از او دست بداشت . آنگاه از طايف حركت كرد و آنان را به حال خود گذاشت و بر قبيلهء ابو بكره فرود آمد . اينان اسلام آوردند . در محاصرهء طائف گروهى از مسلمانان چون سعيد بن\r\n\r\n\r\n","description":"","footnote":"\r\n[ ( 1 ) 
  ] رافع .\r\n[ ( 2 ) 
  ] سماك .\r\n[ ( 3 ) 
  ] رباب .\r\n","page_name":" 448 ","page_number":472},
  {"content":"\r\n\r\nسعيد بن العاص و عبد اللّه بن ابى امية بن المغيرة ، برادر ام سلمه و عبد اللّه بن عامر بن ربيعة العنزى ، حليف بنى عدى و چند تن ديگر ، در حدود دوازده نفر كه چهار تن از انصار بودند ، به شهادت رسيدند .\r\nآنگاه پيامبر ( ص ) به جعرانه بازگشت . در آنجا گروهى از هوازن كه مسلمان شده بودند ، با او ديدار كردند و زنان و فرزندان و اموال خود را طلب داشتند . پيامبر ( ص ) آنان را مخير كرد كه يا زنان و فرزندان خود را اختيار كنند يا اموال خود را ، آنان زنان و فرزندان خود اختيار كردند . پس به دستور پيامبر ، با ديگر مسلمانان هم گفتگو كردند . پيامبر گفت : هر چه به من و فرزندان عبد المطلب تعلق گرفته است ، به شما بخشيدم . مهاجرين و انصار هم گفتند آنچه از آن ماست از آن پيامبر است . اما اقرع بن حابس و عيينة بن حصن ، از باز پس دادن غنايمى كه به دستشان افتاده بود ، امتناع كردند . قومشان نيز چنين كردند . عباس بن مرداس هم ، از باز پس دادن غنايم سرباز زد . اما بنى سليم كه قوم او بودند ، با وى مخالفت ورزيدند و گفتند : آنچه از آن ماست ، از آن رسول خدا ( ص ) است . پيامبر ( ص ) ، به هر كسى كه از باز پس دادن سهم خود از زن و فرزندان هوازن ، خشنود نبود چيزى بداد تا آنجا كه همه زن و فرزند هوازن را به ايشان بازگردانيد . شمار اسيران هوازن از زن و مرد ، شش هزار تن بود در آن ميان بود شيما دختر حارث بن عبد العزى ، از بنى ساعدة بن بكر ، از هوازن - كه خواهر رضاعى پيامبر بود . پيامبر شيما را گرامى داشت و به او نيكى كرد و او و قومش را برگزيد و همه را باز گردانيد . آنگاه اموال را ميان مردم تقسيم كرد . آنگاه از سهم خود يعنى خمس غنايم به قريب چهل تن مالى بخشيد تا از آنان استمالت كرده باشد .\r\nاز اين گروه بودند : ابو سفيان و پسرش معاويه و حكيم بن حزام و صفوان بن اميه و مالك بن عوف و عيينة بن حصن بن حذيفة بن بدر و اقرع بن حابس كه هر يك را صد شتر داد .\r\nعباس بن مرداس را كمتر از صد شتر داد . او ابياتى خواند و بر اين تقسيم اعتراض كرد .\r\nپيامبر فرمود : زبانش را كوتاه كنيد ، پس شمار اشتران او را نيز به صد رسانيدند . چون براى به دست آوردن دل اين گروه ( مؤلفة قلوبهم ) مالى چنين به آنان عطا كرد ، انصار كه از چنان عطايى محروم شده بودند ، ملول شدند و جوانانشان سخنانى بر زبان آوردند . مىپنداشتند كه اكنون كه مكه گشوده شده ، پيامبر نزد قوم خود خواهد ماند و آنان را ترك خواهد كرد .\r\nپيامبر همه را گرد كرد و موعظه نمود و گفت « من به جماعتى كه تازه به اسلام گرويده بودند مالى دادم تا بدان مال دل‌هايشان را به اسلام ، مهربان كرده باشم ، آيا شما خشنود نيستيد كه مردم با گوسفند و شتر به شهر خود باز گردند و شما با رسول خدا . اگر هجرت نبود ، من مردى از انصار مىبودم . اگر انصار به يك سو شوند و همه مردم به يك سو ، من بدان سو مىروم كه انصار رفته‌اند . پس انصار از اين سخنان خشنود گشتند و پراكنده شدند » .\r\nسپس به قصد عمره از جعرانه به مكه روان شد و از آنجا به مدينه رفت در سال هشتم ،\r\n\r\n","description":"","footnote":"","page_name":" 449 ","page_number":473},
  {"content":"\r\n\r\nشش روز از ماه ذو القعده باقى مانده ، پس از دو ماه و نيم به مدينه داخل شد . عتاب بن اسيد را كه جوانى بيست و چند ساله و بس زاهد و پرهيزگار بود ، در مكه فرمانروايى داد و او در همان سال ، با مسلمانان حج به جاى آورد و اين نخستين اميرى بود كه حج اسلام اقامه كرد . و مشركان نيز به شيوهء خود ، حج كردند .\r\nمعاذ بن جبل را نيز در مكه نهاد تا مردم را علم دين و قرآن بياموزد . عمرو بن العاص را به سوى جيفر [ 1 
  ] و عياذ بن الجلندى [ 2 
  ] ازدى ، براى تبليغ به عمان فرستاد . مردم عمان سر به فرمان آوردند . همچنين مالك بن عوف را بر كسانى از قوم او كه ايمان آورده بودند و قبايل ثقيف كه در اطراف طايف بودند ، كارگزار خود ساخت . و او را فرمان داد كه طايف را از آن تنگنا كه در آن افكنده بود ، بيرون آرد ، او نيز چنين كرد و مردم آنجا - چنان كه خواهيم گفت - اسلام آوردند . نيز اسلام آن گروه استمالت ديده كه در روز فتح مكه اسلام آورده بودند ، نيكو شد ، هر چند با يك ديگر تفاوت‌هايى داشتند .\r\nپيامبر ، كعب بن زهير را نيز مهدور الدم ساخته بود ، چنان كه گويى زمين بر او تنگ شده بود . كعب نزد پيامبر آمد و قصيدهء معروف خود را در مدح او : « بانت سعاد فقلبى اليوم متبول » را بخواند . پيامبر به پاداش اين مدح ، بردى به او عطا كرد . معاويه آن برد از او بخريد . اين برد ، به ميراث به جانشينان او رسيد و خلفا آن را بر خود مىپوشيدند .\r\n\r\nغزوهء تبوك\r\nدر سال نهم ، بنى اسد به مدينه آمدند و اسلام آوردند . ضرار بن الازور در ميان آنان بود . گفتند : اى رسول خدا پيش از آنكه كسى را نزد ما بفرستى ، ما خود آمده‌ايم . پس اين آيه نازل شد كه :  يَمُنُّونَ عَلَيْكَ أَنْ أَسْلَمُوا ، . . .  الخ . در ماه ربيع الاول دو وفد آمدند و بر رويفع بن ثابت البلوى فرود آمدند . پيامبر ( ص ) ، پس از بازگشتش از طائف ، در ماه ذو الحجه تا ماه رجب سال نهم در مدينه درنگ كرد . سپس مردم را امر فرمود كه بسيج نبرد با روم كنند . او را رسم بر اين بود كه در بيشتر غزوات خود ، آشكار نمىساخت كه به كدام مقصد مىرود ، مگر در اين غزوه زيرا رفتن بس دشوار بود و هوا سخت گرم و راه دراز . نيز وقت چيدن ميوه‌ها بود و غلات اندك بود و دشمن بسيار . مسلمانان را سفر دشوار مىآمد .\r\nمنافقان نيز آنان را از جنگ باز مىداشتند . چند تن از آنان ، در خانهء يكى از يهود ، گرد آمده بودند ، پيامبر ( ص ) ، طلحة بن عبيد اللّه را بفرستاد تا آن خانه را به آتش كشيد . جد بن قيس ، از بنى سلمه اجازت خواست كه با او همراه نشود و در شهر بماند . به او اجازه داد ولى از او اعراض نمود . گروهى از مسلمانان ديگران را به مال و مركب يارى كردند ، از آن جمله و از\r\n\r\n\r\n","description":"","footnote":"\r\n[ ( 1 ) 
  ] حنين .\r\n[ ( 2 ) 
  ] عمرو بن الجلندى .\r\n","page_name":" 450 ","page_number":474},
  {"content":"\r\n\r\nبزرگترينشان ، عثمان بن عفان بود . گويند او هزار دينار و چهارصد شتر و صد اسب تقديم داشت و جمعى را ساز و برگ نبرد داد .\r\nبعضى از مسلمانان نزد پيامبر آمدند و از او خواستند تا آنان را ساز و برگ دهد . پيامبر چيزى نيافت كه به آنان دهد . آنان گريان بازگشتند . بعضى از ايشان را ، يامين بن عمير ساز و برگ داد . اينان دو تن بودند : ابو ليلى بن كعب - از بنى مازن بن النجار - و عبد اللّه بن مغفل المزنى . جمعى از اعراب نيز عذر آوردند و از رفتن سر برتافتند . پيامبر عذر ايشان بپذيرفت .\r\nسپس آهنگ بيرون شدن نمود و محمد بن مسلمة و به قولى سباع بن عرفطه و به قولى على بن ابى طالب را در مدينه به جاى خود گذاشت . عبد اللّه بن ابى بن ابى سلول با جمعى و ساز و برگى ، همراه او روان شد ولى در بين راه با گروهى از منافقان بازگشت . پيامبر ( ص ) در راه تبوك بر حجر گذشت . آنجا ديار ثمود بود . فرمود از آب آنجا نياشامند و آنچه بدان آب خمير كرده‌اند به چارپايان دهند اما اجازت فرمود كه چارپايان را از آن چاه‌ها آب دهند . و شب هنگام هيچ كس تنها پاى بيرون ننهد . دو مرد ، از بنى ساعده شب تنها بيرون آمدند . يكى جن زده شد . پيامبر بر او دست كشيد و شفا يافت و ديگرى را باد از زمين برداشت و به كوه طى افكند كه او را بعدها نزد پيامبر آوردند . در راه كه مىرفتند شتر رسول خدا ( ص ) ، گم شد . يكى از منافقان گفت : محمد دعوى مىكند كه از آسمان خبر دارد و نمىداند شترش كجاست اين خبر به او رسيد . گفت : به خدا جز آنچه خدا به من مىآموزد هيچ نمىدانم . و آن شتر در فلان مكان است . در باب آن شتر به او وحى نازل شده بود . رفتند و آن را همانجاى يافتند .\r\nكسى كه اين سخن گفته بود زيد بن اللصيت بود از بنى قينقاع . گويند كه او از اين سخن توبه كرد . و همين وحى گروهى از منافقين را رسوا ساخت . اينان مردم را از روميان بيمناك مىنمودند از آن جمله مخشن بن حمير [ 1 
  ] بود ، كه از كرده خود توبه نمود . پيامبر دعا كرد كه در جايى ناشناخته به شهادت رسد و او در يمامه به شهادت رسيد . و كسى از او نشان نيافت .\r\nچون پيامبر ، به تبوك رسيد يحنة [ 2 
  ] بن رؤبه ، امير ايله و مردم جرباء و اذرح نزد او آمدند .\r\nپيامبر به شرط پرداخت جزيه ، با آنان مصالحه نمود و در اين باب سندى نوشته آمد .\r\nپيامبر ( ص ) ، خالد بن وليد را نزد اكيدر بن عبد الملك الكندى امير دومة الجندل فرستاد و او پادشاهشان بود و نصرانى بود . و به خالد گفت كه : او را به هنگام صيد گاو وحشى خواهد يافت . و چنان اتفاق افتاد كه گاوى وحشى خود را به قصر او رسانيد ، و بر آن شاخ زد .\r\nاكيدر شبى به قصد شكار آن گاو ، از قصر بيرون شد قضا را خالد در همان حال برسيد و او را گرفته نزد پيامبر آورد . پيامبر او را ببخشود و به پرداخت جزيه مصالحه نمود و بازش گردانيد . رسول خدا ( ص ) ، بيست شب در تبوك ماند سپس بازگشت . در راه به آبى\r\n\r\n\r\n","description":"","footnote":"\r\n[ ( 1 ) 
  ] فحشى بن جهير .\r\n[ ( 2 ) 
  ] يحينه .\r\n","page_name":" 451 ","page_number":475},
  {"content":"\r\n\r\nاندك رسيدند ، فرمود كه : كس بدان نشتابد . دو تن بر ديگران سبقت گرفتند و هر چه آب بود نوشيدند . پيامبر از كارشان ناخشنودى نمود . سپس دست زير سنگى نهاد كه از آنجا آبى اندك بيرون مىآمد و آب به دستش مىريخت . آنگاه دست بر سنگ كشيد و دعا كرد . آب جوشيدن گرفت تا همهء سپاه سيراب شدند . چون به مدينه نزديك شد در جايى كه يك ساعت راه با مدينه فاصله داشت ، مالك بن الدخشم - از بنى سليم - و معن بن عدى - از بنى عجلان را فرستاد تا آتش در مسجد ضرار زدند و آن را ويران ساختند . اين مسجد را جماعتى از منافقين ساخته بودند . آنگاه كه به تبوك مىرفت ، نزد او آمدند و از او خواستند كه در آنجا نماز بخواند . گفت من اكنون بر راه سفرم . چون بازگشتيم نزد شما مىآييم و در مسجدتان نماز مىخوانيم . ولى چون بازگشت فرمان داد تا آن را ويران كنند .\r\nدر اين غزوه ، كعب بن مالك - از بنى سلمه - و مرار بن ربيع - از بنى عمرو بن عوف و هلال امية بن واقف كه از صالحان بودند در خانه مانده بودند . پيامبر مردم را از سخن گفتن با آنان بازداشت . تا پس از پنجاه روز در باب توبهء آنان آيه نازل شد . آنان كه بدون عذر ، از رفتن به تبوك تخلف ورزيده بودند ، سى و چند مرد بودند .\r\nدر رمضان سال نهم ، از تبوك بازگشت . در اين سال وفد ثقيف بيامد و آنان اسلام آوردند . بسيارى از سورهء برائه در شأن منافقين و آنچه در باب تبوك گفته بودند نازل شد .\r\nتبوك آخرين غزوهء رسول خدا ( ص ) بود .\r\n\r\nاسلام عروة بن مسعود و نيز وفد ثقيف و ويران ساختن لات\r\nچون پيامبر ( ص ) ، از طائف حركت كرد و به سوى مدينه به راه افتاد عروة بن مسعود ثقفى سرور مردم طائف به او رسيد و اسلام آورد و بازگشت تا قوم خود را به اسلام فرا خواند .\r\nعروه بر بام خانهء خود ايستاده ، بانگ نماز مىداد كه تيرى بر او آمد و بدان تير بمرد . اما قوم خود را از طلب خون خود بازداشت و گفت : اين شهادتى بود كه خداوند به من ارزانى داشت و وصيت كرد كه او را در ميان شهداى مسلمين دفن كنند . پسرش ابو مليح و قارب بن الاسود نيز بيامدند و اسلام آوردند . و مالك بن عوف بر ثقيف ، سخت گرفت و جمعى از آنان بكشت و راه آمد و شد آنان را ببست . ثقيف از بازگشت پيامبر ( ص ) از تبوك آگاه شدند ، مردان قبيله مجلسى كردند تا كسانى را نزد پيامبر بفرستند . زيرا مىدانستند در برابر اعراب مسلمان شده ، پايدارى نيارند . چون خواستند عبد ياليل بن عمرو بن عمير را روانه كنند ، او گفت : بدان شرط مىرود كه چند مرد ديگر نيز با او همراه شوند . زيرا بيم آن داشت كه بر او همان رود كه بر عروة بن مسعود رفته بود . پس دو مرد از حليفان قوم او و سه تن از بنى مالك را با او بفرستادند . عبد ياليل با آنان به سوى مدينه روان شد . در ماه رمضان سال نهم بود كه اينان به قصد بيعت و اسلام آوردن نزد پيامبر آمدند . بر ايشان در مسجد خيمه‌اى زدند . خالد بن\r\n\r\n","description":"","footnote":"","page_name":" 452 ","page_number":476},
  {"content":"\r\n\r\nسعيد بن العاص براى سامان بخشيدن به كار آنان درآمد و شد بود . او بود كه به خط خود پيمان نامه را نوشت . ولى آنان از غذايى كه بر ايشان مىفرستادند ، نمىخوردند تا آنكه خالد بن سعيد از آن بخورد . اينان از پيامبر ( ص ) خواستند كه سه سال لات را بر ايشان واگذارد تا زنان و فرزندانشان به اسلام الفت گيرند . پيامبر ( ص ) نپذيرفت . سپس از او خواستند تا آنان را از نماز معاف دارد . پيامبر ( ص ) گفت : در دينى كه نماز نباشد ، خيرى نيست . سپس از او خواستند كه خود بتانشان را به دست خود نشكنند . گفت : اين كار را ما به جاى شما انجام خواهيم داد . پس اسلام آوردند و ميانشان مكتوبى نوشته شد . پيامبر ( ص ) عثمان بن ابى العاص را كه سنش از همه كمتر بود ، ولى بر فقه و تعلم قرآن حرصى وافر داشت - بر آنان امير كرد . فرستادگان ثقيف به ديار خود بازگشتند . ابو سفيان بن حرب و مغيرة بن شعبه براى شكستن و ويران ساختن لات همراهشان شدند . اما هنگام خراب كردن لات ابو سفيان درنگ كرد تا مغيره نخست داخل شد . چون مغيره به ويران ساختن لات پرداخت ، قوم او بنى معتب گردش را گرفته بودند مبادا از ديگران به او آسيبى رسد . سپس ابو سفيان بيامد و همه اموال و زيورهاى آن را برگرفت و از آن وام‌هاى عروه و اسود ، پسران مسعود را - چنان كه پيامبر فرموده بود ، بپرداخت و باقى را تقسيم كرد .\r\n\r\n","description":"","footnote":"","page_name":" 453 ","page_number":477},
  {"content":"\r\n\r\n\r\nوفدها\r\nچون پيامبر از تبوك فراغت يافت و ثقيف اسلام آورد وفدهاى عرب از هر جانب به سوى او روان شدند ، چنان كه آن سال را سال وفدها ناميدند .\r\nابن اسحق گويد : عرب همواره منتظر آن بود كه بنگرد كه كار ميان قريش و پيامبر ( ص ) به كجا مىكشد . زيرا قريش پيشواى مردم و راهنماى ايشان و ساكنان بيت و حرم و از فرزندان اسماعيل بودند ، از ديگر سو اين قريش بود كه علم مخالفت با پيامبر ( ص ) را برافراشت و به جنگ او ، درايستاد . چون مكه گشوده شد و قريش به اسلام گردن نهادند ، عرب‌ها دريافتند كه ديگر آنها را ياراى جدال و دشمنى با پيامبر نيست . از اين رو از هر سو به جانب او روى آوردند و به اسلام گرويدند .\r\nنخستين گروهى كه پس از تبوك نزد پيامبر آمد ، وفد بنى تميم بود . از رؤساى بنى تميم ، عطارد بن حاجب زرارة بن قيس بن عدس ، از بنى دارم بن مالك و حتات [ 1 
  ] بن يزيد و اقرع بن حابس و زبرقان بن بدر - از بنى سعد - و قيس بن عاصم و عمرو بن الاهتم - هر دو از بنى منقر - و نعيم بن زيد و عيينة بن حصن الفزارى با آنان بودند . چون به مسجد داخل شدند ، پيامبر ( ص ) را از پشت حجرات او ندا دادند و اين امر سبب نزول آن آيات شد در نكوهش آنان كه پيامبر را از وراى حجرات ، ندا مىدادند . چون پيامبر بيرون آمد ، گفتند : با خطيب و شاعر خود آمده‌ايم كه بر تو مفاخرت كنيم . آنگاه عطارد يا اقرع بن حابس در فخر قوم خود سخن گفت و زبرقان شعر خود را در مفاخرت بخواند . پيامبر ثابت بن قيس بن الشماس - از بنى الحارث بن الخزرج - را بخواند تا جواب آن سخنورى را بدهد و حسان بن ثابت را فرمود تا جواب فخريهء زبرقان باز گويد . آنان به سخن ثابت بن قيس و شعر حسان اذعان كردند و گفتند كه اين مرد از جانب خداوند يارى شده ، خطيبشان از خطيب ما چيره دست‌تر بود و\r\n\r\n\r\n","description":"","footnote":"\r\n[ ( 1 ) 
  ] حباب .\r\n","page_name":" 454 ","page_number":478},
  {"content":"\r\n\r\nشاعرشان از شاعر ما تواناتر و صدايشان ، رساتر از صداى ما . سپس اسلام آوردند . پيامبر به ايشان جوائز كرامند داد . و شيوهء رسول خدا ( ص ) ، چنين بود كه چون وفدى از سوئى مىآمد آنان را مهمان مىكرد و چون مىرفتند ساز و برگ سفرشان را مهيا مىساخت .\r\nدر آخر رمضان كه از تبوك بازگشته بود ، نامهء پادشاهان حمير با رسولشان همراه با حارث بن عبد كلال و نعيم بن عبد كلال و نعمان ملك ذو رعين و همدان و معافر ، به او رسيد .\r\nنيز زرعة ذى يزن رسول خود مالك بن مره الرهاوى را بفرستاد و از اسلام ايشان و جدايىشان از شرك و مشركان خبر داد و پيامبر نيز به او نامه نوشت . و معاذ بن جبل را همراه با رسول او مالك بن مره براى جمع صدقات روانه فرمود و گفت با معاذ و ياران او نيكى ورزند .\r\nدر ذو القعدهء اين سال عبد اللّه بن ابى بن ابى سلول بمرد و خبر مرگ نجاشى را نيز پيامبر بداد . او در ماه رجب پيش از رفتن پيامبر ( ص ) به تبوك ، از جهان رخت بربسته بود .\r\nوفد بهراء كه سيزده مرد بودند ، وارد مدينه شده و بر مقداد بن عمرو فرود آمدند . مقداد آنان را نزد پيامبر آورد و اسلام آوردند .\r\nوفد بنى البكاء سه تن بودند و وفد بنى فزاره ده يا پانزده نفر و از آنان بود : خارجة بن حصن و برادرزاده‌اش حر بن قيس . اينان اسلام آوردند . و وفد عدى بن حاتم بيامد و او اسلام آورد . پيش از جنگ تبوك ، پيامبر ، على بن ابى طالب را در سريه‌اى بر سر قبيلهء طى فرستاده بود . در اين حمله و هجوم حاتم هلاك شد و دخترش به اسارت افتاد و در بتخانهء او دو شمشير به دستش افتاد كه از هداياى حارث بن ابى شمر بود . عدى پيش از اين گريخته و به بلاد قضاعه در شام در ميان نصاراى آن سامان اقامت گزيده بود . چون دختر حاتم را به مدينه آوردند ، او را در اصطبلى بر در مسجد كه اسيران را آنجا زندانى مىكردند ، جاى دادند .\r\nروزى پيامبر بدانجا رفت . دختر حاتم با او سخن گفت كه بر او منت نهاده آزادش كند . پيامبر گفت شتاب مكن تا مردى معتمد را بيابى و او ترا به ديارت و به ميان قومت برساند . چون يافتى مرا آگاه كن . دختر حاتم گويد : در همانجا بماندم تا آنگاه كه كاروانى از بنى قضاعه آمد و من مىخواستم به شام ، نزد برادرم بروم . به پيامبر ( ص ) خبر دادم . او مرا جامه و مركب و راهتوشه داد و من با آن كاروان بيرون آمدم و به شام رفتم . چون در شام برادرش عدى او را ديد ، پرسيد كه در باب محمد چه مىگويد . او به برادر گفت : كه نزد او رود ، عدى نزد پيامبر آمد . پيامبر او را اكرام كرد و به خانهء خود برد و بر نهالى خود بنشاند . اما در راه كه به خانه مىرفتند ، زنى از پيامبر خواست كه درنگ كند ، پيامبر درنگ كرد تا آن زن سخن خود بگفت . عدى دانست كه او پادشاه نيست ، پيامبر است . سپس پيامبر به او گفت كه :\r\nتو از غنايم يك چهارم را خود برمىگيرى و اين در دين تو ، بر تو حرام است . عدى بيشتر در شگفت شد . سپس گفت : شايد آنچه ترا از داخل شدن در اين دين باز مىدارد فراوانى\r\n\r\n","description":"","footnote":"","page_name":" 455 ","page_number":479},
  {"content":"\r\n\r\nدشمنان آن و اندك بودن شمار مسلمانان است ؟ به خدا سوگند ، به زودى خواهى شنيد كه زنى بر شترى نشسته ، از قادسيه به قصد زيارت خانهء كعبه بيرون مىآيد و از كس بيمى به دل راه نمىدهد . يا شايد آنچه ترا از داخل شدن در اين دين باز مىدارد ، اين است كه مىپندارى همواره پادشاهى در ميان ديگران است ؟ به زودى خواهى شنيد كه قصرهاى سفيد بابل فتح خواهد شد . پس عدى اسلام آورد و نزد قوم خود بازگشت .\r\nآنگاه خداوند بر پيامبر خود چهل آيه از سورهء برائت را نازل كرد ، تا آن عهد كه با مشركان داشتند ناچيز شد و از آن پس هيچ مشركى حق نداشته باشد كه به مسجد الحرام نزديك شود و كسى عريان حج نكند و هر كس را با رسول خدا عهدى باشد ، آن عهد را تا آن مدت كه معين شده ، به پايان خواهد برد و مدت مهلتشان چهار ماه است از يوم النحر . رسول خدا ( ص ) ابو بكر را با اين آيات بفرستاد و او را فرمان داد كه در موسم ، آن سال را حج بگزارد . چون ابو بكر به ذو الحليفه رسيد ، پيامبر على را از پى او فرستاد و آن آيات از او ، بستد . ابو بكر غمگين بازگشت كه مبادا در باب او آيه‌اى نازل شده باشد . پيامبر گفت در باب تو چيزى نازل نشده ولى فرمان مرا جز من يا مردى كه از من باشد ، ابلاغ نكند . پس ابو بكر امير الحاج بود و على رسانندهء پيام برائت . ابو بكر با مردم حج كرد على روز عيد اضحى نزد عقبه بايستاد و آن آيات را براى مردم بخواند .\r\nطبرى گويد : به دليل آيه :  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها  اداى صدقات در اين سال واجب گرديد .\r\nدر اين سال وفد ثعلبة بن منقد نيز بيامد و وفد سعد بن هذيم از قضاعه . طبرى گويد : در اين سال بنى سعد بن بكر ، ضمام [ 1 
  ] بن ثعلبه را نزد پيامبر فرستاد او به آنچه اسلام آورده بود از توحيد و نماز و زكات و روزه و حج يك يك اقرار كرد آنگاه كلمهء شهادت بر زبان آورد و مسلمان شد و گفت : همهء اين فرايض را به جاى مىآورم و از هر چه نهى كرده‌اى ، اجتناب مىورزم و نه بر آنها مىافزايم و نه از آنها مىكاهم . چون بازگشت . پيامبر ( ص ) گفت :\r\nاگر راست بگويد به بهشت خواهد رفت پس آن مرد نزد قوم خود آمد و همه در روز بار آمدنش اسلام آوردند . اما جمهور مورخان برآنند كه آمدن ضمام [ 1 
  ] و اين قصه ، در سال پنجم بوده است .\r\nچون سال دهم آغاز شد در ماه ربيع يا جمادى ، خالد بن وليد را با سريه‌اى چهارصد نفرى به نجران و حوالى آن فرستاد تا بنى الحارث بن كعب را به اسلام فرا خواند و اگر نپذيرفتند با آنان نبرد كند . ولى مردم آن نواحى اسلام آوردند و دعوت خالد را بپذيرفتند . خالد به هر سوى رسولان فرستاد و مردم اسلام آوردند . او آنچه رفته بود به رسول خدا ( ص ) نوشت . پيامبر نيز\r\n\r\n\r\n","description":"","footnote":"\r\n[ ( 1 ) 
  ] ضمضام .\r\n","page_name":" 456 ","page_number":480},
  {"content":"\r\n\r\nبه او نامه نوشت و از او خواست كه با وفدهاى آنان به مدينه بيايد . خالد با وفد بنى حارث بن كعب كه از آن زمره بود : ذو الغصه [ 1 
  ] قيس بن الحصين و يزيد بن عبد المدان و يزيد بن المحجل و عبد اللّه بن قراد [ 2 
  ] الزيادى و شداد بن عبد اللّه القنانى [ 3 
  ] و عمرو بن عبد اللّه الضبابى ، بيامد . پيامبر همه را اكرام كرد و از آنان پرسيد چگونه بود كه در جاهليت چون با شما جنگ درمىپيوستند ، شما همواره پيروز مىشديد ؟ گفتند : از آن روى كه دست در دست يك ديگر داشتيم و ميان ما جدايى نبود و بر كسى ستم آغاز نمىكرديم . پيامبر گفت راست گفتيد و همه اسلام آوردند . پيامبر قيس بن الحصين را بر آنان امير ساخت . و در آغاز ذو القعدهء سال دهم ، بازگشتند .\r\nسپس عمرو بن حزم [ 4 
  ] - از بنى النجار - را از پى آنان بفرستاد تا به ايشان ، علم دين بياموزد و براى او ، فرمانى نوشت و در آن ، او را دستورها داد و با او پيمان‌ها نهاد . نيز به نجران ، عاملى گماشت .\r\nاما آن فرمانى كه در كتب سير آمده و فقها در استدلال‌هاى فقهى خود ، بدان استدلال مىكنند ، و حاوى مآخذ بسيارى از احكام فقهيه است ، اين است :\r\nبه نام خداوند بخشايندهء مهربان « اين بيانى است از خدا و پيامبر او : اى كسانى كه ايمان آورده‌ايد به پيمان‌ها وفا كنيد فرمانى است از محمد پيامبر ، رسول خدا ( ص ) به عمرو بن حزم ، آنگاه كه او را به يمن فرستاد .\r\nاو را به تقوى در همه كارهايش فرمان داد . زيرا خداوند با كسانى است كه پرهيزگارى مىورزند و كسانى كه نيكى مىكنند . و فرمان داد او را ، كه جانب حق را گيرد همچنانكه خدا به او فرمان داده است . و مردم را به خير بشارت دهد و به خير وادارد و مردم را قرآن بياموزد و به قرآن آگاهشان سازد . و مردم را از كارهاى ناپسند نهى كند . هيچ كس جز آنكه طاهر باشد ، دست به قرآن نزند ، و مردم را از هر چه به سود آنان است يا به زيان آنانست آگاه كند . و چون مردم به راه حق روند ، با آنان نرمى كند و چون به راه ستم گام نهند ، بر آنان سخت گيرد . زيرا خداوند از ستم بيزار است و از آن نهى كرده است . و گفته است كه : لعنت خدا بر ستمكاران باد .\r\nو بايد كه مردم را به بهشت بشارت دهد و عمل آن . و مردم را از آتش بترساند و عمل آن .\r\nو به مردم مهربانى كند تا در دين ، آگاهى يابند . و مردم را شيوهء حج و سنت و فرايض آن و آنچه خدا ، در اين باب فرمان داده است ، ياد دهد . و حج اكبر و حج اصغر يعنى عمره را بياموزد .\r\nو مردم را از نماز خواندن در يك جامه كوچك باز دارد ، مگر جامه‌اى كه دو جانب آن بر گردن رسد و روى هم بيفتند . و نهى كند از اينكه جامه‌اى بر دوش افكنند كه چون خم شوند عورتشان نمودار گردد .\r\nو نهى كند از اينكه كسى ، موهاى خود را ببافد آنگاه كه در پشت گردنش ، دراز و انبوه\r\n\r\n\r\n","description":"","footnote":"\r\n[ ( 1 ) 
  ] ذو القصة .\r\n[ ( 2 ) 
  ] قريض .\r\n[ ( 3 ) 
  ] الغبانى .\r\n[ ( 4 ) 
  ] حزام .\r\n","page_name":" 457 ","page_number":481},
  {"content":"\r\n\r\nشده باشد . و نهى كند از اينكه ، چون ميان مردم نزاعى پيش آيد ، او قبايل و عشاير را فرا خواند ، بايد كه خداى يكتاى بىشريك را بخواند . و هر كه خدا را نخواند و قبايل و عشاير را خواند ، بايد كه با شمشير پاسخش گويند تا خداى يكتاى بىشريك را بخواند . و بايد كه مردم را وادارد تا در وضو آب بر روى دست‌ها تا مرفق و پاها تا قوزك ريزند و سر خود را چنان كه خداوند فرمان داده ، مسح كنند . و آنان را به گزاردن هر نمازى در وقت خود و كامل ادا كردن ركوع و سجود فرمان داده است و نيز نماز صبح را ، در تاريك روشن صبح و نماز ظهر را ، آن هنگام كه آفتاب ميل كرده و نماز عصر را ، بدان هنگام كه خورشيد زمين را ترك مىگويد و نماز مغرب را آنگاه كه شب فرا مىرسد ، نه آنگاه كه ستارگان در آسمان پديد شده‌اند و نماز عشاء را ، در آغاز شب به جاى آورند . و نيز بايد كه به جانب نماز جمعه آنگاه كه بدان ندا دهند ، بشتابند و چون خواهد به نماز جمعه رود خود را بشويد . و فرمان داد كه ، از غنايم آن خمس را كه از آن خداوند است بستاند . و آنچه را كه بر مسلمانان از محصولى كه به آب چشمه يا آب باران سيراب شده باشد ، عشر آن و از آنچه به مشك آبيارى شود ، نصف عشر و در هر ده شتر ، دو گوسفند و در هر بيست شتر ، چهار گوسفند و در هر چهل گاو ، يك گاو ، و در هر سى گاو يك گوسالهء نر يا ماده و هر چهل گوسفند ، يك گوسفند . پس اين چيزى است كه خداوند بر مؤمنان در اداى صدقه واجب گردانيده است و هر كه بر آن بيفزايد ، خير اوست . و هر كه اسلام آورد ، اسلامى خالصانه چه يهودى باشد و چه نصرانى و به دين اسلام گردن نهد ، از مؤمنان باشد و هر چه به سود يا زيان مؤمنان باشد به سود يا زيان آنان خواهد بود . و هر كه بر نصرانيت يا يهوديت خود باقى بماند ، نبايد او را از دينش باز گردانى ، بايد كه جزيه پردازد . بدين طريق كه بر هر كس كه به تكليف رسيده باشد ، چه مرد و چه زن چه آزاد و چه بنده ، يك دينار كامل يا عوض آن از لباس . هر كس اين جزيه را بپردازد ، او را ذمه اسلام است و ذمه خدا و ذمه پيامبرش .\r\nو هر كه اين جزيه را نپردازد ، خدا و رسول او و همه مؤمنان را دشمن است . درود خدا بر محمد ، و سلام و رحمت و بركات خداوند بر او . » وفد غسان ، در رمضان اين سال كه سال دهم بود ، بيامد . اينان سه نفر بودند . اسلام آوردند و نزد قوم خود بازگشتند ولى كس به دعوتشان پاسخ نگفت : دو تن از آنان به هلاكت رسيدند و در سال نبرد يرموك ، ابو عبيده سومى را ديد و او ، از اسلام خود آگاهش ساخت .\r\nو هم در اين سال وفد عامر كه ده نفر بودند ، بيامدند و اسلام آوردند و شرايع اسلام بياموختند و پيامبر ، آنان را خواندن قرآن ياد داد و بازگشتند .\r\nدر ماه شوال ، وفد سلامان آمد . هفت نفر بودند و رئيسشان حبيب بود . اينان از جانب قوم خود اسلام آوردند و فرايض و قرآن آموختند و بازگشتند .\r\nو در اين سال ، وفد ازد از جرش آمد . از جملهء آنان بود صرد بن عبد اللّه الازدى ، شمارشان ده تن بود ، بر فروة بن عمرو وارد شدند . پيامبر صرد را بر مسلمانان آنان ، امير ساخت و\r\n\r\n","description":"","footnote":"","page_name":" 458 ","page_number":482},
  {"content":"\r\n\r\nفرمان داد تا با مشركانى كه در آن حوالى هستند ، نبرد كند . او جرش را و هر چه از قبايل يمن و خثعم در آنجا بود ، محاصره كرد . جرش شهرى استوار بود . چون مردم يمن از حملهء مسلمانان آگاه شدند بدانجا گرد آمدند . مسلمانان يك ماه آنان را در محاصره داشتند . سپس روى به باز پس كردند ، چنان كه مردم جرش پنداشتند كه روى در گريز نهاده‌اند ، از پى آنان تا كوه شكر بتاختند . به ناگاه مسلمانان بازگشتند و دست به كشتارشان گشودند . مردم جرش ، دو مرد به مدينه نزد پيامبر فرستاده بودند ، پيامبر آنان را در آن روز از واقعهء كوه شكر خبر داد . و گفت كه شتر قربانى خدا را ، اكنون در كوه شكر مىكشند . آن دو مرد نزد قوم خود بازگشتند و هر چه رفته بود ، بگفتند و همه اسلام آوردند و سرزمين‌هاى اطراف قريهء آنان را ، قرقگاه ايشان گردانيد .\r\nنيز قوم همدان بر دست على [ ع 
  ] اسلام آورد و نزد رسول خدا ، وفدى روانه كردند .\r\nقضيه چنان بود كه پيامبر ( ص ) ، خالد بن وليد را نزد مردم يمن فرستاد و آنان را به اسلام فرا خواند . او شش ماه درنگ كرد و كس دعوتش را اجابت نكرد . پس پيامبر على بن ابى طالب را فرستاد و گفت كه خالد را باز پس گرداند . چون على به يمن رسيد مردم براى مقابلهء با او گرد آمدند ، على نيز صف‌ها راست كرد و آنان را انذار كرد و نامه رسول خدا را براى آنان بخواند . همدان همگى در آن روز اسلام آوردند . على ماجرى به پيامبر نوشت ، پيامبر سجدهء شكر به جاى آورد . سپس سه بار گفت : سلام بر همدان . سپس مردم يمن ، دسته دسته اسلام آوردند و وفدهاى خود روانه ساختند . عمرو بن معد يكرب الزبيدى به قيس بن مكشوح المرادى گفت : ما را نزد اين مرد ببر كه كار او بر ما پوشيده نخواهد ماند . قيس از اين كار سرباز زد . پس عمرو نزد پيامبر ( ص ) آمد و اسلام آورد . نيز فروة بن مسيك المرادى بر زبيد فرمان مىراند ، زيرا او پيش از عمرو به مدينه آمده بود و از ملوك كنده جدا شده بود و اسلام آورده بود . او بر سعد بن عباده فرود آمد و قرآن و فرايض دين را از او بياموخت . پيامبر ( ص ) او را عامل خود بر همهء قبايل زبيد و مذحج ساخت . و خالد بن سعيد بن العاص را براى جمع آورى صدقات فرستاد . خالد بن سعيد تا پايان حيات پيامبر ، در بلاد آنان بود .\r\nو در اين سال ، وفد عبد القيس بيامد . رئيسشان جارود بن عمرو بود ، اينان بر كيش نصرانيت بودند . همگان اسلام آوردند و نزد قوم خود بازگشتند . چون پيامبر ( ص ) از دنيا برفت ، عبد القيس مرتد شدند و در فرمان منذر بن النعمان بن المنذر كه به غرور موسوم بود ، درآمدند و جارود در اسلام خود باقى ماند و او را مقامى شايسته بود . و پيش از آنكه ، عبد القيس از ارتداد باز آيند ، بمرد .\r\nرسول خدا ( ص ) ، علاء الحضرمى را پيش از فتح مكه ، نزد منذر بن ساوى العبدى فرستاده بود و منذر مسلمان شد و اسلامش نيز نيكو بود . بعد از وفات پيامبر ، او نيز بمرد . در آن ايام كه او بر مردم بحرين امير بود ، مرتد نشده بودند .\r\n\r\n","description":"","footnote":"","page_name":" 459 ","page_number":483},
  {"content":"\r\n\r\nدر اين سال وفد حنيفه آمد . مسيلمة بن حبيب معروف به كذاب با آنان بود . نيز در زمرهء اين وفد بودند : رجال بن عنفوة و طلق بن على بن قيس و نيز سلمان بن حنظله رئيس آنان بود . اينان اسلام آوردند و چند روز بماندند و از ابى بن كعب ، قرآن آموختند . رجال مىآموخت و طلق ، بر ايشان اذان مىگفت و مسيلمه نزد بارها بود . با پيامبر از او سخن گفتند .\r\nپيامبر او را اجازت داد و گفت : مسيلمه چون بارهاى شما نگه مىدارد ، بدتر از شما نيست .\r\nمسيلمه گفت : پيامبر مىدانست كه پيامبرى بعد از او از آن من است . سپس ادعاى نبوت كرد و طلق نيز شهادت داد كه پيامبر او را در كار شريك خود ، گردانيده است و چنان كه خواهيم گفت ، بسيارى از مردم فريب خوردند .\r\nو در اين سال ، وفد كنده به سركردگى اشعث بن قيس آمد . گويند شمارشان ده يا پانزده تن بود و گويند شصت تن و گويند هشتاد تن . اينان سراپا در ديبا و حرير بودند چون اسلام آوردند ، پيامبر فرمود آن جامه‌ها بيرون كنند و آنان چنان كردند . آنگاه اشعث گفت : ما از فرزندان آكل المرار هستيم ، تو نيز از فرزندان آكل المرار هستى . پيامبر خنديد و گفت : در اين باب با عباس و ربيعة بن الحارث سخن گوئيد . آن دو ، بازرگان بودند و در سرزمين عرب مىگرديدند و تا حشمتى كسب كنند ، مىگفتند : ما از فرزندان آكل المرار هستيم . سپس پيامبر به اشعث بن قيس گفت : ما از فرزندان نضر بن كنانه هستيم . از پى نسب مادرمان نمىرويم و به پدر خويش انتساب مىجوئيم .\r\nهمراه با وفد كنده ، وفد حضرموت نيز بيامد . اينان بنى وليعه بودند و ملوك حضرموت ، جمد [ 1 
  ] و مخوس [ 2 
  ] و مشرح و ابضعه [ 3 
  ] بودند . پيامبر در حق مخوس دعا كرد تا لكنت از زبان وى برفت .\r\nپس وائل بن حجر آمد تا اسلام بياورد . پيامبر در حق او دعا كرد و دست بر سرش كشيد و به شادى آمدن او بانگ نماز دردادند . و معاويه را فرمان داد كه او را به حره برد و مهمان كند و در راه كه مىرفتند ، وائل سوار بود و معاويه پياده . معاويه او را گفت : كفشهايت را به من ده تا ريگ‌هاى گرم ، پايم را نسوزاند . گفت : كفشى را كه تو در پاى كنى ، من ديگر در پاى نكنم . و در روايت ديگر آمده است كه : نبايد به مردم يمن خبر رسد كه مردى از آحاد رعيت كفش پادشاهان در پاى كرده . معاويه گفت : مرا بر شتر خود سوار كن . گفت : تو بدان پايه نرسيده‌اى كه با ملوك بر يك شتر نشينى . سپس معاويه گفت : اين ريگ‌هاى داغ ، پاى مرا مىسوزانند ، گفت : همين كه در سايه شتر من راه به روى براى افتخار ، ترا بس است . گويند : بدان هنگام كه معاويه به خلافت رسيد نزد او رفت و معاويه اكرامش كرد . پيامبر ( ص ) براى او نامه‌اى نوشت و آن نامه اين است :\r\n\r\n\r\n","description":"","footnote":"\r\n[ ( 1 ) 
  ] ضمره .\r\n[ ( 2 ) 
  ] مخوش .\r\n[ ( 3 ) 
  ] ضيعه .\r\n","page_name":" 460 ","page_number":484},
  {"content":"\r\n\r\nبه نام خداوند بخشايندهء مهربان « اين نامه محمد پيامبر است به وائل بن حجر قيل حضرموت . هر آينه ، تو كه اسلام آورده‌اى هر چه از زمين‌ها و دژها در دست تو است آن را به تو واگذاشتم و تنها از هر ده تا يكى از تو گرفته خواهد شد . بايد كه عدول در اين معامله بنگرند . با تو چنين قرار نهادم كه تو در مقام دين دارى به كس ستم نكنى و گر نه پيامبر ( ص ) و مؤمنان ياوران مظلومانند » .\r\nعياض گويد : در آن نامه آمده بود : « به قيل‌هاى بر فرمانروايى مستقر و مردان شكوهمند و زيباروى . » و نيز در آن نامه آمده بود : « در هر چهل گوسفند ، يك گوسفند به عنوان زكات ، گوسفندى نه لاغر و نه فربه . ميانهء اين دو . و در معادن خمس است و هر كه با باكره‌اى زنا كند صد تازيانه‌اش بزنيد و غير بكر را با سنگ خونين كنيد . از اقامه حدود نهراسيد . و هر مسكرى حرام است . و وائل بن حجر سرور همهء اقيال است . » و در اين سال ، وفد محارب آمد . ده تن بودند و اسلام آوردند . نيز وفد رهاويون ، از قبيلهء مذحج آمد ، پانزده نفر بودند ، اسبى تقديم داشتند ، همه اسلام آوردند و قرآن آموختند و بازگشتند . آنگاه جمعى از ايشان آمدند و با رسول خداى ( ص ) حج به جاى آوردند . پيامبر براى هر يك صد وسق از خيبر قرار داد . اين وظيفه دربارهء آنان مجرى بود تا در زمان معاويه آن را بفروختند .\r\nو در اين سال ، وفد نجران آمد ، اينان نصرانى بودند . هفتاد سوار . با سرورشان عاقب بن عبد المسيح كه از كنده بود و با اسقفشان ، ابو حارثه از بكر بن وائل و نيز يكى ديگر از بزرگانشان موسوم به سيد الايهم . اينان در حقانيت دين خود ، با رسول خدا به مجادله نشستند . پس آيات آغاز سورهء آل عمران و آيه مباهله نازل شد . آنان از مباهله سرباز زدند و خواستار صلح شدند و برفتند . عهد نامه‌اى در اين باب با آنان بسته شد كه در ماه صفر هزار حله بدهند و در ماه رجب هزار حله و سى زره و سى نيزه و سى اسب و سى شتر . و نيز خواستند كه با آنان حاكمى فرستد كه ميانشان حكومت كند . پيامبر ابو عبيدة بن الجراح را با ايشان فرستاد . چندى بعد عاقب و سيد آمدند و اسلام آوردند .\r\nو هم در اين سال ، وفد صدف با ده يا پانزده نفر از حضرموت بيامد . اسلام آوردند . پيامبر اوقات نماز را به ايشان بياموخت . و اين واقعه در حجة الوداع بود . همچنين ، وفد عبس بيامد . كلبى گويد : از سوى ايشان تنها يك تن بيامد و چون بازگشت در راه بمرد . طبرى گويد :\r\nوفد عدى بن حاتم در شعبان اين سال آمد . ( پايان ) و هم در اين سال ، وفد خولان آمد . ده تن بودند ، اسلام آوردند و بت خود را بشكستند .\r\nدر زمان صلح حديبيه ، پيش از واقعهء خيبر رفاعة بن زيد الضبيبى از قبيلهء جذام آمده بود و غلامى هديه كرده و اسلام آورده بود . پيامبر ( ص ) نامه‌اى نوشته و جذام را به اسلام دعوت\r\n\r\n","description":"","footnote":"","page_name":" 461 ","page_number":485},
  {"content":"\r\n\r\nكرده بود و آنان هم اسلام آورده بودند . اما طولى نكشيد كه دحية بن خليفة الكلبى از نزد هرقل باز مىگشت - و او را پيامبر نزد هرقل فرستاده بود - با دحيه كالاى بازرگانى بود .\r\nبه ناگاه هنيد بن عوص و قوم او ، بنى الضليع از بطون جذام ، بر او تاختند و اموال او را به غارت بردند اين خبر به بنى الضبيب كه مسلمان شده بودند ، رسيد . اينان به يارى دحيه برخاستند و هر چه هنيد و پسرش برده بودند ، باز پس گرفتند و به دحيه باز دادند . دحيه نزد پيامبر آمد و خبر بازگفت . پيامبر زيد بن حارثه را با سپاهى بفرستاد . زيد هنيد و پسرش را با جماعتى بكشت . گروهى نيز از بنى الضبيب را كه با آنان همدستى كرده بودند ، كشتار نمودند . پس رفاعة بن زيد و زيد بن عمرو ، با جماعتى از آن قوم بيامدند و پيامبر را از آنچه رفته بود ، آگاه كردند .\r\nپيامبر گفت : با كشتگان چه كنم ؟ گفتند : اى رسول خدا آنان را كه زنده‌اند براى ما آزاد ساز .\r\nپيامبر ، على بن ابى طالب را بفرستاد . او را بر شترى نشاند و شمشير خود نيز به دست او داد .\r\nدر بيابان فحلتين ، به زيد بن حارثه رسيد و گفت تا اموال آنان بازپس دهد و او نيز بازپس داد .\r\nو نيز در اين سال ، وفد عامر بن صعصعه آمد . عامر بن الطفيل بن مالك و اربد بن ربيعة بن مالك ، همراه با اين وفد بود . عامر گفت : يا محمد پس از خود ، كار را به دست من ده .\r\nپيامبر گفت اين كار به تو و قوم تو نرسد . گفت : باديه را به من واگذار و شهرها از آن تو باشد گفت : نه . ولى افسارهاى اسب را به تو مىسپارم كه تو مردى سوار كارى . عامر گفت مدينه را عليه تو پر از سوار و پياده مىكنم ، سپس بازگشتند . پيامبر گفت : بار خدايا مرا از شر اينان نگهدار . بار خدايا عامر را هدايت كن . ابن اسحاق و طبرى آورده‌اند كه : آن دو قصد قتل پيامبر را داشتند ، ولى ظفر نيافتند و اين قصه را در كتب سير آورده‌اند . آنگاه به ديار خود بازگشتند . عامر بن الطفيل را طاعون بر گردن زد و در راه ، در ميان احياء بنى سلول بمرد . و برادرش اربد بعد از چندى ، به صاعقه گرفتار آمد . آنگاه علقمة بن علاثة بن عوف و عوف بن خالد بن ربيعة و پسرش آمدند و اسلام آوردند .\r\nو هم در اين سال ، وفد طى پانزده نفر بيامد . سرورشان زيد الخيل و قبيصة بن الاسود از بنى نبهان بودند . همه اسلام آوردند . رسول خدا زيد الخيل را ، زيد الخير ناميد و زمين‌ها و چاهى به او اقطاع داد . و در كاغذى بنوشت . اما زيد در راه بازگشت ، بمرد .\r\nدر اين سال مسيلمه ، دعوى پيامبرى كرد . او مىخواست در پيامبرى با رسول خدا شريك شود ، و براى او نوشت : « از مسيلمه رسول خدا به محمد رسول خدا . سلام بر تو . من در اين كار با تو شريكم . نيمه‌اى از زمين از آن ما و نيمهء ديگر آن ، از قريش . ولى قريش مردمى هستند كه عدالت نمىورزند » . پيامبر نيز ، در پاسخ او نوشت : « به نام خداوند بخشايندهء مهربان . از محمد رسول خدا ، به مسيلمه دروغگو . سلام بر هر كه به راه هدايت رود . اما بعد : زمين از آن خداست آن را به هر يك از بندگانش كه بخواهد به ميراث دهد . و عاقبت نيكو از آن پرهيزگاران است . » طبرى گويد : گفته‌اند كه اين واقعه بعد از بازگشتن پيامبر از حجة الوداع بوده است .\r\n\r\n","description":"","footnote":"","page_name":" 462 ","page_number":486},
  {"content":"\r\n\r\nو ما در اين باب سخن خواهيم گفت .\r\n\r\nحجة الوداع\r\nآنگاه پيامبر به حجة الوداع بيرون آمد . پنج شب از ذو القعده باقى مانده بود . جمعى اشراف مردم با او بودند و صد شتر براى قربانى . روز يكشنبهء چهارم ذو الحجة وارد مكه شد .\r\nعلى بن ابى طالب با صدقاتى كه از نجران آورده بود ، به دو پيوست و با او حج به جاى آورد .\r\nپيامبر مناسك حج را به مردم آموخت و براى آنان آمرزش طلبيد . و در عرفه ، براى مردم خطبه خواند و پس از حمد و ثناى پروردگار چنين گفت :\r\n« اى مردم بر شما حرام است كه خون يك ديگر بريزيد و مال يك ديگر برباييد تا آنگاه كه پروردگارتان را ملاقات كنيد . چنان كه اين روز و اين ماه ، روز حرام و ماه حرام است . و شما پروردگارتان را ديدار خواهيد كرد و او از اعمال شما خواهد پرسيد . و من اين سخن به شما گفتم . هر كس امانتى در نزد اوست بايد آن را به صاحبش باز گرداند و اگر رياست آن ملغى شده ولى اصل سرمايه از آن شماست . نه ستم كنيد و نه مورد ستم قرار گيريد . خداوند مقرر داشته كه ربا نخواهد بود . همه رباهايى كه از آن عباس بن عبد المطلب است ، ملغى است .\r\nو هر خونى كه در زمان جاهليت ريخته شده ، خونبها و انتقام آن ملغى است . و نخستين خونى كه خونبها و انتقام آن ملغى است ، خون پسر ربيعة بن الحارث بن عبد المطلب است . او را زنان بنى ليث شير مىدادند و بنى هذيل او را كشتند و اين اولين خونى از خون‌هاى جاهليت است كه بدان آغاز مىكنم . اى مردم ، شيطان از اينكه در اين سرزمينتان مورد پرستش قرار گيرد ، تا ابد نوميد شده ولى خشنود از آن است كه در موارد ديگر او را فرمان برند يعنى حقير شمردن اعمالتان . پس از او ، بر دين خود بيمناك باشيد . اى مردم تغيير دادن ماه‌هاى حرام زيادة در كفر است و كسانى كه كافر شدند ، بدان روى در گمراهى نهادند . يك سال ، آن را حلال مىشمارند و يك سال حرام . تا با آن شمار كه خدا حرام كرده است توافق يابند . پس آنچه را كه خداوند حرام نموده ، حلال دارند و آنچه را كه حلال داشته ، حرام دارند . آگاه باشيد كه زمان به همان هيئتى كه در روز آفرينش آسمان‌ها و زمين ، داشته است ، مىچرخد .\r\nشمار ماه‌ها در نزد خداوند در روزى كه آسمان‌ها و زمين را آفريده در كتاب خدا ، دوازده است .\r\nچهار ماه ماه‌هاى حرام است سه ماه پى در پى ، ذو القعده و ذو الحجه و محرم و رجب مضر [ 1 
  ] كه ميان جمادى و شعبان است . اما بعد ، اى مردم شما را بر زنانتان حقى است و آنان را بر شما حقى است . اما حقى كه شما بر آنان داريد اين است بر فراش شما كسى را كه ناخوش داريد ، نياورند و بر آنان است كه مرتكب عمل زشت آشكارى نشوند ، اگر چنين كردند ،\r\n\r\n\r\n","description":"","footnote":"\r\n[ ( 1 ) 
  ] رجب الفرد .\r\n","page_name":" 463 ","page_number":487},
  {"content":"\r\n\r\nخداوند شما را اجازت فرموده كه در بستر از آنان دورى گزينيد و آنان را بزنيد اما نه سخت و شديد اگر از آن كار دست باز داشتند ، بايد روزى و لباس آنان را چنان كه شايد ، بدهيد .\r\nبه زنان نيكى كنيد ، زيرا ايشان چون اسيرانى به دست شما هستند . مالك چيزى براى خود نيستند .\r\nو همانا شما آنان را چون امانت خدا گرفته‌ايد و فرج‌هاى آنان را با كلمه خدا بر خود حلال ساخته‌ايد . به هوش باشيد اى مردم ، سخن مرا بشنويد . من وظيفهء رسالت را ادا كردم و در ميان شما چيزى گذاشتم كه اگر بدان چنگ زنيد ، هرگز گمراه نگرديد ، كتاب خدا و سنت پيامبر او اى مردم سخن مرا بشنويد و بدانيد كه هر مسلمانى ، برادر مسلمان ديگر است و مسلمانان همه برادرند . بر هر كس ، از مال برادرش آن قدر حلال است كه او خود آن را به رضاى خاطر به او بخشيده باشد . پس بر خود ستم نكنيد . آيا من تبليغ رسالت كردم ؟ » آورده‌اند كه مردم گفتند : « آرى به خدا » . پس پيامبر گفت : « بار خدايا شاهد باش . » اين حج را حجة البلاغ و حجة الوداع گويند ، زيرا پس از آن ديگر حجى به جاى نياورد و پيش از آن دو بار حج كرده بود و با حجة الوداع ، عمره نيز به جاى آورد سپس در بقيه ماه ذو الحجهء سال دهم به مدينه بازگشت .\r\n\r\nكارگزاران پيامبر در نواحى\r\nچون باذان كارگزار كسرى در يمن ، ايمان آورد و همهء مردم يمن اسلام آوردند ، پيامبر او را بر يمن و همهء مخاليف آن فرمانروايى داد . و تا زنده بود كس در يمن شرك نياورد پيامبر از حجة الوداع باز مىگشت كه خبر مرگ او را بشنيد . از اين رو ، حوزهء فرمانروايى او را ميان چند تن از اصحاب تقسيم كرد . پسرش شهر بن باذان را بر صنعاء فرمانروايى داد و ابو موسى الاشعرى را بر مأرب و يعلى بن اميه را بر جند و عامر بن شمر الهمدانى را بر همدان و طاهر بن ابى هاله را بر اشعريان و خالد بن سعيد بن العاص را بر سرزمين‌هاى ميان نجران و زمع و زبيد و عمرو بن حزم را بر نجران و زياد بن لبيد البياضى را بر حضرموت و عكاشة بن ثور بن اصغر الغوثى را بر سكاسك و سكون و عبد اللّه يا مهاجر بن ابى اميه را بر بنى معاوية بن كنده .\r\nمهاجر شكايت كرد و نرفت پس زياد بن لبيد جانشين او شد ، و معاذ بن جبل را معلم مردم يمن و حضرموت نمود . و پيش از اين عدى بن حاتم را براى گردآورى صدقات به سوى قبيلهء طى فرستاده بود و اسد و مالك بن نويره را براى جمع آورى صدقات بنى حنظله روان داشت و جمع آورى صدقات بنى سعد را به دو تن از مردان آنان واگذاشت و علاء الحضرمى را بر بحرين گمارد و على بن ابى طالب را به نجران فرستاد تا صدقات و جزيه‌هاى آنان را بستاند و نزد او برد . چنان كه گفتيم - و على در حجة الوداع از اين سفر باز آمد .\r\n\r\n","description":"","footnote":"","page_name":" 464 ","page_number":488},
  {"content":"\r\n\r\n\r\nخبر اسود العنسى\r\nنام اسود العنسى عبهلة بن كعب بود و لقبش ذو الخمار . او كاهنى شعبده باز بود و كارهاى شگفت‌انگيز مىكرد . شيرين سخن و خوش گفتار بود . گروهى از نيكان همواره در خانهء او گرد مىآمدند . در همانجا زاده شد و پرورش يافت و دعوى نبوت كرد . مردم قبيلهء مذحج عامى بودند دعوتش را پذيرفتند و به نجران تاختند و عمرو بن حزم و خالد بن سعيد را از آنجا براندند و او را فرمانرواى خود ساختند . همچنين قيس بن عبد يغوث نيز بر فروة بن مسيك كه بر قبيلهء مراد حكم مىراند تاخت آورد و او را از آنجا براند . اسود با هفتصد سوار به سوى شهر ، پسر باذان به جانب صنعاء راند . شهر پسر باذان به مقابله با او برخاست ولى شكست خورد و خود نيز كشته شد . و اسود از صنعاء تا حضرموت تا اعمال طائف و از بحرين تا عدن را در تصرف درآورد . او چنان آتشى افروخت كه مسلمانان به ناچار راه تقيه پيش گرفتند و بسيارى از مردم يمن هم مرتد گشتند . عمرو بن معدى كرب با خالد بن سعيد بن العاص بود ولى به اسود گراييد . خالد بن جانب او روان شد هر دو دست به شمشير بردند و چند ضربت رد و بدل شد ناگاه خالد ، صمصامه شمشير عمرو بن معد يكرب را به دو نيم كرد و تيغ از دست او به در نمود . عمرو از اسب خود فرود آمد و به اسود پيوست . اسود او را بر مذحج فرمانروايى داد . فرماندهى سپاهش را قيس بن عبد يغوث المرادى به عهده داشت و امور را ابناء به دست فيروز و دادويه بود . اسود با زن شهر پسر باذان ، ازدواج كرد و كارش بالا گرفت . معاذ بن جبل بگريخت و در مأرب به ابو موسى اشعرى پيوست و همراه او به حضرموت رفت . معاذ در ميان قبايل سكون فرود آمد و ابو موسى در ميان سكاسك . عمرو بن حزم و خالد بن سعيد نيز به مدينه بازگشتند و طاهر بن ابى هاله در بلاد عك و جبال صنعاء بماند . چون اسود يمن را در تصرف آورد و نيرومند شد ، قيس بن عبد يغوث و فيروز و دادويه را استخفاف كرد . دختر عم اين فيروز ، زن شهر پسر باذان بود ، او را اسود بعد از كشتن شويش به زنى گرفته بود . نام اين زن آزاد بود . چون خبر به پيامبر رسيد ، نامه‌اى باوبر بن يحنس [ 1 
  ] به سوى ابناء و ابو موسى و معاذ و طاهر فرستاد و آنان را فرمان داد كه در باب كشتن اسود العنسى دست به كار شوند معاذ و ابناء دست به اجراى فرمان زدند و قيس بن عبد يغوث را با خود همدست ساختند سپس فيروز دختر عم خود ، زن اسود را به كشتن او ترغيب كرد او نيز وعده داد كه او را خواهد كشت . پيامبر به عامر بن شمر الهمدانى نيز نامه نوشت و جرير بن عبد اللّه را نزد ذو الكلاع و ذى اسران و ذى ظليم از مردم همان ناحيه و نيز مردم نجران از عرب و نصارى روانه كرد . آنان همه براى برانداختن ، اسود ، همداستان شدند و در يك جاى گرد آمدند . اما\r\n\r\n\r\n","description":"","footnote":"\r\n[ ( 1 ) 
  ] عنيس .\r\n","page_name":" 465 ","page_number":489},
  {"content":"\r\n\r\nشيطان اسود او را از توطئه قيس و فيروز و دادويه آگاه ساخت . اسود آنان را سرزنش كرد و قصد كشتنشان نمود . اينان نزد زن او گريختند . زن با آنان قرار نهاد كه از پشت به سوى خانه نقب كنند و در آنجا او را بكشند . اينان چنين كردند فيروز با قيس داخل خانه شد و او را سر بريد و به هنگام اذان صبح بانگ برداشت و دادويه شعار اسلام آشكار ساخت و و بر بن يحنس [ 1 
  ] اقامهء نماز كرد . مردم از مسلمان و كافر چون موج بر هم مىغلطيدند . بسيارى از ياران او كودكانى از آن ابناء را مىربودند و كودكان خود را بر جاى مىنهادند . سپس براى باز پس دادن آنان گفتگوها درگرفت و رسولان ميان صنعاء و نجران درآمد و شد آمدند و ياران پيامبر به جاى خود باز آمدند . و چنان قرار دادند كه معاذ با آنان نماز بخواند واقعه را به پيامبر نوشتند ولى قبلا به او وحى رسيده بود . چنان كه صبحگاهان گفت : ديشب عنسى به قتل رسيد مردى خجسته به نام فيروز او را كشت . آنگاه رسولان آمدند ولى پيامبر وفات يافته بود .\r\n\r\nلشكر اسامه\r\nچون پيامبر ( ص ) ، در آخر ذو الحجه از حجة الوداع بازگشت ، در ماه محرم سپاهى به شام فرستاد و بندهء آزاد كرده خود اسامة بن زيد بن حارثه را بر آن ، امير كرد . و گفتش كه سپاه به سرزمين بلقاء و داروم تا اردن از فلسطين و مشارف شام ببرد . مردم بسيج جنگ كردند و جمعى از مهاجرين اولين ، با او همراه شدند . در همين اوان پيامبر بيمار شد ، همان بيمارى كه سبب وفات او گرديد . منافقان در باب صلاحيت اسامه سخنانى گفتند و خبر ارتداد اسود و مسيلمه نيز بيامد .\r\nپيامبر در حالى كه عصابه‌اى بر سر بسته بود ، بيرون آمد و گفت : ديشب در خواب ديدم كه بر بازويم دو بازوبند زرين بود . آنها را ناخوش دانستم ، به آنها بدميدم بازوبندها به هوا پريدند من آن دو را به اين دو كذاب يعنى مردى كه در يمامه است و مردى كه در يمن است تعبير مىكنم . به من خبر رسيده كه قومى در باب فرماندهى اسامه سخنانى گفته‌اند و بر او طعن زده‌اند ، همچنانكه به هنگام امارت پدرش او را نيز مورد طعن قرار دادند . اگر پدرش سزاوار آن امارت بود ، اسامه هم سزاوار اين امارت هست ، حركت كنيد . اسامه در جرف [ 2 
  ] درنگ كرد تا سپاه بسيج شود ولى پيش از آنكه سپاه اسامه به راه افتد پيامبر وفات نمود .\r\n\r\nاخبار اسود و مسيلمه و طليحه\r\nچون پيامبر ( ص ) حجة الوداع را به جاى آورد ، آثار بيمارى در او پديدار گرديد و خبر آن به همه جا رسيد . چنان كه گفتيم ، اسود بر يمن دست انداخت و مسيلمه بر يمامه و طليحه بن خويلد بر بنى اسد و همه دعوى پيامبرى كردند . پيامبر به نبرد با آنان برخاست . بدين طريق\r\n\r\n\r\n","description":"","footnote":"\r\n[ ( 1 ) 
  ] حنيس .\r\n[ ( 2 ) 
  ] حرق .\r\n","page_name":" 466 ","page_number":490},
  {"content":"\r\n\r\nكه نزد عمال خود نامه نوشت يا كس فرستاد و خواست هر كس از مردم آنان كه در اسلام خود پايدار است به جهاد با آنان به جد بايستد . اسود يك روز پيش از وفات پيامبر ، كشته شد .\r\nآرى درد و بيمارى پيامبر را از پرداختن به كار خدا و دفاع از دينش ، مشغول به خود نداشت .\r\nاين بود كه به سوى مسلمانان عرب ، در هر ناحيه كه اين دروغگويان بودند ، كس فرستاد و آنان را فرمان داد كه به جهادشان برخيزند . مسيلمه - چنان كه گفتيم - به او نامه نوشت . و برادرزادهء طليحه نيز بيامد و درخواست مصالحه نمود . پيامبر او را نفرين كرد و سرنوشت او بعد از وفات پيامبر ، چنان شد كه شد .\r\n\r\n","description":"","footnote":"","page_name":" 467 ","page_number":491},
  {"content":"\r\n\r\n\r\nبيمارى پيامبر\r\nنخستين نشانه‌هائى كه بر او آشكار شد ، نزول سورهء   إِذا جاءَ نَصْرُ اللَّهِ وَ الْفَتْحُ   بود . كه از پايان عمر او خبر مىداد . سپس دو روز از ماه صفر مانده ، در آغاز شد . و همچنان ادامه داشت و او در خانهء زنانش مىگشت تا آنكه در خانهء ميمونه مستقر شد . پس از زنانش خواست كه اجازت دهند در خانهء عايشه باشد تا عايشه از او پرستارى كند . زنان موافقت كردند . آنگاه بيرون آمد و براى مردم سخن گفت . و از آنان بهلى خواست و براى شهيدان احد آمرزش طلبيد و بر آنان درود فرستاد . سپس گفت : « خداوند بنده‌اى از بندگان خود را ميان دنيا و آنچه نزد اوست ، مخير گردانيده ، و آن بنده آنچه را كه در نزد خداست اختيار كرده است » .\r\nابو بكر معنى سخن او را دريافت و بگريست و گفت ما جان‌ها و فرزندان خود را فداى تو مىكنيم . پيامبر گفت : اى ابو بكر آرام باش . پس پيامبر همهء اصحاب خود را گرد آورد و آنان را خوش آمد گفت و اشك در چشمانش نشست و بسى دعايشان گفت . و گفت شما را به ترس از خدا وصيت مىكنم و شما را به خدا مىسپارم . من هشدار دهنده و بشارت دهندهء شمايم .\r\nدر سرزمين‌هاى خدا و ميان بندگان خدا ، بزرگى نفروشيد كه خداوند به من و شما گفته است :\r\nكه سراى آخرت را از آن كسانى قرار دادم كه در زمين خواهان بلندىجويى و فساد نمىشوند و عاقبت نيك از آن پرهيزگاران است . و گفت : آيا جهنم جايگاه متكبران نيست ؟\r\nسپس پرسيدند كه چه كسى او را غسل دهد . گفت : نزديكترين كسانم . و پرسيدند در چه چيز او را كفن كنند ، گفت : در اين جامه‌ام يا در پارچه سفيد مصرى يا حله يمنى . و پرسيدند كه چه كسى بر او نماز بخواند ، گفت : مرا بر تختم در خانه‌ام بر كنار قبرم بگذاريد سپس لحظه‌اى مرا تنها بگذاريد كه فرشتگان نماز بخوانند ، سپس دسته دسته داخل شويد و نماز بخوانيد اول مردان اهل بيتم سپس زنان آنان ، آنگاه ديگران . و پرسيدند چه كسى او را در قبر نهد . گفت : اهل بيتم . سپس گفت : مركب و كاغذى بدهيد تا برايتان نامه‌اى بنويسم كه پس از من گمراه نشويد . بعضى از آنان گفتند : پيامبر سخنش مفهوم نيست . و بعضى گفتند :\r\n\r\n","description":"","footnote":"","page_name":" 468 ","page_number":492},
  {"content":"\r\n\r\nآيا سخنش نامفهوم شده ؟ از او بپرسيد . آنگاه برخاستند و هر چه خواسته بود آوردند ، ولى او گفت : مرا واگذاريد اين حال كه هستم مرا بهتر است از آنچه مرا بدان مىخوانيد .\r\nو به سه چيز وصيت كرد ، يكى آنكه مشركان از جزيرة العرب اخراج شوند ، ديگر آنكه سپاه اسامه را تجهيز كنند و سومى را يا او نگفت يا راوى اين خبر از ياد برده بود . آنگاه در باب انصار سفارش كرد و گفت : اينان موضع اسرار من‌اند و ياران و غمگساران من‌اند . با نيكو - بدكارانشان نيكى كنيد و گناهكارانشان را عفو كنيد . شما اى مهاجران روى در فزونى داريد و انصار افزون نمىشوند . سپس گفت : همه درهايى را كه به مسجد گشوده مىشوند سد كنند ، مگر در خانهء ابو بكر . و گفت : اگر دوستى جز خداى مىگرفتم ابو بكر را به دوستى برمىگزيدم ، ولى ميان من و او صحبت و برادرى است به ايمان تا آنگاه كه خداوند مرا با او در نزد خود برد .\r\nسپس درد افزون شد و به اغماء افتاد . زنان و فرزندان و اهل بيتش و عباس و على نزد او گرد آمدند . چون وقت نماز شد ، گفت : ابو بكر را بگوييد با مردم نماز بخواند . عايشه گفت : او مردى نازكدل است و نمىتواند به جاى تو بايستد . عمر را فرماى . ولى عمر امتناع كرد و ابو بكر نماز گزارد . چون بيمارى فروكش كرد ، خود به مسجد آمد چون ابو بكر آمدن او را حس كرد خود را به عقب كشيد ولى پيامبر ( ص ) او را به جاى خود باز آورد ، و از آنجا كه او به پايان برده بود ، آغاز كرد پس ابو بكر به نماز او نماز مىخواند و مردم به نماز ابو بكر .\r\nگويند هفده نماز را اين چنين بخواند . و دستش را در قدح آب مىزد و او در حالت نزع بود و به صورت مىكشيد و مىگفت : بار خدايا مرا در سكرات مرگ يارى كن . چون روز دوشنبه كه روز وفات او بود دررسيد ، به نماز صبح بيرون آمد عصابه‌اى بر سر بسته بود . ابو بكر با مردم نماز مىخواند . از نماز باز ايستاد ، پيامبر به دست خود ، او را به جاى خود بازآورد و خود نشسته در جانب راست او نماز كرد . پس از نماز رو به مردم كرد و آنان را اندرز داد . چون سخن به پايان آورد ، ابو بكر گفت : مىبينم كه به نعمت و فضل خداوند چنان هستى كه ما دوست مىداريم و برخاست و نزد خانوادهء خود به سنح رفت و رسول خدا به خانه بازگشت و در حجرهء عايشه بيارميد . در اين حال عبد الرحمان بن ابو بكر بيامد . مسواكى سبز در دست داشت . پيامبر بدان نگريست . عايشه دانست كه آن را مىخواهد . گويد : مسواك را بگرفتم و آن را جويدم تا نرم شد ، سپس آن را به دستش دادم . به دندانهاى خود زد و بر زمينش گذاشت . آنگاه در دامن من سنگين شد و من در روى او نگريستم ، ديدم كه چشمانش به جايى دوخته شد و گفت : جوار حق مىخواهم در بهشت . دانستم كه او را مخير كرده بودند و او آن جهان را اختيار كرد .\r\n\r\nوفات پيامبر\r\nعايشه گفت : رسول خدا ( ص ) بر روى سينهء من جان داد و اين واقعه در نيمروز دوشنبه\r\n\r\n","description":"","footnote":"","page_name":" 469 ","page_number":493},
  {"content":"\r\n\r\nدو شب از ماه ربيع الاول گذشته بود . و فردا كه روز سه‌شنبه بود به هنگام نيمروز به خاك سپرده شد . خبر وفات او را ندا دادند . ابو بكر نزد خانوادهء خود در سنح بود و عمر حاضر بود .\r\nپس عمر برخاست و به ميان مردم رفت و گفت مردانى از منافقين مىپندارند كه رسول خدا ( ص ) مرده است . او نمرده است او نزد پروردگارش رفته است ، همچنانكه موسى رفته بود و باز خواهد گشت و دست و پاى مردانى را خواهد بريد . چون خبر به ابو بكر رسيد بيامد و بر پيامبر داخل شد و پرده از روى او به يكسو زد و بر آن بوسه داد . و گفت : پدر و مادرم فداى تو باد ، مرگى را كه خداوند بر تو مقرر داشته بود چشيدى و از اين پس زندگى ابد از آن تو است . و نزد عمر آمد . او همچنان ، براى مردم سخن مىگفت . گفت : خاموش باش ، عمر سرباز زد . ابو بكر براى مردم سخن آغاز كرد ، مردم عمر را واگذاشتند و نزد او گرد آمدند . او حمد و سپاس خداوند به جاى آورد و گفت : اى مردم ، هر كس محمد را مىپرستد ، محمد مرده است و هر كه خدا را مىپرستد ، خدا هرگز نمىميرد . سپس اين آيه را خواند :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ . . .  الخ . چنان بود كه مردم گويى نمىدانستند كه اين آيه در قرآن است . عمر گفت :\r\nچون اين آيه را از ابو بكر شنيدم بر زمين افتادم چنان كه گويى پاهاى من ياراى نگهداشتن من نداشتند و دانستم كه او مرده است . و گويند ابو بكر اين آيه را نيز خواند :  إِنَّكَ مَيِّتٌ وَ إِنَّهُمْ مَيِّتُونَ . . .  الخ .\r\nدر اين حال مردى دوان دوان بيامد و خبر داد كه انصار در سقيفهء بنى ساعده گرد آمده‌اند تا با سعد بن عباده بيعت كنند . و مىگويند از ما اميرى و از قريش اميرى . پس ابو بكر و عمر و جماعتى از مهاجرين بدانجا رفتند . و على و عباس و پسران او فضل و قثم و اسامة بن زيد به تجهيز رسول خدا ( ص ) پرداختند . على او را به برگرفت و عباس و پسرانش او را مىگردانيدند و اسامه و شقران آب مىريختند و على از روى جامه ، او را مىشست و بر تن او دست مىكشيد و دست بر تن او نزدند مگر آنگاه كه ميانشان خلاف افتاد و لحظه‌اى گويى به خواب رفتند و آن سوى خانه ، صدايى شنيدند كه پيامبر را در درون جامه غسل دهيد و چنين كردند . سپس او را در دو قطعه پارچهء صحارى و يك قطعه برد نرم پيچيدند . سپس دو قبر كن فرا خواندند كه يكى براى قبر ، لحد مىساخت و يكى تنها زمين را مىكند و لحد نمىساخت . عباس نزد هر يك از آنان كس فرستاد و گفت : بار خدايا تو براى پيامبرت اختيار كن . پس آنكه براى قبر لحد مىساخت نخست بيامد او ابو طلحه زيد بن سهل بود كه براى مردم مدينه قبر مىكند . ابو طلحه قبر پيامبر را با لحد بساخت و چون از غسل دادن و كفن كردن او فارغ شدند ، روز سه‌شنبه او را در خانه‌اش بر روى تختش جاى دادند . مردم در اينكه او را در مسجدش دفن كنند يا در خانه‌اش اختلاف كردند . ابو بكر گفت : از پيامبر ( ص ) شنيدم كه مىگفت : هر پيامبرى را در همانجا كه جان داده ، دفن مىكنند پس بسترش را كه بر آن وفات كرده بود ، به كنارى زدند و همانجا قبرى كندند .\r\n\r\n","description":"","footnote":"","page_name":" 470 ","page_number":494},
  {"content":"\r\n\r\nپس مردم براى نماز خواندن بر او ، فوج فوج مىآمدند . نخست مردان نماز خواندند ، سپس زنان ، آنگاه كودكان و پس از آنان بردگان . هيچكس در نماز بر ديگرى امامت نمىكرد .\r\nنيمهء شب چهارشنبه بود كه به خاكش سپردند . عايشه گفت : دوازده شب از ربيع الاول گذشته وفات يافت . به اين حساب سال‌هاى هجرت ، ده سال تمام خواهد بود . رسول خدا ( ص ) به هنگام وفات شصت و سه سال داشت و به قولى شصت و پنج سال و به قولى شصت سال .\r\n\r\nخبر سقيفه\r\nچون رسول خدا ديده از جهان فرو بست ، مردم حيرت زده شدند ، تا آنجا كه برخى پنداشتند كه او نمرده است . انصار در سقيفهء بنى ساعده گرد آمدند تا با سعد بن عباده بيعت كنند . آنان بدان سبب كه پيامبر را مأوى داده و يارى كرده بودند ، معتقد بودند كه جانشينى پيامبر به آنان خواهد رسيد . اين خبر به ابو بكر و عمر رسيد . همراه با ابو عبيده به جانب سقيفه روان شدند . در راه عاصم بن عدى و عويم بن ساعده به آنان رسيدند و از آنان خواستند كه بازگردند و گفتند كه در آنجا كار مهمى نيست . ولى آنان بازنگشتند به سقيفه آمدند و با موعظه و اندرز و هم به كثرت طرفداران ، بر انصار پيروز شدند . در آن روز ، ابو بكر با مردم سخن گفت . و گفت :\r\n« ما دوستان پيامبر و عشيرهء او هستيم و از هر كس ديگر به جانشينى او سزاوارتريم . در اين باب با شما نزاعى نداريم زيرا شما را نيز بدان سبب كه پيش قدم بوده‌ايد و او را نصرت داده‌ايد ، حقى است . پس ما اميران باشيم و شما وزيران . حباب بن المنذر بن الجموح گفت : از ما اميرى و از شما اميرى . اى جماعت انصار ، اگر اين را نپذيرفتند همه را از شهر بيرون كنيد زيرا به شمشير شما بود كه مردم به اين دين گردن نهادند . من همان چوب خردى هستم كه شتر گر گرفته را با آن مىخارانند .\r\nعمر گفت : رسول خدا سفارش شما را به ما كرده است ، اگر شما اميران بوديد ، سفارش ما را به شما مىكرد . سپس ميان عمر و حباب گفتگوهايى پديد آمد و ابو عبيده آن دو را به آرامش فرا خواند و گفت : اى جماعت انصار ، از خدا بترسيد . شما نخستين كسانى بوديد كه اسلام را يارى كرديد و پشتيبانى نموديد . اكنون از نخستين كسانى نباشيد كه در آن دگرگونى پديد آورند . آنگاه بشير بن سعد ، پدر نعمان بن بشير كه از خزرج بود ، برخاست و گفت : بدانيد كه محمد از قريش است و قوم او به جانشينى او اولى و احق‌اند و ما اگر چه در جهاد مزايايى كسب كرده‌ايم و از ديگران سابقه‌اى ديرينه‌تر در دين داريم ، از همهء اينها جز خشنودى خدا و فرمانبردارى پيامبرش نمىخواسته‌ايم . بنابر اين اكنون در برابر اين رنج‌ها ، هيچ پاداش دنيوى نمىجوئيم و منتى بر مردم نمىنهيم . حباب بن المنذر برخاست و او را از اين سخن سرزنش كرد . بشير گفت : به خدا سوگند دوست ندارم با هيچ كس ، در حقى كه دارد به منازعه برخيزم . ابو بكر ، عمر و ابو عبيده را پيشنهاد كرد . آنان نپذيرفتند و خود برخاستند و با\r\n\r\n","description":"","footnote":"","page_name":" 471 ","page_number":495},
  {"content":"\r\n\r\nابو بكر بيعت كردند ، و بشير بن سعد در بيعت بر آنان سبقت جست . سپس اوس به گفتگو با يك ديگر پرداختند ، اسيد بن حضير در ميان آنان بود . تا مباد كه خلافت به قبيلهء خزرج رسد ، برخاستند و با ابو بكر بيعت كردند . و مردم از هر سو روى آوردند و بيعت مىكردند ، چنان كه نزديك بود ، سعد بن عباده را در زير پاى بسپرند . جمعى از ياران سعد فرياد زدند ، كه بنگريد مباد سعد را در زير پاى بكشيد . عمر گفت : بكشيدش كه خدا او را بكشد . ابو بكر گفت : اى عمر تند مرو ، اينجا رفق و مدارا ، ما را زودتر به مقصود مىرساند ، عمر باز ايستاد . از سعد بن عباده خواست كه بيعت كند . سعد بن عباده امتناع كرد . بشير بن سعد گفت دست از او بداريد كه او يك تن بيش نيست . گويند تا ابو بكر زنده بود ، نه سعد در نماز حاضر مىشد و نه با آنان سخن مىگفت . طبرى گويد : سعد ، آن روز بيعت كرد . و در اخبار مورخان آمده است كه سعد به شام رفت و تا به هنگام مرگ آنجا بود . و به دست جن‌ها كشته شد . چون جن‌ها او را كشتند ، اين دو بيت مشهور را خواندند :\r\n نحن قتلنا سيد الخزرج سعد بن عباده * فرميناه بسهمين فلم نخط فؤاده \r\n\r\n","description":"","footnote":"","page_name":" 472 ","page_number":496},
  {"content":"\r\n\r\n\r\nخلافت اسلامى خبر از خلافت اسلامى در اين طبقه و وقايع رده و فتوحات و فتنه‌ها و جنگ‌هايى كه از آن پس در اسلام روى داد و پس از آن هماهنگى و تجمع .\r\nچون رسول خدا ( ص ) ديده از جهان فرو بست و وقايع سقيفه چنان كه گفتيم به پايان آمد ، مهاجران و انصار ، بر بيعت با ابو بكر همراى شدند و كس جز سعد بن عباده ، مخالفت نكرد ( اگر مخالفت او صحت داشته باشد ) ولى به سبب آنكه طرفدارانش اندك بودند ، مخالفت او را اثرى نبود . از نخستين كارهاى ابو بكر بسيج سپاه اسامه بود . ولى از سوى ديگر اعراب روى به ارتداد نهادند ، گاه يك قبيله سر تا سر و گاه افرادى از يك قبيله . پراكندگى و نفاق آشكار شد و مسلمانان چونان گوسفندانى در شبى تاريك و بارانى سرگردان گشتند . زيرا شمارشان اندك و دشمنانشان بسيار بود و پيامبرشان را نيز از دست داده بودند . اسامه با مردم در لشكرگاه بود . عمر مىخواست از همراهى با سپاه اسامه تخلف ورزد و نزد ابو بكر بماند ، مباد كه براى او حادثه‌اى رخ دهد . انصار او را گفتند كه ابو بكر را بگويد اگر بر آن است كه اين سپاه حتما روانه گردد ، كسى را كه از اسامه سالمندتر باشد سپهسالار گرداند . عمر ، اين خبرها به ابو بكر بازداد . ابو بكر برخاست و بنشست و گفت : من فرمان رسول خدا ديگرگون نمىكنم تا اين سپاه بسيج شود و به راه افتد . آنگاه خود برخاست و به لشكرگاه آمد و سپاه را روان داشت و خود تا مسافتى مشايعتش كرد و نيز عمر را فرمان داد كه با اسامه برود . و گفت شما را به دو چيز وصيت مىكنم اين وصيتهاى مرا در گوش گيريد : خيانت نكنيد . غدر نورزيد و در غنيمت خيانت نكنيد و مثله ننمائيد و كودكان و پيران و زنان را نكشيد و هيچ نخلى را نبريد و نسوزانيد و درختان ميوه را قطع نكنيد و گوسفند و گاو و شتر را نكشيد مگر آنكه بخواهيد از گوشتش بخوريد . در اين راه مردمى را خواهيد يافت كه دل به صومعه‌هاى خود بسته‌اند و در آنجا نشسته‌اند آنان را به حال خودشان واگذاريد . و نيز مردمى را خواهيد يافت كه وسط سر خود را تراشيده‌اند و اطراف آن را چون عصابه‌اى كه بر سر بندند رها كرده‌اند\r\n\r\n","description":"","footnote":"","page_name":" 473 ","page_number":497},
  {"content":"\r\n\r\nآنان را به شمشير بكشيد . و چون برايتان طعام آوردند نام خدا را بر زبان آوريد آنگاه بخوريد .\r\nو نام خدا را با صداى بلند بر زبان آوريد . اى اسامه آنچه را رسول خدا به تو فرمان داده ، به انجام رسان به سرزمين‌هاى قضاعه رو و از آنجا بازگرد و ذره‌اى از فرمان رسول خدا فرو مگذار . سپس او را در جرف وداع كرد و بازگشت . با او جمعى از قبايل اطراف مدينه را روانه كرده بود .\r\nاسامه بدان سو كه پيامبر به او فرموده بود ، روان شد . لشكر به بلاد قضاعه كشيد و بر آبل حمله آورد و جمعى را اسير كرد و غنايم گرفت و پس از چهل يا هفتاد روز كه از مدينه به دور بود ، بازگشت و ابو بكر در غياب او دست به كارى نزد .\r\nدر اين حال از ارتداد همهء عرب جز قريش و ثقيف خبرهايى رسيد و كار مسيلمه كذاب بالا گرفت . عوام طى و اسد برگرد طليحه ، اجتماع كردند . غطفان از دين برگشت و هوازن از دادن صدقات باز ايستاد . جمعى نيز از خواص بنى سليم مرتد شدند ، همچنين در هر جا جمعى روى به ارتداد نهادند . رسولان پيامبر از يمن و يمامه و از ميان بنى اسد و هر جاى ديگر بازگشتند و از پيمان شكنى اعراب خبر آوردند . ابو بكر با نوشتن نامه‌ها و فرستادن رسولان به مقابله با آنان برخاست ولى براى برخورد رزمى ، منتظر بازگشت اسامه بود . قبايل عبس و ذبيان نيز در راه ارتداد قدم زدند و جمعى در ابرق و جمعى ديگر در ذو القصه فرود آمدند و گروهى از بنى اسد همراه با جبال - برادر طليحه - و نيز بنى كنانه با ايشان همدست گشتند . اينان ، وفدى نزد ابو بكر فرستادند و در حضور همگان از او خواستند كه به نماز اكتفا كنند و از زكات معاف باشند . ابو بكر نپذيرفت و گذرگاه‌هايى را كه شهر از آن جاىها مورد حمله واقع مىشد به على و طلحه و زبير و عبد اللّه بن مسعود سپرد و گفت تا مردم شهر در مسجد جمع شوند تا از دشمن در امان باشند . وفد مرتدان بازگشته و قوم خود را خبر داد كه مردم شهر اندك‌اند . پس بر آنان كه گذرگاه‌هاى شهر را در دست داشتند ، حمله كردند آنان به ابو بكر خبر دادند و ابو بكر با مردمى كه در مسجد بودند به دفاع از مدينه بيرون آمدند . مهاجمان گريختند و مسلمانان از پى ايشان تا ذى حسى تاختند . مهاجمان در آنجا حيله‌اى برانگيختند و اشتران مسلمانان را رم دادند ، چنان كه تا مدينه هيچكس نتوانست اشتر خود را باز دارد و از هيچ سو ، كسى كشته نشد . مهاجمان يقين كردند كه مسلمانان سخت ناتوانند ، اين بود كه از مردم ذو القصه خواستند كه قدم به ميدان نهند . ابو بكر بار ديگر با سپاهى از شهر بيرون آمد . ميمنه را به نعمان بن مقرن و ميسره را به عبد اللّه بن مقرن و ساقه را به سويد بن مقرن سپرد و به هنگام سپيده دم ، بر سر دشمن رسيد و با آنان جنگ در پيوست و هنوز آفتاب ندميده بود كه آنان را بشكست و غنايم بسيار به دست آورد . در اين نبرد جبال كشته شد . ابو بكر تا ذو القصه پيش رفت و نعمان بن مقرن را با جمعى در آنجا نهاد و بازگشت . بنى ذبيان و عبس بر مسلمانانى كه در ميان آنان بودند ، دست گشودند . و آنان را كشتند ، مرتدان ديگر نيز چنين كردند . ابو بكر سوگند خورد ، همچنانكه\r\n\r\n","description":"","footnote":"","page_name":" 474 ","page_number":498},
  {"content":"\r\n\r\nمسلمانان را كشته‌اند ، بلكه افزونتر ، مشركين را بكشد . اين تصميم ابو بكر مسلمانان را دلگرم ساخت و سيل صدقات به جانب مدينه روان شد . ابو بكر اسامه را به جاى خود در مدينه نهاد و با جمعى به ذى حسى [ 1 
  ] و از آنجا به ذو القصه روانه گشت . سپس تا ربذه پيش رفت . قبايل عبس و ذبيان و بنى بكر از كنانه و ثعلبة بن سعد و نزديكانشان از بنى مره ، در آنجا بودند .\r\nميان دو سپاه جنگ درگرفت ، دشمن منهزم شد و ابو بكر كسانى را بر ابرق بگماشت و سرزمين‌هاى آن نواحى را بر فرزندان ذبيان حرام ساخت و به مدينه بازگشت .\r\n\r\nمرتد شدن مردم يمن\r\nچون پيامبر وفات كرد ، عتاب بن اسيد امارت مكه و بنى كنانه را داشت و عثمان بن ابى العاص و مالك بن عوف ، امارت بر طايف را : عثمان بر مردم شهر و مالك بر مردم باديه و عكرمة بن ابى جهل امارت بخشى از هوازن را . و عمرو بن حزم ، عهده‌دار نماز مردم نجران بود و ابو سفيان بن حرب ، عامل جمع آورى صدقات آنان و از زمع و زبيد تا نجران به دست خالد بن سعيد بن العاص بود و همهء همدان در فرمان عامر بن شمر الهمدانى . و در صنعاء ، فيروز ديلمى بود و دستيار او دادويه و قيس بن مكشوح المرادى . اينان پس از كشته شدن اسود العنسى بدانجا بازگشتند . و بر جند ، يعلى بن اميه فرمان مىراند و بر مأرب ابو موسى الاشعرى و بر اشعريان وعك ، طاهر بن ابى هاله و بر حضرموت زياد بن لبيد البياض و عكاشة بن ثور بن اصغر الغوثى و بر كنده ، مهاجر بن ابى اميه . و اين مهاجر همان بود كه در غزوهء تبوك رسول خدا ( ص ) ، بر او خشم گرفت و ام سلمه از پيامبر خواست از او خشنود شود و پيامبر ، از او خشنود شد و او را حكومت كنده داد اما مهاجر ، بيمار شد و به كنده نرسيد ، بمرد و زياد ابن لبيد كارهاى او را بر دست گرفت . معاذ بن جبل نيز در يمن قرآن درس مىداد و همواره از اين شهر به آن شهر و از نزد اين قوم به نزد آن قوم در گردش بود .\r\nاسود العنسى در زمان حيات پيامبر ، شورش آغاز كرد . پيامبر گاه با نامه و گاه با فرستادن رسولان به معارضهء با او برخاست . تا خداوند او را از ميان برداشت و اسلام چنان كه پيش از آن بود ، به يمن بازگشت . چون رسول خدا ( ص ) وفات يافت يمن پيمان شكنى كرد و در همه جا مردمش مرتد گشتند . سران اين غائله پيروان عنسى بودند كه ميان نجران و صنعاء ، در حركت بودند . اين غائله سبب شد كه عمرو بن حزم و از پى او خالد بن سعيد ، بازگشتند .\r\nعمرو بن معديكرب به كوهستان موضع گرفت در برابر فروة بن مسيك و قيس بن مكشوح بايستاد . قيس براى كشتن ابناء ، يعنى فيروز و دادويه و جشنش [ 2 
  ] حيله‌اى انديشيده بود تا خود بر صنعاء فرمان راند . از اين رو نزد شورشيان اسود كس فرستاد و آنان را به نبرد با ابناء\r\n\r\n\r\n","description":"","footnote":"\r\n[ ( 1 ) 
  ] ذى خسى .\r\n[ ( 2 ) 
  ] خشنش .\r\n","page_name":" 475 ","page_number":499},
  {"content":"\r\n\r\nترغيب نمود و به آنان وعدهء يارى داد . ابناء از اين خبر بيمناك شدند و نزد او آمدند . قيس اظهار نيكخواهى و دوستى نمود و بر ايشان طعامى ترتيب داد تا در آن مهمانى همگان را به ناگاه به قتل آورد . اما از آن ميان تنها به دادويه دست يافت و فيروز و جشنش از معركه بگريختند و قيس از پى آنان روان شد . آنان به قبايل خولان كه خويشاوندان مادرى فيروز بودند ، پناه بردند . قيس در صنعاء شورش آغاز كرد و خراج بستد و جمعى از سپاه اسود را گرد خود فرا خواند . فيروز به ابو بكر نوشت . ابو بكر حكومت صنعاء را به دو داد و طاهر بن ابى هاله را به يارى او فرمان داد . و نيز به عكاشة بن ثور نوشت تا مردم تهامه را بسيج كند و در جاى خود بماند و به ذو الكلاع سميفع و ذى ظليم حوشب و شهر ذى يناف نامه كرد تا به يارى ابناء برخيزند و سر در فرمان فيروز آورند و گفت كه اينك سپاهى بدان سوى روان است . قيس بن مكشوح نزد آنان كس فرستاد و آنان را عليه ابناء برانگيخت . آن دو گروه خود را به كنارى كشيدند ، ولى عوامشان از پى او رفتند . قيس به خاندان‌هاى ابناء كه با فيروز بودند ، تاخت آورد و آنان را از يمن - از دريا و خشكى - بيرون راند و همه را عرضهء غارت نمود . فيروز نزد بنى عقيل بن ربيعه و مردم قبيلهء عك ، كس فرستاد و از آنان يارى طلبيد . آنان خانواده‌هاى فيروز و ديگر ابناء را از دشمن رهانيدند و نزد فيروز آمدند و با قيس بن مكشوح در نزديكى صنعاء نبرد كردند و او را منهزم ساختند و واداشتند تا به موضع خود نزد شورشگران اسود بازگردد . قيس بن عمرو بن معديكرب - كه از اوان دعوى نبوت اسود العنسى ، مرتد شده بود - پيوست و در مقابل فروة بن مسيك بايستاد . فروه با وفدى نزد پيامبر آمده و مسلمان گشته بود قيس نيز چنين كرده بود . رسول خدا قيس را بر جمع آورى صدقات قبايل مراد ، گماشته بود و عمرو نيز از قوم خود سعد العشيره جدا شده و با بنى زبيد و هم پيمانان آن آمده و اسلام آورده بود و در ميان ايشان مىزيست . چون اسود دعوى پيامبرى كرد و عوام مذحج به او گرويدند . عمرو هم در شمار پيروان او درآمد ، ولى فروه با ياران خود بر اسلام خود باقى ماندند اسود عمرو را امارت داد و او را در مقابل فروه قرار داد .\r\nقبايل كنده نيز مرتد شده و در زمرهء پيروان اسود العنسى درآمده بودند . و سبب اين ارتداد آن بود كه ميان كنده و زياد الكندى بر سر انتخاب اشتران جهت پرداخت زكات اختلافى واقع شد . زياد با آنان نبرد كرد و منهزمشان ساخت . فرزندان معاوية بن كنده همگى جز شرحبيل بن السمط و پسرش همدست شدند و از پرداخت زكات سرباز زدند . اما به زياد اشارت شد كه پيش از آنكه برخى از سكاسك و حضرموت و ابضعه و جمد و مشرح و مخوس و خواهرشان عمرده به ايشان پيوندند ، كار ايشان تمام كند . باقى رو به گريز نهادند و زياد با اسيران و غنايم بازگشت . او به اشعب بن قيس و بنى حارث بن معاويه رسيد . زنانى كه به اسارت افتاده بودند استغاثه كردند ، اشعث برفت و همه را از اسارت برهانيد . سپس همهء بنى معاويه و هر كه از سكاسك و حضرموت كه بر ارتداد خود باقى مانده بود به اطاعت او\r\n\r\n","description":"","footnote":"","page_name":" 476 ","page_number":500},
  {"content":"\r\n\r\nدرآمده بود ، گرد آورد .\r\nابو بكر با اهل رده نخست با نوشتن نامه و فرستادن رسولان محاربه مىكرد و اين شيوهء رسول خدا بود . تا آنگاه كه اسامة بن زيد بازگشت ، از آن پس نخستين نبردها آغاز گشت و از شهر خارج شد و در ابرق قرار گرفت و آنان را كه مرتد نشده بودند ، به نبرد با مرتدان فرا خواند و از مهاجران و انصار آغاز كرد ، سپس هر قومى را عليه مرتدانى كه نزديك يا در كنار او بودند ، برانگيخت . به عتاب بن اسيد كه در مكه بود ، نامه نوشت و به عثمان بن ابى العاص كه در طائف بود كه هر كس مرتد نشده بر كسانى كه مرتد شده‌اند ، حمله و هجوم آغاز كند . جمعى در تهامه گرد آمده بودند و نيز گروهى از جوانان مدلج و خزاعه . عتاب بر سر آنان لشكر فرستاد ، جمعى را پراكنده ساخت و جمعى را به قتل آورد . و نيز در ميان قبايل شنوءه گروهى از ازد و خثعم و بجيله اجتماع كرده بودند كه عثمان بن ابى العاص كسانى را بر سر آنان فرستاد تا همه را پراكنده ساخت و جمعى را نيز بكشت . نيز جمعى از عك و اشعريان در تهامه بر راه ساحل دريا جمع شده بودند كه طاهر بن ابى هاله و مسروق العكى بر آنان حمله كردند و همه را منهزم و مقتول گردانيدند و خود با مسروق العكى در اجناد درنگ كرد .\r\nدر اين احوال وفد بنى الافعى از مردم نجران بيامد كه پيمان نامه‌اى را كه با رسول خدا بسته بودند ، امضاء كند ، ابو بكر همهء مواد آن را امضاء كرد جز آن قسمت كه به وسيله وحى نسخ شده بود . بدين معنى كه هيچ دين ديگرى در جزيرة العرب نبايد باشد .\r\nرسولان پيامبر كه به هنگام شورش اسود العنسى بدان سوى رفته بودند ، يعنى ، جرير بن عبد اللّه و اقرع و و بر بن يحنس [ 1 
  ] باز آمدند . ابو بكر ، جرير بن عبد اللّه را فرستاد تا آنان را كه در اسلام ثابت مانده بودند بر ضد كسانى كه راه ارتداد پيموده بودند بسيج كند و با قبيلهء خثعم كه از ويران شدن ذو الخلصه در خشم بودند ، نبرد كند و همه را بكشد و خود در نجران بماند . او نيز چنين كرد ولى جز اندك مردانى را نيافت آنان را نيز به قتل آورد و به نجران رسيد .\r\nابو بكر ، به عثمان بن ابى العاص نوشت كه گروه‌هايى بر ديه‌هاى اهل طائف روان دارد او نيز به هر ديهى بيست تن بفرستاد و برادر خود را بر آنان امير ساخت . و به عتاب بن اسيد نوشت كه بر مكه و اعمال آن ، پانصد گروه مأمور دارد و برادرش خالد را بر آنان امير سازد .\r\nاينان همچنان منتظر بماندند . سپس مهاجر بن ابى اميه را فرمود تا به يمن رود و كارها را به صلاح آورد . آنگاه او را به نبرد با كسانى كه ميان نجران و اقصاى يمن مقام گرفته بودند ، فرمان داد او نيز فرمان به جاى آورد . و نخست به مكه و طائف آمد ، خالد بن اسيد و\r\n\r\n\r\n","description":"","footnote":"\r\n[ ( 1 ) 
  ] مخنس .\r\n","page_name":" 477 ","page_number":501},
  {"content":"\r\n\r\nعبد الرحمان بن ابى العاص با ياران خود ، با او همراه شدند . پس بر جرير بن عبد اللّه و عكاشة بن ثور گذشت و آن دو را نيز با خود روان ساخت . آنگاه به نجران رفت و فروة بن مسيك به او پيوست . عمرو بن معد يكرب و قيس بن مكشوح نزد او آمدند . او هر دو را در بند افكند و نزد ابو بكر فرستاد و براى ديدار او روان شد . و شمشير در مرتدان نهاد و هيچ كس را امان نداد و از هر طريق ايشان را بكشت . و قيس نزد ابو بكر آمد و عمرو بن معد يكرب توبه كرد ابو بكر نيز توبهء او بپذيرفت . و مهاجر رفت تا به صنعاء نزول كرد و امر ارتداد قبايل را پى گرفت و بر هر كس كه دست يافت ، بكشت و توبهء كسانى را كه باز مىگشتند بپذيرفت و به ابو بكر نامه نوشت و از ورود خود به صنعاء او را آگاه ساخت . ابو بكر در پاسخ به او فرمان داد كه با عكرمة بن ابى جهل به كنده رود . و اين عكرمه با خلق كثيرى از قبايل مهره و ازد و ناجيه و عبد القيس ، قومى از كنانه و بنى العنبر [ 1 
  ] از ناحيهء عمان آمده بود . او به ابين آمده و براى گرد آمدن نخع و حمير ، در آنجا اقامت كرده بود . سپس با مهاجر به كنده عزيمت كرد . زياد به مهاجر نامه‌اى نوشت و او را به رزم برانگيخت . او در بيابانى ميان مأرب و حضرموت آن نامه را بخواند . عكرمه را جانشين خود ساخت و با شتاب به سوى زياد روان شد و هر دو به جانب كنده روان شدند . اشعث بن قيس ، امير كنده بود . اشعث با سپاه خود بگريخت و اينان از ياران اشعث قومى را كشتار كردند . فراريان به نجير كه يكى از دژهايشان بود پناه گرفتند .\r\nجمعى از قبايل سكاسك و شداد و سكون و حضرموت نيز با آنان بودند . مسلمانان همهء راه‌ها را بر آنان بستند جز يك راه كه چون عكرمه آمد ، آن يك راه را نيز ببست و راه هر گونه مددى بر آنان مسدود گشت . روزى جمعى از محاصره‌شدگان دل بر مرگ نهاده بيرون آمدند ولى همه طعمهء تيغ دمار گشتند . اشعث نزد عكرمه كس فرستاد و امان خواست و او امانش داد . زيرا اسماء دختر نعمان بن الجون ، زن او بود . عكرمه اشعث را نزد مهاجر آورد . مهاجر جان و مال خاندان او و نه تن از قومش را امان داد ، بدان شرط كه دژ را بر ايشان بگشايد . مسلمانان به دژ حمله آوردند ، جنگجويان را كشتند و زن و فرزندشان را اسير كردند . در ميان اسيران هزار زن بود . چون از كار دژ نجير ، فراغت يافت امان نامه را بخواست اشعث نام آن نه تن را نوشته و از خود نامى نبرده بود ، اين بود كه بازوانش را بست و او را با اسيران نزد ابو بكر روانه نمود . ابو بكر گفت : ترا مىكشم . زيرا صلح با كسانى است كه نامشان در آن نامه آمده است و جز آن را نمىپذيرم . اشعث گفت : اى ابو بكر به من بدگمان مباش ، مرا ببخش و اسلام مرا بپذير و زنم را به من بازگردان او با ام فروه خواهر ابو بكر ازدواج كرده بود ، آنگاه كه نزد پيامبر آمده بود و زناشويى را تا وقتى كه باز مىگردد به تأخير افكنده بود . ابو بكر او را آزاد كرد و اسلامش را بپذيرفت و زنش را به او بازگردانيد و گفت : بايد كه از تو به من خبرهاى\r\n\r\n\r\n","description":"","footnote":"\r\n[ ( 1 ) 
  ] العبتر .\r\n","page_name":" 478 ","page_number":502},
  {"content":"\r\n\r\nنيكو رسد . ابو بكر آن قوم را آزاد كرد و آنان به ديار خود بازگشتند و سپس غنايم را تقسيم كرد .\r\n\r\nفرستادن سپاه بر سر مرتدان\r\nچون اسامه از شام نزد ابو بكر بازگشت ، او را بر مدينه گماشت و خود به ربذه رفت و بنى عبس و ذبيان و كنانه را در ابرق تار و مار كرد و - چنان كه گفتيم - خود به مدينه بازگشت ، تا آنگاه كه سپاه اسامه نيك بياسود و به تن و توش آمد ، به ذو القصه رفت و در آنجا يازده علم براى يازده سپاه بر بست و همه را به نبرد با اهل رده ، روانه نمود . و فرمود تا در هر قبيله ، هر يك از مسلمانان ، بر مرتدانى كه در كنار او بودند ، بتازد و جمعى نيز براى حمايت و نگهبانى بلاد بمانند . براى خالد بن وليد لوايى بست و او را به نبرد با طليحه روان نمود و گفتش پس از او ، براى جنگ با مالك بن نويره به بطاح رود . و لوايى براى عكرمة بن ابى جهل بست و او را به سوى مسيلمه و نبرد با مردم يمامه روان نمود . سپس شرحبيل بن حسنه را از پى او ، به يمامه فرستاد و گفتش كه چون از يمامه فراغت يافتى آهنگ قتال با قضاعه كن . و نيز مهاجرين ابى اميه را براى سركوبى بقاياى سپاه آشوبگر اسود العنسى ، فرمان يمن داد و ابناء را فرا خواند تا عليه قيس بن مكشوح و يارانش بسيج شوند ، سپس به سوى قبايل كنده به حضرموت بتازند . همچنين خالد بن سعيد بن العاص را به مشارف شام فرستاد . او بعد از وفات پيامبر ، كار خود را ترك گفت و از يمن به مدينه آمده بود . و نيز براى عمرو بن العاص لوايى بست و او را به نبرد با مرتدان قبايل قضاعه فرستاد . همچنين حذيفة بن محصن را به سوى مردم دبا و عرفجة بن هرثمه را به سوى مهره گسيل فرمود ، بدان گونه كه هر يك را بر كار رفيق خود نظارتى باشد . و براى طريفة بن حاجز نيز لوايى بست و او را به جانب بنى سليم و طرفدارانشان از هوازن فرستاد . براى سويد بن مقرن لوايى بست و او را به تهامهء يمن روان فرمود . همچنين علاء الحضرمى را به بحرين فرستاد . و براى همهء اين اميران ، فرمانى يكسان صادر كرد بدين قرار :\r\nبه نام خداوند بخشايندهء مهربان « اين عهدنامه‌اى است از ابو بكر خليفهء رسول اللّه ( ص ) ، براى فلان ، به هنگامى كه او را با سپاهى براى نبرد با كسانى كه از اسلام بازگشته‌اند مىفرستد . با او پيمان بست در همهء كارهاى خود ، چه پنهان و چه آشكارا ، تا آنجا كه مىتواند از خداى بترسد و او را فرمان داد كه در اطاعت اوامر خداوندى به جد بايستد و با كسانى كه از اسلام بازگشته و به سوى آرزوها و هواهاى شيطانى روى آورده‌اند ، جهاد كند . اما نخست عذر آنان بپذيرد و به اسلام فرا خواند ، اگر اجابت كردند ، دست از ايشان بدارد و اگر اجابت نكردند بر ايشان بتازد تا آنگاه كه اقرار آورند .\r\n\r\n","description":"","footnote":"","page_name":" 479 ","page_number":503},
  {"content":"\r\n\r\nسپس آنان را از آنچه كه بر ذمه دارند يا حق ايشان است آگاه كند ، آنچه را كه بر ذمه دارند از آنان بستاند و آنچه را كه حق ايشان است به آنان اعطا كند و مسلمانان را از قتال دشمنان باز ندارد . پس هر كه فرمان خداى عز و جل را اجابت كند و به او اقرار نمايد ، از او بپذيرد و در كارهاى نيك او را يارى سازد . و بايد با هر كس كه به خدا كفر مىورزد قتال كند تا به آنچه از جانب خدا نازل شده است ، اقرار نمايد و چون دعوت اجابت كرد ديگر كسى را با او كارى نيست و خداوند در آن جهان به حساب او ، در آنچه در دل نهان داشته است ، خواهد رسيد و هر كه دعوت خداوند را اجابت ننمود ، كشته مىشود و با او هر جاى كه باشد و هر پايگاهى كه داشته باشد ، مقاتله مىشود . و خداوند از هيچ كس ، هيچ چيز ، جز اسلام نپذيرد ، پس هر كه اسلام را اجابت كرد و بدان اقرار نمود ، از او بپذيرد و يارىاش كند و هر كه از آن سر برتافت ، با او قتال كند . پس اگر خداوند عز و جل او را بر دشمن پيروز گردانيد ، آنان را با سلاح و آتش سخت بكشد . سپس همهء غنايمى را كه خدا نصيب او مىكند ، قسمت نمايد مگر خمس را كه بايد به ما برساند . و بايد كه ياران خود را از شتابكارى و فساد ، منع سازد و هيچ كس را ناشناخته به سپاه خود داخل نسازد چه بسا ممكن است جاسوس دشمن باشد و از سوى آنان نزد مسلمانان آمده باشد و بايد با مسلمانان طريق اعتدال سپرد . و در حركت كردن و در منازل آسودن با آنان مدارا كند و از حالشان باز جست نمايد و آنان را وصيت كند كه در معاشرت و گفتار نرمى و ملايمت به خرج دهند . » آنگاه براى همهء مرتدانى كه لشكرى به سوى آنان روانه مىداشت ، نامه‌هايى يكسان ولى در نسخه‌هاى متعدد نوشت . و در آنها پس از حمد بارى تعالى و شهادت بر پيامبرى محمد بن عبد اللّه ( ص ) ، زبان به موعظه و اندرز مىگشايد و مىگويد كه : « فلان را با سپاهى از مهاجران و انصار به سوى تو مىفرستم و به او گفته‌ام با كسى نبرد آغاز نكند و كسى را نكشد تا آنگاه كه او را به دين خدا فرا خواند ، هر كه دعوت او را اجابت كند و به مسلمانى اقرار كند و دست باز دارد و كار نيكو كند ، از او بپذيرد و يارىاش دهد و هر كه سرباز زند گفته‌ام تا در اين باب با او قتال كند و بر هر كه از اين گروه دست يابد ، نابود كند ، پس هر كه از او پيروى كند ، براى او بهتر است و هر كه او را واگذارد ، خدا را ناتوان نخواهد ساخت . همچنين ، در اين نامه‌ها آمده است كه به رسول خود گفتم تا نامهء مرا در هر مجمعى از مجامع شما بخواند . آن داعيه كه مردم را بدان مىخوانم ، اذان است . اگر مسلمانان اذان گفتند و ايشان هم اذان گفتند ، دست از آنان بداريد و اگر اذان نگفتند از آنان بخواهيد كه بگويند اگر سرپيچى كردند ، مهلتشان مدهيد . اگر اقرار كردند ، بپذيريد از ايشان و چنان كه سزاوار ايشان است با آنان رفتار كنيد . پيش از آنكه لشكريان ما ، روان شوند . » رسولان نامه‌ها را مىبردند و امراء با فرمانى كه در دست داشتند با آنان به صوب مقصد روان مىگشتند . نخستين آنان خالد بن وليد بود كه به جانب طليحه و بنى اسد روان شد .\r\n\r\n","description":"","footnote":"","page_name":" 480 ","page_number":504},
  {"content":"\r\n\r\n\r\nخبر طليحه\r\nطليحه در زمان حيات رسول خدا ( ص ) ، مرتد شده بود . او كاهنى بود كه دعوى نبوت كرد . جمعى از بنى اسد به او ايمان آوردند . او در سميراء فرود آمد . پيامبر ضرار بن الازور را با جماعتى به جنگ او فرستاد . جمعى از مسلمانان با ضرار يار شدند و ضرار آهنگ قتال كرد در اين احوال خبر وفات پيامبر رسيد و كار طليحه بالا گرفت و قبايل غطفان و هوازن و طى او را يارى دادند . ضرار با همه كارگزارانى كه با او بودند ، به مدينه گريختند . هيئت‌هايى از سوى آنان نزد ابو بكر آمدند و خواستار مصالحه شدند ، به شرطى كه زكات ندهند . ابو بكر نپذيرفت و - چنان كه گفتيم - به سوى غطفان بيرون آمد و در ذو القصه با آنان نبرد كرد و غطفانيان پس از هزيمت در بزاخه به طليحه و بنى اسد پيوستند . بنى عامر و هوازن همچنان در انتظار اقدام ابو بكر بودند . خالد روان شد . عيينة بن حصن در براخه - يكى از آب‌هاى بنى اسد - بود ، او به يارى طليحه برخاسته بود . ابو بكر چنان وانمود كه خالد قصد خيبر دارد ولى او را به قبايل طى مىفرستاد . عدى بن حاتم با سپاهى همراه او شد و او را گفت كه من از ميان قبايل طى سپاهى گرد مىآورم كه با تو بر سر دشمنانت بتازند . و چنين كرد . خالد عكاشة بن محصن و ثابت بن اقرم از انصار را به عنوان طلايه بر سر طليحه فرستاد . طليحه و برادرش با آن دو ، نبرد كردند و هر دو را كشتند . چون مسلمانان از اين واقعه خبر يافتند ، خشمناك شدند . خالد به بقيهء سپاه خود پرداخت و ثابت بن قيس را بر انصار و عدى بن حاتم را بر قبايل طى گمارد . دو سپاه رو به روى هم صف كشيدند . عيينة بن حصن با هفتصد مرد از غطفان با طليحه بود . جنگ درگرفت . طليحه خود را در عبايى پيچيده بود و گفته بود كه در انتظار وحى است . چون كار جنگ بالا گرفت عيينه نزد او آمد و پرسيد : آيا فرشته‌اى نزد تو آمد ؟ گفت : نه . و اين كار سه بار تكرار شد . بار سوم گفت : آرى . عيينه پرسيد : چه وحى آورده است ؟ گفت : اين آيات را : ان لك رحى كرحاه و حديثا لا تنساه . عيينه گفت : اى بنى فزاره اين مرد ، دروغگو است و بازگشت . پس روى در هزيمت نهادند و جمعى كشته شدند . چون طليحه در تنگنا افتاد بر اسبش پريد و زن خود را نيز برداشت و با او به شام گريخت . در آنجا بر بنى كلب از قبايل قضاعه ، در نقع وارد شد و بماند تا قبايل اسد و غطفان اسلام آوردند .\r\nاو نيز اسلام آورد . در ايام عمر به قصد عمره ، بيرون آمد و به مدينه رفت و با عمر بيعت كرد .\r\nعمر او را با سپاه شام روانهء نبرد كرد و در فتح شام آزمايش‌هاى نيكو داد . در واقعهء بزاخه به زن و فرزند بنى اسد ، آسيبى نرسيد . زيرا آنان را به دژهايى نزديك واسط برده بودند ولى بنى اسد از بيم آنكه مباد به زن و فرزندشان آسيبى رسد ، اسلام آوردند .\r\n\r\n","description":"","footnote":"","page_name":" 481 ","page_number":505},
  {"content":"\r\n\r\n\r\nخبر هوازن و سليم و بنى عامر\r\nبنى عامر ، در انتظار كار طليحه و اقدامات قبايل اسد و غطفان بودند تا آنگاه كه در تنگنا افتادند . قرة بن هبيره در ميان بنى كعب بود و علقمه بن علاثه [ 1 
  ] در ميان بنى كلاب .\r\nعلقمه بعد از فتح طائف مرتد شده بود . چون پيامبر ( ص ) ، وفات كرد ، نزد قوم خود بازگشت .\r\nاين خبر به ابو بكر رسيد . سريه‌اى را با قعقاع بن عمرو - از بنى تميم - بر سر او فرستاد . قعقاع حمله كرد . علقمه منهزم شد و با زنان و فرزندان و قوم خود ، همه تسليم شدند و اسلام آوردند .\r\nاما قرة بن هبيره با عمرو بن العاص كه از عمان باز مىگشت ، ديدار كرد و گفت : زكات را برداريد كه اگر بر عرب خراج بگذاريد ، با شما خوشدل نشوند و از شما فرمان نبرند ، عمرو خشمگين شد و سخن او به گوش ابو بكر رسانيد . چون خالد قبايل بنى اسد و غطفان را بر جاى خود نشاند ، قبايل هوازن و سليم و عامر كه چشم به راه سرنوشت آنان بودند ، نزد خالد آمدند و اسلام آوردند . اسلام همه پذيرفته آمد مگر آنان كه در ايام رده بر يكى از مسلمانان تجاوز ورزيده بودند ، كه اينان را گرفتند و به سوختن يا افكندن در چاه يا سنگباران كردن يا انداختن از فراز كوه ، كيفر دادند . چون خالد از كار بنى عامر فراغت يافت . عيينة بن حصن و قرة بن هبيرة را بند برنهاد و نزد ابو بكر فرستاد . ابو بكر از گناهشان درگذشت و خونشان را نريخت .\r\nآنگاه قبايل غطفان گرد سلمى دختر مالك بن حذيفة را بين ظفر و حوأب گرفتند . اين سلمى پيش از اين اسير شده بود و عايشه او را آزاد كرده بود . روزى پيامبر ( ص ) بر او كه در خانهء عايشه در ميان ديگر زنان نشسته بود داخل شد و گفت : يكى از شماها سگان حوأب را به پارس كردن وا مىدارد . و اين سلمى بود ، آنگاه كه مرتد شد و گروهى از مردم غطفان و هوازن و سليم و طى و اسد بر او اجتماع كرده بودند ، اين خبر به خالد رسيد و او در آن روزها به گرفتن خونبها و جمع آورى صدقات مشغول بود . خالد به جانب سلمى روان شد . و نبردى در گرفت و سلمى همچنان بر شتر خود نشسته بود تا آنگاه كه شتر را پى كردند و سلمى را كشتند و صد مرد بر گرد هودج او كشته شدند و باقى روى به هزيمت نهادند . خالد خبر اين پيروزى بداد و بيست شب پس از آن از پى قره رفت .\r\nاما بنى سليم ، فجاءة بن عبد ياليل نزد ابو بكر آمد و دعوى مسلمانى كرد و از او سلاح خواست تا به جنگ مرتدان برود . ابو بكر او را سلاح و فرمانروايى داد ، اما چون به جواء [ 2 
  ] رسيد ، ارتداد آغاز كرد و نجبة بن ابى الميثاء [ 3 
  ] از بنى شريد را گسيل داشت و گفت بر مسلمانان بنى سليم و هوازن حمله‌ور شود . ابو بكر نزد طريفة بن حاجز كه از سوى او بر جرهم فرمان\r\n\r\n\r\n","description":"","footnote":"\r\n[ ( 1 ) 
  ] علاقه .\r\n[ ( 2 ) 
  ] جون .\r\n[ ( 3 ) 
  ] نجية بن ابى المثنى .\r\n","page_name":" 482 ","page_number":506},
  {"content":"\r\n\r\nمىراند كس فرستاد تا با همدستى عبد اللّه بن قيس الحاشى [ 1 
  ] به سركوبى او بروند . اين دو راهى نبرد شدند . در اين نبرد نجبه كشته شد و فجاءه بگريخت . طريفه از پى او روان شد و او را اسير كرد و نزد ابو بكر آورد . در مصلاى مدينه هيزم گرد آوردند و در آن آتش زدند و او را دست و پاى بسته در آتش افكندند و بسوختند . و بنى سليم همگى از ارتداد به اسلام بازگشتند و با اينان ابو شجرة بن عبد العزى بن الخنساء نيز ، از ارتداد باز آمد .\r\n\r\nخبر بنى تميم و سجاح\r\nچون رسول خدا ( ص ) وفات يافت ، عمال او بر بنى تميم عبارت بودند از : زبرقان بن بدر ، ( بر رباب و عوف و ابناء ) و قيس بن عاصم ، ( بر مقاعس و بطون ) و صفوان بن صفوان و سبرة بن عمرو ، ( بر بنى عمرو ) و وكيع بن مالك ( بر بنى مالك ) و مالك بن نويره ، ( بر بنى حنظله ) .\r\nچون خبر وفات پيامبر به صفوان رسيد ، با صدقات بنى عمرو ، نزد ابو بكر آمد ، زبرقان نيز با صدقات قوم خود بيامد ولى قيس بن عاصم كه منتظر اقدام زبرقان بود تا با او مخالفت ورزد راه ديگرى در پيش گرفت .\r\nدر اين احوال سجاح دختر حارث بن سويد بن عقفان - يكى از بطون تغلب - نزد آنان آمد .\r\nاو پس از وفات پيامبر ، دعوى پيامبرى كرده بود و هذيل بن عمران از بنى تغلب و عقة [ 2 
  ] بن هلال از بنى النمر و سليل بن قيس از بنى شيبان و زياد بن فلان [ 3 
  ] به او گرويده بودند . هذيل نصرانى بود ولى دين خود را ترك گفت و به دين سجاح درآمده بود . سجاح ، در اين جمع از جزيره به قصد مدينه آمده بود تا با ابو بكر و مسلمانان جنگ كند . چون به ناحيهء جرف رسيد ميان بنى تميم اختلاف كلمه افتاد . مالك بن نويره با سجاح طرح آشتى افكند و او را از جنگ منصرف ساخت و او را عليه بنى تميم برانگيخت . بنى تميم از برابر او گريختند . در اين حال وكيع بن مالك نزد او بازگشت . بنى رباب و بنى ضبه اجتماع كردند و پس از نبردى كه ميان آنان و سجاح رخ داد ، راه مصالحه در پيش گرفتند . سجاح با كسانى كه با او همراه شده بودند ، راهى مدينه شد . تا به نباج رسيد . بنى هجيم [ 4 
  ] با همدستى بنى عمرو ، راه بر آنان بگرفتند و كشتار كردند و هذيل و عقه را اسير نمودند ولى بدان شرط كه به سرزمين آنان قدم ننهند ، اسيران را آزاد كردند . مالك بن نويره و وكيع بن مالك ، نزد قوم خود بازگشتند و سجاح و ياران از دست يافتن به ايشان به نوميدى افتادند . سجاح آهنگ بنى حنيفه كرد و از بنى تميم ، زبرقان بن بدر و عطارد بن حاجب و عمرو بن الاهتم و غيلان بن حريث و شبث بن ربعى و نظاير اينان ، با او بودند . چون اين خبر به مسيلمه رسيد بيمناك شد . اين بود كه ثمامة بن اثال را نزد او فرستاد تا با او مصالحه كند . اين سجاح نصرانى بود و اين مذهب را از نصاراى\r\n\r\n\r\n","description":"","footnote":"\r\n[ ( 1 ) 
  ] الحاسبى .\r\n[ ( 2 ) 
  ] عقبه .\r\n[ ( 3 ) 
  ] بلال .\r\n[ ( 4 ) 
  ] نجيم .\r\n","page_name":" 483 ","page_number":507},
  {"content":"\r\n\r\nتغلب گرفته بود . مسيلمه او را گفت : نيمى از زمين از ما و نيم ديگر از قريش ولى آنان را با عدالت كارى نيست اين است كه آن نصف ديگر را هم براى تو قرار دادم . گويند كه : او نزد مسيلمه آمد و از او امان خواست . مسيلمه از دژ خود بيرون آمد و به خيمه‌اى كه براى او زده بود داخل شد سجاح نيز به خيمه درآمد و هر دو براى هم جمله‌هايى مسجع ادا مىكردند .\r\nسجاح به پيامبرى او شهادت داد و مسيلمه او را براى خود خواستگارى كرد و با او ازدواج نمود . سجاح سه روز نزد او بماند سپس نزد قوم خود بازگشت . قوم او از اينكه بدون مهر ازدواج كرده است او را ملامت نمودند . بار ديگر سجاح نزد مسيلمه آمد . مسيلمه او را گفت كه در ميان قوم خود ندا ده كه من نماز صبح و شام را كه محمد بر مردم واجب ساخته بود ، از آنان برداشتم و مسيلمه غلات يمامه را به او داد . بدينسان كه يك سال ، نيمى از آن را بگيرد و سال ديگر نيم ديگر را . سجاح هذيل و عقه را براى گرفتن نيم دوم در آنجا نهاد . در اين احوال ، خالد بن وليد و سپاه او بيامدند و آن جمع پريشان شد و پراكنده گشت . سجاح به بلاد جزيره رفت و همچنان در ميان بنى تغلب بود تا آنگاه كه معاويه در عام الجماعه بنى عقفان و عشيرهء او را به كوفه انتقال داد . در اين هنگام سجاح اسلام آورد و مسلمانى نيكو شد .\r\nچون آن جمع پراكنده شد ، زبرقان و اقرع نزد ابو بكر آمدند و گفتند كه خراج بحرين را به ما واگذار ، امور آنجا را كفايت مىكنيم . ابو بكر پذيرفت و پيمان نوشت . طلحة بن عبيد اللّه ميانشان درآمد و شد بود چون پيمان نامه را نزد عمر آورد تا بر آن شهادت دهد ، عمر آن را بردريد و نابود كرد . طلحه خشمناك شد و ابو بكر را گفت : تو امير هستى يا عمر ؟ عمر گفت :\r\nمن فرمانبردار اويم . اقرع و زبرقان با خالد بن وليد در همهء نبردها حاضر بودند تا آنگاه كه اقرع با شرحبيل به دومة الجندل رفت .\r\n\r\nخبر بطاح و مالك بن نويره\r\nچون سجاح به بلاد جزيره بازگشت و بنى تميم به اسلام بازگشتند ، مالك بن نويره در كار خود متحير ماند بنى حنظله - از بنى تميم - گرد او را گرفتند و همگان در بطاح گرد آمدند .\r\nخالد بن وليد به سوى مالك روان شد . البته انصار از او مىخواستند كه منتظر فرمان ابو بكر بماند . از اين رو با او همراهى نمىكردند ، ولى خالد مىگفت ، فرصت را نبايد از دست داد .\r\nاين بود كه انصار سر در خط فرمانش آوردند . اما مالك بن نويره چون در كار خود متحير شده بود ، بنى حنظله را از گرد خود پراكنده ساخت و آنان را از قتال بازداشت . و به خانهء خود بازگشت . خالد سريه‌هايى را براى دعوت مردم به اسلام فرستاده بود . اينان هر كه را دعوت اجابت نمىكرد ، مىآوردند و مىكشتند . پس مالك بن نويره را با جمعى از بنى ثعلبة بن يربوع آوردند . ابو قتاده شهادت داد كه آنان اذان مىگويند و نماز مىخوانند . خالد آنان را به دست ضرار بن الازور سپرد . آن شب شبى سرد و بارانى بود ، منادى خالد ندا داد كه اسيرانتان\r\n\r\n","description":"","footnote":"","page_name":" 484 ","page_number":508},
  {"content":"\r\n\r\nرا گرم كنيد و اين واژه ( ادفئوا گرم كنيد ) در زبان كنانه به معنى « بكشيد » بود و چون ضرار از كنانه بود ، مالك بن نويره را بكشت . چون خالد بشنيد تأسف خورد ولى كار به پايان آمده بود . ابو قتاده ، خالد را سرزنش كرد ، خالد بر او خشم گرفت و او را براند و به ابو بكر پيوست .\r\nگويند كه چون آنان را نزد خالد آوردند مالك خالد را خطاب كرد و گفت : نپندارم كه رفيق شما جز اين مىكرد . خالد گفت : آيا او رفيق تو نيست ؟ و او را كشت و همه ياران او را نيز به قتل آورد . سپس خالد نزد ابو بكر آمد . عمر اشارت كرد بايد به كيفر قتل مالك بن نويره به حبس افتد و يا از مقام خود عزل شود . ابو بكر گفت : شمشيرى را كه خدا به روى كافران كشيده است ، نمىشكنم و ديه خون مالك بن نويره و اصحابش را بداد و خالد را به كارى كه داشت ، بازگردانيد .\r\n\r\nخبر مسيلمه و يمامه\r\nچون ابو بكر ( رض ) ، عكرمة بن ابى جهل را به سوى مسيلمهء كذاب فرستاد و شرحبيل را از پى او روان ساخت ، عكرمه با شتاب دست به كار شد و مسيلمه منهزم گشت . عكرمه جريان واقعه را به ابو بكر نوشت . ابو بكر در جواب او نوشت كه باز مگرد كه مردم سست گردند ، نزد حذيفه و عرفجه رو ، با مهرة و مردم عمان قتال كنيد و چون از اين كار فراغت يافتيد ، تو و سپاهيانت به جانب يمن برويد و هر كه را در راه يافتيد ، با خود همدست سازيد تا در يمن و حضرموت به مهاجر بن اميه برسيد . و به شرحبيل نيز نوشت كه به سوى خالد رود و گفت كه : چون فارغ شديد تو به قضاعه رو و با عمرو بن العاص ، مرتدان ايشان را گوشمال ده . چون خالد از بطاح فراغت يافت و ابو بكر از او خشنود شد او را به سوى مسيلمه روان داشت و جماعتى با او همراه ساخت . امير مهاجران ، ابو حذيفه و زيد بن الخطاب بودند و امير انصار ، ثابت بن قيس و براء بن عازب . خالد در بطاح درنگ كرد تا سپاه در رسد ، پس به جانب يمامه راند . بنى حنيفه در آن روزگار فراوان بودند ، گويند چهل هزار جنگجو در آن قريه‌ها پراكنده بودند . شرحبيل نيز چونان عكرمه ، در قتال مسيلمه شتاب كرده بود و شكست خورده بود . چون خالد آمد او را بدين كار ملامت نمود . ابو بكر براى پشتيبانى خالد ، سليط را روان فرمود . جماعتى از ياران سجاح كه در آنجا تجمع كرده بودند ، بگريختند و مسيلمه همچنان به جعل آيات مشغول بود . نهار الرجال بن عنفوه كه از اشراف بنى حنيفه بود به سود مسيلمه شهادت داد كه رسول خدا ( ص ) ، او را در امر نبوت با خود شريك ساخته است .\r\nاين نهار الرجال به نزد رسول خدا ( ص ) مهاجرت كرده بود و در آنجا قرآن و علم دين آموخته بود . چون مسيلمه مرتد شد ، پيامبر او را به عنوان معلم به يمامه فرستاد و هر فتنه كه از بنى حنيفه پديد آمد ، از او بود . اين مرد به مسيلمه گرويد و به سود او شهادت داد و گفت بعد از وفات پيامبر ، پيامبرى از آن اوست . بدين سبب كار او بالا گرفته بود . مسيلمه عباراتى\r\n\r\n","description":"","footnote":"","page_name":" 485 ","page_number":509},
  {"content":"\r\n\r\nمسجع مىگفت و مردم مىپنداشتند كه وحى و قرآن است و كارهايى شعبده مىكرد كه مىپنداشتند معجزه است . چون بنى حنيفه از نزديك شدن خالد آگاهى يافتند بيرون شدند و در منتهاى يمامه لشگرگاه زدند و مردم را به يارى خود فرا خواندند و مردم نيز گرد آمدند . چون خالد در رسيد شرحبيل بن حسنه با او ديدار كرد ، خالد او را طلايهء سپاه خود قرار داد . تا يك شب بر مجاعه كه با چهل يا شصت تن از بلاد بنى عامر باز مىگشت حمله آوردند .\r\nمجاعه براى گرفتن خونبهايى ، به ميان بنى تميم رفته بود . مسلمانان او و يارانش را دستگير كردند . خالد فرمان داد تا همه را جز مجاعه كشتند . پس خالد با بنى حنيفه و مسيلمه جنگ درپيوست . رجال ، طلايه‌دار لشكر مسيلمه بود . جنگ سخت شد و مسلمانان باز پس نشستند آن قدر كه بنى حنيفه به خيمهء خالد درآمدند و مجاعه در آنجا در بند بود . ام تميم زن خالد نيز در آنجا بود . مجاعه در برابر بنى حنيفه از زن خالد دفاع كرد . سپس مسلمانان بازگشتند و بر بنى حنيفه حمله كردند . محكم بن الطفيل گفت : اى بنى حنيفه ، شما به حديقه بازگرديد ، من از قفاى شما نبرد مىكنم . ساعتى جنگ كرد ، سپس عبد الرحمان بن ابى بكر او را بكشت .\r\nو از مسلمانان جمعى كشته شدند . چون ثابت بن قيس و زيد بن الخطاب و ابو حذيفه و سالم غلام او . آنگاه براء بن مالك ، برادر انس بن مالك . گويند كه براء را هنگام نبرد لرزشى عارض مىگشت ، چنان كه چند مرد بر روى او مىنشستند ، تا آنگاه كه بول مىكرد ، پس چون شير از جاى مىجست و جنگ آغاز مىكرد و كارهاى شگرف مىنمود .\r\nپس خداوند دشمن را منهزم ساخت و مسلمانان آنان را به حديقه راندند و مسيلمه در آنجا بود . براء گفت ، مرا از بالاى ديوار بر آنها بيفكنيد چنين كردند و براء در برابر در حديقه با آنان نبردى سخت كرد و در را بگشود و مسلمانان به درون رفتند .\r\nگويند كه چون خالد بر بنى حنيفه و مسيلمه فرود آمد و آسياب جنگ به چرخش درآمد خود مبارز طلبيد و هر كس كه به ميدان او آمد كشته شد . سپس مسيلمه را به مبارزه و سخن گفتن طلبيد . مسيلمه براى مبارزه با خالد بيرون آمد ولى در اين مبارزه خالد بر او پيروز شد و او روى به گريز نهاد و مسلمانان از پى آنان تاخت آوردند و آنان به هزيمت شدند . مردم وقتى از مسيلمه پرسيدند كه تو ما را به كجا وعده مىدادى ؟ و او گفت : براى دفاع از احباب خود نبرد كنيد ، از گرد او پراكنده شدند . در اين حال وحشى بر او حمله آورد و او را زد و بكشت . مسلمانان تيغ در بنى حنيفه نهادند ، و هفده هزار تن از آنان را بكشتند . خالد مجاعه را آورد تا در ميان كشتگان بگردد و مسيلمه را به او نشان دهد . در اين جستجو به كشته محكم رسيدند . خالد گفت : اين است . مجاعه گفت : نه ، اين مردى زيبا روى است . سپس مسيلمه را كه صورتى زشت و بينىيى واپس جسته داشت به او نشان داد . خالد گفت : اين بود آن مردى كه آن همه حوادث را بر سر شما آورد ؟ . مجاعه گفت : اينها كه ديدى اندكى از مردم او بودند ، مردم در دژها هستند . بيا تا ميان تو و قوم خود صلح برقرار كنم . خالد در بيرون دژ هر چه مال\r\n\r\n","description":"","footnote":"","page_name":" 486 ","page_number":510},
  {"content":"\r\n\r\nوزن و كودك يافت برگرفته و سپاه خود را به حمله بر دژها جهت ربودن غنايم ، فرا خوانده بود .\r\nچون مجاعه اين سخن شنيد ، گفت با تو صلح مىكنم كه هر چه در دژهاست از آن تو باشد ولى به كسى آسيبى نرسد و اينك مىروم تا با آنان مشورت كنم . پس به دژ آمد و زنان را سلاح داد و گفت تا بر باروها بايستند . سپس بازگشت و گفت : اينان شروط صلح را نمىپذيرند . خالد بر سر باروها نگريست از كثرت مردم سياه شده بود . مسلمانان ديگر خسته و كوفته شده بودند و از انصار سيصد و شصت تن و از مهاجران نيز همين شمار و از مردم ديگر كه تابع آنان بودند نيز همين شمار ، يا بيشتر كشته شده بودند آنان نيز كه باقى مانده بودند ، همه زخم خورده بودند ، اين بود كه به صلح رضا داد بدين قرار كه هر چه زر و سيم هست ، از آن مسلمانان باشد . علاوه بر اين نيمى از زنان را برده كنند و يك باغ و يك مزرعه از هر قريه‌اى بدهند . اهل دژ نپذيرفتند . خالد پيشنهاد يك ربع كرد ، اهل دژها پذيرفتند و دژها را گشودند چون مسلمانان داخل شدند جز زنان و كودكان هيچ نيافتند . خالد گفت : اى مجاعه تو مرا فريب دادى . مجاعه گفت : اينان قوم من هستند و جز اين كار ديگرى نمىتوانستم كرد .\r\nسلمة بن عمير گفت : ما اين صلح را نمىپذيريم ، به دژها پناه مىبريم و به قريه‌هاى ديگر پيغام مىفرستيم تا ما را يارى كنند كه طعام فراوان داريم و زمستان در راه است . مجاعه راى او را نپسنديد و گفت : اگر من فريبشان نداده بودم ، به اين مقدار راضى نمىشدند . پس هفت تن از وجوه قوم با او بيرون آمدند و با خالد پيمان صلح بستند . آنگاه مردم نيز براى بيعت حاضر شدند . سلمة بن عمير مىخواست به ناگاه خالد را بكشد اما خالد او را بديد و ياران خود را از اقدام او آگاه كرد . آنان او را بگرفتند و به زندانش افكندند . چون از آنجا حركت كرد ، سلمه را نيز با خود بياوردند و در راه او را كشتند . ابو بكر با سلمة بن وقش ، نزد خالد نامه‌اى فرستاد كه اگر خداوند او را پيروز گردانيد ، از بنى حنيفه همه كسانى را كه به سن جوانى رسيده‌اند و صورتشان موى درآورده است ، بكشد . چون سلمه فرا رسيد پيمان صلح بسته شده بود . خالد به پيمان خود وفا كرد و با هيئتى از مردم آن ديار نزد ابو بكر آمد . ابو بكر اسلام ايشان را بپذيرفت و خواست تا براى او از سجع‌هاى مسيلمه بخوانند ، آنان خواندند . ابو بكر گفت : سبحان اللّه اين سخنى است كه از خدا و مرد خدا زاده نشود چگونه شما را بفريفته است . آنگاه آنان را نزد قومشان باز گردانيد .\r\n\r\nمرتد شدن حطم و مردم بحرين\r\nچون خالد از كار يمامه فراغت يافت ، به يكى از وادىهاى يمامه رفت . و در آنجا قبايل عبد القيس و بكر بن وائل و بعضى ديگر از احياء ربيعه ، بعد از وفات پيامبر ( ص ) مرتد شده بودند و پس از اندك مدتى بعد از اينان منذر بن ساوى نيز راه ارتداد پيموده بود . عبد القيس را جارود بن المعلى از ارتداد بازداشت . او با وفدى نزد پيامبر آمده بود و اسلام آورده بود\r\n\r\n","description":"","footnote":"","page_name":" 487 ","page_number":511},
  {"content":"\r\n\r\nو قوم خود را به اسلام خوانده بود . آنان نيز اسلام آورده بودند . چون خبر وفات پيامبر به آنان رسيد ، مرتد شدند ، و گفتند اگر محمد پيامبر بود نمىمرد . جارود به آنان گفت : مىدانيد كه خدا را پيش از محمد پيامبرانى بوده كه شما آنان را نديده‌ايد و مىدانيد كه آنان مرده‌اند .\r\nمحمد هم مانند آنان مرده است . پس جارود خود كلمهء شهادت بر زبان راند ، آنان نيز شهادتين گفتند و به اسلام بازگشتند و در اسلام خود ثابت قدم شدند .\r\nابن اسحاق گويد : ابو بكر علاء الحضرمى را نزد منذر بن ساوى فرستاد . ابن منذر را رسول خدا ( ص ) حكومت بحرين داده بود . چون پيامبر ( ص ) وفات كرد قبيلهء ربيعه مرتد شد و منذر بن النعمان بن المنذر را - كه مغرور ناميده مىشد - به پادشاهى برداشت آنسان كه قوم او در حيره پادشاه بودند . جارود و قبيلهء عبد القيس در اسلام خود پاى فشردند بكر بن وائل نيز مرتد ماندند .\r\nحطم بن ضبيعه - از قيس بن ثعلبه - خروج كرد و در سرزمين ميان قطيف و هجر لشكرگاه زد . و سپاهى به دارين فرستاد و نيز نزد مغرور منذر بن نعمان بن المنذر كس فرستاد و او را به جؤاثاء فرستاد . و گفتش تو رزم را پاى دار ، اگر پيروز شدى ترا بر بحرين پادشاهى خواهم داد تا چنان كه نعمان در حيره حكومت مىكرد تو در بحرين فرمان برانى .\r\nپس مسلمانان او را در جواثاء به محاصره افكندند .\r\nعلاء الحضرمى براى قتال اهل رده به بحرين آمد و بر يمامه گذشت . ثمامة بن اثال با جمعى از مسلمانان بنى حنيفه به دو پيوستند .\r\nمشركان جز مردم دارين ، بر حطم گرد آمدند و مسلمانان گرد علاء الحضرمى را گرفتند و خندق كندند و جنگ در پيوستند . در يكى از شب‌ها مسلمانان بانگ و فرياد بسيار شنيدند .\r\nكس فرستادند تا از آن خبر آرد . خبر آمد كه سپاهيان دشمن مست‌اند . مسلمانان همان شب حمله آوردند و تيغ در آنان نهادند و از خندق گذشتند . جمعى از سپاه خصم بگريختند و جمعى مقتول و اسير شدند . قيس بن عاصم ، حطم بن ضبيعه [ 1 
  ] را بيفكند و ابجر [ 2 
  ] بن بجير در رسيد و او را به قتل آورد . عفيف بن المنذر التميمى مغرور المنذر [ 3 
  ] بن النعمان را به اسارت درآورد ، او به علاء الحضرمى گفت : مرا پناه ده . علاء گفت ، تو به اين مردم مغرور شدى ! گفت : آرى من ملقب به مغرورم . سپس علاء روان شد و در هجر اقامت گزيد و مغرور المنذر بن النعمان را بكشت .\r\nبعضى گويند مغرور اسم او بود - نه لقب او - آنگاه غنايم را ميان مردم پخش كرد . به عفيف بن المنذر و قيس بن عاصم و ثمامة بن اثال ، از جامه‌ها و ديگر لباس‌هاى آن قوم سهمى داد .\r\nگروهى از بقاياى سپاه با چند كشتى دشمن به دارين گريختند و گروهى نزد قومشان بازگشتند .\r\nعلاء به كسانى از بكر بن وائل كه در اسلام خود ثابت مانده بودند و نيز به عتيبة [ 4 
  ] التميمى و\r\n\r\n\r\n","description":"","footnote":"\r\n[ ( 1 ) 
  ] ربيعه .\r\n[ ( 2 ) 
  ] جابر .\r\n[ ( 3 ) 
  ] سويد .\r\n[ ( 4 ) 
  ] خصفه .\r\n","page_name":" 488 ","page_number":512},
  {"content":"\r\n\r\nمثنى بن حارثه نوشت كه در هر راه به كمين اهل رده بنشينند . همهء فراريان در دارين گرد آمدند . علاء الحضرمى مردم را فرا خواند و گفت همچنانكه بر پشت چارپايان خود قرار گرفته‌ايد ، از دريا بگذريد و همه اين دعا را بخوانيد : يا ارحم الراحمين ، يا كريم . يا حليم .\r\nيا احد . يا صمد . يا محيى الموتى . يا حى و يا قيوم . لا إله الا انت . يا ربنا . مسلمانان به خليج داخل شدند . چنان كه گويى بر ريگستان مىگذرند . يك شب و يك روز راه مىپيمودند و پاى هيچ شترى در آب فرو نرفت . پس با دشمن روبرو شدند و جنگ در پيوستند و در دارين هيچ كس را زنده نگذاشتند و همه زنان و كودكان را به اسارت آوردند و همه دارايىها را بار كرده ، روانه نمودند . چنان كه به هر سوار شش هزار و به هر پياده دو هزار ( درهم ؟ ) رسيد آنگاه علاء به بحرين بازگشت و اسلام در آنجا استقرار يافت .\r\nآنگاه شهرت يافت كه شيبان و ثعلبه و حر در زير علم مفروق الشيبانى گرد آمده و همه مرتد گشته‌اند . علاء الحضرمى - بدان دلگرم شد كه لهازم آنان را پراكنده خواهد كرد .\r\nزيرا اينان براى يارى او گرد آمده بودند علاء الحضرمى مردم را باز گردانيد مردم بازگشتند مگر كسانى كه درنگ در آنجا را خواستار بودند . ثمامة بن اثال نيز بازگشت . چون بر قبيلهء قيس بن ثعلبة بن بكر بن وائل رسيد ، آنان جبهء حطم را بر تن او ديدند . گفتند : اوست كه حطم را كشته است . گفت من او را نكشته‌ام اين جبه را امير از ميان غنايم جنگى به من داده است . آنان اين عذر نپذيرفتند و او را به قتل آوردند .\r\nعلاء ماجراى هزيمت اهل خندق و قتل حطم و ديگران را به ابو بكر نوشت . ابو بكر پاسخ داد كه اگر به تو خبر رسيد كه باز هم در بنى ثعلبه از رده سخن مىگويند بر سر آنان سپاه بفرست نخست اندرزشان ده و سپس آنان را تار و مار ساز .\r\n\r\nمرتد شدن مردم عمان و مهره و يمن\r\nبعد از وفات پيامبر ، مردى از ازد كه او را لقيط بن مالك مىگفتند و در عصر جاهلى با جلندى دم از همسرى مىزده ، پديد آمد و دعوى نبوت كرد . آنگاه دو پادشاه را كه در آن سرزمين بودند ، يعنى جيفر و عياذ [ 1 
  ] ، پسران جلندى را از آنجا براند و بر سراسر عمان دست يافت .\r\nجيفر نزد ابو بكر كس فرستاد و او را از حادثه آگاه ساخت ابو بكر حذيفة بن محصن را كه از حمير بود با عرفجة البارقى روانه داشت . حذيفه به عمان رفت و عرفجه به مهره ، و اگر در يك جاى گرد آمدند امير كسى باشد كه كار به دست اوست و هر دو با جيفر مكاتبه كنند و راى او را مقدم دارند . نيز ابو بكر عكرمه را به يمامه و براى دفع مسيلمه فرستاده بود و اكنون كه كار مسيلمه به پايان آمده بود ، او را فرمان داد كه به جانب حذيفه و عرفجه روان شود تا\r\n\r\n\r\n","description":"","footnote":"\r\n[ ( 1 ) 
  ] عباد .\r\n","page_name":" 489 ","page_number":513},
  {"content":"\r\n\r\nهمراه آنان در عمان و مهره نبرد كند و چون از آن كار فراغت يافتند به يمن باز گردند . عكرمه روان شد و پيش از آنكه آنان به يمن رسند به آنان پيوست . ابو بكر سفارش كرده بود كه به راى عكرمه كار كنند و از آنجا با جيفر و عياذ مكاتبه آغاز كردند . خبر رسيدن اين سپاه به لقيط رسيد .\r\nشهر دبا را لشكرگاه كرد ، در حالى كه لشكر جيفر و عياذ در صحار بود . جيفر و عياذ [ 1 
  ] نزد ، حذيفه و عرفجه و عكرمه كس فرستادند و ايشان با بعضى از سران سپاه لقيط مكاتبه كردند ولى آنان سر به فرمان نياوردند . پس دو لشكر دل بر جنگ نهادند لقيط زن و فرزندش را پشت صفوف لشكر خود جاى داده بود . مسلمانان خواستند روى در گريز نهند كه جماعتى از بنى ناجيه به ياريشان آمدند . سردار ايشان خريت بن راشد بود و نيز جمعى از عبد القيس به سردارى سيحان بن صوحان . اين امر سبب شد كه دشمن منهزم گردد و مسلمانان پيروز گردند و قريب به ده هزار تن را بكشند و زنان و فرزندان را به اسارت گيرند و پيروزى را به كمال رسانند . پس اموال را تقسيم كردند و خمس آن را همراه با عرفجه نزد ابو بكر فرستادند . اين خمس هشتصد رأس [ برده 
  ] بود . حذيفه در عمان ماند و عكرمه به مهره رفت . او از مردم عمان و ساكنان حوالى آن از ناحيهء ازد و عبد القيس و بنى سعد [ 2 
  ] از تميم سپاهى گرد آورد و بر مهره حمله آورد . در شهر دو گروه بودند كه بر سر رياست با يك ديگر كشمكش داشتند . يكى از اين دو گروه فرمان عكرمه را گردن نهاد و با مسلمانان همدست شد ، تا آن گروه ديگر را شكست دادند و رئيسشان را نيز بكشتند . در اين جنگ ، غنايم بسيار به دست مسلمانان افتاد ، از جمله دو هزار اشتر اصيل بود . مسلمانان با گرفتن اين غنايم ، نيرومند گشتند و همه مردم آن نواحى اسلام آوردند . اينان مردم نجد و روضه و ساحل و جزاير و مر و لبان و جيروت [ 3 
  ] و ظهور الشحر [ 4 
  ] و صبرات [ 5 
  ] و ذات الخيم بودند كه همه دعوت اسلام را پذيرا گشتند . عكرمه اين بشارت را به ابو بكر رسانيد و خود با ديگران چنان كه ابو بكر گفته بود ، به سوى مهاجرين ابى اميه به يمن رفتند .\r\n\r\nرفتن فرستادگانى به عراق و صلح حيره\r\nچون خالد از كار يمامه فراغت يافت در محرم سال دوازدهم هجرى ابو بكر او را فرمان داد كه به عراق و فرج الهند [ 6 
  ] - كه همان شهر ابله در منتهاى درياى فارس در جهت شمالى و نزديك بصره است - برود و مردم ايران و ديگر امت‌هايى را كه در آن سرزمين هستند به اسلام فرا خواند . خالد از يمامه به عراق راند و گويند كه نخست نزد ابو بكر آمد سپس از مدينه روانهء عراق شد و در بانقيا و باروسما و اليس از قراء سواد ، فرود آمد . اين ناحيه از آن ابن\r\n\r\n\r\n","description":"","footnote":"\r\n[ ( 1 ) 
  ] عياد .\r\n[ ( 2 ) 
  ] سعيد .\r\n[ ( 3 ) 
  ] جيره .\r\n[ ( 4 ) 
  ] الشمر .\r\n[ ( 5 ) 
  ] فرات .\r\n[ ( 6 ) 
  ] مرج الهند .\r\n","page_name":" 490 ","page_number":514},
  {"content":"\r\n\r\nصلوبا بود . او با پرداخت ده هزار دينار با خالد مصالحه كرد . خالد دينارها را بگرفت و به سوى حيره راند . اشراف حيره با اياس بن قبيصة الطائي كه پس از نعمان بن منذر بر آن ديار رياست يافته بود ، بيرون آمدند . خالد آنان را به اسلام يا جزيه يا جنگ فرا خواند . آنان پرداخت نود هزار درهم را به عهده گرفتند . و گويند كه ابو بكر خالد را فرمان داده بود كه از ابله آغاز كند و از پائين عراق بدان سرزمين داخل شود .\r\nابو بكر به عياض بن غنم نوشت كه قصد عراق كند و او از مضيح يعنى از بالاى عراق آغاز كند . قعقاع بن عمرو التميمى [ 1 
  ] و عياض بن عبد غوث [ 2 
  ] الحميرى را به يارى خالد فرستاد .\r\nمثنى بن حارثة الشيبانى نيز از ابو بكر اذن خواسته بود كه در غزوه عراق شركت كند و ابو بكر هم به او اذن داده بود و او پيش از رسيدن خالد به عراق ، به آن ديار قدم نهاد . ابو بكر به مثنى و حرمله و مذعور [ 3 
  ] و سلمى [ 4 
  ] نوشت كه در ابله به خالد پيوندند . با اينان هشت هزار سوار بود و با خالد ده هزار سوار . خالد در مقدمهء خود ، مثنى و پس از او عدى بن حاتم را روان داشت و خود از پى آنان برفت . ميان هر لشكرى يك روزه راه فاصله بود و بنا نهاد كه همه در مكانى به نام حفير گرد آيند و با دشمن نبرد آغاز كنند . فرمانرواى اين مكان يكى از اساورهء ايران بود به نام هرمز . او در خشكى با عرب و در دريا با هنديان همواره در نبرد بود . هرمز به كسرى اردشير نامه نوشت و او را از حادثه آگاه ساخت و با ياران خود به كاظمه روى نهاد و به حفير فرود آمد . و قباد و انوشجان را كه از نسل اردشير بزرگ بودند ، طلايه فرستاد . اين جنگجويان با زنجيرهايى به هم بسته شده بودند كه از جنگ نگريزند .\r\nچون خالد آگاه شد كه ايرانيان پيش از او به حفير آمده‌اند ، سپاه خود را به كاظمه برد . هرمز پيش از او به كاظمه بازگشت . اعراب را با هرمز سخت كينه بود . زيرا او با همسايگان عرب خود ، به بدى رفتار مىكرد . خالد سپاه خود را در جايى كه آب نبود رو به روى سپاه ايران قرار داد . و در پاسخ لشكريان خود گفت : خداوند آب را به هر يك از اين دو گروه كه بيشتر در رزم پاى فشرند ، ارزانى خواهد داشت . پس خداوند ابرى فرستاد . و آبگيرهايى را كه پشت سپاه خالد بود پر آب نمود . چون سپاه خالد فرود آمد ، خالد به ميدان آمد و مبارز طلبيد هرمز به مبارزت بيرون آمد . هر دو پياده بودند . چند ضربت رد و بدل شد . خالد او را مغلوب ساخت . ياران هرمز به يارى او تاختند ولى خالد او را به قتل آورد ، آنگاه قعقاع بن عمرو حمله كرد و آنان را بكشت . ايرانيان به هزيمت شدند و مسلمانان از پى آنان تاختند . اين نبرد ، نبرد ذات السلاسل ناميده شد . خالد ، جامه‌هاى هرمز را خود برداشت . گويند كلاه او صد هزار دينار مىارزيد . خالد خبر اين پيروزى و خمس غنايم را براى ابو بكر فرستاد .\r\nخالد به راه خود ادامه داد ، تا در مكان امروز بصره فرود آمد ، و مثنى بن الحارثه را از\r\n\r\n\r\n","description":"","footnote":"\r\n[ ( 1 ) 
  ] التيمى .\r\n[ ( 2 ) 
  ] عياض بن عوف .\r\n[ ( 3 ) 
  ] مدعور .\r\n[ ( 4 ) 
  ] سلمان .\r\n","page_name":" 491 ","page_number":515},
  {"content":"\r\n\r\nپى دشمن روان ساخت . مثنى حصن المرأه را در حصار گرفت و آن را بگشود صاحب آن كه زنى بود ، اسلام آورد و مثنى او را به عقد خود درآورد . خالد معقل بن مقرن را به ابله فرستاد او ابله را فتح كرد و گويند ابله را عتبة [ 1 
  ] بن غزوان در ايام عمر به سال چهارده بگشوده است .\r\nدر اين حملات خالد و يارانش به كشاورزان آسيبى نرسانيدند بلكه آنان را واگذاشتند تا به كار آبادانى بلاد پردازند . ابو بكر او را چنين فرمان داده بود .\r\nچون نامه هرمز به كسرى اردشير رسيد و از فرا رسيدن خالد خبر يافت ، قارن پسر قريانس را به يارى او فرستاد . چون به مذار [ 2 
  ] رسيد ، فراريان سپاه هرمز هم به ايشان پيوستند . قباد و انوشجان هم با ايشان بودند . اينان همدست شده در الثنى ( نهر ) فرود آمدند خالد بر سر آنان تاخت و نبردى سهمگين درگرفت و قارن به دست معقل بن الاعشى بن النباش كشته شد . نيز عاصم انوشجان را كشت و عدى قباد را . ايرانيان منهزم شدند و قريب به سى هزار تن سواى آنان كه در آب غرقه شدند ، به قتل آمدند . آب مانع آن شد كه مسلمانان به تعقيب آنان پردازند . غنايم بسيار بود . بر كشاورزان جزيه نهادند و آنان در تحت ذمه اسلام درآمدند .\r\nمسلمانان با ايرانيان نبردى بزرگتر از نبرد با قارن نداشته‌اند . اين واقعه را واقعه الثنى گويند ، و ثنى به معنى نهر است .\r\nچون خبر شكست ايرانيان به اردشير رسيد ، اندرزغر را كه سوارى از مردم سواد بود روانهء جنگ نمود و بهمن جادويه را نيز از پى او فرستاد . اندرزغر ( اندرزگر ) از اعراب ميان حيره و كسكر و دهقانان سپاهى ترتيب داد و ولجه را لشكرگاه ساخت . خالد به جانب او روان شد و جنگى سخت درگرفت . اعراب كه پشت سر ايرانيان كمين گرفته بودند بيرون آمدند . ايرانيان به هزيمت شدند و اندرزغر ( اندرزگر ) در بيابان از تشنگى بمرد . خالد به كشاورزان امان داد و در شمار اهل ذمه درآمدند ولى كسانى را كه به يارى آنان برخاسته بودند و نيز زن و فرزند كسانى را كه در جنگ شركت كرده بودند ، اسير كرد . او دو تن از نصاراى بكر بن وائل را يكى پسر جابر بن بجير و ديگرى پسر عبد الاسود العجلى را بيافت و هر دو را به اسارت گرفت . قبايل بكر بن وائل ، از اين حادثه خشمناك شدند و در اليس گرد آمدند ، سردارشان عبد الاسود العجلى بود . اردشير به بهمن جادويه نوشت كه به يارى مسيحيان عرب به اليس برود و با آنان باشد تا آنگاه كه جابان كه از مرزبانان بود به او برسد . بهمن پس از فرار اينك در قسيانا [ 3 
  ] بود . بهمن نزد اردشير آمد تا با او مشورت كند و جابان جانشين او شد . جمعى از نصاراى عرب از قبايل ، عجل و تيم اللات و ضبيعه و اعراب حوالى حيره ، در اليس گرد آمده بودند . چون خبر اجتماع آنان به خالد رسيد ، بدان سو روان گرديد و آنان را از آمدن جابان آگاهى نبود . چون اعراب در رسيدند و بارهاى خود بگشودند\r\n\r\n\r\n","description":"","footnote":"\r\n[ ( 1 ) 
  ] عقبه .\r\n[ ( 2 ) 
  ] مداين .\r\n[ ( 3 ) 
  ] قسينانا .\r\n","page_name":" 492 ","page_number":516},
  {"content":"\r\n\r\nخالد پيش آمد و هماورد خواست . مالك بن قيس بن ميدان آمد و به دست خالد كشته شد از آن پس جنگى سخت درگرفت . مشركان كه در انتظار بهمن بودند پاى فشردند ، پس رو به هزيمت نهادند . بسيارى از ايشان به اسارت افتادند . خالد تيغ در اسيران نهاد تا رودى از خون جارى شد . از اين رو اين نبرد را « نهر الدم » ( رود خون ) گويند . آنگاه به طعامى كه ايرانيان به خوردن آن مشغول بودند ، روى نهاد . مسلمانان به خوردن افتادند . اعراب نان‌هاى نازك را اوراق كاغذ مىپنداشتند و مىپرسيدند اينها چيست ؟ شمار كشتگان به هفتاد هزار رسيد . چون خالد از اليس فراغت يافت ، به امغيشيا [ 1 
  ] روى نهاد و با مردم آنجا نبرد كرد .\r\nمردم آنجا چنان شتابان شهر را ترك گفته بودند كه اموال خود را نبرده بودند . مسلمانان هر چه يافتند بردند و شهر را ويران ساختند .\r\n\r\nفتح حيره\r\nآنگاه خالد به حيره رفت . بار و بنه را با كشتى حمل كرد . مرزبان حيره ، آزاد به بيرون شد در نزديكى غريين لشكرگاه زد و پسر خود را فرستاد تا آب فرات را بگردانيد و كشتىها در گل نشست . خالد در مكانى به نام فرات بادقلى به او رسيد و او و همه كسانى را كه با او همدست شده بودند ، بكشت . آنگاه به جانب پدرش به حيره روان شد . آزاد به كه خبر وفات كسرى اردشير و كشته شدن فرزند خود را شنيد ، بىهيچ جنگى بگريخت . خالد در غريين كه جايگاه او بود ، فرود آمد و قصرهاى حيره را محاصره نمود . و ديرها را بگشود .\r\nمسلمانان كشيشان و راهبان ساكنان قصرها را ندا دادند و به تسليم واداشتند . اياس بن قبيصه از قصر ابيض بيرون آمد . همچنين عمرو بن عبد المسيح بن قيس بن حيان ، موسوم به بقيله نيز تسليم شد . او مردى سالخورده بود . خالد از او پرسيد كه : چه چيز شگفت انگيزى ديده‌اى . گفت : به ياد دارم كه ميان دمشق و حيره قريه‌هايى بود يك زن با اندك راه توشه‌اى كه يك گردهء نان بود از حيره به دمشق مىرسيد . آنگاه خالد با او طرح دوستى افكند و در دست خادم او كيسه‌اى ديد پر از زهر . خالد آن را بستد و بر كف دست خود ريخت و گفت :\r\nاين چيست ؟ گفت : ترسيدم كه حال ديگر باشد و شما را چنان كه اكنون مىيابم ، نيابم . در آن صورت مرگ براى من دوست داشتنىتر بود از اينكه دست به كارى بزنم كه قوم مرا ناخوش آيد . خالد گفت : هيچ كس تا اجلش فرا نرسد ، نخواهد مرد . و گفت : « بسم اللّه الذى لا يضر مع اسمه شىء » و آن زهر به دهان افكند و ساعتى در پيچ و تاب افتاد . آنگاه شادمانه بر پاى خاست ، چنان كه گويى از بند رسته است . عبد المسيح گفت : مادام كه در ميان شما چنين مردان باشند به هر چه اراده كنيد ، خواهيد رسيد . سپس خالد با گرفتن صد و نود و يا دويست\r\n\r\n\r\n","description":"","footnote":"\r\n[ ( 1 ) 
  ] امعيشنا .\r\n","page_name":" 493 ","page_number":517},
  {"content":"\r\n\r\nو نود هزار ( درهم ؟ ) و نيز گرفتن كرامه دختر عبد المسيح براى شويل [ 1 
  ] صلح كرد . اين دختر را پيامبر به او وعده داده بود كه پس از فتح حيره از آن او خواهد بود . اما كرامه با پرداخت هزار درهم خود را از او باز خريد . اين وقايع در آغاز سال دوازدهم هجرى واقع شد .\r\n\r\nذكر وقايع بعد از فتح حيره\r\nدهقانان منتظر بودند كه خالد با مردم حيره چه مىكند . چون كار با آنان به صلح انجاميد ، دهقانان از هر ناحيه نزد او آمدند و با او مصالحه كردند كه از حوالى حيره تا فلاليج و جز آن مقدار هزار هزار و به قولى دو هزار هزار درهم ادا كنند . جز آنچه به خاندان ساسانى مىپردازند . خالد بن ضرار بن الازور و ضرار بن الخطاب و قعقاع بن عمرو و مثنى بن حارثه و عتيبة بن النهاس [ 2 
  ] كه از امراى او بودند ، فرمان داد كه دست به هجوم و غارت يازند و همه سواد را تا سواحل دجله به تصرف آرند . خالد به ملوك ايران نامه نوشت كه : « سپاس خداوندى كه نظام شما را از هم بگسست و كيد و حيله شما را ناچيز گردانيد . و ميان شما اختلاف افكند و اگر ما چنين نمىكرديم به بلايى صعب‌تر گرفتار مىآمديد . و بعد : در فرمان ما در آييد تا شما و سرزمينتان را رها كنيم و به جاى ديگر رويم و گرنه آنچه بايد ، واقع خواهد شد و شما آن را ناخوش خواهيد داشت . و انجام اين كار بر دست قومى خواهد بود كه همچنانكه شما زندگى را دوست مىداريد ، آنان مرگ را پست مىدارند . » و نيز به مرزبانان ايران نوشت :\r\n« سپاس خداوندى كه قدرت شما را درهم شكست و ميان شما اختلاف افكند و حرمتتان را بر باد داد و شوكتتان را ناچيز گردانيد . و بعد : اگر اسلام بياوريد در امان خواهيد بود . اگر نه جزيه بپردازيد تا در ذمهء من باشيد اگر هيچ يك از اين دو كار نكنيد ، مردمى را بر سر شما مىآورم كه مرگ را دوست مىدارند چنان كه شما باده‌گسارى را دوست مىداريد . » ميان ايرانيان پس از مرگ اردشير ، اختلاف افتاده بود . بهمن جادويه با سپاهى در بهر - سير ، كمين گرفته بود . خالد به مدت پنجاه روز به گردآورى خراج و جزيه از سواد مشغول بود .\r\nو ايرانيان گرفتار وضع خويش بودند . خالد يك سال در حيره ماند ايرانيان كسى را كه به پادشاهى بردارند ، نمىيافتند . زيرا شيرويه همه كسانى را كه از خاندان بهرام گور بود كشته بود . چون نامهء خالد در رسيد زنان خاندان ساسانى گرد آمدند و فرخزاد پسر بندو را پادشاه كردند تا بعدها كسى را كه همه دربارهء آن هم رأى باشند ، بيابند .\r\nجرير بن عبد اللّه البجلى پس از فتح حيره به خالد پيوست . سبب آمدن او نزد خالد آن بود كه اين عبد اللّه در شام در فرمان خالد بن سعيد بن العاص بود . از او خواسته بود تا اجازتش دهد نزد ابو بكر رود و از او بخواهد كه قومش را كه در ميان اعراب پراكنده‌اند\r\n\r\n\r\n","description":"","footnote":"\r\n[ ( 1 ) 
  ] شريك .\r\n[ ( 2 ) 
  ] عينية بن الشماس .\r\n","page_name":" 494 ","page_number":518},
  {"content":"\r\n\r\nيك جاى گرد آورد . و پيامبر اين وعده را به او داده بود . چون نزد ابو بكر آمده بود ، و او را از قصد خود آگاه كرده بود ، ابو بكر برآشفته بود كه با آنكه مىبينى با ايران و روم دست به گريبانيم از اين سخنان بىخردانه بازايست . آنگاه او را فرمان داده بود كه به خالد پيوندد .\r\nاو نيز پس از فتح حيره به خالد پيوست .\r\n\r\nفتح انبار و عين التمر - يا غزوه ذات العيون\r\nخالد از حيره به انبار راند و اقرع بن حابس را در مقدمه روان داشت . شيرزاد امير ساباط هم در انبار بود . اقرع بن حابس مردم انبار را در محاصره گرفت و فرمود تا تيراندازان چشمان سپاهيان را نشانه گيرند . چنان كه هزار نفر را نابينا ساختند . سپس همه اشتران لاغر و ناتوان را كشتند و در خندق افكندند آنسان كه آن را بينباشتند و خود و يارانش از روى آنها گذشتند در خندق ، ميان مسلمانان و كافران نبردى سخت درگرفت . خالد با شيرزاد چنان مصالحه كرد كه خود از انبار به ساباط رود و شهر را با هر چه در آن است به مسلمانان سپارد . و شيرزاد به بهمن جادويه پيوست . سپس خالد زبرقان بن بدر را بر انبار نهاد و خود عازم عين التمر گرديد . در آنجا مهران [ 1 
  ] پسر بهرام چوبين با جمعى عظيم از ايرانيان ، لشكرگاه ساخته بودند نيز عقة بن ابى عقه با گروهى بزرگ از اعراب قبايل نمر و تغلب و اياد و جز آنان با مهران همدست بود .\r\nعقه [ 2 
  ] مهران را گفت : كار خالد را به ما واگذار ، زيرا عرب شيوهء نبرد با عرب را بهتر مىداند .\r\nاو نيز بپذيرفت . عقه [ 3 
  ] سپاه به جانب خالد راند ولى در همان آغاز كه صف‌هاى لشكر را راست مىكرد ، خالد بر او حمله آورد و اسيرش كرد و سپاه او بىآنكه جنگى كرده باشد ، روى در گريز نهاد . بيشتر آنها اسير شدند . چون اين خبر به مهران رسيد او خود نيز بگريخت و دژ را رها كرد . فراريان به دژها پناه بردند و از خالد امان خواستند ولى خالد نپذيرفت و همه را بكشت ، از جمله عقه را . و هر چه در دژ بود به غنيمت برد و زن و فرزند را به اسارت گرفت .\r\nنيز از كنيسه‌اى جمعى پسران را كه انجيل مىآموختند ، بگرفت و ميان سپاهيان خود تقسيم كرد . از آن جمله بودند : سيرين پدر محمد و نصير پدر موسى و حمران غلام عثمان . خالد خبر اين فتح را با خمس غنايم براى ابو بكر فرستاد . از مسلمانان عمير بن رباب السهمى كه از مهاجرين حبشه بود و نيز بشير بن سعد پدر نعمان بن بشير ، كشته شدند .\r\nچون خالد از كار عين التمر فراغت يافت ، نامهء عياض بن غنم به دستش رسيد و از او براى دفع نصاراى عرب در ناحيه دومة الجندل كه اينك رو در روى او ايستاده بودند ، يارى خواست . اينان از قبايل بهراء و كلب و غسان و تنوخ و ضجاعم بودند . بر دومة الجندل ، دو تن رياست داشتند ، يكى اكيدر بن عبد الملك و ديگر جودى بن ربيعه كه آنجا را ميان خود\r\n\r\n\r\n","description":"","footnote":"\r\n[ ( 1 ) 
  ] بهرام .\r\n[ ( 2 ) 
  ] عقبة بن ابى عقبه .\r\n[ ( 3 ) 
  ] عقبه .\r\n","page_name":" 495 ","page_number":519},
  {"content":"\r\n\r\nتقسيم كرده بودند . اكيدر خواستار صلح بود ولى خالد نپذيرفت . اكيدر مىخواست كنارى گيرد ، چون خبر به خالد رسيد ، از پى او كس فرستاد ، او را بگرفت و بكشت و هر چه با او بود ، بستد . خالد به دومة الجندل نزديك شد . در يك سوى ديگر عياض لشكرگاه ساخته بود . جودى به نبرد با خالد بيرون آمد و گروهى نيز به نبرد عياض رفتند . ولى از هر دو سو شكست در آنان افتاد و به دژ پناه بردند و درهاى آن را به روى خود بستند . چون جودى كشته شد و دژ گشوده گرديد ، همهء جنگجويان را كشتند و زن و فرزندشان را به اسارت بردند .\r\nچون خالد در دومة الجندل اقامت گزيد ، ايرانيان به حيره طمع كردند . اعراب جزيره هم از قتل عقه سخت خشمناك بودند . پس دو تن از اسواران راه انبار در پيش گرفتند تا به حصيد و خنافس رسيدند . قعقاع از حيره لشكرى روان داشت تا جلو آنان را سد كند در اين حال خالد به حيره آمد و قعقاع بن عمرو و ابو ليلى بن فدكى را به مقابله آنان فرستاد . آنان به جانب حصيد تاختند و از ايرانيان كشتار عظيم كردند . آن دو سردار را هم كشتند . مسلمانان هر چه در حصيد بود ، به غنيمت گرفتند . ايرانيان به خنافس عقب نشستند . فرمانرواى آن ديار يكى از اسواران به نام مهبودان [ 1 
  ] بود . ابو ليلى به سوى او رفت ولى مهبودان به مضيح رفت . در آنجا هذيل بن عمران و ربيعة بن بجير از اعراب جزيره كه از كشته شدن عقه سخت خشمگين بودند ، موضع گرفته بودند . اينان به يارى مردم حصيد آمده بودند . خالد به قعقاع و ابو ليلى نوشت و با آنان در مضيح وعده گذاشت . چون آن شب فرا رسيد ، از سه جانب بر هذيل و همدستانش حمله آوردند و كشتارى عظيم كردند . هذيل با اندكى بگريخت . از كسانى كه با هذيل به قتل آمدند : عبد العزى [ 2 
  ] بن ابى رهم - از اوس مناة - و وليد بن جرير بودند ، كه هر دو اسلام آورده و با آنان شهادتنامهء ابو بكر بود كه به اسلامشان شهادت داده بود . ابو بكر خونبهاى آنان را بداد و در باب سرپرستى فرزندانشان سفارش كرد . عمر همواره قتل آن دو و قتل مالك بن نويره را از جرائم خالد مىشمرد .\r\n\r\nوقايع عراق\r\nچون خالد از كار هذيل در مضيح فراغت يافت با قعقاع و ابو ليلى وعده نهاد و به جانب ثنى كه در مشرق رصافه بود روان شد ، تا بر ربيعة بن بجير التغلبى همدست و يار هذيل بتازد . اينان به يارى ايرانيان برخاسته بودند . خالد بر آنان شبيخون زد حتى يك تن هم از كشتن نجات نيافت . سپس از پى هذيل روان شد . او از مضيح به بشير [ 3 
  ] رفته بود تا در آنجا به عتاب بن اسيد پيوندد . اما خالد پيش از آنكه خبر قتل ربيعه به آنان رسد ، بر سرشان تاخت و كشتارى عظيم كرد . آنگاه روى به رصافه نهاد . هلال بن عقه در آنجا بود . چون خبر فرا\r\n\r\n\r\n","description":"","footnote":"\r\n[ ( 1 ) 
  ] بهبودان .\r\n[ ( 2 ) 
  ] عبد العزيز .\r\n[ ( 3 ) 
  ] بسير .\r\n","page_name":" 496 ","page_number":520},
  {"content":"\r\n\r\nرسيدن خالد را شنيدند پراكنده شدند . اما خالد حتى يك تن را هم زنده نگذاشت . خالد از آنجا راهى رضاب شد و از رضاب به فراض روى نهاد . آنجا در سرحدات شام و عراق و جزيرة - العرب بود . روميان از ايرانيان يارى خواستند . همچنين از تغلب و اياد و نمر سپاهى فراهم آوردند و به سوى خالد روان شدند و از خواستند كه از فرات بگذرد . خالد گفت شما از فرات به اين سو آييد و در پائين‌تر از ما لشكرگاه سازيد . در آن روز ، روميان از اعراب جدا ايستادند و شكست خورده ، رو در گريز نهادند . گويند قريب به صد هزار تن از آنان به دست مسلمانان كشته شدند . خالد تا ماه ذو القعده در فراض ماند . سپس به مردم اجازت داد كه به حيره بازگردند . شجرة بن الاعز را بر ساقهء لشكر امير كرد و خود پنهانى بيرون آمد و از بيراهه به مكه رفت تا حج به جاى آرد . چون حج به جاى آورد به حيره بازگشت . هيچ يك از افراد سپاهش از اين واقعه آگاه نشده بود . مگر چند تن كه خود به آنان گفته بود . چون اين خبر به ابو بكر رسيد ، خشمگين شد و پاداش اين عمل آن بود كه او را از عراق به شام فرستاد .\r\nخالد به هنگام بازگشت ، سوق بغداد و قطربل و عقرقوف و مسكن و بادوريا را غارت كرد .\r\nابو بكر در اين سال حج به جاى آورد و عثمان بن عفان را به جاى خود در مدينه نهاد .\r\n\r\nرفتن فرستادگانى به شام\r\nدر آغاز سال سيزدهم هجرى نخستين اقدام ابو بكر ، پس از باز آمدنش از حج آن بود كه خالد بن سعيد بن العاص را با لشكرى به شام فرستد . و گويند هنگامى كه خالد بن وليد را به عراق فرستاد ، او را نيز فرمود كه به شام رود ولى پيش از آنكه به آنجا حركت كند معزولش ساخت . سبب اين امر آن بود كه خالد بن سعيد چون به هنگام وفات پيامبر ( ص ) از يمن به مدينه آمد چند روز از بيعت با ابو بكر امتناع ورزيد و نزد على و عثمان آمد و آن دو را كه امر خلافت را به قبيلهء تيم سپرده بودند و حال آنكه خود از رؤساى بنى عبد مناف بودند ، ملامت نمود . على او را از اين سخن نهى كرد . ابو بكر از او كينه‌اى به دل نگرفت . اما عمر همواره كينهء او را به دل داشت . اين بود كه او را عزل كرد و فرمانش داد كه در تيماء بماند و اعراب آن حوالى را به جهاد فرا خواند . پس خلق كثيرى بر او گرد آمد و اين خبر به روم رسيد . از آن سوى نيز اعراب آن نواحى از بهراء و سليح و غسان و لخم و جذام نيز تجمع كردند . خالد بن سعيد بر سر آنان تاخت آورد و همه را پراكنده ساخت . ابو بكر به او نوشت كه به پيشروى خود ادامه دهد . خالد بن سعيد نيز به پيش راند . بطريقى از بطريقان روم به نام باهان [ 1 
  ] با او روبرو شد ولى شكست خورد و خالد بن سعيد بسيارى از سپاه او را به قتل آورد . ماجرى به ابو بكر نوشت و از او يارى خواست . رسيدن نامهء او با آمدن ذو الكلاع\r\n\r\n\r\n","description":"","footnote":"\r\n[ ( 1 ) 
  ] ماهان .\r\n","page_name":" 497 ","page_number":521},
  {"content":"\r\n\r\nو حميريان و عكرمة بن ابى جهل با جماعتى از تهامه و شحر و عمان و بحرين به نزد ابو بكر همزمان بود . ابو بكر همهء اينان را به نزد خالد بن سعيد روان داشت و از اين پس امور شام مورد اهتمام او واقع شد . همچنين در باب عمرو بن العاص كه پيامبر ( ص ) به عمان فرستاده بود و به او وعده داده بود كه پس از فراغت از امور عمان به محل نخستينش باز گرداند به وعده وفا كرد و مأمور جمع آورى صدقات قبايل سعد هذيم و بنى عذره نمود . اينك به او نوشت كه به خالد بن سعيد پيوندد و به جهاد با روميان رود و قصد فلسطين كند . و نيز وليد بن عقبه را كه بر صدقات قضاعه بود ، حكومت اردن داد . و يزيد بن ابى سفيان را بر سپاه بزرگى كه بر او گرد آمده بود ، امير كرد و در اين سپاه كسانى چون سهيل بن عمرو و امثال او بودند .\r\nو نيز ابو عبيدة بن الجراح را فرمان حمص داد و با سپاهى روان داشت . هر يك را كه روانه مىداشت به وصايا و مواعظ ، دلگرم مىساخت . چون اين مددها به خالد بن سعيد رسيد ، نبرد با روميان را كمر همت بربست . باهان به حيله از مقابل او بگريخت و به دمشق داخل شد .\r\nخالد بن سعيد به شام درآمد و پيش راند . ذو الكلاع و عكرمه و وليد نيز با او بودند . تا به مرج الصفر نزديك دمشق رسيد . در آنجا به ناگاه سپاهيان باهان راه را بر او گرفتند . باهان با سعيد فرزند خالد روبرو شد و او را به قتل آورد . چون اين خبر به پدرش رسيد با جمعى كه همراه او بودند ، بازگشت تا به ذو المروه نزديك مدينه رسيد . عكرمه با سپاه خود درنگ كرد و روميان را از تعقيب آنان باز داشت و در همان نزديكى شام بماند . در اين حال شرحبيل بن حسنه از عراق نزد ابو بكر آمد . او از سوى خالد بن وليد آمده بود . مردم دست يارى به او دادند و ابو بكر او را به جاى وليد به اردن فرستاد . چون شرحبيل بر خالد بن سعيد بگذشت ، جمعى از ياران خالد با او همراه شدند . ابو بكر معاويه را به سركردگى جمعى به شام فرستاد و فرمان داد تا به برادرش يزيد بن ابى سفيان بپيوندد و خالد بن سعيد را اجازت داد كه به مدينه داخل شود . اين ، اميران را با سپاهيان خود به شام گسيل داشت . هرقل نيز سپاهى گران گرد كرد و پس از آنكه روميان را به جاى نبرد به مصالحه با عرب فرا خوانده بود ، آن سپاه به حمص فرستاد . ولى سرداران سپاه او عصيان كردند و جز نبرد هيچ راهى را نپذيرفتند .\r\nهرقل سپاه خود را به چند دسته كرد و هر دسته را بر سر يكى از اميران مسلمان فرستاد . بدين قرار كه برادر خود تذارق را با نود هزار نفر به سوى عمرو بن العاص به فلسطين فرستاد و جرجه ، پسر تودرا را به سوى يزيد بن ابى سفيان و دراقص را به سوى شرحبيل بن حسنه به اردن فرستاد و فيقار [ 1 
  ] بن نسطوس را با شصت هزار تن به سوى ابو عبيدة بن الجراح درجابيه .\r\nمسلمانان بيمناك شدند . رأى چنان ديدند كه همه در يك جاى گرد آيند . نامهء ابو بكر هم رسيد و اين رأى را تصويب نموده بود . پس مسلمانان همه در يرموك گرد آمدند . شمارشان\r\n\r\n\r\n","description":"","footnote":"\r\n[ ( 1 ) 
  ] قيقلان .\r\n","page_name":" 498 ","page_number":522},
  {"content":"\r\n\r\nبيست و يك هزار تن بود . هرقل نيز فرمان داد تا سپاهش در يك جاى گرد آيند و آنان را وعده داد كه باهان به يارى آنان خواهد آمد . روميان در مقابل مسلمانان صف بستند .\r\nدره‌اى چون خندق ميانشان فاصله بود . اين مقابله سه ماه مدت گرفت . مسلمانان از ابو بكر يارى خواستند . ابو بكر به خالد بن وليد نوشت كه مثنى بن حارثه را در عراق به جاى خود گذارد و خود به شام رود . ابو بكر خالد بن الوليد را فرمانده همه سپاهيان شام ساخت .\r\n\r\nآمدن خالد به شام\r\nچون مسلمانان از ابو بكر يارى خواستند ، خالد بن الوليد را از عراق به سوى آنان فرستاد و او را به شتاب برانگيخت . خالد به جانب شام روانه شد . مسلمانان و روميان رو در روى يك ديگر ايستادند . خالد خود در برابر باهان [ 1 
  ] ايستاد و ديگر اميران را در برابر ديگر اميران روم قرار داد . باهان روى در گريز نهاد و روميان از پى او به هزيمت شدند . شمارشان دويست و چهل هزار تن بود . برخى كشته شدند و برخى در درهء واقوصه درغلطيدند و برخى در خندق سرنگون شدند . بسيارى از سران و سواران روم به قتل رسيدند . همچنين تذارق برادر هرقل كشته شد و سر هزيمتيان به هرقل رسيد . هرقل در حمص بود ، از حمص به جاى ديگر نقل كرد تا آن شهر ميان او و مسلمانان فاصله باشد . گويند سپاه مسلمانان در آن روز چهل و شش هزار نفر بود : هفده هزار تن با امراء بودند . و سه هزار تن از عراق همراه خالد آمده بودند و شش هزار با عكرمه مانده بودند ، بعد از آنكه خالد بن سعيد عقب نشسته بود . خالد آنان را به كردوسها ( فوج‌هايى ) تقسيم كرده بود سى و شش كردوس ( فوج ) بودند از اين رو روميان آنان را « كراديس » خواندند . هر كردوسى هزار نفر بود . جنگ يرموك در ماه جمادى الاولى واقع شد و ابو سفيان بن حرب در آن روز با كوشش خود و تحريض سپاه ، امتحانى نيكو داد .\r\nگويند : در آن حال كه مردم سرگرم جنگ بودند . قاصدى از مدينه در رسيد و از وفات ابو بكر و خلافت عمر خبر آورد . خالد اين راز را از مردم پنهان داشت . آنگاه جرجه از امراء روم به پيش سپاه آمد و خالد را بخواند و او را از اسلام پرسيد . خالد او را موعظه كرد و چشمانش را به اسلام بگشود . جرجه اسلام آورد . و اين امر براى روميان شكستى فاحش بود .\r\nسپس خالد با جماعتى از مسلمانان كه جرجه نيز در ميان آنان بود ، حمله آورد . جرجه در همان روز كشته شد . عكرمة بن ابى جهل و پسرش عمرو نيز كشته شدند و چشم ابو سفيان آسيب ديد و سلمة بن هشام و عمرو بن سعيد و ابان بن سعيد و هشام بن العاص و هبار [ 2 
  ] بن سفيان و طفيل بن عمرو نيز كشته شدند . خالد بن سعيد نيز آسيب ديد و كس ندانست كه در كجا مرد . بعضى مىگويند در جنگ نخستين مرج الصفر كشته شد .\r\n\r\n\r\n","description":"","footnote":"\r\n[ ( 1 ) 
  ] ماهان .\r\n[ ( 2 ) 
  ] سيار .\r\n","page_name":" 499 ","page_number":523},
  {"content":"\r\n\r\nگويند كه چون خالد از عراق به شام مىآمد تا مسلمانان را يارى دهد ، راهنمايانى مىخواست كه او را چنان ببرند كه از پشت سر سپاه روم درآيد ، رافع بن عميرة [ 1 
  ] الطائى - از فزاره او را از بلاد قبايل كلب راه نمود تا به شام درآمد . در راه از شدت تشنگى شكم اشتران را بر مىدريدند و آب آن مىخوردند . همچنين به مضيح حمله آوردند در آنجا جماعتى را يافتند همه را كشتند و برهنه كردند تا به مرج الراهط رسيدند . حارث ابن ايهم و غسانيان در مرج راهط گرد آمده بودند . خالد به سوى آنان راند و همه را به قتل آورد و زنان و كودكان را به اسارت برد . سپس به جانب بصرى رفت ، آنجا را نيز بگشود . از مرج راهط به واقوصه راند .\r\nو در يرموك به مسلمانان پيوست .\r\nو گويند كه چون خالد از عراق به شام مىآمد ، جمعى از امراى مسلمان را در بصرى بديد پس آنجا را محاصره كردند . مردم بصرى جزيه پذيرفتند . آنگاه همگى به سوى فلسطين راندند .\r\nتا عمرو بن العاص را يارى رسانند و عمرو در غور بود و روميان در جلق . تذارق برادر هرقل نيز با آنان بود . روميان از جلق به اجنادين كه در شرق رمله بود ، رفتند . در آنجا مسلمانان گرد آمدند و نبردى سخت درگرفت و روميان به هزيمت شدند . اين واقعه در نيمهء جمادى الاولى همان سال بود . تذارق در اين نبرد كشته شد و هرقل بازگشت . او با مسلمانان در درهء واقوصه در يرموك رو به رو شد . واقعه يرموك چنان كه گفتيم در ماه رجب اتفاق افتاد ، بعد از اجنادين ، خبر وفات ابو بكر به مسلمانان رسيد و آن در ماه جمادى الاخره هشت روز به پايان مانده ، واقع شد .\r\n\r\n\r\n","description":"","footnote":"\r\n[ ( 1 ) 
  ] عمرو .\r\n","page_name":" 500 ","page_number":524},
  {"content":"\r\n\r\n\r\nخلافت عمر ( رض )\r\nچون ابو بكر را مرگ فرا رسيد ، امر خلافت را به عمر ( رض ) واگذاشت . اما در اين باب نخست با طلحه و عثمان و عبد الرحمان بن عوف و ديگران مشورت كرده بود و آنان را از تصميم خود آگاه ساخته بود و همه رأى او را ستوده بودند . آنگاه نزد مردم آمد و گفت : من عمر را جانشين خود ساختم و سوگند نمىخورم كه بهترين كسان را به جانشينى برگزيده باشم ، پس از او سخن بشنويد و فرمان بريد . آنگاه عثمان را فرا خواند و گفت كه بنويسد :\r\n« بسم اللّه الرحمان الرحيم . اين فرمانى است از سوى ابو بكر خليفهء محمد رسول خدا ( ص ) ، در پايان روزگار او در دنيا و آغاز زندگى او در آخرت در حالتى كه كافر هم در آن حالت ايمان مىآورد و فاجر هم به يقين مىرسد . من عمر بن الخطاب را بر شما فرمانروا ساختم و سوگند نمىخورم كه بهترين كس را فرمانروا ساخته‌ام . اگر پايدارى ورزد و دادگر باشد ، اين شناخت من بوده از او و رأى من بوده است دربارهء او . و اگر ستمگرى پيشه سازد و دگرگون شود ، من علم غيب نمىدانسته‌ام و جز خير قصدى نداشته‌ام . نتيجهء كار هر انسانى از آن خود اوست .\r\nو سيعلم الذين ظلموا اى منقلب ينقلبون . » نخستين كارى كه عمر در خلافت خود كرد ، عزل خالد بن الوليد از فرماندهى سپاه شام و نصب ابو عبيدة بن الجراح به جاى او بود . چون اين خبر به شام رسيد ، مسلمانان در مقابل دشمنانشان در يرموك صف آرايى كرده بودند و مىجنگيدند . ابو عبيده امارت خود را پنهان داشت چون كار در يرموك يكسره شد ابو عبيده به فحل در سرزمين اردن سپاه برد . در آنجا جمعى از روميان گرد آمده بودند و خالد را در مقدمه روان داشت .\r\n\r\nفتح دمشق\r\nمسلمانان دمشق را به جنگ گرفتند . در ماه ذو القعده . فراريان روم در دمشق گرد آمده\r\n\r\n","description":"","footnote":"","page_name":" 501 ","page_number":525},
  {"content":"\r\n\r\nبودند و باهان [ 1 
  ] بر آنها فرمانروايى داشت . مسلمانان آنان را در حصار گرفتند و دمشق را گشودند .\r\nابو عبيده امارت خود و عزل خالد را آشكار ساخت . ابو بكر بر خالد بن سعيد و وليد بن عقبه به خاطر فرارشان از جنگ خشم گرفته بود ، چون عمر به خلافت رسيد ، به آن دو اجازت داد كه به مدينه درآيند . سپس آنان را با گروهى به شام روان داشت . فرمانرواى دمشق نسطاس پسر نسطوس بود . مسلمانان هفتاد شب آنان را در محاصره گرفتند . بعضى گويند شش ماه خالد و ابو عبيده و يزيد و عمرو هر يك در يك سمت شهر قرار گرفته بودند . شهر حمص ميان آنان و هرقل فاصله بود . و در آن حوالى ذو الكلاع با سپاهى از مسلمانان كمين گرفته بود . هرقل براى مردم دمشق مدد فرستاد ولى همه آنان به دست مسلمانان افتادند . مسلمانان عزم جزم كردند كه دمشق را در حيطهء تصرف آورند . يك شب خالد مدافعان شهر را در غفلت گذاشت و از آن - سو كه ناحيهء او بود از ديوار شهر بالا رفت و دروازه را بگشود و سپاه او به شهر درآمدند و بانگ اللّه اكبر بلند كردند و هر كس را كه يافتند كشتند . مدافعان شهر از هر سو دست به دامن امراء مسلمان شدند و نداى صلح در دادند و همگان را به شهر درآوردند . در آن ناحيه از شهر را نيز كه خالد تصرف كرده بود ، حكم مصالحه را مجرى داشتند .\r\nسيف گويد : خبر فتح دمشق را به عمر رسانيدند . او فرمان داد كه لشكر عراق به عراق بازگردد . لشكر عراق به عراق روان شد . هاشم بن عتبه بر آن فرمان مىراند . و بر مقدمه قعقاع بود . امراء به فحل رفتند و يزيد بن ابى سفيان در دمشق ماند . اين فتح در ماه رجب سال چهاردهم اتفاق افتاد .\r\nيزيد بن ابى سفيان دحية الكلبى را به تدمر فرستاد و ابو الازاهر [ 2 
  ] القشيرى را به حوران و بثنيه [ 3 
  ] آنان با مردم آن شهرها صلح كردند و بر آنان فرمانروايى يافتند . روميان بار ديگر به فحل حمله كردند ، ولى مسلمانان بر آنان پيروز شدند و آنان را به هزيمت فرستادند و هشتاد هزار تن را به قتل آوردند . شرحبيل بن حسنه در اين واقعه امير لشكر اسلام بود . او سپاه خود را پس از آن به بيسان برد و آنجا را در محاصره گرفت . چون جنگجويانش را بكشت بقيه با او صلح كردند او نيز بپذيرفت . ابو الأعور السلمى در طبريه بود . آنجا را در محاصره داشت . چون مردم طبريه خبر يافتند كه بيسانيان صلح كرده‌اند و فتح اردن به پايان آمده آنان نيز صلح كردند و همه سرداران از اكناف بلاد جمع شدند و فتحنامه به عمر نوشتند .\r\nواقدى گويد : فتح يرموك در سال پانزدهم هجرى واقع شد و هرقل در آن جنگ از انطاكيه به قسطنطينيه انتقال يافت ، و آن آخرين نبردها بود . اما آنچه از روايت سيف به دست مىآيد اين است كه جنگ يرموك در سال سيزده اتفاق افتاده ، و آن قاصد كه خبر مرگ ابو بكر را آورده بود در روز فرار روميان وارد شد . و اميران بعد از يرموك به دمشق رفتند و آنجا را فتح\r\n\r\n\r\n","description":"","footnote":"\r\n[ ( 1 ) 
  ] ماهان .\r\n[ ( 2 ) 
  ] الزهراء .\r\n[ ( 3 ) 
  ] بثينه .\r\n","page_name":" 502 ","page_number":526},
  {"content":"\r\n\r\nكردند . پس از فتح دمشق فتح فحل واقع شد . سپس وقايعى ديگر اتفاق افتاد . آنگاه هرقل از آنجا نقل كرد . و اللّه اعلم .\r\n\r\nخبر مثنى در عراق بعد از رفتن خالد به شام\r\nچون خالد از حج بازگشت و نامهء ابو بكر به او رسيد كه به فرماندهى سپاه شام رود ، عازم آن ديار شد . ابو بكر گفته بود كه با نيمى از سپاه خود به شام رود و چون به خواست خداوند ، شام گشوده شد با آنان به عراق باز گردد . و نيم ديگر را به سردارى مثنى بن حارثه در عراق بگذارد . خالد چنين كرد و به شام رفت و مثنى در حيره ماند . چون خالد از عراق برفت ، ايرانيان پس از اندك مدتى سر برداشتند پس از شهربراز شاپور پس شهربراز پسر اردشير [ 1 
  ] را به پادشاهى برداشتند ، و ايرانيان در سال سيزدهم هجرى آهنگ تسخير عراق نمودند . هرمز را با سپاهى روان داشتند . نبردى سخت در كناره آبى موسوم به ضرار درگرفت و فيلى را كه به ميان صفوف حمله مىآورد ، مثنى بكشت و جمعى نيز با او كشته شدند و ايرانيان روى در گريز نهادند و مسلمانان از پى آنان مىتاختند و كشتار مىكردند تا به مداين رسيدند . در اين احوال شهريار نيز وفات كرد و آن سوى دجله در دست مسلمانان ماند . ايرانيان پس از شهريار آزرميدخت را به پادشاهى برداشتند ولى كار او پيش نرفت ، بلكه از پادشاهى خلع گرديد و شاپور پسر شهريار [ 2 
  ] به پادشاهى نشست و فرخزاد پسر بندوان كارهاى او را به دست گرفت . فرخزاد [ 3 
  ] از آزرميدخت خواست كه به عقد او درآيد آزرميدخت خشمگين شد نزد سياوخش كه از بزرگان اسواران بود ، كس فرستاد و از فرخزاد شكايت كرد . سياوخش پيغام داد كه بپذيرد . آنگاه در شب زفاف بيامد و فرخزاد را با همراهانش بكشت . آنگاه به جانب شاپور روان شد و او را در محاصره گرفت و به قتل آورد و آزرميدخت بر تخت پادشاهى نشست . [ 4 
  ] و بدين سان ايرانيان سرگرم حوادث ديگر بودند و ناحيه سواد همه در تصرف مسلمين درآمد .\r\nچون از ابو بكر خبرى به مثنى نرسيد ، بشير بن الخصاصيه را به جاى خود نهاد و روانهء مدينه گرديد تا خبرى به دست آورد و اجازتى طلبد . چون به مدينه رسيد ابو بكر روزهاى آخر عمر را مىگذرانيد چون از آمدن او خبر يافت ، عمر را فرا خواند و گفت تا با فرستادن سپاه ، مثنى را يارى كند و ياران خالد نيز از شام به عراق روند .\r\n\r\nفرمانروايى ابو عبيد بن مسعود در عراق و قتل او\r\nچون عمر به خلافت نشست ، چند روزى مردم را به پيوستن به سپاه مثنى فرا خواند .\r\n\r\n\r\n","description":"","footnote":"\r\n[ ( 1 ) 
  ] متن چنين است : . . . على شهريار ابن شيرين بن شهريار ممن يناسبه الى كسرى ابى سابور . . . ؟\r\n[ ( 2 ) 
  ] شهربراز .\r\n[ ( 3 ) 
  ] سابور بن شهريار .\r\n[ ( 4 ) 
  ] در متن مطالب همين گونه آشفته است .\r\n","page_name":" 503 ","page_number":527},
  {"content":"\r\n\r\nنخستين كسى كه قدم در راه نهاد ابو عبيد بن مسعود بود . عمر براى مردم سخن گفت و گفت كه حجاز براى شما سرزمينى است اندك مايه ، آنهايى كه بايد به فرمان خداوند در زمين مهاجرت كنند كجايند ؟ در زمينى كه خداوند سرورى بر آن را در كتاب خود به شما وعده داده است سير كنيد ، تا دين خدا را بر همه اديان پيروز گردانيد كه خداوند پيروز كنندهء دين خويش است و عزت دهندهء كسانى است كه به يارى او برمىخيزند . آنگاه فرياد زد : بندگان صالح خداوند كيانند ؟ نخست ابو عبيد بن مسعود الثقفى سپس سعد بن عبيد الانصارى و آنگاه سليط بن قيس قدم پيش نهادند . ابو عبيد را به سبب آنكه پيش از ديگران داوطلب شده بود ، فرمانده سپاهى كه به عراق مىرفت ، قرار داد و او را گفت كه : از اصحاب پيامبر سخن بشنو و در كارها با آنان شركت جوى و در كارها شتاب مكن ، بلكه درنگ كن و تأمل كه آنجا جنگ است و براى جنگ مردى شايسته است كه در كارها نيكو بنگرد و شتابكار نباشد و فرصت‌ها را بشناسد و دورانديش و خوددار باشد كه آنچه مرا از امارت دادن به سليط بازداشت ، شتاب او در جنگ بود . به خدا سوگند اگر اين شتابكارى او نبود ، او را امير مىكردم . اين سپاه ابو عبيد ، نخستين سپاهى بود كه عمر به راه انداخت . بعد از آن يعلى بن منيه [ 1 
  ] را به يمن فرستاد تا مردم نجران را از سرزمين خود براند ، زيرا پيامبر به هنگام بيمارى بدان وصيت كرده بود . و گفت كه ما ايشان را به فرمان خدا و پيامبرش مىرانيم كه گفت در جزيرة العرب جز اسلام ، دين ديگرى نباشد ولى تا به پيمانى كه با آنان بسته‌ايم وفادار مانده باشيم زمين‌هاى ديگرى همانند زمين‌هاى خودشان به آنها مىدهيم .\r\nپس ابو عبيد با مثنى بن حارثه و سعد بن عبيد و سليط بن قيس به جانب عراق روان شدند . پادشاه ايران ، بوران دختر خسرو بود . هر گاه در مداين ميان مردم اختلافى پديد مىآمد او به عدالت آن را مرتفع مىساخت . چون فرخزاد بندوان كشته شد و آزرميدخت به پادشاهى رسيد آتش اختلاف شعله‌ور شد ، چنان كه ايرانيان هيچ متوجه غيبت مثنى نشدند . بوران به رستم كه در خراسان بود نامه نوشت و او با جماعتى به مداين آمد . ياران آزرميدخت را منهزم نمود و چشمان او را ميل كشيد و پادشاهى بوران را استوارى بخشيد و همهء سپهبدان ايران را حاضر ساخت تا مطيع فرمان او شوند . آنان نيز به پادشاهى او رضا دادند و رستم تاج بر سر او نهاد .\r\nمثنى زودتر به حيره آمد . ابو عبيده و يارانش بعدا به او پيوستند . رستم به دهقانان سواد نامه نوشت تا عليه مسلمانان بشورند و براى اين كار به هر ديهى مردى روانه نمود . مثلا جابان را به فرات بادقلى فرستاد و نرسى را به كسكر ، و گفت كه در پايين فرات گرد آيند . مثنى از بيم آنكه مباد از پشت سر مورد حمله واقع شود ، از حيره بيرون رفت و در اين ايام ابو عبيد\r\n\r\n\r\n","description":"","footnote":"\r\n[ ( 1 ) 
  ] على بن اميه .\r\n","page_name":" 504 ","page_number":528},
  {"content":"\r\n\r\nنيز در رسيد . جابان نمارق را گرفت و سپاهى عظيم در آنجا گرد آورد . ابو عبيد با او به مقابله پرداخت و شكست در سپاه ايران افتاد و جابان اسير شد ولى خود را آزاد ساخت . فراريان به كسكر پس نشستند نرسى پسر خالهء شاه در كسكر بود . فراريان را به سپاه خود درآورد . دو جناح لشكرش را بندويه [ 1 
  ] و شيرويه پسران بسطام ، دايى خسرو پرويز داشتند . خبر هزيمت جابان به بوران و رستم رسيد . آنان جالنوس را به يارى نرسى فرستادند . ابو عبيد بر آنان پيشى گرفت و در پائين كسكر ميان دو سپاه نبردى عظيم در گرفت . ايرانيان شكست خوردند و نرسى بگريخت و غنايم بسيار به دست مسلمانان افتاد . پس ابو عبيد ، مثنى و عاصم را براى پراكنده ساختن مردم رستاق‌ها كه تجمع كرده بودند ، گسيل داشت و آنان هر چه يافتند خراب كردند و هر كه يافتند به اسارت گرفتند و بر مردم سواد جزيه بستند . اينان منتظر فرا رسيدن جالنوس بودند . ابو عبيد با جالنوس رو به رو شد . جالنوس شكست خورده به هزيمت رفت . ابو عبيد به حيره بازگشت . عمر او را گفته بود كه : « تو به سرزمين مكر و خدعه و خيانت و زورگويى مىروى . سرزمينى كه مردمش در انجام اعمال بد گستاخند و بدان آگاهند سرزمينى كه مردمش خير را فراموش كرده و هيچ از آن نمىدانند . بنگر كه در كجايى . زبانت را نگهدار و رازت را به كس مگوى كه هر كس راز خود نگهدارد در حصار آن باشد و چيزى كه او را ناخوش آيد ، بر او نيايد و اگر اين حصار را تباه سازد خود با آن تباه شده است . » چون جالنوس نزد رستم بازگشت او بهمن جادويه معروف به ذو الحاجب را نامزد نبرد كرد . درفش كابيان ( كاويان ) نيز با او بود ، و اين علم كسرى بود . هشت ذراع عرض و دوازده ذراع طول آن بود ، همه از پوست ببر . او در ناطف بر كنار فرات فرود آمد . و ابو عبيد آن سوى فرات لشكرگاه زد و نشست تا براى هر دو سپاه بر فرات پل زدند . بهمن ابو عبيد را مخير ساخت كه او از فرات بگذرد يا مسلمانان . ابو عبيد گفت كه او از فرات خواهد گذشت .\r\nچون بگذشت ، نبردى سخت درگرفت . اسبان و افواج سپاه ابو عبيد از فيل مىترسيدند . ابو عبيد گفت كه از اسب‌ها پياده شوند . او خود پياده شد و سپاه نيز پياده شد و با شمشير روى به دشمن آوردند . فيل بزرگ آنها را مىراند ، اين بود كه بر خرطوم او زخم زدند و هر چه بر پشت آن بود فرو افتاد و هر كه بر آن سوار بود ، كشته شد . ابو عبيد خود به مقابله با يكى از فيل‌ها شتافت فيل او را در زير گرفت و هلاك كرد . اما از سوى ديگر از برابر مثنى رو به هزيمت نهادند يكى از مسلمانان خود را به پل رسانيد و آن را ببريد و گفت يا بميريد يا پيروز شويد .\r\nبعضى از ايرانيان خود را در فرات افكنده غرق شدند . مثنى و جمعى از ياران او چون عروة بن زيد الخيل و ابو محجن الثقفى و نظاير آنان پاى فشردند و ابو زبيد [ 2 
  ] الطائي كه مردى نصرانى بود و براى پاره‌اى كارها به حيره آمده و كارش به ميدان كشيده شده بود مردانگىها\r\n\r\n\r\n","description":"","footnote":"\r\n[ ( 1 ) 
  ] نفدويه .\r\n[ ( 2 ) 
  ] ابو زيد .\r\n","page_name":" 505 ","page_number":529},
  {"content":"\r\n\r\nنشان داد . مثنى ندا داد كه هر كه از پل بگذرد ، نجات يافته . جمعى از مسلمانان پل را بستند و مردم از آن گذشتند . آخرين كسى كه در نزديك پل كشته شد ، سليط بن قيس بود . ياران او به مدينه بازگشتند و مثنى با جمعى از مجروحان در آنجا ماند . خبر به عمر رسيد . بر او گران آمد ، ولى عذر فراريان را بپذيرفت . در اين نبرد چهار هزار تن از مسلمانان كشته شدند يا در آب غرق شدند و دو هزار تن گريختند و سه هزار تن با مثنى ماندند . در همان حال كه بهمن جادويه ، بسيج مىكرد كه از پى مسلمانان روان گردد ، خبر يافت كه در مداين فتنه‌اى بر پا شده و جمعى به سركردگى فيروزان بر رستم شوريده‌اند . اين بود كه به مداين بازگشت . اين حادثه در شعبان سال سيزدهم هجرى اتفاق افتاد .\r\nچون بهمن جادويه بازگشت جابان و مردانشاه از پى او روان شدند . مثنى نيز به تعقيب آن دو پرداخت . آنان مثنى را بديدند و پنداشتند كه از فراريان است . چون نزديك او رسيدند مثنى هر دو را بگرفت و به اسارت برد . مردم اليس نيز بر ياران آن دو خروج كردند و همه را اسير كرده ، بياوردند و با مثنى پيمان صلح بستند ، مثنى همهء اسيران را بكشت .\r\nچون عمر از واقعه جسر آگاه شد مردم را براى يارى مثنى فرا خواند . از جمله كسانى را كه به جنگ دعوت نمود قبايل بجيله بود . جرير بن عبد اللّه را بر آنان امير ساخت . زيرا او بود كه آنان را كه در ميان قبايل پراكنده بودند ، گرد آورده بود . نيز پيامبر ( ص ) او را بدان وعده داده بود ولى پرداختن ابو بكر به مسئله رده او را از انجام اين وعده باز داشته بود .\r\nاينك عمر بود كه اين وعده را بر مىآورد . از اين رو او را به يارى مثنى به عراق فرستاد .\r\nهمچنين عصمة بن عبد اللّه الضبى را نيز به يارى فرستاد . و نيز به اهل رده نوشت كه مثنى را دريابند . مثنى نيز رسولانى به اعرابى كه در آن حوالى بودند ، بفرستاد و جماعتى عظيم فراهم آورد . حتى نصاراى نمر به سردارى انس بن هلال ، در جنگ شركت جستند و گفتند ما در اين نبرد جانب قوم خود ، اعراب را خواهيم گرفت .\r\nچون به رستم و فيروزان خبر رسيد ، مهران همدانى را به حيره فرستادند و مثنى ميان قادسيه و خفان بود . چون از اين خبر آگاه شد فرات بادقلى را پناهگاه ساخت . و به جرير بن عبد اللّه و عصمة بن عبد اللّه نوشت كه به بويب [ 1 
  ] ، در نزديكى كوفه بروند و در آنجا اجتماع كنند . مهران در ساحل ديگر فرات و رو به روى آنان بود . مسلمانان به او راه دادند تا از فرات بگذرد . مهران نيز از فرات بگذشت . مثنى صف‌هاى لشكر خود راست كرد . مهران نيز چنين كرد و بر دو جناح خود ، آزادبه و مردانشاه را قرار داد . مثنى در برابر هر علمى از افواج سپاه خود مىايستاد و سپاهيان را دلگرمى مىداد و به جنگ تحريض مىنمود . ايرانيان بىدرنگ بر اعراب زدند و جنگ سخت درگير شد ، در اين گير و دار مثنى بر مهران حمله‌ور شد و او را از مركز فرماندهى خويش\r\n\r\n\r\n","description":"","footnote":"\r\n[ ( 1 ) 
  ] عذيب .\r\n","page_name":" 506 ","page_number":530},
  {"content":"\r\n\r\nدور ساخت . مسعود برادر مثنى نيز آسيب ديد . مثنى خود بر قلب تاخت و دو جناح بر هم زدند . شكست در سپاه ايران افتاد . مثنى خود ، پيش از همه به سوى پل تاخت و راه گريز را سد كرد . ايرانيان اين سو و آن سو مىدويدند و باز مىگشتند . در اين حال سواران مسلمان ، دست به كشتار گشودند . در آن روز صد هزار تن يا بيشتر به قتل آمدند . گويند در آن روز صد مرد از مسلمانان بودند كه هر يك ده تن از ايرانيان را كشته بودند . مسلمانان تا شب به تعقيب آنان پرداختند . مثنى گروهى را از پى ايرانيان فرستاد . اينان به ساباط رسيدند ، و ساباط و ديه‌هاى اطراف آن را به غارت بردند و زنان و كودكان را به اسارت گرفتند و همهء سواد را تا دجله در حيطهء تصرف آوردند و هيچ مانعى بر سر راه خود نيافتند . هزيمت‌شدگان نزد رستم آمدند و از ناتوانى خويش سخن گفتند و بدان رضا دادند كه آن سوى دجله را به مسلمانان واگذارند .\r\nمثنى از حيره بيرون آمد و بشير بن الخصاصيه را به جاى خود گذاشت و به سمت سواد راند و در اليس ، از قراء انبار ، نزول كرد . و اين نبرد را آخرين نبرد انبار و آخرين نبرد اليس ناميده‌اند . در اين حال چند تن از جاسوسان نزد مثنى آمدند و او را به سوق الخنافس و سوق بغداد راه نمودند . سوق الخنافس نزديكتر بود بازرگانان مداين و سواد و نگهبانانشان قبايل ربيعه و قضاعه بدانجا مىآمدند . مثنى به جانب اين بازار راند و در آن روز كه بازار بر پاى مىشد بر آنان تاخت و دست به غارت گشود و هر چه در آنجا بود ، بربود و نگهبانان را نيز خلع سلاح كرد و به انبار بازگشت . مردم انبار براى او علوفه و غذا آوردند . او چنان وانمود كه به مداين مىرود ولى به سوق بغداد رفت . شبانگاه بدانجا رسيد و بامدادان به بازار حمله‌ور شد و شمشير در مردم و بازرگانان نهاد و هر چه زر و سيم بود و نيز هر چيز نيكويى را بستد و به انبار بازگشت . و مضارب العجلى را با جماعتى از تغلب به كباث [ 1 
  ] فرستاد . مردم از آنجا گريختند ، ولى مسلمانان آنان را دريافتند و تا آخرين نفر كشتند ، سپس فرات بن حيان التغلبى و عتيبة بن النهاس را به تصرف ديه‌هاى قبايل تغلب در صفين فرستاد مردم آن نواحى همه بگريختند مثنى خود از پى آنان رفت . آنان از فرات گذشته وارد سرزمين جزيره شد . در اين حال توشه‌اى كه همراه داشتند ، به پايان آمد تا آنجا كه مركب‌هاى خود را هم خوردند . قضا را چارپايى چند ديدند ، از آن مردم خفان . چند تن از بنى تغلب آنها را گرفتند . يكى از نگهبانان كاروان آنان را به ديهى از تغلب راه نمود . مسلمانان در همان روز بدان ديه راندند و همهء جنگجويانشان را كشتند و زنان و كودكان را اسير كردند و اموالشان را به غارت بردند . اين ديه در وادى رويحله بود . كسانى از قبايل ربيعه كه در آنجا بودند ، از غنايمى كه نصيبشان شده بود ، اسيران را خريده آزاد كردند . زيرا ربيعه در جاهليت برده نمىگرفت .\r\n\r\n\r\n","description":"","footnote":"\r\n[ ( 1 ) 
  ] ركان .\r\n","page_name":" 507 ","page_number":531},
  {"content":"\r\n\r\nمثنى خبر يافت كه همهء ساكنان آن نواحى براى طلب آب و گياه بر ساحل دجله گرد آمده‌اند پس بدان سو تاخت آورد و در تكريت آنان را بيافت و هر چه داشتند از آنان بر بود و به انبار آمد . عتيبه و فرات براى غارت كردن قبايل نمر و تغلب به جانب صفين رفتند . اين اعمال سبب شد كه از مسلمانان در دل ايرانيان « رعب » افتاد . و مسلمانان سراسر سرزمين‌هاى ميان دجله و فرات را در تصرف آوردند .\r\n\r\nاخبار قادسيه\r\nچون ايرانيان در ناحيهء سواد ، از مسلمانان شكست خوردند ، به رفع اختلافى كه ميان رستم و فيروزان پديد آمده بود ، و از اسباب اين شكست بود پرداختند . بزرگانشان نزد آن دو گرد آمدند و گفتند اگر دست از اختلاف برنداريد ، با شما مىجنگيم . زيرا شما بوديد كه ما را عرضهء هلاك ساختيد . بدانيد كه پس از بغداد و تكريت ، مداين در معرض حمله خواهد بود .\r\nآن دو پذيرفتند و نزد بوران آمدند و از او خواستند كه يكى از فرزندان كسرى را بر آنان پادشاهى دهد . بوران همهء زنان و كنيزان را گرد آورد و زير شكنجه كشيد تا گفتند كه : شهريار پسر كسرى را پسرى است به نام يزدگرد كه بدان هنگام كه شيرويه فرزندان پدر را مىكشت ، مادرش او را از معركه به در برد . از مكانش پرسيدند ، گفت : نزد دايىهاى او است . مادر ، او را به برادران خود سپرده بود . پس يزدگرد را كه جوانى بيست و يك ساله بود ، آوردند و بر تخت پادشاهى نشاندند و گردش را گرفتند و مرزبانان كمر به اطاعتش بستند . يزدگرد براى هر مرزى سپاهى و سلاحى معين كرد . از جمله براى حيره و ابله و انبار . و هر سپاه به سويى كه معين شده بود ، روان گرديد . مثنى ماجرى به عمر نوشت و در همان روزهايى كه منتظر جواب عمر بود مردم سواد سر به شورش برداشتند و اسلام به يك سو نهادند . مثنى به ذو قار رفت و همهء اعراب در يك لشكرگاه گرد آمدند . چون نامه‌اش به عمر رسيد ، گفت : به خدا سوگند ، پادشاهان عجم را به پادشاهان عرب خواهم كوفت . و هيچ رئيس و صاحب راى و شرف و قدرتى و هيچ خطيب و شاعرى نماند ، جز آنكه او را بسيج نمود . آنگاه به مثنى نامه نوشت و فرمان داد كه مسلمانان را از ميان ايرانيان بيرون بياورد و در كرانهء رودها و غديرهايى كه نزديك سرزمين ايران است ، نگهدارد . آنگاه دليران و سلحشوران را از ربيعه و مضر احضار نمود و آنان خواه و ناخواه بيامدند مسلمانان در خل و شراف تا غضى ( كه كوهى است در بصره ) مقام گرفتند . اينان حيرت زده در هم مىنگريستند . و نيز به عاملان خود در عرب نوشت كه هر كه را شجاعتى يا اسبى و سلاحى و يا رايى و خردى هست ، نزد او بفرستند . آنگاه روانهء حج شد . در سال سيزدهم حج به جاى آورد و به مدينه بازگشت . امدادهاى عرب در رسيد .\r\nاو خود از مدينه خارج شد و على را جانشين خود ساخت . و در صرار در حوالى مدينه لشكرگاه زد . طلحه را بر مقدمه فرستاد و دو جناح را به عبد الرحمان بن عوف و زبير بن العوام سپرد .\r\n\r\n","description":"","footnote":"","page_name":" 508 ","page_number":532},
  {"content":"\r\n\r\nو مردم نمىدانستند كه چه خواهد كرد و هيچ كس را توان آن نبود كه از او سخن پرسد .\r\nپس عثمان از او سؤال كرد . عمر مردم را گرد آورد و با آنان در باب حركتش به سوى عراق مشورت كرد . عامه گفتند كه : ما با تو هستيم . عمر نيز خرسندى نمود . سپس نزد اصحاب رسول خدا ( ص ) بازگشت و على و طلحه و زبير و عبد الرحمان را فرا خواند و با آنان مشورت نمود .\r\nآنان گفتند كه او در جاى خود بماند و مردى ديگر از صحابه را با سپاهى بدين مهم بفرستد .\r\nتا خداوند فتحى نصيب مسلمانان سازد و دشمنشان را نابود گرداند . عمر اين رأى را بپسنديد و سعد بن ابى وقاص را بدين مهم نامزد كرد . سعد مأمور جمع آورى صدقات هوازن بود . او را فرا خواند و فرماندهى لشكر عراق را به او داد . و او را اندرز داد كه : « اى سعد ، اى فرزند مادر سعد ، از اينكه بگويند تو خويشاوند مادرى رسول خدا هستى و از اصحاب او ، به خدا مغرور نشوى كه خداوند بدى را به بدى نمىزدايد . بلكه بدى را به نيكى مىزدايد . و ميان خدا و هيچ كس خويشاوندى نيست مگر به اطاعت او ، كه مردم در دين خداوند يكسانند ، خداوند پروردگار آنان ، و آنان بندگان او هستند . بلكه برترى آنان بر يك ديگر ، به نيكوكارى است و دست يافتن به آنچه در نزد اوست به فرمانبردارى . پس بنگر تا هر چه را رسول خدا ( ص ) ، رعايت مىكرده تو خود رعايت كنى و ترا به صبر و پايدارى سفارش مىكنم . » سپس او را با چهارهزار جنگجو روانه ساخت . از آن جمله بود حميضة بن النعمان بن حميضه كه رياست مردان بارق را داشت و عمرو بن معد يكرب و ابو سبره كه رياست مذحج را و يزيد بن الحارث الصدائى كه رياست بنى عذره را و حبيب و مسليه و بشر [ 1 
  ] بن عبد اللّه الهلالى كه رياست قيس عيلان را بر عهده داشتند . و حصين بن نمير و معاوية بن حديج ، رياست سكون و كنده را .\r\nو چون سعد به سوى عراق در حركت آمد ، عمر دو هزار از مردم يمن و دو هزار از مردم نجد ، از پى او روان ساخت . چون سعد در راه خود به زرود [ 2 
  ] رسيد ، شنيد كه مثنى از آن زخمى كه برداشته بود ، مرده است و بشير بن الخصاصيه را بر مردم امير ساخته است . جماعتى كه با مثنى بود ، سه هزار نفر بود و چهار هزار تن از قبايل تميم و رباب . عمر ، بنى اسد را فرمان داد كه در مرز سرزمين خود گرد آيند آنان نيز سه هزار نفر را بسيج كرده و در آنجا كه گفته بود گرد آمدند . سعد به شراف راند و در آنجا نزول كرد . از هر سو لشكرها به سوى او آمدند .\r\nاشعث بن قيس هم با سى هزار [ 3 
  ] مرد جنگى فرا رسيد . هيچ يك از اين قبايل نسبت به ايرانيان گستاختر از ربيعه نبود . سعد در شراف در سپاه خود نظر كرد . اميران را معين فرمود و بر هر ده تن يكى را مهتر ساخت . و پرچم‌ها را به دست كسانى داد كه پيش از اين ، در جنگ سابقه داشتند . پس مقدمه و ساقه و جناحين و طلايه‌ها را تعبيه كرد و همهء اينها به رأى و فرمان\r\n\r\n\r\n","description":"","footnote":"\r\n[ ( 1 ) 
  ] بشير .\r\n[ ( 2 ) 
  ] زرورد .\r\n[ ( 3 ) 
  ] ابن اثير : هزار و هفتصد نفر .\r\n","page_name":" 509 ","page_number":533},
  {"content":"\r\n\r\nعمر بود . زهرة بن عبد اللّه بن قتادة بن الحويه را بر مقدمه بفرستاد . او از بنى تميم بود . بيامد تا به عذيب رسيد . جناح راست را عبد اللّه بن المعتم داشت و جناح چپ را شرحبيل بن السمط .\r\nو خليفة بن خالد بن عرفطه - حليف بنى عبد شمس - و عاصم بن عمرو التيمى و سواد بن مالك التيمى را بر طلايه‌ها فرماندهى داد . و سلمان بن ربيعة الباهلى را بر مجرده و با چنين تعبيه‌اى پيش رفت . معنى بن حارثة الشيبانى در شراف به حضور او رسيد . او بعد از مرگ مثنى به ذو قار و از آنجا نزد قابوس بن قابوس بن المنذر به قادسيه رفته بود . در آنجا ايرانيان بر اعراب حمله آورده بودند ولى معنى آنان را باز پس نشانده و اينك با سپاهى كه با او بود ، به ذو قار رفته و از آنجا نزد سعد آمده بود . تا وصيت مثنى را به او برساند كه گفته بود :\r\nبه سرزمين ايرانيان داخل نشويد ، بلكه در مرز با آنان بجنگيد چه اگر خداوند مسلمانان را پيروزى داد ، پيشروىشان آسان است و گر نه بازگشتشان ميسر باشد . سعد و كسانى كه با او بودند ، بر مثنى رحمت فرستادند و برادرش معنى را به همان مقام كه داشت باز گردانيد .\r\nو با سلمى زن مثنى ازدواج كرد . در اين احوال نامهء عمر ، به سعد رسيد عمر در آن نامه به سعد اندرزهايى داده بود ، چون اندرزهاى مثنى . پس سعد از شراف براند و به عذيب فرود آمد و از آنجا به قادسيه راند و در مقابل پل ، ميان عتيق و خندق نزول كرد . در اينجا نامهء ديگر به او رسيد كه در آن تأكيد كرده بود كه چون از شما امان خواستند ، آنان را امان دهيد ، اگرچه اين امان خواستن با اشاره دست باشد . زهره كه در مقدمه بود ، سپاهى كوچك به حيره فرستاد به سردارى بكير بن عبد اللّه الليثى . در اين حال عروسى خواهر آزاد مرد پسر آزادبه مرزبان حيره بود . بكير بر پسر آزادبه حمله كرد ، او را بكشت و همهء بار و بنه و عروس را با سى زن ديگر و صد تن از ياران آنان را با خود بردند . غنايمى كه در اين حمله به دست اعراب افتاد ، بس گرانبها بود ، چنان كه كس بهاى آنها را نمىدانست . سعد به عذيب آمد و اموال را تقسيم كرد . چون به قادسيه بازگشت يك ماه در آنجا درنگ كرد و شهرها و ديه‌هاى ميان كسكر و انبار را تصرف كرد و در اين مدت هيچ خبرى از ايرانيان به او نرسيد . تا آنكه يزدگرد را گفتند كه سرزمين‌هاى ميان حيره و فرات به غارت رفته است و همه ويران گشته . يزدگرد رستم را فرا خواند و براى دفع اين حادثه روان داشت . رستم از رفتن سرباز زد و گفت : اين رأى را نمىپسندد . اگر لشكرها از پى يك ديگر بروند بهتر از آن است كه يكباره بر عرب تاخت آورند .\r\nيزدگرد رأى او را نپذيرفت و گفت : جز اين راه ديگرى نمىشناسد . رستم در ساباط لشكرگاه زد .\r\nسعد ماجرى به عمر بنوشت . عمر گفت : مباد از آنچه از آنان به تو مىرسد بيمناك شوى ، از خداى يارى بخواه و به او توكل كن . و مردانى چابك و انديشمند را بفرست تا او را به اسلام فرا خواند ، زيرا اين عمل ، آنان را در كار خود سست گرداند . سعد گروهى چون نعمان بن مقرن و مغيرة [ 1 
  ] بن\r\n\r\n\r\n","description":"","footnote":"\r\n[ ( 1 ) 
  ] قيس .\r\n","page_name":" 510 ","page_number":534},
  {"content":"\r\n\r\nزراره و بشر بن ابى رهم و حنظلة بن الربيع و عدى بن سهيل و عطارد بن حاجب و حارث بن حسان و اشعث بن قيس و فرات بن حيان و عاصم بن عمرو و عمرو بن معد يكرب و مغيرة بن شعبه و معنى بن حارثه را به دربار يزدگرد فرستاد . چون به شهر درآمدند مردم گرد آمدند و به آنان و اسبانشان و بردهايى كه پوشيده بودند ، مىنگريستند .\r\nيزدگرد آنان را احضار كرد و ترجمان خود را گفت : از اينان بپرس كه براى چه آمده‌اند و چه چيز آنان را به نبرد با ما برانگيخته است ؟ شايد بدان سبب كه ما از آنان غفلت ورزيده‌ايم و اينك بر ما گستاخ گشته‌اند . نعمان بن مقرن از ياران خود اجازت طلبيد و به پاسخگويى پرداخت و عباراتى بدين مضمون بگفت كه : خداوند بر ما ببخشود و پيامبرى بر ما مبعوث كرد كه صفاتى چنين و چنان داشت و او ما را به اينجا كه چنين و چنان است ، فرا خواند و ما را وعده‌هايى چنين و چنان داد . جماعتى از ما به دو گرويدند و جماعتى از او رخ برتافتند و شمار گروندگان در فزونى بود سپس به ما فرمان داد كه با آن دسته از اعراب كه با او دم از مخالفت مىزنند ، به جهاد برخيزيم ، گروهى مرعوب و گروهى مجذوب ، به او گرويدند ولى همه به برترى آيينى كه آورده بود ، معترف گشتيم . سپس ما را به جهاد با اقوامى كه نزديك ما بودند ، فرمان داد و خواست تا آنان را به دادگرى فراخوانيم . اگر شما از پذيرفتن اين دين سرپيچى كنيد ، جزيه خواهيد داد و گر نه كار ما به نبرد مىكشد .\r\nيزدگرد گفت : « مردمى را در روى زمين نمىشناسم كه از شما بدبخت‌تر بوده باشند يا به شمار از شما كمتر باشند و يا در دشمنى و اختلاف در ميان خود ، به پايهء شما رسيده باشند .\r\nمردم اطراف براى راندن و سركوبى شما ما را بسنده‌اند . هرگز طمع آن نداشته باشيد كه قدم به خاك ايران گذاريد . اگر فقير و بينوا هستيد شما را طعام و لباس خواهيم داد و بر شما كسى را پادشاه مىگردانيم كه با شما راه مدارا پيش گيرد . مغيرة [ 1 
  ] بن زراره گفت : اينان اشراف عرب‌اند و از اشراف شرم مىدارند . من با تو سخن مىگويم و اينان شاهد باشند . اما آنچه از بينوايى و بدحالى ما گفتى چنان است كه گفتى ، حتى بيشتر از آن . آنگاه از زندگى دشوار عرب فصلى بيان داشت و از رحمتى كه بر اين قوم با رسالت پيامبر ( ص ) ، ارزانى آمده ، سخن گفت ، چيزهايى نظير آنچه نعمان گفته بود . سپس گفت يكى از اين دو را بپذير يا با خوارى جزيه را ، يا شمشير را يا آنكه اسلام آور و خويشتن را برهان .\r\nيزدگرد گفت : اگر تاكنون كسى رسولان را كشته بود ، شما را مىكشتم . سپس بارى خاك طلبيد تا آن را بر دوش بزرگترينشان بنهد و گفت : نزد سرورتان رويد و بگوييد كه من رستم را فرستاده‌ام تا شما را همگى در خندق قادسيه دفن كند . سپس چنان سرزمينتان را زير پى درنوردد كه آنچه شاپور كرده بود ، در برابر آن اندك نمايد . عاصم بن عمرو برخاست و بار\r\n\r\n\r\n","description":"","footnote":"\r\n[ ( 1 ) 
  ] قيس .\r\n","page_name":" 511 ","page_number":535},
  {"content":"\r\n\r\nخاك را بر دوش نهاد و گفت من بزرگترين اينها هستم . و نزد سعد بازگشت و گفت : ترا بشارت باد كه خداوند خاك سرزمينشان را به ما عطا كرد . رستم از گفتگوى آنان در شگفت شده بود .\r\nو از آنچه عاصم بن عمرو گفته بود ، يزدگرد را آگاه ساخت . و از پى آنان به حيره كس فرستاد تا خاك را بازپس گيرد ولى آنان رفته بودند .\r\nبعد از رفتن اين وفد به نزد يزدگرد ، سواد بن مالك التميمى بر فراض تاخت و سيصد چهارپا از استر و خر و گاو به غارت برد و همه را ماهى بار كرده به لشكرگاه سعد آورد . سعد همه را ميان لشكر خود تقسيم كرد . اين گروهها براى بدست آوردن گوشت ، همواره به اطراف روان بودند . از اين رو در لشكرگاه غذا به فراوانى وجود داشت .\r\nرستم با شصت هزار سپاهى روانهء ساباط شد در مقدمه جالنوس بود ، با چهل هزار تن و در ساقه بيست هزار تن . در جانب راست هرمزان بود و در جانب چپ مهران بن بهرام رازى .\r\nسى و سه پيل به همراه داشت : هجده پيل در قلب و پانزده پيل در دو جناح . لشكر براند و در كوثى فرود آمد . در اين حال فرستاده‌اى از سوى عرب رسيد . رستم پرسيد : از ديار خود براى چه آمده‌ايد و چه مىجوئيد ؟ گفت : اگر اسلام نياوريد خداوند سرزمين و شهرها و فرزندان شما را به ما وعده كرده است . رستم پرسيد : اگر در طلب آن جان خويش از دست داديد ؟ گفت :\r\nهر كه كشته شود به بهشت مىرود و هر كه بماند وعدهء خداوند در حق او برآورده خواهد شد .\r\nرستم گفت : پس بايد دست در دست شما بگذاريم . گفت : اعمال شما دست شما را در دست ما نهاده و خدا شما را تسليم ما كرده است . آنچه بر گرد خود مىبينى ترا مغرور نكند كه تو كارها را نمىگردانى ، آنكه كارها را مىگرداند قضا و قدر است . رستم خشمگين شد و فرمود تا گردنش را بزنند . و بيامد تا به برس [ 1 
  ] فرود آمد . در اين احوال فساد در سپاه او افزون شده بود اموال و فرزندان رعايا را به زور مىگرفتند تا آنجا كه فرياد از رستم برآمد و گفت به خدا سوگند اين عرب راست مىگفت . و چند تن از اين گونه را آورد و گردن زد و از آنجا براند و به حيره آمد . مردم آنجا را فرا خواند و آنان را تهديد كرد كه او را در اين نبرد يارى نمايند . ابن بقيله او را گفت : كسانى را كه از يارى دادن به ما ناتوانند و ما را به هنگام دفاع از خويش ، ملامت مىكنند ، بر ما گرد مياور .\r\nسعد دسته‌هايى از سپاه خود را به سواد فرستاده بود . چون رستم شنيد جمعى را براى راندن آنان بفرستاد . چون خبر به سعد رسيد عاصم بن عمرو را به يارى آنان گسيل داشت .\r\nايرانيان چون عاصم را ديدند ، بگريختند . و عاصم با غنايم بسيار بازگشت . سپس سعد ، عمرو بن معديكرب و طليحة الاسدى را در طلايه فرستاد . چون فرسخى يا بيشتر بيامدند ، به لشكرگاه ايرانيان رسيدند . عمرو بازگشت ولى طليحه پيش راند تا به لشكرگاه رستم داخل شد ، و\r\n\r\n\r\n","description":"","footnote":"\r\n[ ( 1 ) 
  ] فرس .\r\n","page_name":" 512 ","page_number":536},
  {"content":"\r\n\r\nبه جاسوسى پرداخت و طناب‌هاى يك يا دو خيمه را بگسست و چند اسب را در پيش كرد و براند . ايرانيان آگاه شدند و از پى او تاختند تا صبح بردميد . طليحه بر سوارى حمله كرد و او را بكشت . سپس ديگرى و ديگرى را نيز بكشت و چهارمى را اسير كرد . چون لشكرگاه مسلمانان آشكار شد ، ايرانيان بازگشتند . طليحه مرد ايرانى را با خود نزد سعد آورد . ايرانى مسلمان شد و ملازم طليحه گرديد .\r\nپس از شش ماه كه رستم از مداين بيرون آمده بود به قادسيه وارد شد او از بيم يا از دورانديشى دست به كارى نمىزد ولى پادشاه او را تحريض مىكرد . او در خواب ديده بود كه فرشته‌اى از آسمان فرود آمد و پيامبر ( ص ) و عمر با او بودند . آن فرشته سلاح‌هاى ايرانيان را گرفت و مهر برنهاد و به پيامبر داد و پيامبر آنها را به عمر تسليم كرد . رستم از اين خواب اندوهگين شد . چون به قادسيه فرود آمد در عتيق رو به روى لشكر مسلمانان مقام گرفت . و مردم پى در پى مىآمدند و به لشكر اسلام مىپيوستند تا آنجا كه ايرانيان از كثرتشان غمگين شدند . رستم بامداد آن شب ، سوار شد و از كنار رود بالا آمد تا بر سر پل ايستاد و نزد زهره كس فرستاد او را ندا داد و پيشنهاد صلح نمود و گفت : شما همسايگان ما بوديد و ما به شما نيكى كرديم و شما را حفظ مىنموديم و آنگاه رفتار و نيكىهاى ايرانيان را با اعراب باز نمود . زهره در پاسخ گفت : ما به اين چيزها نظر نداريم ، همهء همت ما آخرت است . آنچه دربارهء ما گفتى ، همه را مىپذيريم ما چنان بوديم كه گفتى . تا آنگاه كه بر ما پيامبرى مبعوث شد و او ما را به دين حق فرا خواند و ما دعوت او را اجابت كرديم . و خداوند به او گفت كه : من ترا بر كسانى كه دين تو را نپذيرند ، مسلط خواهم كرد و من از آنان انتقام خواهم گرفت و ترا پيروز خواهم گردانيد . رستم گفت : اين دين حق چيست ؟ گفت : اداى دو شهادت . رستم گفت : اگر اين دين را بپذيريم شما باز مىگرديد ؟ گفت : آرى به خدا . رستم باز آمد و رجال ايران را فرا خواند و آنچه رفته بود ، با آنان در ميان نهاد ، آنان نپذيرفتند . آنگاه رستم نزد سعد كس فرستاد كه كسى را نزد ما بفرست كه با ما سخن گويد و با او سخن گوئيم . ربعى بن عامر را بفرستاد .\r\nايرانيان او را بر سر پل نگاه داشتند تا به رستم خبر دهند . رستم بر تختى از زر نشست و فرش‌ها بگسترد و پشتىهاى زربفت بنهاد . مرد پيش آمد ، بر اسبى سوار بود و شمشيرش در كهنه پاره‌اى بود و بند نيزه‌اش ليف خرمايى بود . چون بدان فرش كه گسترده بودند ، رسيد آن را زير پاى اسب خود بسپرد و دو پشتى گرانبها را بشكافت و افسار اسبش را از آنها بگذرانيد .\r\nايرانيان اصلا به او نپرداختند و كارهايش را ناديده گرفتند . سپس عبايى از روى شتر برداشت و بر دوش افكند . ايرانيان اشارت كردند كه سلاح از خود دور كند ، گفت : اگر خود آمده بودم ، چنين مىكردم ولى اين شما بوده‌ايد كه فرا خوانده‌ايد . سپس بر نيزه‌اش تكيه مىكرد و گام‌هاى خود را كوچك برمىداشت و هر چه بيشتر فرشى را كه زير پايش گسترده شده بود آسيب رسانيد . سپس نزديك رستم رسيد و بر روى زمين نشست نيزه خود را بر فرش فرو برد\r\n\r\n","description":"","footnote":"","page_name":" 513 ","page_number":537},
  {"content":"\r\n\r\nو گفت : ما بر روى زيورهاى شما نمىنشينيم . ترجمان پرسيد : براى چه به اينجا آمده‌ايد ؟ گفت :\r\nخداوند ما را مبعوث ساخته تا بندگانش را از تنگناهاى دنيا به جاهاى گسترده‌تر ببريم و مردم را از جور ديگر دينها به دادگسترى اسلام راهنمائيم . ما دين او را به ميان مردم مىبريم ، هر كس آن را پذيرفت ، ما نيز از او مىپذيريم و دست از او و سرزمينش برمىداريم . و هر كه سر برتافت ، با او مىجنگيم تا به بهشت رويم يا پيروز شويم . رستم پرسيد : آيا شما را ميسر است كه ما را مهلت دهيد تا در اين كار بنگريم ؟ گفت : آرى ، يك يا دو روز . گفت : نه ، تا به صاحبان انديشه و مهتران خود نامه بنويسيم . گفت : رسول خدا ( ص ) براى ما آيينى آورده كه بيش از سه روز به دشمنان مهلت ندهيم . تو در كار خود و كار ايشان بنگر ، يا اسلام را اختيار كن ، تا از تو و سرزمينت دست برداريم ، يا جزيه بپذير كه ما نيز از تو خواهيم پذيرفت و از تو دست باز خواهيم داشت و هر گاه نيز به ما نيازمند شوى ترا يارى خواهيم كرد .\r\nاگر نه در روز چهارم نبرد ما آغاز مىشود مگر تو زودتر نبرد را آغاز كنى . و من در اين امور از سوى يارانم به تو اطمينان مىدهم . رستم پرسيد : آيا تو مهتر آنان هستى ؟ گفت : نه ولى همهء مسلمانان چون تنى واحد هستند . رأى يك ديگر را نافذ مىدانند . رستم با بزرگان سپاه خود خلوت كرد و گفت : آيا تاكنون سخنى چون سخن اين مرد شنيده‌ايد ؟ آنان به تحقير رفتار و لباس او پرداختند . رستم گفت : واى بر شما ، به انديشه و سخن و اخلاق او بنگريد . عرب همواره لباس را خوار مىداشته و رأى و انديشه را بها مىداده . آنگاه به نزد سعد كس فرستاد و گفت : آن مرد را نزد ما بفرست . سعد ، حذيفة بن محصن را فرستاد . او نيز رفتارى چون رسول پيشين داشت . از اسب خود پياده نشده شروع به سخن كرد و جواب‌هايى چون او داد . رستم پرسيد : چرا آن مرد ديگر نزد ما نيامد ؟ گفت : امير ما در رنج و راحت ، ميان ما به عدالت رفتار مىكند امروز نوبت من بوده . رستم گفت : مهلت از كى آغاز مىشود ؟ گفت : مدت آن سه روز است و از فردا آغاز مىشود . اين بگفت و بازگشت و رستم و يارانش را شگفت‌زده رها كرد . روز ديگر باز هم مرد ديگرى را خواست . اين بار مغيرة بن شعبه آمد . چون بيامد اين بار چنان ترتيب داده بودند كه نزديك شدن به رستم ، سواره ميسر نبود . مغيره نزديك رفت تا بر تختى كه رستم بر آن نشسته بود ، جاى گرفت . او را از آنجاى دور كردند . گفت : من قومى بدخوىتر از شما نديده‌ام ما عرب‌ها اينچنين يك ديگر را برده نمىسازيم . پنداشتم شما نيز چنان هستيد . بهتر بود به من مىگفتيد كه شما ، برخى بندهء برخى ديگريد . با آنكه من خود نزد شما نيامده‌ام و شما مرا فرا خوانده‌ايد . نيز دانستم كه شما مغلوب خواهيد شد ، زيرا هيچ پادشاهى اگر بر اين سيرت پادشاهى كند ، پايدار نخواهد ماند . زيردستان گفتند به خدا سوگند كه اين عرب راست مىگويد . مهتران گفتند : به خدا سوگند با ما سخنى گفت كه همواره بندگان ما امثال اين سخنان را دوست مىداشته‌اند . هر كه كار اين مردم را ناچيز انگارد ، هلاك گردد .\r\nپس رستم آغاز كرد ، و در باب عظمت ايرانيان و فرومايگى عرب داد سخن داد . و گفت : شما\r\n\r\n","description":"","footnote":"","page_name":" 514 ","page_number":538},
  {"content":"\r\n\r\nزندگى دشوارى داشتيد . در سال‌هاى قحط نزد ما مىآمديد و ما با دادن اندكى خرما و جو شما را مىرانديم . اكنون نيز چيزى جز سختى معيشت شما را بدين سوى نرانده است . به امير شما لباسى و استرى و هزار درهم مىدهيم و به هر يك از شما يك بار خرما . شما نيز بازگرديد ، كه ميلى به كشتن شما ندارم . پس مغيره زبان برگشاد و گفت : آنچه از سختى معيشت ما و اختلاف ميان ما گفتى ، خود همه را مىدانيم و انكار نمىكنيم . دنيا را گردش‌هايى است و پس از هر سختى ، آسايشى است . شما چنان كه بايد سپاس نعمت‌هايى را كه خداوند به شما ارزانى داشته ، به جاى نياورده‌ايد و اين ناسپاسى حال شما را ديگرگون خواهد ساخت . خدا از ميان ما پيامبرى مبعوث داشته . . . و آنگاه چون ديگر رسولان او را ميان اسلام و جزيه و جنگ مخير كرد . سپس گفت : زن و فرزند ما طعام كشور شما را چشيده‌اند و مىگويند نمىتوانيم بيش از اين صبر كنيم . رستم گفت : بنابر اين به خاطر آن همهء شما هلاك خواهيد شد . مغيره گفت : هر كه از ما كشته شود ، به بهشت مىرود و هر كه زنده بماند چهرهء پيروزى را خواهد ديد . آنگاه رستم سخت برآشفت و گفت : هرگز ميان ما صلح نخواهد بود تا همه شما را نابود كنيم .\r\nمغيره بازگشت و رستم با ايرانيان تنها شد . آنچه را مصلحت قوم در آن بود بيان كرد و آنان را از نبرد بر حذر داشت و از عاقبت اين جنگ آنان را بياگاهانيد . اما مهتران پاى فشردند .\r\nبار ديگر سعد نزد او كس فرستاد و او را به اسلام فرستاد و او را به اسلام فراخواند . رستم در پاسخ او از آن دست كه با ديگران گفته بود ، سخنانى گفت . و به هيچ روى ميانشان موافقتى حاصل نگشت . رستم گفت :\r\nبراى نبرد ، شما از آب مىگذريد يا ما بگذريم ؟ اعراب گفتند : شما بگذريد . رستم اين پيام را به آنان رسانيد . ايرانيان خواستند از پل بگذرند . سعد اجازت نداد و گفت چيزى را كه به غلبه از شما گرفته‌ايم به شما بازپس نخواهيم داد . ايرانيان عتيق را به خاك و نى و چوب بينباشتند و پلى ساختند و از آن گذشتند . رستم نيز از آب بگذشت . تختش را برايش زدند و او بر تخت قرار گرفت و سايبان‌ها راست كردند . همه سپاه او نيز از آب گذشتند . فيل‌ها كه بر آنها صندوقهايى بود و در آنها مردان جنگى نشسته بودند در قلب دو جناح قرارداد و جالنوس را فرماندهى جناح راست داد و فيروزان را فرماندهى جناح چپ .\r\nيزدگرد مردانى ميان مداين و قادسيه قرار داد تا اخبار رستم را هر يك به ديگرى مىرسانيد تا در اسرع وقت به او منتقل مىشد . مسلمانان صف‌هاى خود را راست كردند . سعد براى خود قصرى ترتيب داده بود زيرا بيمارى عرق النساء داشت . علاوه بر آن چند دمل هم درآورده بود و با وجود آنها نشستن نمىتوانست . اين بود كه بر بام آن قصر رفته بود و با سينه بر روى متكايى افتاده بود تا سپاه خود را در زير نظر داشته باشد . بعضى اين رفتار را بر او عيب گرفتند . سعد از بام فرود آمد و تن خود را به آنان نشان داد . آنان نيز پوزش خواستند . چون بر اسب نشستن نمىتوانست ، خالد بن عرفطه را به جاى خود معين كرد و\r\n\r\n","description":"","footnote":"","page_name":" 515 ","page_number":539},
  {"content":"\r\n\r\nچند تن را كه دست به آشوب زده بودند بگرفت و در زندان قصر محبوس نمود . از آن جمله بود ابو محجن الثقفى . گويند كه او را به سبب مىخوارگى به زندان افكنده بود . پس براى مردم سخن گفت و آنان را به نبرد تحريض كرد و وعده‌هاى خداوند را به گوش‌هايشان رسانيد .\r\nاين واقعه در محرم سال چهاردهم بود . و به آنان گفت كه خالد بن عرفطه را به جاى خود تعيين كرده است . و نيز چند تن را به ميان سپاه فرستاد تا آنان را به جهاد برانگيزند ، چون مغيره و حذيفه و عاصم و طليحه و قيس و غالب و عمرو بن معد يكرب . و چند تن شعرا را چون شماخ و حطيئه و عبدة بن الطبيب [ 1 
  ] . و فرمان داد تا سوره‌هاى جهاد ، چون سورهء انفال را براى مردم بخوانند . بدينسان مردم را به هيجان آورد . چون از اين امور فراغت يافت ، گفت :\r\nهر كس به جايى كه بايد بايستد ، بايستد . چون نماز ظهر را خوانديد ، من تكبير مىگويم ، شما نيز تكبير بگوييد و آماده شويد . چون تكبير دوم را گفتم ، شما نيز ، تكبير بگوييد ، سلاح‌هاى خود را به دست گيريد . و چون تكبير سوم را گفتم ، شما نيز تكبير بگوييد و بر اسبها نشينيد .\r\nچون بانگ تكبير چهارم را شنيديد يكباره بر دشمن بتازيد و فرياد لا حول و لا قوة الا باللّه ، برآوريد . چون بانگ تكبير سوم برخاست جمعى از سلحشوران بر دشمن تاختند از ايرانيان هم جمعى به نبرد تاختند و آوازها به رجز بلند شد و نعرهء مردان با چكاچاك سلاح‌ها در هم آميخت .\r\nنخستين كسى كه از ايرانيان به اسارت درآمد ، يكى از فرمانروايان « باب » بود به نام هرمز او تاج بر سر داشت . غالب بن عبد اللّه الازدى اسيرش كرد و نزد سعد برد و خود به جنگ بازگشت يكى از اسواران ايرانى مبارز طلبيد ، عمرو بن معديكرب به نبرد با او ، بيرون شد . او را گرفت و بر زمين زد و سر بريد و دستبندها و كمربندش را بربود . پس فيل‌ها به حركت آمدند و به سوى بجيله روى نهادند . اعراب را دفاع از خود دشوار شد ، سعد ، بنى اسد را فرمان داد كه به دفاع از آنان پردازد . پس طليحة بن خويلد و حمال بن مالك با افراد خود بيرون جستند و فيل‌ها را باز گردانيدند . يكى از بزرگان ايران بر طليحه حمله كرد و به دست طليحه كشته شد .\r\nاشعث بن قيس كه آن همه جلادت از بنى اسد ديد ، قبايل كنده را سرزنش كرد . آنان به هيجان آمدند و حمله آغاز كردند و صفوفى را كه در مقابلشان بود ، از جاى بركندند . چون ايرانيان حملهء فيلان و دفاع بنى اسد را ديدند ، هجوم آغاز كردند . ذو الحاجب و جالنوس هم در آن ميان بودند . در اين حال سعد تكبير چهارم را گفت كه به ناگاه مسلمانان تاخت آوردند و بنى اسد پاى فشردند و آسياب جنگ به چرخش آمد و فيل‌ها از جناح راست و چپ پيش تاختند و اسب‌هاى مسلمانان رو به گريز نهادند . سعد نزد عاصم بن عمرو كس فرستاد كه آيا براى راندن اين فيل‌ها چاره‌اى مىشناسد ؟ او فرمان داد تا تيراندازان بر سر و روى آنها\r\n\r\n\r\n","description":"","footnote":"\r\n[ ( 1 ) 
  ] الطيب .\r\n","page_name":" 516 ","page_number":540},
  {"content":"\r\n\r\nتير ببارند و خرطومهايشان را ببرند . چون چنين كردند فرياد از فيلان برخاست و صندوق‌هايى را كه بر پشت داشتند ، بر زمين افكندند و جنگجويان سوار بر خود را هلاك ساختند . در اين روز پانصد تن از بنى اسد كشته شدند تا ايرانيان را بر جاى خود بازگردانيدند . جنگ تا پاسى از شب ادامه داشت . اين روز نخست بود و آن را يوم ارماث [ 1 
  ] ناميدند .\r\nروز ديگر سعد فرمان داد تا كشتگان را دفن كنند و مجروحان را براى معالجه نزد زنان فرستند . در اين حال طلايهء سپاه شام نمودار شد . عمر پس از فتح دمشق خالد را از فرماندهى سپاه عراق عزل كرد و ابو عبيدة بن الجراح را گفت تا هاشم بن عتبه را بر آنان فرماندهى دهد و آن سپاه را به عراق برد . هاشم از شام بيرون آمد و پيشاپيش سپاه او قعقاع بن عمرو روان بود . قعقاع در بامداد اين روز كه آن را يوم اغواث مىگويند ، وارد قادسيه شد . او سپاه خود را به گروه‌هاى ده نفر تقسيم كرده بود . آنان هزار تن بودند و ميان هر ده تن به قدر يك مد بصر فاصله بود . قعقاع بر آنان سلام كرد و آنان را به سپاهى كه از راه مىرسيد بشارت داد و به جنگ تحريض نمود . قعقاع خود به ميدان رفت و مبارز طلبيد . ذو الحاجب به مبارزت بيرون آمد . قعقاع او را شناخت و فرياد زد كه اينك انتقام نبرد جسر را از تو مىگيرم . پس چندى بر يك ديگر زدند ، قعقاع ذو الحاجب را بكشت و مسلمانان به كشته شدن او شادمان شدند و ايرانيان شكسته خاطر گشتند . قعقاع بار ديگر مبارز طلبيد . فيروزان و بندوان بيرون آمدند .\r\nمسلمانان جمع كثيرى از ايرانيان را كشتند . ايرانيان در اين روز فيل‌ها را به جنگ نياورده بودند زيرا صندوق‌هايى را كه بر پشت داشتند ، ديروز شكسته بود و امروز مشغول تعمير آنها بودند . قعقاع فرمان داد اشتران را با پارچه‌هاى رنگين بيارايند و بر رويشان برقع‌ها افكنند و ده ده تعبيه كنند . نخست اسبان خود را به گرد آنها بگردانيدند تا وحشت از آنها دور شد ، آنگاه بر سواران ايران تاخت آوردند ، اسبان ايرانى از ديدن آن اشتران برميدند و در اين حال سواران مسلمان ، بر آنان حمله آوردند و آنچه ايرانيان از اين اشتران ديدند سخت‌تر بود از آنچه مسلمانان از فيل‌ها ديده بودند . قعقاع در اين روز سى حمله كرد و سى تن را به قتل آورد . آخرين آنان بزرجمهر همدانى بود . نيز اعور بن قطبه شهريار سجستان را به قتل آورد .\r\nچون روز به نيمه رسيد هر دو لشكر بر هم زدند و تا نيمهء شب نبرد كردند . همهء بزرگان سپاه ايران به قتل رسيدند . روز سوم در ميان دو صف از مسلمانان دو هزار مجروح و مقتول افتاده بود و از ايرانيان ده هزار . مسلمانان كشته‌هاى خود را دفن كردند و مجروحان را براى معالجه به زنان سپردند و كودكان را به كندن گورها واداشتند . اما كشتگان ايرانيان همچنان ميان دو صف بر زمين مانده بودند .\r\n\r\n\r\n","description":"","footnote":"\r\n[ ( 1 ) 
  ] الرمات .\r\n","page_name":" 517 ","page_number":541},
  {"content":"\r\n\r\nدر همان شب قعقاع سپاه خود را به جايى كه ديروز از آنجا آمده بود ، فرستاد و گفت :\r\nچون آفتاب بردميد صد صد وارد شوند تا چنان نمايد كه سپاه تازه مىرسد و مردم دلگرم شوند .\r\nدر اين ميان هاشم بن عتبه هم در رسيد . چون آفتاب بردميد ياران قعقاع چنان كه گفته بود ، وارد شدند و مسلمانان صدا به تكبير بلند كردند ، و دو سپاه درهم افتادند . هنوز همهء سپاه قعقاع نيامده بود كه هاشم نيز در رسيد . او سپاه خود را به گروه‌هاى هفتاد نفره تقسيم كرده بود . قيس بن مكشوح نيز در ميان آنان بود . چون به قلب سپاه حمله آورد ، تكبير گفت و مسلمانان نيز تكبير گفتند . سپس صفوف را از هم بردريد و به سوى عتيق روان شد ، ولى بازگشت . ايرانيان صفوف خود را راست كرده بودند و بار ديگر صندوق‌ها را بر پشت فيل‌ها بسته بودند و جمعى را به نگهدارى از آنها گماشته بودند تا به خرطوم‌هايشان آسيب نرسد .\r\nدر اين روز اسبان مسلمانان از فيل‌ها نمىرميدند . اين روز را يوم عماس گفتند . نبرد سخت بود ولى نه مسلمانان پيروزى به دست آوردند ، نه ايرانيان . قيس بن مكشوح و عمرو بن معد يكرب دلاورىها نمودند . پس فيل‌ها حمله آوردند و صفوف مسلمانان را از هم بردريدند . سعد نزد قعقاع و عاصم ، پيام فرستاد كه فيل سفيد را از پاى درآورند و اين فيل در مقابل ايشان بود و به حمال [ 1 
  ] و ربيل [ 2 
  ] نيز پيام فرستاد كه فيل اجرب را از پاى درآورند و اين فيل در مقابل ايشان بود . پس بر آن فيل‌ها حمله كردند . فيل سفيد و همهء كسانى كه بر آن سوار بودند كشته شدند و خرطوم فيل اجرب را بريدند و چشمش را كور كردند . فيلبان آن ربيل را با تبرزين بزد و او را مجروح كرد اجرب ميان دو صف سرگردان شده بود آخر خود را در آب عميق افكند ماده فيل از پى او روان شد و صف‌هاى لشكر ايران را بردريد و آهنگ مداين نمود و همچنان جست و خيز مىكرد تا همهء كسانى را كه بر پشت او نشسته بودند ، هلاك شدند . در اين روز هيچ يك از دو سپاه پيروزى به دست نياورد و شب نيز جنگ ادامه داشت . اين شب را ليلة الهرير ناميده‌اند .\r\nسعد ، طليحه و عمرو را به كنار رود پائين سد فرستاد . تا آنجا را حراست كنند ، مباد ايرانيان راهى يابند . اينان مشورت كردند و بر آن نهادند كه از پشت سر بر ايرانيان بتازند .\r\nطليحه پشت سپاه ايران آمد و تكبير گفت : ايرانيان به هم برآمدند در اين حال عمرو سمت پائين رود دستبردى زد و بازگشت . مسلمانان بىآنكه از سعد اجازتى طلبيده باشند ، حمله آغاز كردند .\r\nنخست قعقاع و يارانش حمله آوردند ، سپس بنى اسد و آنگاه قبايل نخع از بجيله ، سپس قبايل كنده . سعد كه اين خبر شنيد گفت : بار خدايا اينان را بيامرز و پيروزشان گردان . او گفته بود ، چون سه تكبير گويد حمله كنند . و چون بعد از نماز عشاء تكبير سوم را گفت حملهء اصلى آغاز شود . تا بامداد صداى چكاچكاك شمشيرها فضا را پر كرده بود .\r\n\r\n\r\n","description":"","footnote":"\r\n[ ( 1 ) 
  ] محمل .\r\n[ ( 2 ) 
  ] وميل .\r\n","page_name":" 518 ","page_number":542},
  {"content":"\r\n\r\nسعد و رستم هر دو از آنچه در آوردگاه مىگذشت ، بىخبر بودند . سعد رو به دعا آورد .\r\nنيمه‌هاى شب صداى قعقاع را شنيد . قعقاع از هر سو مىتاخت و سپاهيان را به پايدارى مىخواند . تا صبح بردميد پس با جماعتى از رؤسا به جايگاه رستم حمله آورد و نبرد تا نيمروز به درازا كشيد . فيروزان و هرمزان ، اندكى از جاى بشدند و در قلب سپاه ايران شكاف افتاد .\r\nدر اين حال بادى سخت بوزيد و پرده سراى رستم را بركند و در آب عتيق [ 1 
  ] افكند . قعقاع و يارانش تا نزديك تخت او كه بر جاى مانده بود پيش آمدند . رستم از تخت فرود آمده و در سايهء بار استرى نشسته بود . هلال بن علفه [ 2 
  ] ريسمان بار استر را ببريد و يكى از لنگه‌هاى بار بر سر رستم افتاد و كمرش را بشكست و هلال بر او ضربتى زد . رستم مشكى را پر از باد كرد و به جانب عتيق دويدن گرفت و خود را در آب افكند هلال نيز خود را به آب افكند و پاى او بگرفت و بيرون كشيد و او را بكشت و خود بر تخت برآمد و فرياد زد : سوگند به خداى كعبه كه رستم را كشتم . نزد من بيائيد ، نزد من بيائيد . مسلمانان از هر سو گردش آمدند و بانگ به تكبير برداشتند . گويند كه هلال چون قصد رستم كرد . رستم تيرى به سوى او افكند چنان كه پاى او را به ركاب بردوخت . با اين همه هلال پيش تاخت و او را به قتل آورد و سرش را از تن ببريد و فرياد برآورد كه رستم را كشتم . قلب سپاه ايران رو به گريز نهاد . جالنوس سپاه ايران را فرمان داد كه از آب بگذرند . جمعى در آب غرقه شدند . گويند سى هزار تن بودند . ضرار بن الخطاب پرچم بزرگ ايران ، يعنى درفش كابيان را به دست آورد و سى هزار درهم پاداش به او دادند . گويند بهاى آن هزار هزار و صد هزار درهم بود . در اين روز از ايرانيان ده هزار تن و از مسلمانان شش هزار تن كشته شدند . مسلمانان كشتگان خود را در خندقى رو به روى مشرق [ 3 
  ] دفن كردند و اين جز دو هزار و پانصد نفرى است كه در ليلة الهرير كشته شده بودند . در اين نبرد آنقدر جامه‌ها و ديگر اموال به دست مسلمانان افتاد كه نه پيش از آن افتاده بود و نه به بعد از آن افتاد .\r\nسعد جامه‌هاى رستم را به هلال بن علفه داد . و قعقاع و شرحبيل را فرمان داد كه از پى دشمن بروند و پيش از قعقاع زهرة بن حويه [ 4 
  ] از پى آنان روان شده بود . جالنوس فراريان را گرد مىآورد . زهره به جالنوس رسيده و او را به قتل آورده بود و جامه‌هاى او را به غارت برده بود . سعد از بذل جامه‌هاى جالنوس به زهره دست بازداشت . عمر به او نامه نوشت ، كه با زهره چون ديگران رفتار كند و جامه‌هاى جالنوس با پانصد درهم افزون در حضور جمع به او دهد . زيرا هنوز جنگ باقى است و او با تو دل بد خواهد كرد .\r\nسلمان [ 5 
  ] بن ربيعة الباهلى و برادرش عبد الرحمان به جماعتى از ايرانيان رسيدند . اينان مىخواستند تا آخرين نفس بجنگند و بعد از فرار سى گروه از ايرانيان چنين تصميم گرفته بودند ،\r\n\r\n\r\n","description":"","footnote":"\r\n[ ( 1 ) 
  ] عقيق .\r\n[ ( 2 ) 
  ] علقمه .\r\n[ ( 3 ) 
  ] مسرق .\r\n[ ( 4 ) 
  ] حيوه .\r\n[ ( 5 ) 
  ] سليمان .\r\n","page_name":" 519 ","page_number":543},
  {"content":"\r\n\r\nولى همه به دست مسلمانان كشته شدند .\r\nاز فرماندهان ايران كسانى كه در اين روز به هزيمت رفتند ، هرمزان و اهودوزاد [ 1 
  ] پسر بهيش [ 2 
  ] و قارن بودند و از كسانى كه دل بر مرگ نهادند و تا پايان مقاومت كردند ، شهريار پسر كنارا [ 3 
  ] بود . و پسر هيربد و فرخان [ 4 
  ] اهوازى و خسروشنوم [ 5 
  ] همدانى .\r\nسعد فتحنامه به عمر نوشت و او را از شمار مقتولان و مجروحان سپاه مسلمانان آگاه كرد .\r\nعمر هر روز از بامداد تا نيمروز بر سر راه مىآمد و از كسانى كه به شهر داخل مىشدند ، از جنگ ، خبر مىگرفت . چون نامه به دستش رسيد به خانه نزد زن و فرزند خود بازگشت . اين بار چون قاصد را ديده بود پرسيده بود كه : از كجا مىآيى ؟ گفته بود : از قادسيه . عمر از او پرسيده بود كه : چه خبر آورده‌اى ؟ گفته بود : خداوند مشركان را منهزم ساخت . و عمر شادمان شده بود . مسلمانان در قادسيه منتظر نامه و فرمان عمر بودند تا آنگاه كه نامه بيامد و آنان را فرمان داد كه در همانجا درنگ كنند .\r\nنبرد قادسيه در سال چهاردهم و به قولى پانزدهم و به قولى شانزدهم هجرى بود .\r\n\r\nفتح مداين و پس از آن فتح جلولاء\r\nچون ايرانيان در قادسيه منهزم شدند تا بابل بازپس نشستند . برخى از سران چون نخيرجان و مهران اهوازى و هرمزان در آنجا بودند . فيروزان را بر خود امير ساختند . سعد پس از فتح قادسيه دو ماه در آنجا ماند و سپس به فرمان عمر به مداين آمد ، او زن و فرزند خود را در عتيق نهاد و قسمتى از سپاه را در آنجا قرار داد . زهرة بن حويه [ 6 
  ] و شرحبيل بن السمط [ 7 
  ] و عبد اللّه بن المعتمر با او بودند . در راه با برخى مقاومت‌هايى از سوى سپاه ايران ، رو به رو شد ولى بر همه پيروز گرديد تا به بابل رسيد . سعد با سپاه خود پيش آمد تا در برابر فيروزان و يارانش فرود آمد . ايرانيان به نبرد بيرون آمدند ، اما شكست خوردند و به دو بخش گرديدند .\r\nهرمزان به اهواز رفت و فيروزان به نهاوند . زيرا گنج‌هاى كسرى در نهاوند بود . نخيرجان و مهران به مداين بازگشتند و در شهر حصار گرفتند و پل را نيز بريدند . سعد لشكر را تعبيه كرد و زهره را بر مقدمه به مداين فرستاد و خود با بكر بن عبد اللّه الليثى و كثير بن شهاب السعدى [ 8 
  ] روان شد . در راه به بعضى از كسانى كه هنوز پايدارى مىكردند ، رسيد و دو اسوار از اساورهء ايران را بكشت تا به كوثى فرود آمد . شهريار از كوثى دفاع مىكرد . به جنگ با مسلمانان بيرون آمد خود كشته شد و يارانش منهزم شدند و در شهرها پراكنده گشتند . سعد\r\n\r\n\r\n","description":"","footnote":"\r\n[ ( 1 ) 
  ] فرزاد .\r\n[ ( 2 ) 
  ] بيهس .\r\n[ ( 3 ) 
  ] كبار .\r\n[ ( 4 ) 
  ] فردان .\r\n[ ( 5 ) 
  ] خشرشوم .\r\n[ ( 6 ) 
  ] حياة .\r\n[ ( 7 ) 
  ] الصمت .\r\n[ ( 8 ) 
  ] السبيعى .\r\n","page_name":" 520 ","page_number":544},
  {"content":"\r\n\r\nبر سر كشتهء او رسيد و جامه‌هاى گرانبهايش را به كشنده‌اش بخشيد .\r\nزهره به ساباط آمد مردمش با پرداخت جزيه با او مصالحه كردند و سپاه كسرى از آنجا بگريخت . مسلمانان به بهرسير از مداين ، داخل شدند . چون چشمشان به ايوان افتاد . تكبير گفتند : اين است كاخ سفيد كسرى ، و اين است آنچه خداوند به ما وعده داده است . اين واقعه در ماه ذو الحجه سال پانزدهم هجرى بود . پس سه ماه بهرسير را محاصره كردند ، سپس آن را گشودند . سواران به هر سو دست به غارت گشودند . عمر پيام فرستاد كه از كشاورزان هر كس شما را اجابت كند و دست از يارى آنان بردارد ، او را امان دهيد و هر كه بگريزد ، هر كس او را بگيرد اختيار به دست اوست . پس همه كشاورزانى كه در غرب دجله بودند و نيز همهء اهل سواد در امان مسلمانان درآمدند و از دارايى خويش بهره‌مند شدند . محاصره شهر بهرسير به درازا كشيد از هر سو منجنيق‌ها بر آن راست كردند و آنان را در خانه‌هاى خود در زير ضربات گرفتند . يكى از مرزبانان براى مبارزه بيرون آمد زهرة بن حويه [ 1 
  ] و او هر دو به دست هم كشته شدند . بعضى مىگويند كه زهره را در ايام حجاج شبيب الخارجى بكشت .\r\nچون محاصره مدت گرفت ، جماعتى از مسلمانان به جانب شهر راندند ولى بر باروها هيچ كس را جز مردى كه با دست به آنان اشارت مىكرد ، نيافتند . او گفت : در شهر هيچ كس نمانده است . مسلمانان به آخرين شهر كه ايوان در آن بود ، راندند . سعد و مسلمانان به كنارهء آب رسيدند و خواستند كه از آن بگذرند و به سوى آنان روند . ديدند همگى در كوچه‌ها گرد آمده‌اند . چند روز آنجا درنگ كرد . يكى از بيگانگان او را به گدار رود ، راهنمائى كرد . سعد در عبور از آب ترديد كرد . آن مرد گفت : اگر سه روز ديگر درنگ كنى يزدگرد همه چيزها را با خود خواهد برد . سعد سپاهيان خود را به گذر از رود فرا خواند و گفت : چه كسى نخست از آب مىگذرد تا دهانهء رود را بگيرد و رود را از تعرض دشمن نگهدارد و ديگران را توان عبور باشد . عاصم بن عمرو با ششصد تن اسب‌ها را به آب زدند و از آب گذشتند . آن سوى آب جماعتى از سواران ايرانى راه را بر آنان گرفتند و جنگ درگرفت بيشتر ايرانيان از تيرباران اعراب كور شدند و رو به گريز نهادند . ديگر مسلمانان نيز از آب گذشتند و به يارى آنان شتافتند و به تعقيب ايرانيان پرداختند . و در حالى كه همگان فرياد مىزدند : نستعين باللّه و نتوكل عليه ، حسبنا اللّه و نعم الوكيل و لا حول و لا قوة الا باللّه العلى العظيم ، دسته دسته از آب مىگذشتند . دجله لبريز از آب بود و اسبان شناكنان پيش مىرفتند . مسلمانان با يك ديگر گفتگو مىكردند تا از آب گذشتند . و هيچ چيز از دست ندادند ، مگر كاسه‌اى كه جريان آب آن را از دست صاحبش ربود ولى باد به ساحلش افكند . ايرانيان چون سپاهيان مسلمان را ديدند كه از آب گذشتند و از شهر بيرون آمده راه حلوان در پيش گرفتند . يزدگرد پيش از اين ، زن و فرزند خود را\r\n\r\n\r\n","description":"","footnote":"\r\n[ ( 1 ) 
  ] حيوه .\r\n","page_name":" 521 ","page_number":545},
  {"content":"\r\n\r\nبه آنجا فرستاده بود و هر چه از اموال كه حمل آن آسان بود با خود برده بود . و اموالى كه در خزائن مداين بر جاى گذاشته بود از جامه‌ها و امتعه و ظروف و انواع طرايف ، از شمار بيرون بود . در خزانهء او سه هزار هزار هزار يا سيصد هزار قنطار زر بود كه رستم به هنگام رفتنش به قادسيه نيمه‌اى از آن را با خود برده بود و نيمه ديگر را بر جاى نهاده بود . سربازان اسلام سر در كوچه‌هاى شهر نهادند و هيچ كس را در كوچه‌ها نيافتند . زيرا مردم به كاخ سفيد پناه برده بودند تا از سوى مسلمانان امان يابند .\r\nسعد در كاخ سفيد فرود آمد و ايوان آنجا را مسجد كرد و هيچ يك از تصاوير و تنديس‌ها را تغيير نداد . و چون پاى به درون نهاد ، خواند : كم تركوا من جنات و عيون الآيه . . .\r\nو در آنجا نماز فتح به جاى آورد ، هشت ركعت و ميان آنها فاصله‌اى نيفكند و نماز را به نيت اقامت تمام ادا كرد . آنگاه زهرة بن حويه [ 1 
  ] از پى ايرانيان به نهروان و ديه‌هاى آن ، فرستاد . عمرو بن عمرو بن مقرن را بر خمس‌ها گماشت و سلمان بن ربيعة الباهلى را مأمور تقسيم غنايم نمود . آنگاه هر چه در كاخ و ايوان و خانه‌ها بود و نيز هر چه را مردم مدائن به هنگام فرار غارت كرده بودند ، گرد آورد . زيورهاى كسرى را يعنى جامه‌ها و گردنبندها و تاج و زره او را كه به هنگام مباهات بر تن مىكرد ، نزد مردى يافتند كه آنها را بر استرى بار كرده بود . و نيز استر ديگرى گرفتند كه بار آن همه شمشير بود و استرى ديگر هم زره ، كه هر زره از آن يكى بود چون زره هرقل قيصر روم و خاقان پادشاه ترك و داهر پادشاه هند و بهرام گور و سياوخش و نعمان بن المنذر و نيز شمشير كسرى و هرمز و قباد و فيروز و هرقل ( هراكليوس ) و خاقان و داهر و بهرام و سياوخش و نعمان . آنگاه قعقاع را احضار كرد و گفت يكى از آن شمشيرها را اختيار كند ، او شمشير هرقل را اختيار كرد . سعد ، زره بهرام را نيز به او داد . و شمشير كسرى و نعمان و تاج كسرى و زيورهاى او و جامه‌هايش را نزد عمر فرستاد و او آنها را در معرض تماشاى مردم گذارد . سعد غنايم را ميان سپاهيان تقسيم كرد : شصت هزار نفر بودند ، همه سوار . به هر سوار دوازده هزار ( درهم ؟ ) رسيد . و چون خمس غنايم را نزد عمر آوردند آن را ميان همه كسانى كه به رنجى مبتلى شده بودند ، تقسيم نمود و نيز خانه‌هاى مداين را به مسلمانان داد و زن و فرزند سربازان را كه در عتيق بودند به مداين فرا خواند و در آن خانه‌ها جاى داد و آنان همچنان در مداين بودند تا فتح جلولاء و حلوان و تكريت و موصل به پايان آمد . چون شهر كوفه را پى افكندند ، همه را در كوفه جاى داد . سعد هر چيزى را كه عرب را به شگفتى وا مىداشت ، در ضمن غنايم ، به مدينه مىفرستاد . چنان كه فرش بهار كسرى را به مدينه فرستاد و آن فرشى بود به طول شصت و عرض شصت ذراع به مقدار يك جريب . اين فرش زربفت بود . در آن خيابان‌ها و جوىها كشيده بودند كه از\r\n\r\n\r\n","description":"","footnote":"\r\n[ ( 1 ) 
  ] حيوه .\r\n","page_name":" 522 ","page_number":546},
  {"content":"\r\n\r\nميان در و ياقوت مىگذشتند . دو جانب رودها چون زمين‌هاى كشته ، انواع سبزه‌ها و نباتات بود درختانى كه برگشان از حرير و شاخه‌هايشان از زر ، و گل‌هايشان دانه‌هاى طلا و نقره و ميوه‌هايشان انواع گوهرها بودند . خسروان اين فرش را به هنگام زمستان ، كه گل نبود ، مىگستردند و بر روى آن باده مىنوشيدند اعراب اين فرش را قطف مىگفتند . چون خمس‌ها را نزد عمر آوردند ، آن را ميان مردم تقسيم كرد و گفت : در باب اين فرش سخن بگوييد . پس از اختلافى كه روى داد ، همگان به تقسيم آن اشارت كردند . عمر نيز آن را پاره كرد و ميان مردم تقسيم نمود . قطعه‌اى از آن به على رسيد كه آن را به بيست هزار ( درهم يا دينار ؟ ) فروخت در حالى كه بهترين تكه‌هاى آن نبود .\r\nعمر ، سعد بن ابى وقاص را فرمان نماز و حرب سرزمين‌هايى كه به تصرف درآورده است ، عطا كرد و فرمانروايى سرزمين‌هايى را كه از فرات سيراب مىشوند به حذيفة بن اليمان داد و فرمانروايى سرزمين‌هايى را كه از دجله سيراب مىشدند به عثمان بن حنيف .\r\nچون ايرانيان به جلولا واپس نشستند و آنجا آغاز راههاى آذربايجان و باب و جبال و فارس بود ، در آنجا از بيم افتراق دست اتحاد به هم دادند و مهران رازى را بر خود امير ساختند و گرد شهر خندقى كندند و بر آن پلى از آهن بستند . نيز به سعد خبر آوردند كه يزدگرد به حلوان رفته است . سعد به عمر نامه نوشت . عمر فرمان داد كه هاشم بن عتبه را با دوازده هزار جنگجو به جلولاء فرستد و بر مقدمه قعقاع بن عمرو را روان دارد و پس از فتح قعقاع را فرمانروايى سرزمين‌هاى ميان سواد و جبل را دهد .\r\nهاشم با جمعى از وجوه مسلمانان و اعلام عرب بدين آهنگ روان شد تا به جلولاء رسيد ، و آنجا را در محاصره گرفت . آنان گرداگرد خود خندق كنده بودند . مسلمانان هشتاد روز شهر را در حصار داشتند و حمله‌هايى كردند و هر بار پيروزيى به دست مىآوردند . در اين روزها هم به ايرانيان مدد مىرسيد و هم به مسلمانان . در روزهاى آخر نبردى درگرفت . شمار كشتگان ايرانيان به دست مسلمانان از شمار كشتگان ليلة الهرير بيشتر بود . خداوند بادى فرستاد كه همه جا را در گرد و خاك به ظلمت فرو برد . اسبان ايرانيان در خندق درمىغلطيدند .\r\nبراى بيرون آمدن اسبها ، راه‌هايى ترتيب دادند و اين سبب شد كه در حصارشان رخنه‌اى پديد آيد . مسلمانان بدين آگاه شدند . قعقاع به سوى خندق آمد و بر در حصار بايستاد . پس در ميان مسلمانان شايع شد كه او خندق را گرفته است . مسلمانان چون تن واحد حمله آوردند و مشركان روى در گريز نهادند و پراكنده شدند و از پل گذشتند . اسبانشان را پى مىكردند و پياده مىماندند چنان كه جز اندكى نجات نيافتند . گويند در اين روز ، صد هزار تن از ايرانيان كشته شدند . قعقاع از پى آنان به خانقين رفت و يزدگرد از حلوان به رى رخت كشيد و خسروشنوم [ 1 
  ] را به جاى خود نهاد . قعقاع به حلوان آمد . خسروشنوم به نبرد بيرون آمد و بر مقدمه زينبى [ 2 
  ] را\r\n\r\n\r\n","description":"","footnote":"\r\n[ ( 1 ) 
  ] خشرشوم .\r\n[ ( 2 ) 
  ] الرمى .\r\n","page_name":" 523 ","page_number":547},
  {"content":"\r\n\r\nفرستاد . او به دست قعقاع كشته شد و خسروشنوم پس از كشته شدن او رو به هزيمت نهاد .\r\nقعقاع نامه به عمر نوشت و خبر پيروزى خود بداد و اجازت خواست كه از پى دشمن بتازد ولى عمر نپذيرفت و گفت دوست دارم ميان سواد و جبل حصارى استوار باشد ما را دهكده‌هاى سواد كافى است . من سلامت مسلمانان را بر غنايم جنگى ترجيح مىدهم . غنايم را حساب كردند سى هزار هزار درهم بود . سلمان بن ربيعه آنها را تقسيم كرد . گويند به هر سوار نه هزار درهم و نه چارپا رسيد . خمس‌ها را همراه با زياد بن ابيه ، نزد عمر فرستادند .\r\nچون خمس‌ها را آوردند ، عمر گفت : به خدا قسم نمىگذارم سقفى بر آنها سايه افكند ، تا همه را تقسيم كنم پس همه را در مسجد جاى داد . عبد الرحمان بن عوف و عبد اللّه بن ارقم شب به پاسدارى آنها پرداختند . عمر فردا بامداد به ميان مردم آمد . چون چشمش به ياقوت‌ها و گوهرها افتاد ، بگريست . عبد الرحمان بن عوف پرسيد : چه چيز سبب گريه امير المؤمنين شد ؟ اينجا جاى سپاس است . گفت : به خدا سوگند اين چيزها را خداوند به هيچ قومى ارزانى ندارد ، جز آنكه ميانشان طرح حقد و حسد افتد . عمر تقسيم سواد يعنى سرزمين‌هاى ميان حلوان و قادسيه را ، منع كرد . حتى جرير پاره زمينى در ساحل فرات خريده بود . عمر آن معامله را بر هم زد .\r\nچون هاشم از جلولاء به مداين بازگشت ، خبر رسيد كه آذين پسر هرمزان [ 1 
  ] جماعتى گرد آورده و به دشت‌هاى ماسبذان آمده است . او ضرار بن الخطاب را با سپاهى بر سر او فرستاد .\r\nضرار در ماسبذان به او رسيد . سپاه دشمن به هزيمت شد و آذين اسير و كشته شد . ضرار تا سيروان [ 2 
  ] پيش رفت و ماسبذان را به جنگ بگرفت و مردمش را كه گريخته بودند ، بدانجا باز آورد و خود در آن شهر فرود آمد و آن يكى از ثغور كوفه شد . بعضى گويند فتح ماسبذان بعد از فتح نهاوند واقع شد . و اللّه اعلم .\r\n\r\nحكومت عتبة بن غزوان بر بصره\r\nعمر بدان هنگام كه مثنى را به حيره فرستاد ، قطبه [ 3 
  ] بن قتادة السدوسى [ 4 
  ] نيز روانهء بصره نمود . قطبه همواره بدان نواحى دستبرد مىزد . پس ، از عمر يارى خواست عمر شريح بن عامر - از بنى سعد بن بكر را نزد او فرستاد . شريح به بصره آمد و از آنجا روانهء اهواز شد ، در آنجا گروهى از سپاهيان ايران به او برخوردند و به قتلش آوردند . عمر ، عتبة بن غزوان را به حكومت آن ناحيه فرستاد و به علاء الحضرمى نوشت كه عرفجة بن هرثمه را به يارى او فرستد و او را فرمان داد كه در سرزمينى ميان سرزمين‌هاى عرب و عجم اقامت كند . پس او تا نزديكىهاى جسر پيش رفت و خبر آن به فرمانرواى ناحيهء فرات رسيد . با چهار هزار مرد جنگجو ،\r\n\r\n\r\n","description":"","footnote":"\r\n[ ( 1 ) 
  ] هرامون .\r\n[ ( 2 ) 
  ] نهروان .\r\n[ ( 3 ) 
  ] قتبه .\r\n[ ( 4 ) 
  ] السلوسى .\r\n","page_name":" 524 ","page_number":548},
  {"content":"\r\n\r\nبه مقابله بيرون آمد . شمار سپاهيان عتبه پانصد تن بود . اينان همهء ايرانيان را كشتند و فرمانرواى ناحيهء فرات را به اسارت گرفتند . عتبه در ماه ربيع سال چهاردهم هجرى به بصره وارد شد . و گويند كه بصره در سال شانزدهم پس از واقعهء جلولاء و تكريت بنا شده است . سعد عتبة بن غزوان را بدانجا فرستاد و يك ماه در آنجا درنگ كرد . مردم ابله بر او خروج كردند ، ابله بندر كشتىهايى بود كه از چين مىآمدند . عتبه سپاه ابله را منهزم ساخت تا به شهر خود بازگشتند و خود به لشكرگاه خويش بازگشت . ايرانيان از عتبه بيمناك شدند ، از ابله بيرون آمدند و هر چه را كه حمل آن آسان بود ، با خود بردند و شهر را خالى گذاشتند و از رود بگذشتند مسلمانان به شهر داخل شدند و هر چه در آن بود ، به غنيمت بردند و ميان خود تقسيم نمودند .\r\nآنگاه عتبه نقشهء بناى شهر را كشيد و از مسجد آغاز كرد ، و آن را با نى بساخت . در اين اوان مردم دشتميسان به نبرد با او گرد آمدند . عتبه با آنان رو به رو شد و منهزمشان ساخت و مرزبانش را اسير كرد . قتاده كمربند او را گرفت و نزد عمر فرستاد . عمر از وضع مسلمانان پرسيد .\r\nگفت : دنيا به سويشان روى آورده و آنان در ميان زر و سيم مىغلطند . مردم كه اين سخن شنيدند روى به بصره نهادند . عتبه پس از آنكه مجاشع بن مسعود را با سپاهى به فرات فرستاد و مغيرة بن شعبه را به جاى خود براى نماز معين كرد تا آنگاه كه مجاشع بازگردد ، خود به نزد عمر آمد . در همين احوال فليكان [ 1 
  ] از بزرگان ايران با سپاهى به نبرد مسلمانان آمد . مغيرة بن شعبه در مرغاب با او رو به رو شد . در آن هنگام كه سرگرم نبرد بودند ، جماعتى از زنان ، به آنان پيوستند . زنان از چارقدهاى خود پرچم‌ها ساخته بودند . ايرانيان كه پنداشته بودند ، نيرويى به مدد عرب‌ها آمده است ، رو به گريز نهادند . مسلمانان به عمر فتحنامه نوشتند . عمر عتبة بن غزوان را بار ديگر به كار خود روانه نمود و او در راه بمرد . و گويند كه حكومت عتبه در سال پانزدهم يا شانزدهم بوده و او شش ماه بر بصره فرمان رانده است .\r\nعمر ، بعد از عتبه ، مغيرة بن شعبه را به مدت دو سال بر بصره حكومت داد و چون مورد اتهام واقع شد عزلش كرد و ابو موسى را به جاى او فرمانروايى داد . نيز گويند بعد از عتبه ابو موسى و به قولى ابو سبره و بعد از او مغيره به حكومت بصره رسيدند .\r\n\r\nواقعه مرج الروم و گشوده شدن شهرهاى شام بعد از آن\r\nچون روميان در فحل به هزيمت شدند ، ابو عبيده و خالد به حمص رفتند و در راه به ذو الكلاع پيوستند . هرقل ، تئودور سردار خود را به مقابلهء آنان فرستاد و همگى در مرج الروم فرود آمدند . تئودور در برابر خالد مستقر شد و شنش [ 2 
  ] در برابر ابو عبيده . شب هنگام ، تئودور باز پس نشست بامدادان او را نيافتند . او در نهان به دمشق رفته بود . خالد از پى او روان\r\n\r\n\r\n","description":"","footnote":"\r\n[ ( 1 ) 
  ] الف بيكان .\r\n[ ( 2 ) 
  ] شمر .\r\n","page_name":" 525 ","page_number":549},
  {"content":"\r\n\r\nشد . يزيد بن ابى سفيان از جانب دمشق به مقابلهء با او بيرون آمد و خالد نيز از عقب برسيد ، چنان كه در اين نبرد ، جز اندكى از روميان ، از مرگ رهايى نيافتند . مسلمانان اموال آنان را به غنيمت بردند . چون خالد برفت ، شنش با ابو عبيده نبرد كرد . در اين نبرد روميان شكست يافتند و بسيارى طعمهء تيغ گرديدند . ابو عبيده به همراهى خالد آنان را تا حمص تعقيب كرد .\r\nاين خبر به هرقل رسيد ، سردار حمص را به مقابله با آنان روان كرد . او به جانب رها رفت و ابو عبيده به حمص آمد . ابو عبيده حمص را در محاصره گرفت ، تا آنگاه كه امان خواستند و با آنان مصالحه فرمود .\r\nبدان هنگام كه مردم حمص در محاصره بودند هرقل به آنان وعدهء يارى داده بود و نيز مردم جزيره را فرمان داده بود كه به ياريشان برخيزند . آنان نيز قدم در راه نهادند .\r\nسعد بن ابى وقاص لشكرهايى از عراق فرستاد و هيت و قرقيسيا را محاصره كرد و مردم جزيره به بلاد خود بازگشتند و مردم حمص از كمك مأيوس گشتند و با همان شرايط مردم دمشق ، صلح كردند . ابو عبيده ، سمط بن الاسود را در ميان بنى معاويه از قبايل كنده و اشعث بن مئناس [ 1 
  ] را در ميان قبايل سكون و مقداد را در ميان قبايل بلى و ديگران فرستاد و عبادة بن الصامت را بر آنجا فرمانروايى داد و خود روانهء حماة گرديد . مردم آنجا بدان رضا دادند كه جزيهء سرانه و خراج اراضى را به گردن گيرند و بدين امر مصالحه كردند . ابو عبيده سپس به جانب شيزر رفت در آنجا نيز بدين گونه مصالحه كردند . آنگاه به معره راند و با چنين شرايطى در آنجا نيز صلح برقرار شد . معره را ، معرة النعمان گويند و اين ، نعمان بن بشير الانصارى است . آنگاه لاذقيه را به جنگ بگشود و پس از آن سلميه را .\r\nابو عبيده خالد بن الوليد را به قنسرين فرستاد . ميناس عظيم روم بعد از هرقل ، راه بر او بگرفت . خالد او را شكست داد و كشتار فراوان كرد و بر در قنسرين فرود آمد آنگاه كه آنجا را فتح كرد و شهر را ويران نمود . خالد از ناحيهء خود ، به سرزمين روم درآمده بود و عياض بن غنم نيز بدينسان . و عمرو بن مالك از كوفه به قرقيسيا درآمده بود و عبد اللّه بن المعتمر از موصل . هرقل به قسطنطينيه رفت و مردم قلاع بين راه را از اسكندرونه تا طرسوس همه را پراكنده ساخت تا مسلمانان از آن آبادىها استفاده نبرند . چون كارهايى كه خالد كرده بود ، به گوش عمر رسيد گفت : خالد خود را به فرماندهى برگماشت . خدا ابو بكر را رحمت كند او مردان را بهتر از من مىشناخت . عمر ، خالد و مثنى بن حارثه را از بيم آنكه مبادا از قدرتى كه يافته‌اند ، دستخوش غرور گردند ، عزل كرده بود . و اينك از رأى خود در باب مثنى پس از واقعهء ابو عبيده و در باب خالد پس از واقعهء قنسرين بازگشت . و خالد را به فرماندهى گماشت .\r\nچون ابو عبيده از كار قنسرين بپرداخت ، به جانب حلب روان شد ولى خبر يافت كه مردم\r\n\r\n\r\n","description":"","footnote":"\r\n[ ( 1 ) 
  ] قيس .\r\n","page_name":" 526 ","page_number":550},
  {"content":"\r\n\r\nقنسرين سر از فرمان برتافته‌اند . اين بود كه سمط الكندى را بدانجا گسيل داشت او بار ديگر شهر را بگشود و با غنايم بازگشت و در نزديكىهاى حلب به ابو عبيده پيوست . او بسيارى از مردم قبايل گوناگون عرب را گرد آورده بود . ابو عبيده بر همه جزيه نهاد ولى آنان مسلمان شدند .\r\nپس ابو عبيده به جانب حلب راند ، عياض بن غنم الفهرى بر مقدمه بود . حلب را در محاصره گرفت ولى مردم شهر امان خواستند و ابو عبيده با آنان قرارداد صلح بست . و گويند بر آن شرط صلح كردند كه خانه‌ها و كنيسه‌ها را با آنان تقسيم كنند و نيز گويند : همهء مردم حلب به انطاكيه گريخته بودند چون معاهدهء صلح بسته شد به شهر خود باز آمدند . ابو عبيده از حلب به انطاكيه رفت در آنجا جماعتى از فراريان قنسرين و ديگر جاها گرد آمده بودند .\r\nچون او را نزديك شهر ديدند گريختند و به شهر پناه بردند . ابو عبيده شهر را محاصره كرد كه يا از شهر بروند و يا جزيه بپذيرند و از آنجا برفت . ولى آنان پيمان را بشكستند . ابو عبيده عياض بن غنم و حبيب بن مسلمه را بر سر آنان فرستاد . آنان شهر را گشودند و با همان قرار نخستين صلح كردند . انطاكيه در نظر مسلمانان شهرى پرآوازه بود . عمر به ابو عبيده نوشت كه ، جماعتى را راتبه عطا كن تا از مرزها نگهدارى كنند و در بخشش به آنان تعلل مكن .\r\nآنگاه به ابو عبيده خبر رسيد كه جماعتى از روميان ، ميان معرة مصرين و حلب گرد آمده‌اند .\r\nابو عبيده به سوى آنان راند و منهزمشان ساخت و سردارانشان را بكشت و مردم را كشتارى سخت نمود و با مردم معرة مصرين با همان شرايط حلب صلح كرد . و از رفتن باز نايستاد تا به سرمين و تيزين رسيد . مسلمانان ، همهء سرزمين‌هاى قنسرين و انطاكيه را در حيطهء تصرف آوردند . ابو عبيده بار ديگر حلب را بگشود و روانهء قورس شد . عياض بر مقدمهء او بود .\r\nمردم قورس نيز همان شرايط صلح انطاكيه را پذيرفتند . همچنين تل عزاز [ 1 
  ] و حوالى آن را نيز در تصرف آورد . نيز شهر منبج را به دست سلمان بن ربيعة الباهلى بگشود . آنگاه عياض را به دلوك و عينتاب فرستاد . با آنان نيز با شرايط صلح منبج صلح كرد . و خواست تا همواره يار مسلمانان باشند . ابو عبيده هر ناحيه‌اى را كه مىگشود ، عاملى نصب مىكرد و جماعتى را به يارى او مىگماشت . مرزهاى پرخطر را از نگهبانان بينباشت . مسلمانان بدينسان بر همهء شام و از آنجا بر فرات تسلط يافتند .\r\nابو عبيده به فلسطين بازگشت و سپاهى به سردارى ميسرة بن مسروق العبسى روان داشت اينان راه دربند تفليس را تا بلاد روم در پيش گرفتند در آنجا جماعتى از روميان را همدست با اعراب غسانى و تنوخ و اياد يافتند كه آهنگ پيوستن به هرقل داشتند . جنگ ميان دو سپاه درگرفت و مسلمانان كشتارى شگرف كردند . از انطاكيه مالك بن الاشتر النخعى به يارى او آمد و همه نزد ابو عبيده بازگشتند . ابو عبيده سپاه ديگرى به سردارى خالد بن الوليد بن مرعش\r\n\r\n\r\n","description":"","footnote":"\r\n[ ( 1 ) 
  ] نزار .\r\n","page_name":" 527 ","page_number":551},
  {"content":"\r\n\r\nفرستاد . خالد چنان پيمان صلح بست كه مردم ، آن ناحيه را ترك گويند و امان يابند ، آنگاه شهر را ويران نمود . نيز ابو عبيده سپاهى ديگر به سردارى حبيب بن مسلمه بن حصن الحارث [ 1 
  ] فرستاد .\r\nدر خلال اين احوال قيساريه فتح شد . يزيد بن ابى سفيان به فرمان عمر برادرش معاويه را بدانجا فرستاد . معاويه پس از آنكه سپاه قيساريه را منهزم ساخت شهر را در محاصره گرفت .\r\nشمار كشتگان به هشتاد تن رسيد . علقمة بن مجزز نيز به غزه تاخت آورد فيقار از سرداران روم در آنجا بود .\r\n\r\nنبرد اجنادين و فتح بيسان و اردن و بيت المقدس\r\nچون بعد از نبرد مرج الروم ابو عبيده و خالد بن حمص بازگشتند ، عمرو بن العاص و شرحبيل بر سر مردم بيسان تاخت آوردند و آنجا را گشودند و با مردم اردن پيمان صلح بستند . سپاه روم در اجنادين و غزه و بيسان گرد آمده بود . سردارشان ، ارطبون بود از سرداران روم . عمرو و شرحبيل بر سر روميان تاختند . عمرو ابو الاعور السلمى را در اردن نهاده بود ، ارطبون در رمله سپاه بزرگى گرد آورده بود و بيت المقدس را نيز حراست مىكرد . عمرو علقمة بن حكيم الفراسى و مسروق بن العكى را براى نبرد به سوى بيت المقدس فرستاد و ابو ايوب المالكى را به قتال مردم رمله و معاويه ، قيساريه را در محاصره داشت و بدين سبب مردم آنجا نمىتوانستند به يارى ديگران بروند . پس عمرو بر سپاه ارطبون زد و جنگى چونان جنگ يرموك ، حتى سخت‌تر از آن درگرفت . ارطبون به بيت المقدس گريخت . مسلمانانى كه شهر را در محاصره گرفته بودند ، برايش راه گشودند تا به شهر داخل شد و آنگاه مسلمانان نزد عمرو ، كه در اجنادين فرود آمده بود بازگشتند . اين واقعه بنابر قول كسانى كه مىگويند پيش از يرموك اتفاق افتاده است ، در آنجا آورديم و در اينجا نيز بنابر قول كسانى كه مىگويند بعد از واقعه يرموك بوده است ، از آن ياد مىكنيم . چون ارطبون به بيت المقدس داخل شد عمر و غزه را فتح كرد - بعضى گويند در خلافت ابو بكر آنجا را فتح نمود - سپس سبسطيه را فتح كرد . در آنجا قبر يحيى بن زكريا بود . و نيز نابلس را گشود و بر مردم جزيه نهاد . سپس لد و عمواس را در تصرف آورد و بيت حبرين و يافا و رفح و ديگر شهرهاى ناحيه اردن را . سپس نزد ارطبون كس فرستاد و از او خواست تا چون مردم شام قرارداد صلح ببندد . او گفت كه پيمان صلح را با عمر خواهد بست .\r\nبه عمر نوشتند ، او على بن ابى طالب را در مدينه به جاى خود گذاشت و راهى بيت المقدس گشت . على او را از رفتن به بيت المقدس منع كرده بود ، ولى عمر نپذيرفته بود ، زيرا او با سران سپاه در آنجا قرار گذاشته بود . چون عمر وارد شد ، يزيد بن ابو سفيان و ابو عبيده و خالد بر\r\n\r\n\r\n","description":"","footnote":"\r\n[ ( 1 ) 
  ] الحرت .\r\n","page_name":" 528 ","page_number":552},
  {"content":"\r\n\r\nاسب‌ها سوار بودند و جامه‌هاى حرير و ديبا بر تن داشتند . عمر پياده شد و به جانب آنان سنگ افكند و گفت : آيا در چنين لباسى به استقبال من آمده‌ايد ؟ از دو سال به اين سو ، اين همه سير شده‌ايد ؟ به خدا سوگند دويست سال هم كه گذشته باشد شما را ديگرگون مىكنم . گفتند :\r\nاين يلمك ( قبا ) است كه روى لباس‌هايمان پوشيده‌ايم ، در زير آن سلاح به تن داريم ، عمر خاموش شد و به جابيه داخل شد .\r\nمردم بيت المقدس آمدند و عمرو و شرحبيل نيز به او پيوستند . ارطبون به مصر گريخته بود مردم بيت المقدس جزيه پذيرفتند و شهر را گشودند ، چنان كه مردم رمله چنين كردند .\r\nعمر علقمة بن حكيم را بر نيمى از فلسطين حكومت داد و گفت در رمله بنشيند و علقمة بن مجزز را بر نيم ديگر حكومت داد و گفت در بيت المقدس بنشيند . عمرو و شرحبيل در جابيه به ديدار او آمدند . عمر سوار شد و به جانب بيت المقدس راند . به شهر داخل شد و صخره را آشكار كرد و فرمود تا بر سر آن مسجدى بسازند . و اين واقعه در سال پانزدهم و به قولى در سال شانزدهم .\r\nارطبون با كسانى از روميان كه سر از صلح تافته بودند ، به مصر رفت . گويند در جنگ‌هاى مصر كشته شد و گويند به روم رفت و در نبردهاى آنجا كشته شد .\r\nعمر عطايا را تقسيم نمود و در سال پانزدهم هجرى ديوان‌ها را ترتيب داد . او عطايا را بر حسب سابقه در اسلام ، معين نمود . چون به صفوان بن اميه و حارث بن هشام و سهيل بن عمرو كمتر از ديگران بخشيد ، گفتند نپنداريم كه از ما كريم‌ترى باشد . گفت : من بر حسب سابقه در اسلام ، عطا مىكنم نه بر حسب شرافت خانوادگى . گفتند : در اين صورت سخنى نيست . و هر سه براى جهاد به شام رفتند و همچنان سرگرم نبرد بودند تا كشته شدند .\r\nچون عمر دواوين را بر نهاد ، على و عبد الرحمان بن عوف گفتند : نخست نام خود را بنويس . گفت : نه . نخست نام عموى رسول خدا ( ص ) را مىنويسم ، سپس هر كس كه به پيامبر نزديكتر است و بر همين قياس . و بدين گونه ديوان‌ها را بنوشت . و بدين ترتيب سهم هر طبقه را معين كرد : پنجهزار درهم ، سپس چهار هزار درهم ، سپس سه هزار درهم ، سپس دو هزار و پانصد درهم ، سپس دو هزار درهم ، سپس يك هزار درهم ، سپس پانصد درهم ، سپس سيصد درهم ، سپس دويست و پنجاه درهم و سپس دويست درهم .\r\nزنان پيامبر را هر يك ده هزار درهم داد و عايشه را دو هزار درهم افزونتر از ديگران داد . و براى زنان نيز مراتبى قائل شد به زنان اهل بدر پانصد درهم و به زنان ديگر به ترتيب چهارصد درهم و سيصد درهم و دويست درهم عطا كرد . به هر يك از كودكان صد درهم . و به مساكين كه در شهر بودند هر ماه يك جريب [ 1 
  ] . و هيچ در بيت المال باقى نگذاشت .\r\n\r\n\r\n","description":"","footnote":"\r\n[ ( 1 ) 
  ] پيمانه‌اى در حدود صد و يازده كيلو و نيم . رك . لغت نامهء دهخدا .\r\n","page_name":" 529 ","page_number":553},
  {"content":"\r\n\r\nگفتند : چيزى باقى بگذارد سرباز زد و گفت براى كسى كه بعد از من مىآيد فتنه است . پس ، از صحابه خواست تا خود نيز از بيت المال چيزى بردارد ، به او اجازه دادند . آنگاه به زبان حفصه ، دخترش از او خواستند كه بر آن مقدار اندكى بيفزايد عمر خشمگين شد و سر برتافت و از دختر خود پرسيد كه زندگى رسول خدا ( ص ) ، در خوردنى و پوشيدنى و گستردنى چگونه بود ؟ گفت : از همه ، به قدر نياز بود . گفت : به خدا سوگند افزون از نياز را به جايش برمىگردانم و من نيز به قدر نياز اكتفا مىكنم من و آن دو دوستم ، همانند سه تن هستيم ، كه در راهى پيش مىروند . نخستينشان توشه‌اى با خود برداشت و بدان به منزل رسيد دومى نيز به دو اقتدا كرد . اكنون سومى آمده است ، اگر همانند آن دو گام بردارد و در راه آنان قدم نهد و به قدر راه توشهء آنان با خود بردارد به آنان خواهد رسيد و گرنه نخواهد رسيد .\r\nدر ماه جمادى اين سال تكريت فتح شد . زيرا مردم جزيره بر گرد مرزبانى كه در آنجا بود ، جمع شده بودند . اينان جماعتى از روميان و اياد و تغلب و نمر بودند . شهارجه [ 1 
  ] با آنان همدست شده بودند تا سرزمين جزيره را از پشت سرشان حمايت كند . سعد بن ابى وقاص به فرمان عمر ، بدانجا لشكر راند . سردار سپاه عبد اللّه [ 2 
  ] بن المعتم [ 3 
  ] بود و بر مقدمه ربعى بن الافكل و عرفجة بن هرثمه . عبد اللّه چهل روز شهر را محاصره كرد . اعرابى كه در آن نواحى بودند ، توطئه مىكردند و مسلمانان را از احوال سپاه روم آگاه مىساختند . چون روميان از پيروزى مأيوس شدند بر كشتىهايى چند سوار شدند تا از راه دجله خود را برهانند . اعراب اين خبر را به مسلمانان دادند و خود امان خواستند . اينان نيز امانشان دادند بدان شرط كه اسلام آورند .\r\nآنان نيز اسلام آوردند مسلمانان آنان را به پايدارى و تكبير فرا خواندند و گفتند تا از آن سو كه درياست راه را ببندند و بانك به تكبير بردارند . اعراب چنين كردند . روميان پنداشتند كه مسلمانان هستند ، از همانجا بازگشتند و از جايى سر برآوردند كه مسلمانان در كمين نشسته بودند .\r\nپس از دو سوى تيغ در آنان نهادند و جز معدودى از قبايل ربيعه و تغلب و نمر و اياد كه اسلام آورده بودند ، همه كشته شدند . غنايم را تقسيم كردند . به هر سوار سه هزار درهم و به هر پياده هزار درهم . و گويند كه عبد اللّه بن المعتم ، ربعى بن افكل را در عهد عمر به موصل و نينوى فرستاد و آن دو ، دو دژ در مشرق و مغرب دجله بودند . او با جماعتى از افراد قبايل تغلب و نمر و اياد بدان سو راند و هر دو دژ را به تسخير آورد و مردم به جزيه تسليم شدند .\r\nو گويند كه موصل را عتبة بن فرقد در سال بيستم فتح كرد و نيز نينوى را كه در مشرق دجله است و هر دو را به جنگ فتح كرد . سپس كوهستان‌هاى كردها را و همه اعمال موصل را بگشود . و نيز گويند كه عتبة بن فرقد عياض بن غنم را به هنگام گشودن جزيره به تسخير موصل و نينوا و كوهستان‌هاى كردها فرستاده بود .\r\n\r\n\r\n","description":"","footnote":"\r\n[ ( 1 ) 
  ] مشهارجه .\r\n[ ( 2 ) 
  ] عبد الرحمان .\r\n[ ( 3 ) 
  ] التعمر .\r\n","page_name":" 530 ","page_number":554},
  {"content":"\r\n\r\n\r\nرفتن هرقل به حمص و فتح جزيره و ارمينيه\r\nساكنان جزيره به هرقل پيام فرستادند و او را به گرفتن شام ترغيب نمودند و گفتند اگر به حمص لشكر بفرستد او را يارى خواهند داد . و نيز سپاهى به سوى مردم هيت به عراق فرستادند .\r\nسعد ، عمر بن مالك بن عتبة بن نوفل را با سپاهى بر سر آنان فرستاد و بر مقدمه حارث بن يزيد العامرى را روان نمود . او به هيت آمد و آنجا را در محاصره آورد . مردم هيت به خندق‌هاى خود دلگرم بودند . چون عمر بن مالك چنان ديد آنان را به حال خود گذاشت و با نيمى از سپاه خود ناگهان بر قرقيسيا تاخت ، مردم قرقيسيا جزيه به گردن گرفتند . آنگاه به حارث نوشت تا بر گرد خندق آنان خندقى بكند و درنگ كرد تا آنان تسليم شدند و به بلاد خود بازگشتند . حارث نيز به عمر بن مالك پيوست .\r\nچون هرقل عزم حمص كرد ، خبر به ابو عبيده رسيد . ابو عبيده سپاه خود را بسيج نمود و بر در حمص لشكرگاه زد . خالد نيز از قنسرين بيامد و خبر آمدن هرقل را به عمر نوشتند . عمر به سعد نوشت كه سپاهى گرد آورد و با قعقاع بن عمرو ، بدان سو گسيل دارد و ابو عبيده نيز آنان را در محاصره داشته باشد و نيز سهيل بن عدى را به رقه بفرستد زيرا مردم جزيره بوده‌اند كه روميان را به حمص فرا خوانده‌اند . همچنين عبد اللّه بن عتبان را روانهء نصيبين سازد تا از آنجا به حران و رها برود . همچنين وليد بن عقبه را بر اعراب جزيره از ربيعه و تنوخ برگمارد . و اگر نبردى درگرفت عياض بن غنم فرمانده همهء امراى جزيره باشد .\r\nپس قعقاع با چهار هزار جنگجو همان روز به حمص راند و عياض بن غنم و امراء جزيره هر يك به ناحيهء خود روان شدند . عمر از مدينه بيرون آمد و به جابيه وارد شد تا به ابو عبيده دلگرمى دهد . چون مردم جزيره خبر آمدن لشكرها را شنيدند ، از گرد هرقل پراكنده شدند و به بلاد خود رفتند . ابو عبيده به روم تاخت . روميان به هزيمت رفتند سپس قعقاع سه روز پس از آغاز جنگ ، در رسيد . فتحنامه به عمر نوشتند . عمر نوشت : در تقسيم غنايم مردم عراق را نيز شركت دهند .\r\nعياض بن غنم به جزيره آمد و سهيل بن عدى را به رقه فرستاد . مردم رقه در اين هنگام از هرقل بريده بودند ، همه جز قبايل اياد بن نزار . زيرا اينان به سرزمين روم داخل شده بودند . عياض ، سهيل و عبد اللّه را با خود برداشت و به جانب حران تاخت . مردم حران جزيه پذيرفتند . آنگاه سهيل و عبد اللّه را به رها گسيل داشت . مردم آن ديار نيز به پرداخت جزيه راضى شدند . بدين طريق فتح سر تا سر جزيره كامل شد . چون عمر از جابيه به مدينه بازگشت و خالد نيز با او به مدينه رفت ، ابو عبيده به او نوشت ، عياض بن غنم را به جاى خالد همراه او كند ، عمر چنين كرد . آنگاه حبيب بن مسلمه را بر مردم غير عرب جزيره و وليد بن\r\n\r\n","description":"","footnote":"","page_name":" 531 ","page_number":555},
  {"content":"\r\n\r\nعقبه را بر اعراب آن ديار فرمانروايى داد .\r\nچون به عمر خبر رسيد كه جماعتى از اعراب اياد به روم داخل شده‌اند به هرقل نوشت كه : ما را خبر داده‌اند كه حيى از احياء عرب خانهء ما را ترك گفته و به خانهء تو وارد شده‌اند .\r\nبه خدا سوگند اگر آنان را بيرون نكنى ، ما نيز نصارى را بيرون مىكنيم تا نزد تو بيايند .\r\nهرقل آنان را بيرون كرد . چهار هزار تن بودند از مردم شام و جزيره . وليد بن عقبه گفت كه در ميان قبايل تغلب ، جز مسلمان نخواهم پذيرفت . عمر به او نوشت : اينكه تو شنيده‌اى ويژهء سرزمين جزيرة العرب است ، يعنى مكه و مدينه و يمن . آنان را به حال خود واگذار ولى شرط كن كه هيچ نوزادى را به آيين نصارى نبرند و هيچكس را از اسلام باز ندارند . از تغلب جماعتى نزد عمر آمدند و از او خواستند كه جزيه از آنان بردارد و صدقه را دو برابر بستاند .\r\nآنگاه عمر وليد را به خاطر آنكه مباد بر آنان ستم روا دارد و بزرگى بفروشد ، عزل كرد و فرات بن حيان و هند بن عمرو الجملى را حكومت داد .\r\nابن اسحاق گويد : فتح جزيره در سال نوزدهم بوده است و سعد سپاهى با عياض بن غنم بدان سو گسيل داشت . در اين سپاه پسرش عمر نيز شركت داشت . به قولى عمر بن سعد شهر رها را گشود و به قولى عياض خود . اما حران صلح كرد و ابو موسى نصيبين را فتح كرد .\r\nسعد عثمان بن ابى العاص را به ارمينيه فرستاد . مردم ارمينيه جزيه پذيرفتند پس از اين فتوح ، فتح قيساريه از سرزمين فلسطين واقع شد .\r\nبنابر اين جزيره از فتوحات مردم عراق است ولى اكثر مورخان آن را از فتوحات مردم شام مىدانند بدين معنى كه ابو عبيده ، عياض بن غنم را بدانجا فرستاده است . و گويند چون ابو عبيده وفاتش نزديك شد ، عياض را جانشين خود ساخت و عمر از آن پس ، او را فرمانروايى حمص و قنسرين و جزيره داد . عياض در سال هجدهم با پنج هزار سپاهى بدانجا روان شد .\r\nجماعتى را به رقه فرستاد و آنجا را در محاصره گرفت ، تا به جزيه و خراج بر كشاورزان گردن نهادند . سپس قصد حران كرد و صفوان بن معطل و حبيب بن مسلمه را بدانجا گسيل داشت و خود به رها لشكر كشيد تا به جزيه و خراج گردن نهادند . سپس به حران بازگشت با آنان نيز بدين شروط مصالحه كرد . آنگاه سميساط و سروج و رأس كيفا و منبج و آمد و ميافارقين و كفرتوثى و نصيبين و ماردين و موصل را گشود و بر آنان نيز جزيه و خراج نهاد . سپس به ارزن الروم رفت و آنجا را فتح كرد و از دربند به بدليس و خلاط رفت در آنجاها نيز بدين گونه مصالحه نمود . تا به حوالى ارمينيه رسيد و به رقه بازگشت و به حمص رفت و در آنجا بمرد .\r\nآنگاه عمر ، عمير بن سعد الانصارى را فرمانروايى داد - او ، رأس عين را فتح كرد . و گويند : عياض بن غنم او را به فتح رأس عين فرستاد و گويند ابو موسى الاشعرى ، بعد از مرگ عياض ، از سوى عمر مأمور گشودن رأس عين گرديد . و گويند كه خالد همراه عياض در فتح جزيره حاضر بود . و او بود كه در شهر آمد به حمام رفت و معجونى را كه با شراب سرشته شده بود\r\n\r\n","description":"","footnote":"","page_name":" 532 ","page_number":556},
  {"content":"\r\n\r\nبر بدن خود ماليد ، و گويند كه خالد بعد از وفات ابو عبيده ، زير پرچم هيچ كس قرار نگرفت .\r\nچون عياض سميساط را گرفت ، حبيب بن مسلمه را به ملطيه فرستاد و آنجا را به جنگ گشود . ولى مردم پس از چندى شورش كردند . چون معاويه بر شام و جزيره حكومت يافت ، حبيب بن مسلمه را بدانجا روانه نمود تا آن را به جنگ بگشود . و سپاهى در آنجا بگمارد و عياض بن غنم را آنگاه كه از جابيه بازگشت ، در آنجا حكومت داد .\r\nعمر در سال هفدهم هجرى به مدينه بازگشت . ابو عبيده در حمص بود و خالد بن الوليد زير نظر او در قنسرين و يزيد بن ابى سفيان در دمشق و معاويه در اردن و علقمه بن مجزز در فلسطين و عبد اللّه بن قيس در سواحل .\r\nدر اين روزگار در ميان مردم شايع شده بود كه خالد و عياض بن غنم مال فراوانى گرد آورده‌اند و بعضى براى طلب بخشش نزد ايشان رفته‌اند و از آن جمله بوده است : اشعث بن قيس ، و خالد ده هزار درهم به او داده است و نيز عمر را گفتند كه خالد در حمام با شراب تن خود را مشت و مال داده است . اين بود كه عمر به ابو عبيده نوشت تا او را در مجلس حاضر آورد و قلنسوهء او از سرش بردارد ، او را با عمامه‌اش بياويزد و از او بپرسد كه از مال چه كسى به اشعث بن قيس ده هزار درهم داده است ؟ . اگر از مال بيت المال داده خيانت كرده و اگر از مال خود داده اسراف ورزيده در هر حال او را عزل كند و حوزهء فرمانروايى او را ، خود در اختيار گيرد . ابو عبيده خالد را فرا خواند و مردم را گرد آورد و خود بر منبر نشست . بريدى [ 1 
  ] كه از مدينه رفته بود از خالد بازجست نمود ولى خالد او را پاسخ نداد . پس بلال برخاست و فرمان عمر را دربارهء او اجرا كرد و از او سخن پرسيد . خالد گفت : از مال خود داده‌ام .\r\nبلال خالد را آزاد نمود و قلنسوه و عمامهء او را به او باز داد . تا آنگاه كه عمر او را بخواند و پرسيد كه اين ثروت را از كجا آورده است ؟ خالد گفت : از غنايم و از سهم‌هايى كه به من مىرسيده است و هر چه از شصت هزار درهم افزون باشد از آن تو باد . اموال او را حساب كردند بيست هزار درهم افزون آمد . آن مقدار را به بيت المال بازگردانيدند . پس عمر از او دلجويى نمود .\r\nدر همين سال هفدهم ، عمر ، عمره به جاى آورد و بر بناى مسجد در افزود و بيست شب در مكه درنگ كرد و خانهء كسانى را كه براى توسعه مسجد از فروش آن سرباز مىزدند ، خراب كرد و مخرمة بن نوفل و ازهر بن عبد عوف و حويطب بن عبد العزى و سعيد بن يربوع را بر بناى مسجد گماشت . كسانى كه آبى در اختيار داشتند ، از او خواستند اجازت دهد تا ميان مكه و مدينه خانه‌هايى بسازند . عمر اجازت داد به شرط آنكه ابناء سبيل در استفاده از آب و سايه از ديگران سزاوارتر باشند .\r\n\r\n\r\n","description":"","footnote":"\r\n[ ( 1 ) 
  ] يزيد .\r\n","page_name":" 533 ","page_number":557},
  {"content":"\r\n\r\n\r\nحملهء به ايران از سوى بحرين و عزل علاء الحضرمى از بصره سپس حكومت مغيره و ابو موسى\r\nدر ايام ابو بكر ، علاء الحضرمى حاكم بحرين بود . عمر او را عزل كرد و قدامة بن مظعون را به جاى او گماشت ولى بار ديگر او را به مقام خود باز گردانيد . ميان علاء و سعد بن ابى وقاص دشمنى بود و اين دشمنى به هنگام نبردهاى اهل رده پديد آمده بود ، كه علاء در آن برترىهايى يافته بود ، چون سعد در قادسيه پيروز شد و در نظرها كار او بزرگتر از كار علاء آمد ، علاء خواست كارى كند كه كار سعد در برابر آن خوار مايه آيد . اين بود كه مردم خود را به نبرد با ايرانيان فرا خواند ، مردم هم به او پاسخ دادند . علاء چند لشكر ترتيب داد و جارود بن المعلى و سوار بن همام و خليد بن المنذر را هر يك بر لشكرى فرماندهى داد و نيز خليد را بر همه سپهسالارى داد و بدون اذن عمر آنان را از دريا گذرانيد . زيرا عمر و پيش از او ابو بكر از بيم غرقه شدن ، او را از اين كار نهى مىكردند . سپاه علاء الحضرمى از دريا گذشت و تا اصطخر پيش رفت . هيربد سردار ايرانيان با او روبرو شد و ميان آنان و كشتىهايشان حايل گشت . خليد در چنين حالى براى سپاه خود ، سخن گفت و گفت كه : شما براى نبرد اينان آمده‌ايد ، كشتىها و اين سرزمين از آن كسى است كه پيروز شود . آنگاه نبرد آغاز شد و در مكانى به نام طاوس جارود و سوار كشته شدند . خليد به سپاه خود فرمان داد كه پياده نبرد كنند . در اين نبرد جمع كثيرى از ايرانيان به هلاكت رسيدند . آنگاه مسلمانان به جانب بصره در حركت آمدند ولى ايرانيان راه بر آنان گرفتند . مسلمانان لشكرگاه زدند و براى خود سنگرها ساختند . چون اين خبر به عمر رسيد ، به عتبة بن غزوان فرمان داد تا سپاهى گران از بصره ، پيش از آنكه همهء مسلمانان هلاك شوند ، به يارى آنان روانه دارد . و علاء را گفت تا با همهء ياران خود از بحرين نزد سعد آيد و در فرمان او باشد . عتبه سپاهى كه شمار جنگجويان آن دوازده هزار بود و كسانى چون عاصم بن عمرو و عرفجة بن هرثمه و احنف بن قيس و امثال آنان در آن حضور داشتند به سردارى ابو سبرة بن ابى رهم - از عامر بن لوى - بدان سوى روانه فرمود . ابو سبره سپاه به جانب ساحل برد تا به خليد و سپاه او رسيد . بعد از واقعهء طاوس ، ايرانيان از هر سو سپاه گرد آورده بودند . چون با يك ديگر روبرو شدند نبردى سخت درگرفت و ايرانيان منهزم شدند و جمعى از آنان به هلاكت رسيدند . مسلمانان غنايم بسيار به دست آوردند .\r\nعتبه آنان را به بازگشت فرمان داد و آنان نيز به بصره بازگشتند . پس عتبه از عمر ، اجازت خواست كه به حج رود . عمر او را اجازت داد و حج به جاى آورد و از عمر خواست كه او را از كار معاف دارد . عمر نپذيرفت و او را به كارش باز گردانيد . عتبه بازگشت و در بطن نخله سه سال بعد از جدايى از سعد - بمرد . او ابو سبرة بن ابى رهم را به جانشينى خود معين كرد .\r\nعمر نيز در ماه‌هاى باقيماندهء سال ، او را در آن مقام برگماشت . پس از ابو سبره ، مغيرة بن شعبه\r\n\r\n","description":"","footnote":"","page_name":" 534 ","page_number":558},
  {"content":"\r\n\r\nرا بر بصره حكومت داد . در زمان حكومت او حادثه‌اى پديد نيامد . جز آنكه ميان او و ابو بكره اختلافى پديد آمد . سبب آن بود كه هر يك از آن دو غرفه‌اى داشت روبروى غرفه ديگرى و ميان آنها راهى بود و هر يك را پنجره‌اى روبروى آن ديگر ، چنان كه درون خانه‌هاى هم توانستندى ديد . گويا ابو بكره و زياد بن ابيه كه برادر مادرى او بود و چند تن ديگر در غرفه ابو بكره گفتگو مىكردند . آنان مغيره را در حال زنا ديدند . چون هنگام نماز رسيد ، ابو بكره مغيره را از رفتن به مسجد منع كرد . و نامه به عمر نوشت . عمر براى تحقيق در امر ابو موسى را با بيست و نه تن ديگر از صحابه چون انس بن مالك و عمران بن حصين و هشام بن عامر به بصره فرستاد و نامه‌اى به مغيره نوشت كه : « خبر بزرگى از تو به من رسيده است . ابو موسى را به امارت فرستادم . هر چه در دست تو است به او واگذار و شتابان نزد من آى . » چون عمر شهود را حاضر نمود همه در شهادت اختلاف داشتند و زياد نيز از دادن شهادت خوددارى ورزيد . عمر آن سه تن را به جرم افك تازيانه زد . سپس ابو موسى را از بصره عزل كرد و عمر بن سراقه را به جاى او فرستاد . اما پس از چندى او را به كوفه باز فرستاد و ابو موسى را به بصره روان نمود .\r\n\r\nبناى بصره و كوفه\r\nدر اين سال ، يعنى در سال چهاردهم عمر را گفتند كه اعراب رنگشان ديگرگون شده است عمر نيز اين دگرگونى را در چهره و هيأت‌هايى كه نزد او مىآمدند ، مشاهده كرد ، سبب پرسيد ، گفتند : در اثر ناسازگارى و دشوارى بلاد است . بعضى گويند حذيفه كه همراه سعد بود ، در اين باب به عمر نامه نوشت . عمر ، از سعد بن ابى وقاص سبب پرسيد ، گفت : عرب را آب و هوايى سازگار است كه شترش را سازگار باشد . عمر ، سلمان و حذيفه را به جانب مشرق فرستاد تا سرزمينى كه در خور زندگى اعراب باشد ، بيابند ، آنان هيچ جاى مناسبتر از كوفه نيافتند . در آنجا نماز به جاى آوردند و دعا كردند كه قرارگاهى نيكو باشد . چون مكان را بيافتند نزد سعد بازگشتند . سعد به قعقاع و عبد اللّه بن المعتم [ 1 
  ] نوشت كه كسى را به جاى خود بگمارند و نزد او روند و خود از مداين به كوفه آمد . اين واقعه در سال هفدهم بود ، دو سال و دو ماه بعد از فتح قادسيه و سه سال و هشت ماه از آغاز خلافت عمر . سعد به عمر نوشت كه من در سرزمين كوفه فرود آمده‌ام ، ميان حيره و فرات ، هم به بيابان پيوسته است و هم به دريا . هم در آن حلفاء ( گز ، بردى ) است و هم نصى ( نوعى خار ) مردم را ميان آن و مدائن مخير گردانيدم . هر كس كه مداين را مىپسنديد او را بدانجاى گذاشتم به عنوان لشكرگاه . اعراب چون در كوفه استقرار يافتند حالشان نيكو شد و نيرو و سلامتشان بازآمد .\r\n\r\n\r\n","description":"","footnote":"\r\n[ ( 1 ) 
  ] المعتمر .\r\n","page_name":" 535 ","page_number":559},
  {"content":"\r\n\r\nمردم بصره نيز در همان اوان در منازل خود فرود آمدند . آنان پيش از اين سه بار در آنجا منزل گزيده بودند . مردم دو شهر از عمر براى ساختن خانه‌هايى نيين اجازت خواستند . گفت :\r\nدوست ندارم با شما مخالفت كنم با نى خانه بسازيد . پس در هر دو شهر آتش افتاد و خانه‌ها بسوخت . بار ديگر از او اجازت خواستند كه خانه‌هاى خود را با خشت بسازند . عمر اجازت داد و گفت بدان شرط كه هيچ كس بيش از سه اتاق نسازد و به ارتفاع خانه‌ها نيفزايند .\r\nشما سنت را رعايت كنيد تا دولت همراه شما باشد . ابو هياج بن مالك را بر بصره و ابو الحرباء [ 1 
  ] عاصم بن الدلف را بر كوفه گماشت . كوفه را چهار ثغر بود . حلوان كه فرمانرواى آن قعقاع بود و ما سبذان كه فرمانرواى آن ضرار بن الخطاب بود و قرقيسيا كه فرمانرواى آن عمر بن مالك بود و موصل كه فرمانرواى آن عبد اللّه بن المعتم [ 2 
  ] بود . چون اينان از حوزه‌هاى خود به جايى مىرفتند ، براى خود جانشينانى معين مىكردند .\r\n\r\nفتح اهواز و سوس ( شوش ) و بعد از آن\r\nچون هرمزان در روز قادسيه شكست خورد ، قصد خوزستان كرد . خوزستان مركز اقليم اهواز است . نخست آنجا را در تصرف آورد و سپس ساير اقليم اهواز را . هرمزان از مردم خوزستان و از يكى از خاندان‌هاى هفتگانهء ايران بود . اوميسان و دشت ميسان و مناذر و نهر تيرى را در تصرف آورد . عتبه بن غزوان از سعد ، مدد خواست و سعد نعيم بن مقرن و نعيم بن مسعود را به يارى او فرستاد . و آنان را فرمان داد كه در ثغور بصره و ثغور اهواز مقام كنند .\r\nعتبة بن غزوان ، سلمى بن القين و حرملة بن مريطه [ 3 
  ] از بنى العدويه از بنى حنظله - را روان ساخت و آنان در ميسان از ثغور بصره ، فرود آمدند . و بنى العم بن مالك را كه پيش از اين در خوزستان مكان گرفته بودند به يارى طلبيد . آنان نيز اجابت كردند و از ايشان غالب الوائلى و كليب بن وائل الكلبى به يارى او آمدند . اينان با سلمى و حرمله چنان قرار نهادند كه در مناذر و نهر تيرى شورش بر پا كنند . سلمى و حرمله در روز مقرر سپاه راست كردند و نعيم نيز از اين سوى نهضت كرد و هرمزان را از دو سو در ميان گرفتند . سلمى فرمانده مردم بصره بود و نعيم فرمانده مردم كوفه . و از جانب غالب و كليب نيز مدد رسيد . هرمزان منهزم شد و مسلمانان خلق كثيرى از ايرانيان را كشتند و آنان را تا ساحل دجيل تعقيب كردند و هر چه آن سوى آن بود ، در تصرف آوردند . هرمزان از جسر سوق الاهواز گذشت و نهر دجيل ميان او و مسلمانان فاصله شد . هرمزان درخواست صلح كرد . مسلمانان بر همهء اقليم اهواز جز نهر تيرى و مناذر و آن نواحى از سوق الاهواز كه به غلبه گرفته بودند ، با او صلح كردند . اما پس از چندى\r\n\r\n\r\n","description":"","footnote":"\r\n[ ( 1 ) 
  ] ابو المحرب .\r\n[ ( 2 ) 
  ] المعتمر .\r\n[ ( 3 ) 
  ] قريضه .\r\n","page_name":" 536 ","page_number":560},
  {"content":"\r\n\r\nميان غالب و كليب و هرمزان در باب مرزها اختلافى پديد آمد . سلمى و حرمله از آن دو جانبدارى كردند و پيمان خود با هرمزان بشكستند . هرمزان از كردها يارى خواست . عتبة بن غزوان ، حرقوص بن زهير السعدى را به قتال او فرستاد . هرمزان شكست يافت و به رام هرمز رفت . حرقوص سوق الاهواز را بگشود و در آنجا فرود آمد و تا تستر ( شوشتر ) پيش رفت و بر همه جزيه نهاد و فتحنامه نوشت و جزء بن معاويه را از پى هرمزان فرستاد . جزء تا قريه شغر براند سپس به دورق سپاه كشيد و آنجا را در تصرف آورد . و در آن شهرها درنگ كرد و آنها را آباد نمود . هرمزان در باب بلادى كه مانده بود خواستار صلح شد . حرقوص در جبل الاهواز نزول كرد . يزدگرد در خلال اين احوال مردم ايران را به نبرد تحريض مىكرد و به آنان مدد مىرسانيد . تا آنگاه كه مردم اهواز پيمان به يارى او بستند . اين خبرها به حرقوص و جزء و سلمى و حرمله رسيد . اينان به عمر نامه نوشتند . عمر به سعد نوشت كه سپاهى عظيم با نعمان بن مقرن بر سر هرمزان بفرستد . به ابو موسى نيز چنين نامه‌اى نوشت كه به سردارى سعد بن عدى ، برادر سهيل سپاه روانه كند . براء بن مالك و مجزأة بن ثور و عرفجة بن هرثمه نيز در اين سپاه بودند . ابو سبرة بن ابى رهم بر هر دو سپاه فرماندهى داشت . چون هرمزان از آمدن نعمان بن مقرن آگاه شد ، با شدتى تمام به مقابله برخاست ولى از او شكست يافته به شوشتر عقب نشست . نعمان به رام هرمز آمد و در آنجا مقام كرد . سپاه بصره پس از او به سوى رام هرمز روان شدند ولى در سوق الاهواز از رفتن هرمزان به شوشتر خبر يافتند و به جانب شوشتر روانه شدند . نعمان به شوشتر آمد . عمر نيز با ابو موسى و سپاه بصره ، او را يارى رسانيده بود . مسلمانان ، ايرانيان را يك ماه محاصره كردند و كشتار بسيار نمودند . در اين مدت مشركان هشتاد بار حمله كردند و در آخرين حمله منهزم شدند . مسلمانان به خندق‌هايشان - درآمدند و آنان را در ميان گرفتند و حلقهء محاصره را تنگ ساختند . از درون شهر ، كسى امان خواست و نامه‌اى بر پيكان تيرى بسته بينداخت . و راه نهانى شهر را نشان داد . گروهى پيش قدم شده از راه آب به شهر داخل شدند و شهر را گرفتند و جنگجويان را كشتند . هرمزان به قلعه پناه برد . گرد قلعه را بگرفتند و از او خواستند كه به حكم عمر گردن نهد و فرود آيد .\r\nهرمزان از قلعه بيرون آمد . او را در بند كردند . و غنايم را تقسيم نمودند . سهم هر سوار سه هزار درهم و سهم هر پياده هزار درهم بود . در اين نبرد براء بن مالك و مجزأة بن ثور به دست هرمزان كشته شدند .\r\nپس ابو سبره از پى فراريان روان شد . نعمان و ابو موسى نيز با او بودند . همه در شوش فرود آمدند . زر بن عبد اللّه بن الفقيمى به جندىشاپور لشكر برد و آنجا را در تصرف آورد . عمر به ابو موسى الاشعرى نوشت كه : به بصره بازگردد و اسود بن ربيعه از بنى ربيعة بن مالك موسوم به مقترب را كه نيز از صحابه بود ، به جاى او گماشت . ابو سبره هرمزان را با هيأتى نزد عمر فرستاد ، از آن زمره بودند : انس بن مالك و احنف بن قيس . اينان هرمزان را به مدينه\r\n\r\n","description":"","footnote":"","page_name":" 537 ","page_number":561},
  {"content":"\r\n\r\nآوردند و جامه‌هاى ديباى زركش او را بر تنش كردند و تاج گوهرنشانش را بر سرش گذاشتند ، در زيورى تمام . تا مسلمانان او را ببينند . چون عمر او را ديد فرمان داد تا آن جامه‌هاى فاخر و تاج و گوهرها از خود دور كند و پرسيد : اى هرمزان ، امر خدا و عاقبت غدر را چگونه يافتى هرمزان گفت : اى عمر ما و شما هر دو در جاهليت بوديم و خدا از هر دوى ما دور بود اما روزگار ديگرگون شد و پيروزى نصيب شما آمد ، كه ما پراكنده بوديم . عمر گفت : بار ديگر كه شوريدى و پيمان بگسستى چه عذرى مىآورى . گفت مىترسم پيش از آنكه براى تو بگويم مرا بكشى . گفت : مترس . هرمزان آب خواست . برايش آب آوردند . گفت : بيم آن دارم به هنگامى كه آب مىخورم مرا بكشيد . گفت بيمى بر تو نيست ، تا اين آب را بياشامى . هرمزان آب را بريخت و گفت به آب نيازى ندارم كه تو مرا امان دادى . عمر گفت دروغ مىگويى .\r\nانس بن مالك گفت : اى امير المؤمنين راست مىگويد ، تو خود ، او را گفتى كه بيمى بر تو نيست تا آن خبر به من بدهى و اين آب بياشامى . مردم ديگر نيز تصديق كردند . عمر روى به هرمزان كرد و گفت : مرا فريب دادى . نه به خدا سوگند ، از كشتنت دست بر نمىدارم تا اسلام بياورى .\r\nهرمزان اسلام آورد . عمر هر ماه دو هزار درهم براى او تعيين كرد و او را در مدينه جاى داد . احنف بن قيس عمر را گفت : ايرانيان تا پادشاهشان زنده است همواره شورش خواهند كرد ، و از عمر اجازت خواست كه كار را يكسره كنند و عمر اجازت داد .\r\nچون ابو سبره همراه با مقترب بن ربيعه و سپاه بصره ، به شوش رسيد شهريار برادر هرمزان در آنجا بود . ابو سبره شهر را محاصره كرد و ايرانيان را به صلح فرا خواند . پذيرفتند . نعمان بن مقرن با سپاه كوفه عازم نهاوند شد . زيرا ايرانيان در آنجا اجتماع كرده بودند . مقترب به زر بن عبد اللّه پيوست و هر دو جندىشاپور را در محاصره گرفتند . تا آنگاه با نامه‌اى كه با تير از بيرون شهر به درون افكندند ، آنان را امان دادند به شرطى كه جزيه بپردازند . مردم شهر قبول كردند و از شهر بيرون آمدند . مسلمانان اظهار بىخبرى كردند . معلوم شد برده‌اى كه از اصل از مردم جندىشاپور بوده است چنين كارى كرده است . چون از عمر سؤال كردند ، او امان نامه را تأييد كرد .\r\nنيز در باب فتح شوش گفته‌اند كه : يزدگرد بعد از واقعهء جلولاء به اصطخر رفت . سياه سردار او نيز با هفتاد هزار سپاهى با او بود . يزدگرد او را به شوش فرستاد و او در مكانى به نام كلتانيه [ 1 
  ] مقام كرد . نيز هرمزان را به شوشتر فرستاد . پس واقعهء ابو موسى يعنى آمدن او از اصطخر به شوشتر رخ داد . سياه ميان رامهرمز و شوشتر ، فرود آمده بود . او سپاه خود را به صلح با ابو موسى ترغيب كرد و به اسلام گرويد . بدان شرط كه با ايرانيان قتال كنند و عرب را نكشند . و هر گاه اعراب به نبرد با ايرانيان پرداختند ، آنان را يارى دهد ، تا عطاياى\r\n\r\n\r\n","description":"","footnote":"\r\n[ ( 1 ) 
  ] كلبانيه .\r\n","page_name":" 538 ","page_number":562},
  {"content":"\r\n\r\nعرب نصيب او گردد . عمر نيز اين معاهده را تأييد نمود . پس همه اسلام آوردند و در فتح شوشتر شركت نمودند . حتى سياه در لباس ايرانيان ، خود را به يكى از باروها نزديك كرد و چنان حيله انگيخت كه ايرانيان براى نجات او ، دروازه را بگشودند و مسلمانان به ناگاه داخل شهر شدند . فتح شوشتر و نواحى بعد از آن در سال هفدهم و به قولى در سال شانزدهم واقع شد .\r\n\r\nحركت مسلمانان به شهرهاى ديگر\r\nچون احنف بن قيس ، هرمزان را نزد عمر آورد ، او را گفت : اى امير المؤمنين همواره ايرانيان با ما در ستيزند تا پادشاهشان در ميان آنانست . اگر اجازت دهى كه ما در شهرهايشان پيش برويم و نيز پادشاهشان را از ميان برداريم ، اميدشان منقطع خواهد شد . پس عمر ، ابو موسى را فرمان داد تا نزديكىهاى بصره ، درنگ كند تا فرمان او برسد . سپس سهيل بن عدى را با لواءهايى ، هر يك براى اميرى بفرستاد . اينان مأمور بودند به شهرهاى ايران تاخت آورند : لواء خراسان را براى احنف بن قيس فرستاد و لواء اردشير خره و شاپور را براى مجاشع بن مسعود السلمى و لواء اصطخر را براى عثمان بن ابى العاص الثقفى و لواء فسا و دارابجرد را براى سارية بن زنيم الكنانه و لواء كرمان را براى سهيل بن عدى و لواء سجستان را براى عاصم بن عمرو و لواء مكران را براى حكم بن عمير التغلبى . ولى تا سال هجدهم آنان را امر به حركت نفرمود . بعضى گويند : تا سال بيست و يك و بيست و دو . آنگاه اين سرداران روانهء ايران شدند و چنان كه پس از اين خواهيم گفت شهرها را بگرفتند .\r\n\r\nقحطى عام الرماده و طاعون عمواس\r\nدر سال هجدهم هجرى ، قحطسال شديدى پديد آمد و از پى آن طاعونى همه‌گير . عمر سوگند خورد كه لب به روغن و شير نزند تا مردم زندگى از سر گيرند . و براى فرمانروايان اطراف نوشت كه : مردم مدينه را در آن قحطسال مدد كنند . نخستين بار ابو عبيده با چهار هزار بار طعام وارد شد و عمرو بن العاص از راه درياى قلزم از مصر طعام فرستاد . از آن پس قيمت‌ها پائين آمد . آنگاه مردم را به طلب باران بيرون آورد و براى مردم سخن گفت : و نماز خواند ، سپس برخاست و دست عباس ، عم پيامبر را بگرفت و به دو به درگاه خدا توسل جست و گريست و همچنان بر دو زانو نشست و گريه كرد تا باران باريد .\r\nدر آن سال ابو عبيدة بن الجراح و معاذ بن جبل و يزيد بن ابى سفيان و حارث بن هشام و سهيل بن عمرو و جمعى ديگر به طاعون هلاك شدند . عمر به ابو عبيده نوشت كه : مسلمانان را از آن سرزمين بيرون بياورد . او نيز ابو موسى را بخواند و گفت : تا جايى را در نظر بگيرد ، ولى پيش از خروج از شهر ، هلاك شد .\r\n\r\n","description":"","footnote":"","page_name":" 539 ","page_number":563},
  {"content":"\r\n\r\nعمر عازم شام شد . چون به سرغ رسيد ، سران سپاه نزد او آمدند و او را از شدت بيمارى آگاه كردند و بعضى بر آن بودند كه بازگردد و بعضى مىگفتند كه : از خواست خداوند رهايى نيست . در اين حال عبد الرحمان بن عوف گفت كه از رسول خدا ( ص ) شنيده است : كه چون شنيديد كه طاعون در شهرى افتاده است بدانجا نرويد و اگر در شهرى افتاد كه خود در آن هستيد از آنجا بيرون مرويد و مگريزيد . ( اين حديث در صحيحين آمده است ) .\r\nچون يزيد بن ابى سفيان به طاعون هلاك شد ، عمر برادرش معاوية بن ابى سفيان را حكومت دمشق داد . و شرحبيل بن حسنه را حكومت اردن داد .\r\nو چون خلق كثيرى در شام به طاعون كشته شدند ، عمر روانهء شام شد تا ميراث‌هاى مسلمانان را تقسيم كند و در ديگر شهرها بگردد . و چنين كرد و بازگشت . در سال هجدهم شريح بن الحارث الكندى را در كوفه و كعب بن سوار الازدى را در بصره شغل قضاوت داد .\r\nو در همين سال حج به جاى آورد . گويند كه فتح جلولاء و مداين و جزيره در اين سال بوده است . و ما از آنها ياد كرديم . همچنين فتح قيساريه به دست معاويه در اين سال بود و گويند در سال بيستم بود .\r\n\r\nفتح مصر\r\nچون عمر ، بيت المقدس را فتح كرد ، عمرو بن العاص از او خواست كه به مصر لشكر برد .\r\nعمر اجازت فرمود . و از پى او زبير بن العوام را روان نمود . و اين در سال بيستم يا بيست و يكم يا بيست و دوم و يا بيست و پنجم بود . نخست باب اليون ( بابليون ) را گشودند و از آنجا روانهء مصر گشتند . در آنجا با جاثليق ابو مريم و اسقف كه از سوى مقوقس آمده بودند ، ديدار كردند . عمرو بن العاص به او پيشنهاد جزيه يا اسلام كرد و به او گفت كه رسول خدا ( ص ) در باب مردم مصر ، سفارش نيكو كرده است و سه روز به آنان مهلت داد . آنان نزد مقوقس و ارطبون امير روم بازگشتند . ارطبون نپذيرفت و جنگ را بسيج نمود . و بر مسلمانان شبيخون زدند ولى شكست خورده رو به هزيمت نهادند . عمرو و زبير به عين شمس يعنى مطريه روى نهادند . و عمرو و زبير مالك براى محاصرهء فرما ابرهة بن الصباح و براى محاصره اسكندريه عوف بن مالك را روان داشتند . مردم ديگر شهرها در انتظار سرنوشت عين شمس بودند . عمرو و زبير آن را مدتى در محاصره داشتند تا آنگاه كه به جزيه صلح كردند و نيز در پيمان صلح آمده بود كه اسيران آزاد شوند . عمر بدان شرط كه اسيران مسلمان شوند اين رأى را به امضاء رسانيد . و ميانشان عهدنامه‌اى نوشته شد . كه همه مردم مصر تحت آن شرايط درآمدند و صلح را پذيرفتند . مسلمانان در فسطاط مقام كردند . ابو مريم جاثليق بيامد و اسيرانى را كه بعد از جنگ ، در آن روزهاى مهلت گرفتار شده بودند ، طلب داشت . عمرو از بازگردانيدن اسيران سرباز زد . و گفت آنان به ما حمله كرده و جنگيده‌اند و من هم همه را ميان مردم تقسيم\r\n\r\n","description":"","footnote":"","page_name":" 540 ","page_number":564},
  {"content":"\r\n\r\nكرده‌ام . اين خبر به عمر رسيد . گفت هر كس در ايام مهلت جنگيده باشد ، در امان است .\r\nو فرمان داد تا همهء اسيران را از هر جا كه بودند ، گرد آوردند و آنان را باز گردانيد . سپس عمرو به اسكندريه رفت . مردمى از رومى و قبطى كه ميان فسطاط و اسكندريه سكونت داشتند ، گرد آمدند و گفتند : پيش از آنكه به اسكندريه رسد ، با او نبرد مىكنيم . ولى عمرو آن سپاه را بشكست و كشتار بسيار نمود . و بر در اسكندريه فرود آمد . مقوقس در اسكندريه بود . از او خواست كه چندى ميانشان صلح افتد . عمرو نپذيرفت . و شهر را در محاصره گرفت . پس از سه ماه به جنگ آن را بگشود و هر چه در آن بود به غنيمت برد و سپس بر همه جزيه نوشت .\r\nو گويند كه مقوقس با عمرو ، بر دوازده هزار دينار صلح كرد . كه هر كه خواهد بيرون رود و هر كه خواهد ، در شهر بماند . عمرو سپاهى را در شهر بگماشت . چون فتح اسكندريه و مصر به پايان آمد . عمرو لشكر به نوبه كشيد ولى پيروز نشد . در ايام عثمان كه عبد اللّه بن سعد بن ابى سرح والى مصر بود ، با مردم آن سرزمين مصالحه كرد كه در هر سال چند رأس برده بپردازند و مسلمانان به آنان طعام و لباس رسانند و اين قاعده بعدها استمرار يافت .\r\n\r\nواقعهء نهاوند و فتوحات بعد از آن\r\nچون اهواز گشوده شد ، يزدگرد در مرو بود . براى او نامه نوشتند و از او يارى خواستند .\r\nيزدگرد نيز نزد پادشاهان باب و سند و خراسان و حلوان كس فرستاد و از آنان مدد طلبيد .\r\nآنان نيز اجابت كردند و همگان در نهاوند گرد آمدند . سردار سپاه ايران فيروزان بود . صد و پنجاه هزار جنگجو در فرمان داشت . اما سعد بن ابى وقاص ، جمعى از سپاهش بر او شوريده بودند و شكايت او را به عمر برده بودند . عمر محمد بن مسلمه را براى كشف حقيقت بفرستاد ولى از او جز نيكى نشنيد . تنها گروهى از بنى عبس از او ناخشنود بودند . محمد بن مسلمه سعد را نزد عمر آورد و آنچه از مردم شنيده بود ، باز گفت . عمر پرسيد : اى سعد چگونه نماز مىخوانى ؟\r\nگفت : دو تاى اول را طولانى مىكنم و دو تاى آخر را حذف مىكنم . گفت : اين چنين به تو بايد گمان برد . عمر پرسيد : جانشين تو در كوفه كيست ؟ گفت : عبد اللّه بن عبد اللّه بن عتبان ، عمر تأييدش كرد . آنگاه در باب ايرانيان با او سخن گفت : سعد اشارت كرد كه بايد پيشروى آغاز كنيم تا بيم ما ، در دل دشمنان جاى گيرد .\r\nعمر مسلمانان را گرد آورد و با آنان مشورت نمود كه آيا خود به آوردگاه برود يا نه .\r\nبعضى موافق بودند و بعضى مخالف . تا آنجا كه رأيشان بر آن قرار گرفت كه او لشكرها را روانه نمايد و خود جهت پشتيبانى آنان ، در مدينه بماند . و اين رأى على و عثمان و طلحه و چند تن ديگر بود . عمر سپهسالارى را به نعمان بن مقرن المزنى داد . او پس از بازگشت از محاصره شوش اينك فرمانده سپاه كوفه بود . عمر او را گفت به جايى موسوم به ماه لشكرگاه زند تا سپاه بر او گرد آيد ، آنگاه به جانب فيروزان و ياران او ، روانه گردد . نيز به عبد اللّه بن\r\n\r\n","description":"","footnote":"","page_name":" 541 ","page_number":565},
  {"content":"\r\n\r\nعبد اللّه بن عتبان نوشت كه مردم را براى يارى نعمان ، بسيج كند . عبد اللّه سپاهى به سردارى حذيفة بن اليمان و همراهى نعيم بن مقرن گسيل داشت . همچنين به مقترب و حرمله و زر كه در اهواز بودند و شهرهاى شوش و جندىشاپور را فتح كرده بودند ، نوشت كه : به مرزهاى اصفهان و فارس بروند ، راه فرستادن كومك را بر نهاوند ، ببندند .\r\nسپاهى گران به سپهسالارى نعمان بن مقرن تعبيه شد و كسانى چون حذيفة بن اليمان و جرير بن عبد اللّه و ابن عمر و امثال آنان همراه آن بودند . نعمان ، طليحه و عمرو بن معد يكرب را بر مقدمه روان فرمود . عمرو بن معد يكرب از ميان راه بازگشت و طليحه تا نهاوند پيش راند و به هيچ كس برخورد نكرد . و اين خبر به مسلمانان داد . نعمان سى هزار تن از سپاه خود را تعبيه داد . نعيم بن مقرن را بر مقدمه فرستاد و حذيفة بن اليمان و سويد بن مقرن را بر دو جناح قرار داد و قعقاع را بر مجرده و مجاشع بن مسعود را بر ساقه . فيروزان نيز سپاه خود را آرايش جنگى داد و زردق و بهمن جادويه را بر دو جناح قرار داد . بهمن جادويه به جاى ذو الحاجب آمده بود . همه كسانى كه از قادسيه پراكنده شده بودند ، در نهاوند گرد آمدند .\r\nچون مسلمانان سپاه ايران را ديدند ، تكبير گفتند و بارها فرو گذاشتند و چادرها بر پاى كردند .\r\nكسانى چون حذيفة بن اليمان و مغيرة بن شعبه و عقبة بن عامر [ 1 
  ] و جرير بن عبد اللّه و حنظلة الكاتب و بشير بن الخصاصيه و اشعث بن قيس و وائل بن حجر و سعيد بن قيس الهمدانى در چادرهاى خود جاى گرفتند . پس آهنگ رزم كردند ، روز چهارشنبه و پنجشنبه همچنان جنگ دوام داشت . عاقبت مسلمانان ، ايرانيان را به خندق‌هاى خود راندند و ايشان را در محاصره گرفتند . چون محاصره به درازا كشيد ، مسلمانان ملول شدند زيرا ايرانيان به خندق‌هاى خود پشتگرم بودند . مسلمانان به مشورت نشستند . طليحه گفت كه بايد به جنگ و گريز پردازيم تا از خندق‌هاى خود خارج شوند . قعقاع را براى اين مهم برگزيدند . ايرانيان كه با زنجيرهاى آهنين به هم بربسته بودند به نبرد بيرون آمدند . چنين كرده بودند كه نگريزند و پشت سرشان گوىهاى آهنين خاردار ريخته بودند كه واپس ننشينند . چون در اين جنگ و گريز از خندق‌هاى خود بيرون آمدند ، مسلمانان سخت بر آنان تاخت آوردند . نعمان خود سپاهيانش را تحريض مىكرد و تا بشهادت نائل آيد دعا مىكرد ، و گفت چون تكبير سوم را گفتم حمله كنيد . او تكبير سوم را بگفت و سپاهش به هنگام نيمروز حمله را آغاز كرد . ساعتى تنور كارزار گرم بود . سپس به آرامش گراييد و ايرانيان شكست خوردند و واپس نشستند . از نيمروز تا شامگاه نبرد و كشتار ادامه داشت . آنسان كه خون زمين آوردگاه را گل كرد و پيادگان مىلغزيدند و نعمان لغزيد و بر زمين خورد . بعضى گويند تيرى بر او آمد . برادرش نعيم جامه بر او كشيد و علم را بگرفت و به حذيفه داد . نعمان خود ، چنين وصيت كرده بود . و گفته بود مرگ او را آشكار نكنند .\r\n\r\n\r\n","description":"","footnote":"\r\n[ ( 1 ) 
  ] عمر .\r\n","page_name":" 542 ","page_number":566},
  {"content":"\r\n\r\nچون شب فرا رسيد ايرانيان كه جايى را نمىديدند راه گم كردند و پاهايشان با آن خارهاى آهنين كه به صحرا ريخته بودند مجروح شد و درون آتشى افتادند كه خود افروخته بودند .\r\nدر اين نبرد بيش از صد هزار تن هلاك شدند كه سى هزار تن در ميدان نبرد بود . فيروزان كه خود را در ميان كشتگان پنهان كرده بود ، به همدان گريخت . نعيم بن مقرن از پى او برفت .\r\nاو را درون دره‌اى كه استران و خران باردار راه آن را بسته بودند بيافت . فيروزان پياده شد و به كوه زد . قعقاع پياده از كوه بالا رفت و او را بگرفت . مسلمانان او را درون دره كشتند .\r\nباقيماندهء سپاه به همدان درآمد خسرو شنوم در آنجا بود . مسلمانان با نعيم و قعقاع تا همدان پيش رفتند .\r\nدر روز فتح نهاوند مسلمانان به شهر داخل شدند و هر چه بود به غنيمت بردند و همه را نزد صاحب الاقباض سائب بن الاقرع گرد آوردند . حذيفة بن يمان بنا به وصيت نعمان ، فرمانده سپاه شد . آنگاه هيربد صاحب آتشكده نزد حذيفه آمد . حذيفه او را امان داد . او دو سبد پر از گوهر گرانبها كه از ذخائر كسرى بود ، بياورد و به حذيفه داد . اين گوهرها همان گنج نخيرجان [ 1 
  ] ( نخارگان ) بود كه نزد او به وديعه نهاده بود . هر دو سبد را به مدينه فرستادند .\r\nسائب خمس غنايم را نزد عمر آورد و او را از جنگ و فتح و شمار كشتگان آگاه كرد . عمر براى كشتگان گريست . و گفت آن دو سبد گوهر را در بيت المال بگذار و خود به لشكرگاه باز گرد . سائب گويد : رسول او در كوفه به من رسيد و مرا بازگردانيد . چون مرا ديد ، گفت : من با تو چكنم ؟ از آن روز كه تو رفته‌اى چون شب‌ها به خواب مىروم ملائكه را مىبينم كه مرا به سوى آن دو سبد كه آتش از آنها شعله مىكشد ، مىكشند و مىگويند اگر آنها را تقسيم نكنى ترا با آنها داغ خواهيم كرد . اينك آنها را بردار و براى ارزاق مسلمانان به فروش .\r\nمن آن گوهرها را به كوفه آوردم و در مسجد بفروختم . عمرو بن حريث المخزومى آنها را به دو هزار درهم خريد و در سرزمين اعاجم به چند برابر بفروخت . عمرو بن حريث از توانگران كوفه بود .\r\nدر تقسيم غنايم نهاوند ، به هر سوار شش هزار درهم و به هر پياده دو هزار درهم رسيد .\r\nو پس از اين نبرد ، ايرانيان ديگر نتوانستند گرد آيند .\r\nابو لؤلؤ كشندهء عمر از مردم نهاوند بود . نخست در اسارت روميان بود . مسلمانان به هنگامى كه در اسارت روميان بود ، اسيرش كرده بودند . ابو لؤلؤ چون اسيران نهاوند را در مدينه مىديد مىگريست و مىگفت : عمر جگرم را خورد .\r\nابو موسى الاشعرى با مردم بصره به نهاوند آمده بود . به هنگام بازگشت بر دينور گذشت و آنجا را پنج روز در محاصره گرفت ، تا با پرداخت جزيه با او صلح كردند . آنگاه به سيروان [ 2 
  ]\r\n\r\n\r\n","description":"","footnote":"\r\n[ ( 1 ) 
  ] بجرجان .\r\n[ ( 2 ) 
  ] شيروان .\r\n","page_name":" 543 ","page_number":567},
  {"content":"\r\n\r\nلشكر برد با آنان نيز چنين صلحى كرد . و سائب بن الاقرع را به صيمره [ 1 
  ] فرستاد تا مردم آنجا را نيز ملزم به پرداخت جزيه نمود .\r\nچون محاصره مردم همدان به درازا كشيد ، خسرو شنوم نزد نعيم و قعقاع كس فرستاد و با پرداخت جزيه خواهان صلح گرديد ، آنان نيز اجابت كردند . مردم ماهين نيز به او اقتدا كردند .\r\nعمر فرمان داد كه مسلمانان ، همه بلاد ايران را درنوردند . عبد اللّه بن عبد اللّه بن عتبان را از كوفه عزل كرد و به جاى ديگر فرستاد و زياد بن حنظله حليف بنى عبد قصى را به جاى او فرستاد . ولى او از حكومت كوفه استعفا خواست . عمر او را از كار معاف نمود و عمار بن ياسر را به جاى او فرستاد . و ابن مسعود را از حمص فرا خواند تا معلم كوفه باشد و آنان را به ابو موسى يارى داد ، و مردم بصره را به عبد اللّه بن عبد اللّه . سپس او را به جاى حذيفه به اصفهان فرستاد و سراقه را حكومت بصره داد .\r\nآنگاه مردم همدان پيمان بشكستند . عمر به نعيم بن مقرن پيام داد كه آنان را در محاصره گيرد و پس از فتح همدان تا خراسان پيش رود . عتبة بن فرقد بن بكير بن عبد اللّه را به آذربايجان گسيل داشت . يكى از سوى حلوان و ديگرى از ناحيهء موصل به آن ديار عزيمت كرد . و عبد اللّه بن عبد اللّه بن عتبان را به اصفهان فرستاد . او از صحابه و از وجوه انصار و حليف بنى الحبلى بود . او را به ابو موسى يارى داد . فرماندهى دو جناح سپاه او را به عبد اللّه بن ورقاء الرياحى و عصمة بن عبد اللّه داد و او به نهاوند روان شد . حذيفه نيز به كار پيشين خود كه فرمانروايى به سرزمين‌هايى كه از دجله سيراب مىشوند بود ، منصوب شد . عبد اللّه بن عبد اللّه بن عتبان با سپاهيانى كه در فرمان نعمان بودند از نهاوند به اصفهان لشكر كشيد . سردار سپاه اصفهان ، استندار [ 2 
  ] و طلايه‌دار سپاهش شهربراز [ 3 
  ] پسر جادويه بود . سپاهى گران بر او گرد آمده بود . نبردى سخت درگرفت . عبد اللّه بن ورقاء شهربراز پسر جادويه را به مبارزت طلبيد و او را به قتل آورد .\r\nمردم اصفهان به هزيمت شدند و استندار در آن نواحى با مسلمانان مصالحه كرد . سپس وارد جى - از اصفهان - شدند . پادشاه آن فادوسفان بود . با آنان به جزيه مصالحه كرد . مردم را مخير كردند كه اگر مىخواهند بمانند و اگر مىخواهند از آنجا بروند . زمين‌هاى كسانى كه رفتند ، به مسلمانان رسيد . ابو موسى از ناحيهء اهواز نزد عبد اللّه بن عبد اللّه بن عتبان آمد و با او به اصفهان داخل شد و فتحنامه به عمر نوشتند . عمر به عبد اللّه نوشت كه به سوى سهيل بن عدى روان شود تا با يك ديگر به قتال كرمان روند . او سائب بن الاقرع را در اصفهان به جاى خود نهاد و پيش از آنكه سهيل به كرمان رسد به او پيوست . و گويند كه نعمان بن مقرن در فتح اصفهان حضور داشت او را عمر از مدينه فرستاده بود و مردم\r\n\r\n\r\n","description":"","footnote":"\r\n[ ( 1 ) 
  ] عيمره .\r\n[ ( 2 ) 
  ] اسبيدان .\r\n[ ( 3 ) 
  ] شهريار .\r\n","page_name":" 544 ","page_number":568},
  {"content":"\r\n\r\nكوفه با او همراه شده بودند و در اين جنگ كشته شد . ولى صحيح اين است كه نعمان در نهاوند به قتل رسيد . ابو موسى قم و كاشان را بگرفت . عمر در سال بيست و يكم هجرى مغيرة بن شعبه را به حكومت كوفه فرستاد و عمار بن ياسر را عزل كرد .\r\n\r\nفتح همدان بار ديگر\r\nدر همدان با آنكه خسرو شنوم با قعقاع و نعيم به جزيه مصالحه كرد ، ولى مردم شورش كردند . عمر به نعيم نوشت كه به همدان لشكر برد . نعيم با حذيفه وداع كرد و با همان تعبيه كه داشت از راه برگشت و بر همهء بلاد همدان مستولى شد تا جزيه به گردن گرفتند .\r\nو گويند كه همدان در سال بيست و چهارم هجرى فتح گرديد .\r\nدر آن حال كه نعيم در نواحى همدان در جولان بود ، خبر رسيد كه مردم ديلم و رى خروج كرده‌اند . و مردم آذربايجان به سردارى اسفنديار برادر رستم فرخزاد مىآيند . نعيم يزيد بن قيس الهمدانى را بر همدان گماشت و خود به نبرد با آنان روانه شد . اين نبرد نيز همانند نبرد نهاوند ، حتى از آن بزرگتر بود . به عمر فتحنامه نوشت . عمر نعيم را فرمود كه به رى رود و پس از فتح آن ، در آنجا مقام كند .\r\nگويند مغيرة بن شعبه ، جرير بن عبد اللّه را از كوفه به همدان فرستاد . جرير همدان را به صلح بگشود و بر همهء آن سرزمين‌ها استيلا يافت . و گويند كه مغيره ، خود فاتح همدان بود و جرير طلايه‌دار سپاه او بود . چون جرير بن عبد اللّه همدان را فتح كرد براء بن عازب را به قزوين فرستاد او نيز تا قزوين همه جا را فتح كرد ، قزوين را نيز فتح نمود مردم قزوين از ديلم‌ها يارى خواستند آنان نيز وعدهء يارى دادند . براء بن عازب با سپاه مسلمانان به نبرد با آنان بيرون آمد و ديلم‌ها بر فراز كوه ايستاده ، تماشا مىكردند . مردم قزوين از يارى آنان مأيوس شدند و با براء صلح كردند . به همان شرايط كه مردم ابهر صلح كرده بودند . سپس عازم نبرد با ديلم و جيلان شد .\r\n\r\nفتح رى\r\nچون نعيم از نبرد باز آمد ، روانهء رى شد . ابو فرخان از مردم رى ، به صلح بيرون آمد ، ولى پادشاه رى سياوخش پسر مهران پسر بهرام چوبين ، گردن به تسليم ننهاد و از مردم دنباوند و طبرستان و قومس و جرجان يارى طلبيد . اينان او را بر خود امير ساختند و با نعيم درگير شدند و از شهر غافل ماندند ، در اين حال شب هنگام ابو فرخان با منذر بن عمر ، از پشت سرشان بيامدند و شهر را بگرفتند مدافعان شهر از پشت سر خود بانگ تكبير شنيدند ، به ناچار منهزم شدند و مسلمانان كشتار بسيار كردند و غنايمى كه از رى به دست آنان افتاد ، همانند غنايم مدائن بود . ابو فرخان بر سر بلاد رى با مسلمانان صلح كرد و فرمانروايى رى همچنان در\r\n\r\n","description":"","footnote":"","page_name":" 545 ","page_number":569},
  {"content":"\r\n\r\nبازماندگان او بماند . نعيم همه رى كهن را خراب كرد و شهرى ديگر به جاى آن ساختند . او فتحنامه به عمر نوشت . مردم دنباوند نيز به جزيه صلح كردند . نعيم از آنان بپذيرفت . چون خمس غنايم را به نزد عمر فرستاد عمر نوشت كه : برادرش سويد بن مقرن را با هند بن عمرو الجملى به قومس فرستند . سويد به قومس درآمد و كس در برابر او نايستاد . آنجا را به صلح بگرفت و لشكرگاه ساخت . آنگاه كسانى كه به طبرستان و ديگر جاىها گريخته بودند به او نامه نوشتند و با او به جزيه مصالحه كردند . و پيش از آنكه به جرجان رسد ، مرزبان صول با او ديدار كرد و جزيه پذيرفت و همراه او به شهر داخل شد و باغ‌ها و سدها را به او نشان داد . و گويند فتح جرجان به سال سىام هجرى در ايام عثمان بود . سپس سويد نزد اسپهبد طبرستان كس فرستاد تا ميانشان صلح افتد . او نيز بپذيرفت و پيمان صلح بسته شد .\r\n\r\nفتح آذربايجان\r\nچون نعيم رى را بگشود ، عمر او را فرمان داد كه سماك بن خرشة الانصارى را به آذربايجان بفرستد تا بكير بن عبد اللّه را يارى دهد . بكير بن عبد اللّه ، چون به آذربايجان مىرفت با اسفنديار پسر فرخزاد در كوه‌ها برخورد كرد كه از نبرد با نعيم ، منهزم شده بود و از ماخ رود [ 1 
  ] نزديك همدان مىآمد . اين اسفنديار برادر رستم بود . بكير لشكر او را بشكست و خودش را اسير كرد . بكير را گرفت : مرا نزد خود نگهدار تا من بلاد آذربايجان را به صلح با تو وادارم و گرنه به كوه‌ها مىگريزند و در آنجا سنگر خواهند گرفت . بكير او را نگهداشت و همه جز آنان كه در دژها بودند ، صلح كردند . در اين حال سماك نيز با سپاهى در رسيد و بلاد نواحى مجاور را فتح كرد و عتبة بن فرقد نواحى مجاور ديگر را گشود . بكير به عمر نوشت كه اجازت دهد تا پيشتر رود . عمر اجازت داد كه بكير به جانب دربند پيش رود و هر جا را فتح مىكند ، از سوى خود حاكمى برگمارد ، پس عتبة بن فرقد را بر همهء آذربايجان حكومت داد و عتبه سماك بن خرشه را بر مناطقى كه بكير تسخير كرده بود ، فرمانروا ساخت - بهرام پسر فرخزاد سپاهى گرد آورد و راه بر عتبه بگرفت . اما در اين نبرد از عتبه شكست خورد و بگريخت . خبر به اسفنديار كه نزد بكير اسير بود ، رسيد . اسفنديار او را به صلح واداشت و همهء آذربايجان در تصرف مسلمانان درآمد ، بكير و عتبه وقايع را به عمر نوشتند و خمس غنايم را نزد او فرستادند و عمر براى مردم آذربايجان ، صلحنامه فرستاد . پس عتبة بن فرقد به شهرزور و صامغان لشكر كشيد و هر دو شهر را بگرفت و بر مردم جزيه و خراج نهاد و خلقى از كردها را بكشت . پس به عمر نوشت كه فتوحات من به مرز آذربايجان رسيد . عمر او را بر متصرفاتش حكومت داد و هرثمة بن عرفجه را نيز به حكومت موصل گمارد .\r\n\r\n\r\n","description":"","footnote":"\r\n[ ( 1 ) 
  ] ابو حرود .\r\n","page_name":" 546 ","page_number":570},
  {"content":"\r\n\r\n\r\nفتح دربند\r\nچون عمر بكير بن عبد اللّه را به پيشروى و نبرد در دربند فرمان داد ، سراقة بن عمرو را بدان سوى روان فرمود . سراقه از بصره به راه افتاد . عبد الرحمان ربيعه را بر مقدمه گماشت و حذيفة بن اسيد الغفارى و بكير بن عبد اللّه الليثى را بر دو جناح ، فرماندهى داد .\r\nسلمان بن ربيعة الباهلى را مأمور تقسيم غنايم نمود . و ابو موسى الاشعرى را به بصره باز خواند تا جانشين سراقه باشد . آنگاه حبيب بن مسلمه را از جزيره به يارى او فرستاد و زياد بن حنظله را به جاى او گماشت . سراقه از آذربايجان به جانب دربند روان شد . عبد الرحمان بن ربيعه كه در مقدمه بود ، به دربند رسيد ، پادشاه آنجا ، شهريار بود . او از فرزندان همان شهريار بود كه با بنى اسرائيل در شام جنگيده بود . شهريار نامه نوشت و امان خواست كه خود به گفتگو پردازد . پس بيامد خواستار مصالحه شد كه مردم آن ديار جزيه دهند و مسلمانان را يارى كنند و فرمانبردار آنان باشند . آنگاه گفت : اگر از ما جزيه بستانيد ناتوان مىشويم و ديگر ياراى مقاومت در برابر دشمنانتان نداريم . عبد الرحمان او را نزد سراقه فرستاد . سراقه گفت : كسانى كه همراه ما به جنگ دشمن نمىآيند و در شهرها مىمانند ، جز پرداخت جزيه چاره‌اى ندارند . اينان شرط را اجابت كردند و ماجرى به عمر نوشتند ، او نيز بپذيرفت .\r\n\r\nفتح موقان و جبال ارمينيه\r\nچون سراقه از فتح دربند فراغت يافت ، اميران را به كوهستان‌هاى محيط بر ارمينيه فرستاد .\r\nبكير بن عبد اللّه را به موقان و حبيب بن مسلمه را به تفليس و حذيفة بن اليمان را به كوه‌هاى آلان [ 1 
  ] و سلمان بن ربيعه را به جانبى ديگر فرستاد و ماجرى به عمر نوشت . عمر چنين انتظارى نداشت زيرا نبردى عظيم بود . در اين هنگام خبر مرگ سراقه به او رسيد . او عبد الرحمان بن ربيعه را به جاى خود تعيين كرده بود ، عمر نيز آن را تأييد كرد و او را به غزو ترك فرمان داد . هيچ يك از اين امرا ، فتح شايانى نكردند ، جز بكير بن عبد اللّه كه موقان را گشود . آنگاه بر مردم آن ديار جزيه بستند . بدين قرار كه هر كس به سن بلوغ رسد ، هر سال يك دينار بدهد .\r\n\r\nنبرد با تركان\r\nچون عبد الرحمان بن ربيعه ، مأمور نبرد تركان شد ، پيش رفت تا به دربند رسيد . شهريار نيز با او همراه شد تا به بلاد بلنجر رسيد . اينان قومى از ترك بودند . تركان از ديدن مسلمانان\r\n\r\n\r\n","description":"","footnote":"\r\n[ ( 1 ) 
  ] آلات .\r\n","page_name":" 547 ","page_number":571},
  {"content":"\r\n\r\nگريختند و به دژها پناه بردند . سواران او تا دويست فرسخ نيز از بلنجر گذشتند و پيروزمند و با غنايم بازگشتند . تركان مىپنداشتند كه مسلمانان را ملائكه حفاظت مىكنند و آنان كشته نمىشوند ولى يكى از سواران مسلمان را اتفاقى يافته و بكشتند از آن پس جسارت يافتند و با عبد الرحمان به جنگ پرداختند و او را كشتند و سپاهش را پراكنده ساختند . علم را برادرش سلمان به دست گرفت . او مردم را همراه با ابو هريرة الدوسى از معركه بيرون آورد و از راه جيلان به جرجان رسانيد .\r\n\r\nفتح خراسان\r\nچون براى اميران جهت تسخير سراسر ايران لواءهايى بسته شد . لواء احنف بن قيس را براى فتح خراسان بستند . پيش از اين گفتيم كه يزدگرد بعد از جلولا به رى رفت . ابان جادويه يكى از مرزبانان او در آنجا بود . ابان يزدگرد را به زور واداشت تا انگشترى خود را به دو دهد . آنگاه گفت : تا سندهايى كه مىخواست ، نوشتند و بر آنها مهر يزدگرد را بنهاد و همه آن سندها را نزد سعد برد و سعد همه را به او داد و با او قرارداد صلح امضاء كرد .\r\nيزدگرد و كسانى كه با او بودند از آنجا به اصفهان و سپس به كرمان رفتند تا در خراسان به مرو رسيدند و در آنجا مقام كرده و از عرب ايمن شدند . از مرو به هرمزان و فيروزان و مردم فارس و اهواز نامه نوشت ولى همهء آنان از يارى او سرباز زدند و خود نيز به ارادهء خداوند خوار و منهزم گشتند . و عمر مسلمانان را فرمان داد تا در سرزمينشان پيش بروند .\r\nاحنف بن قيس در سال هجدهم سپاه به خراسان برد . بيست و دو هزار سپاهى داشت .\r\nاو از راه طبسين پيش مىرفت . هرات را به جنگ گشود و صحار بن فلان [ 1 
  ] العبدى را در آنجا حكومت داد و به سوى مرو شاهجان براند . و مطرف بن عبد اللّه بن الشخير را به نيشابور فرستاد و حارث بن حسان را به سرخس يزدگرد از مروشاهجان به مرو الرود رفت . احنف مرو شاهجان را بگرفت . از جانب كوفه در آنجا براى او مدد رسيد . احنف حارثة بن النعمان الباهلى را به جاى خود نهاد و به سوى مرو الرود روان شد . سپاهى را كه از كوفه آمده بود ، بر مقدمه فرستاد . اينان در بلخ با يزدگرد روبرو شدند و او را منهزم ساختند . يزدگرد از نهر بگذشت و احنف نيز به سپاه كوفه پيوست و بلخ را بگشود . مردم خراسان از نيشابور تا طخارستان همه صلح كردند . احنف ربعى بن عامر را بر طخارستان گماشت و خود به مرو الرود بازآمد و در آنجا بماند و به عمر فتحنامه نوشت عمر به او نوشت كه : به اين سوى نهر ( جيحون ) بسنده كند .\r\nيزدگرد كه در مرو الرود بود ، از پادشاهان نواحى يارى خواسته بود و به خاقان ترك و پادشاه سغد نامه نوشته بود . يزدگرد و خاقان به خراسان آمدند و در بلخ فرود آمدند .\r\n\r\n\r\n","description":"","footnote":"\r\n[ ( 1 ) 
  ] فلال .\r\n","page_name":" 548 ","page_number":572},
  {"content":"\r\n\r\nمسلمانان در مرو الرود گرد احنف جمع شدند و مشركان تا مرو پيش آمدند . احنف از شهر بيرون شد و بر دامنهء كوهى با بيست هزار تن از مردم بصره و كوفه ، به نبرد درايستاد . هر دو سپاه خندق‌ها كنده بودند و چند روز همچنان نبرد مىكردند . شبى احنف به لشكرگاه تركان نزديك شد . سوارى از لشكرگاه تركان بيرون آمد تا طبل بيدارى بزند ، احنف او را بكشت و دو سوار ديگر نيز كه به قصد كوبيدن بر طبل بيرون آمدند ، به دست او كشته شدند و تركان را عادت بر اين بود كه پس از سه طبل بيرون مىآمدند . چون خاقان بيرون آمد و آن سه تن را كشته يافت واقعه را به فال بد گرفت و به جايگاه خود بازگشت و از آنجا براند تا به بلخ فرود آمد . اين خبر به يزدگرد رسيد . يزدگرد در مروشاهجان بود و حارثة بن النعمان را در محاصره گرفته بود . او خزائن خود را بيرون آورد كه در بلخ به خاقان بپيوندد ايرانيان راه بر او گرفتند و او را به مصالحه با مسلمانان و گرايش به آنان فرا خواندند . و گفتند كه اينان بهتر از تركان به عهد خود وفا مىكنند . يزدگرد نپذيرفت و كارشان به جنگ كشيد . يزدگرد بگريخت و خزاين بازگذاشت . يزدگرد به خاقان پيوست هر دو از نهر گذشتند و به فرغانه رفتند . يزدگرد در تمام روزگار عمر ، در بلاد ترك ماند تا آنگاه كه در عهد عثمان مردم خراسان باز كافر شدند .\r\nآنگاه ايرانيان نزد احنف آمدند و خزائن و اموال به دو دادند و مصالحه كردند . احنف غنايم را تقسيم كرد و به هر سوار آنقدر رسيد كه در روز قادسيه رسيده بود . پس احنف به بلخ فرود آمد . و مردم كوفه را در كوره‌هاى چهارگانهء آن جاى داد و خود به مرو الرود بازگشت و فتحنامه به عمر نوشت .\r\nچون يزدگرد از نهر بگذشت ، رسول خود را كه نزد پادشاه چين فرستاده بود ، بديد كه از آنجا باز مىگشت . گفت كه پادشاه چين از او خواسته تا مسلمانان را براى او وصف كند تا بداند كه با اين شمار اندك ، اين كارها چگونه مىكنند . از او پرسيده بود كه وفاداريشان به چه حد است و دعوتشان چيست و از اميران خود چگونه فرمان مىبرند و با حلال و حرام چه مىكنند . خوردن و آشاميدن و لباس پوشيدنشان چگونه است و مركوبشان چيست ؟ و او همه را پاسخ گفته و پادشاه چين به يزدگرد نوشته بود كه با اين قوم مصالحه كند ، زيرا پيروزى بر آنان را امكان نيست . پس يزدگرد ، مدتى در فرغانه درنگ كرد .\r\nچون خبر پيروزى احنف به عمر رسيد ، براى مردم سخن گفت ، و گفت : بدانيد كه پادشاهى مجوسان از دست بشد . آنان در بلاد خود مالك يك وجب زمين نيستند كه مسلمانان را زيان برسانند . خداوند زمين و خانه‌ها و اموال و فرزندانشان را به شما ارزانى داشت . اينك بنگريد كه چه مىكنيد شما شيوهء خويش دگرگون مكنيد تا خدا ملك شما به ديگرى ندهد .\r\nزيرا بيم ندارم كه از جايى به اين امت زيانى رسد ، جز از جانب شما .\r\n\r\n","description":"","footnote":"","page_name":" 549 ","page_number":573},
  {"content":"\r\n\r\n\r\nفتوحات فارس\r\nچون اميرانى كه به فتح سرتاسر ايران فرمان داشتند ، از بصره بيرون آمدند و هر اميرى به سويى روان شد ، ايرانيان از شنيدن اين خبر پراكنده شدند و هر گروه به شهر خود رفت .\r\nو اين خود هزيمت و پراكندگى آنان بود . از امراء مسلمان مجاشع بن مسعود ، روانهء شاپور و اردشير خره گشت . ايرانيان در توج با او روبرو شدند . مجاشع كشتار بسيار كرد و توج را گرفت و مردم آنجا را از دم تيغ گذرانيد تا آنگاه كه به جزيه مصالحه كردند . او فتحنامه و خمس غنايم را نزد عمر فرستاد . لشكركشى مجاشع به اين سرزمين بار دوم بود . نخستين بار علاء الحضرمى در ايام طاوس به فارس آمده بود .\r\nعثمان بن ابى العاص آهنگ اصطخر كرد . در جور ( گور ) ايرانيان با او رو به رو شدند ايرانيان شكست خوردند و مسلمانان كشتارى سخت كردند و جور و اصطخر را بگشودند و بر مردم جزيه نهادند . هيربد جزيه را بپذيرفت . مردمى كه گريخته بودند ، بازگشتند .\r\nعثمان بن ابى العاص فتحنامه و خمس غنايم را نزد عمر فرستاد . سپس كازرون و نوبندجان را فتح كرد و بر همهء فارس غلبه يافت . ابو موسى نيز به دو پيوست و شيراز و ارجان را بگشود و بر مردم خراج و جزيه نهاد . نيز عثمان بن ابى العاص جنابه را بگشود و در ناحيه جهرم با ايرانيان روبرو شد . آنان را درهم شكست و شهر را در تصرف آورد .\r\nسپس در اوايل خلافت عثمان شهرك سر به شورش برداشت ، عثمان بن ابى العاص پسرش و برادرش حكم را بدان سوى گسيل داشت و سپاهى از بصره به يارى عبيد اللّه بن معمر و شبل بن معبد به فرستاد . در فارس نبرد ميان دو سپاه درگرفت . شهرك شكست خورد و حكم بن ابى العاص و به قولى سوار بن همام العبدى او را بكشت . و گويند كه پسر شهرك بر سوار حمله كرد و او را به قتل آورد . و گويند كه اصطخر در سال بيست و هشتم و به قولى در سال بيست و نهم فتح شد . و گويند كه عثمان بن ابى العاص برادرش حكم را از بحرين با دو هزار سوار به توج فرستاد او نيز تعبيه داد و جارود و ابو صفره پدر مهلب را بر دو جناح سپاه خود قرارداد . كسرى نيز شهرك را با سپاهى بفرستاد . دو سپاه در توج به هم رسيدند . حكم سپاه شهرك را شكست داد . ايرانيان به شاپور گريختند و حكم شهرك را بكشت و شهر شاپور را در محاصره گرفت تا آنگاه كه پادشاهشان به مصالحه راضى شد و آنان را در تصرف اصطخر يارى داد چون عمر درگذشت ، عثمان بن عفان عبيد اللّه بن معمر را به جاى عثمان بن ابى العاص فرستاد . او شهر اصطخر را در محاصره گرفت . پادشاه شاپور قصد آن داشت كه غدر كند و عبيد اللّه را بكشد ولى عبيد اللّه از غدر او آگاه شد . در اين هنگام سنگى از منجنيقى بر سر عبيد اللّه آمد و او را بكشت ولى مسلمانان شهر را بگشودند و خلق كثيرى را از مردم به قتل آوردند .\r\n\r\n","description":"","footnote":"","page_name":" 550 ","page_number":574},
  {"content":"\r\n\r\n\r\nفتح پسا و دارابجرد\r\nسارية بن زنيم الكنانى از اميرانى كه براى تسخير سراسر ايران به راه افتاده بودند ، آهنگ پسا و دارابجرد نمود و آن دو شهر را در محاصره گرفت . كردان ( عشاير ) فارس به يارى مردم شهرها برخاستند و نبرد سخت شد . عمر بر منبر برخاست و فرياد زد كه : اى ساريه كوه . مرادش كوهى بود روبروى ساريه و مىتوانست پشت بدان دهد . ساريه اين صدا را بشنيد و به كوه پناه برد و اين سبب شكست مشركان گرديد . غنايم بسيار به دست مسلمانان افتاد از جمله سبدى پر از گوهر . ساريه از سپاهيان خود خواست كه آن سبد را به او بخشند . او نيز آن را با فتحنامه نزد عمر فرستاد . چون رسول در رسيد ، عمر او را از وضع نبرد پرسيد و او همه را به شرح بيان كرد . آنگاه آن سبد را بازپس داد و گفت بايد كه ميان سپاهيانش تقسيم كند . پس سبد را باز گردانيد و ساريه آن را تقسيم نمود .\r\n\r\nفتح كرمان\r\nسهيل بن عدى از امراء فتح سراسرى ، روانهء كرمان شد . عبد اللّه بن عبد اللّه بن عتبان نيز به او پيوست . مردم كرمان نيرو كردند و از مردم قفص نيز يارى طلبيدند و در نزديكى سرزمينشان با مسلمانان نبرد كردند ولى به فرمان خداوند مسلمانان آنان را منهزم ساختند و همه راه‌ها را بر روى آنان بستند . نسير [ 1 
  ] بن عمرو العجلى به جيرفت درآمد و در ميان راه ، مرزبان كرمان را بكشت و عبد اللّه بن عبد اللّه نيز به دشت شير لشكر كشيد و شتر و گوسفند بسيارى به غنيمت گرفت . و نيز گويند كسى كه كرمان را فتح كرد ، عبد اللّه بن بديل بن ورقاء الخزاعى بود . او از كرمان تا طبسين را در تصرف آورد . سپس نزد عمر آمد و گفت : طبسين را به اقطاع به من ده و مىخواست در آن ديار هر چه خواهد بكند . عمر گفت : آنجا دو ايالت بزرگ است و از اين كار خوددارى نمود .\r\n\r\nفتح سجستان\r\nعاصم بن عمرو از همان اميران ، آهنگ سجستان كرد . عبد اللّه بن عمير نيز به دو پيوست و در نزديكى سجستان با مردم آن ديار جنگيدند و آنان را منهزم ساختند . مردم سجستان را در زرنج به محاصره گرفتند و سرزمين سجستان را در تصرف آوردند . مردم خواستار مصالحه شدند بدين شرط كه شهر و زمين‌هاى آن ، از آن فاتحان باشد و مراتع و شكارگاه‌ها از آن آنان .\r\nمردم سجستان همچنان به پرداخت خراج ادامه دادند . سجستان از خراسان بزرگتر بود . و\r\n\r\n\r\n","description":"","footnote":"\r\n[ ( 1 ) 
  ] بشير .\r\n","page_name":" 551 ","page_number":575},
  {"content":"\r\n\r\nمردمش و دليرتر با قندهار و ترك و امت‌هاى ديگر نبرد كرده بودند . در زمان معاويه ، شاه از برادرش رتبيل [ 1 
  ] ، پادشاه ترك بگريخت و به يكى از شهرهاى سجستان به نام آمل پناه برد . در اين روزگار ، حاكم سجستان سلم بن زياد بن ابى سفيان بود . سلم او را گرامى داشت و به معاويه نامه نوشت ، اينان مردمى اهل غدر و مكراند آسان‌ترين كارى كه از آنان در ظهور مىآيد ، اين است كه تا اغتشاشى پديد آيد ، آنان سراسر آمل را در تصرف آورند . و چنين هم شد . شاه بعد از معاويه كفران كرد و همهء بلاد آمل را بگرفت و رتبيل از او بگريخت و به مكان خود پناه برد . نيز در زرنج طمع بست و آنجا را در محاصره گرفت تا آنگاه كه از سوى بصره مدد رسيد و محاصره به پايان آمد .\r\n\r\nفتح مكران\r\nحكم بن عمرو التغلبى از اميران فتح سراسرى ، روانهء مكران گشت . شهاب بن مخارق و سهيل بن عدى و عبد اللّه بن عتبان به او پيوستند و در كنار نهر دوين اجتماع كردند . مردم مكران بر دو كرانهء اين رود بودند . مردم سند سپاهى گران به يارى آنان فرستادند . مسلمانان با آنان روبرو شدند ، شكست در مردم مكران افتاد و مسلمانان كشتار بسيار كردند و روزى چند از پى آنان رفتند تا به نهر رسيدند و به مكران بازگشتند و در آنجا درنگ كردند و فتحنامه به عمر نوشتند و خمس غنايم را با صحار العبدى نزد عمر فرستادند . عمر از وضع آن بلاد پرسيد .\r\nصحار زبان به مذمت آن ديار گشود . عمر گفت : از اين پس ، هيچ سپاهى از سوى ما به غزو آن سرزمين‌ها نخواهد رفت و به سهيل و حكم نوشت كه از مكران آن سوتر نروند .\r\n\r\nخبر كردها\r\nچون اميران فتح سراسرى هر يك به ناحيه‌اى رفت ، در بيروذ ميان نهر تيرى و مناذر جمع كثيرى از مردم اهواز گرد آمدند و بيشترينشان كردان بودند . عمر به ابو موسى الاشعرى گفته بود كه براى پشتيبانى امرايى كه به جانب ايران رفته‌اند تا آخرين مرزهاى بصره پيش رود ، تا از پشت سر به آنان آسيبى نرسد . ابو موسى به بيروذ آمد و با آن جمع نبردى سخت كرد . در اين جنگ مهاجر بن زياد كشته شد . سپس خداوند شكست در سپاه مشركان افكند و در نهايت خوارى و خردى در محاصره افتادند . ابو موسى ، برادر مهاجر ربيع بن زياد را بر آنان حكومت داد و خود به سوى اصفهان روان گشت . و مسلمانانى را كه آن شهر را در محاصره گرفته بودند ، يارى نمود . چون شهر گشوده شد به بصره بازگشت . ربيع بن زياد نيز بيروذ را گشود و هر چه در آنجا بود ، به غنيمت برد . او نيز به بصره آمد و فتحنامه و خمس غنايم را نزد عمر فرستاد .\r\n\r\n\r\n","description":"","footnote":"\r\n[ ( 1 ) 
  ] زنبيل .\r\n","page_name":" 552 ","page_number":576},
  {"content":"\r\n\r\nضبة بن محصن العنزى مىخواست كه او نيز در اين وفد باشد ولى ابو موسى نپذيرفت . ضبه خشمگين شد و شكايت نزد عمر برد كه ابو موسى شصت تن از پسران دهقانان ايرانى را براى خود برگزيده و حطيئه شاعر را هزار درهم جايزه داده است . عمر زياد بن ابى سفيان را به بصره فرستاد ، ولى ابو موسى پوزش خواست و عمر پوزش او را بپذيرفت .\r\nسپاهى از مسلمانان نزد عمر گرد آمده بودند . عمر سلمة بن قيس الاشجعى را به سردارى آنان گماشت و بر طبق عادت ، آنان را به جهاد فرستاد و پيش از حركت اندرزشان داد . اينان به جماعتى از اكراد مشرك برخوردند ، آنان را به اسلام يا به جزيه فرا خواندند . هيچ يك را نپذيرفتند . سلمه با آنان به جنگ پرداخت ، آنان را بشكست و كشتار كرد و اسير نمود . آنگاه غنايم را تقسيم كرد و در آن ميان سبدى گوهر يافت . از مسلمانان درخواست كرد تا آن را نزد عمر فرستد . چون رسول آمد و عمر را از اوضاع جنگ آگاه كرد ، حكايت سبد پيش آورد ، عمر خشمگين شد و بر گردن او زد و گفت : بشتاب و پيش از آنكه مردم پراكنده شوند اين گوهرها را ببر تا ميانشان تقسيم كند . سلمه آن گوهرها را بفروخت و بهايش را تقسيم كرد . گويند گوهرى كه بيست هزار درهم مىارزيد به پنج درهم مىفروختند .\r\n\r\n","description":"","footnote":"","page_name":" 553 ","page_number":577},
  {"content":"\r\n\r\n\r\nقتل عمر و مسئله شورى و بيعت با عثمان ( رض )\r\nمغيرة بن شعبه را از نصاراى ايرانى ، غلامى بود به نام ابو لؤلؤ . مغيره بر او سخت مىگرفت تا هر روز پول بيشترى بياورد . ابو لؤلؤ روزى عمر را در بازار ديد و از مغيره شكايت كرد و گفت : اى امير المؤمنين به فرياد من برس . مغيره بر من سخت مىگيرد و در هر روز دو درهم از من باج مىخواهد . عمر پرسيد : چه كارهايى مىدانى ؟ گفت : نجارى ، آهنگرى و نقاشى . گفت : با اين هنرها كه تو دارى اين مقدار افزون نيست . و نيز شنيده‌ام كه تو گفته‌اى آسيابى توانم ساخت كه با باد بچرخد . براى من آسيابى بادى بساز . ابو لؤلؤ گفت : آسيابى برايت خواهم ساخت كه مردم مشرق و مغرب از آن سخن گويند ، و برفت . عمر گفت : اين غلام مرا تهديد كرد . بامداد روز ديگر عمر به نماز بيرون آمد . چون صف‌ها بسته شد ، ابو لؤلؤ با خنجرى كه دو تيغه داشت و قبضهء آن در وسط بود ، با ديگر مردم به مسجد درآمد و عمر را شش ضربه زد و آخرين آنها در زير ناف او بود . كليب بن ابى البكير الليثى را نيز بكشت .\r\nعمر بر زمين افتاد . عبد الرحمان بن عوف به جاى او به نماز ايستاد و عمر را به خانه بردند .\r\nآنگاه عمر عبد الرحمان بن عوف را بخواند و گفت : مىخواهم ترا به جانشينى برگزينم .\r\nگفت : آيا تو مرا بدان اشارت مىكنى ؟ گفت : خدا مىداند كه نه . گفت : به خدا سوگند كه نمىپذيرم . گفت : پس دم فرو بند تا چند تن را كه رسول خدا ( ص ) به هنگام وفات از آنان راضى بود ، بدين امر فراخوانم . سپس على و عثمان و زبير و سعد و عبد الرحمان را بخواند و گفت : سه روز منتظر طلحه بمانيد اگر نيامد شما كار خود را به انجام برسانيد . و شما را به خدا سوگند مىدهم ، كه اگر اين امر بر عهدهء يكى از شما قرار گرفت ، خويشاوندان خود را بر گردن مردم سوار نكند . پس سفارش انصار را به آنان نمود و گفت بايد كه به نيكو كارشان نيكى كند و از بد كارشان درگذرد . و نيز در باب عرب سفارش كرد و گفت كه : آنان مادهء اسلامند .\r\nصدقاتشان را كه مىگيريد در ميان فقرايشان تقسيم كنيد . و نيز گفت : عهد رسول خدا ( ص ) را رعايت كنيد و با اعراب وفا كنيد . سپس گفت : بار خدايا من وظيفهء خود ادا كردم و خليفهء\r\n\r\n","description":"","footnote":"","page_name":" 554 ","page_number":578},
  {"content":"\r\n\r\nبعد از خود را راهى هموار پيش پاى نهادم .\r\nآنگاه ابو طليحة الانصارى را گفت : بر در آن خانه بايست و مگذار كسى داخل شود تا كارشان به پايان آيد . و فرزند خود عبد اللّه را بخواند و گفت : برو و بنگر چه كسى مرا زخم زده است ؟ گفت : اى امير المؤمنين ابو لؤلؤ ، غلام مغيرة بن شعبه . گفت : سپاس خداوندى را كه مرگ مرا به دست مردى كه حتى يك بار به درگاه خداوند سجده كرده باشد قرار نداد . سپس نزد عايشه كس فرستاد و از او اجازه خواست تا او را در كنار رسول خدا و ابو بكر دفن كنند . عايشه اجازت داد . سپس گفت : اى عبد اللّه اگر اين گروه اختلاف كردند تو با اكثريت باش و اگر آراءشان مساوى بود تو با آن دسته‌اى باش كه عبد الرحمان عوف در ميان آنانست .\r\nسپس به مردم اجازت داد كه داخل شوند . مهاجران و انصار بيامدند . آنان را گفت :\r\nشما را از اين امر آگاهى نبود ؟ گفتند : نه به خداى . آنگاه على و ابن عباس آمدند و در كنار سرش نشستند . طبيب آمد او را نبيد خورانيد ، آن را بيرون داد و رنگ آن ديگرگون شده بود .\r\nآنگاه شير به او داد . آن را نيز همچنان بيرون داد . او را گفت : اى امير المؤمنين وصيت كن ، گفت كرده‌ام . و همچنان ذكر خداى را مىگفت تا در شب چهارشنبهء سه روز از ماه ذو الحجهء سال بيست و سه هجرى باقى مانده از دنيا برفت . صهيب بر جنازهء او نماز خواند . مدت خلافت او ده سال و شش ماه بود .\r\nابو طليحة الانصارى با مقداد بن الاسود بيامد ، آنان را عمر فرمان داده بود كه آن گروه شش نفرى را در يك جاى گرد آورند و هر كه را انتخاب كردند به مردم معرفى كنند و اگر در انتخاب دچار اختلاف شدند رأى اكثريت را بپذيرند و اگر در رأى به دو گروه مساوى تقسيم شدند عبد اللّه بن عمر را حكم قرار دهند يا از آن گروه پيروى كنند كه عبد الرحمان بن عوف در آن گروه است . و بايد كه سه روز به آنان مهلت دهند و در آن سه روز صهيب با مردم نماز بخواند . عبد اللّه بن عمر نيز با آنان درون خانه رود به عنوان مشاور ، نه اينكه صاحب رأى باشد و اگر طلحه در اين سه روز آمد او نيز در رأى با آنان شريك شود . ابو طليحه و مقداد آن گروه را در خانهء مسور بن مخرمه و به قولى در خانهء عايشه گرد آورند .\r\nعمرو بن العاص و مغيرة بن شعبه نيز بيامدند و بر در خانه نشستند ، سعد نيز به آنان پيوست و گفت مىخواهيد بگوييد كه ما نيز حاضر بوديم و در زمرهء اهل شورى هستيم .\r\nپس ميانشان گفتگوهايى درگرفت و كار به مفاخرت كشيد .\r\nعبد الرحمان گفت : كداميك از شما خود كناره مىجويد و برتر از خود را برمىگزيند ، من چنين مىكنم . آن قوم بدين امر رضايت دادند ولى على خاموش بود . پس گفت : يا ابا الحسن تو چه مىگوئى . على گفت : به من اطمينان بده كه حق را برخواهى گزيد و پيرو هوى نخواهى بود و با هيچ خويشاوندى خصوصيتى نخواهى داشت و نيكخواهى از مردم دريغ نخواهى كرد .\r\nعبد الرحمان گفت : شما هم به من اطمينان دهيد كه با من باشيد عليه كسى كه اين شرط\r\n\r\n","description":"","footnote":"","page_name":" 555 ","page_number":579},
  {"content":"\r\n\r\nدگرگون كند و به هر كه برمىگزينم راضى باشيد . همه به دو اطمينان دادند . سپس روى به على كرد و گفت : تو مىگويى از ديگر حاضران بدين مقام اولى هستى ، زيرا از اقرباء رسول خدايى و نيز سابقهء تو در اسلام از همه بيشتر است و در استقرار و پيشبرد امر اسلام تأثيرى شگرف داشته‌اى ، از اين رو خود را به يكسو نكشيدى ، اينك بگوى از اين گروه ، بعد از تو كه از همه سزاوارتر است ؟ گفت : عثمان . با عثمان نيز خلوت كرد و با او چنين گفت كه با على گفته بود . عثمان گفت : على . عبد الرحمان بن عوف آن اوقات را با اصحاب رسول خدا ( ص ) و همه سران و فرماندهان سپاه و اشراف مردم كه در مدينه حاضر بودند به گفتگو گذرانيد . در بامداد روز چهارم به خانهء مسور [ 1 
  ] بن مخرمه آمد و با سعد و زبير در خلوت سخن گفت كه امر خلافت را به على يا عثمان واگذارند . آن دو به على رضا دادند . سعد گفت : براى خود بيعت بگير و ما را راحت كن . گفت : من خود را خلع كرده‌ام . اگر هم خلع نكرده بودم ، نمىخواستم .\r\nسپس عبد الرحمان بن عوف ، على و عثمان را دعوت كرد و با هر يك مدتى دراز نجوى كرد . آنگاه نماز صبح به جاى آوردند و هيچ كس نمىدانست در اين گفتگوها چه گذشته است پس مهاجران و از انصار آنان كه سابقه‌اى ديرين داشتند و فرماندهان سپاه ، در مسجد گرد آمدند ، آن سان كه در سراسر مسجد هيچ جاى نبود . عبد الرحمان بن عوف گفت : يكى را نام ببريد . عمار على را نام برد . مقداد نيز با او موافقت كرد . عبد اللّه بن ابى سرح گفت : اگر مىخواهيد در ميان قريش اختلاف نيفتد با عثمان بيعت كنيد . عبد اللّه بن ابى ربيعه با او موافقت كرد . ميان دو گروه كار به مجادله و دشنام كشيد سعد بن ابى وقاص فرياد زد كه : اى عبد الرحمان تا فتنه‌اى برنخاسته است كار را تمام كن . آنگاه به على گفت : آيا با خدا عهد مىكنى كه به كتاب خدا و سنت پيامبر و سيرة دو خليفهء درگذشته ، عمل كنى ؟\r\nعلى گفت : سعى مىكنم ولى به قدر علم و طاقت خود عمل خواهم كرد . از عثمان نيز چنين سؤالى كرد . عثمان گفت : آرى . سپس در حالى كه دست عثمان را به دست گرفته بود سر را به جانب سقف مسجد بالا كرد و گفت : بار خدايا شاهد باش كه آن وظيفه‌اى را كه به گردن من نهاده بودند ، به گردن عثمان نهادم . پس مردم با عثمان بيعت كردند . در آن روز طلحه بيامد .\r\nچون عثمان او را ديد گفت : در اين امر اختيار با تو است ، اگر تو نخواهى خلافت را نمىپذيرم .\r\nطلحه گفت : آيا همهء مردم با تو بيعت كرده‌اند ؟ گفت : آرى . گفت : من هم راضى هستم و نمىخواهم جز آن كنم كه مردم بر آن اجماع كرده‌اند .\r\nايرانيانى كه در مدينه بودند با يك ديگر آمد و شد داشتند . ابو لؤلؤ نزد هرمزان رفت و خنجرى را كه با آن عمر را كشت به دستش بود . هرمزان خنجر را از دست او گرفته و مدتى در آن نگريسته بود و به او بازگردانيده بود . جفينهء نصرانى از مردم حيره نيز با آنان بود . چون\r\n\r\n\r\n","description":"","footnote":"\r\n[ ( 1 ) 
  ] مسرور .\r\n","page_name":" 556 ","page_number":580},
  {"content":"\r\n\r\nروز ديگر عمر ضربت خورد ، عبد الرحمان بن ابى بكره به عبيد اللّه بن عمر گفت : من اين سه تن را ديدم كه با هم نجوى مىكردند . چون مرا ديدند ، پراكنده شدند و اين خنجر از آنان بيفتاد . عبيد اللّه بر سر آنان تاخت و هر سه را به قتل آورد . سعد بن ابى وقاص او را بگرفت و پس از بيعت نزد عثمان آورد . عثمان در مسجد بود . على به كشتن او اشارت كرد . عمرو بن العاص گفت : عمر كه ديروز كشته شده نبايد فرزندش را امروز بكشيد . عثمان گفت : من ولى خون او هستم و ديه را بر عهده گرفت . پس عثمان برخاست و بر منبر شد و ديگر مردمان با او بيعت كردند . در همان وقت سعد بن ابى وقاص را حكومت كوفه داد و مغيره را عزل كرد و اين كار به وصيت عمر بود . زيرا او گفته بود كه من سعد را به سبب كار بدى كه از او سر زده باشد ، يا به سبب خيانتى كه كرده باشد عزل نكرده‌ام و به حكومت سعد نيز توصيه كرده بود . و نيز گويند كه : پس از يك سال مغيره را عزل كرد و سعد را به جاى او فرستاد . او در آغاز خلافت خود همهء عمال عمر را ابقاء كرده بود .\r\n\r\nشورش مردم اسكندريه و فتح دوبارهء آن\r\nچون هرقل به قسطنطينيه رفت و از شام دور افتاد ، مسلمانان بر اسكندريه مستولى شدند و روميانى كه در آن شهر بودند زير فرمان آنان قرار گرفتند . پس به هرقل نامه نوشتند و از او يارى طلبيدند . هرقل ، سپاهى به سردارى منويل خواجه به ياريشان فرستاد . اينان در ساحل اسكندريه فرود آمدند ، زيرا مقوقس آنان را از داخل شدن به اسكندريه و مصر منع كرده بود .\r\nعمرو بن العاص با سپاه خود به نبرد با آنان بيرون شد و شكستشان داد و تا اسكندريه تعقيبشان كرد و در شهر از روميان كشتار بسيار كرد . و سردارشان منويل خواجه را نيز بكشت .\r\nروميان به هنگام آمدن به مصر همه دهات سر راه خود را غارت كرده بودند . عمرو پس از ثبوت ، مال هر كس را به او باز پس داد و فرمود تا با روى اسكندريه را ويران كردند و به مصر بازگشت .\r\n\r\nحكومت وليد بن عقبه بر كوفه و مصالحهء ارمينيه و آذربايجان\r\nدر سال بيست و پنجم هجرى ، عثمان ، سعد بن ابى وقاص را از كوفه عزل كرد . و سبب عزل آن بود كه سعد از بيت المال قرضى گرفته بود ، چون عبد اللّه بن مسعود كه مسئول بيت المال بود ، آن را مطالبه نمود و پرداخت آن برايش ميسر نشد ، ميانشان گفتگو برخاست و سعد ، عبد اللّه بن مسعود را آزرد و كار به تحقير و مفاخرت كشيد . چون خبر به عثمان رسيد ، سعد را عزل كرد و وليد بن عقبه را به جاى او فرستاد . وليد بن عقبه از زمان خلافت عمر ، حاكم جانب غربى جزيرة العرب بود . چون وليد به امارت رسيد عتبة بن فرقد را از آذربايجان عزل كرد .\r\nمردم آذربايجان شورش كردند . وليد ساز نبرد با آنان كرد و بر مقدمه ، عبد اللّه بن شبيل\r\n\r\n","description":"","footnote":"","page_name":" 557 ","page_number":581},
  {"content":"\r\n\r\nالاحمسى را بفرستاد . او مردم موقان و برزند و طيلسان ( طالشان ) را مورد حمله قرار داد و آنجا را فتح كرد و غنايم و اسيران بسيار به دست آورد . مردم آذربايجان خواستار مصالحه شدند .\r\nبا آنان به همان شرايط صلح حذيفه ، صلح كرد . يعنى هشتصد هزار درهم بپردازند كه پس از عقد قرارداد ، پرداختند .\r\nپس وليد لشكرهايى به اطراف فرستاد ، از جمله سلمان بن ربيعة الباهلى را بر سر مردم ارمينيه فرستاد . شمار سپاهيان او دوازده هزار تن بود . او در آن سرزمين كشتار بسيار كرد و با غنايم بسيار نزد وليد باز آمد . وليد نيز از طريق موصل به كوفه بازگشت . در راه نامهء عثمان به او رسيد كه : روميان در شام بر معاويه سخت گرفته‌اند و تا اين نامه را خواندى ده هزار تن سپاهى به سردارى مردى دلير و خردمند ، بدان سوى روانه كن . وليد با سلمان بن ربيعه هشت هزار مرد جنگى روانه نمود . اينان به شام آمدند و با حبيب بن مسلمه به سرزمين روم داخل شدند و در آنجا دست به هجوم زدند و چند دژ را بگشودند . و گويند آنكه سلمان بن ربيعه را به يارى حبيب بن مسلمه فرستاد ، سعيد بن العاص بود . شرح ماجرى چنين است كه عثمان به معاويه نوشت كه حبيب بن مسلمه و مردم شام به غزاى ارمينيه رود . حبيب قاليقلا را محاصره كرد و مردم آن ديار را به جلاى وطن يا پرداخت جزيه مخير كرد . جماعت كثيرى به بلاد روم رخت بربستند و او خود با كسانى كه به همراهش بودند ، چند ماه در آن شهر بماند . سپس به او خبر رسيد كه بطريق ارميناقس يعنى بلاد ملطيه و سيواس و قونيه تا خليج قسطنطينيه با هشتاد هزار سپاهى به سوى او مىآيد . حبيب از معاويه يارى خواست .\r\nمعاويه به عثمان نوشت . عثمان به سعيد بن العاص نامه نوشت و او را به يارى حبيب فرمان داد و به سردارى سلمان بن ربيعه ، شش هزار سوار از پى او بفرستاد . حبيب بر روميان شبيخون زد و آنان را منهزم ساخت و خود به قاليقلا باز آمد . و از آنجا به شهرهاى ديگر لشكر كشيد .\r\nبطريق خلاط كه امان نامهء عياض بن غنم را در دست داشت ، بيامد و مالى را كه بر عهده گرفته بود ، بياورد . حبيب بن خلاط فرود آمد و از آنجا بسيج ديگر بلاد كرد . امير بسفرجان [ 1 
  ] و سپس امير ازدشاط [ 2 
  ] با او مصالحه كردند . آنگاه دبيل را در محاصره گرفت . مردم دبيل به مصالحه گردن نهادند . سپس به شميشاط آمد و با مردم آنجا نبرد كرد و آنان را به هزيمت داد و دژهايشان را تسخير كرد . آنگاه بطريق جزران با تسليم بلاد خود ، با او مصالحه كرد .\r\nآنگاه به تفليس رفت و مردم تفليس نيز به مصالحه گردن نهادند و او چند دژ را بگشود و شهرهاى مجاور را به تسخير درآورد .\r\nسلمان بن ربيعة الباهلى به اران رفت و مردم بيلقان به جزيه و خراج تسليم شدند ، سپس مردم بردعه و قراء آن نيز چنين كردند . آنگاه با اكراد ( عشاير ) بلاشجان [ 3 
  ] نبرد كرد و\r\n\r\n\r\n","description":"","footnote":"\r\n[ ( 1 ) 
  ] سيرجان .\r\n[ ( 2 ) 
  ] اردستان .\r\n[ ( 3 ) 
  ] بلاشنجان .\r\n","page_name":" 558 ","page_number":582},
  {"content":"\r\n\r\nبر آنان پيروز شد و با بعضى ، به جزيه مصالحه كرد . و شهر شمكور را گرفت و اين همان شهرى است كه بعدا آن را متوكليه ناميدند . سلمان براى فتح فليه روان شد . امير كسكر به جزيه با او صلح كرد . مسلمانان شروان و ديگر نواحى جبال را تا شهر باب در تصرف آوردند .\r\nپس معاويه به غزاى روم رفت و تا عموريه پيش راند . ميان انطاكيه و طرسوس دژهايى ديد همه خالى . معاويه در همه آنها نگهبانانى گذاشت و چون باز مىگشت ، همه را ويران نمود .\r\n\r\nحكومت عبد اللّه بن ابى سرح بر مصر و فتح افريقيه\r\nدر سال بيست و ششم هجرى ، عثمان ، عمرو بن العاص را از كارگزارى خراج مصر معزول نمود و عبد اللّه بن ابى سرح برادر شيرى خود را به جاى او فرستاد . عبد اللّه به عثمان نامه نوشت و از عمرو شكايت كرد . عثمان عمرو را فرا خواند و عبد اللّه به استقلال ، هم بر امور خراج و هم بر امور جنگ مستولى شد . آنگاه عثمان او را به نبرد با افريقيه فرمان داد . عمرو بن العاص در سال بيست و يكم از مصر به برقه رفته بود و مردم برقه به جزيه گردن نهاده بودند . سپس عمرو به طرابلس رفته و آنجا را يك ماه در حصار گرفته بود اين شهر از جانب دريا ، بارو نداشت و كشتىهاى رومى در نزديك ساحل لنگر انداخته بودند . در ضمن محاصره ، اين راز بر مسلمانان كشف شد كه از ساحل دريا به شهر مىتوان داخل شد به ناگاه حمله آوردند و به شهر داخل شدند . روميان چنان شدند كه جز كشتىهاى خود هيچ پناهگاهى نداشتند . چون بانگ و فرياد مسلمانان كه به شهر درآمده بودند برخاست ، عمرو با باقى سپاه خود به شهر درآمد و از روميان جز اندكى كه توانسته بودند بر كشتىها سوار شوند ، نجات نيافتند . عمرو به شهر صبراته [ 1 
  ] داخل شد . مردم صبراته به پايدارى مردم طرابلس پشتگرم بودند . مسلمانان شهر را فتح كردند . عمرو به برقه بازگشت . مردم برقه با او مصالحه كردند ، بدين قرار كه سيزده هزار دينار جزيه دهند . بيشتر مردم بربر از لواته بودند . و گويند كه بربرها پس از قتل پادشاهشان جالوت به غرب آمدند و در لوبيه و مراقيه كه دو كوره از كوره‌هاى مصرند ، سكونت گزيدند . زناته و مغيله از بربرها به جانب غرب رفتند و در كوهستان‌ها مستقر شدند . لواته در برقه سكونت يافت . برقه را پيش از اين انطابلس مىگفتند و تا سوس منتشر شدند و افراد هواده [ 2 
  ] به شهر لبده و افراد نفوسه به شهر صبراته اقامت كردند . روميان كه در آنجا بودند جلاى وطن نمودند و افريقائيان كه خادمان روميان بودند ، بماندند . اينان مردمى صلحجو بودند و به هر كس كه بر آنان غلبه مىيافت ، خراج مىدادند . تا آنگاه كه عمرو بن العاص با آنان مصالحه نمود .\r\n\r\n\r\n","description":"","footnote":"\r\n[ ( 1 ) 
  ] صبره .\r\n[ ( 2 ) 
  ] هوار .\r\n","page_name":" 559 ","page_number":583},
  {"content":"\r\n\r\nعبد اللّه بن ابى سرح از جانب عثمان فرمان داشت كه افريقيه را در تصرف آورد . اين فرمان به سال بيست و پنجم هجرى صدور يافت . عثمان به او گفته بود كه : اگر خداوند ترا پيروز گردانيد خمس خمس غنايم از آن تو باشد . او نيز سپاهى تعبيه كرد و به سردارى عقبة بن نافع بن عبد القيس و عبد اللّه بن نافع بن الحارث به افريقيه روان داشت شمار سپاهيان او ده هزار تن بود . مردم افريقيه به پرداخت جزيه و خراج رضا دادند ولى اينان نتوانستند به درون آن نفوذ يابند ، زيرا شمار سپاهيانشان بسيار بود . پس عبد اللّه بن ابى سرح ، از عثمان يارى طلبيد . عثمان در اين باب با صحابه مشورت كرد آنان اين راى را بپسنديدند و لشكرى گران از مدينه روانه نمود كه بعضى از صحابه چون ابن عباس و ابن عمر و پسر عمرو بن العاص و پسر جعفر طيار و حسن و حسين و ابن الزبير در ميان آنان بودند . اين سپاه با عبد اللّه بن ابى سرح در سال بيست و ششم هجرى روان شدند . عقبة بن نافع با مسلمانانى كه همراهشان بودند ، در برقه به او رسيدند ، آنگاه همه به طرابلس روى نهادند و روميان را منهزم ساختند .\r\nپس به افريقيه رفتند و از آنجا لشكرهايى به اطراف فرستادند . پادشاهشان جرجير سرزمين‌هاى ميان طرابلس و طنجه را در زير فرمان داشت و خود زير فرمان هرقل بود كه خراج خود را براى او مىفرستاد . چون خبر آمدن سپاه مسلمانان را شنيد ، سپاهى كه صد و بيست هزار جنگجو داشت ، ترتيب داد و در مدت يك روز و يك شب از سبيطله كه پايتختشان بود ، رو در روى آنان قرار گرفتند . مسلمانان با شعار دعوت به اسلام يا پرداخت جزيه ، به جنگ در ايستادند . در اين اوان عبد اللّه بن الزبير با سپاهى كه عثمان به مدد فرستاده بود ، اگرچه اندكى دير ، فرا رسيد . چون جرجير از آمدن سپاه ابن الزبير خبر يافت ، بيمناك شد . چون ابن الزبير آمد و عبد اللّه بن ابى سرح را نديد سبب پرسيد . گفتند : منادى جرجير ندا در داده كه :\r\nهر كه ابن ابى سرح را بكشد ، او را صد هزار دينار و دختر خود خواهد داد از اين رو از صحنه قتال مخفى شده . ابن الزبير گفت تا منادى او ندا كند كه : هر كه جرجير را بكشد ، صد هزار دينار و زن و دختر جرجير را به او خواهد داد و او را بر كشور او حكومت خواهد داد . پس جرجير ، بيشتر از ابن ابى سرح بيمناك شد .\r\nعبد اللّه بن زبير به ابن ابى سرح گفت : جماعتى از ابطال مسلمين را بگذار تا استراحت كنند ولى همچنان آمادهء نبرد باشند و با باقى سپاه بر دشمن حمله برد و چنان كند كه در جنگ مانده شوند . آنگاه اين جماعت بر آنان به ناگهان حمله آورند ، باشد كه خداوند ما را بر آنان پيروزى دهد . اعيان اصحاب او ، با آن موافقت كردند و جمعى از بامداد تا به هنگام نيمروز نبرد كردند و پاى فشردند تا آنگاه كه روميان مانده و پراكنده شدند ، ناگاه عبد اللّه با گروه تازه نفس خود ، حمله‌اى يك پارچه آغاز نهاد و روميان را حتى در خيمه‌هايشان به محاصره افكند و از آنان كشتار بسيار كرد . ابن الزبير جرجير را بكشت و دختر او را از آن خود كرد .\r\nعبد اللّه بن ابى سرح ، سبيطله را محاصره كرد و آنجا را بگرفت . در اين نبردها سهم هر سوار از\r\n\r\n","description":"","footnote":"","page_name":" 560 ","page_number":584},
  {"content":"\r\n\r\nغنايم ، سه هزار دينار و سهم هر پياده ، هزار دينار شد . پس سپاه خود را به اطراف روان كرد تا به قفصه رسيد . در آنجا جمعى را اسير كرد و غنايم بسيار باز آورد . نيز سپاهى به حصن الاجم فرستاد . جمعى از مردم آن بلاد در آنجا گرد آمده بودند . مسلمانان آنان را محاصره كردند تا به مصالحه گردن نهادند . سپس مردم افريقيه با پرداخت دو هزار هزار و پانصد هزار دينار ، مصالحه كردند . عبد اللّه بن الزبير فتحنامه و خمس غنايم را به مدينه فرستاد . مروان بن الحكم آن غنايم را به پانصد هزار دينار خريد . بعضى از مردم مىگويند ، عثمان همهء غنايم را به او بخشيد و اين درست نيست ، بلكه او خمس خمس غزوهء نخستين را به ابن ابى سرح داد .\r\nعبد اللّه بن ابى سرح يك سال و سه ماه در مدينه درنگ كرد ، سپس به مصر بازگشت .\r\nچون به هرقل خبر رسيد كه مردم افريقيه با پرداخت آن همه مال ، با مسلمانان مصالحه كرده‌اند بر ايشان خشم گرفت و يكى از سرداران خود را بر سرشان فرستاد تا همانند آن مال از آنان براى خود بستاند . آن سردار به قرطاجنه آمد و آنان را از قصد خود آگاه ساخت . مردم از فرمان او سر برتافتند و گفتند : شما را شايسته آن بود كه ما را در اين حادثه كه دچار آن شده‌ايم ، يارى مىنموديد . اما سردار رومى با آنان نبرد كرد و آنان را درهم شكست و پادشاهى را كه به جاى جرجير آمده بود طرد كرد . او به جانب شام روان شد . در اين احوال مردم شام بعد از على [ ع 
  ] گرد معاويه جمع شده بودند . از معاويه يارى خواست . معاويه به سردارى معاوية بن حديج السكونى سپاهى به يارى او فرستاد . چون به اسكندريه رسيد ، آن رومى هلاك شد و ابن حديج با سپاه خود پيش رفت تا به قونيه رسيد . سردار رومى با سى هزار جنگجو با او روبرو شد . معاويه بن حديج با آنان نبرد كرد و آنان را منهزم نمود و حصن جلولاء را در حصار گرفت ، و آنجا را در تصرف آورد و با غنايم بسيار بازگشت .\r\nابن ابى سرح سپاه به اطراف فرستاد و همه جا سر در فرمان او آوردند و پس از اين فتوحات ، به مصر بازگشت . در اين حال قسطنطين پسر هرقل با ششصد كشتى به جانب اسكندريه تاخت مسلمانان نيز با ابن ابى سرح و معاويه با مردم شام آماده نبرد دريائى شدند . نزديكىهاى صبح كشتىهاى دشمن برسيد و جنگ آغاز شد و شمار كشتگان فزونى گرفت . قسطنطين مجروح شد و با بقاياى سپاه خود ، باز پس نشست . ابن ابى سرح چند روز در آن مكان بماند ، سپس برفت . آن مكان و آن جنگ را ذات الصوارى ناميدند به سبب وجود صوارى ( كشتيها ) در آنجا . اين جنگ‌ها در سال سى و يك و به قولى در سال سى و چهار هجرى واقع شد . قسطنطين به صقليه آمد و مردم را از آنچه گذشته بود آگاه كرد . مردم را از كارهاى او خوش نيامد و در حمام كشتندش .\r\n\r\nفتح قبرص\r\nچون ابو عبيده را مرگ فرا رسيد ، عياض بن غنم را كه خويشاوند او بود ، به جاى خود\r\n\r\n","description":"","footnote":"","page_name":" 561 ","page_number":585},
  {"content":"\r\n\r\nمعين كرد و به قولى معاذ بن جبل را . و چون عياض بمرد ، عمر سعيد بن جذيم الجمحى را جانشين او ساخت و چون سعيد بمرد ، عمر عمير بن سعيد الانصارى را فرستاد . به هنگام مرگ عمر ، عمير بر حمص و قنسرين حكومت مىكرد . و چون يزيد بن ابى سفيان بمرد ، عمر جاى او را در دمشق به برادرش معاوية بن ابى سفيان داد و بدين طريق دمشق و اردن در اختيار معاويه درآمد . بنابر اين به هنگام وفات عمر ، معاويه بر دمشق و اردن حكم مىراند و عمير بر حمص و قنسرين . چون در زمان عثمان عمير بيمار شد ، از كار خود استعفاء خواست . عثمان او را از كار معاف داشت و حمص و قنسرين را به معاويه سپرد . در همين احوال ، عبد الرحمان بن ابى علقمه كه فرمانرواى فلسطين بود ، بمرد و عثمان فلسطين را نيز به معاويه داد . يعنى در سال دوم خلافت عثمان همه شام به معاويه تعلق گرفت .\r\nمعاويه همواره در زمان عمر ، اصرار مىورزيد كه در دريا به جنگ رود و آن روزها در حمص بود . معاويه در باب قبرص به عمر نوشت كه : آنجا ، يكى از قراء حمص است و چنان نزديك ، كه صداى سگان و مرغانشان را مىشنود . عمر ، به عمرو بن العاص نوشت كه : « دريا و دريانوردان را براى او وصف كند . عمرو بن العاص نوشت كه : دريا موجود عظيمى است و اندكى از مردم سفر دريا مىكنند در آنجا جز آب و آسمان هيچ ديده نمىشود . اگر آرام باشد ، دل‌ها از بيم مىشكافد و اگر مواج باشد ، عقل‌ها را از سرها مىپراند . در آنجا يقين رو به نقصان مىنهد و شك روى در تزايد . كسى كه بر دريا مىگذرد چونان كرمى است كه از روى باريكه چوبى مىگذرد كه اگر اندكى از راه منحرف شود ، فرو مىافتد و اگر رهايى يابد ، از دهشت كور گردد » عمر چون اين نامه بخواند به معاويه نوشت : « سوگند به كسى كه محمد را به حق به پيامبرى فرستاده ، هرگز مسلمانى را به دريا نمىفرستم . و شنيده‌ام كه درياى شام درازترين مسافت از زمين را در بر دارد و هر شب و روز ، از خداوند اجازت مىطلبد كه زمين را در خود غرقه سازد . من چگونه مىتوانم سپاه خود را بر سر اين كافر روان سازم . به خدا سوگند يك مسلمان براى من ، از تمام سرزمين روم عزيزتر است . مباد كه براى من متعرض اين كار شوى . و تو ديدى كه علاء از من چه ديد » پس پادشاه روم به عمر نامه نوشت و راه دوستى پيش گرفت . و از نبرد با مسلمانان خوددارى ورزيد . پس از مرگ عمر ، معاويه از عثمان اجازت طلبيد به دريا به نبرد رود . عثمان گفت : شركت در اين نبرد را به اختيار مردم گذار تا هر كه خود خواهد ، به جنگ آيد . به پيشنهاد معاويه ، جمعى از صحابه چون ابو ذر و ابو الدرداء و شداد بن اوس و عبادة بن الصامت و زنش ام حرام ، دختر ملحان داوطلب نبرد شدند . معاويه عبد اللّه بن قيس حليف بنى فزاره را بر آنان فرماندهى داد و سپاه به جانب قبرص روان شد . عبد اللّه بن ابى سرح هم از مصر بيامد . با مردم قبرص چنان مصالحه كردند كه هر سال هفت هزار دينار بدهند و همين مقدار به روميان بپردازند . نيز اگر دشمنى ، مسلمانان را از آن سو تهديد كند ، اينان خبر دهند و چون سپاه مسلمانان قصد دشمن كنند ،\r\n\r\n","description":"","footnote":"","page_name":" 562 ","page_number":586},
  {"content":"\r\n\r\nراه دهند تا از سرزمينشان بگذرند . اين نبردها در سال بيست و هشتم و به قولى بيست و نهم و به قولى سى و سوم هجرى واقع شد . در اين جنگ ، ام حرام بدان هنگام كه از دريا بيرون مىآمد ، از مركب خود بيفتاد و بمرد . پيامبر ( ص ) اين خبر به دو داده بود .\r\nعبد اللّه بن قيس الجاسى [ 1 
  ] همچنان در دريا باقى ماند و پنجاه بار ، چه در تابستان و چه در زمستان و چه در دريا و چه در خشكى نبرد كرد و به دو و به ديگران آسيبى نرسيد . تا آنكه روزى به ساحلى از سواحل روم آمد ، جمعى بر آنان شوريدند ، او كشته شد و ملاح نجات يافت . او سفيان بن عوف الازدى را فرمانده كشتىها ساخته بود . بر سر آن مردم لشكر آورد و با آنان جنگيد تا خود و جماعتى از همراهانش به قتل رسيدند .\r\n\r\nحكومت ابن عامر بر بصره و فتوح فارس و خراسان\r\nدر سال سوم از خلافت عثمان ، ابو موسى از بصره به قصد جنگ با مردم شهر آمد و اكراد با سپاه بيرون آمد ، اينان كافر شده بودند . ابو موسى در عين اينكه مردم را پياده به جنگ مىبرد ، بنهء خود را بر چهل اشتر نهاده بود و از قصر خود بيرون آمد . مردم اعتراض كردند و شكايت به عثمان بردند و خواستند تا او را عزل كند . سردستهء اين شورشيان غيلان بن خرشه بود . عثمان ابو موسى را عزل كرد و عبد اللّه بن عامر بن كريز بن ربيعة بن حبيب بن عبد شمس را كه پسر دايى خودش بود به جاى او حكومت بصره داد . عبد اللّه جوانى بيست و پنج ساله بود . سپاه ابو موسى و سپاه عثمان بن ابى العاص ، از عمان و بحرين بر او اجتماع كردند . عبد اللّه بن عامر ، عبيد اللّه بن معمر را از خراسان به فارس فرستاد و به جاى او عمير بن عثمان بن سعد را حكومت خراسان داد . او نيز تا به فرغانه رسيد ، كشتار بسيار كرد بر هيچ كوره‌اى نگذشت مگر آنكه با گرفتن خراج و جزيه با آنان مصالحه نمود . آنگاه در سال چهارم اميرين احمر اليشكرى را حكومت خراسان داد و عبد الرحمان بن عبيس را حكومت كرمان و عمران بن الفضيل البرجمى را حكومت سجستان . و عاصم بن عمرو در كرمان بمرد .\r\nمردم فارس پيمان شكسته ، عليه عبيد اللّه معمر [ 2 
  ] شورش آغاز كردند . عبيد اللّه بر دروازه اصطخر با آنان مصاف داد . عبيد اللّه كشته شد و سپاهش منهزم گشت . اين خبر به عبد اللّه بن عامر رسيد . مردم بصره را براى نبرد گسيل داشت . عثمان بن ابى العاص را بر مقدمه قرار داد و ابو برزة الاسلمى و معقل بن يسار را بر دو جناح و فرماندهى سواران را به عمران بن حصين داد .\r\nاين سپاه گران به اصطخر آمد و كشتارى عظيم كرد . اصطخر را به جنگ گرفتند و سپس آهنگ دارابجرد كرد و از آنجا به اردشير خره و جور رفت . اردشير حره را هرم بن حيان در محاصره گرفته بود . چون ابن عامر فرا رسيد ، آن را بگشود . بار ديگر مردم اصطخر شورش كردند .\r\n\r\n\r\n","description":"","footnote":"\r\n[ ( 1 ) 
  ] قيس المجاسى .\r\n[ ( 2 ) 
  ] عبيد اللّه بن عمرو .\r\n","page_name":" 563 ","page_number":587},
  {"content":"\r\n\r\nاين بار مدتى آنجا را در محاصره گرفت و با منجنيق‌ها فرو كوبيد و با نيروى شمشير ، آنجا را فتح كرد ، بيشتر اهل بيوتات و اساوره در آن شهر كشته شدند . زيرا اينان از هر جاى ديگر به اصطخر پناهنده شده بودند . در اين نبردها ، مردم فارس آنچنان لگد كوب گشتند كه هنوز هم در خوارى و ذلت بسر مىبرند . آنگاه فتحنامه به عثمان نوشت . عثمان به او نوشت كه هرم بن حيان اليشكرى و هرم بن حيان العبدى [ 1 
  ] و حريث بن راشد و برادرش منجاب از بنى سلمه و ترجمان [ 2 
  ] الهجيمى را بر كوره‌هاى فارس حكومت دهد . و كوره‌هاى خراسان ، ميان اين شش تن بدين گونه تقسيم كند : احنف بن قيس بر مرو و حبيب بن قرة [ 3 
  ] اليربوعى ، بر بلخ و خالد بن عبد اللّه بن زهير بر هرات و امير بن احمر اليشكرى بر طوس و قيس بن هبيرة السلمى بر نيشابور .\r\nآنگاه قيس بن هبيره را بر همه خراسان امارت داد و امير بن احمر اليشكرى را بر سجستان . و پس از او اين مقام را به عبد الرحمان بن سمره از نزديكان عبد اللّه بن عامر بن كريز ، عطا كرد .\r\nو او پيوسته در آن كار ببود تا عثمان درگذشت . همچنين عمران را بر كرمان و عمير بن عثمان بن مسعود را بر فارس و ابن كندير [ 4 
  ] القشيرى را بر مكران حكومت داد . و پس از مرگ عثمان ، عبد اللّه بن حازم كه پسر عم قيس بن هبيره بود ، بر او خروج كرد . چون ابن عامر فارس را گرفت ، مردم به فتح خراسان اشارت كردند . زيرا مردم آن ديار بار ديگر شورش كرده بودند .\r\nپس ، آهنگ خراسان نمود . و به قولى به بصره بازگشت و شريك بن الاعور الحارثى را بر فارس گماشت و او مسجد اصطخر را بنا كرد . چون به بصره داخل شد ، احنف بن قيس و حبيب بن اوس او را به نبرد به خراسان تحريض كردند ، او نيز بسيج سپاه كرد و زياد بن ابيه را بر بصره گماشت و نخست به كرمان رفت . مردم كرمان نيز نقض عهد كرده بودند . ابن عامر مجاشع بن مسعود السلمى را به جنگ با مردم كرمان و ربيع بن زياد الحارثى را به جنگ با مردم سجستان روانه فرمود و خود به حوالى نيشابور رفت . احنف بن قيس كه در مقدمهء سپاه بود طبسين را كه دو دژ و دروازه‌هاى خراسان بودند ، بگشود . مردم طبسين با او مصالحه كردند . آنگاه به قهستان رفت و با مردم آن جنگ درپيوست تا آنان به دژ خود پناه بردند . در اين حال ، ابن عامر هم در رسيد و مردم با پرداخت ششصد هزار درهم ، مصالحه كردند . نيز گويند كه آنكه نبرد قهستان را به عهده داشته امير بن احمر اليشكرى بوده است .\r\nابن عامر از آنجا لشكرهايى به اعمال نيشابور فرستاد . رام و باخرز و جوين [ 5 
  ] از اعمال نيشابور را به جنگ بگرفت . و اسود بن كلثوم - از عدى بن رباب - را كه مردى ناسك بود ، به بيهق فرستاد و او از سوراخى كه در بارو پديد آمده بود ، داخل شهر شد و جنگيد تا كشته شد ولى برادرش ادهم بر شهر پيروز شد . ابن‌عامربشت - به شين نقطه‌دار - از اعمال\r\n\r\n\r\n","description":"","footnote":"\r\n[ ( 1 ) 
  ] العنسى .\r\n[ ( 2 ) 
  ] برجمان .\r\n[ ( 3 ) 
  ] قرط .\r\n[ ( 4 ) 
  ] كريز .\r\n[ ( 5 ) 
  ] جيرفت .\r\n","page_name":" 564 ","page_number":588},
  {"content":"\r\n\r\nنيشابور و اسفراين [ 1 
  ] را فتح كرد و به نيشابور رفت و پس از آنكه بر اعمال آن مستولى شد ، يك ماه شهر را در محاصره گرفت . در آنجا چهار تن از مرزبانان ايران بودند ، يكى از آنان امان خواست ، بدان شرط كه شب هنگام بيايند و چون آمدند دروازه را به روى آنان گشود . ولى بزرگترين اين مرزبانان به دژ خود پناه برد تا با هزار هزار درهم با او مصالحه نمودند .\r\nابن عامر ، قيس بن الهيثم السلمى را بر نيشابور حكومت داد و سپاهى به نسا و ابيورد [ 2 
  ] فرستاد . اينان نيز مصالحه كردند . و لشكرى ديگر به سرخس فرستاد . مرزبان آنجا براى صد مرد امان خواست ، ولى نام خود را در آن شمار ننوشت . اين بود كه او را كشتند و شهر را به جنگ گرفتند . مرزبان طوس بيامد و با او ششصد هزار درهم مصالحه نمودند . آنگاه به سردارى عبد اللّه بن حازم سپاهى به هرات فرستاد . مرزبان هرات ، به هزار هزار درهم مصالحه كرد .\r\nدر اين حال مرزبان مرو بيامد او نيز به هزار هزار و دويست هزار درهم مصالحه نمود و اين كار به دست حاتم بن النعمان الباهلى انجام پذيرفت سپس احنف بن قيس را به طخارستان فرستاد او در راه كه مىرفت ، از هر رستاقى سيصد هزار درهم به مصالحه بستد و در آنجا كسى را برگماشت كه بر ايشان اذان گويد و در آنجا بماند تا او بازگردد . پس به مرو الرود رفت و با مردم نبرد كرد تا منهزم شدند و به محاصره افتادند . مرزبان اين ناحيه از خويشاوندان باذان فرمانرواى يمن بود . او به احنف نامه نوشت تا بدين وسيله با او مصالحه كنند . با او نيز بر ششصد هزار درهم مصالحه كردند . سپس مردم جوزجان و طالقان و فارياب سپاهى عظيم تعبيه كرده به نبرد برخاستند . احنف بر سر آنان تاخت و پس از نبردى سخت و كشتارى بسيار ، آنان را منهزم نمود . احنف به مرو الرود بازگشت و اقرع بن حابس را بر سر بقاياى سپاه دشمن به جوزجان فرستاد . او آن سپاه را منهزم ساخت و شهر را به جنگ بگرفت . بعضى گويند اين فتح به دست امير بن احمر به پايان آمد . پس احنف به بلخ رفت و آن از شهرهاى طخارستان است . مردم بلخ به چهارصد هزار و به قولى هفتصد هزار درهم صلح كردند . احنف اسيد بن المتشمس [ 3 
  ] را بر آن ديار حكومت داد و به خوارزم در كنار رود جيحون رفت ولى به فتح آن قدرت نيافت و به بلخ بازگشت . اسيد مال بستد و فتحنامه به ابن عامر نوشت .\r\nچون مجاشع بن مسعود به كرمان رفت - چنان كه آورديم - و آنان نقض عهد كرده بودند ، هميد [ 4 
  ] را بگشود و در آنجا كاخى بود به نام كاخ هميد . آنگاه به سيرجان از شهرهاى كرمان رفت و آنجا را محاصره كرد و به جنگ بگشود و بسيارى از مردمش جلاى وطن كردند . سپس جيرفت را به جنگ بگشود و همه نواحى كرمان را تا قفص در قبضهء اقتدار آورد . ايرانيانى كه از وطن‌هاى خود آواره شده بودند ، سپاهى ترتيب داده با او به نبرد درايستادند ولى شكست\r\n\r\n\r\n","description":"","footnote":"\r\n[ ( 1 ) 
  ] اسفارين .\r\n[ ( 2 ) 
  ] ابورد .\r\n[ ( 3 ) 
  ] المنشمر .\r\n[ ( 4 ) 
  ] باستانى پاريزى : اخبار ايران . ص 306 ، ظاهرا بميد يا بيمند .\r\n","page_name":" 565 ","page_number":589},
  {"content":"\r\n\r\nخورده رو در گريز نهادند و جماعتى كثير از آنان از راه دريا به مكران و سجستان رفتند . سپس اعراب در خانه‌ها و زمين‌هايشان سكونت گرفتند .\r\nربيع بن زياد الحارثى به ولايت از سوى ابن عامر - چنان كه گفتيم - به سجستان رفت .\r\nو از جانب كرمان بيابان را طى كرد تا به دژ زالق رسيد . در روز جشن مهرگان بر آنان حمله آورد و دهقانشان را به اسارت گرفت . و با او چنان قرارداد كه بزى را پوست بركند و پر از زر و سيم كند و به فديه دهد و خود را از اسارت برهاند . با مردم با همان شرايط مردم فارس مصالحه نمود . و از آنجا به زرنج [ 1 
  ] رفت . در نزديكى آن شهر با مشركان روبرو گشت .\r\nجمع كثيرى را به قتل آورد و دژهايى را كه ميان آن دو شهر بود ، همه بگشود . مردم زرنج به دژهاى خود پناه بردند . مسلمانان آنان را محاصره كردند . مرزبان زرنج كس فرستاد تا امان خواهد و مصالحه كند . ربيع امان داد . و خود بر جسدى از اجساد كشتگان نشست و بر جسد ديگر تكيه داد و گفت تا سپاهيانش همه چنين كنند . چون مرزبان بيامد و آن حال را بديد بيمناك شد . ربيع از او خواست كه هزار جوان اسير كه هر يك جامى از طلا در دست داشته باشند ، بدهد تا شرط مصالحه به جاى آورده باشد . پس مسلمانان به شهر داخل شدند .\r\nربيع بن زياد از آنجا به وادى سنارود روان شد و از آن بگذشت و به ديهى كه رستم پهلوان اسب خود را در آنجا مىبسته است ، داخل گرديد . با مردم آن ديه جنگيد و بر آنان ظفر يافت .\r\nآنگاه به زرنج بازگشت و يك سال در آنجا بماند و نزد ابن عامر بازگشت . در آنجا عاملى به جاى خود گماشت ولى مردم بر او شوريدند و او را بيرون كردند و در شهر متحصن شدند .\r\nحكومت ربيع يك سال و نيم طول كشيد در اين مدت چهل هزار تن را اسير و برده كرد . كاتب او حسن بصرى بود . ابن عامر پس از او عبد الرحمان بن سمره را بر سجستان فرمانروايى داد عبد الرحمان شهر زرنج را در محاصره گرفت ، تا دو هزار هزار درهم و دو هزار غلام بگرفت .\r\nو همه سرزمين‌هاى ميان زرنج و كش از هندوستان را بگرفت . نيز از داون [ 2 
  ] تا رخج [ 3 
  ] را در تصرف آورد . چون به داون رسيد آنان را در كوهستان زور به محاصره انداخت تا آنگاه كه با او مصالحه كردند . و به معبد زور داخل شد و آن بتى بود از زر با چشمانى از ياقوت .\r\nعبد الرحمان آن ياقوتها را برگرفت و دست آن بت را بيفكند ، پس به مرزبان گفت : آن زر و آن ياقوت از آن تو . خواستم بگويم اين تنديس نه سود مىدهد ، نه زيان مىرساند . آنگاه كابل و زابلستان كه همان بلاد غزنه است ، سراسر به صلح بگرفت و به زرنج بازگشت . تا آنگاه كه كار عثمان آشفته شد . او امير بن احمر را به جاى خود گذاشت و بازگشت . مردم شورش كردند و امير را بيرون راندند .\r\nچون فتوحات ابن عامر در فارس و خراسان و كرمان و سجستان به پايان آمد ، مردم او را\r\n\r\n\r\n","description":"","footnote":"\r\n[ ( 1 ) 
  ] زرينح .\r\n[ ( 2 ) 
  ] دادين .\r\n[ ( 3 ) 
  ] مرجح .\r\n","page_name":" 566 ","page_number":590},
  {"content":"\r\n\r\nگفتند : كه خداوند اين همه سرزمين‌هايى را كه براى تو گشوده براى كس نگشوده است .\r\nگفت : پس بايد سپاس اين نعمت به جاى آورم . و از اينجا احرام بندم . پس از نيشابور به قصد عمره ، احرام بست و نزد عثمان آمد . و قيس بن الهيثم را به جاى خود بر خراسان نهاد . قيس به طخارستان لشكر برد . مردم سمنجان [ 1 
  ] ( سمنگان ) از فرمان او سرباز زدند و او آن شهر را به جنگ باز ستد .\r\n\r\nحكومت سعيد بن العاص در كوفه\r\nعثمان در آغاز خلافتش وليد بن عقبه را فرمانروايى كوفه داد . او پيش از اين حكمران جزيره بود ، بر بنى تغلب و ديگر قبايل عرب . وليد پنج سال در فرمانروايى كوفه بود .\r\nابو زبيد شاعر به وليد گرائيده بود ، زيرا كه خانوادهء مادرىاش - بنى تغلب - بر او ستم روا داشته بودند و وليد بدان هنگام كه فرمانرواى تغلب بود ، از او رفع ستم كرده بود . ابو زبيد ، نصرانى بود و بر دست وليد اسلام آورد و همدم و همنشين او شد . حتى در مدينه و كوفه با او همراه بود . ابو زبيد شراب مىخورد و بعضى از سفهاء شراب خوردن ابو زبيد را بر وليد عيب گرفتند ، زيرا همواره ملازم او بود . در اين اوان ، چند تن از جوانان ازد در كوفه بر مردى از خزاعه حمله‌ور شدند و شب او را در خانه‌اش كشتند . ابو شريح الخزاعى عليه آنان شهادت داد و وليد قاتلان را به قسامه بكشت . پدران آن قاتلان با وليد دل بد كردند و زبان به بدگويى از وليد گشودند و نزد ابن مسعود آمدند و از شرابخوارى او سخن گفتند . ابن مسعود گفت : كسى را كه در پردهء خفا گناهى مىكند ، رسوا نمىكنيم . وليد از اين سخن ابن مسعود ، به خشم آمد و او را از چنين گفتارى سرزنش كرد . در اين احوال جادوگرى را كه نزد وليد آورده بودند و ابن مسعود حكم قتلش را داده بود ، يكى از آن گروه بكشت . وليد قاتل را به حبس افكند ، سپس آزادش نمود . ياران آن مرد شكايت وليد به عثمان بردند و گفتند كه شراب مىخورد . عثمان او را فرا خواند و از شاكيان پرسيد : آيا شما شراب خوردن او را ديده‌ايد ؟ گفتند : نه . ولى ديده‌ايم كه شراب قى مىكند . عثمان سعيد بن العاص را فرمان داد تا او را حد بزند . سعيد بن العاص تازيانه زدن آغاز كرد . على حاضر بود . گفت : تن پوش از او دور كنند . و نيز گويند كه على ، فرزند خود حسن را به تازيانه زدن فرمان داد . ولى حسن سرباز زد و اين كار را عبد اللّه بن جعفر به عهده گرفت . چون شمار تازيانه‌ها به چهل رسيد ، على گفت : بس كن . رسول خدا ( ص ) و ابو بكر چهل تازيانه مىزدند و عمر هشتاد تازيانه و همهء اينها سنت است . چون اين وقايع اتفاق افتاد ، عثمان او را از حكومت كوفه عزل كرد .\r\nو سعيد بن العاص بن سعيد بن العاص بن اميه را به جاى او فرستاد . سعيد نخستين كافر مرده\r\n\r\n\r\n","description":"","footnote":"\r\n[ ( 1 ) 
  ] سنجار .\r\n","page_name":" 567 ","page_number":591},
  {"content":"\r\n\r\nبود و به ابو احيحه مكنى بود . پسرش خالد عموى سعيد دوم بود . رسول خدا ( ص ) اين خالد را به حكومت صنعا فرستاد . او از كاتبان رسول خدا ( ص ) بود . در نبرد مرج الصفر به شهادت رسيد . سعيد دوم ، در دامن عثمان پرورش يافت . چون شام فتح شد با معاويه ماند . سپس عمر [ 1 
  ] او را فرا خواند و به او زن داد و نزد او ماند تا در زمرهء رجال قريش درآمد . چون عثمان او را فرمانروايى داد - در سال سىام هجرى - به كوفه رفت . اشتر و ابو خشة [ 2 
  ] الغفارى و جندب بن عبد اللّه و صعب بن جثامه ، همراه او بودند . اينان با وليد رفته بودند تا او را در كارهايش يارى دهند ، ولى عليه او دست به كار شدند .\r\nچون سعيد بن العاص به كوفه داخل شد ، براى مردم سخن گفت . و آنان را از خشم خود بترسانيد و به بازجست احوال كشور پرداخت و به عثمان نوشت كه : كار مردم كوفه آشفته شده سفلگان بر صاحبان سابقه و اهل بيوتات و شرف پيشى گرفته‌اند . عثمان به او نوشت كه صاحبان سابقه را برترى دهد و كسانى را كه بعد از آنان آمده‌اند تابع آنان قرار دهد ، و منزلت هر يك را بشناسد و حق او را ادا كند . سعيد مردم را گرد آورد و نامهء عثمان را براى آنان بخواند و گفت :\r\nنياز هر نيازمندى را به من برسانيد . ولى مردم كوفه از آن خشنود نبودند و سخن‌ها گفته شد .\r\nسعيد به عثمان نوشت . عثمان مردم را گرد آورد و با آنان مشاورت كرد . گفتند : كارى درست كرده‌اى . كسانى را كه شايستگى كارى را ندارند به كارى مگمار كه سبب فساد كارها شود .\r\nپس گفت : اى مردم مدينه ، مىبينم كه فتنه‌ها در ميان شما رخنه كرده ، من آنچه را كه از آن شماست جدا مىكنم و از عراق به شما منتقل مىنمايم . گفتند كه اين چگونه تواند بود ؟\r\nگفت : آن را به هر چه در يمن و حجاز داريد به هر كه خواهيد مىفروشيد . چنين كردند و هر چه در عراق داشتند استخلاص كردند . از جمله كسانى كه چنين كردند ، طلحه و مروان و اشعث بن قيس و مردانى از قبايل بودند . اينان ، آن را به اموالى كه در خيبر و مكه و طائف داشتند ، بفروختند .\r\n\r\nغزو طبرستان\r\nدر اين سال - ( سال سىام ) - سعيد بن العاص ، به نبرد طبرستان رفت و تا آن زمان كس در آن سرزمين به جنگ نرفته بود . پيش از اين گفتيم كه اسپهبد طبرستان با سويد بن مقرن در ايام عمر ، با پرداخت مالى مصالحه كرده بود . سعيد در اين سال با جمعى از اصحاب رسول خدا ( ص ) از جمله حسن و حسين و ابن عباس و ابن عمر و ابن الزبير و حذيفة بن اليمان با سپاهى گران به غزو ، به مازندران رفت .\r\nدر اين ايام ابن عامر هم از بصره به خراسان مىرفت . او به نيشابور نزول كرد ، و سعيد\r\n\r\n\r\n","description":"","footnote":"\r\n[ ( 1 ) 
  ] عثمان .\r\n[ ( 2 ) 
  ] ابو خيفه .\r\n","page_name":" 568 ","page_number":592},
  {"content":"\r\n\r\nبه قومس . و اين نواحى بعد از واقعهء نهاوند ، به دست حذيفة بن اليمان ، به صلح گشوده شده بودند . سعيد به جرجان رفت . مردم جرجان با پرداخت دويست هزار دينار با او صلح كردند .\r\nسپس به طبرستان رفت و با مردم آنجا نبرد كرد . مردم [ طميشه 
  ] امان خواستند . او نيز امان داد و گفت يك مرد نخواهد كشت . چون دروازه را گشودند همه مردان را قتل عام كرد جز يك تن . محمد بن الحكم بن ابى عقيل جد يوسف بن عمر ، در اين سفر كشته شد . مردم جرجان گاه صد هزار درهم و گاه دويست هزار درهم و گاه سيصد هزار درهم خراج مىدادند و گاه نيز هيچ نمىدادند . سپس از پرداخت خراج سرباز زدند و كافر شدند و راه خراسان را از ناحيهء قومس بستند و بيم پراكندند . و بار ديگر راه خراسان از جانب فارس افتاد . تا آنگاه كه قتيبة بن مسلم حكومت خراسان يافت . و يزيد بن مهلب با مرزبان مصالحه كرد و بحيره و دهستان را بگرفت و با همان شرايط سعيد بن العاص با مردم جرجان صلح كرد .\r\n\r\nجنگ حذيفه در دربند و مسئلهء مصحف‌ها\r\nدر سال سىام هجرى حذيفه از نبرد رى ، به نبرد دربند رفت تا عبد الرحمان بن ربيعه را يارى رساند . سعيد بن العاص در آذربايجان ماند تا پشتيبان سپاه او باشد . چون عبد الرحمان كشته شد و حذيفه بازگشت ، به سعيد بن العاص گفت : ديده است كه در آن بلاد در خواندن قرآن ميان مردم اختلاف است . مردم حمص مىگويند قرائت ما از قرائت ديگران بهتر است زيرا ، ما از مقداد قرآن آموخته‌ايم و مردم دمشق نيز چنين مىگويند و مردم بصره مىگويند كه از ابو موسى قرآن را فرا گرفته‌اند و مردم كوفه از ابن مسعود . سعيد بن العاص اين امر را ناخوش داشت و آن را حادثه‌اى بزرگ انگاشت و مردم را از اختلاف در قرآن برحذر داشت .\r\nجمعى از صحابه و تابعين كه در آنجا حاضر بودند ، قول او را تأييد كردند ، ولى ياران ابن مسعود برآشفتند و سعيد بن العاص نيز برآشفت و آنان را به خطا نسبت داد . ابن مسعود بر سعيد خشم گرفت و سعيد نيز بر او خشمگين شد و مجلس بپراكند . حذيفه نزد عثمان آمد و ماجرى بازگفت و از او خواست تا امت اسلام را دريابد . عثمان صحابه را گرد آورد . آنان نيز رأى حذيفه را بپسنديدند . عثمان نزد حفصه كس فرستاد كه آن صحيفه‌هايى كه نوشته‌ايم ، نزد ما بفرست .\r\nاين صحيفه‌ها در ايام ابو بكر نوشته شده بود . چون جمعى از قراء در جنگ‌هايى كه در يمامه درپيوست ، كشته شدند عمر به ابو بكر گفت : صلاح در آن است كه قرآن را گرد آوريم ، زيرا با از ميان رفتن قراء بسيارى از آن از ميان خواهد رفت . ابو بكر نخست نپذيرفت و گفت : رسول خدا ( ص ) چنين نكرده است ولى چون نيك بنگريست انديشهء عمر مقبول افتاد ، و زيد بن ثابت را فرمان داد تا قرآن را از روى تكه‌هاى پوست و برگ‌هاى نخل و سينهء مردان گرد آورد و در صحيفه‌هايى بنويسد . اين نسخه در نزد ابو بكر بود سپس در نزد عمر . پس از عمر در نزد حفصه بود . عثمان فرستاد و آن را بگرفت و زيد بن ثابت و عبد اللّه بن الزبير و\r\n\r\n","description":"","footnote":"","page_name":" 569 ","page_number":593},
  {"content":"\r\n\r\nسعيد بن العاص و عبد الرحمان بن الحارث بن هشام را گفت تا آن را در مصحف‌هايى بنويسند .\r\nو گفت چون در واژه‌اى اختلاف كرديد ، آن را به زبان قريش بنويسيد . اينان چنين كردند و نسخه‌هايى از قرآن فراهم آمد و به هر ناحيه مصحفى فرستادند و باقى را جز آن در هر جا كه بود ، صحابه سوزانيدند . عبد اللّه بن مسعود در كوفه ، اين مصحف‌ها را نپذيرفت .\r\n\r\nكشته شدن يزدگرد\r\nچون ابن عامر از بصره به فارس رفت و آنجا را بگشود ، يزدگرد در سال سىام هجرى از جور ( گور ) يا اردشير خره بگريخت . ابن عامر ، مجاشع بن مسعود و به قولى هرم بن حيان اليشكرى يا عبسى [ 1 
  ] را از پى او روان نمود . او يزدگرد را تا كرمان پى گرفت يزدگرد راه خراسان در پيش گرفت . مسلمانان در راه خود گرفتار برف شدند و همه جز مجاشع به هلاكت رسيدند .\r\nاين واقعه در پنج فرسخى سيرجان بود . يزدگرد به مرو پيوست و خرزاد برادر رستم نيز با او بود . خرزاد ، يزدگرد را در مرو نهاد و خود به عراق بازگشت و سفارش او را به ماهويه ، مرزبان مرو نموده بود . يزدگرد از ماهويه خراج طلبيد ، ماهويه از اداى مال سرباز زد و بر مرو و بر جان خود بيمناك شد و از پادشاه ترك يارى طلبيد . پس بر يزدگرد تاخت و يارانش را به قتل آورد و شاه پياده تا شط مرغاب ، بگريخت و در آنجا به خانهء مردى مأوى گرفت .\r\nاين مرد سنگ آسياب مىتراشيد . چون يزدگرد به خواب رفت او را بكشت و در نهر افكند .\r\nو نيز گويند ، مردم مرو بر او شوريدند و او به خانه آن مرد گريخت . مردم مرو رد پاى او را تا خانهء سنگتراش تعقيب كردند . آن مرد را بزدند ، و او به كشتن يزدگرد اقرار كرد . پس خود و زن و فرزندش را كشتند و پيكر يزدگرد را از آب گرفتند و در تابوتى نهاده به اصطخر فرستادند تا در مقبره‌اى كه در آنجا بود ، نهادند .\r\nبرخى گويند كه ، يزدگرد از جنگ نهاوند به اصفهان گريخت يكى از رؤساى شهر براى ديدار با او اجازت خواست . حاجب اجازت نداد او نيز حاجب را بزد و سر او بشكست . و اين سبب شد كه يزدگرد از اصفهان به رى برود . امير طبرستان بيامد و همه كشور خود را به او پيشكش نمود ، يزدگرد نپذيرفت و در حال از آنجا به سجستان سپس به مرو رفت . هزار سوار همراه او بود . بعضى گويند چهار سال در فارس بماند و دو سال در كرمان . دهقان كرمان از او چيزى خواسته بود و او امتناع ورزيده بود . دهقان نيز او را از بلاد خود رانده بود .\r\nيزدگرد پنج سال در سجستان زيست و از آنجا به خراسان آمد و در مرو نزول كرد . چند تن از فرزندان دهقانان به عنوان گروگان و نيز خرزاد با او همراه بودند . در آنجا به ملوك چين و فرغانه و خزر و كابل نامه نوشت و يارى خواست . دهقان مرو او را به شهر راه نداد . از بيم آنكه\r\n\r\n\r\n","description":"","footnote":"\r\n[ ( 1 ) 
  ] عنسى .\r\n","page_name":" 570 ","page_number":594},
  {"content":"\r\n\r\nمكروهى به مردم رسد . و هر يك از پسران خود را به نگهبانى يكى از دروازه‌هاى شهر گماشت .\r\nروزى يزدگرد خواست به شهر داخل شود . پسر دهقان مانع او شد و عصيان پدر آشكار نمود .\r\nو گويند كه يزدگرد مىخواست برادرزادهء خود را دهقان مرو كند او نيز دست به كار كشتن او شد و به نيزك طرخان نوشت و او را به كشتن يزدگرد و مصالحه با عرب برانگيخت و گفت :\r\nدر هر روز هزار درهم به او خواهد داد . نيزك به يزدگرد نامه نوشت و او را وعده داد كه در جنگ با اعراب يارىاش كند و خواست كه تنها و بدون سپاه و بدون خرزاد با هم ديدار كنند . يزدگرد پذيرفت ولى خرزاد امتناع كرد . يزدگرد او را سرزنش كرد و به حال خود گذاشت و از او خطا گرفت كه اين كار ، به رضايت خاطر خود كرده است . يزدگرد نزد نيزك رفت نيزك به پيشباز او آمد و او را به لشكرگاه خود درآورد . و از او خواست كه دختر خود را به عقد او درآورد . يزدگرد برآشفت و او را دشنام داد . نيزك با تازيانه بر سر يزدگرد زد .\r\nيزدگرد پاى به دويدن نهاد و همه ياران او كشته شدند . يزدگرد به خانهء آسيابانى پناه برد .\r\nسه روز در آنجا بود و هيچ طعامى نخورد . چون طعام آوردند گفت : تا زمزمه نكنم طعام نخورم و كسى را خواست تا براى او زمزمه كند . آنكه براى زمزمه آمده بود خبر او به يكى از اساوره برد . او نزد آسيابان كس فرستاد تا او را خفه كند و در آب نهر اندازد . آسيابان از نشان دادن جاى يزدگرد سر برتافت ولى بوى مشكى كه از جامه‌هاى او برمىخاست سبب شد كه بيابندش .\r\nآنگاه هر زر و زيورى كه داشت از او گرفتند و خفه‌اش كردند و در آبش افكندند . اسقف مرو او را از آب بگرفت و در تابوتى نهاد و به خاك سپرد .\r\nبعضى گويند كه يزدگرد پيش از رسيدن عرب به كرمان ، از آنجا به مرو رفت . چهار هزار تن با او همراه بودند . از طبسين و قهستان گذشت . پيش از آنكه به مرو برسد ، دو تن از سرداران ايرانى كه با هم دشمنى داشتند ، او را ديدند يكى از آن دو يزدگرد را به قتل ديگرى تحريض كرد . يزدگرد نيز روى موافقت نشان داد . قضا را آن مرد آگاه شد و بر يزدگرد شبيخون زد . يزدگرد بگريخت و به آسيابى در دو فرسنگى مرو ، پناه برد . آسيابان از او چيزى خواست او كمربند خود به او داد . مرد گفت : من به چهار درهم نياز دارم . يزدگرد گفت : ندارم . پس مرد آسيابان برخاست و او را بكشت و پيكرش را در آب افكند . چون خبر كشته شدن او به مطران مرو رسيد ، نصاراى آن شهر را گرد آورد و از حقوقى كه از يزدگرد بر گردن داشتند ، بر ايشان سخن گفت . پس او را به خاك سپردند و برايش مقبره‌اى ساختند و مجالس عزا بر پاى داشتند . مدت پادشاهى او بيست سال بود كه شانزده سال آن در نبرد با عرب گذشت .\r\nبا مرگ او دولت ساسانى پايان گرفت . گويند كه چون قتيبه سغد را گشود دو دختر از فرزندان مخدج ، پسر يزدگرد را در آنجا بيافت . يزدگرد در مرو با مادر او ازدواج كرده بود و اين پسر ، پس از مرگ پدر ديده به جهان گشوده بود .\r\nاو را در خراسان فرزندانى به هم رسيد . قتيبه اين دو زن را كه از فرزندان او بودند ،\r\n\r\n","description":"","footnote":"","page_name":" 571 ","page_number":595},
  {"content":"\r\n\r\nنزد حجاج فرستاد . حجاج نيز آن دو ، يا يكى از آنان را نزد وليد فرستاد . يزيد بن وليد معروف به الناقص فرزند يكى از اين دو زن است .\r\n\r\nظهور ترك در ثغور\r\nتركان و خزرها ، معتقد بودند كه مسلمانان كشته نمىشوند تا روزى يكى از آنان كه در نيزارى پنهان شده بود مسلمانى را بكشت و اين امر سبب شد كه ديگران در نبرد با مسلمانان دلير شوند . عبد الرحمان بن ربيعه در سرحدات ارمينيه تا دربند نبرد مىكرد . او سراقة بن عمرو را به جاى خود گذاشت ، عمر نيز تأييدش نمود . عبد الرحمان را در بلاد خزر جنگ‌هاى بسيار بود و بسا كه تا بلنجر هم به جنگ رفته بود . عثمان او را از اين كار باز مىداشت ولى او همچنان به راه خود مىرفت . در سال سى و دوم هجرى بار ديگر بدان سوى لشكر كشيد .\r\nتركان به يارى مردم شهر آمدند و نبرد سخت شد . و - چنان كه گفتيم - عبد الرحمان كشته شد .\r\nسپاه او به دو گروه تقسيم شد : جمعى به سوى دربند روان شدند . در آنجا با سلمان بن ربيعه برخورد كردند كه او را سعيد بن العاص ، به فرمان عثمان براى يارى مسلمانان فرستاده بود .\r\nو گروهى راه جيلان و جرجان در پيش گرفتند كه سلمان فارسى و ابو هريره نيز با آنان بودند .\r\nسعيد بن العاص ، سلمان بن ربيعه را به جاى برادرش امارت دربند داد و سپاهى از مردم كوفه به سردارى حذيفة بن اليمان همراه او كرد و حبيب بن مسلمه را با سپاه شام به يارىاش فرستاد ولى سلمان فرمانده همگان بود . حبيب در امر فرمانروايى با او به ستيزه برخاست و ميانشان اختلاف پديد آمد . حذيفه از آن پس سه نبرد ديگر كرد كه آخرين آنها به هنگام قتل عثمان بود . در سال سى و سه جماعت تركان از سوى خراسان آشكار شدند . آنها چهل هزار تن بودند و سردارشان يكى از پادشاهانشان به نام قارن بود . اين سپاه به طبسين رسيد .\r\nمردم بادغيس و هرات و قهستان نيز با قارن يار شدند . در اين ايام قيس بن الهيثم السلمى از جانب ابن عامر در خراسان بود . آنگاه كه ابن عامر قصد مكه كرده بود ، او را به جاى خود گذاشته بود . پسر عمش عبد اللّه بن حازم نيز با او بود . پس به ابن عامر گفت : مرا بر حكومت خراسان فرمانى ده كه چون قيس از آنجا بيرون آمد ، من بر سر كار باشم . ابن عامر چنين كرد . چون جماعت تركان آمدند ، قيس به ابن حازم گفت : نظر تو چيست ؟ گفت :\r\nاين است كه تو از اين بلاد بيرون روى ، زيرا فرمان ابن عامر بر حكومت اين نواحى ، با من است . قيس هيچ نگفت و نزد ابن عامر رفت . نيز گويند كه او را گفت : نزد ابن عامر رو و از او مدد بخواه . چون او بيرون شد ، فرمان ابن عامر بر حكومت خود را در غياب قيس آشكار كرد .\r\nابن حازم براى مقابله با دشمن ، با چهار هزار جنگجو روان شد . چون با دشمن رو به رو شد به سپاهيان خود فرمان داد گرداگرد خيمه‌هاى خود آتش برافروزند . تركان از آن همه\r\n\r\n","description":"","footnote":"","page_name":" 572 ","page_number":596},
  {"content":"\r\n\r\nآتش بيمناك شدند . پس ابن حازم پى در پى حمله كرد . مسلمانان كشتار بسيار كردند و اسير بسيار گرفتند . ابن حازم فتحنامه به ابن عامر نوشت ابن عامر او را در خراسان ابقاء كرد و او همچنان در آن شغل ببود تا جنگ جمل پيش آمد . آنگاه راهى بصره شد . لشكر بصره ، بعد از نبرد ابن حازم همچنان در آنجا درنگ كرد و با مردم آن ديار كه هر بار شورش مىكردند مىجنگيد و همواره چهارهزار مردم جنگى در آن ديار حاضر و مجهز بود .\r\n\r\nآغاز شورش عليه عثمان\r\nچون فتوحات به كمال رسيد و دولت اسلام بسط يافت و اعراب به شهرهاى بصره و كوفه و شام و مصر داخل شدند ، تنها كسانى كه به صحبت رسول خدا ( ص ) نائل آمده بودند و به هدايت و آداب او اقتدا مىكردند ، مهاجران و انصار از قريش و مردم حجاز بودند و نيز كسانى از قبايل ديگر كه اين توفيق يافته بودند . اما ديگر اعراب قبايل از بنى بكر بن وائل و عبد القيس و ديگران از قبايل كنده و ربيعه و ازد و تميم و قضاعه و غير ايشان اگر چه از اين صحبت جز اندك نصيبى نداشتند ولى در فتوحات سابقه و شركتى عظيم داشتند . در آغاز حقوق اهل فضل و سابقه به خاطر آنكه هنوز مسئله نبوت و نزول ملائكه ، هيبت و شدت خود را از دست نداده بود ، به خوبى رعايت مىشد ولى چون زمانى گذشت آن حالات دستخوش فراموشى گرديد . از ديگر سو دشمن نابود و دولت نيرومند گشته بود . اينها سبب شد كه عرق جاهليت به پيش آيد . و چون ديده باز كردند ، ديدند رياست به خاندان‌هاى مهاجرين و انصار ، از قريش و غير قريش اختصاص يافته است . اين اوضاع در ايام خلافت عثمان ظهور بيشترى يافت . زبان طعن بر واليانى كه او به شهرها گماشته بود ، گشودند و از او خواستند كه آنان را عزل كند و جمعى ديگر را به جايشان گمارد . چون اين اخبار به مدينه رسيد صحابه بيمناك شدند و در باب عزل عثمان گفتگوها كردند و او را به عزل حكامش ترغيب نمودند . عثمان جمعى را به شهرها فرستاد تا براى او خبر آورند : از جمله محمد بن مسلمه را به كوفه فرستاد و اسامة بن زيد را به بصره و عبد اللّه بن عمر را به شام و عمار بن ياسر را به مصر و چند تن ديگر را به جاىهاى ديگر . اينان بازگشتند و گفتند كه چيزى نديده‌ايم كه ناپسند باشد . تنها عمار بود كه جمعى از اشرار ، چون عبد اللّه بن سبا معروف به ابن السوداء ، با او يار شدند .\r\nعبد اللّه بن سبا ، مردى يهودى بود كه در ايام عثمان اسلام آورد و اسلام او هم نيكو نبود . او را از بصره بيرون كردند . او به كوفه آمد و سپس به شام رفت . از شام نيز او را راندند و او راهى مصر شد . ابن سبا همواره بر عثمان طعن مىزد و در نهان به سود اهل بيت پيامبر ( ص ) ، تبليغ مىنمود [ 1 
  ] . او مىگفت : على [ ع 
  ] وصى رسول خدا ( ص )\r\n\r\n\r\n","description":"","footnote":"\r\n[ ( 1 ) 
  ] براى آگاهى از حقيقت امر به كتاب عبد اللّه بن سبا از شيخ مرتضى العسكرى رجوع كنيد .\r\n","page_name":" 573 ","page_number":597},
  {"content":"\r\n\r\nاست ، ولى وصيت پيامبر را ناديده گرفتند و عثمان بدون حق ، امر خلافت را به دست گرفته است . او مردم را به قيام دعوت مىكرد و بر امراء بلاد خرده مىگرفت . در اين باب ، امراء به يك ديگر نامه نوشتند . از ياران او ، خالد بن ملجم و سودان بن حمران و كنانة بن بشر بودند .\r\nاينان عمار را در آمدن به مدينه يارى دادند . از ايرادهايى كه اينان بر عثمان مىگرفتند يكى اخراج ابو ذر بود از شام و از مدينه به ربذه و آنچه سبب اين امر شده بود شدت ورع و پرهيزكارى ابو ذر بود . او مردم را بر كارهاى سخت و زهد از دنيا فرا مىخواند . ابو ذر مىگفت هيچ كس نبايد بيش از روزى يك روزه‌اش داشته باشد و او در مذمت ذخيره كردن طلا و نقره داد سخن مىداد . ابن سبا نزد او آمد و او را عليه معاويه برانگيخت و اين سخن معاويه را كه گفته بود مال ، مال خداوند است ، بر او عيب گرفت كه او با اين شعار مىخواهد اموال را از آن خود كند و از مسلمانان باز دارد . و چنان كرد كه ابو ذر رو در روى معاويه ايستاد و او را سرزنش نمود .\r\nمعاويه گفت : از اين پس مىگويم : مال ، مال مسلمانان است . ابن سبا نزد ابو الدرداء و عبادة بن الصامت آمد و از اين گونه سخنان گفت . آنان او را از نزد خود راندند . عبادة بن الصامت او را نزد معاويه آورد و گفت : اين است كه ابو ذر را عليه تو تحريك مىكند . چون ابو ذر در كار خود به جد درايستاد ، معاويه شكايت او به عثمان برد . عثمان او را فرا خواند و گفت : چرا مردم شام اين همه از تو شكايت مىكنند ؟ ابو ذر سخن مكرر كرد . عثمان گفت :\r\nاى ابو ذر نمىشود مردم را به زور به زهد وادار كرد . آنچه وظيفهء من است ، اين است كه در ميان آنان بر طبق حكم خدا قضاوت كنم و آنان را به ميانه‌روى وادارم . ابو ذر گفت : ما از توانگران خشنود نمىشويم تا از مال خود ببخشند و به همسايگان و برادران نيكى كنند و خويشاوندان خود را دريابند . كعب الاحبار گفت : هر كس فريضه را انجام دهد ، همهء حقوقى را كه بر گردن اوست ، ادا كرده است . ابو ذر بر او ضربتى زد و سرش بشكست و گفت : اى يهودىزاده ، ترا با اين امور چه كار ؟ و عثمان از كعب خواست كه درگذرد و او گذشت نمود .\r\nابو ذر از عثمان اجازت خواست كه از مدينه بيرون رود و گفت : پيامبر ( ص ) به من فرمان داده كه چون بناها تا سلع رسيد ، از مدينه بيرون روم . عثمان اجازت داد . و ابو ذر در ربذه فرود آمد . در آنجا مسجدى بود . عثمان چند شتر و دو بنده و هزينهء روزانهء او را مقرر كرد و او گاهگاه به مدينه مىآمد .\r\nبارى گروهى كه عليه عثمان برخاسته بودند ، بيرون رفتن ابو ذر را از مدينه ، از گناهان او شمردند . نيز گفتند كه او خمس غنايم افريقيه را به مروان بخشيده است و صحيح آن است كه مروان آن را به پانصد هزار ( دينار ) خريد ، ولى عثمان بها را به او بخشيد . و نيز از ايرادهايى كه بر او گرفتند اين بود كه در روز جمعه اذان سومى هم بر اذان و اقامه افزود و اين اذان از فراز خانهء او ، به نام زوراء گفته مىشد . نيز عثمان در منى و عرفه نماز را كامل خواند و حال آنكه در زمان پيامبر ( ص ) و شيخين كه بعد از او بودند ، در منى و عرفات نماز را قصر\r\n\r\n","description":"","footnote":"","page_name":" 574 ","page_number":598},
  {"content":"\r\n\r\nمىكردند . چون عبد الرحمان بن عوف از او سبب پرسيد ، گفت : شنيده‌ام كه بعضى از حاجيان يمن و بدويان به هنگامى كه مقيم هستند ، از روى نماز من ، همهء نمازهاى خود را دو ركعت مىخوانند . و من از مكه زن گرفته‌ام و در طائف اموالى دارم . عبد الرحمان اين استدلال را نپذيرفت و گفت : زنى كه در مكه دارى هر وقت تو در آنجا سكنى كنى ، سكنى مىكند و هر وقت بيرون آيى بيرون مىآيد . مالى هم كه در طايف دارى در فاصله‌اى است كه نبايد نماز را به قصر خواند . اما حاجيان يمن ديده‌اند كه رسول خدا ( ص ) و عمر و ابو بكر در منى و عرفات چگونه نماز مىخوانده‌اند . عثمان گفت : اين رأى من است . بعضى از صحابه در اين امر از او متابعت كردند و بعضى با او مخالفت ورزيدند . همچنين انگشترى پيامبر از دست او در چاه اريس - در دو ميلى مدينه - افتاد و هر چه گشتند نيافتندش . اين را نيز از جمله - خلاف‌كارىهاى او شمردند .\r\nاما آنچه در شهرها اتفاق افتاد ، يكى قضيه وليد بن عقبه بود - كه پيش از اين ، از او سخن گفتيم - عثمان او را به سبب شرابخوارى عزل كرد و سعيد بن العاص را به جاى او فرستاد . شب‌ها تا دير وقت وجوه مردم كوفه و سرداران قادسيه ، چون مالك بن كعب الارحبى و اسود بن يزيد و علقمة بن قيس النخعى و ثابت بن قيس الهمدانى و جندب بن زهير العامرى و جندب بن كعب الازدى و عروة بن الجعد و عمرو بن الحمق الخزاعى و صعصعة بن صوحان و برادرش زيد و ابن الكواء و كميل بن زياد و عمير بن ضابى ، و طليحة بن خويلد ، نزد سعيد بن العاص مىنشستند و در باب وقايع گذشته و جنگ‌ها و انساب و اخبار مردم گفتگو مىكردند .\r\nگاه نيز كار به دشنام گويى و كشت و كشتار مىكشيد . در اين حال ، حاجبان سعيد بن العاص دخالت مىكردند ، آنان را ملامت مىكردند يا بيرون مىراندند و مىزدند . گويند كه سعيد يك روز گفت : اين سواد عراق بستان قريش است . مالك اشتر گفت : سواد را خداوند به زور شمشير ما ، به ما ارزانى داشته تو پندارى بستان تو و اقوام تو است . در اين مشاجرت كار بالا گرفت و عبد الرحمان الازرى كه رئيس شرطهء سعيد بود ، تندى از حد گذرانيد . اينان بر سر او ريختند و چنان زدندش كه بيهوش شد . سعيد از آن پس مجلس شبانهء خود را تعطيل كرد و آنان در جاهاى ديگر گرد مىآمدند و از سعيد و عثمان بد مىگفتند .\r\nسعيد و اشراف و مردم كوفه ، ماجرى به عثمان نوشتند و بيرون راندن ايشان را خواستار شدند . عثمان نوشت كه آنان را نزد معاويه بفرستند . و به معاويه نوشت جماعتى قصد فتنه دارند ، عليه آنان برخيز و از اين كار بازشان دار . اگر در آنان نشانه‌اى از هدايت يافتى ، از ايشان بپذير و گرنه آنان را نزد من بفرست . معاويه آنان را از عراق فرا خواند و اكرام نمود و همان راتبه كه در عراق داشتند ، در حق آنان اجرا نمود و بر سفرهء او حاضر مىشدند . روزى به آنان گفت : شما قومى هستيد از عرب ، صاحب قدرت و امر و نهى به پايمردى اسلام ، صاحب اين شرف شده‌ايد و بر امم ديگر غلبه يافته‌ايد و ميراث‌هاى آنان\r\n\r\n","description":"","footnote":"","page_name":" 575 ","page_number":599},
  {"content":"\r\n\r\nرا فرا چنگ آورده‌ايد . به من خبر رسيده كه با قريش كينه‌توزى مىكنيد . اگر قريش نبود شما ذليلانى بيش نبوديد . پيشوايان شما ، به منزلهء سپر شما هستند ، از پناه اين سپر به ديگر سو مشويد و پراكنده مگرديد . و هر آينه پيشوايان شما ، به خاطر شما تحمل هر گونه جور و رنجى را مىنمايند و بار مؤونت شما را بر دوش مىكشند . به خدا سوگند اگر از اين شيوه كه پيش گرفته‌ايد باز نايستيد ، خداوند شما را به كسانى مبتلى مىكند كه به شما ستم روا مىدارند و پايدارى شما را نمىستايند ، آنگاه شما در ستمى كه آنان بر رعيت روا مىدارند ، چه در ايام زندگى و چه بعد از مرگتان ، شريك خواهيد بود . از آن ميان صعصعه پاسخ داد و گفت : اما آنچه دربارهء قريش گفتى نه آنان به شمار افزون بوده‌اند و نه در جاهليت از ديگران برتر ، كه اين گونه ما را بيم مىدهى . اما آنچه در باب آن سپر گفتى ، آن سپر وقتى دريده شود ، ما را چسان پناه دهد ؟ معاويه گفت : اينك شما را شناختم . و دانستم چه كسى شما را بدين كارها وا مىدارد و آن چيزى جز كم خردى شما نيست . تو خطيب اينان هستى و مىبينم كه چه بىخرد مردى هستى ، من تو را به اسلام تعظيم مىكنم و تو با من از جاهليت سخن مىگويى .\r\nخداوند خوار سازد كسانى را كه به شما بزرگوارى بخشيدند . اينك سخن مرا دريابيد ، اگرچه نپندارم كه دريابيد . آنگاه معاويه دربارهء عظمت قريش سخن گفت . كه خداوند آنان را چه در جاهليت و چه در اسلام عزت بخشيده است و اين عزت نه به كثرت است و نه به شدت ، بلكه سبب آن كرامت احساب و كمال جوانمردى آنانست . خداوند ايشان را در حرم خود جاى داد ، و آنان را ايمنى بخشيد ، و آنچه به عرب و عجم و سياه و سرخ در بلادشان از آسيب‌ها رسيد به آنان نرسيد . آنگاه معاويه ، از بعثت پيامبر سخن گفت و گفت : خداوند بهترين اصحاب او را از قريش برگزيد . ملك دين جهانى و خلافت روى زمين را ، نصيب قريش نمود ، پس اين مقام و منزلت ، تنها در خور ايشان است و بس . سپس زبان به تهديد گشود كه چنين و چنان خواهد كرد . چند روز ديگر ايشان را فرا خواند و گفت : به هر جاى كه خواهيد برويد كه خدا سودى از شما بهرهء كس نساخته و شما به او زيانى نخواهيد رسانيد . اگر راه رهايى مىخواهيد اين است كه با جماعت مسلمانان همراه باشيد و از نعمتى كه فرا چنگ آورده‌ايد سرمست مشويد . و من در باب شما به امير المؤمنين نامه خواهم نوشت . آنگاه معاويه به عثمان نوشت كه جمعى نزد من آمدند كه نه عقل دارند و نه دين . دادگرى تو آنان را سرمست ساخته .\r\nوجههء همتشان فتنه‌انگيزى و خوردن اموال اهل ذمه است . خداوند آنان را بيازموده و اينك رسوا ساخته است . و اينان جز به نيروى ديگران نمىتوانند كارى را كه در نظر دارند ، انجام دهند ، پس سعيد و يارانش را از معاشرت با آنان نهى فرماى .\r\nآن گروه از نزد معاويه بيرون آمدند و راهى جزيره شدند . در راه به حمص رفتند عبد الرحمان بن خالد بن الوليد از آمدنشان آگاه شد . آنان را احضار كرد و گفت : اى حربه‌هاى شيطان ، هرگز شما را خوش آمد نمىگويم . شيطان حسرت زده بازگشته و شما همچنان شادمانيد . اى گروهى\r\n\r\n","description":"","footnote":"","page_name":" 576 ","page_number":600},
  {"content":"\r\n\r\nكه نمىدانم عرب هستيد يا عجم ، خداوند عبد الرحمان را زيانمند كند ، اگر شما را ادب ننمايد .\r\nآنگاه توبيخ و تهديد را به جايى رسانيد كه آن جماعت از سطوت او بيمناك شدند و گفتند كه توبه كرديم . خدا از تو درگذرد ، از ما درگذر . عاقبت عبد الرحمان گفت : خدا توبهء شما را بپذيرفت . و اشتر را كه توبه كرده بود ، نزد عثمان فرستاد عثمان گفت : تو را آزاد مىگذارم هر جا كه خواهى به روى . گفت : مىخواهم با عبد الرحمان بن خالد باشم . گفت : نزد او برو ، و اشتر نزد او بازگشت .\r\nبعضى گويند : نزد معاويه بازگشتند . در آنجا ميانشان سخن به درازا كشيد و هر دو جانب خشمگين شدند . معاويه به عثمان نوشت . عثمان فرمان داد كه آنان را نزد سعيد بن العاص بفرستد . آنان را نزد سعيد فرستاد . و آنان هر چه خواستند گفتند تا آنگاه كه سعيد شكايت به معاويه برد . آنان نيز به عثمان نامه نوشتند . عثمان به سعيد فرمان داد كه آن گروه را نزد عبد الرحمان بن خالد بفرستد و در آنجا - چنان كه گفتيم - آن گفتگوها ميانشان اتفاق افتاد .\r\nدر بصره نيز بازار طعن گرم شده بود و آغاز آن چنان كه گفته‌اند ، پديد آمدن عبد اللّه بن سبا معروف به ابن السوداء بود . او يهوديى بود كه اسلام آورده بود . او بر حكيم بن جبلة العبدى كه از شيعيان اهل بيت بود ، فرود آمد . سخنان عبد اللّه بن سبا كه در ميان مردم پراكنده شده بود ، به گوش حكيم بن جبله رسيد . او عبد اللّه را از بصره بيرون كرد ، عبد اللّه به كوفه آمد و از كوفه نيز اخراجش كردند و در مصر قرار گرفت .\r\nعبد اللّه از مصر براى طرفداران خود نامه مىنوشت . اينان نيز براى او نامه مىنوشتند و همچنان در سخنش طعن و انكار امرا بود .\r\nحمران بن ابان نيز كينهء عثمان را در دل مىپرورانيد . زيرا با زنى كه هنوز در عده بوده ، ازدواج كرده بود و عثمان او را حد زده و به بصره فرستاده بود و اينك او ملازم ابن عامر بود . در بصره ، مردى زاهد و پرهيزگار مىزيست به نام عامر بن عبد القيس . حمران ، ابن عامر را عليه او برانگيخت ولى سعايتش در ابن عامر نگرفت . چون عثمان او را اجازهء بازگشت به مدينه داد ، حمران با جماعتى به مدينه آمد و در نزد عثمان ، از عامر بن عبد القيس به بدى ياد كردند كه او زناشوئى نمىكند و گوشت نمىخورد و به نماز جمعه حاضر نمىشود . عثمان فرمان داد كه عامر بن عبد القيس نزد معاويه رود تا حال معلوم شود . عامر نزد معاويه ماند و معاويه به برائت ساحت او رأى داد و گفت ، تا به ديار خود بازگردد ولى او در شام ماند .\r\nهمچنان عبادت مىكرد و در سواحل به انفراد مىزيست تا بمرد .\r\nچون طعن و انتقاد از امرا همه‌گير شد ، سعيد بن العاص در سال سى و چهار هجرى قصد ديدار عثمان نمود . و او پيش از اين ، اميرانى از كوفه به اطراف گسيل داشته بود . چنان كه اشعث بن قيس را به حكومت آذربايجان و سعيد بن قيس را به حكومت رى و نسير العجلى را به حكومت همدان و سائب بن الاقرع را به حكومت اصفهان و مالك بن حبيب را به حكومت\r\n\r\n","description":"","footnote":"","page_name":" 577 ","page_number":601},
  {"content":"\r\n\r\nماه و حكيم بن سلامه را به حكومت موصل و جرير بن عبد اللّه را به حكومت قرقيسيا و سلمان بن ربيعة را به حكومت دربند فرستاده بود . نيز عتيبة بن النهاس را بر حلوان گماشت و فرماندهى سپاه را نيز به قعقاع بن عمرو داد . اين حكام هر يك به جانبى كه معين شده بود ، روان گشتند و سعيد بن العاص به جانب عثمان مىآمد . او عمرو بن حريث را به جاى خود در كوفه نهاد و كوفه از رؤسا خالى شد . در اين ايام طاعنان قصد خود آشكار كردند . يزيد بن قيس آنان را به قصد خلع عثمان تحريض كرد . قعقاع بن عمرو با او به مقابله برخاست . يزيد بن قيس گفت : ما خلع سعيد بن العاص را مىطلبيم . در اين حال به آن گروه كه در نزد عبد الرحمان بن خالد در حمص تبعيد بودند ، نامه نوشت تا بيايند . آنان نيز بيامدند . اشتر پيشاپيش ، روز جمعه بر در مسجد آمد و فرياد زد كه من از نزد عثمان آمده‌ام . او به سعيد بن العاص فرمان داد كه سهم زنانتان را تا صد درهم پايين آورد و از ميان شما به آنان كه در جنگ‌ها بوده‌اند ، تنها دو هزار درهم دهد و مىپندارد كه سرزمين‌هايى كه شما به شمشير گرفته‌ايد ، بستان قريش‌اند . جمعى از اهل رأى ، اين سخن را بىاساس خواندند ولى مؤثر نيفتاد و يزيد فرياد زد : هر كس مىخواهد براى برانداختن سعيد اقدام كند به يزيد بپيوندد . اهل رأى و درايت برخاستند تا مردم را از اين اعمال بازدارند ، كس سخنشان نشنيد . اشراف مردم و خردمندانشان با عمرو بن حريث ماندند و يزيد بن قيس و يارانش به جايى موسوم به جرعه در نزديكى قادسيه فرود آمدند تا كار سعيد يكسره كنند . چون سعيد نزد آنان آمد ، گفتندش : برگرد ما را به تو نيازى نيست . گفت : شما را كافى بود كه مردى نزد من و مردى نزد عثمان مىفرستاديد .\r\nمردى از آن ميان گفت : سعيد را شايسته نيست كه بازگردد . در حال اشتر آن مرد را بكشت .\r\nسعيد نزد عثمان بازگشت و ماجرى بگفت و گفت كه : آنان خواهان حكومت ابو موسى الاشعرى هستند . عثمان او را بر كوفه ولايت داد و به آنان نوشت كسى را كه خود برگزيده بودند بر آنان امير ساخته و سعيد بن العاص را معزول نموده است .\r\nابو موسى براى مردم سخن گفت و آنان را به لزوم همراهى با مسلمانان و طاعت از عثمان فرا خواند . آنان نيز خشنودى نمودند . امرايى كه نزديك به كوفه بودند ، بازگشتند و ابو موسى به كار خود ادامه داد .\r\nنيز گويند كه مردم كوفه بر آن قرار نهادند كه كسى را نزد عثمان فرستند تا او را به خاطر اعمالش ملامت كند . رأى آنان بر عامر بن عبد القيس قرار گرفت و او مردى زاهد بود ، موسوم به عامر بن عبد اللّه تميمى العنبرى [ 1 
  ] . اين مرد نزد عثمان آمد . عثمان را گفت : مردم عليه تو اجتماع كرده‌اند و در كارهاى تو نگريسته‌اند و ديده‌اند كه مرتكب اعمالى عظيم مىگردى .\r\nپس از خدا بترس و توبه كن . عثمان گفت : آيا به اين مردى كه پندارد قارى قرآن است ،\r\n\r\n\r\n","description":"","footnote":"\r\n[ ( 1 ) 
  ] العنيس .\r\n","page_name":" 578 ","page_number":602},
  {"content":"\r\n\r\nسپس آمده است تا با من در اين امور حقير سخن گويد نمىنگريد ؟ به خدا سوگند نمىداند كه خدا كجاست . عامر گفت : به خدا سوگند ، مىدانم كه خدا كجاست ، خدا در كمينگاه است .\r\nپس عثمان ، معاويه و عبد اللّه بن ابى سرح و سعيد بن العاص و عبد اللّه بن عامر و عمرو بن العاص را كه مشاوران و رازداران او بودند ، احضار كرد تا با آنها مشاورت كند و گفت :\r\nشما وزرا و ناصحان و معتمدان من هستيد ، مردم چنان كه مىبينيد دست به كارى زده‌اند و از من مىخواهند كه عمال و كارگزاران خود را عزل كنم . شما چه راهى مىپسنديد كه بدان راه روم ؟ ابن عامر گفت : نظر من اين است كه آنان را به جهاد مشغول كنى . سعيد بن العاص گفت :\r\nچون سردارانشان هلاك شوند ، پراكنده گردند . معاويه گفت : كار هر گروهى را به اميرشان واگذار و من شام را بسنده‌ام . عبد اللّه گفت : به آنان مالى بذل كن تا به صلاح آيند . عثمان همه را بر سر كارهايشان بازگردانيد و فرمان داد كه هر يك لشكرى برانگيزد و به سويى روان دارد تا مردم را سرگرم سازد . و سعيد را به كوفه فرستاد . مردم او را در جرعه ديدند و باز گردانيدند و - چنان كه گفتيم - عثمان ابو موسى را به جاى او حكومت كوفه داد . همچنين عثمان ، حذيفه را به نبرد با مردم دربند نامزد كرد و حذيفه به جانب دربند روان شد .\r\nچون انتقاد از عثمان در شهرها فزونى گرفت در مدينه هم كار بالا گرفت . عثمان را يارانى بود ، چون كعب بن مالك و حسان بن ثابت و زيد بن ثابت و ابو اسيد الساعدى كه از او دفاع مىكردند ولى كارى از پيش نمىبردند . مردم نزد على بن ابى طالب آمدند و در باب عثمان با او سخن گفتند و اعمال او را يك يك براى على برشمردند . على بر عثمان داخل شد و وضع مردم را در مخالفت با او برايش بيان فرمود . و او را به رفتار عمر با عمالش كه چگونه درشتى و نرمى را به هم آميخته بود ، توجه داد . و گفت كه : از عواقب دنيايى و اخروى اين وضع كه پيش آمده است ، بيم دارد . عثمان گفت : من مغيرة بن شعبه را حكومت دادم ، عمر نيز او را حكومت داده بود . همچنين معاويه را . و مردم از خويشاوندى و قرابت ابن عامر نيز آگاهند . على گفت : ولى عمر سر كسانى را كه به حكومت مىفرستاد ، اگر خلافى از آنان مىشنيد ، زير پى مىسپرد و تو همواره با آنان به مدارا رفتار مىكنى . و معاويه بيش از آنكه غلام عمر ، از او بترسد ، از عمر مىترسيد و حال آنكه امروز بر تو مسلط شده و هر كار كه مىخواهد مىكند و مىگويد كه اين فرمان عثمان است .\r\nعلى و عثمان مدتى با هم سخن گفتند و از هم جدا شدند . عثمان پس از اين گفتگو بيرون آمد و براى مردم سخن گفت . و شيوهء رفتار خود را با مردم بيان نمود و آنان را تهديد كرد و گفت چون به مدارا رفتار مىكند ، مردم گستاخ شده‌اند . در حالى كه در برابر رفتار عمر جرأت گستاخى نداشتند و با آنان توافق كرد كه بدان شيوه كه همواره بوده است ، باقى بماند .\r\n\r\n","description":"","footnote":"","page_name":" 579 ","page_number":603},
  {"content":"\r\n\r\n\r\nمحاصرهء عثمان ( رض ) و قتل او\r\nچون در شهرها كار طعن بر عثمان و عمالش بالا گرفت ، و در اين باب مكاتبات ميان شهرها افزون شد و خبر به مردم مدينه رسيد ، نزد او آمدند و از آنچه مىگذشت آگاهش كردند و عثمان هيچ خبر نداشت . گفت : مرا راهى بنماييد ، شما صاحبنظران مؤمنان هستيد .\r\nگفتند : چند تن را كه به آنان اعتماد دارى ، به شهرها روانه كن تا از آنچه مىگذرد ، آگاهت سازند . عثمان ، محمد بن مسلمه را به كوفه فرستاد و اسامة بن زيد را به بصره ، عبد اللّه بن عمر را به شام و ديگران را به جاىهاى ديگر . اين گروه چون باز آمدند ، گفتند چيز منكرى نديده‌ايم و از مردم هم چيزى نشنيده‌ايم . عمار بن ياسر كه به مصر رفته بود ، در آمدن تأخير كرد . ابن السوداء ، عبد اللّه بن سبا او را به خود جلب كرده بود و او را يارانى بود ، چون خالد بن ملجم و سودان بن حمران و كنانة بن بشر .\r\nعثمان به مردم شهرها نوشت كه : اهل مدينه به من خبر داده‌اند كه عمال من مرتكب آزار مردم مىشوند . من هر سال به هنگام حج از آنان بازخواست مىكنم . هر كس را حقى هست كه ضايع شده ، بيايد و حقش را از من يا از عمال من بستاند ، يا بر ما ببخشايد كه خداوند بهترين بخشندگان است . چون نامهء عثمان براى مردم خوانده شد ، گريستند و براى او دعا كردند .\r\nآنگاه به عمال خود كه در شهرها بودند نامه نوشت كه نزد او بروند ، و آنان در موعد مقرر حاضر شدند . از آن جمله بودند : عبد اللّه بن عامر و ابن ابى سرح و معاويه . او سعيد بن العاص و عمرو بن العاص را هم بر آنان درافزود . عثمان گفت : واى بر شما . اين شكايت‌ها چيست ؟ و اين بانگ و شغب از چه روست ؟ من مىترسم كه آنان راست بگويند . گفتند : آيا رسولانى كه فرستاده بودى ، نگفتند كه هيچ كس ، هيچ شكايتى از كسى نداشته است ؟ اينها شايعاتى بيش نيستند و در خور اعتبار نمىباشند . سپس هر كس چيزى گفت . عثمان گفت :\r\nحادثه‌اى كه از آن بيم دارم ، اتفاق خواهد افتاد و اين در ، گشاده خواهد گشت و دوست ندارم كسى از آن داخل شود كه او را بر من داورى باشد . و خدا داند كه جز خير مردم را نخواسته‌ام . مردم را آرام كنيد و حقوقشان را ادا نماييد .\r\nپس به مدينه آمد و على و طلحه و زبير را بخواند - معاويه نيز حاضر بود - معاويه حمد و ثناى خداوند به جاى آورد و گفت : اين امر ( برگزيدن خليفه ) بر عهدهء شما بود و شما يار خود را برگزيديد - يعنى عثمان را - و او اكنون پير و سالخورده شده و رو در روى مرگ ايستاده است . در ميان مردم سخنانى رواج مىگيرد كه از عواقب آن ، من بر شما نيز بيمناكم .\r\nعلى بر او بانگ زد كه ترا با اين امر چه كار ؟ سپس عثمان خود به سخن آمد و گفت :\r\nآن دو كه پيش از من بودند ، به خويشاوندان خود چيزى عطا نمىكردند و نيك حساب\r\n\r\n","description":"","footnote":"","page_name":" 580 ","page_number":604},
  {"content":"\r\n\r\nمىكشيدند و رسول خدا ( ص ) به خويشاوندان خود عطا مىكرد . خويشاوندان من همه عيالمند و تنگ روزى هستند ، از اين روى چيزى به آنان بخشيده‌ام . اگر مىبينيد در اين كارها كه انجام داده‌ام خطايى كرده‌ام ، هر چه داده‌ام از آنان مىستانم . گفتند : تو عبد اللّه بن خالد بن اسيد را پنجاه هزار ( درهم ؟ ) و به مروان پانزده هزار ( درهم ؟ ) داده‌اى . عثمان گفت :\r\nاينها را از هر دو باز مىستانم . آنان خشنود بازگشتند .\r\nمعاويه او را گفت : پيش از آنكه كارى بسر آيد كه توان تحملش را نداشته باشى ، با من به شام بيا . گفت : جوار رسول خدا ( ص ) را با هيچ جا عوض نمىكنم . گفت : سپاهى براى حفاظت خود بدين جا فرا خوان . گفت : نمىخواهم بر همسايگان رسول خدا ( ص ) جا را تنگ كرده باشم . معاويه گفت : به خدا سوگند ترا خواهند كشت . عثمان گفت : خداوند مرا كافى است ، كه او بهترين نگهبان است . پس معاويه به شام رفت . به هنگام رفتن ، نزد على و طلحه و زبير آمد و در باب عثمان به آنان سفارش كرد و برفت .\r\nمردمى كه در شهرها از عثمان رخ برتافته بودند با يك ديگر چنان نهاده بودند كه به هنگامى كه اميران نزد عثمان مىروند در همهء شهرها قيام كنند . اميران بازگشتند و اين امر ميسر نشده بود . اما از مدينه ، از سوى كسانى كه از عثمان رخ برتافته بودند نامه‌هايى به آنان رسيد كه اينك به مدينه آييد كه جهاد در اينجاست . آنان نيز به نامه‌ها پاسخ دادند و حركت خود را اعلام نمودند . مصرىها كه پانصد تن و به قولى هزار تن بودند ، به همراهى عبد الرحمان بن عديس البلوى و كنانة بن بشر الليثى و سودان بن حمران السكونى و ميسره يا قتيرة [ 1 
  ] بن فلان السكسكى [ 2 
  ] و به سردارى الغافقى بن حرب العكى بيامدند . و مردم كوفه به همراهى زيد بن صوحان العبدى و مالك الاشتر النخعى و زياد بن النضر الحارثى و عبد اللّه بن الاصم العامرى نيز بيامدند . و مردم بصره به همراهى حكيم بن جبلة بن العبدى و زريح بن عباد و بشر بن شريح القيسى و ابن المحترش [ 3 
  ] و به سردارى حرقوص بن زهير السعدى نيز بيامدند . اينان نيز به همان شعار مردم مصر بودند .\r\nاينان در ماه شوال بدين عنوان كه به حج مىروند ، راهى مدينه شدند . مردم بصره در سه منزلى مدينه در ذو خشب گرد آمدند . اينان هوادار طلحه بودند . مردمى كه از كوفه آمده بودند در اعوص فرود آمدند . و اينان هوادار زبير بودند و مردمى كه از مصر آمده بودند ، در ذو المروه فرود آمدند . اينان هوادار على بودند . زياد بن النضر و عبد اللّه بن الاصم از مردم كوفه ، گفتند : شتاب مكنيد . آنان براى نبرد با ما سپاه گرد آورده‌اند ، به خدا سوگند اگر اين خبر راست باشد ، كار ما به جائى نخواهد رسيد . پس چند تن به مدينه داخل شدند و با على و طلحه و زبير و زنان پيامبر ديدار كردند و به آنان گفتند كه ما آهنگ حج داريم و نيز\r\n\r\n\r\n","description":"","footnote":"\r\n[ ( 1 ) 
  ] قتيره .\r\n[ ( 2 ) 
  ] آلسكونى .\r\n[ ( 3 ) 
  ] ابن المحرش .\r\n","page_name":" 581 ","page_number":605},
  {"content":"\r\n\r\nخواستار عزل چند تن از عمال خود شدند . بدين عنوان اجازت خواستند كه بر عثمان داخل شوند . آنان را اجازت ندادند ، به ناچار نزد ياران خود بازگشتند و با يك ديگر به مشاورت نشستند و نتيجه آن شد كه از هر گروه يعنى گروه‌هاى كوفه و مصر و بصره كسى نزد آن كه به هوادارى او برخاسته است ، برود و گفتگو كند . مصريان نزد على آمدند و او در لشكرگاه خود بود در نزديكى احجار الزيت . او پسرش حسن را با گروهى كه نزد او جمع شده بودند بدانجا فرستاده بود . چون با او سخن گفتند : بر سرشان بانگ زد و براندشان و گفت : سپاه ذو المره و ذو خشب و اعوص ملعون هستند . رسول خدا ( ص ) آنان را لعنت كرده و صالحان امت از اين آگاهند . بصريان نيز نزد طلحه و كوفيان ، نزد زبير آمدند ، آنان نيز چنين گفتند . اينان بازگشتند و لشكريان خود را از اين مكان‌ها دور نمودند تا مردم مدينه پراكنده شدند ، به ناگاه صداى تكبير از اطراف مدينه برخاست . اينان حمله كردند و عثمان را در محاصره افكندند ، و ندا دادند كه هر كس كه دست از جنگ بدارد ، در امان است .\r\nعثمان چند روز با مردم نماز خواند و مردم در خانه‌هاى خود ماندند . محاصره كنندگان مردم را از ديدار با او منع نمىكردند . و روز ديگر على نزد آنان آمد و پرسيد : شما رفته بوديد ، چه چيز سبب شد كه بازگرديد ؟ گفتند : از پيكى نامه‌اى گرفته‌ايم كه در آن حكم قتل ما بوده است . بصريان به طلحه و كوفيان به زبير نيز چنين سخنانى گفتند كه مردم مصر گفته بودند . على گفت : شما چگونه همان مىگوييد كه مردم كوفه و بصره مىگويند با آنكه چند منزل از يك ديگر دور هستيد ؟ اين سخن كسانى است كه شب انجمن كرده باشند . گفتند :\r\nهرطور كه مىخواهيد حساب كنيد . ما اين مرد را نمىخواهيم ، بايد معزول شود . تا اين زمان عثمان نماز مىخواند و آنان به دو اقتدا مىكردند ، ولى از آن پس مردم را از نزديك شدن به او بازداشتند .\r\nعثمان به شهرها نامه نوشت و از مردم يارى طلبيد . معاويه حبيب بن مسلمة الفهرى را فرستاد و عبد اللّه بن سعد ، معاوية بن حديج [ 1 
  ] را فرستاد و قعقاع بن عمرو از كوفه بيرون آمد و همه بر مركبان تيز تك نشسته راهى مدينه شدند . در كوفه كسانى به پا خاستند و ديگران را به يارى مردم مدينه فرا مىخواندند . از ميان صحابه ، عقبة بن عامر و عبد اللّه بن ابى اوفى و حنظلة الكاتب و از تابعين ، مسروق الاسود و شريح و عبد اللّه بن حكيم در كوفه برخاستند ، و در بصره ، انس بن مالك و عمران بن حصين و هشام بن عامر و از تابعين ، كعب بن سوار و هرم بن حيان قيام كردند و در شام و مصر نيز جماعتى از صحابه و تابعين به يارى عثمان اقدام نمودند .\r\nروز جمعه‌اى ، عثمان بر منبر رفت و براى مردم سخن گفت . گفت : اى مردم ، اللّه . اللّه .\r\n\r\n\r\n","description":"","footnote":"\r\n[ ( 1 ) 
  ] جريح .\r\n","page_name":" 582 ","page_number":606},
  {"content":"\r\n\r\nبه خدا سوگند مردم مدينه مىدانند كه محمد شما را لعنت كرده است . بياييد خطا را به صواب بزداييد . محمد بن مسلمه گفت : من به اين امر شهادت مىدهم . حكيم بن جبله او را بنشاند .\r\nزيد بن ثابت بن شهادت برخاست ديگرى او را بنشاند . آنگاه سنگباران كردند تا از مسجد بيرونشان راندند . چند سنگ نيز بر عثمان آمد و او را از منبر فرو افكند . سعد بن ابى وقاص و حسين و زيد بن ثابت و ابو هريره به دفاع از او دست يازيدند . عثمان به خانهء خود داخل شد . و از آنان خواست كه برگردند ، آنان نيز برگشتند . در اين حال على و طلحه و زبير به عيادت عثمان رفتند . چند تن از بنى اميه از جمله مروان در نزد او بودند . به على گفتند : تو ما را هلاك كردى ، اين كارها كار تو است . به خدا سوگند اگر به آن آهنگى كه كرده‌اى دست يا بى ، دنيا بر تو خواهد شوريد . على خشمناك برخاست و آنان به خانه‌هاى خود رفتند .\r\nعثمان از آغاز محاصره سى روز با مردم نماز خواند . ولى بعدا او را از نماز منع كردند و امير مصريان غافقى بن حرب العكى به جاى او به نماز ايستاد . مردم مدينه سلاح گرفته در خانه‌ها و باغ‌هاى خود ماندند . مدت محاصره به چهل روز رسيد . گويند كه عثمان به ابو ايوب الانصارى فرمان داد تا به نماز بايستد ، او نيز چند روزى نماز خواند . پس از او على به نماز ايستاد . و گويند كه على سهل بن حنيف را گفت : دههء اول ذو الحجه را با مردم نماز بخواند ولى نماز عيد را خود با مردم خواند و پس از آن با مردم نماز مىخواند تا عثمان كشته شد .\r\nدر باب محاصرهء عثمان مىگويند كه : محمد بن ابى بكر و محمد بن حذيفه در مصر بودند و مردم را عليه عثمان برمىانگيختند . چون مصريان در ماه رجب چنان وانمودند كه به حج بيرون مىروند ولى قصد قتل يا خلع عثمان را داشتند ، افزون بر عبد الرحمان بن عديس كه سردارشان بود ، محمد بن ابى بكر نيز با آنان بود . عبد اللّه بن سعيد نيز از پى آنان روان شد ، ولى محمد بن ابى حذيفه در مصر بماند . عبد اللّه بن ابى سرح در ايله بود كه شنيد مصريان عثمان را در محاصره افكنده‌اند و محمد بن حذيفه بر مصر استيلا يافته است . اين بود كه شتابان به مصر آمد . ولى او را از دخول به شهر منع كردند و او به فلسطين بازگشت و تا كشته شدن عثمان در آن ديار بماند .\r\nاما مصريان چون در ذو خشب فرود آمدند ، عثمان به خانهء على آمد و موضوع قرابت را پيش كشيد و خواست كه سوار شود و نزد آنان رود و آنان را پراكنده سازد ، مباد راه گستاخى در پيش گيرند . على به او گفت : من با تو سخن بسيار گفتم ، ولى تو هر بار از سخن من سر برتافتى و از ياران خود پيروى نمودى . - يعنى مروان و معاويه و ابن عامر و ابن ابى سرح و سعيد - اينك آنان را به چه شرطى بازگردانم ؟ گفت : بدان شرط كه هر چه تو فرمايى ، چنان كنم و از ياران خود فرمان نبرم و از تو فرمان برم . على با سى تن از مهاجران و انصار ، چون سعيد بن زيد و ابو جهم العدوى و جبير بن مطعم و حكيم بن حزام و مروان بن الحكم و سعيد بن العاص و عبد الرحمان بن عتاب و از انصار ، ابو اسيد الساعدى و ابو حميد و زيد بن ثابت\r\n\r\n","description":"","footnote":"","page_name":" 583 ","page_number":607},
  {"content":"\r\n\r\nو حسان و كعب بن مالك ، و از عرب نيار بن مكرز برنشست و نزد مصريان آمد . على و محمد بن مسلمه با مردم سخن گفتند . آنان به سخن آن دو گوش دادند و بازگشتند . ابن عديس به محمد بن مسلمه گفت : آيا ما را به محاجتى فرا مىخوانى ؟ گفت آرى : از خداى بترس و اينان را كه همراه تو آمده‌اند ، از مخالفت با امامشان بازگردان . او به ما وعده داده كه از كردار خويش بازگردد . مردم به مدينه بازگشتند و على نزد عثمان آمد و او را از بازگشتن مصريان آگاه كرد . روز ديگر مروان نزد او آمد و او را گفت : به مردم بگوى كه مصريان بازگشتند و هر چه دربارهء امامشان شنيده بودند باطل بوده است . اگر چنين نكنى مردم از ديگر شهرها مىآيند ، آن وقت حادثه‌اى پديد مىآيد كه تو را توان دفع آن نيست . عثمان چنين كرد . چون براى مردم سخن گفت ، از هر سو صدا برخاست : كه اى عثمان ، به درگاه خداوند توبه كن . نخستين اينان عمرو بن العاص بود . عثمان دست به آسمان برداشت و گفت : من توبه كردم . عمرو بن العاص ، برخاست و به قرارگاه خود به فلسطين رفت . در آنجا خبر محاصره و قتلش را شنيد . و گويند كه چون على از نزد مصريان بازگشت ، از عثمان خواست كه با مردم سخن گويد و پيش از آنكه ديگران بيايند به مردم بگويد كه از كردارهاى خويش توبه كرده است . عثمان چنين كرد و براى مردم سخن گفت و در برابرشان توبه نمود و گفت : من نخستين كسى هستم كه پند مىگيرم و از خداوند طلب آمرزش مىكنم و از آنچه كرده‌ام ، توبه مىنمايم . اشرافتان بيايند و آراء خود را براى من باز نمايند . به خدا سوگند اگر اداى حقى مرا به بردگى كشد به شيوهء بردگان خواهم زيست و همانند آنان به خوارى خواهم افتاد .\r\nشما را خشنود خواهم ساخت و از شما روى در پردهء حجاب نخواهم كشيد . سپس خود گريست و مردم نيز گريستند و به خانهء خود داخل شد .\r\nچند تن از بنى اميه آمدند و او را در اين باب سرزنش كردند ، اما نائله بنت الفرافصه - زن او - آنان را ملامت و تهديد كرد ولى آنان همچنان زبان به عيبجويى از او گشوده داشتند .\r\nو او را به خاطر آن وحشت كه بر او چيره شده بود ، و آن توبه كه به هنگام وحشت كرده بود ، تحقير نمودند . در اين حال مردم بر در سراى او گرد آمده بودند ، چنان كه از شانه‌هاى يك ديگر بالا مىرفتند . عثمان مروان را گفت : با اينان سخن بگوى . مروان رو در روى مردم قرار گرفت و درشتگويى آغاز كرد و گفت : آيا شما آمده‌ايد كه پادشاهى ما را از دستمان به درآوريد ؟\r\nبه خدا سوگند . اگر ما را قصد بدى داشته باشيد ، آنچه از ما خواهيد ديد ، خوشحالتان نخواهد كرد و عاقبت رايتان ، محمود نخواهد بود . اينك به خانه‌هاى خود بازگرديد ، هرگز نمىتوانيد بر ما غلبه كنيد و آنچه را در دست داريم ، از ما بازستانيد .\r\nاين خبر به على رسيد ، سخت برآشفت . و عبد الرحمان بن الاسود بن عبد يغوث را گفت :\r\nآيا ديروز سخن عثمان را و امروز تهديد مروان را شنيدى ؟ بار خدايا به داد مردم برس . اگر در خانهء خود بنشينم ، مىگويد مرا ترك كرده‌اى و حق خويشاوندى از ياد برده‌اى و اگر سخن\r\n\r\n","description":"","footnote":"","page_name":" 584 ","page_number":608},
  {"content":"\r\n\r\nگويم آنگاه هر چه خود خواهد ، آن كند . بازيچهء دست مروان شده و با آن سالخوردگى و صحبت رسول خدا ( ص ) ، مروان هر جا كه خواهد ، او را مىراند . پس خشمناك برخاست و نزد عثمان رفت . و سخن مروان را سخت تقبيح كرد و گفت : اكنون كه به سرزنش تو آمده‌ام چون بروم ديگر باز نمىگردم . تو شرافت خود را از ميان بردى و رأى ديگران را بر رأى خود چيره گردانيدى . آنگاه زنش نائله ، كه سخنان على را شنيده بود ، داخل شد و از اينكه عثمان به فرمان مروان كار مىكند او را نكوهش كرد و از او خواست كه صلاح كار خود از على خواهد . اين بار عثمان كسى را از پى على فرستاد ولى على بازنگشت . عثمان شب هنگام خود به خانهء على آمد و خواست كه على با او مدارا كند و به او قول داد كه در رأى خود ثابت قدم باشد . على گفت : پس از آنكه مروان بر در خانهء تو مىايستد و مردم را مىآزارد و به آنها دشنام مىدهد چه فايده ؟ عثمان در حالى كه مىگفت : مرا واگذاشتى و مردم را بر من دلير كردى ، از نزد على بيرون آمد . على گفت : به خدا سوگند من بيش از ديگر مردم از تو دفاع كرده‌ام و چون چيزى مىگفتم كه مىپنداشتم تو آن را پذيرفته‌اى ، مروان مىآمد چيز ديگر مىگفت و تو سخن او را مىگرفتى و سخن مرا ترك مىگفتى .\r\nپس آب را بر روى عثمان بستند . على از اين امر سخت خشمناك شد تا آنگاه كه سقايان را نزد عثمان فرستاد . بعضى گويند : به هنگام محاصرهء عثمان ، على در خيبر بود . چون آمد ، مردم نزد طلحه گرد آمده بودند . عثمان نزد او آمد و گفت : يا على ، مرا با تو حق برادرى است و خويشاوندى و دامادى . و اگر هيچ يك از اينها نبود بر طبق سنت جاهليت ، براى بنى عبد مناف ننگ است كه قبيله تيم كار را از دستشان به در كند . على ، نزد طلحه آمد ، و گفت :\r\nاين چه كارى است كه مىكنى ؟ طلحه گفت : يا ابا الحسن ، پس از آنكه زمام كارها از دست‌ها به در رفته است . على به بيت المال رفت و هر چه در آن بود ، بر مردم پخش كرد و طلحه تنها ماند . عثمان از اين واقعه خشنود شد . طلحه نزد او آمد و گفت : نيامده‌اى كه توبه كنى ، بلكه در كار خود شكست خورده‌اى . اى طلحه خداوند از تو حساب خواهد كشيد .\r\nگويند كه چون مصريان بازگشتند ، محمد بن مسلمه نزد آنان رفت . آنان نامه‌اى به او دادند و گفتند آن را در بويب نزد غلام عثمان يافته‌اند و آن غلام بر يكى از اشتران صدقه سوار بوده ، و در آن نامه به تازيانه زدن عبد الرحمان بن عديس و عمرو بن الحمق و عروة بن البياع و به زندانى ساختن و تراشيدن سر و ريش و بردار كردن بعضى فرمان رفته است . و بعضى گويند كه : آن نامه را نزد ابو الاعور السلمى يافته بودند . مصريان بازگشتند . كوفيان و بصريان نيز بازگشتند و چون محمد بن مسلمه سبب پرسيد ، گفتند با على و سعد بن ابى وقاص و سعيد بن زيد صحبت كرده‌ايم آنان به ما وعده داده‌اند كه با او گفتگو كنند . بايد على با ما نزد عثمان بيايد . آنگاه على و محمد بن مسلمه نزد عثمان رفتند و آنچه را مردم مصر گفته بودند ، برايش بازگفتند . عثمان سوگند خورد كه از چنين نامه‌اى خبر ندارد . محمد گفت : راست مىگويد ،\r\n\r\n","description":"","footnote":"","page_name":" 585 ","page_number":609},
  {"content":"\r\n\r\nاين نامه كار مروان است . و مصريان داخل شدند و ابن عديس از عبد اللّه بن سعد ابن ابى سرح شكايت كرد كه چه كارهايى كرده است و چون گويند ، چرا چنين كند نامهء عثمان را نشان مىدهد . سپس گفت كه ما براى كشتن تو آمده بوديم . على و محمد ما را بازداشتند و ضمانت دادند كه تو از همهء اين اعمال باز خواهى گشت . ما نيز بازگشتيم تا اين نامه را يافتيم . و در اين نامه تو به عبد اللّه بن سعد بن ابى سرح فرمان داده‌اى كه ما را تازيانه زند و به مدت‌هاى طويل حبس كند و ما را مثله نمايد و اين نامه به دست غلام تو بود و مهر تو بر آن بود .\r\nعثمان سوگند خورد كه نه خود اين نامه را نوشته و نه به ديگرى امر كرده و نه از آن خبر دارد . آنان پرسيدند : چه كسى ممكن است در كار شما اين همه گستاخ باشد ؟ در هر يك از اين دو صورت تو مستحق خلع از مقام خلافت هستى . زيرا نمىتوان امور مسلمانان را به دست كسى داد كه تا اين پايه ناتوان باشد . خود را خلع كن . عثمان گفت : جامه‌اى را كه خداوند بر اندام من راست كرده است از تن بيرون نمىكنم ولى توبه مىكنم و از اعمال گذشتهء خويش باز مىگردم . گفتند : يك بار توبه كردن و توبه شكستنت را ديديم . بايد خود را از خلافت خلع كنى يا تو را خواهيم كشت . و اگر ياران تو ، به دفاع از تو برخيزند با آنان نيز نبرد خواهيم كرد تا بر تو دست يابيم . عثمان گفت : من كسى را به نبرد با شما تحريض نمىكنم .\r\nاگر چنين مىخواستم ، مىگفتم تا از اطراف سپاه به مدينه آيد . در اين ديدار ، گفتگوها به درازا كشيد . و آنان از نزد او بيرون آمدند و على به خانهء خود رفت و مصريان او را در محاصره گرفتند .\r\nعثمان به معاويه و ابن عامر نامه نوشت و از آنان يارى خواست . يزيد بن اسد القسرى از شام برخاست و با جماعتى به يارى او آمدند ولى در وادى القرى خبر قتل عثمان شنيدند و بازگشتند . و نيز گويند كه حبيب بن مسلمه از شام و مجاشع بن مسعود ، با جماعتى از بصره بيامدند ، در ربذه خبر قتل او را شنيدند . اينان نيز بازگشتند .\r\nاهل راز و خواص ياران او گفتند تا از على بخواهد جلو مردم را بگيرد . عثمان پس از چندى كه در اين امر درنگ كرد ، نزد على فرستاد . على پيام داد كه بايد اطمينان دهى كه آنچه خواهند ، عمل خواهى كرد . عثمان سه روز مهلت خواست تا به همهء شروط عمل كند . پس پيمان نامه‌اى نوشتند كه از آنان كه بر آنها ستمى رفته است رفع ستم كند و عاملانى را كه مردم نمىخواهند ، عزل كند . اما سه روز به سر آمد و هيچ اقدامى نشد و هيچ چيز دگرگون نگشت . مصريان از ذو خشب آمدند و خواستار برآورده شدن مواد عهدنامه شدند . عثمان سرپيچى كرد ، آنان نيز حلقهء محاصره را تنگ‌تر نمودند . عثمان كس فرستاد و على و طلحه و زبير را فرا خواند ، آنان را گرامى داشت و تحيت گفت و در حقشان دعا كرد . سپس گفت : شما را به خدا سوگند مىدهم آيا به ياد داريد كه به هنگام وفات عمر ، شما از خداوند به دعا خواستيد كه بهترين شما را براى شما برگزيند ؟ آيا خداوند دعاى شما را مستجاب\r\n\r\n","description":"","footnote":"","page_name":" 586 ","page_number":610},
  {"content":"\r\n\r\nنكرد ؟ يا مىپنداريد كه خداوند به امر خلافت مسلمانان توجهى ندارد ؟ يا مىگوئيد كه با اين امت در امر خلافت هيچ گونه مشورتى نشد و خداوند نيز اينك آنان را عهده‌دار امور خود ساخته است ؟ آيا نمىدانيد كه سرانجام كار من چه خواهد شد ؟ شما را سوگند مىدهم ، آيا سوابق مرا و حقوقى كه از آن نصيب من شود ، نمىدانيد ؟ پس ، از كشتن من باز ايستيد كه جز سه تن را نتوان كشت : يكى آن كس كه مرتكب زناى محصنه شده باشد و يكى كه ، پس از ايمان آوردن كافر گرديده باشد و يكى كه ، مرتكب قتل نفس شده باشد و كسى را كشته باشد كه مستحق كشتن نبوده است . پس اگر مرا بكشيد شمشير بر گردن‌هاى خود نهاده‌ايد و همچنان آتش اختلاف در ميان شما شعله‌ور خواهد بود .\r\nدر پاسخ او گفتند : اما در باب برگزيده شدن تو پس از عمر ، خداوند تعالى هر چه كند ، خير است و تو را وسيلهء آزمايش بندگان خود قرار داده ، اما حق و سابقهء تو كه گفتى ، درست است ولى تو خود مىدانى كه از آن پس مرتكب چه اعمالى گرديده‌اى و ما از بيم آنكه در آتيه چه فتنه‌اى برپا خواهد گشت ، اينك از اقامهء حق باز نخواهيم ايستاد . اما اينكه گفتى كه تنها سه تن را مىتوان كشت ، نه چنين است كه ، در كتاب خدا كسى را نيز كه در زمين فساد كند و كسى را كه ستمى كند و براى ستم خود دست به كشتار زند و كسى را كه حق را فرو پوشد و به خاطر اين عمل خود ، دست به كشتن برد ، نيز مستحق كشتن دانسته است . و تو در شمار اينان هستى . عثمان خاموش شد و در خانهء خود بماند و مردم را سوگند داد كه بازگردند . مردم همه بازگشتند ، جز حسن بن على و محمد بن طلحه و عبد اللّه بن الزبير .\r\nاين محاصره چهل روز مدت گرفت . در روز هجدهم خبر آمد كه لشكرهايى از شهرها به راه افتاده‌اند و به مدينه مىآيند . و اين سبب شد كه حلقهء محاصره تنگ‌تر و استوارتر گردد . مردم را از ديدار او بازداشتند و آب را به رويش بستند . عثمان نزد على و طلحه و زبير و زنان پيامبر كس فرستاد و آب خواست . على بامداد پگاه سواره بيامد و گفت : اى مردم اين كار كه شما مىكنيد ، نه به كار مؤمنان شباهت دارد و نه به كار كافران . ايرانيان و روميان ، اسير را آب و نان مىدهند . آنان نپذيرفتند و على بازگشت . سپس ام حبيبه بر استرش سوار با بعضى وسائل بيامد . و گفت : وصيت‌نامه‌هاى بنى اميه نزد اين مرد است آنها را مىخواهم . مباد اموال يتيمان و بيوه‌زنان ايشان از ميان برود . گفتند : نه به خدا اجازه نمىدهيم و بر روى استر او زدند ، چنان كه نزديك بود او را بر زمين افكند . مردم ام حبيبه را به خانه‌اش بردند .\r\nدر يكى از اين روزها عثمان در مقابل مردم قرار گرفت و از حقوق و سوابق خود سخن گفت . بعضى فرياد زدند : از امير المؤمنين دست برداريد . مالك اشتر بيامد و جمعيت را از هم مىشكافت و مىگفت : فريبتان ندهد . عايشه به قصد حج بيرون شد . برادر خود محمد بن ابى بكر را طلبيد ولى او نزد عايشه نرفت . حنظلة الكاتب گفت : ام المؤمنين ترا فرا مىخواند از پى او نمىروى و اين سفهاء عرب را در كارى كه انجام آن حلال نيست ، متابعت مىنمايى . اگر كار\r\n\r\n","description":"","footnote":"","page_name":" 587 ","page_number":611},
  {"content":"\r\n\r\nبه غلبه كشد ، بنى عبد مناف بر تو غلبه يابند . آنگاه حنظله به كوفه رفت . طلحه و زبير از آنچه با على و ام حبيبه رفته بود ، آگاه شدند و در خانه‌هاى خود ماندند . آل حزم از فرصت‌هايى كه پديد مىآمد ، سود مىبردند و به او آب مىرسانيدند . ابن عباس يكى از مدافعان خانهء عثمان بود . عثمان به او گفت كه : با مردم حج كند . او گفت : جهاد با اينان را دوست‌تر دارم . عثمان او را سوگند داد و ابن عباس به حج رفت .\r\nچون مردم مصر ديدند كه حجاج قصد آنان را دارند و لشكرها از شهرها مىآيند آهنگ قتل عثمان ( رض ) كردند و گفتند جز قتل او ، به اين غائله پايان ندهد . پس بر در ايستادند تا آن را بگشايند . حسن بن على و عبد اللّه بن الزبير و محمد بن طلحه و مروان و سعيد بن العاص و جمعى از فرزندان صحابه كه همراه آنان بودند ، مانع آمدند . و با آنان جنگ در پيوستند و آنان را واپس راندند . عثمان آنان را از قتال منع كرد و سوگند داد كه به درون آيند و در را بر روى خود ببندند . مهاجمان آتش آوردند و در را به آتش كشيدند و داخل شدند . عثمان نماز مىخواند و سورهء طه را آغاز كرده بود . چون نمازش پايان يافت به خواندن قرآن نشست .\r\nاين آيه را مىخواند :  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ  . سپس به كسانى كه در كنار او بودند گفت : رسول خدا ( ص ) با من عهدى كرده و من در انجام آن پايدارى مىكنم . و مردم را از قتال منع كرد و به حسن اجازت داد كه نزد پدر خود بازگردد و او را سوگند داد و حسن سرباز زد و همچنان به نبرد در مقابل او ، در ايستاد . مغيرة بن الاخنس بن شريق شتابان با جماعتى از مكه به يارى او آمد و جنگيد تا كشته شد . ابو هريره نيز بيامد و فرياد زد كه : اى مردم ، چيست كه من شما را به رهايى مىخوانم و شما مرا به آتش دعوت مىكنيد و به جنگ درايستاد . اما خانه را از پشت آن از جانب خانهء عمرو بن حزم تسخير كردند و جمعى بدان داخل شدند و كسانى كه بر در ايستاده بودند ، آگاه نبودند . مردى داخل خانه شد و با عثمان در باب خلع از خلافت گفتگو كرد . او نپذيرفت . او بيرون آمد و ديگرى داخل خانه شد و هر كس او را اندرز مىداد كه خود را از خلافت خلع كند و از نزد او بيرون مىآمد و از قوم كناره مىگرفت . تا آنگاه كه ابن سلام آمد و مردم را موعظه كرد و آنان آهنگ قتل او كردند . محمد بن ابى بكر بر او داخل شد و مدتى گفتگو كرد - كه ما را نيازى به ذكر آن نيست - او نيز شرمگين از نزد او بيرون آمد . در اين ميان مردم بر او داخل شدند و يكى از آنان شمشيرى بر او نواخت .\r\nزنش نائله خود را بر روى او انداخت و با دست خود ضربات شمشير را دفع مىكرد . تا انگشتان دستش بيفتاد . پس عثمان را كشتند و خون او بر قرآنى كه در مقابلش بود ريخت .\r\nچند تن از غلامان او ، با قاتلانش روبرو شدند و از دو جانب كسانى كشته شدند . پس هر چه در خانه داشت و هر چه زنان بر خود آويخته بودند حتى چادر نائله را به غارت بردند . آنگاه به بيت المال حمله آوردند و آنجا را نيز به باد غارت دادند . خواستند سرش را از تن جدا كنند .\r\n\r\n","description":"","footnote":"","page_name":" 588 ","page_number":612},
  {"content":"\r\n\r\nزنان نگذاشتند و ابن عديس گفت : رهايش كنيد .\r\nگويند كسى كه عثمان را كشت كنانة بن بشر التجيبى بود . عمرو بن الحمق او را چند ضربه زد و عمير بن ضابى كه پدرش در زندان عثمان مرده بود ، بر او جست و يكى از دنده‌هايش را بشكست .\r\nقتل عثمان در هجدهم ماه ذو الحجه بود ، پيكرش سه روز در خانه ماند .\r\nسپس حكيم بن حزام و جبير بن مطعم ، نزد على آمدند . على اجازت داد كه دفنش كنند . جنازهء او را ميان مغرب و عشاء بيرون آوردند . زبير و حسن و ابو جهم بن حذيفه و مروان با او بودند و بعضى گويند و حكيم . و گويند كه جمعى متعرض آن شدند و تا نگذارند كسى بر آن نماز بخواند . على كس فرستاد و آنان را براند . بعضى گويند : على و طلحه بر جنازهء او حاضر بودند . همچنين زيد بن ثابت و كعب بن مالك .\r\nعمال او به هنگام مرگش اينان بودند : در مكه ، عبد اللّه بن الحضرمى و در طائف ، قاسم بن ربيعة الثقفى و در صنعاء ، يعلى بن منيه و بر جند ، عبد اللّه بن ربيعه و در بصره و بحرين ، عبد اللّه بن عامر و در شام ، معاوية بن ابى سفيان و در حمص ، عبد الرحمان بن خالد و در قنسرين ، حبيب بن مسلمه و در اردن ، ابو الاعور السلمى و در فلسطين ، علقمة بن حكيم الكندى و در بحرين ، عبد اللّه بن قيس الفزارى . و در مسند ، قضاء ابو الدرداء . و در كوفه ، ابو موسى الاشعرى و نيز او عهده‌دار نماز بود و قعقاع بن عمرو مسئول امور جنگى . و بر خراج ، سواد جابر المزنى و بر همهء خراج ، سماك الانصارى و در قرقيسيا ، جرير بن عبد اللّه و در آذربايجان ، اشعث بن قيس و در حلوان ، عتيبة بن النهاس و در اصفهان ، سائب بن الاقرع و در ماسبذان ، خنيس و بر بيت المال ، عقبة بن عمرو و بر قضاء ، زيد بن ثابت .\r\n\r\n","description":"","footnote":"","page_name":" 589 ","page_number":613},
  {"content":"\r\n\r\n\r\nبيعت با على [ ع 
  ]\r\nچون عثمان كشته شد ، طلحه و زبير و مهاجران و انصار نزد على آمدند تا با او بيعت كنند . على سرباز زد و گفت : اگر وزير شما باشم بهتر است تا امير شما باشم . هر كس را كه شما برگزينيد ، من بدان راضى هستم . آنها اصرار ورزيدند و گفتند : ما هيچ كس را شايسته‌تر از تو نمىدانيم و جز تو را اختيار نمىكنيم . تا او را به قبول بيعت واداشتند . پس على به مسجد آمد و با او بيعت كردند . نخستين كسى كه دست بيعت دراز كرد طلحه بود و سپس زبير . البته على آن دو را در بيعت مخير كرد . گويند آن دو بعد از چهار ماه گفتند كه مجبور شده‌اند و سپس به مكه رفتند . مردم ديگر بيعت مىكردند . سعد را آوردند ، او به على گفت :\r\nوقتى همهء مردم با تو بيعت كردند ، من نيز بيعت مىكنم . گفتند : وا گذاريدش . ابن عمر را آوردند ، او نيز چنين گفت . پس گفت : مرا كفيلى دهيد . على گفت كفيلى نمىيابم . مالك اشتر گفت : بگذاريد او را بكشم . على گفت : واگذاريدش من خود كفيل او هستم .\r\nانصار نيز بيعت كردند و از آن ميان : حسان بن ثابت و كعب بن مالك و مسلمة بن مخلد و ابو سعيد الخدرى و محمد بن مسلمه و نعمان بن بشير و زيد بن ثابت و رافع بن خديج و فضالة بن عبيد و كعب بن عجره و سلمة بن سلامة بن وقش ، در بيعت تأخير كردند . همچنين از مهاجران ، عبد اللّه بن سلام و صهيب بن سنان و اسامة بن زيد و قدامة بن مظعون و مغيرة بن شعبه بيعت را به تعويق افكندند .\r\nنعمان بن بشير انگشتان نائله زن عثمان و جامهء عثمان را كه در آن به قتل رسيده بود ، برداشت و براى دادخواهى به شام رفت .\r\nگويند كه چون عثمان كشته شد ، امارت مدينه پنج روز بر عهدهء غافقى بن حرب قرار گرفت . او كسى را مىطلبيد كه زمام امور را به دست گيرد و كس به او پاسخ نمىداد .\r\nمصريان نزد على آمدند ، على نپذيرفت . كوفيان پيش زبير و بصريان نزد طلحه رفتند ، هر دو امتناع كردند . آنگاه نزد سعد و ابن عمر كس فرستادند ، قبول نكردند . حيران درماندند . ديدند\r\n\r\n","description":"","footnote":"","page_name":" 590 ","page_number":614},
  {"content":"\r\n\r\nكه بازگشتشان بدون آنكه امامى تعيين شده باشد ، موجب خلاف و فساد خواهد شد . پس مردم مدينه را گرد آوردند و گفتند : شما اهل شورى هستيد و حكمتان بر امت نافذ . امام را تعيين كنيد و ما تابع شما هستيم ، دو روز به شما مهلت مىدهيم . اگر خليفه‌اى اختيار نكرديد ، فلان و فلان و فلان را مىكشيم و به چند تن از اكابر اشارت كردند . مردم نزد على آمدند .\r\nاو عذر آورد و امتناع كرد . گفتند اگر نپذيرى ، به اسلام آسيبى خواهد رسيد . على به آنان وعدهء فردا داد . فرداى آن روز بيامدند : در ميان بصريان ، حكيم بن جبله بود . او زبير را به اكراه حاضر كرده بود . و در ميان كوفيان مالك اشتر بود او طلحه را آورده بود . آن دو با على بيعت كردند و به مسجد روان شدند . على گفت : اين امر مربوط به شماست ، هيچ كس را در آن حقى نيست مگر آنكه شما بخواهيد . ديروز كه جدا شديم من نمىخواستم و شما اصرار مىورزيديد . گفتند : بر همان قرار ديروز هستيم . على گفت : خدايا تو شاهد باش . پس گروهى را كه در بيعت تأخير كرده بودند ، بياوردند . گفتند ما بدان شرط بيعت مىكنيم كه كتاب خدا اجرا گردد . سپس عامهء مردم بيعت كردند و على براى مردم سخن گفت و مردم را موعظه نمود .\r\nاين واقعه در روز جمعهء پنج روز از ذو الحجه باقى مانده اتفاق افتاد . آنگاه على به خانهء خود بازگشت . طلحه و زبير نزد او آمدند و گفتند كه : به هنگام بيعت ، شرط اقامهء حدود كرده‌ايم .\r\nاكنون بايد حد خدا را بر قاتلان اين مرد - يعنى عثمان - اجرا نمايى . على گفت : تا مردم آرام نگيرند و كارها استقرار نيابد ، آنچه را كه شما مىخواهيد ميسر نيست . چون مردم آرام گرفتند و كارها استقرار يافت ، حق هر كس را خواهم گرفت . آنان از نزد او برفتند و سخن در باب قاتلان عثمان بالا گرفت . خروج قريش از مدينه بر على گران آمد بويژه از آن پس كه مروان و بنى اميه به شام گريختند . اين بود كه براى ايشان سخن گفت و فضائلشان را برشمرد و گفت كه به آنان و رأى و نظرشان نيازمند است .\r\nروز سوم فرمود تا منادى كنند كه اعراب به بلادشان برگردند ولى آنان از فرمان او سرباز زدند و سبائيان نيز به تحريك مشغول بودند . طلحه و زبير نزد او آمدند و گفتند :\r\nما را بگذار تا به كوفه و بصره برويم و مردم را بسيج كنيم . على از آن دو مهلت خواست .\r\nپس مغيرة بن شعبه نزد او آمد و از او خواست كه حكامى كه اكنون هستند ، همچنان بمانند تا كارها به استقرار افتد و آنگاه هر كه را خواهد عوض كند . على از او نيز مهلت خواست . روز ديگر پگاه بيامد و از او خواست ، هر چه زودتر عمال خود را عوض كند .\r\nچون ابن عباس نزد او آمد و از ماجرايى كه ميان او و مغيره گذشته بود ، سؤال كرد و على او را از آن خبر داد ابن عباس گفت : ديروز از روى نيكخواهى سخن گفته بود و امروز از روى بدخواهى . على پرسيد : راه چيست ؟ گفت : آن بود كه پيش از كشته شدن يا به هنگام كشته شدن آن مرد ، تو از مدينه به مكه مىرفتى . اما امروز بنى اميه مىخواهند مردم را به اشتباه اندازند ، بدين سان بخشى از اين حادثه را به گردن تو اندازند اكنون صلاح در اين است كه\r\n\r\n","description":"","footnote":"","page_name":" 591 ","page_number":615},
  {"content":"\r\n\r\nمعاويه را در مقام خود رها كنى . على گفت : و اللّه جز شمشير نصيبى از من نخواهد داشت .\r\nابن عباس گفت : تو مردى دلير هستى ولى در جنگ صاحب رأى و انديشه نيستى - آيا نشنيده‌اى كه رسول خدا ( ص ) مىگفت كه : الحرب خدعة . گفت : بلى شنيده‌ام . ابن عباس گفت :\r\nبه خدا سوگند اگر گوش به من سپارى ، چنان مىكنم كه نتوانند پيش از تو هيچ تصميمى بگيرند .\r\nو هيچ نقصانى از تو سر نزند و مرتكب هيچ خطايى نشوى . پس گفت : اى ابن عباس ، من از اين حسابگريهاى تو و معاويه سر در نمىآورم . ابن عباس گفت : گوش به من دار و به ملك خود در ينبع برو و در خانه را بر روى خود ببند تا عرب هر در بزند ، هيچ كس چون تو نيابد . ولى اگر امروز با اينان برخيزى ، فردا خون عثمان را به گردن تو خواهند نهاد . و على از اين كار تن زد و گفت : تو مرا راهنماى و چون مخالفت كردم از من اطاعت كن . آسان‌ترين كار تو ، اطاعت از من است . اكنون به شام رو كه تو را والى آن ديار كرده‌ام . گفت : بنابر اين معاويه مرا به خاطر قتل عثمان خواهد كشت يا به حبس خواهد افكند . و به خاطر خويشاوندى كه ميان ما است ، بر من سخت خواهد گرفت . پس براى او نامه بنويس و او را وعده‌هاى نيكو ده . على از راى او سر برتافت .\r\nمغيره مىگفت : او را نصيحت كردم ، ولى او نپذيرفت . آنگاه مغيره خشمناك شد و به مكه رفت .\r\nعلى از آن پس عاملان خود را به شهرها فرستاد . عثمان بن حنيف را بر بصره فرستاد و عمارة بن شهاب را كه از مهاجران بود بر كوفه و عبيد اللّه [ 1 
  ] بن عباس را بر يمن و قيس بن سعد را بر مصر و سهل بن حنيف را بر شام حكومت داد . عثمان بن حنيف وارد بصره شد ، جمعى با او از در اطاعت درآمدند و جمعى راه مخالفت پيش گرفتند و گفتند بنگريم تا مردم مدينه چه مىكنند ، ما به آنان اقتدا مىكنيم عماره چون به كوفه آمد ، وقتى كه به زباله رسيد طليحة بن خويلد را ديد . خويلد به او گفت بازگرد كه مردم هيچ كس را به جاى ابو موسى نمىپذيرند ، اگر درنگ كنى ، گردنت را مىزنند . عبد اللّه بن عباس به يمن مىرفت ، يعلى بن منيه همهء اموالى را كه گرد آورده بود ، برداشت و به مكه رفت و عبيد اللّه به يمن درآمد . اما قيس بن سعد را كه به مصر مىرفت در ايله جماعتى از مصريان او را ديدند و پرسيدند : تو كيستى ؟ گفت : قيس بن سعد ، از اطرافيان شكست‌خوردهء عثمان ، به دنبال كسى مىگردم كه به او پناه برم و از او يارى جويم . و به راه خود ادامه داد تا به مصر رسيد ، در آنجا امر خويش آشكار كرد و مردم دو گروه شدند : بعضى از او فرمان بردند و بعضى گفتند بايد صبر كنند تا ببينند على با قاتلان عثمان چه مىكند . سهل بن حنيف به جانب شام رفت ، در تبوك به جماعتى كه مىآمدند برخورد كرد و گفت : من حاكم شام هستم . گفتند : اگر كسى\r\n\r\n\r\n","description":"","footnote":"\r\n[ ( 1 ) 
  ] عبد اللّه .\r\n","page_name":" 592 ","page_number":616},
  {"content":"\r\n\r\nجز عثمان ترا فرستاده است بايد كه بازگردى ، او نيز بازگشت . چون او بازگشت و خبرهاى ديگر رسيد على طلحه و زبير را فرا خواند و گفت : آنچه شما را از آن مىترسانيدم ، فراز آمد .\r\nآن دو گفتند : اكنون ما را اجازت ده كه از مدينه بيرون رويم . على نامه‌اى به ابو موسى نوشت و آن را با معبد الاسلمى نزد او فرستاد . ابو موسى در جواب از فرمانبردارى و بيعت مردم كوفه نوشت و كسانى را كه به اكراه بيعت كرده بودند و كسانى را كه از روى رضا بيعت كرده بودند ، يك يك نام برد ، چنان كه گويى على آنان را مىديد . نيز نامه‌اى به معاويه نوشت و آن را با سبرة الجهنى ، نزد معاويه فرستاد و معاويه تا سه ماه پس از قتل عثمان جوابى نداد .\r\nسپس قبيصهء عبسى را فرا خواند و نامه‌اى مهر برنهاده با عنوان از معاويه به على به او داد و فراياد او نمود كه چه بگويد ، آنگاه او را با فرستادهء على بازگردانيد . پيك معاويه در ماه ربيع الاول وارد مدينه شد و چنان كه معاويه او را تعليم داده بود ، طومار را روى دست بلند كرده بود تا همه بنگرند و آن را به على داد . چون على طومار را گشود هيچ در آن نبود .\r\nبه فرستادهء معاويه گفت : چه اتفاقى افتاده ؟ گفت : در امان هستم ؟ گفت : آرى . گفت : مردمى را ترك كردم كه جز قصاص نمىخواهند . گفت : از چه كسى ؟ گفت : از تو . از شام كه مىآمدم شصت هزار پير را ديدم كه در پاى جامهء عثمان كه آن را به منبر دمشق آويخته‌اند ، گريه مىكردند . على گفت : بار خدايا ، تو مىدانى كه من از خون عثمان برى هستم . كشندگان عثمان ، به خدا سوگند ، نجات يافته‌اند مگر اينكه خدا بخواهد . سپس او را نزد معاويه باز گردانيد . سبائيان فرياد زدند اين سگ را كه از سوى سگان آمده است ، بكشيد . مرد قاصد فرياد زد : اى آل مضر اى آل قيس ، به فرياد من رسيد افراد قبايل مضر او را يارى دادند .\r\nمردم مدينه مىخواستند بدانند كه نظر على دربارهء معاويه و جنگ با اهل قبله چيست ؟\r\nزياد بن حنظلة التميمى كه از نزديكان على بود ، ساعتى در كنار او نشست . على به او گفت :\r\nبراى نبرد شام بسيج كنيد . زياد گفت : آهستگى و مدارا بهتر است . آنگاه على اين شعر را خواند :\r\n متى تجمع القلب الذكى و صارما * و انفا حميا تجتنبك المظالم \r\nزياد دانست كه قصد نبرد دارد ، آنگاه نزد كسانى كه او را بدين كار برانگيخته بودند ، باز آمد و آنان را از قصد على آگاه كرد . پس طلحه و زبير از او اجازت خواستند و به عنوان عمره ، به مكه رفتند . على عزم خروج به شام كرد و مردم مدينه را به قتال شاميان فرا خواند . و گفت : به سوى اين مردمى كه مىخواهند جمعيت شما را پراكنده سازند ، به راه افتيد . شايد خداوند به وسيلهء شما كسانى را كه دست به فساد گشوده‌اند ، به صلاح آرد و كسانى را كه بر خلاف شما برخاسته‌اند ، از ميان بردارد . پس مردم را براى نبرد شام مجهز كرد و علم را به دست محمد بن الحنفيه داد و ميمنه را به عبد اللّه بن عباس داد و ميسره را به عمر بن ابى سلمه و به قولى عمرو بن سفيان بن عبد الاسد و ابو ليلى بن عمر بن الجراح برادرزاده ابو عبيدة بن\r\n\r\n","description":"","footnote":"","page_name":" 593 ","page_number":617},
  {"content":"\r\n\r\nالجراح را در مقدمه فرستاد . و به هيچ يك از كسانى كه عليه عثمان خروج كرده بودند ، مقامى نداد . و تمام بن العباس را به جاى خود در مدينه نهاد و قثم بن العباس را به حكومت مكه گسيل داشت . و به قيس بن سعد كه در مصر بود و عثمان بن حنيف كه در بصره بود و ابو موسى كه در كوفه بود نوشت كه مردم را به نبرد با شام دعوت كنند . در همان حال كه او مشغول بسيج لشكر به شام بود او را خبر دادند كه مردم مكه نيز راه خلاف پيموده‌اند . اين بود كه رفتن به شام را به فرصتى ديگر گذاشت .\r\n\r\nجنگ جمل\r\nچون خبر وقايع مكه به على رسيد ، براى مردم سخن گفت و گفت : بدانيد كه طلحه و زبير و عايشه دست به دست هم داده تا امارت مرا نقض كنند و مردم را به اصلاح فرا خوانده‌اند و من صبر خواهم كرد ، اگر آنان دست بازداشتند ، من نيز دست باز مىدارم و گرنه به سوى آنان خواهم رفت . و مردم مدينه را به نبرد فرا خواند ولى مردم مماطله كردند . على كميل نخعى را نزد عبد اللّه بن عمر فرستاد . چون بيامد به او گفت : كه با من قيام كن . گفت : من از مردم مدينه‌ام ، هر چه كنند من هم همان خواهم كرد . على گفت مرا كفيلى ده كه تو از مدينه بيرون نخواهى رفت . گفت . نه . پس او را به حال خود واگذاشت . عبد اللّه بن عمر به مكه رفت ، او به دختر على ام كلثوم گفته بود كه از مردم مدينه شنيده است كه در يارى على درنگ خواهند كرد و او فرمانبردار على است و اينك به قصد عمره به مكه مىرود ولى از فردا براى على خبر آوردند كه او به شام رفته است . على از هر سو به طلب او كس فرستاد .\r\nمردم مدينه به هيجان آمده بودند و ام كلثوم سوار شده نزد پدر آمد على در بازار بود و آنچه را كه از عبد اللّه بن عمر شنيده بود به او بازگفت . على از تعقيب و جستجوى ابن عمر بازايستاد و به قول او اعتماد ورزيد . آنگاه نزد مردم مدينه آمد و برايشان سخن گفت و آنان را به جنگ برانگيخت . مردم كم كم به او پاسخ دادند . اول كسى كه دعوت او را اجابت كرد ، ابو الهيثم بن التيهان بود و او از بدريان بود و ديگر خزيمة بن ثابت بود - و اين خزيمه آن خزيمه ذو الشهادتين نيست - چون زياد بن حنظله درنگ مردم را در پاسخ گفتن به على ديد ، خود برخاست و گفت : هر كس در يارى تو درنگ كند ، من با تو هستم و براى تو نبرد مىكنم .\r\nسبب اجتماع عايشه و طلحه و زبير در مكه آن بود كه - چنان كه گفتيم - به هنگامى كه عثمان در محاصره بود ، عايشه به مكه رفته بود . چون مناسك به جاى آورده به مدينه باز مىگشت در راه مردى از بنى ليث را كه از خانوادهء مادرى او بود ، ديد . او گفت كه عثمان را كشته‌اند و با على بيعت شده است . عايشه گفت : به خدا سوگند كه عثمان به ستم كشته شده و من به طلب خون او خواهم كوشيد . آن مرد گفت : اكنون چنين مىگويى و آن روز درباره او چيزهاى ديگر مىگفتى ؟ گفت : آنان نخست به توبه‌اش واداشتند و سپس به قتلش آوردند .\r\n\r\n","description":"","footnote":"","page_name":" 594 ","page_number":618},
  {"content":"\r\n\r\nاين بگفت و به مكه بازگشت . مردم گردش را گرفتند . عايشه گفت : مردمى كه از شهرها آمده بودند و بدويان و بردگان مدينه عليه آن كشتهء ستم جمع شدند و گفتند چرا فلان جوان تازه سال را حكومت داده است و حال آنكه پيش از او امثال آنان را حكومت داده بودند و چون هيچ حجتى عليه او نيافتند و هيچ عذرى نتوانستند آورد دشمنى آغاز كردند و حرمت و خونش را به بلد حرام و ماه حرام رعايت نكردند و مال او را به حرام گرفتند . به خدا سوگند يك انگشت عثمان ، از تمامى طبقات زمين از امثال آنان گرانبهاتر است . به خدا سوگند اگر عثمان را به خاطر آنكه مرتكب گناهى شده است ، كشته‌اند ، عثمان از آن گناه پالوده گشت ، چنان كه زر از آميخته آن و جامه از چرك آن پاك مىشود . عبد اللّه بن عامر الحضرمى كه از جانب عثمان عامل مكه بود گفت : من نخستين كسى هستم كه دعوت تو را اجابت مىكنم . بنى اميه نيز از او متابعت كردند . اينان بعد از قتل عثمان به مكه گريخته بودند . از آن ميان بودند ، سعيد بن العاص و وليد بن عقبه . در اين اوان عبد اللّه بن عامر از بصره و يعلى بن منيه از يمن با مالى بسيار به مكه آمدند . اموال يعلى ششصد شتر و ششصد هزار ( درهم ) بود . او در ابطح فرود آمد .\r\nطلحه و زبير از مدينه آمدند ، عايشه پرسيد : در مدينه چه خبر ؟ گفتند : مجبور شديم از مدينه و از مردمى بىسر و پا و مشتى اعراب كه بر نيكان خود غلبه يافته‌اند و هيچ حقى را نمىشناسند و هيچ باطلى را انكار نمىكنند ، بگريزيم . عايشه گفت : بر سر آنان بتازيم . ديگران گفتند : به شام مىرويم . ابن عامر گفت : معاويه شام را بسنده است ، به بصره رويم . من در آنجا دستى دارم و طلحه نيز هوادارانى دارد . برخى بر او اعتراض كردند كه چرا بصره را رها كرده و به مكه آمده است ، در هر حال انديشهء او را پذيرفتند و گفتند : كسانى كه با ما هستند ، نتوانسته‌اند شورش مدينه را تحمل كنند در آنجا با ما ، در باب بيعت على احتجاج مىكنند ، اما اگر به بصره برويم ، همچنانكه مردم مكه را به قيام واداشته‌ايم آنان را نيز به قيام وادار خواهيم كرد . بدين امر اتفاق كردند و عبد اللّه بن عمر را نيز به قيام فرا خواندند .\r\nاو اباء كرد و گفت : من از مردم مدينه‌ام هر چه آنان كردند ، همان خواهم كرد .\r\nزنان پيامبر مىخواستند كه با عايشه روانهء مدينه شوند . چون او به بصره حركت نمود با او همراهى نكردند . تنها حفصه خواست با او برود ولى برادرش ، عبد اللّه بن عمر او را منع نمود . ابن عامر و يعلى بن منيه با مال و مركب‌هايى كه آورده بودند او را يارى و همراهى كردند . و ميان مردم منادى كردند و مركب خواستند . تا ششصد شتر با بار به راه انداختند و هزار تن از مردم مكه و مدينه همراه او شدند . مردم همچنان به آنان پيوستند تا شمارشان به سه هزار رسيد . ام الفضل مادر عبد اللّه بن عباس مردى را اجير كرد تا خبر با نامه به على رساند . عايشه و همراهانش به راه افتادند . مروان بن الحكم نزد طلحه و زبير آمد و گفت : بر كدام يك از شما فرماندهى را واگذارم تا با مردم نماز بخواند ؟ پسر زبير گفت : بر پدرم . و\r\n\r\n","description":"","footnote":"","page_name":" 595 ","page_number":619},
  {"content":"\r\n\r\nپسر طلحه گفت : بر پدر من . عايشه نزد مروان كس فرستاد و او را گفت : مىخواهى ميان ما اختلاف بيفكنى ؟ خواهرزادهء من با مردم نماز خواهد خواند .\r\nدر ذات عرق ، عايشه با زنان پيامبر كه همه مىگريستند ، وداع كرد . سعيد بن العاص به مروان بن الحكم و ياران او گفت كه در باب خونبهايشان با عايشه و طلحه و زبير گفتگو كنند . گفتند ما مىرويم شايد همهء قاتلان عثمان را بكشيم . سپس نزد طلحه و زبير آمد و گفت : اگر شما پيروز شويد ، چه كسى را به امارت بر مىداريد . گفتند يكى از ما دو تن را كه مردم اختيار كنند . گفت : چون به طلب خون عثمان بيرون آمده‌ايد ، خلافت را به فرزندان عثمان واگذاريد . گفتند : چگونه مىتوان پير مردان مهاجرين را واگذاريم و خلافت را به فرزندان آنان دهيم . و گفت : كوشش من جز آن نيست كه خلافت را از فرزندان عبد مناف بيرون كنم . پس او بازگشت و عبد اللّه بن خالد بن اسيد نيز بازگشت و مغيرة بن شعبه و كسانى از قبايل ثقيف كه همراه او بودند بازگشتند ، ولى آن قوم به راه خود ادامه دادند ، ابان و وليد پسران عثمان نيز با آنان بودند .\r\nيعلى بن منيه ، عايشه را بر اشترى به نام عسكر سوار كرد . اين اشتر را به صد دينار خريده بود و گويند به هشتاد دينار و گويند از آن مردى بود از قبيلهء عرينه كه در راه آن را با ناقه‌اى و هزار درهم ، يا چهارصد درهم عوض كرد . از او راه را پرسيدند آن مرد راهنماى آنان شد تا بر آبى به نام حوأب گذارشان افتاد . سگان آن نواحى بر ايشان پارس كردند عايشه از آن مرد نام آن آب را پرسيد ، گفت : آب حوأب . عايشه گفت : مرا بازگردانيد كه روزى كه زنان پيامبر در نزد او بودند ، گفت : كاش مىدانستم كدام يك از شماست كه سگان حوأب برايش پارس خواهند كرد . سپس شتر خود را خوابانيد و يك روز و يك شب آنان را نگه داشت . تا آنگاه كه فرياد برآمد خود را برهانيد كه على بر سر شما تاخت مىآورد . پس به بصره حركت كردند . چون به دروازه بصره رسيدند ، عمير بن عبد اللّه التميمى با آنان روبرو گرديد و اشارت كرد كه عبد اللّه بن عامر نزد آنان رود . پس عايشه او را بفرستاد و با او نامه‌اى به رجال بصره ، چون احنف بن قيس و صبرة بن شيمان [ 1 
  ] و امثال ايشان نوشت و خود در حفير منتظر جواب بماند .\r\nچون خبر به مردم بصره رسيد ، عثمان بن حنيف ، عمران بن حصين را بخواند او مردى از عوام بود و نيز ابو الاسود را دعوت كرد و او مردى از خواص بود . و گفت نزد اين زن برويد و بنگريد قصد كجا دارد و چه كسانى با او هستند . آنان در حفير نزد او آمدند و گفتند : امير ما ، ما را فرستاده است تا بپرسيم كه قصد كجا دارى ؟ گفت : مردم بىسر و پا و وازدگان قبايل ، كردند آنچه كردند . من بيرون آمده‌ام تا به مسلمانان اعلام كنم كه چه حادث شده و اكنون\r\n\r\n\r\n","description":"","footnote":"\r\n[ ( 1 ) 
  ] سمره .\r\n","page_name":" 596 ","page_number":620},
  {"content":"\r\n\r\nمردم در چه هستند و از اين پس چه خواهد شد و چسان بايد در اصلاح آن بكوشند . سپس اين آيه را خواند :  لا خَيْرَ فِي كَثِيرٍ مِنْ نَجْواهُمْ  تا آخر آيه .\r\nپس آن دو قاصد كه از سوى عثمان بن حنيف آمده بودند ، نزد طلحه رفتند و از او پرسيدند كه براى چه امرى آمده است ؟ گفت : براى طلب خون عثمان . آن دو پرسيدند : مگر تو با على بيعت نكرده بودى ؟ گفت آرى ، بيعت كردم ولى شمشير بر سرم بود و من بيعت على را بر هم نمىزدم اگر ميان ما و قاتلان عثمان ، حايل نشده بود . زبير نيز سخنانى از اين دست بگفت . آنان نزد عثمان بن حنيف بازگشتند و آنچه رفته بود ، بگفتند . عثمان گفت :\r\nانا للّه و انا اليه راجعون . سوگند به پروردگار كعبه ، آسياب اسلام به چرخش افتاد . سپس گفت :\r\nرأى بزنيد . عمران گفت خود را به كنارى بكش . گفت : نه در مقابلشان مىايستم تا امير - المؤمنين بيايد . هشام بن عامر نيز بيامد و او را به مسالمت و مسامحه فرا خواند تا آنگاه كه فرمان على برسد . نيز سر بر تافت و مردم را به گرفتن سلاح فرمان داد . سپس كسى را واداشت تا در ميان مردم سخن گويد تا بنگرد كه مردم چه مىگويند . مردى گفت : به اين قوم اگر از ترس چيزى آمده‌اند ديارشان در جايى است كه پرنده هم در آنجا در امان است . و اگر براى خونخواهى عثمان آمده‌اند ، ما كه عثمان را نكشته‌ايم . پس از من فرمان بريد تا همه را به جايى كه از آن آمده‌اند ، باز گردانيم . اسود بن سريع السعدى برخاست و گفت : اينان آمده‌اند تا براى قصاص كردن قاتلان عثمان ، از ما و ديگران يارى خواهند . مردم بر او سنگ انداختند .\r\nعثمان بن حنيف دانست كه آنان را در بصره طرفدارانى است . و اين امر را براى خود شكستى يافت .\r\nعايشه و همراهانش به مربد رسيدند و عثمان بن حنيف نيز با ياران خود به جانب او روان شد . چون سپاه بصره حاضر شد ، طلحه از جانب راست مربد به سخن برخاست و حمد و ثناى خداوند به جاى آورد و از عثمان و فضايل او ياد كرد و مردم را به خونخواهى او برانگيخت . زبير نيز چنين سخنانى گفت . آنگاه عثمان بن حنيف كه سپاه او در جانب چپ مربد بود ، سخن آغاز كرد و گفت شما با على بيعت كرديد اينك آمده‌ايد و اين سخنان مىگوئيد .\r\nآنگاه عايشه سخن گفت . و گفت : مردمى كه عثمان را در امورى خطا كار دانستند و در مدينه نزد ما آمدند ، ما آنان را گروهى فاجران يافتيم و عثمان را نيكوكار و متقى شناختيم . اما آنان قصد ديگرى داشتند . پس شمارشان افزون شد و بر خانهء او حمله آوردند و او را كشتند و حرام‌ها را حلال شمردند ، بىهيچ عذرى . آنچه بر شماست كه پيش از هر كار ديگر انجام دهيد ، اين است كه قاتلان عثمان را بگيريد و برابر كتاب خدا با آنان رفتار نمائيد . سپس اين آيه را خواند :  أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ اللَّهِ لِيَحْكُمَ بَيْنَهُمْ  الى آخر آيه . در ميان ياران عثمان بن حنيف ، اختلاف افتاد برخى با عايشه موافقت كردند و بعضى مخالفت . و زبان به لعن و طعن يك ديگر گشودند . و عايشه به جانب مربد روان شد . جارية\r\n\r\n","description":"","footnote":"","page_name":" 597 ","page_number":621},
  {"content":"\r\n\r\nبن قدامة السعدى نزد او آمد و گفت : اى مادر به خدا سوگند قتل عثمان از بيرون آمدن تو از خانه‌ات بر اين اشتر ملعون و دست به سلاح بردن اهميت كمترى داشت . ترا از سوى خداوند ستر و حرمت بود و تو ستر خود دريدى و حرمت خود را دستخوش تباهى كردى . اينك هر كس كه قصد قتال با تو كند ، چنان است كه قصد قتل تو كند . اگر به ميل و خواست خود نزد ما آمده‌اى به منزل خود بازگرد و اگر تو را به اكراه آورده‌اند از خدا و مردم يارى بخواه تا تو را به بازگشت يارى دهند .\r\nحكيم بن جبله سوار بر اسب پيش تاخت و جنگ درگرفت . ياران عايشه نيزه‌ها را آماده ساختند و بر دهانهء السكه زد و خوردى حاصل شد ، تاريكى شب دو گروه را از هم جدا ساخت و هر دو جانب در وحشت شب را به روز آوردند . حكيم بن جبله زبان به دشنام گشود مردى از عبد القيس بر او اعتراض كرد . حكيم به قتلش آورد . سپس زنى را نيز بكشت و قتال تا نيمروز ادامه داشت و از اصحاب عثمان بن حنيف جماعتى به قتل رسيدند . چون جنگ به هر دو گروه زيان‌هايى رسانيد ، نداى آشتى در دادند و بر اين نهادند كه رسولانى به مدينه فرستند كه اگر معلوم شد كه طلحه و زبير را به زور به بيعت واداشته‌اند عثمان بن حنيف بصره را به آنان تسليم كند و گرنه طلحه و زبير بازگردند .\r\nكعب بن سور القاضى به سوى مدينه روان شد تا در اين باب از مردم سخن پرسد . روز جمعه به مدينه آمد و از مردم سؤال كرد ، هيچ كس به او جواب نداد جز اسامة بن زيد كه گفت : آنان را مجبور به بيعت كردند . مردم او را زدند چنان كه نزديك بود ، بميرد . سپس صهيب و ابو ايوب و محمد بن مسلمه او را به منزلش بردند و از مرگ نجاتش دادند . كعب بيامد و خبر به على گفت : على به عثمان بن حنيف نامه نوشت كه : به خدا سوگند كسى اين دو را به بيعت مجبور نكرده است حال اگر مىخواهند بيعت خود باز پس گيرند ، هيچ عذرى ندارند و اگر جز اين مىخواهند بايد در اين كار بنگريم و بنگرند .\r\nچون كعب بازگشت و احوال مردم مدينه بازگفت . طلحه و زبير نزد عثمان بن حنيف كس فرستادند كه با يك ديگر ديدار كنند . عثمان سر برتافت و بدان نامه احتجاج كرد و گفت :\r\nاكنون جريان امر ديگرگون شده . طلحه و زبير مردم خود را جمع كردند و پس از نماز عشاء به مسجد آمدند . شبى سرد و تاريك بود . عبد الرحمان بن عتاب پيش رفت و شمشير در نگهبانان بيت المال كه جماعتى از سبابجه [ 1 
  ] و زط بودند ، نهاد . آنان چهل مرد بودند . در آن نبرد همه كشته شدند . پس عثمان بن حنيف را گرفتند و نزد طلحه و زبير كشيدند و همهء موى صورتش را تراشيدند و خبر به عايشه بردند . عايشه گفت آزادش كنيد ولى فرمان داد او را بزنند و بيرون كنند كسى كه زدن او را به عهده داشت مجاشع بن مسعود بود . برخى گويند\r\n\r\n\r\n","description":"","footnote":"\r\n[ ( 1 ) 
  ] سابحه .\r\n","page_name":" 598 ","page_number":622},
  {"content":"\r\n\r\nاتفاق كردند كه نامه به على نويسند و نوشتند . و در آن شب عثمان بن حنيف به نماز ايستاده بود كه بر او حمله‌ور شدند و قصد قتلش را داشتند ولى به خاطر انصار - چون از انصار بود - از مرگش درگذشتند و به زدن و بيرون كردنش بسنده كردند .\r\nطلحه و زبير براى مردم سخن گفتند : اى مردم بصره . از گناه توبه . ما مىخواستيم خليفه عثمان را سرزنش كنيم كه سفيهان حمله كردند و او را كشتند . مردم به طلحه گفتند : اما نامه‌هايى كه براى ما مىنوشتى ، جز اين بود . زبير گفت : اما من براى ايشان نامه ننوشته‌ام .\r\nو على را به قتل عثمان متهم نمود . مردى از عبد القيس گفت : اى مهاجران و انصار ، شما نخستين كسانى بوديد كه دعوت اسلام را اجابت كرديد و اين از فضايل شماست . آنگاه چند بار خليفه برنشانديد و با ما مشورت ننموديد همچنين خليفه را كشتيد باز ما بر كنار بوديم . آنگاه با على بيعت كرديد . و اينك آمده‌ايد كه ما را عليه او بسيج كنيد . پس قصد قتل اين مرد كرديد در حالى كه عشيره‌اش از او دفاع مىكردند . روز ديگر بر او و يارانش دست گشوديد و هفتاد تن از آنان را كشتيد .\r\nاز آنچه بر سر عثمان بن حنيف آورده بودند ، حكيم بن جبله خبر يافت و به ياريش آمد ، با جماعتى از عبد القيس . عبد اللّه بن الزبير را ديد . عبد اللّه پرسيد : به چه كار آمده‌اى ؟ گفت :\r\nآمده‌ام تا عثمان بن حنيف را آزاد كنيد و به همين حال باشيد ، تا على بيايد . شما خونى را كه خداوند ريختنش را حرام نموده ، بر زمين ريختيد و پنداريد كه به طلب خون عثمان آمده‌ايد و حال اينكه اينان عثمان را نكشته بودند . پس در ماه ربيع الاخر سال سى و شش نبرد چهار سردار آغاز شد : حكيم در برابر طلحه و ذريح در برابر زبير و ابن المحرش در برابر عبد الرحمان بن عتاب و حرقوص بن زهير در برابر عبد الرحمان بن الحارث بن هشام . جنگ به درازا كشيد تا از هر دو جانب جماعتى كشته شدند . حكيم و ذريح كشته شدند و حرقوص با بقاياى اصحابش به ميان قومش بنى سعد رفت . از پى او روان شدند و او را از بنى سعد طلب نمودند .\r\nبنى سعد طرفداران عثمان بودند . از آن پس كناره جستند . همهء قبايل عبد القيس و بسيارى از بكر بن وائل خشمگين شدند . طلحه و زبير فرمان بخشيدن مال به طرفداران خود دادند .\r\nافراد قبايل عبد القيس و بكر به بيت المال حمله آوردند و با آنان نبرد كردند و از دست يافتن به بيت المال منعشان كردند . عايشه شرح وقايع را به مردم كوفه نوشت و نامه‌هايى شبيه به آن به مردم يمامه و مدينه .\r\nاكنون به خبر على باز مىگرديم : چون على شنيد كه طلحه و زبير و عايشه به بصره رفته‌اند ، مردم مدينه را به يارى خود فرا خواند . نخست تعلل كردند . اما زياد بن حنظله و ابو الهيثم و خزيمة بن ثابت ( نه آن كه ذو الشهادتين بود ) و ابو قتاده دست يارى دادند .\r\nام سلمه پسر عمش را با او فرستاد على مىكوشيد پيش از رسيدن طلحه و زبير به بصره ، او به بصره برسد تا آنان را از هر اقدامى باز دارد .\r\n\r\n","description":"","footnote":"","page_name":" 599 ","page_number":623},
  {"content":"\r\n\r\nتمام بن عباس را در مدينه به جاى خود نشاند و به قولى سهل بن حنيف را و بر مكه قثم بن عباس را . در ماه ربيع الاخر سال سى و شش از مدينه حركت كرد . از كوفيان و مصريان زره پوشيده ، نهصد تن همراه او بودند . عبد اللّه بن سلام به او رسيد ، عنان اسبش را گرفت و گفت : يا امير المؤمنين از مدينه بيرون مرو ، اگر بيرون روى ، ديگر هيچ گاه دولت مسلمين بدان باز نمىگردد . مردم او را راندند . ولى على گفت : بگذاريدش ، چه مرد نيكويى است . او از اصحاب محمد ( ص ) است . وقتى به ربذه رسيد ، خبر آوردند كه گروه عايشه به بصره رسيده‌اند .\r\nعلى درنگ كرد تا در كار خود رأى زند . حسن ، پسرش به او پيوست او را به خاطر بيرون آمدنش از مدينه و نپذيرفتن رأى او ، گله كرد . على گفت : در چه كارهايى رأى تو را خلاف كرده‌ام . گفت : آن روز كه عثمان را محاصره كرده بودند ، گفتم از مدينه بيرون برو و در قتل او حاضر نباش . ديگر آنگاه كه گفتم بيعت مكن تا نمايندگان عرب و مردم شهرها بيايند .\r\nسوم به هنگام بيرون شدن اينان از مدينه ، ترا گفتم در خانه‌ات بنشين تا به نحوى مصالحه كنند . على گفت : اما بيرون شدن از مدينه به هنگام محاصره عثمان ، براى ما راهى نمانده بود كه بيرون رويم ، همچنانكه بر گرد عثمان احاطه كرده بودند بر گرد ما نيز احاطه كرده بودند .\r\nاما در باب بيعت ، كه مىگويى درنگ مىكردى تا مردم شهرها بيعت كنند ، مسئله ، مسئلهء مدينه بود نه عرب و مردم شهرها . رسول خدا وفات كرد و من از هر كس ديگر به جانشينى او سزاوارتر بودم ، مردم با ديگرى بيعت كردند من نيز در امر ابو بكر و عمر و عثمان از مردم مدينه پيروى كردم . پس عثمان را كشتند و بدون هيچ اجبار و اكراهى با من بيعت كردند .\r\nو من با اينان كه به فرمانبردارى من گردن نهادند ، با آنان كه علم مخالفت برداشته‌اند ، نبرد خواهم كرد ، تا خداوند ميان ما حكم كند كه او بهترين حكم كنندگان است . اما در اينكه مىگويى اكنون كه طلحه و زبير برخاسته‌اند ، من بنشينم ، اگر من در كارى كه مربوط به من است ننگرم ، چه كسى خواهد نگريست ؟ آنگاه محمد بن ابى بكر و محمد بن جعفر را به كوفه فرستاد تا مردم را بسيج كنند . و خود در ربذه ماند و مردم را به نبرد تحريض مىكرد و از مدينه ساز و برگ نبرد گرد مىآورد . يكى از اصحابش گفت : به ما بگوى كه چه قصد دارى ؟ گفت :\r\nاصلاح اگر بپذيرند ، و گرنه به آنان مهلت مىدهم ولى اگر به ما حمله كردند ، دفاع مىنمائيم .\r\nسپس جماعتى از قبيلهء طى بيامدند تا با او به جنگ روند . على آنان را پذيرفت و در حقشان ثنا گفت : آنگاه از ربذه حركت كرد . ابو ليلى بن عمرو بن الجراح را بر مقدمه فرستاد .\r\nو چون به فيد رسيد قبايل اسد و طى آمدند و خواستند كه همراه او باشند . گفت : در جاهاى خود بمانيد ، مرا مهاجرين بسنده‌اند . در اينجا مردى از مردم كوفه ، از بنى شيبان به او رسيد ، على از ابو موسى پرسيد . او گفت : اگر صلح بخواهيد خواهان صلح است و اگر جنگ بخواهيد با جنگ ميانه‌اى ندارد . على گفت : به خدا سوگند : خواستار صلح هستم مگر آنكه در برابر ما بايستند . سپس به ثعلبيه و اساد رسيد . در آنجاها از واقعهء عثمان بن حنيف و حكيم بن جبله\r\n\r\n","description":"","footnote":"","page_name":" 600 ","page_number":624},
  {"content":"\r\n\r\nآگاه شد . چون به ذو قار رسيد و عثمان بن حنيف را در آن وضع بديد ، گفت : تو به اجر و خيرى رسيده‌اى . بر اين مردم پيش از من دو تن خلافت راندند و به كتاب خدا عمل كردند ، سپس سومى آمد ، دربارهء او گفتند ، آنچه گفتند و كردند ، آنچه كردند . پس با من بيعت كردند . در ميان بيعت كنندگان طلحه و زبير هم بودند . اما آنان بيعت مرا شكستند و عليه من دست به دعوت زدند . و عجب در اين است كه آنان به خلافت ابو بكر و عمر و عثمان گردن نهادند و اينك به خلاف من برخاسته‌اند و مىدانند كه من فروتر از آنان نيستم . آنگاه زبان به نفرين آنان گشود . قبايل بكر بن وائل نيز پيشنهاد يارى كردند چون جوابى كه به طيئ و اسد داد ، به آنان نيز بداد .\r\nبه او خبر رسيد كه قبايل عبد القيس عليه طلحه و زبير قيام كرده‌اند . على آنان را ستايش كرد . اما محمد بن ابى بكر و محمد بن جعفر به كوفه رسيدند ، نامهء على را به ابو موسى دادند .\r\nبه فرمان ابو موسى مردم را دعوت كردند ولى هيچ كس به آنان پاسخ نداد . جمعى از مردم كوفه با ابو موسى مشاورت كردند كه به يارى على خروج كنند . ابو موسى گفت : خروج راه دنياست و نشستن راه آخرت آنها نيز همگى راه دوم را پيش گرفتند . محمد بن ابى بكر و محمد بن جعفر با ابو موسى درشتى كردند . ابو موسى گفت : بيعت عثمان هنوز بر گردن من و بر گردن على است . اگر بناست جنگ بكنيم ، بايد نخست قاتلان را هر جا كه باشند ، كيفر دهيم . آن دو در ذو قار نزد على باز آمدند و خبر باز آوردند . على مالك الاشتر را بخواند و گفت : در امر ابو موسى ، كار به دست تو است . تو و ابن عباس برويد و فساد را به صلاح آوريد . آن دو نزد ابو موسى آمدند و با او گفتگو كردند و خواستند تا مردم را به يارى على فرا خواند ، ولى او اجابت نكرد و گفت : تا باد فتنه ننشيند جز كناره گرفتن چاره‌اى نمىبينم . اشتر و ابن عباس بازگشتند . على ، پسر خود حسن و عمار بن ياسر را نزد ابو موسى فرستاد . و عمار را گفت : برو و اين فساد را به صلاح آور . آن دو به كوفه آمدند و به جانب مسجد روان شدند . چون ابو موسى بيرون آمد و حسن بن على را ديد ، در آغوشش كشيد و به عمار گفت : اى ابو اليقظان تو نيز با آنان كه بر امير المؤمنين جسارت ورزيدند ، جسارت ورزيدى و خود را در شمار فاجران درآوردى . عمار گفت : من كارى نكرده‌ام . حسن رو به ابو موسى كرد و گفت : چرا مردم را از ما باز مىدارى ؟ ما جز اصلاح نمىخواهيم . و كسى چون امير المؤمنين دست به كارى نمىزند كه تو از آن مىترسى . ابو موسى گفت : راست مىگويى ، پدر و مادرم فداى تو باد . ولى من از رسول خدا ( ص ) شنيده‌ام ، فتنهء نشسته بهتر است از فتنه برخاسته و فتنهء برخاسته بهتر است از فتنه‌اى كه پياده به راه افتاده باشد و فتنه‌اى كه پياده به راه افتاده باشد ، بهتر است از فتنه‌اى كه بر مركب سوار باشد . و مسلمانان برادرند و خون و مالشان محترم . عمار خشمگين شد و او را دشنام داد و مردى عمار را دشنام داد و شورش پديد آمد . ابو موسى آنان را به آرامش دعوت كرد . زيد بن صوحان با نامه‌اى كه عايشه براى مردم كوفه و نامه‌اى كه براى\r\n\r\n","description":"","footnote":"","page_name":" 601 ","page_number":625},
  {"content":"\r\n\r\nاو نوشته بود ، از راه پرسيد . زيد آن دو نامه را با نوعى انكار نسبت به عايشه ، براى مردم خواند . شبث بن ربعى او را دشنام داد و ابو موسى بار ديگر مردم را به آرامش دعوت كرد .\r\nو گفت تا پايان يافتن فتنه در خانه‌هاى خود بمانند و از او فرمان برند و قريش را كه دار الهجره را ترك گفته از اهل علم جدايى جسته‌اند رها كنند تا قضيه روشن شود . زيد بن صوحان او را ندا داد كه على را اجابت كند و به يارى او برخيزند . قعقاع بن عمرو نيز برخاست و گفت :\r\nچرا آشوب بر پا مىكنيد ؟ اين امير المؤمنين است كه اينك زمام امور را بر دست گرفته و شما را فرا مىخواند پس به يارى او به راه افتيد . عبد خير نيز سخنانى اينچنين گفت و افزود كه :\r\nاى ابو موسى ، آيا ميدانى كه طلحه و زبير با على بيعت كرده‌اند ؟ گفت : آرى . گفت : آيا از على كارى سر زده كه موجب نقض بيعت او شود ؟ گفت : نمىدانم . آن دو گفتند : خوب مىدانى . و ما ترا ترك مىگوئيم تا بدانى . سيحان بن صوحان ، سخنانى چون سخنان قعقاع گفت و مردم را به اطاعت از على دعوت كرد و گفت : على امين امت است و آگاه در دين .\r\nعمار گفت : على شما را دعوت مىكند كه بنگريد و حق را بشناسيد و همراه او جنگ كنيد نه بر ضد او . حسن گفت : دعوت ما را بپذيريد و ما را در حادثه‌اى كه ما و شما بدان گرفتار آمده‌ايم ، يارى كنيد . امير المؤمنين مىگويد : اگر من مظلوم هستم به يارى مظلوم برخيزيد و اگر ظالم هستم حق خود را از من بستانيد . به خدا سوگند طلحه و زبير نخستين كسانى بودند كه با من بيعت كردند و نخستين كسانى بودند كه راه غدر و بىوفايى در پيش گرفتند . مردم اجابت كردند . عدى بن حاتم قوم خود را تحريض كرد و حجر بن عدى نيز چنان كرد و همراه حسن ، نه هزار تن بيرون آمدند ششهزار تن از راه خشكى و باقى از آب .\r\nعلى بعد از حسن و عمار ، مالك اشتر را نيز به كوفه فرستاد . وقتى مالك وارد كوفه شد ، ابو موسى در مسجد بود و با حسن و عمار گفتگو مىكرد مردم نيز در مسجد گرد آمده بودند .\r\nاشتر بر قبايل كوفه گذر كرد و آنان را به قصر خواند و با جماعتى به قصر آمد و خود داخل آن گرديد و ابو موسى در مسجد براى مردم سخن مىگفت . و مىگفت : كه در هيچ عملى شركت نكنند و حسن مىگفت : از كارگزارى ما كناره بگير و منبر ما را رها كن . اشتر وارد قصر شد و فرمان داد غلامان ابو موسى از آنجا بيرون روند . ابو موسى سر رسيد و اشتر بر او بانگ زد كه :\r\nاى مادر فلان بيرون رو . ابو موسى يك شب از او مهلت خواست . مردم به قصر درآمدند تا اموال او را غارت كنند اشتر آنان را منع كرد . و مردم چنان كه گفتيم ، با حسن حركت كردند در اين جماعت ، رياست قبايل كنانه و اسد و تميم و رباب و مزينه را ، معقل بن يسار الرياحى بر عهده داشت و رياست قبايل قيس را ، سعد بن مسعود الثقفى ، عموى مختار ، و رياست قبايل بكر و تغلب ، را وعلة بن مجدوح الذهلى و رياست قبايل مذحج و اشعريان را ، حجر بن عدى و رياست بجيله و انمار و خثعم و ازد را مخنف بن سليم الازدى . رؤساى جماعت كوفيان قعقاع بن عمرو و سعد بن مالك و هند بن عمرو و هيثم بن شهاب بودند و رؤساى گروه‌هاى\r\n\r\n","description":"","footnote":"","page_name":" 602 ","page_number":626},
  {"content":"\r\n\r\nديگر ، زيد بن صوحان و مالك الاشتر و عدى بن حاتم و مسيب بن نجبه و يزيد بن قيس و امثال ايشان بودند . اينان نزد على ، به ذو قار آمدند . على بر آنان آفرين و خوش آمد گفت .\r\nو گفت : اى مردم كوفه ، شما را دعوت كردم تا با ما به ديدار برادرانمان از بصريان بياييد .\r\nاگر بازگشتند ، اين چيزى است كه ما مىخواهيم و اگر راه لجاج پيش گرفتند ، ما با آنان مدارا مىكنيم تا آنان تجاوز و تعدى پيش گيرند . و همواره راهى را كه به صلاح انجامد ، بر راهى كه به فساد كشد ، ترجيح خواهيم داد . ان شاء اللّه .\r\nمردم در ذو قار نزد او گرد آمدند . و افراد قبيلهء عبد القيس كه هزاران نفر بودند در ميان ذو قار و بصره منتظر او بودند . على ، قعقاع را فرا خواند - و او از اصحاب پيامبر بود - و او را به بصره فرستاد و گفت : آن دو مرد را ملاقات كن و آنان را به الفت و همكارى دعوت نماى و زيان بزرگ جدايى و تفرقه را براى آنان بگوى . سپس گفت : اگر چيزى گفتند كه پاسخ آن چيزى نبود كه من به تو سفارش كرده‌ام ، چه خواهى كرد ؟ قعقاع گفت : بدانچه تو فرمان داده‌اى با آنان ديدار خواهم كرد و چون سخنى گفتند كه پاسخ آن را تو فراياد نداده بودى به رأى و اجتهاد خود پاسخ خواهيم داد و جوابى شايسته خواهيم گفت . على گفت : چنين كن .\r\nقعقاع از نزد على بيرون آمد و به بصره شد . نخست نزد عايشه رفت و گفت : اى مادر ، چه باعث شده كه راهى اين سفر شوى ؟ عايشه گفت اصلاح امور مردم را مىخواستم . قعقاع گفت : كس بفرست تا طلحه و زبير بيايند و به گفتار من و آن دو گوش فرا دار . عايشه كس فرستاد و آن دو بيامدند . گفت : من از ام المؤمنين سؤال كردم كه سبب اين سفرش چه بوده ، گفت : اصلاح امور مردم . آن دو گفتند : ما نيز چنين مىگوئيم . قعقاع گفت : بگوييد كه اين اصلاح چگونه است ؟ گفتند : مثلا قاتلان عثمان را اگر كيفر ندهند چنان است كه حكم قرآن تعطيل شده است . قعقاع گفت : شما ششصد تن از مردم بصره را كشته‌ايد و ششهزار تن را خشمگين ساخته‌ايد تا از شما كناره گيرند . همچنين حرقوص بن زهير را طلب كرده‌ايد و ششهزار تن به جانبدارى از او برخاسته‌اند ، اگر با اينان قصد نبرد داشته باشيد ، مضر و ربيعه به خلاف شما برخواهند خاست و با شما ساز نبرد كنند ، اين چه اصلاحى است . عايشه گفت : تو چه مىگويى ؟ قعقاع گفت : چاره‌اش آرامش است . اگر خواهان عافيت باشيد ، شما را ارزانى خواهند داشت . شما كليدهاى خير باشيد و به بلا روى آور مشويد كه هم ما و هم شما را بر زمين مىزند . گفتند : درست است . نيكو گفتى اينك برگرد . اگر على بيايد و او نيز چنين نظرى داشته باشد . كارها به صلاح آيد . قعقاع برگشت و از آنچه رفته بود على را آگاه ساخت . على را از گفتار او خوش آمد و قوم آماده صلح شدند . اما نمايندگان مردم بصره پيش از بازگشت قعقاع ، نزد على آمده بودند . آنان نيز با مردم كوفه گفتگو كرده بودند و همه رأى به صلح داده بودند . سپس على خطبه خواند و گفت فردا حركت كنند و هيچ يك از كسانى كه عليه عثمان اقدامى كرده‌اند با او نيايند .\r\n\r\n","description":"","footnote":"","page_name":" 603 ","page_number":627},
  {"content":"\r\n\r\nاز مردم مصر ابن السوداء - عبد اللّه بن سبا - و خالد بن ملجم و مالك اشتر و كسانى ديگر كه از قتل عثمان خشنود بودند ، چون علباء بن الهيثم و عدى بن حاتم و سالم بن ثعلبة القيسى و شريح بن اوفى انجمن كردند و در باب آنچه على گفته بود رأى زدند . و گفتند او به كتاب خدا آگاه‌تر است و بيشتر از اينان به كتاب خدا عمل مىكند و اكنون چنين مىگويد .\r\nاگر ميانشان صلح افتاد شمار اندك ما در برابر كثرت جماعت آنان چه خواهد كرد . اشتر گفت :\r\nبه خدا سوگند هر دو جانب دربارهء ما يك رأى دارند . اگر صلح كنند ، خون ما را خواهند ريخت . پس بيائيد تا طلحه را به عثمان ملحق كنيم . ابن السوداء گفت : طلحه و اصحابش قريب به پنج هزار نفرند و شما دو هزار و پانصد تن . چگونه بر او دست خواهيد يافت .\r\nعلباء بن الهيثم گفت : از اين دو فرقه كناره گيريد تا كسى آيد كه شما به پايمردى او توانيد ايستاد . ابن السوداء گفت : مردم به خدا قسم همين را مىخواهند كه شما تنها شويد ، آنگاه نابودتان سازند . عدى بن حاتم گفت : من نه خشنودم نه ناخشنود ، اگر كار به آنجا كشد كه مىپنداريد ما را اسب و سلاح هست . اگر شما قدم پيش نهيد ، ما نيز پيش خواهيم نهاد و اگر باز ايستيد باز مىايستيم . سالم بن ثعلبه و سويد بن اوفى مىگفتند كه بايد جوانب كار را نيكو نگريست . ابن السوداء گفت : ياران ، پيروزى شما در اين است كه با مردم درآميزيد . پس با آنان همراه شويد ، چون اين دو فريق فردا به يك ديگر رسند آتش جنگ را برافروزيد چنان كه اينان را از جنگ چاره‌اى نباشد ، و چون به جنگ پرداختند ، خداوند آنان را از آنچه ناخوش داريد روى گردان خواهد ساخت ، و بدين تصميم پراكنده شدند . على لشكر براند تا بر قبايل عبد القيس فرود آمد . آنان به على پيوستند و با او روان گشتند . على در زاويه فرود آمد و از زاويه ، عازم بصره شد . طلحه و زبير و عايشه نيز از فرضه به راه افتادند و در نيمهء جمادى الاخره در موضع قصر عبيد اللّه بن زياد دو گروه به هم رسيدند . قبايل بكر بن وائل و عبد القيس همچنان به على مىپيوستند . اصحاب زبير توصيه كردند كه جنگ را آغاز كند ، اما او عذر خواست و به جريانى كه ميان او و قعقاع رفته بود ، اشارت كرد . ياران على نيز از او خواستند كه جنگ را آغاز كند ، على نيز نپذيرفت . از على پرسيدند : درباره كشتگان ما و ايشان چه بايد كرد ؟ على گفت : از ما و ايشان هر كس كشته شود و دلش براى خدا پاك باشد ، اميد است كه خداوند او را به بهشت برد . و سپاه خود را از جنگ با آنان نهى كرد . حكيم بن سلام و مالك بن حبيب را نزد ايشان فرستاد كه اگر شما بر همان قول و قراريد كه با قعقاع نهاده‌ايد پس دست از جنگ برداريد تا بنشينيم و در اين كار بنگريم . احنف بن قيس كه كناره گرفته بود نزد على آمد ، او بعد از قتل عثمان ، با على بيعت كرده بود و اين بيعت پس از بازگشتنش از حج بود . احنف گفت من با على بيعت نكردم تا آن وقت كه طلحه و زبير و عايشه را در مدينه ديدم و عثمان در محاصره بود و من مىدانستم كه او را خواهند كشت . از ايشان پرسيدم :\r\nبعد از عثمان با چه كسى بيعت كنم ؟ گفتند : با على . چون بازگشتم و عثمان كشته شده بود ،\r\n\r\n","description":"","footnote":"","page_name":" 604 ","page_number":628},
  {"content":"\r\n\r\nبا على بيعت كردم . چون به بصره آمدند ، مرا به قتال على خواندند و من حيران شدم كه آيا به آنان پاسخ نگويم يا بيعت خود نقض نمايم . گفتم : آيا شما مرا به بيعت با على فرمان نداده بوديد ؟ گفتند : بلى ، اما اينك آن بيعت بشكن و با ديگرى بيعت كن . گفتم : من بيعت خود نمىشكنم ، با ام المؤمنين هم جنگ نمىكنم ولى كناره مىجويم . اين بود كه احنف با قريب به شش هزار تن از بصره بيرون آمد و در جلحاء ، دو فرسنگى بصره اقامت گزيد .\r\nدر اين ايام نزد على آمد و على را ميان دو چيز مخير كرد يا همراه او بجنگد يا ده هزار شمشير را از او باز دارد . على دومين را اختيار كرد . احنف قبايل تميم و بنى سعد را به كناره گرفتن از جنگ دعوت كرد آنان نيز خود را كنارى كشيدند تا على پيروز شد . آنگاه نزد او آمدند و در زمرهء پيروان او قرار گرفتند .\r\nچون دو گروه روبروى هم قرار گرفتند ، طلحه و زبير از لشكر بيرون آمدند على نيز برفت ، چنان نزديك هم شدند كه گردن اسبهايشان به هم مىخورد . على گفت : ساز و برگ نبرد و و مردان و مركب‌ها گرد آورده‌ايد . اگر در نزد خدا عذرى آماده ساخته‌ايد ، آيا من برادر دينى شما نيستم ؟ ريختن خون من بر شما حرام است و ريختن خون شما بر من حرام . آيا چيزى پديد آمده كه ريختن خون مرا بر شما مباح ساخته است ؟ طلحه گفت : تو مردم را به كشتن عثمان تحريض كردى . على اين آيه خواند :  يَوْمَئِذٍ يُوَفِّيهِمُ اللَّهُ دِينَهُمُ الْحَقَّ  . و گفت :\r\nخداوند قاتلان عثمان را لعنت كند . اى طلحه ، تو با من بيعت نكردى ؟ گفت : آرى . ولى شمشير بر گردنم بود . سپس به زبير گفت : آن روز را به ياد دارى كه رسول خدا ( ص ) به تو فرمود :\r\nبا على مىجنگند و تو بر او ستم روا مىدارى ؟ گفت : آرى ولى اگر پيش از آنكه در اين راه قدم گذارم ، اين واقعه را به ياد آورده بودم هرگز بدين سفر نمىآمدم . به خدا سوگند هرگز با تو جنگ نخواهم كرد و از هم جدا شدند .\r\nعلى به ياران خود گفت : زبير قول داده كه با شما جنگ نكند . زبير نيز نزد عايشه بازگشت و گفت : از آن وقت كه خود را شناخته‌ام ، مىدانسته‌ام در چه وضعى هستم ، مگر اكنون كه نمىدانم . عايشه گفت : مىخواهى چه كنى ؟ گفت : آنان را رها كنم و بروم .\r\nپسرش عبد اللّه گفت : از پرچم‌هاى پسر ابو طالب ترسيده‌اى و مىدانى كه آن پرچم‌ها را جوانانى دلير بر دست دارند و در زير آنها مرگ سرخ كمين كرده ، از اين رو مىترسى . زبير گفت : قسم خورده‌ام كه با على جنگ نكنم . گفت : براى قسمت كفاره بده ، پس غلام خود مكحول را آزاد كرد . نيز گويند : چون ديد كه عمار ياسر در سپاه على است و پيامبر گفته بود عمار را گروه باغى مىكشد ، خواست كه خود را به يك سو كشد .\r\nمردم بصره سه گروه بودند : گروهى با على و گروهى با عايشه و گروهى كه خود را به يكسو كشيده بودند ، چون احنف بن قيس و عمران بن حصين .\r\nعايشه به ميان قبايل ازد آمد . رئيس آنان صبرة بن شيمان بود . كعب بن سور به صبرة\r\n\r\n","description":"","footnote":"","page_name":" 605 ","page_number":629},
  {"content":"\r\n\r\nگفت : خود را به يكسو كشد ، ولى او نپذيرفت . با عايشه قبايل بسيارى دست يارى داده بودند ، چون رباب ، به سردارى منجاب بن راشد و بنى عمرو و بنى تميم ، به سردارى ابو الجرباء و بنى حنظله ، به سردارى هلال بن وكيع و سليم ، به سردارى مجاشع بن مسعود و بنى عامر غطفان ، به سردارى زفر بن الحارث و ازد به سردارى صبرة بن شيمان و بكر به سردارى مالك بن مسمع و بنى ناجيه به سردارى خريت بن راشد و اينان قريب به سى هزار تن بودند و شمار لشكريان على بيست هزار تن . هر دو جانب ، شكى در صلح نداشتند . حكيم [ 1 
  ] و مالك را نزد على فرستادند و گفتند ما با همان قرار كه با قعقاع نهاده شده ، موافق هستيم . ابن عباس نزد طلحه و زبير آمد و محمد بن طلحه ، نزد على آمد . و اميد به صلح فزونى مىگرفت . اما آن گروه كه شورش عليه عثمان را برانگيخته بودند ، آن شب به سگالش نشستند و آن بدترين سگالش بود . اينان تصميم گرفتند كه آتش جنگ را در ميان مردم برافروزند . در تاريكى شب جنگ را آغاز كردند و هيچكس از توطئه آنان خبر نداشت . مضر قصد مضر كرد و ربيعه قصد ربيعه و يمن قصد يمن و تيغ در يك ديگر نهادند . مردم بصره شوريدند و هر قومى رو در روى حريف خود درايستاد . طلحه و زبير ، عبد الرحمان بن الحارث بن هشام را به ميمنه فرستادند . اينان از ربيعه بودند و عبد الرحمان بن عتاب را به ميسره و خود سوار شده به قلب سپاه روى آوردند و مىپرسيدند اين چه غوغايى است ؟ گفتند : شب هنگام كوفيان بر سر ما تاختند .\r\nطلحه و زبير گفتند : على دست بر نمىدارد تا خون‌ها ريخته شود . اينان نيز به لشكر على حمله آوردند على و لشكرش چون آواز دشمن شنيدند ، پرسيدند : اين چه غوغاست ؟ گفتند : جز اين نمىدانيم كه قومى به ما شبيخون زدند و ما آنان را باز پس رانديم ديديم ، آنان آماده پيكارند ، على بر اسب نشست و فرماندهان ميمنه و ميسره را به جايگاههاى خود بفرستاد . و فرياد برآورد كه طلحه و زبير دست بر نمىدارند تا خون‌ها ريخته شود . و مردم را ندا داد : بس كنيد . همه بر آن نهاده بودند كه دست از جنگ بدارند تا براى جنگ دليلى روشن پديد آيد .\r\nآنگاه گفت : فرارى را نكشيد ، مجروح را نكشيد و جامه از تن مقتولان بيرون مياوريد .\r\nكعب بن سور ، نزد عايشه آمد و گفت : اينان جز جنگ نخواستند . شايد خداوند به وسيله تو كارها را به صلاح آورد . سوار شو و نزد آن قوم برو . پس بر هودج او زره پوشيدند و او را در جايى نگهداشتند كه صداها را مىشنيد . دو گروه همچنان مىجنگيدند تا اصحاب جمل شكست خوردند و طلحه را تير بر پاى آمد . به بصره داخل شد و خون از پايش برفت تا بمرد .\r\nزبير به خاطر آن سخن كه از على شنيده بود ، به وادى السباع رفت . گذارش به سپاه احنف افتاد . عمرو بن جرموز از پى او روان شد و همواره از او سؤال مىكرد ، تا به نماز ايستاد\r\n\r\n\r\n","description":"","footnote":"\r\n[ ( 1 ) 
  ] حاكم .\r\n","page_name":" 606 ","page_number":630},
  {"content":"\r\n\r\nپس او را كشت و اسب و سلاح و خاتمش را براى احنف آورد . احنف گفت : به خدا سوگند نمىدانم كار درستى كرده‌اى يا نادرست . ابن جرموز ، نزد على آمد و به حاجب گفت : براى كشندهء زبير اجازهء ورود بگير . على به حاجب خود گفت : او را اجازه ده و هم بشارت به آتش .\r\nچون خبر هزيمت به بصره رسيد و ديدند كه جمل عايشه را سواران در ميان گرفته‌اند ، بازگشتند و بار ديگر آتش جنگ شعله كشيد .\r\nعايشه قرآنى به كعب بن سور داد و گفت مردم را به اين قرآن فرا خوان . كعب بن سور به جانب لشكر على آمد ، ولى سبائيه تيربارانش كردند و نيز هودج عايشه را به تير بستند .\r\nعايشه فرياد به استغاثه برداشت و قاتلان عثمان را نفرين كرد . مردم نيز صدا به نفرين بلند كردند . على گفت : اين چه صدا است ؟ گفتند : عايشه بر قاتلان عثمان نفرين مىكند . على گفت : بار خدايا قاتلان عثمان را لعنت كن . آنگاه عايشه به ميمنه و ميسره كس فرستاد و آنان را به پايدارى تحريض كرد . مضريان كوفه و بصره بيامدند و در برابر جمل به دفاع ايستادند تا ناتوان شدند .\r\nزيد بن صوحان و برادرش سيحان ، از مردم كوفه ، كشته شدند و برادرشان صعصعه برايشان مرثيه سرود .\r\nمردم حمله آوردند و يمنيان كوفه و قبايل ربيعهء كوفه باز پس نشستند ، آنگاه بازگشتند .\r\nپرچمدارشان كشته شد و ده تن پياپى پرچم را برداشتند و كشته شدند تا آنگاه كه زيد بن قيس آن را برداشت و پايدارى ورزيد . و به خاطر پرچم ، ربيعه بن زيد و عبد اللّه بن رقيه و ابو عبيدة بن راشد بن سلمه به قتل رسيدند . كار سخت شد . ميمنه كوفه به قلب ريخت و ميسره كوفه به قلب ريخت . ميمنه اينان و ميسره آنان و ميسره اينان و ميمنه آنان در هم آميخت .\r\nدليران مضر از هر دو جانب فرياد مىزدند و مردم خود را به ثبات دعوت مىكردند و فرمان مىدادند كه دست و پاها را قطع كنند . دست عبد الرحمان بن عتاب پيش از كشته شدنش ، از تن جدا شد . قبايل ازد و بنى ضبه و بنى عدى بن عبد مناف بر گرد جمل عايشه پاى ميفشردند بسيارى كشته شدند و دست و پاهاى بسيار قطع گرديد . جناح‌ها به قلب پيوستند . و محمد بن طلحه ، فرمانده آنان بود . عدى بن زيد حمله‌اى آورد و چشمانش كور شد و اشتر نيز حمله‌اى كرد و كشتار نمود تا به جمل رسيد . در زير مهار آن چهل يا هفتاد تن كه همه از قريش بودند ، به قتل رسيدند . عبد اللّه بن زبير زخم برداشت و عبد الرحمان بن عتاب و جندب بن زهير العامرى و عبد اللّه بن حكيم بن حزام كه پرچم قريش را به دست داشت ، كشته شدند . ابن عبد اللّه را اشتر به قتل آورد . عدى بن حاتم نيز او را يارى داده بود . نيز اسود بن ابى البخترى كه مهار جمل را به دست گرفته بود ، كشته شد ، پس از او عمرو بن الاشرف الازدى با سيزده تن از اهل بيت خود كشته شد . مروان بن الحكم و عبد اللّه بن زبير ، هر يك سى و هفت زخم نيزه و تير برداشته بودند على ندا داد : شتر را پى كنيد تا پراكنده شوند . مردى شتر را پى كرد و بيفتاد\r\n\r\n","description":"","footnote":"","page_name":" 607 ","page_number":631},
  {"content":"\r\n\r\nو فريادى سخت از مردم برخاست . پرچم ازد ، از مردم كوفه به دست مخنف بن سليم بود . چون او كشته شد ، برادرش صقعب آن را به دست گرفت و چون او كشته شد ، برادر ديگرش عبد اللّه آن را برداشت و چون او كشته شد ، علاء بن عروه آن را به دست گرفت و تا هنگام پيروزى در دست او بود . پرچم قبيلهء عبد القيس - از مردم كوفه - را قاسم بن سليم به دست داشت او با زيد و سيحان ، پسران صوحان كشته شدند . آنگاه پرچم را چند تن ديگر به دست گرفتند و از آن ميان عبد اللّه بن رقيه سپس منقد بن نعمان كشته شدند او پرچم را به پسرش مره داد و به هنگام پيروزى در دست او بود . پرچم بكر بن وائل را مردى از بنى ذهل به دست داشت بنام حارث بن حسان او و پنج تن از خاندان او ، كشته شدند . نيز مردانى از بنى محدوج [ 1 
  ] و سى و پنج تن از بنى ذهل كشته شدند .\r\nدر باب پى كردن جمل عايشه ، گويند كه : قعقاع مالك اشتر را كه تازه از نبرد در اطراف جمل آمده بود ، گفت كه : برگردد و جمل عايشه را پى كند ولى اشتر نرفت . آنگاه قعقاع خود حمله كرد و مهار در دست زفرين الحارث بود . در اين نبرد ، پيرمردانى از بنى عامر كشته شدند . قعقاع بجير بن دلجه از بنى ضبه را كه از ياران على بود ، فرمان داد و گفت :\r\nاى بجير به قوم خود ندا ده كه پيش از آنكه به آنان يا به ام المؤمنين آسيبى رسد ، شتر را پى كنند . پس بر ساق شتر ضربتى وارد آمد و او به پهلو روى زمين افتاد . قعقاع به كسانى كه در كنار آن بودند گفت : شما ايمن هستيد خود و زفر تنگ را بريدند و هودج عايشه را كه از بس تير بر آن زده بودند و چون خارپشت شده بود ، برداشتند . مردمى كه پشت سر جمل ايستاده بودند ، بگريختند . على فرمان داد ندا دهند كه : هيچ فرارى را دنبال نكنند و هيچ مجروحى را نكشند و به خانهء كس داخل نشوند . و فرمان داد : تا هودج از ميان كشتگان به يكسو كشند . محمد بن ابى بكر را گفت : براى عايشه چادرى بر پا كند و بنگرد آيا بر او جراحتى هست ؟\r\nمحمد بن ابى بكر آمد و از او پرسيد . و گويند كه جمل در غلطيد محمد بن ابى بكر و عمار ياسر به سوى آن دويدند و هودج را به جايى كه هيچ كس نبود ، بردند . على ، نزد عايشه آمد و گفت : اى مادر چگونه‌اى ؟ گفت : نيكم . على گفت : خدا تو را بيامرزد عايشه گفت : و تو را . آنگاه بزرگان قوم نزد او آمدند و قعقاع در آن ميان ، بر او سلام كرد . عايشه او را گفت :\r\nدلم مىخواهد بيست سال پيش ازين مرده بودم . قعقاع نزد على آمد و سخن عايشه بازگفت .\r\nچون شب فرا رسيد ، برادرش محمد بن ابى بكر الصديق او را به بصره درآورد و در خانهء عبد اللّه بن خلف الخزاعى نزد صفيه زن او كه دختر حارث بن ابى طلحه - از بنى عبد الدار و مادر طلحة الطلحات بود ، گذاشت . مجروحان از ميان كشتگان برخاستند و شبانه خود را به بصره رسانيدند . على فرمان داد تا كشتگان را دفن كنند . و خود در ميان كشتگان به گردش\r\n\r\n\r\n","description":"","footnote":"\r\n[ ( 1 ) 
  ] مخزوم .\r\n","page_name":" 608 ","page_number":632},
  {"content":"\r\n\r\nپرداخت . و پيكر كعب بن سور و عبد الرحمان بن عتاب و طلحة بن عبيد اللّه را ديد و گفت :\r\nپندارند كه سفلگان عليه ما برخاسته‌اند و حال آنكه همانند اينان در ميانشان هست . سپس بر كشتگان از هر دو جانب نماز خواند . و نيز فرمان داد تا گور بزرگى كندند و آن دست‌ها و پاهاى بريده را در آنها ريختند . و هر چه در لشكرگاه ريخته بود ، همه را گرد آورد و به مسجد فرستاد و گفت : هر كس چيزى را مىشناسد آن را برگيرد مگر سلاح‌هايى كه از آن بيت المال باشد كشتگان را شمار كردند . از دو طرف ده هزار تن بود كه هزار تن از بنى ضبه بودند .\r\nچون از كارها بپرداخت احنف بن قيس نزد او آمد ، او از بنى سعد بود . على او را گفت :\r\nدر انتظار فرصت بودى . احنف گفت : چنان مىبينم كه كارى نيك انجام داده‌ام و اكنون فرمان ، فرمان تو است . مدارا كن ، كه راه تو دراز است و تو در آينده به من نيازمندتر از گذشته خواهى بود . با من اين گونه سخن مگوى ، كه من همواره ترا ناصحم . سپس در روز دوشنبه وارد بصره شد و مردم ، حتى مجروحان و آنان كه امان خواسته بودند ، با او بيعت كردند . عبد الرحمان بن ابى بكره نزد او آمد و با او بيعت كرد . على به كنايه او را گفت : عمويت زياد باز هم منتظر فرصت نشسته است ؟ عبد الرحمان گفت : به خدا سوگند او بيمار است و سخت خواستار شاد كامى تو است . على گفت : برخيز و مرا به نزد او ببر . چون بر او درآمد ، زبان به عتاب او گشود ، آنگاه او عذر آورد كه بيمار است و على عذر او بپذيرفت . و خواست او را حكومت بصره دهد ، نپذيرفت و گفت حكومت آن به مردى از خاندان خود ، ده تا مردم به دو آرام گيرند . و من خواهم گفت چه كسى را حكومت دهى . پس اشارت به ابن عباس كرد . على او را حكومت بصره داد . و زياد را بر خراج و بيت المال بصره گماشت و به ابن عباس گفت : با رأى و نظر او موافقت كند .\r\nآنگاه على در خانهء ابن خلف ، نزد عايشه آمد . عبد اللّه بن خلف در جنگ كشته شده بود . زن او و مادرش بر او پرخاش كردند . على از آنان روى گردانيد . يكى از اصحابش گفت كه آنان را گوشمال دهد . على گفت : زنان ناتوانند . ما را گفته بودند كه از زنان مشرك ، دست بداريم تا چه رسد به زنان مسلمان .\r\nدر اين احوال گفتندش كه ، برخى از مردم به عايشه سخنان زشت گفته‌اند و از آنان سوء ادبى سر زده است . على فرمان داد ، بعضى از آنان را حاضر آوردند و به زدن تأديب نمود .\r\nپس عايشه را روانه مدينه نمود . و هر چه بدان نياز مىافتاد ، بسيج كرد . برادرش محمد بن ابى بكر را با چهل تن از زنان گزيدهء بصره ، با او همراه ساخت . و به بازماندگان سپاه او كه با او بيرون آمده بودند ، اجازت داد كه با او بازگردند . و خود در روز سفر نزد او آمد و با او وداع كرد و از يك ديگر بهلى خواستند و چند ميل با او برفت ولى پسرانش به مدت يك روز راه ، او را مشايعت نمودند . اين واقعه در غره ماه رجب بود . عايشه از بصره به مكه رفت و حج به جاى آورد و به مدينه بازگشت . بقاياى بنى اميه ، خود را به شام رسانيدند . مثلا ،\r\n\r\n","description":"","footnote":"","page_name":" 609 ","page_number":633},
  {"content":"\r\n\r\nعتبة بن ابى سفيان و عبد الرحمان و يحيى برادران مروان بن حكم به عصمة بن ابير التيمى پناه بردند ، چون جراحاتشان التيام يافت ، آنان را روانهء شام نمود . و عبد اللّه بن عامر به بنى حرقوص پيوست و از آنجا روانه شام شد . و مروان بن الحكم را مالك بن مسمع پناه داد و روانه نمود . بعضى گويند كه : او همراه عايشه بود چون به مكه آمد مروان از او جدا شد و به مدينه رفت . عبد اللّه بن زبير در خانهء مردى از قبيلهء ازد پنهان شده بود . نزد عايشه كس فرستاد و او را از نهانگاه خود آگاه ساخت . عايشه برادر خود محمد را نزد او فرستاد و او را نزد خود برد .\r\nعلى بيت المال را بر همهء كسانى كه در نبرد با او همراه بودند ، تقسيم كرد . بيش از ششصد هزار ( درهم ؟ ) بود به هر مردى پانصد ( درهم ؟ ) رسيد و گفت اگر خداوند آنان را در شام پيروز گرداند ، عطايى كرامند خواهند داشت .\r\nسبائيه زبان به اعتراض گشودند كه چگونه است كه ريختن خونشان بر ما حلال است ولى گرفتن اموالشان حرام ، و از نزد او برفتند زيرا از او خواسته بودند كه هر چه زودتر از بصره بيرون آيد و چون على درنگ كرده بود آنان بدون اذن او بيرون رفته بودند . على از پى آنان روان شد تا اگر قصد فتنه‌اى دارند ، آنان را باز دارد .\r\nدر باب واقعهء جمل ، روايتى ديگر نيز هست جز اين كه بيان كرديم . و آن اينكه چون على محمد بن ابى بكر را نزد ابو موسى فرستاد تا مردم كوفه را به يارى او برانگيزد و او سر برتافت ، هاشم بن عتبة بن ابى وقاص در ربذه نزد على رفت و او را از امر بياگاهانيد . على او را باز گردانيد تا به او بگويد كه من ترا حكومت ندادم ، مگر آنكه به يارى من براى دفاع از حق برخيزى . باز هم ابو موسى سر برتافت . هاشم نامه‌اى به على نوشت و آن را با محل بن خليفة الطائي نزد او فرستاد . على پسر خود حسن را با عمار ياسر ، به كوفه فرستاد تا چنان كه گفتيم سپاهى برانگيختند . و نيز قرظة بن كعب الانصارى را به امارت كوفه فرستاد و ابو موسى را پيام داد كه من حسن و عمار را براى بسيج مردم فرستادم و قرظه را براى حكومت كوفه ، خوار شده و نكوهيده از كارگزارى ما كناره بگير . و اگر تعلل ورزى ، گفته‌ام تا تو را براند و اگر بر تو دست يابد بدنت را قطعه قطعه كند . مردم به نبرد ، هم رأى نشدند على كسى را كه قرآنى به دست داشت ، پيشاپيش روان داشت و او مردم را به فرمانبردارى از آن فرامىخواند ، تا آنگاه دستش قطع شد و خودش كشته شد . در اين حال جناح راست على ، بر جناح چپ ايشان تاخت و نبردى سخت درگرفت . مردم به جمل عايشه پناه بردند . بيشترشان از قبايل بنى ضبه و ازد بودند . در آخر روز به هزيمت رفتند . جماعت زيادى از ازد كشته شد . عمار ياسر نخست بر زبير حمله كرد و با نيزه راه بر او ببست ، زبير از او خواست كه از قتلش درگذرد ، عمار نيز او را رها كرد . عبد اللّه بن زبير خود را در ميان مجروحان افكند و خود را از مرگ برهانيد . و چون جمل عايشه را پى كردند ، محمد بن ابى بكر برادر او ، او را برداشت و\r\n\r\n","description":"","footnote":"","page_name":" 610 ","page_number":634},
  {"content":"\r\n\r\nبه جايى امن برد و برايش خيمه‌اى زد . على در رسيد و زبان به سرزنش او گشود . عايشه گفت :\r\nپيروز شده‌اى اكنون ببخشاى . آرى تو امروز قوم خود را خشنود ساخته‌اى . على او را با جماعتى از زنان و مردان به مدينه فرستاد و هر چه بدان نياز داشتند با آنان روانه فرمود .\r\nاين بود واقعه جمل ، آن سان كه ما از كتاب ابو جعفر الطبرى خلاصه كرديم . از اين رو بر كتاب طبرى اعتماد كرديم كه از يكسونگرىهايى كه در كتاب ابن قتيبه و مورخين ديگر هست ، به دور است .\r\nدر نبرد جمل عبد الرحمان برادر طلحه ، از صحابه و محرز بن حارثة العبشمى ، كشته شدند اين محرز بن حارثه را ، على حكومت مكه داده بود . و نيز مجاشع و مجالد پسران مسعود كه از ياران عايشه بودند ، به قتل رسيدند . نيز عبد اللّه بن حكيم بن حزام و هند بن ابى هاله موسوم به ابن خديجه از ياران على ، كشته شدند . بعضى گويند : هند بن ابى هاله در بصره وفات يافت .\r\nچون على از كار جمل بپرداخت ، جمعى از صعاليك عرب ، به سردارى حسكة [ 1 
  ] بن عتاب الحبطى [ 2 
  ] و عمران بن الفضيل [ 3 
  ] البرجمى اجتماع كردند و آهنگ سجستان نمودند . مردم آن ديار پيمان شكسته ، سر به شورش برداشته بودند . على ، عبد الرحمان بن جرو الطائي را بر سر آنان فرستاد حسكه او را بكشت پس به عبد اللّه بن عباس نوشت كه كسى را به فرمانروايى به سجستان بفرستد . او نيز ربعى بن كاس العنبرى را با چهار هزار سوار ، همراه با حصين بن ابى الحر روانه فرمود . در اين نبرد ، حسكه كشته شد و سپاهش به هزيمت رفت و ربعى ، آن بلاد را در ضبط آورد .\r\n\r\nخبر كشته شدن محمد بن ابى حذيفه در مصر\r\nچون ابو حذيفة عتبه در جنگ يمامه كشته شد ، پسرش محمد را ، عثمان در تحت تكفل خود گرفت و او را نيكو تربيت كرد . محمد روزى مست كرد ، عثمان او را تازيانه زد و او از آن پس زهد پيشه گرفت و به عبادت پرداخت . روزى از عثمان خواست كه او را به حكومت يكى از بلاد فرستد . عثمان گفت : تو شايستهء اين مقام نيستى . محمد اجازت خواست كه به مصر رود تا در نبرد دريا شركت جويد . عثمان او را اجازت داد و سپاهى همراه او كرد .\r\nمردم نيز كه آن همه عبادت او را ديدند ، به تعظيم و تكريمش كوشيدند . پس با ابن ابى سرح ، در جنگ الصوارى - چنان كه گفتيم - شركت جست . اما همواره به ابن ابى سرح و عثمان در كنايه و آشكار اعتراض مىكرد . و در اين باره با محمد بن ابى بكر همدست بود .\r\nابن ابى سرح از آن دو به عثمان شكايت برد . عثمان به خاطر عايشه كه محمد ابن ابى بكر\r\n\r\n\r\n","description":"","footnote":"\r\n[ ( 1 ) 
  ] جبله .\r\n[ ( 2 ) 
  ] الحنظلى .\r\n[ ( 3 ) 
  ] الفضل .\r\n","page_name":" 611 ","page_number":635},
  {"content":"\r\n\r\nبرادر او بود و نيز بدان سبب كه خود مربى محمد بن حذيفه بود ، به ابن ابى سرح نوشت كه از اعمال آنان چشم‌پوشى كند . و براى خشنود ساختن محمد بن حذيفه ، سى هزار درهم و يك بار لباس فرستاد . محمد بن حذيفه ، آنها را در مسجد گذاشت و گفت : اى مسلمانان بنگريد كه چگونه عثمان مىخواهد مرا از دين منحرف كند و برايم رشوه فرستاده است ؟ اين كار سبب شد كه مردم به تعظيم او و طعن بر عثمان بيفزايند . سپس با او به عنوان رئيس خود ، بيعت كردند . عثمان براى او نامه نوشت و از حقوقى كه بر گردن او داشت ياد كرد ولى اين نامه در او اثرى نبخشيد و همواره مردم را عليه عثمان برمىانگيخت تا آنگاه كه براى به محاصره افكندن عثمان ، مردم از مصر ساز سفر كردند . در اين ايام او در مصر ماند .\r\nو چون ابن ابى سرح نزد عثمان آمد ، او بر مصر مستولى شد و تا هنگام قتل عثمان آنجا را در قبضهء اقتدار خود داشت . چون مردم با على بيعت كردند . عمرو بن العاص نيز براى معاويه بيعت گرفت و به جانب مصر روان شد و پيش از ورود قيس بن سعد بن عباده عامل على ، به مصر رسيد . عمرو بن العاص محمد را فريب داد و چنان كرد كه محمد به العريش برود و با هزار مرد در آنجا تحصن جويد تا تسليم حكم عمرو شد و عمرو به قتلش آورد . اين خبر نادرست مىنمايد . زيرا صحيح اين است كه عمرو بن العاص بعد از واقعهء صفين بر مصر امارت يافت و قيس بن سعد بن عباده را ، على در آغاز بيعت خود به آن ديار فرستاده بود . و گويند كه چون عثمان در مدينه به محاصره افتاد ، محمد بن ابى حذيفه ، عبد اللّه بن ابى سرح را ، از مصر اخراج كرد و مصر را در ضبط آورد . و عبد اللّه بن سعد بن ابى سرح به فلسطين رفت تا خبر قتل عثمان و بيعت با على و امارت قيس بن سعد در مصر ، به او رسيد و او به معاويه پيوست .\r\nو گويند كه عمرو بعد از صفين به مصر رفت . ابن ابى حذيفه ، لشكرى به سوى او برد ولى عمرو گفت كه او مىخواهد به بيعت با على بازگردد بدين منظور در العريش بىهيچ لشكر و سپاهى اجتماع كنند . عمرو بازگشت و اين خبر را به معاويه داد و به قرارگاه بازآمد . سپاهيان او ، پشت سرش در نهانگاه‌هايى كمين گرفته بودند . چون آن دو با يك ديگر ملاقات كردند به ناگاه از كمينگاه‌ها بيرون جستند . ابن ابى حذيفه از غدر آگاه شد و به قصر العريش پناه برد ، تا آنگاه كه به فرمان عمرو سر نهاد و از قصر فرود آمد . عمرو او را نزد معاويه فرستاد . معاويه او را به زندان افكند تا از زندان بگريخت و كشته شد . نيز گويند كه عمرو به هنگام كشته شدن محمد بن ابى بكر ، ابن ابى حذيفه را با آنكه امانش داده بود ، نزد معاويه فرستاد . و معاويه او را به فلسطين فرستاد و در آنجا به زندانش افكند .\r\n\r\nحكومت قيس بن سعد بر مصر\r\nعلى در آغاز بيعت خود ، قيس بن سعد را در صفر سال سى و شش هجرى ، به حكومت مصر فرستاد و او را توصيه كرد كه با سپاهى انبوه به مصر داخل شود . قيس گفت : اگر بناست\r\n\r\n","description":"","footnote":"","page_name":" 612 ","page_number":636},
  {"content":"\r\n\r\nكه اين سپاه را از مدينه با خود ببرم ، هرگز به مصر نخواهم رفت . اين سپاه را در مدينه براى تو مىگذارم كه به كارهاى خود روان سازى . آنگاه با هفت تن از ياران خود به مصر رفت .\r\nو نامهء على را كه در آن امر به بيعت و طاعت او شده بود ، براى مردم برخواند و گفت كه امير آنانست . سپس برايشان سخن گفت و پس از حمد خدا ، گفت : اى مردم ما با كسى بيعت كرده‌ايم كه مىدانيم بعد از پيامبران ، بهترين كسان است . با او به شرط عمل به كتاب خدا و سنت رسولش بيعت كنيد . مردم با او بيعت كردند . و كار مصر استقامت يافت . آنگاه عمال خود را به قراء مصر فرستاد . در بعضى از قراء مصر ، مردم به خونخواهى عثمان برخاسته بودند . از سران اين قوم ، يزيد بن الحارث و مسلمه بن مخلد بودند . قيس آنان را به آرامش دعوت كرد .\r\nو از آنان خراج بستد و تا پايان امر جمل ، در آنجا بود معاويه بيمناك بود كه مباد على با مردم عراق بر سر او تازد و از پى او ، قيس با مردم مصر آيد . اين بود كه نامه‌اى به قيس نوشت و كشته شدن عثمان را كارى بزرگ جلوه داد و آن را به گردن على انداخت و ترغيبش كرد كه از على برائت جويد و تابع فرمان او باشد ، تا چون پيروز گردد ، او را به امارت عراقين منصوب دارد و هرگز معزولش ننمايد . همچنين هر كس را از خاندانش كه بخواهد به حكومت حجاز معين كند و هر چه بخواهد در اموال تصرف كند . قيس به انديشه فرو رفت كه راه مخالفت و جنگ پيش گيرد ، يا طريق موافقت پيمايد . موافقت با معاويه را ترجيح داد و در جوابش نوشت كه من از آنچه تو مىگويى ، دور نيستم و اما در باب ترغيب على به قتل عثمان ، من از آن خبر نداشته‌ام و در باب اينكه از تو متابعت كنم ، تو خود بنگر ، چيزى نيست كه بتوان در انجام آن شتاب كرد . من در اينجا تو را كفايت مىكنم و از من كارى كه موجب ناخشنودى تو شود ، صادر نخواهد شد . خواهيم ديد و خواهى ديد .\r\nمعاويه در جواب او نوشت : در نامه تو نشانى از نزديكى تو به خودم نديدم كه تو را وعدهء آشتى دهم و نشانى از دورى و بيگانگى نيافتم كه تو را وعده جنگ دهم . من كسى نيستم كه حيله‌گران را مجال فريب من باشد كه هم سپاهى گران دارم و هم ساز و برگى تمام و السلام .\r\nقيس دانست كه معاويه كسى نيست كه بتوان با او به مماطله و مدافعه رفتار كرد ، پس هر چه در دل داشت آشكار ساخت و در نامه‌اى سراسر دشنام به او ، پيشنهادش را به وجهى قبيح رد كرد و به فضيلت على بن ابى طالب ، تصريح نمود و تهديدهاى شگرف نمود .\r\nمعاويه كه با اين نامه از قيس مأيوس شده بود ، نيرنگى ديگر انديشيد كه على را از قيس ببرد . اين بود كه در ميان مردم شايع ساخت كه قيس شيعه معاويه است . نامه‌ها و رسولانش پى در پى مىرسند و از نيكخواهى دريغ نمىدارد . ديديد كه با ياران شما كه به طلب خون عثمان برخاسته بودند ، چسان رفتار كرد ؟ برايشان عطايا و ارزاق و اموال روان داشت . اين خبر را محمد بن ابى بكر و محمد بن جعفر و نيز جاسوسان على كه در شام بودند ، به على\r\n\r\n","description":"","footnote":"","page_name":" 613 ","page_number":637},
  {"content":"\r\n\r\nرسانيدند على مسئله را شگرف تلقى كرد و با حسن و حسين و عبد اللّه بن جعفر گفتگو نمود ، عبد اللّه گفت : خود را از ترديد برهان و او را از حكومت مصر معزول كن ، در اين حال نامهء قيس در رسيد كه جماعتى كه در قضاياى قتل عثمان خود را به كنارى كشيده‌اند ، در جنگ شركت نمىجويند . عبد اللّه بن جعفر به على گفت : او را به قتال با اينان فرمان ده مباد اينان با او يار شوند . على براى قيس نامه نوشت و او را به نبرد با آن گروه كه خود را به يكسو كشيده‌اند ، فرمان داد . قيس اين رأى را نپسنديد و گفت : اگر با آنان بجنگم با دشمنان تو همدست مىشوند و حال آنكه اكنون از هر دو جانب كناره گرفته‌اند . و صلاح در اين است كه به حال خودشان واگذاريم . عبد اللّه بن جعفر گفت : يا امير المؤمنين ، محمد بن ابى بكر را به مصر بفرست و قيس را عزل كن . و محمد بن ابى بكر از سوى مادر ، برادر او بود . و گويند نخست مالك اشتر را فرستاده بود و چون او در راه كشته شد محمد بن ابى بكر را فرستاد .\r\nقيس خشمگين از مصر بيرون آمد و به مدينه شد . مروان حكم ، در باب قتل عثمان بر او دشنام داد . قيس و سهل بن حنيف نزد على رفتند . معاويه ، چون از خبر آگاه شد نامه‌اى ملامت آميز به مروان نوشت كه اگر صد هزار سپاهى به يارى على گسيل داشته بودى بر من آسانتر از اين بود كه قيس بن سعد را از ما رمانيدى .\r\nچون قيس نزد على آمد و حقيقت كشف شد ، على عذرش را بپذيرفت و او را محل مشاورت خود قرار داد . محمد بن ابى بكر به مصر آمد و نامهء على را بر مردم بخواند و خود بر ايشان سخن گفت . سپس نزد آن گروه كه خود را به يكسو كشيده بودند كس فرستاد كه يا در طاعت ما داخل شويد يا از بلاد ما بيرون رويد . گفتند . ما را مهلت ده تا در اين كار بينديشيم . آنگاه همواره آمادهء دفاع از خود بودند . چون واقعهء صفين به پايان آمد و كار به حكميت كشيد ، عليه محمد بن ابى بكر سر مخالفت برداشتند و كار به جنگ كشيد . محمد بن ابى بكر حارث بن جمهان النخعى را با سپاهى بر سر آنان به خرنبا [ 1 
  ] فرستاد . فرمانده آنان ، يزيد بن الحارث الكتانى بود ، حارث را كشتند . ديگرى را فرستاد او را نيز به قتل آوردند .\r\n\r\nبيعت گرفتن عمرو بن العاص براى معاويه\r\nچون عثمان در محاصره افتاد . عمرو بن العاص ، همراه با پسرانش عبد اللّه و محمد به فلسطين رفت و گريزان از حوادثى كه از قتل عثمان دچارش مىشد ، در آنجا سكونت گرفت ، تا آنگاه كه خبر قتل عثمان را شنيد چونان كه زنان مىگريند ، گريستن آغاز كرد و به دمشق رفت .\r\nچون خبر يافت كه با على بيعت شده ، جهان را بر خود تنگ يافت ولى چشم به راه حوادث آينده بود . سپس خبر يافت كه عايشه و طلحه و زبير به حركت آمده‌اند ، نور اميدى در دلش\r\n\r\n\r\n","description":"","footnote":"\r\n[ ( 1 ) 
  ] خربتا .\r\n","page_name":" 614 ","page_number":638},
  {"content":"\r\n\r\nدرخشيدن گرفت . و چون آوازهء واقعه جمل به گوشش رسيد ، بار ديگر بيمناك شد . شنيد معاويه كه در شام بود ، با على بيعت نكرده و قتل عثمان را مستمسك قرار داده است . عمرو بن العاص در باب رفتن به شام و پيوستن به معاويه با پسران خود مشورت كرد . عبد اللّه گفت :\r\nپيامبر به هنگام وفات و نيز عمر و ابو بكر از تو خشنود بودند من چنان صلاح مىدانم كه دست از هر اقدامى بدارى و در خانهء خود بنشينى تا امر مردم سامان يابد . محمد ، پسر ديگرش گفت :\r\nتو از نام آوران و بزرگان عرب هستى ، چگونه ممكن است اين كار به سامان آيد و ترا در آن نامى نباشد . عمرو گفت : اى عبد اللّه تو مرا به چيزى فرمان مىدهى كه از جهت دينى مرا سودمند است . و اى محمد تو مرا به چيزى مىخوانى كه خير دنيوى من در آن است ولى دينم را زيان مىرساند . سپس با پسران خود بيرون آمد تا نزد معاويه آمد . ديد آنجا هم سخن از انتقام خون عثمان است . عمرو بن العاص گفت : شما راست مىگوئيد ، بايد انتقام خون آن خليفهء مظلوم را بستانيد . معاويه اندك مدتى از او اعراض مىكرد ، ولى پس از آن به او ميل كرد و او را شريك در پادشاهى خود ساخت .\r\n\r\nخبر از صفين\r\nچون على بعد از واقعهء جمل به كوفه بازگشت ، آهنگ شام در سر داشت . نزد جرير بن عبد اللّه البجلى در همدان و اشعث بن قيس در آذربايجان ، كه هر دو از عمال عثمان بودند كس فرستاد ، كه براى او بيعت گيرند و هر دو نزد او آيند . چون نزد او آمدند ، جرير را به سفارت نزد معاويه فرستاد ، تا او را از بيعت كردن مردم با او و پيمان‌شكنى طلحه و زبير و طرفدارانشان آگاه سازد و او را فرا خواند كه از همان راه كه مسلمانان رفته‌اند ، برود و در بيعت او داخل شود . چون جرير ، نزد معاويه آمد پيغام بگزارد ، معاويه در جواب درنگ كرد و مردم شام را واداشت تا به جرير بنمايانند كه تا چه حد در طلب خون عثمان و اتهام على به قتل وى ، بجد ايستاده‌اند . از آن وقت كه نعمان بن بشير جامهء خون آلوده عثمان و انگشتان نائله ، زن او را به شام آورده بود ، جامه را روى منبر و انگشتان را روى جامه گذاشته بودند و مردم شام مدت‌ها بود كه براى آن مىگريستند و سوگند خورده بودند كه غسل جنابت نكنند و بر رختخواب نخوابند تا انتقام خون عثمان را بستانند و هر كس مانع آنان گردد ، به قتلش آورند . جرير با اين خبر نزد على برگشت و اشتر ، على را در باب فرستادن جرير نزد معاويه ، ملامت كرد . و گفت جرير آن قدر در شام ماند تا اهل شام در كار خود پاى استوار كردند . جرير از اين سخن خشمگين شد و به قرقيسيا رفت . معاويه او را از قرقيسيا فرا خواند و جرير نزد او رفت .\r\nو گويند كه شرحبيل بن السمط [ 1 
  ] الكندى معاويه را واداشت تا جرير را بازگرداند ، زيرا\r\n\r\n\r\n","description":"","footnote":"\r\n[ ( 1 ) 
  ] الصمت .\r\n","page_name":" 615 ","page_number":639},
  {"content":"\r\n\r\nاز زمان عمر بن الخطاب ميان آن دو اختلافى پديد آمده بود . قضيه از اين قرار بود كه عمر بن الخطاب شرحبيل را به عراق ، نزد سعد بن ابى وقاص فرستاد تا همراه او باشد . سعد او را گرامى داشت و به خود نزديك فرمود و اين كار حسد اشعث بن قيس الكندى را برانگيخت بدان هنگام كه جرير نزد عمر مىآمد اشعث بن قيس او را واداشت كه از شرحبيل بدگويى كند و او چنين كرد . عمر ، شرحبيل را به شام فرستاد و اين امر سبب كينهء شرحبيل نسبت به جرير شده بود . چون جرير نزد معاويه آمد ، شرحبيل ، معاويه را به طلب خون عثمان واداشت .\r\nعلى در نخيله لشكرگاه زد و ابو مسعود الانصارى را در كوفه به جاى خود نهاد . عبد اللّه بن عباس با مردم بصره به او پيوست . معاويه نيز بسيج نبرد كرد . عمرو او را به نبرد ترغيب مىكرد كه سپاه على اندك است و مردم بصره به خاطر كشتگانشان ، كينهء او را به دل دارند .\r\nمعاويه سپاه خود را تعبيه داد و براى عمرو و دو پسرش و غلامش وردان علم‌هايى بست . على زياد بن النضر الحارثى را با هشت‌هزار مرد جنگى و شريح بن هانى را با چهار هزار نفر بر مقدمه بفرستاد ، و خود از نخيله به مداين آمد . و مردان جنگى آنجا را نيز بسيج كرد و معقل بن قيس را با سه هزار مرد جنگى به موصل فرستاد تا در رقه به او برسد . على ، سعد بن مسعود الثقفى عموى مختار بن ابى عبيده را به امارت مداين گماشت و از آنجا حركت فرمود .\r\nچون به رقه رسيد . براى او پلى بستند تا از آب بگذرد . زياد و شريح نيز كه از حركت معاويه آگاه شده بودند ، از پى او روان شدند . بيم آن داشتند كه مباد معاويه به آنان برسد و ميان آنان و على رود فرات فاصله باشد . اين بود كه به هيبت بازگشتند و از فرات گذشتند و به على پيوستند . و على آنان را پيشاپيش خود قرار داد .\r\nچون به سور الروم رسيدند ، ابو الاعور السلمى با سپاهى از مردم شام با آن دو روبرو شد .\r\nآنان اندكى درنگ كردند تا خبر به على برسانند . على ، مالك اشتر را با سپاهى روان داشت و فرمود تا آن دو را به سردارى دو جناح لشكر خود برگمارد . و گفت : دست به جنگ مبر تا من بيايم . نيز نامه‌اى به شريح و زياد نوشت و آنان را به فرمانبردارى از مالك دعوت كرد . باقى روز را نيز دست از جنگ بداشت تا ابو الاعور شامگاه حمله كرد و پس از ساعتى زد و خورد ، از يك ديگر جدا شدند . بامداد روز ديگر ، ابو الاعور به نبرد بيرون آمد . از ياران مالك ، هاشم بن عتبة المرقال نيز بيرون آمد و تمام روز در نبرد بودند . اشتر ، سنان بن مالك النخعى را به سوى ابو الاعور فرستاد و او را به مبارزه فرا خواند . ابو الاعور از نبرد سر برتافت . شب بر دو سپاه پرده افكند و على با سپاه خود ، روز ديگر در رسيد .\r\nاشتر ، پيش تاخت تا نزديك معاويه رسيد ، على نيز به او پيوست . معاويه ، آب فرات را بر روى لشكر على بسته بود و مردم از تشنگى شكايت مىكردند . على صعصعة بن صوحان را نزد معاويه فرستاد كه ما به راه خود مىرفتيم و قصد آن داشتيم كه از جنگ با شما دست باز داريم تا حجت‌هاى خويش بگوييم ، اما شما لشكر خود را به جنگ با ما تحريض كرديد .\r\n\r\n","description":"","footnote":"","page_name":" 616 ","page_number":640},
  {"content":"\r\n\r\nاينك آب را به روى مردم بسته‌ايد ، نزد ياران خود كس بفرست تا به كنارى روند تا ما نيز آب برداريم . پس از آن بنشينيم و در كارها بنگريم . اگر تو را سر آن است كه بر سر آب بجنگيم تا هر كه پيروز شد آب را در اختيار خود بگيرد ، چنين مىكنيم . عمرو بن العاص گفت :\r\nبايد از سر آب كنارى گيريم . عبد اللّه بن سعد ابن ابى سرح و وليد بن عقبه ، گفتند : بايد آب را از آنان باز داريم و زبان به دشنام گشودند . صعصعه نيز آنان را دشنام داد و بازگشت و معاويه ، ابو الاعور را به بستن آب بر روى لشكر على تأكيد كرد و اشعث بن قيس ، به فرمان على براى تصرف فرات پيش تاخت و با اصحاب معاويه نبرد كرد . معاويه ، يزيد بن اسد البجلى القسرى جد خالد بن عبد اللّه و پس از او عمرو بن العاص را بفرستاد تا ابو الاعور را يارى رسانند ، على نيز شبث بن ربعى و مالك اشتر را به يارى اشعث بن قيس فرستاد . اينان آب را در تصرف آوردند و خواستند سپاه معاويه را از آب منع كنند . على آنان را از اين كار بازداشت . و دو روز درنگ كرد .\r\nعلى آنگاه ابو عمرو بشير بن عمرو بن محصن الانصارى و سعيد بن قيس الهمدانى و شبث بن ربعى التميمى را نزد معاويه فرستاد تا او را به فرمانبردارى فرا خوانند . و اين امر در اول ذو الحجه سال سى و شش بود . اينان بر معاويه داخل شدند . بشير بن عمرو آغاز سخن كرد و بعد از حمد و ستايش پروردگار ، زبان به موعظه‌هاى نيكو گشود و او را سوگند داد كه جمع مسلمانان را پراكنده نسازد و خونى بر زمين نريزد . معاويه گفت : چرا اين اندرزها را به دوست خود نمىدهى ؟ بشير گفت : او همانند تو نيست . او به سبب قرابت با رسول خدا و سابقهء در اسلام ، خلافت را از تو شايسته‌تر است . معاويه پرسيد ؟ اكنون چه بايد كرد ؟ بشير گفت :\r\nبدانچه تو را مىخواند ، پاسخ گوى كه دعوت او ، دعوت به حق است . معاويه گفت : و از خون عثمان درگذريم ؟ نه به خدا سوگند هرگز چنين نخواهم كرد ، آنگاه شبث بن ربعى گفت : اى معاويه ، تو طلب خون عثمان را پيش كشيده‌اى تا اين جماعت سفيهان را به اطاعت خود فراخوانى . ما مىدانيم كه تو خود در يارى عثمان درنگ كردى تا امروز بتوانى چنين بهانه‌اى داشته باشى . از خدا بترس و از اين كار بازايست و در تصاحب حق صاحبان حق پاى ميفشر . معاويه او را دشنام داد و گفت : باز گرديد كه ميان ما و شما جز شمشير هيچ نخواهد بود . شبث گفت : به خدا سوگند آن را بر تو فرود خواهيم آورد .\r\nاين گروه نزد على بازگشتند و هر چه رفته بود ، بگفتند . جنگ در تمام ماه ذو الحجه ادامه داشت بدين طريق كه همواره گروهى از اينان با گروهى از آنان در نبرد بودند و از بيم هلاك و كشتار بسيار از به هم خوردن دو سپاه عراق و شام كراهت مىداشتند . چون محرم فراز آمد گفتگوهاى صلح در پيوست تا اميد به صلح ناچيز گشت . على ، عدى بن حاتم و يزيد بن قيس الارحبى و شبث بن ربعى و زياد بن حصفه را نزد معاويه فرستاد . عدى بعد از حمد و ستايش پروردگار سخن آغاز كرد و معاويه را به دخول در طاعت على فرا خواند تا ميان دو\r\n\r\n","description":"","footnote":"","page_name":" 617 ","page_number":641},
  {"content":"\r\n\r\nفريق اتحادى پديد آيد . گفت : و اكنون جز تو و آنان كه با تواند كسى نيست كه با على بيعت نكرده باشد . اى معاويه ، بترس از اينكه به تو و ياران تو آن رسد كه به اصحاب جمل رسيد . معاويه گفت : گويى براى تهديد آمده‌اى نه اصلاح . اى عدى ، ميان ما فاصلهء بزرگى است . من فرزند حريم و از اين تهديدها بيم ندارم و تو از قاتلان عثمان هستى اميد است كه خداوند تو را به سبب آن بكشد . يزيد بن قيس گفت : ما به سفارت نزد تو آمده‌ايم و از اين رو است كه جانب نيكخواهى و سعى در الفت و اتحاد را رها نمىكنيم . آنگاه فصلى مشبع از فضايل على و شايستگى او به خلافت و مراتب تقوى و زهد او بيان داشت . معاويه پس از حمد و ستايش خداوند گفت : آن اكثريتى كه مرا بدان فرا مىخوانى ، با ماست . اما در باب اطاعت از دوست شما ، من وجهى نمىبينم . زيرا او خليفهء ما را كشته است . و خونيان را پناه داده است . و من ، در صورتى كه قاتلان عثمان را به دست ما دهد ، با اين همه دعوت طاعت و اتحاد را مىپذيرم . شبث بن ربعى گفت : آيا خشنود مىشوى كه عمار را بكشى : گفت آرى در عوض غلام عثمان ! شبث گفت : آن وقت و اللّه زمين و آسمان بر تو تنگ خواهد شد . معاويه گفت : اگر چنين است اكنون بر تو تنگ‌تر است . آنان از نزد معاويه بازگشتند و معاويه ، با زياد بن حصفه خلوت كرد و از على به او شكايت كرد و خواست تا با عشيره‌اش به يارى او آيد تا حكومت بصره يا كوفه را به او دهد . زياد سر برتافت و گفت : پروردگار من ، راه را به من نموده است و من هرگز پشتيبان مجرمين نمىشوم ، و برخاست . معاويه به عمرو بن العاص گفت : گويى يك قلب است كه در سينه‌هاى همه مىطپد .\r\nمعاويه ، حبيب بن مسلمه و شرحبيل بن السمط و معن بن يزيد بن الاخنس را نزد على فرستاد . اينان بر على داخل شدند . حبيب زبان به سخن گشود و پس از حمد و ستايش خداوند گفت : عثمان خليفه‌اى بود هدايت يافته ، به كتاب خدا عمل مىكرد و در كارهايش به خدا رجوع مىنمود . شما زندگى او را تحمل نتوانستيد كرد و خواستار مرگ او بوديد و او را كشتيد .\r\nاكنون قاتلان عثمان را به دست ما بسپار ، اگر تو او را نكشته‌اى . و از خلافت كناره بگير ، تا هر كه را كه خود مردم مىخواهند برگزينند . على گفت : تو را با اين امور چه كار . خاموش باش كه تو شايستهء سخن گفتن در اين مقوله نيستى . حبيب گفت : به خدا سوگند مرا به گونه‌اى خواهى ديد كه تو را خوش نيايد . على گفت : تو كيستى ؟ اگر نخواهى بر ما ابقاء كنى خداوند بر تو ابقاء نكند . برو و هر چه خواهى بكن . آنگاه خود سخن گفتن آغاز كرد و حمد و ثناى پروردگار به جاى آورد و از هدايت يافتن مردم به محمد ( ص ) و خلافت شيخين و حسن سيرت آن دو سخن گفت : و گفت : ديديم كه آنان امر خلافت را به عهده گرفتند و حال آنكه ما از آن دو به رسول خدا ( ص ) نزديكتر بوديم ولى با آن دو مدارا كرديم و از حق خود چشم پوشيديم .\r\nتا آنكه عثمان به خلافت نشست . مردم او را نكوهش كردند و كشتند . پس با من بيعت كردند . من نيز از بيم پراكنده شدن جمع مسلمانان ايشان را اجابت كردم . آن دو مرد\r\n\r\n","description":"","footnote":"","page_name":" 618 ","page_number":642},
  {"content":"\r\n\r\n( طلحه و زبير ) بيعت مرا شكستند و دوست شما ( معاويه ) به خلاف من برخاست و حال آنكه او ، هيچگاه در اسلام سابقه‌اى چون سابقهء من نداشته است . و من از اينكه شما به فرمان او گردن نهاده‌ايد و اهل بيت پيامبرتان را رها كرده‌ايد ، درشگفتم و اين شايستهء شما نيست . من شما را به كتاب و سنت و معالم دين و نابود كردن باطل و زنده ساختن حق فرا مىخوانم .\r\nگفتند : شهادت بده كه عثمان مظلوم بود . على گفت : من نه مىگويم مظلوم بود و نه ظالم . گفتند :\r\nهر كه چنين نگويد ما از او بيزاريم و برخاستند و برفتند . على ، اين آيه را برخواند :  إِنَّكَ لا تُسْمِعُ الْمَوْتى . . .  الخ و به اصحاب خود گفت : مباد كه اينان در گمراهيشان استوارتر از شما در حقتان باشد .\r\nميان عدى بن حاتم و عامر بن قيس الحذمرى [ 1 
  ] در باب علم طى ، نزاعى درگرفت . زيرا شمارهء ياران او از ياران عدى بن حاتم بيشتر بود . عبد اللّه بن خليفه البولانى گفت : در ميان ما كسى از عدى و پدرش حاتم برتر نيست و در اسلام هيچ كس برتر از عدى نيست . او با وفد خود ، نزد رسول خدا ( ص ) آمد و در نخيله و قادسيه و مداين و جلولاء و نهاوند و تستر ( شوشتر ) ، سردار قبيلهء طى بوده است . بدين سخن توافق ميان دو طرف حاصل آمد و علم را به دست عدى دادند .\r\nچون محرم به پايان آمد . على فرمان قتال داد و سپاه خود را تعبيه داد . و گفت : تا با شما نجنگيده‌اند با آنان مجنگيد و چون به هزيمت شدند ، فراريان را مكشيد و مجروحان را به قتل نرسانيد و از كس كشف عورت منماييد و مثله نكنيد و مال كسى را نگيريد و بر زنان متازيد ، هر چند شما را دشنام دهند كه آنان از حيث جسم و جان ناتوانند . سپس آنان را به نبرد تحريض كرد و در حقشان دعا نمود . اشتر را فرمانده سواران كوفه نمود و سهل بن حنيف را فرمانده سواران بصره . و قيس بن سعد را بر پيادگان بصره و عمار بن ياسر را بر پيادگان كوفه فرماندهى داد . و پرچم به دست هاشم بن عتبه بود و مسعر بن فدكى بر قراء كوفه و بصره .\r\nمعاويه نيز سپاه خود را تعبيه داد : ميمنه را به ذو الكلاع الحميرى و ميسره را به حبيب بن مسلمه و مقدمه را به ابو الاعور سپرد . فرماندهى سواران دمشق را به عمرو بن العاص داد و فرماندهى پيادگانش را به مسلم بن عقبة المرى . و ضحاك بن قيس را سپهسالارى تمام لشكر داد . مردانى از شام به مرگ بيعت كردند و خود را با عمامه‌ها بستند كه توان گريزشان نباشد . و اينان پنج صف بودند .\r\nروز اول صفر نبرد آغاز شد . اشتر ، با سپاه كوفه و حبيب ، با سپاه شام بيرون آمدند و همه روز را نبرد كردند . روز دوم ، هاشم بن عتبه و ابو الاعور السلمى و روز سوم ، عمار بن ياسر و عمرو بن العاص . جنگ اين دو ، جنگى سخت بود چنان كه عمار ، عمرو بن العاص را از جاى\r\n\r\n\r\n","description":"","footnote":"\r\n[ ( 1 ) 
  ] الجرموزى .\r\n","page_name":" 619 ","page_number":643},
  {"content":"\r\n\r\nخود واپس نشانيد . روز چهارم ، محمد بن الحنفية و عبيد اللّه بن عمر بن الخطاب بيرون آمدند ميانشان نبردى سخت درگرفت ، عبيد اللّه محمد را به نبرد تن به تن فراخوانم . ولى على ، اسب تاخت و فرزند خود را فرا خواند و خواست خود به نبرد با او پردازد ، ولى عبيد اللّه بازگشت . روز پنجم ، عبد اللّه بن عباس و وليد بن عقبه نبرد كردند آن روز نيز نبردى سخت بود . روز ششم ، بار ديگر نوبت به اشتر و حبيب رسيد . اين دو پس از قتالى خونين بازگشتند . على ، شب آن روز براى سپاه خود سخن گفت و آنان را به نبردى همگانى فرمان داد و گفت كه شب را بيدار باشند و به تلاوت قرآن و دعا و تضرع پردازند و از خدا پيروزى خواهند و فردا با جديت و حزم با دشمن رو به رو گردند .\r\nسپاهيان على ، آن شب به اصلاح سلاح‌هاى خود پرداختند و على خود ، تا بامداد به تعبيهء لشكر پرداخت . و از قبايل لشكر شام پرسيد و جاى هر يك را بشناخت و گفت تا هر قبيله‌اى ، در برابر قبيلهء خود كه در لشكر شام است ، بايستد . و هر قبيله كه در شام همتايى ندارد ، با قبايلى از شاميان كه در عراق همتايى ندارند ، رو به رو شود ، مثلا : بجيله را به لخم حوالت داد .\r\nمعاويه نيز با مردم شام بيرون آمد . روز چهارشنبه تمام روز نبردى سهمناك بود . آخر روز از هم جدا شدند . على سپيده دم روز پنجشنبه حمله را آغاز كرد . در ميمنه‌اش عبد اللّه بن بديل بن ورقاء بود و بر ميسره‌اش عبد اللّه بن عباس و قراء با عمار و قيس بن سعد و عبد اللّه بن زيد .\r\nو هر گروه در زير پرچم خود و در مركز خود بود . على در قلب ، ميان مهاجران و انصار ايستاده بود و بيشتر از انصار بودند نيز شمارى از خزاعه و كنانه و در دو سويش ، مردم كوفه و بصره .\r\nمعاويه ، خيمه‌اى عظيم برافراشته بود و آن را با پارچه‌هايى پوشانده بود . اكثر مردم شام با او به مرگ بيعت كرده بودند . خيمهء او را سواران دمشقى در برگرفته بودند . ابن بديل از ميمنه تاخت آورد و تا نيمروز نبرد كرد . او سواران خود را به جنگ تحريض مىنمود و به خيمه معاويه روى آورد . مردانى كه به مرگ با معاويه بيعت كرده بودند ، نزد او آمدند ، معاويه آنان را به سردارى حبيب روانهء نبرد كرد ، او بر ميمنهء مردم عراق حمله آورد ، مردم عراق به هزيمت رفتند . چنان كه بيش از سيصد يا دويست نفر از قراء با او نماندند . هزيمتيان تا نزد على باز پس نشستند . على ، سهل بن حنيف را با مردم مدينه به يارى او فرستاد . جماعتى كثير از مردم شام به پيشبازشان آمدند و آنان را از پيشروى بازداشتند . پس از جانب ميسره ، مضر باز پس نشست ولى ربيعه پاى فشرد . على به طرف آنان اسب تاخت . احمر ، غلام ابو سفيان سر راه بر او بگرفت ، كيسان غلام على ، ميان آن دو حايل شد ، احمر او را به قتل آورد . على چنگ در زره احمر افكند و او را به سوى خود كشيد و بر زمين زد ، چنان كه شانه و بازويش بشكست . سپس به ربيعه نزديك شد و آنان را به پايدارى دعوت مىكرد . و ميانشان مىگشت و ندا مىداد : اگر به امير المؤمنين در ميان شما آسيبى رسد در ميان اعراب رسوا\r\n\r\n","description":"","footnote":"","page_name":" 620 ","page_number":644},
  {"content":"\r\n\r\nمىشويد . اشتر سواره به جانب ميمنهء على مىرفت ديد كه رو در گريز نهاده‌اند . سخن على را به گوش آنان رسانيد كه چيست كه از مرگ كه از آن گريزى نيست ، به سوى زندگى ناپايدار مىگريزيد ؟ سپس ندا داد كه من اشترم . مردم برخى نزد او بازگشتند . پس افراد قبيلهء مذحج را ندا داد آنان به جنگ در ايستادند و خود ، آهنگ سپاه شام نمود . قريب به هشتصد تن از جوانان همدان به مقابلهء او آمدند . از ايشان در آن روز ، يازده رئيس و صد و هشتاد تن از مردم ديگر كشته شدند و اشتر به سوى ميمنه تاخت آورد . واپس نشستگان بازگشتند و جنگ سخت شد و شكست در لشكر شام افتاد و آفتاب زرد لشكر شام تا نزد معاويه به هزيمت شد . ابن بديل با دويست يا سيصد تن از قراء كه گويى به زمين چسبيده بودند ، دليرىها نمودند ، چون مردم شام عقب نشستند و اينان ياران خود را ديدند از على پرسيدند ، گفته شد على در ميسره مىجنگد . ابن بديل گفت : پيش بتازيم . اشتر او را نهى كرد ولى او به جانب معاويه تاخت آورد . گروهى كه با او به مرگ بيعت كرده بودند ، چون كوه گردش را گرفته بودند . ابن بديل كشته شد و از اصحاب او نيز گروهى كشته شدند و ديگران مجروح بازگشتند و مردم شام از پىشان روان شدند . اشتر گروهى را به يارى ايشان فرستاد تا از آن تنگنا رهايى يافتند و به نزد او رسيدند . اشتر با افراد قبيلهء همدان و جماعتى از مردم ديگر ، حمله آغاز كردند و شاميان را از مواضعشان دور كردند تا به آن دسته از سپاهيان رسيدند كه خود را با عمامه‌ها بسته بودند و از معاويه دفاع مىكردند . آنگاه حمله‌اى ديگر كرد و چهار صف را درهم ريخت تا آنجا كه معاويه ، اسب خواست و بر آن سوار شد . از آن ميان ، عبد اللّه بن ابى الحصين الازدى در ميان قرائى كه با عمار بودند ، به نبرد بيرون آمد و جنگى سخت كرد . عقبة بن حبيب النميرى به شوق مرگ ، با برادران خود ، به ميدان تاخت و جنگيد تا كشته شد . آنگاه شمر بن ذى الجوشن به مبارز خواهى ، از لشكر على بيرون آمد ، ادهم بن محرز الباهلى با شمشير به صورتش زد ، شمر بر ادهم حمله آورد و او را بكشت . و قيس بن المكشوح كه علم بجيله را در دست داشت ، به ميدان تاخت و جنگيد تا كشته شد و علم را ديگرى به دست گرفت . چون على ديد كه ميمنهء اصحابش در جايگاه‌هاى خود قرار گرفت و دشمن از برابرشان پس نشست ، نزد آنان رفت و آنان را بستود و بار ديگر آنان را به نبرد دعوت نمود . ياران على ، نبردى جانانه را آغاز كردند و از هر دو جانب دليران هماورد مىطلبيدند . قبايل طى و نخع پيش تاختند و افراد قبايل حمير از ميمنهء لشكر شام آهنگ ميدان كردند . ذو الكلاع همراه با عبيد اللّه بن عمر بن الخطاب ، پيش آمدند . افراد قبيلهء ربيعه از ميسره لشكر عراق كه سردار آن عبد اللّه بن عباس بود به مقابله برخاستند . جمعى از سست‌دلان ربيعه بگريختند و جمعى در نبرد پاى فشردند ، عاقبت روى در هزيمت نهادند . در اين حال مردان عبد القيس به آنان پيوستند و بر حمير حمله كردند ، ذو الكلاع و عبيد اللّه بن عمر ، كشته شدند . شمشير عبيد اللّه كه از آن عمر بود ، به دست قاتل او افتاد . چون معاويه عراق را در قبضهء تصرف آورد ، آن شمشير را از او\r\n\r\n","description":"","footnote":"","page_name":" 621 ","page_number":645},
  {"content":"\r\n\r\nبستد . آنگاه عمار بن ياسر آهنگ نبرد كرد و گفت : بار خدايا ، من امروز هيچ كارى كه پسنديده‌تر از نبرد با اين فاسقان باشد ، انجام نخواهم داد . سپس ندا داد : چه كسى خشنودى پروردگارش را مىخواهد و به مال و فرزند خود بازگشتى ندارد ؟ جماعتى گرد او جمع شدند .\r\nعمار گفت : اينان به جنگ ما برخاسته‌اند تا انتقام خون عثمان را از ما بستانند ، اما در دل چيز ديگرى دارند و اين دام فريب است كه برنهاده‌اند . سپس به جنگ روان شد در صفين از هر وادى كه مىگذشت جماعتى از صحابه ، به دو مىپيوستند . عمار به سوى هاشم بن عتبه كه پرچم را در دست داشت ، پيش آمد . و در برابر عمرو بن العاص قرار گرفت و گفت : اى عمرو دين خود را به حكومت مصر فروختى . مرگ بر تو باد . عمرو بن العاص گفت : من به طلب خون عثمان برخاسته‌ام . عمار گفت : شهادت مىدهم كه تو از اين گونه سخنان كه هيچگاه براى رضاى خدا نبوده است ، فراوان گفته‌اى . ميانشان از اين گونه ، سخنان بسيار رفت . تا آنجا كه حديث رسول خدا ( ص ) در ميان آمد كه عمار را گروه باغى خواهند كشت . چون عمار كشته شد ، على حمله كرد و قبايل ربيعه و مضر و همدان نيز حمله كردند ، حمله‌اى سهمناك . هيچ صفى از صفوف لشكر شام نبود جز آنكه در آن شكست افتاد ، تا به معاويه رسيد . على معاويه را ندا داد :\r\nچرا مردم ميان من و تو كشته شوند ؟ بيا تا داورى نزد خداى بريم هر يك از ما هماورد خود را بكشد ، كار بر او قرار گيرد . عمرو بن العاص گفت : على با تو عادلانه سخن مىگويد . معاويه گفت : اما تو عادلانه سخن نمىگوئى . در اين روز جماعتى از اصحاب على اسير شدند ولى معاويه آنان را آزاد كرد على نيز اسيران سپاه شام را آزاد نمود . على به فوجى از مردم شام گذشت كه همچنان استوار ايستاده بودند . پسر خود محمد بن الحنفية را بفرستاد تا آنان را پراكنده ساخت . عبد اللّه بن كعب المرادى از ياران على ، زخم برداشت و بيفتاد ، اسود بن قيس بر او گذشت . عبد اللّه كه هنوز جانى در تن داشت او را به پرهيزگارى براى خدا و نبرد همراه على وصيت كرد و گفت : سلام مرا به على برسان و بگو در نبرد پيش برو تا ميدان نبرد را پشت سر خود قرار دهى ، زيرا هر كه امشب را به صبح رساند در حالى كه ميدان نبرد پشت سر او باشد ، او پيروز است . دو جانب در اين شب تا بامداد نبرد كردند . شب جمعه بود و به ليلة الهرير معروف است . على ميان افواج سپاه خود مىگشت و آنان را به پيشروى تحريض مىكرد . چون صبح شد ، همهء ميدان نبرد پشت سر او قرار گرفته بود . روز جمعه آغاز گرديد . اشتر در ميمنه بود و ابن عباس در ميسره و هر دو سپاه سرگرم كشتار . اشتر خود بر نشست و مردم را به حمله فراخواند و پيش تاخت تا پرچمدار سپاه خصم را بكشت . على نيز مردانى به يارى او فرستاد . چون عمرو بن العاص دلاورىهاى مردم عراق را ديد ، از كشته شدن ياران خود بيمناك شد ، به معاويه گفت : به مردم خود بگوى قرآن‌ها را بر نيزه كنند و بگويند : كتاب خدا ميان ما و شما حاكم باشد . اگر چنين كنند از آسيب اين جنگ در امان باشيم و اگر بعضى اطاعت كنند و بعضى سرپيچى ، ميانشان افتراق افتد و اين افتراق راحت\r\n\r\n","description":"","footnote":"","page_name":" 622 ","page_number":646},
  {"content":"\r\n\r\nماست . لشكر شام چنين كرد ، لشكر على گفت : بايد به كتاب خدا پاسخ گوييم . على گفت : اى بندگان خدا ، شما بر حق هستيد به نبرد با دشمن ادامه دهيد ، معاويه و ابن ابى معيط و حبيب و ابن ابى سرح و ضحاك را من بهتر مىشناسم . اينان اصحاب دين و قرآن نيستند . از كودكى اينان را تا سالمنديشان مىشناسم . در ايام كودكى ، شريرترين كودكان و در سالمندى ، شريرترين سالمندان بوده‌اند . واى بر شما . اين قرآن‌ها را جز براى فريب شما بر نيزه نكرده‌اند . گفتند : نمىتوانيم كه ما را به كتاب خدا خوانند و پاسخ نگوييم و نپذيريم .\r\nعلى گفت : به خدا سوگند ما با اينان مىجنگيم تا به كتاب خدا ايمان آورند زيرا كتاب خدا را به يكسو افكنده‌اند . مسعر بن فدك التميمى و زيد بن حصين الطائى كه بعدا در شمار خوارج درآمدند گفتند : يا على ، به حكميت كتاب خدا گردن نه و الا همهء شما را تسليم آنان مىسازيم يا با تو آن خواهيم كرد كه با عثمان بن عفان كرديم . على گفت : اگر از من فرمان مىبريد ، نبرد كنيد و اگر نافرمانى مىكنيد ، هر چه خواهيد بكنيد . گفتند : كس بفرست و اشتر را كه سرگرم نبرد است فراخوان . على يزيد بن هانى را از پى اشتر فرستاد . اشتر از آمدن سر برتافت و گفت : اميد است كه خداوند مرا به پيروزى برساند . چون يزيد سخن اشتر بازگفت ، ناگهان فرياد به ناسزا برداشتند . و على را گفتند : تو اشتر را به قتال فرمان داده‌اى . كس بفرست تا نزد تو بازگردد و گرنه از تو كناره مىگيريم . على گفت : واى بر تو اى يزيد ، بگو اشتر باز گردد كه فتنه بالا گرفته است . اشتر چون پيام على بشنيد . گفت : آيا براى اين قرآن‌ها كه بر نيزه افراشته‌اند ؟ گفت : آرى . گفت : مىپنداشتم كه گروهى به دام مكر افتند . چگونه اينان را رها كنيم و بازگرديم كه پيروزى در دست ماست . يزيد گفت : دوست دارى كه تو پيروز شوى و امير المؤمنين را به دشمنش تسليم كنند ، يا بكشندش ؟ اشتر بازگشت و زبان به سرزنش آن قوم گشود و گفت : اندكى مرا مهلت دهيد كه من پيروزى را حس مىكنم . و باز زبان به ملامتشان گشود . گفتند : اى اشتر ، ما را رها كن . ما براى خدا نبرد مىكرديم . اشتر گفت :\r\nنه ، كه شما را فريب دادند و شما فريب خورديد . پس ميانشان گفتگوها درگرفت و زبان به دشنام يك ديگر گشودند . على بر آنان بانگ زد و خاموش شدند .\r\nاشعث بن قيس على را گفت كه مردم به دعوت آنها به حكم قرآن راضى هستند . اگر خواهى من نزد معاويه مىروم تا بپرسم كه چه مىخواهد ؟ گفت : چنين كن . اشعث نزد معاويه آمد و گفت : چرا قرآن بر نيزه كرده‌ايد ؟ گفت : تا ما و شما به آنچه خداوند در كتاب خود حكم مىكند ، بازگرديم . شما مردى را كه قبولش داشته باشيد ، بفرستيد ، ما نيز مردى را بدين صفت مىفرستيم ، مىخواهيم آنان با خدا عهد كنند كه بر حسب كتاب خدا عمل كنند و از كتاب خدا تجاوز نكنند . آنگاه آنان هر چه گفتند ، ما پيرو آن خواهيم بود . اشعث گفت : حق همين است . و نزد على بازگشت و على مردم را خبر داد . مردم گفتند : بدين امر راضى هستيم و پذيرفتيم . مردم شام عمرو بن العاص را برگزيدند . اشعث و آن گروهى كه در شمار خوارج\r\n\r\n","description":"","footnote":"","page_name":" 623 ","page_number":647},
  {"content":"\r\n\r\nدرآمدند ، گفتند : ما ابو موسى را برگزيديم . على گفت : من او را قبول ندارم . اشعث و يزيد بن الحصين و مسعر بن فدكى گفتند : جز او نخواهيم . على گفت : من به او اطمينان ندارم . او از من جدايى گزيده و مردم را از اطراف من پراكنده ساخته و از من گريخته بود تا او را پس از چند ماه امان دادم . گفتند : نه ، ما مردى را مىخواهيم كه نه با تو خويشاوندى داشته باشد نه با معاويه . على گفت : اشتر را اختيار مىكنم . گفتند : اين آتش را در روى زمين كسى جز اشتر برافروخته است ؟ على گفت : پس هر چه خواهيد بكنيد . نزد ابو موسى كس فرستادند . او از جنگ كناره جسته بود . گفتند : دو جانب صلح كردند . ابو موسى گفت : الحمد للّه گفتند : ترا حكم ساخته‌اند . گفت : انا للّه و انا اليه راجعون . ابو موسى به لشكرگاه على آمد . احنف بن قيس از على خواست كه او را با ابو موسى همراه سازد ، اما مردم امتناع كردند . عمرو بن العاص نزد على آمد تا قضيه را در حضور او بنويسند . بعد از بسم اللّه نوشتند : اين چيزى است كه اتفاق مىكنند بر آن امير المؤمنين . . . عمرو بن العاص گفت : او امير ما نيست . احنف گفت من اين كلمه را محو نمىكنم كه آن را بدشگون مىدانم و مدتى از نوشتن دست بداشت . اشعث گفت : آن كلمه را بزداى . على گفت : اللّه اكبر . و حكايت روز حديبيه را بيان كرد كه با رسول خدا نيز چنين ماجرايى رفته بود . عمرو گفت : سبحان اللّه ، ما به كفار شبيه هستيم و حال آنكه ما از مؤمنانيم .\r\nعلى گفت : اى پسر نابغه ، از چه زمان يار فاسقان و دشمن مؤمنان نبوده‌اى ؟ عمرو گفت : به خدا سوگند از اين پس با تو در هيچ مجلسى نخواهم نشست . على گفت : اميد مىدارم كه مجلس من از تو و امثال تو پاكيزه بماند . و پيمان نامه را نوشتند ، مبنى بر آنكه طرفين به حكم خدا و كتاب او گردن نهند ، از آغاز تا انجام آن . و آن دو ، دو تن را براى اين حكميت برگزيدند ، يكى ابو موسى عبد اللّه بن قيس و ديگرى عمرو بن العاص و اگر چيزى در كتاب خدا نيافتند ، سنت عادلهء جامعه غير المفرقه حكم قرار گيرد .\r\nآن دو حكم از على و معاويه و لشكر آنان پيمان‌هاى مؤكد گرفتند كه به آنان و خانواده‌هايشان - آسيبى نرسد و بر هر چه حكم مىكنند ، ياور آنان باشند . از حكمان نيز پيمان گرفتند كه در كار سستى و تعلل نكنند . و نيز قضاوت را تا ماه رمضان به تعويق اندازند و اگر باز هم بخواهند آن را به تأخير اندازند ، مىتوانند . و نيز مكان اين قضاوت بايد جايى ميان عراق و شام باشد مردانى از هر دو جانب كه در مجلس حاضر بودند با خط خود در ذيل آن نام خود را نوشتند . اشتر حاضر نشد نامش را در ذيل عهدنامه بنويسد . اشعث با او به مجادله پرداخت و اشتر پاسخ‌هاى درشت داد و يك ديگر را تهديد كردند .\r\nدر سيزدهم ماه صفر سال سى و هفت هجرى بود كه اين عهدنامه نوشته شد . و قرار بر اين نهادند كه على در ماه رمضان به مكان حكميت آيد ، يا در دومة الجندل يا اذرح . در اين حال بعضى از لشكريان على نزد او آمدند و به قتال تحريض كردند . على گفت : بعد از آنكه رضا داده‌ايم ، نمىتوانيم باز گرديم و پس از آنكه اقرار كرده‌ايم ، نمىتوانيم آن را ديگرگون كنيم .\r\n\r\n","description":"","footnote":"","page_name":" 624 ","page_number":648},
  {"content":"\r\n\r\nمردم از صفين بازگشتند ، على نيز بازگشت .\r\nفرقه حروريه با اين حكميت مخالفت ورزيدند . سپاه على از راهى جز آن راه كه به صفين آمده بودند ، بازگشتند ، تا بر نخيله گذشتند و خانه‌هاى كوفه را ديدند . على بر قبر خباب بن الارت گذشت . او بعد از بيرون آمدن على از كوفه ، از دنيا رفته بود ، ايستاد و براى او آمرزش خواست . سپس به كوفه داخل شد ، از خانه‌ها صداى گريه شنيد . گفتند : زنان براى كشتگانشان مىگريند . على براى كشتگان رحمت و آمرزش خواست . و همواره ذكر خدا مىكرد تا به قصر داخل شد . خوارج با او به كوفه درنيامدند . اينان دوازده هزار تن بودند كه به حروراء آمدند و در آنجا نزول كردند و شبث بن ربعى التميمى را فرمانده جنگ و عبد اللّه [ 1 
  ] بن الكواء اليشكرى را امير نماز كردند ، و گفتند : بيعت براى خداى عز و جل و امر به معروف و نهى از منكر و پس از فتح كارها با شورا . و به مردم گفتند : شما مىگوييد با على بيعت كرده‌ايم و با كسى كه او دوست باشد ، دوست هستيم و با كسى كه او دشمن باشد ، دشمن . مردم شام هم با معاويه چنين بيعت كرده‌اند كه چنان كنند كه او دوست دارد و از هر چه او ناخوش دارد ، اعراض ورزند ، پس هيچ يك از شما بر حق نيستيد . زياد بن النضر به آنان گفت : به خدا سوگند كه ما با على بر كتاب خدا و سنت پيامبرش ، بيعت كرده‌ايم ولى چون شما با او راه خلاف پيش گرفتيد ، شما در زمره اهل ضلالت جاى گرفتيد و ما در شمار اهل حق .\r\nآنگاه على ، ابن عباس را نزد آنان فرستاد و گفت : با آنان محاوره مكن تا من بيايم . ولى ابن عباس ، در محاورهء با آنان صبر نتوانست و گفت : چرا با مسئلهء حكمين مخالفت مىورزيد و حال آنكه خداوند در باب اختلاف زن و شوهر به حكميت فرمان داده . در مورد اختلاف يك امت چگونه جايز نباشد ؟ گفتند : اينجا جاى رأى و قياس نيست . بلكه اين چيزى است كه خداوند حكم آن را براى مردم تعيين كرده و بايد آن را اجرا نمود ، چون حكم درباره زناكار يا دزد . ابن عباس گفت : خداى تعالى مىگويد : « دو عادل از شما در باب آن حكم مىكند » گفتند : كار صيد و زناشويى با امرى كه ريختن خون مسلمانان را در بردارد ، فرق دارد . سپس گفتند : ما ديروز با عمرو بن العاص مىجنگيديم ، اگر او عادل بود ، به چه جهت با او مىجنگيديم ؟\r\nو اگر عادل نبود ، به چه جهت او در حكميت تعيين شده است ؟ شما در امر معاويه و ياران او ، دو مرد را حكم قرار داده‌ايد و حال آنكه خداوند تعالى چنين قرار داده كه بايد با آنان نبرد كرد تا به راه راست باز گردند . و شما ميان خود صلحنامه نوشتيد ، و حال آنكه خداوند از آن وقت كه سورهء برائت نازل شده نوشتن صلحنامه را ميان مسلمانان و كافران ممنوع داشته است . پس على به خيمهء يزيد بن قيس آمد مىدانست كه خوارج از او نظر خواهند خواست .\r\nدر آنجا دو ركعت نماز به جاى آورد و او را به حكومت اصفهان و رى فرستاد و خود نزد\r\n\r\n\r\n","description":"","footnote":"\r\n[ ( 1 ) 
  ] عبيد اللّه .\r\n","page_name":" 625 ","page_number":649},
  {"content":"\r\n\r\nخوارج رفت در حالى كه عبد اللّه بن عباس در مجلسى نشسته با آنان گفتگو مىكرد . على پرسيد : زعيم شما كيست ؟ گفتند : ابن الكواء . على از او پرسيد : اين خروج را چه معنى است ؟ گفت : به سبب حكميت ، در روز صفين . على گفت : شما را به خدا سوگند مىدهم ، مىدانيد كه اين حكميت رأى من نبود ، بلكه رأى شما بود و من شرط كرده‌ام كه حكمين به حكم قرآن داورى كنند . اگر چنين كردند كه بحثى نيست و اگر چنين نكردند ما به حكمشان گردن نخواهيم نهاد . گفتند : آيا حكميت چند تن در باب خونهاى مسلمانان كه بر خاك ريخته شده عادلانه است ؟ على گفت : ما قرآن را حكم قرار داده‌ايم و چون قرآن حرف نمىزند ، مردان از آن سخن مىگويند . گفتند : چرا مدت نهاده‌ايد ؟ على گفت : شايد در اين مدت اين جماعت به خود آيند . پرسيدند ، اكنون چه كنيم ؟ على گفت : به شهر خود بازگرديد . شش ماه درنگ مىكنيم تا مالى فراهم آريم و سپاه به تن و توش آيند ، آنگاه با دشمنان خود بسيج كارزار مىكنيم . خوارج تا آخرين نفر به شهر بازگشتند .\r\n\r\nخبر از حكمين\r\nچون آن مدت به پايان آمد و نوبت به حكميت رسيد ، على ، ابو موسى الاشعرى را با چهارصد مرد به سردارى شريح بن هانى الحارثى بفرستاد . عبد اللّه بن عباس هم براى نماز با آنان بود ، على شريح را سفارش كرد كه عمرو را موعظه كند . چون عمرو ، مواعظ على را از زبان شريح شنيد ، گفت : از چه وقت ديده‌اى كه من گوش به اندرز على سپرده باشم يا به رأى او در كارى عمل كرده باشم ؟ شريح گفت : چرا بايد اندرز سرور مسلمانان را نشنوى ؟ و ميانشان سخن‌ها رفت و شريح خاموش گرديد . معاويه نيز عمرو بن العاص را با چهارصد تن از مردم شام روانه داشت . اين دو گروه در اذرح - از دومة الجندل - به يك ديگر رسيدند .\r\nاصحاب عمرو از اصحاب ابن عباس فرمانبردارتر بودند ، چنان كه هرگز از او نمىخواستند كه از مفاد نامه‌هاى معاويه كه به او مىنوشت آنان را آگاه سازد . و حال آنكه ، مردم عراق از ابن عباس مىپرسيدند و گاه نيز به او تهمت مىزدند . عبد اللّه بن عمر و عبد الرحمان بن ابى بكر و عبد اللّه بن الزبير و عبد الرحمان بن الحارث بن هشام و عبد الرحمان بن يغوث الزهرى و ابو جهم بن حذيفة العدوى و مغيرة بن شعبه و سعد بن ابى وقاص - با وجود مخالفتش - نيز در مجلس حكميت حاضر بودند . گويند سعد بن ابى وقاص از اينكه در آن مجلس حضور يافته بود ، پشيمان شد و به كفارهء آن ، از بيت المقدس احرام عمره بست .\r\nچون دو حكم اجتماع كردند ، عمرو به ابو موسى گفت : آيا نمىدانى كه عثمان مظلوم كشته شد و معاويه و قومش اولياء خون او هستند ؟ گفت : آرى . گفت : پس چه چيز تو را از معاويه باز مىدارد و حال آنكه مىدانى كه او از قريش است ؟ اگر سابقهء او در اسلام كمتر است حسن سياست او آن را جبران مىكند . او برادر زن رسول خدا و كاتب او و يار او بود .\r\n\r\n","description":"","footnote":"","page_name":" 626 ","page_number":650},
  {"content":"\r\n\r\nو اكنون هم به طلب خون عثمان برخاسته است . و عثمان نيز به كنايه ، او را به جانشينى برگزيده . ابو موسى گفت : اى عمرو از خدا بترس ، تو خود مىدانى كه اين كار به شرف و حسب راست نيايد بلكه از لوازم آن ، دين و فضيلت است . اگر به شرف و حسب بود ، خاندان ابرهة بن الصباح اولى بودند . هر چند اگر بنا بر آن باشد كه خلافت را به برترين فرد قريش داد ، من على بن ابى طالب را برمىگزيدم . اما اين كه گفتى كه معاويه ولى خون عثمان است ، نپندارم تا مهاجرين اولين هستند ، اين كار حق معاويه باشد . اما در باب سخن كنايه آميز عثمان در خلافت او ، پس اگر عثمان خود از حكومت بيرون رفته بود ، من او را به حكومت اختيار نمىكردم . من در حكم خدا رشوه نمىدهم . آنگاه او را به خلافت عبد اللّه بن عمر دعوت كرد .\r\nعمرو گفت : چرا فرزند مرا نمىگويى با آنكه او را نيك مىشناسى . ابو موسى گفت : او مرد صادقى است ولى تو او را در فتنه غرقه ساخته‌اى . عمرو بن العاص گفت : اين خلافت كار كسى است كه از برندگى و دانايى بهره‌مند باشد و در پسر عمر ، چيزى از غفلت هست . و عبد اللّه بن الزبير كه در آن مجلس بود ، او را متوجه سخن خود كرد ، عمرو گفت : من در اين باب به كسى رشوت نخواهم داد . ابو موسى گفت : عرب پس از اين همه زد و خورد كارش را به دست تو سپرده است ، بار ديگر آنان را به فتنه ميفكن . عمرو گفت : بگو چه بايد كرد ؟ و ابو موسى گفت :\r\nمن معتقدم آن دو مرد را خلع كنيم و كار را به شورا واگذاريم . تا مسلمانان خود ، هر كه را كه خواهند به خلافت بردارند . عمرو گفت : من نيز اين رأى را مىپسندم .\r\nسپس روى به مردم كردند - و آنان همچنان منتظر رأى بودند و رسم عمرو چنان بود كه تقدم در سخن را به ابو موسى مىداد به خاطر سن او كه بيشتر بود و نيز به سبب مصاحبت او با رسول خدا ( ص ) . پس گفت : اى ابو موسى : بگوى ما در رأى اتفاق كرده‌ايم . ابو موسى گفت : ما راهى يافته‌ايم كه اميد است امور امت با آن به صلاح آيد . ابن عباس گفت : واى بر تو ، پندارم كه تو را فريب داده است . بگذار تا او پيش از تو براى ما سخن گويد : ابو موسى ابا كرد . و گفت : اى مردم ما در كار اين امت نگريستيم و از آنچه بر آن اتفاق كرده‌ايم ، هيچ راهى بهتر نيافتيم و آن اين است كه على و معاويه را هر دو خلع كنيم و مردم هر كه را خواستند ، به خلافت برگزينند . من هر دو را خلع كردم . اكنون هر كه را كه مىدانيد شايستهء اين مقام است ، اختيار كنيد .\r\nعمرو گفت : اين مرد يار خود را خلع كرد من نيز او را خلع كردم چنان كه او خلع كرده است و معاويه را اثبات مىكنم او ولى خون عثمان است و از هر كس به مقام او سزاوارتر .\r\nپس عبد اللّه بن عباس و سعد بن ابى وقاص زبان به ملامت ابو موسى گشودند . ابو موسى گفت :\r\nمن چه كنم ، فريبم داد و ملامتگران را به عمرو حوالت كرد . و گفت : اى عمرو ، خداوند در هيچ كارى تو را موفق نگرداند مرا فريب دادى و مرتكب فجور گشتى . شريح به عمرو حمله كرد و تازيانه‌اى چند بر او نواخت . عبد اللّه بن عمر نيز او را بزد . مردم ميانشان حايل شدند .\r\n\r\n","description":"","footnote":"","page_name":" 627 ","page_number":651},
  {"content":"\r\n\r\nابو موسى به مكه رفت و عمرو بن العاص روانهء شام شد و به خلافت بر معاويه سلام كرد .\r\nابن عباس و شريح نزد على آمدند و به او خبر دادند . على هر گاه در نماز قنوت مىگرفت مىگفت : اللهم العن معاوية و عمروا و حبيبا و عبد الرحمان بن خالد [ 1 
  ] و الضحاك بن قيس و الوليد و ابا الاعور . چون اين خبر به معاويه رسيد ، او نيز در قنوت على و ابن عباس و حسن و حسين و اشتر را لعنت مىكرد .\r\n\r\nامر خوارج و قتال با آنان\r\nچون على قصد آن كرد كه ابو موسى را به حكميت فرستد ، زرعة بن البرج [ 2 
  ] الطائى و حرقوص بن زهير السعدى ، از خوارج ، نزد او آمدند و گفتند : از خطاى خود توبه كن و كار نبرد را از سر گير و ما را ببر تا با دشمنانمان بجنگيم . على گفت : ما در ميان خود نامه‌اى نوشته‌ايم و با آنان معاهده بسته‌ايم . حرقوص گفت : اين خود گناهى است و شايستهء توبه از آن . على گفت :\r\nاين گناه نيست ، اين عجز در رأى است و من شما را از آن نهى كرده بودم . زرعه گفت : اگر حكميت را موقوف نسازى ، با تو مىجنگيم و راه خدا را برمىگزينيم . على گفت : بدبختى نصيب تو باد ، گويى مىبينمت كه كشته شده‌اى و باد بر پيكرت مىوزد . زرعه گفت : خود نيز چنين دوست دارم و هر دو از نزد او بيرون آمدند و فرياد مىزدند : لا حكم الا للّه .\r\nروزى على در مسجد سخن مىگفت ، بناگاه از تمام اطراف مسجد اين صدا بلند شد كه لا حكم الّا للّه . على گفت : اللّه اكبر كلمهء حقى است كه به قصد باطل ادا مىشود . و بار ديگر سخن آغاز كرد . آنان بار ديگر سخن خود تكرار كردند . على گفت : تا هنگامى كه در ميان ما هستيد با شما سه گونه رابطه خواهيم داشت : شما را از ورود در مساجد خدا كه ذكر خدا در آنها گفته مىشود ، منع نمىكنيم و تا زمانى كه با ما هستيد از غنايم جنگى شما را محروم نخواهيم داشت و با شما نمىجنگيم تا شما جنگ را آغاز كنيد .\r\nخوارج در خانهء عبد اللّه بن وهب الراسبى اجتماع كردند . او آنان را موعظه نمود و به خروج در بعضى از نواحى تحريض كرد تا اين خروج‌ها دليل مخالفتشان با بدعت‌ها باشد .\r\nحرقوص بن زهير نيز سخن او را تأييد كرد و سخنانى گفت . حمزة بن سنان الازدى گفت : درست مىگوييد ولى به امير و پرچمى نياز داريد . چند تن ، از جمله زيد بن حصين الطائي و حرقوص بن زهير و حمزة بن سنان و شريح بن ابى اوفى العبسى [ 3 
  ] بدين مقام نامزد شدند و نپذيرفتند .\r\nپس به عبد اللّه بن وهب الراسبى پيشنهاد كردند ، او اجابت كرد و در دهم شوال همه با او بيعت كردند . اين عبد اللّه بن ذو الثفنات ( پينه‌دار ) معروف بود .\r\nسپس در منزل شريح بن ابى اوفى العبسى گرد آمدند و با يك ديگر به مشاوره نشستند .\r\n\r\n\r\n","description":"","footnote":"\r\n[ ( 1 ) 
  ] مخلد .\r\n[ ( 2 ) 
  ] آلبرح .\r\n[ ( 3 ) 
  ] العنسى .\r\n","page_name":" 628 ","page_number":652},
  {"content":"\r\n\r\nوهب به مردم بصره نامه نوشت و آنان را تحريض كرد كه به خوارج پيوندند .\r\nچون آهنگ خروج كردند . شب جمعه و روز جمعه را به عبادت پرداختند و روز شنبه به راه افتادند . طرفة بن عدى بن حاتم نيز با آنان بود . پدرش عدى بن حاتم از پى فرزند تا مدائن بيامد و نتوانست كه بازش گرداند . ناچار خود بازگشت . عبد اللّه بن وهب با بيست سوار با او روبرو شد و خواست به قتلش آورد ، ولى مردان طى كه همراه او بودند او را از اين كار بازداشتند . على به سعد بن مسعود ، عامل خود در مداين خبر داد . او برادرزادهء خود مختار بن ابى عبيده را به جاى خود گذاشت و با پانصد سوار از پى آنان روان شد . خوارج راه خود را تغيير دادند و به جانب بغداد آمدند . سعد ، شب هنگام در كرخ به آنان رسيد . عبد اللّه با سى سوار به مقابله او آمد ، ساعتى ميانشان نبردى درگرفت ولى لشكريان مسعود دست از جنگ بداشتند و گفتند تا فرمان على برسد . ولى سعد رأى آنان را نپذيرفت . چون شب تاريك شد ، عبد اللّه ياران خود را از دجله گذرانيد و نزد ديگر ياران خود به نهروان رفت . خوارج بصره نيز پانصد مرد به سردارى مسعر بن فدكى التميمى اجتماع كردند ، ابو الاسود الدوئلى به فرمان عبد اللّه بن عباس ، از پى آنان روان شد و ميانشان جنگ درگرفت تا شب دامن گسترد و تاريكى ميان دو سپاه حايل گرديد . مسعر نيز فرصت مغتنم شمرد و سپاه خود را بيرون برد و در نهروان به عبد اللّه بن وهب پيوست .\r\nچون خوارج بيرون آمدند على با ياران خود به قتال با آنان بيعت كرد . سپس از آن دو حكم به بدى ياد كرد و براى مردم سخن گفت : و پس از حمد خدا و موعظهء مردم گفت :\r\nاين دو حكم قرآن را به يكسو افكندند و هر يك از پى هواى خود رفت . و در حكم ميانشان اختلاف افتاد و هر دو گمراه بودند . پس براى حركت به شام آماده باشيد .\r\nبراى خوارج نهروان نيز چنين نامه‌اى نوشت و آنان را به نبرد عليه دشمن تحريض كرد و گفت : ما بر همان تصميم هستيم كه زين پيش بوديم . خوارج در پاسخ او نوشتند : تو اكنون به خاطر خود خشمگين هستى نه براى رضاى پروردگارت . اگر به كفر خود شهادت دادى و توبه نمودى آنگاه در آنچه مورد اختلاف ماست ، نظر خواهيم كرد . . . و گرنه با تو چنان خواهيم بود كه با معاويه . زيرا خداوند خائنان را دوست ندارد .\r\nچون على نامه برخواند ، از آنان نوميد شد و چنان ديد كه لشكر به شام برد و آنان را به حال خود واگذارد . اين بود كه در ميان مردم به بسيج لشكر برخاست . از لشكرگاه خود در نخيله ، به عبد اللّه بن عباس نوشت كه سپاه خود بسيج كند و آمادهء فرمان او باشد . ابن عباس نيز به سردارى احنف بن قيس هزار و پانصد مرد بسيج كرد . سپس براى مردم سخن گفت كه چرا بايد از شهرى كه شصت هزار مرد جنگى دارد چنين اندك بيرون آيد . سپس زبان به تهديدشان گشود و فرمان داد كه براى جنگ بسيج شوند . در نتيجهء اين سخنان هزار و ششصد تن ديگر به سردارى جارية بن قدامة السعدى روان نمود . اينان كه سه هزار يا بيشتر بودند\r\n\r\n","description":"","footnote":"","page_name":" 629 ","page_number":653},
  {"content":"\r\n\r\nبه على پيوستند . آنگاه على براى مردم كوفه سخن گفت و با آنان ملاطفت نمود و به جنگ تحريضشان نمود و گفت كه مردم بصره با وجود آن همه جمعيت چه كرده‌اند . و گفت : هر رئيسى بايد شمار جنگجويان عشيرهء خود را از فرزندان گرفته تا موالى نزد من آرد . سعيد بن قيس الهمدانى و معقل بن قيس و عدى بن حاتم و زياد بن خصفه و حجر بن عدى و ديگر اشراف ، انگشت قبول بر ديده نهادند و به متعلقان خود گفتند حتى يك تن نيز تخلف نكند .\r\nچهل هزار مرد جنگجو و هفده هزار جوانان نوخاسته بودند . شمار سپاهيان على به شصت و هشت هزار تن رسيد . در اين احوال شنيد كه مردم خواستار يكسره شدن كار خوارج هستند . على گفت : قتال مردم شام براى ما مهم‌تر است . زيرا شاميان با شما نبرد مىكنند تا به پادشاهانى جبار مبدل شوند و بندگان خدا را در اطاعت خود درآورند . مردم رأى او را پذيرفتند و گفتند به هر سو كه خود صلاح مىدانى ما را ببر . در همان هنگام كه على آهنگ شام در سر داشت شنيد كه خوارج بصره عبد اللّه بن خباب از صحابه رسول خدا ( ص ) را در نزديكى نهروان ديده‌اند و او خود را به آنان شناسانيده است . آنان در باب ابو بكر و عمر از او پرسيده بودند .\r\nابن خباب آنان را ثنا گفته بود . سپس از عثمان پرسيده بودند كه : در آغاز و پايان خلافتش چگونه بوده ، گفته بود : در هر دو دوره حق با او بود . آنگاه پرسيده بودند ، على پيش از حكميت و بعد از آن چگونه بوده است ؟ گفت : او خدا را بهتر از هر كس ديگر مىشناسد و در دين خود پرهيزگارتر است . گفتند : تو پيرو هواى نفس خود هستى و رجال را بر حسب نام‌هايشان ، نه افعالشان ، دوست مىدارى . سپس او را سر بريدند و شكم زنش را نيز دريدند . و سه زن ديگر از قبيلهء طى را به قتل آوردند . قتل عبد اللّه بن خباب و تعرضشان به مردم ديگر ، على را غمگين ساخت . حارث بن مرة العبدى را براى تحقيق در جوانب امر نزد ايشان فرستاد .\r\nخوارج به قتلش آوردند . ياران على گفتند : چگونه اينان را به حال خود رها كنيم و از تطاول آنان به اموال و عيال و اولادمان آسوده خاطر باشيم . بايد نخست كار اينان را يكسره كرد .\r\nاشعث بن قيس نيز برخاست و چنين سخنانى گفت . على با آنان موافقت كرد و نزد آنان كس فرستاد كه قاتلان برادران ما را به دست ما دهيد ، تا از شما دست برداريم . تا چون از جنگ با عرب ( مردم شام ) بازگرديم ، شايد خداوند شما را به راه خير راهبرى نمايد . خوارج جواب دادند : همهء ما آنان را كشته‌ايم ريختن خون شما و خون آنان براى ما جايز است .\r\nقيس بن سعد بن عباده و ابو ايوب انصارى آنان را موعظه كردند ، سود نبخشيد . تا آنگاه كه على خود آمد و تهديدشان كرد و به سفاهت موسومشان ساخت و گفت كه : آن دو حكم به كتاب و سنت كار نكردند . ما نيز آنان را رد مىكنيم و خود همچنان بر قاعدهء اوليم . گفتند :\r\nما از اينكه به حكميت گردن نهاديم ، كافر شديم ، سپس توبه كرديم . اگر تو نيز توبه كنى با تو هستيم و گرنه تو را نفى مىكنيم . على گفت : پس از آنكه به رسول خدا ( ص ) ايمان\r\n\r\n","description":"","footnote":"","page_name":" 630 ","page_number":654},
  {"content":"\r\n\r\nآورده‌ام و با او هجرت كرده‌ام و در راه اسلام جهاد كرده‌ام ، چگونه به خود نسبت كفر دهم ؟\r\nپس از نزد آنان بازگشت .\r\nو گويند چون على زبان به سخن گشود و از كارهاى ناپسند آنان ، چون قتل و فساد به سختى انتقاد نمود ، از جمعيت خوارج ندا برخاست : با اينان سخن مگوييد و آمادهء ديدار با خدا شويد . پس به جانب جسر ، تاخت آوردند ، ولى على از پى آنان روان شد و از رفتن بازشان داشت . على سپاه خود را تعبيه داد . بر ميمنه حجر بن عدى و بر ميسره شبث بن ربعى يا معقل بن قيس و بر سواران ابو ايوب و بر پيادگان ابو قتاده و بر مردم مدينه كه هفتصد تن يا هشتصد تن بودند ، قيس بن سعد را قرار داد . خوارج نيز سپاه خود تعبيه دادند : بر ميمنه زيد بن حصين الطائي و بر ميسره شريح بن اوفى العبسى [ 1 
  ] و بر سواران ، حمزة بن سنان الاسدى و بر پيادگان حرقوص بن زهير را قرار دادند . على پرچم امان به دست ابو ايوب داد كه هر كس به سوى آن آيد اگر كسى را نكشته باشد و متعرض كسى نشده باشد ، در امان است .\r\nو هر كس به سوى كوفه يا مداين رود ، در امان است . پس فروة بن نوفل الاشجعى با پانصد تن به كنارى رفتند . او گفت نمىدانم چرا بايد با على بجنگم و به دسكره رفتند . ديگران نيز به كوفه رفتند . جمعى نيز كه چهار هزار تن بودند ، به على پيوستند . از همهء آن جمع هزار و هشتصد تن باقى ماند . على و سپاهش بر آنان حمله‌ور شدند تا آنان را به جانب چپ و راست پراكنده كردند . سپس تيراندازان راه بر آنان گرفتند و سواران از دو جناح بر سر آنان تاختند و تيغ در آنان نهادند ، چنان كه در يك ساعت همه كشته شدند . گوئى به آنان خطاب شده بود كه بميريد و مردند . عبد اللّه بن وهب و زيد بن حصين الطائي و حرقوص بن زهير و عبد اللّه بن شجره و شريح بن اوفى به قتل رسيدند . على فرمان داد تا از ميان كشتگان ، مخدج [ 2 
  ] را بيابند . رسول خدا ( ص ) نشانه‌هاى او را بيان كرده بود كه از زمره خوارج باشد . او را در ميان كشتگان يافتند . على در شگفت شد و تكبير گفت . مردم نيز عبرت گرفتند . آنگاه هر چه در لشكرگاهشان سلاح و چارپا بود ، بگرفت و در ميان مسلمانان تقسيم كرد . اما اموال و زنان و بردگانشان را به آنان باز گردانيد .\r\nعدى بن حاتم ، پسر خود طرفه را دفن كرد . مردانى چند از مسلمانان نيز كشتگان خود را دفن كردند . على آنان را از آن كار منع نمود و از آنجا براند . از اصحاب على جز هفت تن يا در همين حدود كشته نشده بود .\r\nسپاهيان على اظهار خستگى نمودند و گفتند جراحات تير و نيزه دارند . از اين رو خواستند به كوفه بازگردند ، تا براى نبرد با شاميان نيرومندتر باشند . كسى كه از جانب آنها سخن مىگفت اشعث بن قيس بود . على نپذيرفت و به راه خود ادامه داد تا به نخيله رسيد و آنها\r\n\r\n\r\n","description":"","footnote":"\r\n[ ( 1 ) 
  ] العنسى .\r\n[ ( 2 ) 
  ] ابن مخدج را چيزى چون پستان بر سينه‌ها بود .\r\n","page_name":" 631 ","page_number":655},
  {"content":"\r\n\r\nرا از رفتن به خانه‌هايشان منع فرمود و گفت به سوى دشمن خود گسيل شويد . در آن ايام كه در نخيله نزول كرده بودند كم كم و دزديده دزديده مردم به خانه‌هايشان مىرفتند و لشكرگاه خالى مانده بود . چون على چنان ديد بار ديگر آنان را به نبرد تحريض كرد ولى كسى قدم در راه ننهاد . آنگاه رؤسايشان را فرا خواند و پرسيد چه مىگويند كه به خانه‌هاى خود رفته‌اند .\r\nبعضى اظهار بيمارى كردند و بعضى بهانه‌هاى ديگر آوردند و جز اندكى در لشكرگاه حاضر نشدند . على برايشان سخن گفت و آنها را سخت ملامت نمود و از حقوق خود و وجوب فرمانبردارى آنها فصلى مشبع بيان داشت و اندرزشان داد ولى از جاى خود تكان نخوردند و همچنان سكوت كردند .\r\n\r\nحكومت عمرو بن العاص در مصر\r\nگفتيم كه عثمانيان با معاوية بن حديج السكونى در نواحى مصر اجتماع كرده بودند .\r\nو محمد بن ابى بكر ، سپاهى از فسطاط به سردارى ابن مضاهم بر سر آنان فرستاد ، در اين نبرد ابن مضاهم كشته شد و سپاه او به هزيمت رفت . و بدين سبب آتش فتنه عليه محمد بن ابى بكر در مصر افروخته گرديد . اين خبر به على رسيد . او مالك اشتر را كه در آن ايام فرمانرواى جزيره و در نصيبين بود ، به مصر فرستاد و گفت اين كار ، كار تو است و بس . چون اين خبر به معاوية بن ابى سفيان رسيد و او طمع مصر در سر مىپخت دانست كه اگر اشتر به مصر برسد ، دست يافتن او به آن ديار محال خواهد بود ، اشتر به جانب مصر روان شد و در قلزم به خانهء مردى كه عهده‌دار امر خراج آن ديار بود ، مهمان شد و در آنجا بمرد . گويند معاويه براى امير قلزم ، زهر قاتل فرستاده بود و گفته بود اگر اشتر را بكشد خراج از او برمىدارد ، و اين بعيد مىنمايد .\r\nچون خبر وفات اشتر به على رسيد استرجاع كرد و براى او آمرزش خواست . از سوى ديگر چون خبر حكومت اشتر به محمد بن ابى بكر رسيد بر او گران آمد على براى او نامه‌اى نوشت و از او معذرت خواست و گفت : اگر اشتر به مصر مىآيد ، به سبب عدم لياقت او نيست ، بلكه از آن رو اشتر را به مصر فرستاده كه مىپنداشته مردى است با شدت عمل بيشتر . و نيز گفت كه : اينك اشتر به لقاء پروردگارش نائل آمد و ما از او خشنوديم ، خدا نيز از او خشنود باشد و ثواب او را مضاعف فرمايد . تو نيز در برابر دشمنانت پاى دار و دامن جنگ بر كمر زن .\r\nو مردم را به حكمت و موعظهء حسنه به راه خداى دعوت كن . و خدا را فراوان ياد نماى و به دو يارى جوى و از او بترس كه او ترا در كارهاى دشوار بسنده است و در كار حكومت يارىات خواهد كرد . محمد جوابى حاكى از خشنودى خود و اطاعت از فرمان او برايش بفرستاد . و گفت آماده است تا با هر كه سر مخالفت برمىدارد ، نبرد كند .\r\nمسئله حكمين چنان كه گفتيم ، به پايان آمد و مردم عراق با على راه مخالفت پيمودند و\r\n\r\n","description":"","footnote":"","page_name":" 632 ","page_number":656},
  {"content":"\r\n\r\nمردم شام با معاويه به خلافت بيعت كردند . معاويه اينك مىخواست دامنهء نفوذ خود را تا مصر گسترش دهد زيرا اميد آن داشت كه هزينهء لشكركشيهايش را از خراج آنجا تأمين كند . اين بود كه خواص درگاه خود را چون ابو الاعور السلمى و حبيب بن مسلمه و بسر بن ابى ارطاة و ضحاك بن قيس و عبد الرحمان بن خالد بن الوليد و شرحبيل بن السمط ، فرا خواند و در باب مصر به مشاورت پرداخت . عمرو به فتح آن اشارت كرد و گفت : به سردارى مردى دورانديش - و برنده و مورد اعتماد سپاهى بدان جا گسيل كن تا همهء عثمانيه را گرد خود جمع آورد . معاويه گفت : بهتر است براى عثمانيه نامه بنويسيم و آنان را با وعده‌هاى خويش دلگرم سازيم و براى دشمنانمان نيز نامه بنويسيم و آنان را به صلح دعوت كنيم و از عواقب كارهايشان بيمناكشان گردانيم ، سپس بدان سو سپاه بريم . آنگاه عمرو بن العاص را گفت كه : تو شتاب را سبب پيروزى خود مىدانى و من تأنى را . عمرو بن العاص گفت : هر چه خواهى بكن .\r\nولى پندارم كه اين كار جز به قتال راست نيايد . معاويه به مسلمة بن مخلد و معاوية بن حديج نامه نوشت و از آنان به خاطر مخالفتشان با على ستايش كرد و به جنگ و قيام براى گرفتن خون عثمان ، تحريضشان نمود . آن دو دعوت معاويه را اجابت كردند و از معاويه يارى خواستند معاويه پاسخ نامهء آنان را با اصحاب خود در ميان نهاد . آنان نيز بدان اشارت كردند .\r\nمعاويه فرمان داد تا عمرو بن العاص با شش هزار مرد جنگى ، بسيج مصر كند . و او را به تأنى و تأمل و ترك عجله وصيت كرد . عمرو در نزديكىهاى مصر فرود آمد . عثمانيهء مصر به او پيوستند . عمرو نامهء خود و نامهء معاويه را نزد محمد بن ابى بكر فرستاد . اين دو نامه هر دو تهديد آميز بودند كه مردم بر ضد تو اجتماع كرده‌اند و تو را به ما تسليم خواهند كرد و بايد كه از مصر بيرون روى . محمد بن ابى بكر آن دو نامه را نزد على فرستاد . على او را وعده داد كه سپاهى به يارىاش روانه خواهد كرد و او را به نبرد با دشمن و پايدارى در نبرد فرمان داد . محمد بن ابى بكر با دو هزار سپاهى به سوى عمرو روان شد و كنانة بن بشر در مقدمهء سپاه او بود . عمرو ، نيز معاوية بن حديج را با جمعى از مردم شام به جنگ او گسيل نمود . سپاه شام ، كنانه را در محاصره گرفتند . او از اسبش فرود آمد و يك تنه با دشمن جنگيد تا به شهادت رسيد . چون خبر به محمد بن ابى بكر آمد اصحابش از گردش پراكنده شدند و او خود بگريخت و در خرابه‌اى پنهان شد . اما او را گرفتند و به ابن حديج تسليم كردند . ابن حديج او را به فسطاط آورد . برادرش عبد الرحمان ، از عمرو بن العاص خواست كه نزد ابن حديج كس فرستد تا از كشتنش منصرف شود اما عمرو نپذيرفت . محمد بن ابى بكر آب طلبيد و عمرو او را آب نداد ، به پاداش آنچه با عثمان كرده بود . سپس او را در درون شكم خرى جاى داد و پس از لعنت بر او و دعاء و ثنا بر معاويه ، او را در شكم خر به آتش بسوخت .\r\nعايشه همواره در نماز قاتلان او را نفرين مىكرد .\r\nو گويند كه چون محمد بن ابى بكر بگريخت در نزد جبلة بن مسروق پنهان شد در آنجا\r\n\r\n","description":"","footnote":"","page_name":" 633 ","page_number":657},
  {"content":"\r\n\r\nمعاوية بن حديج او و اصحابش را محاصره كرد . محمد بن ابى بكر بيرون آمد و همچنان نبرد مىكرد تا كشته شد .\r\nچون نامه محمد بن ابى بكر به على رسيد براى مردم سخن گفت و آنان را به نبرد با دشمنانشان فرا خواند . و گفت : در جرعه كه ناحيه‌اى است ميان كوفه و حيره جمع شوند .\r\nفردا نيمروز خود به جانب جرعه روان شد ولى يك تن هم نيامده بود . على شبانگاه برگشت و اشراف را گرد آورد و زبان به توبيخشان گشود . مالك بن كعب الارحبى با دو هزار تن اجابت كرد . على گفت : حركت كن ولى نپندارم كه به هنگام بدانجا رسى . مالك پنج فرسنگ آمده بود كه حجاج بن غزية [ 1 
  ] الانصارى كه از مصر مىآمد ، به او رسيد و از كشته شدن محمد بن ابى بكر آگاهش كرد . نيز عبد الرحمان بن شبيب [ 2 
  ] الفزارى كه جاسوس على در شام بود ، نزد او آمد و خبر قتل محمد و استيلاء عمرو را به مصر به دو داد . على غمگين شد و به مالك بن كعب نوشت كه سپاه را باز گرداند . و براى مردم سخن گفت و خبر واقعه را به آنان داد و ملامتشان كرد و گفت آنقدر در اين كار سستى به خرج داديد كه مصر از دست بشد و پس از سرزنش و توبيخ بسيار ، فرود آمد .\r\n\r\nدعوت عبد اللّه ابن الحضرمى در بصره براى معاويه و كشته شدن او\r\nچون معاويه مصر را در تصرف آورد ، عبد اللّه بن الحضرمى را به بصره فرستاد تا مردم را به سوى او دعوت كند .\r\nمعاويه بدان سبب كه على در جنگ جمل جماعتى از آنان را كشته بود و نيز اعتقادى كه به طلب خون عثمان داشتند ، بدين دعوت اميد فراوانى بسته بود . ابن - الحضرمى را سفارش كرد كه در ميان قبايل مضر فرود آيد و با افراد قبيلهء ازد طرح دوستى افكند ولى او را از قبيلهء ربيعه بر حذر داشت . و گفت : اينان ترابيه [ 3 
  ] هستند ، يعنى از شيعيان على . ابن الحضرمى به بصره وارد شد . ابن عباس از بصره بيرون آمده در كوفه نزد على رفته بود ، و زياد را به جاى خود در بصره گذاشته بود . ابن الحضرمى در ميان بنى تميم فرود آمد و عثمانيان گردش را گرفتند و او ، آنان را به گرفتن خون عثمان از على ، تحريض مىكرد . ضحاك بن قيس الهلالى گفت : براى ما ، چه بد چيزى آورده‌اى و اينك ما را بدان فرا مىخوانى . آيا پس از آنكه به جمعيت رسيده‌ايم ما را به تفرقه و مرگ مىخوانى ، تا معاويه به امارت رسد ؟ عبد اللّه بن حازم السلمى گفت : خاموش باش كه تو شايان اين گفتگو نيستى . سپس به ابن الحضرمى گفت : ما ياران تو هستيم و به منزله دست‌هاى توايم . حرف حرف تو است .\r\nآنگاه ابن الحضرمى نامهء معاويه را برايشان خواند كه آنان را به طلب خون عثمان دعوت\r\n\r\n\r\n","description":"","footnote":"\r\n[ ( 1 ) 
  ] عرفه .\r\n[ ( 2 ) 
  ] شبث .\r\n[ ( 3 ) 
  ] ترائبه .\r\n","page_name":" 634 ","page_number":658},
  {"content":"\r\n\r\nمىكرد و مىگفت كه : بر طبق سنت با آنان عمل خواهد نمود و عطايايشان را مضاعف خواهد ساخت . چون از خواندن نامه فراغت يافت ، احنف بن قيس برخاست و از جمع كناره گرفت و عمرو بن مرحوم العبدى ، حاضران را به لزوم حفظ بيعت على فرا خواند . و عباس بن صحار العبدى از ابن الحضرمى جانبدارى نمود و مثنى بن مخرمه او را گفت : سخنان ابن صحار تو را نفريبد . از هر جاى كه آمده‌اى به همانجا بازگرد . ابن الحضرمى ، از صبرة بن شيمان الازدى پرسيد : آيا تو مرا يارى نخواهى كرد ؟ گفت : اگر به خانهء من فرود آمده بودى ، يارىات مىكردم .\r\nزياد ، امير بصره نزد حضين بن المنذر و مالك بن مسمع و سران قبايل بكر كس فرستاد تا از اعمال ابن الحضرمى ممانعت نمايند تا دستور على برسد . حضين به دو پاسخ داد ولى مالك كه هوادار بنى اميه بود به سخن او توجهى ننمود . زياد چون چنان ديد نزد صبرة بن شيمان كس فرستاد و از او خواست تا با افرادى كه در اختيار دارد او و بيت المال را حفاظت كند . صبره گفت : اگر آن را به خانهء من حمل كنى ، چنين خواهم كرد . پس بيت المال و منبر را به خانه او حمل كردند و او نماز جمعه را در مسجد آنجا به جاى مىآورد . زياد خواست آنان را بيازمايد ، روزى پس از نماز ، از حملهء دشمنان به آنان خبر داد ، صبره گفت :\r\nبيم به دل راه مده در برابر آنان پايدارى خواهيم كرد . زياد ما وقع را به على نوشت . على ، اعين بن ضبيعه را به بصره روان كرد . او تميم را از گرد ابن الحضرمى بپراكند و به يارى فرمانبرداران خود ، با نافرمانان قتال كرد . اين قتال يك روز يا كمتر از يك روز ادامه داشت .\r\nدر اين اثناء بغتة به دست جماعتى كشته شد . گويند اينان از خوارج بودند .\r\n\r\nحكومت زياد در فارس\r\n[ 1 
  ] چون ابن الحضرمى در بصره كشته شد و مردم در باب على با يك ديگر به اختلاف و كشمكش افتادند ، بعضى از بلاد ايران ، طمع در كاستن از مقدار خراج خود بستند . از جمله مردم فارس عامل خود سهل بن حنيف را بيرون كردند . على در اينكه چه كسى را به شام بفرستد با اصحاب خود مشاوره كرد ، جارية بن قدامه به زياد اشارت كرد . پس به ابن عباس فرمان داد كه او را با سپاهى گران به فارس روان دارد و حكومت فارس را به او دهد .\r\nچون زياد به فارس درآمد به نيروى گروهى ، گروه ديگر را از ميان برداشت . برخى گريختند و برخى ماندند و سراسر فارس بدون جنگ در تصرف او درآمد . سپس از فارس به كرمان تاخت و سراسر زمين كرمان را زير پى سپرد و به اصطخر بازگشت و در قلعه‌اى كه به قلعهء زياد موسوم بود ، سكونت گزيد .\r\n\r\n\r\n","description":"","footnote":"\r\n[ ( 1 ) 
  ] متن : زيار .\r\n","page_name":" 635 ","page_number":659},
  {"content":"\r\n\r\n\r\nجدا شدن ابن عباس از على\r\nدر سال چهلم ، ابن عباس از على جدا شد و به مكه رفت . و سبب آن بود كه روزى ابن عباس ، بر ابو الاسود الدوئلى گذشت و او را به خاطر كارى توبيخ و سرزنش كرد . ابو الاسود ، به على نوشت كه ابن عباس اموال خدا را پنهان ساخته است . على در پاسخ ، نامهء ستايش آميزى به ابو الاسود نوشت . و نيز به ابن عباس در اين باب مكتوبى فرستاد و نگفت چه كسى اين خبر را به او داده است . ابن عباس ، در تكذيب آن خبر و برائت خود براى او نامه‌اى نوشت و گفت : كه او ضابط و حافظ اموال است . على در جواب او نوشت كه بگو : چه گرفته‌اى و از كجا گرفته‌اى و در چه راهى صرف نموده‌اى ؟ ابن عباس پاسخ داد : چنان برمىآيد كه آنچه را به تو خبر داده‌اند سخت عظيم شمرده‌اى ، اينك هر كس ديگر را كه دوست دارى ، به كارگزارى خود معين كن كه من از اين سرزمين خواهم رفت . پس خويشاوندان مادرى خود را از بنى هلال فرا خواند و همه مردان قيس نزد او آمدند و او آن مال را حمل نمود و گفت :\r\nاين ارزاق ماست ، مردم بصره ، براى بازگرفتن اموال به حركت آمدند ولى مردان قيس در برابر آنان ايستادند . صبرة بن شيمان الحدانى [ 1 
  ] مردان ازد را باز گردانيد و گفت : قيس برادران ما هستند و آنان براى ما از مال ارزشمندترند ، پس مرا فرمان بريد . چون افراد قبيله ازد بازگشتند ، افراد قبيلهء بكر و عبد القيس نيز بازگشتند . احنف نيز بنى تميم را كه بجد ايستاده بودند ، باز گردانيد و قافلهء ابن عباس به مكه رسيد .\r\n\r\nشهادت على [ ع 
  ]\r\nعلى [ ع 
  ] در سال چهلم هجرى ، در هفدهم رمضان و به قولى در بيست و يكم آن ماه و به قولى در ماه ربيع الاخر به شهادت رسيد . قول اول درست‌تر است . سبب قتل او آن بود كه عبد الرحمان ابن ملجم المرادى و برك بن عبد اللّه التميمى الصريمى - گويند نام برك حجاج بود - و عمرو بن بكر التميمى السعدى هر سه از خوارج ، پس از شكست خوارج به حجاز رفتند .\r\nمىنشستند و درباره وضع مردم و عيبجويى از حكام گفتگو مىكردند و براى كشتگان روز نهروان رحمت مىفرستادند . و گفتند : بعد از آن مردان زندگى را مىخواهيم چه كنيم . چه مىشود كه خود را فدا كنيم و اين پيشوايان گمراهى را بكشيم و مردم را از آنان آسوده سازيم .\r\nابن ملجم - كه از مصر آمده بود - گفت من كار على را تمام مىكنم . برك گفت :\r\nمعاويه هم براى من و عمرو بن بكر التميمى گفت : عمرو بن العاص هم براى من . هر سه با يك ديگر عهد بستند كه از كارى كه در پيش گرفته‌اند باز نگردند تا پيروز شوند يا در آن راه\r\n\r\n\r\n","description":"","footnote":"\r\n[ ( 1 ) 
  ] شيما الهمدانى .\r\n","page_name":" 636 ","page_number":660},
  {"content":"\r\n\r\nبميرند يا كشته شوند . براى كشتن اينان شب هفدهم رمضان را تعيين كردند و هر يك بسوى مقصد خويش به راه افتاد .\r\nابن ملجم ياران خود را در كوفه بديد ولى مقصد خود را از آنان پنهان داشت . و نزد شبيب بن شجره كه از دليران قوم بود ، آمد و از او خواست در اين مهم با او همراه شود . شبيب گفت : مادرت به سوگت نشيند ، چگونه مىتوانى على را بكشى ؟ گفت : به هنگام نماز صبح در مسجد كمين مىكنم . اگر او را كشتيم كه موفق شده‌ايم و اگر نكشتيم خود شهيد گشته‌ايم .\r\nشبيب گفت : واى بر تو ، من نمىتوانم در قتل او شركت جويم ، به خاطر سابقهء او در اسلام و فضيلت او . ابن ملجم گفت : آيا على بندگان صالح خداوند را نكشت ؟ آيا او اهل نهروان را نكشت ؟ شبيب گفت : آرى ! ابن ملجم گفت : به كيفر آن خون‌ها كه ريخته ، او را مىكشيم .\r\nشبيب قبول كرد .\r\nابن ملجم به زنى سخت زيبا از قبيلهء تيم الرباب برخورد كه پدر و برادر او در جنگ نهروان كشته شده بودند . ابن ملجم كه دلباختهء او شده بود به خواستگارىاش رفت ، او گفت :\r\nبدان شرط كه غلامى و كنيزى به من دهى و على را نيز بكشى . ابن ملجم گفت : اينكه تو مىگويى چگونه ميسر شود ؟ گفت : بر فرق سر او بزن . اگر او را بكشى دل‌ها را خنك ساخته‌اى و گرنه آنچه خواهى يافت ، شهادت است . ابن ملجم گفت : به خدا سوگند ، جز براى كشتن على نيامده‌ام . آنچه خواستى برايت مهيا خواهم كرد . زن گفت : با تو كسى را مىفرستم كه پشتيبان تو باشد و تو را يارى دهد . و از ميان قوم خود ، مردى به نام وردان را همراه او كرد . آن شب كه ابن ملجم با ياران خود توطئه قتل على را چيده بودند ، شب جمعه بود . با شبيب و وردان به مسجد آمد و در برابر آن در كه على از آنجا به نماز مىآمد ، نشستند . چون على از درآمد و مردم را به نماز فراخواند . شبيب شمشير خود بالا برد ولى به باهوى درخورد و در اين حال ابن ملجم بر جلو سرش زد و فرياد زد : الحكم للّه لا لك يا على و لا لاصحابك . وردان به خانهء خود گريخت ولى يكى از اصحاب على از شركت او خبر يافت و او را بكشت و شبيب ، در تاريكى شب مىگريخت . يكى از مردم حضرموت او را بگرفت . و بر سينه‌اش نشست و شمشير همچنان در دست شبيب بود . مردم از هر سو از پى او مىآمدند مرد حضرموتى ترسيد كه در تاريكى شب او را از شبيب نشناسند و بكشندش اين بود كه او را رها كرد تا در تاريكى ناپديد شد . مردم ابن ملجم را دستگير كردند و بربستند . على جعدة بن هبيرة را كه فرزند خواهرش ام هانى بود به جاى خود گذاشت تا با مردم نماز بخواند . او نماز صبح را با مردم به جاى آورد . ابن ملجم را دست بسته به خانه ، نزد على آوردند . على گفت : اى دشمن خدا چه چيز تو را بدين كار واداشت ؟ گفت : چهل روز آن را تيز كرده بودم و از خدا خواسته بودم كه بدترين خلق خدا را با آن بكشم . على گفت : پندارم كه تو خود بدان كشته شوى .\r\nسپس فرمود اگر من كشته شدم او را همچنانكه مرا كشته است بكشيد و اگر زنده ماندم خود\r\n\r\n","description":"","footnote":"","page_name":" 637 ","page_number":661},
  {"content":"\r\n\r\nدربارهء او تصميم خواهم گرفت . اى فرزندان عبد المطلب ، مباد كه بگوييد امير المؤمنين كشته شده و دست به خون مسلمانان بيالاييد . جز قاتل من كس ديگرى را نكشيد . اى حسن ، اگر من از اين ضربت مردم ، او را با همان شمشير خودش ضربتى بزنيد . آن مرد را مثله مكنيد كه من از رسول خدا ( ص ) شنيدم كه گفت : مباد كسى را مثله كنيد .\r\nام كلثوم دختر على به ابن ملجم كه دست بسته ايستاده بود ، گريان گفت : اى دشمن خدا . به على آسيبى نخواهد رسيد و خداوند تو را خوار خواهد ساخت . ابن ملجم گفت : پس براى چه مىگريى ؟ به خدا سوگند ، اين شمشير را به هزار درهم خريده‌ام و چهل روز آن را آماده كرده‌ام ، اگر اين ضربت بر مردم شهرى فرود مىآمد يك تن زنده نمىماند .\r\nجندب بن عبد اللّه به على گفت : اگر تو را از دست داديم با حسن بيعت كنيم ؟ گفت :\r\nمن نه شما را به آن امر مىكنم و نه از آن نهى مىنمايم ، شما خود بهتر دانيد . سپس حسن و حسين را فرا خواند و به آنان وصيت كرد . و گفت : شما را به ترس از خدا وصيت مىكنم .\r\nهر چند دنيا شما را طلب كند ، شما او را طلب مكنيد . و براى چيزى كه از دست مىدهيد ، تأسف مخوريد ، همواره سخن حق بگوييد . بر يتيم رحمت آوريد و بينوايان را يارى نمائيد .\r\nدشمن ستمگر و ياور ستمديده باشيد . آنچه را كه در كتاب خدا آمده است به كار بنديد . مباد كه ملامت ملامتگران ، شما را از كارهاى خدايى باز دارد . سپس به محمد بن حنيفه گفت :\r\nبه تو نيز چنين وصيت مىكنم ، مىخواهم كه از بزرگداشت برادرانت غفلت نكنى زيرا اينان را بر تو حق بزرگى است . به هيچ كارى بىمشاورت آنان تصميم مگير . سپس به آن دو نيز در باب محمد بن حنفيه سفارش كرد . آنگاه بار ديگر فرزندش ، حسن را مخاطب ساخت و اندرزها داد . چون زمان وفاتش نزديك شد وصيت خود را بنوشت تا آن دم كه ديده از جهان فرو بست جز لا إله الا اللّه هيچ سخنى نگفت .\r\nحسن ، ابن ملجم را حاضر ساخت . ابن ملجم گفت : مىتوانى مرا زنده بگذارى ؟ من با خدا عهد كرده‌ام كه على و معاويه را بكشم . اينك عهد مىكنم و به عهد خود وفا خواهم كرد ، مرا آزاد كن . اگر معاويه را كشتم و زنده ماندم به عهد خود وفا مىكنم و نزد تو مىآيم . حسن گفت : نه به خدا سوگند . تو را رها نمىكنم تا آتش را به معاينه ببينى . آنگاه او را پيش آورد و به قتل رسانيد .\r\nاما برك در آن شب قصد معاويه نمود . چون به نماز بيرون آمد با شمشير ضربتى بر او وارد آورد . ضربت او به لمبر معاويه آمد . چون دستگيرش كردند معاويه را گفت : اگر تو را بشارتى دهم مرا سود خواهد داد ؟ گفت : آرى گفت : دوست ديگر من در چنين شبى على را مىكشد . معاويه گفت : شايد به على دست نيابد . برك گفت : ولى على با خود نگهبانى ندارد .\r\nمعاويه فرمان داد تا او را بكشند . چون طبيب حاضر آوردند گفت : جز داغ كردن چاره‌اى ندارد . مىتوان با شربتى هم جراحت را علاج كرد ولى نسلت منقطع خواهد شد . معاويه گفت :\r\n\r\n","description":"","footnote":"","page_name":" 638 ","page_number":662},
  {"content":"\r\n\r\nمرا دو نور چشم يزيد و عبد اللّه بس باشند شربت ده كه مرا تاب آتش نيست .\r\nگويند كه معاويه برك را نكشت بلكه به قطع دست و پايش فرمان داد و او تا زمان حكومت زياد در بصره زنده بود . زياد او را به قتل آورد . معاويه پس از اين واقعه ، براى خود مقصوره و نگهبانان شب ترتيب داد و چون به سجده مىرفت دو شرطه بالاى سرش مىايستادند .\r\nو نيز گويند : نخستين كسى كه به مقصوره رفت مروان بن الحكم بود ، در سال چهل و چهار آنگاه كه يمانى او را ضربت زد .\r\nاما عمرو بن بكر ، آن شب در كمين عمرو بن العاص نشست . عمرو به سبب دردى كه مىكشيد به نماز بيرون نيامد . فرمانده شرطه او خارجة بن ابى حبيبة بن عامر بن لؤى ، با مردم نماز خواند عمرو بن بكر او را ضربتى زد و بكشت . او مىپنداشت عمرو بن العاص است . چون او را نزد عمرو بردند ، گفت : پس من چه كسى را كشته‌ام گفتند : خارجه را . به عمرو بن العاص گفت : يقين داشتم كه او تو هستى . عمرو گفت : تو عمرو را اراده كردى و خدا خارجه را ، و فرمان داد تا او را بكشند .\r\nدر آن سال كه على [ ع 
  ] وفات كرد ، حاكم بصره عبد اللّه بن عباس بود . قضاء آن به عهده ابو الاسود الدوئلى و فرمانرواى فارس زياد بن سميه و فرمانرواى يمن عبيد اللّه بن عباس . و تا آن وقت كه حادثه بسر بن ابى ارطاة پيش آمد فرمانرواى مكه و طائف قثم بن عباس بود و بر مدينه ابو ايوب الانصارى حكم مىراند و گويند سهل بن حنيف .\r\n\r\n","description":"","footnote":"","page_name":" 639 ","page_number":663},
  {"content":"\r\n\r\n\r\nبيعت با امام حسن\r\nچون على [ ع 
  ] كشته شد ، اصحاب او گرد آمدند و با پسرش حسن بيعت كردند .\r\nنخستين كسى كه با او بيعت كرد قيس بن سعد بن عباده بود . قيس گفت : دست فرا كن تا به كتاب خدا و سنت پيامبرش و قتال با ملحدين ، با تو بيعت كنم . حسن گفت : به كتاب خدا و سنت پيامبرش ، كه آن دو همهء شروط را در بردارند . سپس مردم با او بيعت كردند . حسن به هنگام بيعت با آنان شرط مىكرد كه گوش به فرمان او باشند و مطيع امر او . با هر كس كه صلح كند ، صلح كنند و با هر كس كه جنگ كند ، جنگ كنند . مردم به شك افتادند و گفتند :\r\nاين مرد رفيق راه نخواهد بود و قصد نبرد ندارد .\r\nچون خبر قتل على به معاويه رسيد ، مردم با او بيعت كردند و او را امير المؤمنين خواندند ، هر چند پس از واقعهء حكمين ، با او بيعت كرده بودند .\r\nدر شب چهلم شهادت على ، اشعث بن قيس الكندى كه از ياران او بود ، از دنيا برفت . نيز از اصحاب معاويه ، شرحبيل بن السمط الكندى بمرد .\r\nعلى پيش از كشته شدنش ، مردم را براى حملهء به شام بسيج كرده بود و چهل هزار تن از سپاهيانش با او به مرگ بيعت كرده بودند . چون مردم با حسن بيعت كردند ، معاويه با سپاهى از مردم شام به جانب كوفه راند . حسن با سپاه خود براى مقابله با آنان بيرون آمد . بر مقدمه ، قيس بن سعد را با دوازده هزار مرد جنگى بفرستاد . و گويند كه عبد اللّه بن عباس بر مقدمه بود و قيس بن سعد طلايه‌دار . چون حسن در مداين نزول كرد در ميان لشكر شايع شد كه قيس بن سعد كشته شده ، مردم به هيجان آمدند و صفوف درهم ريخت و به خيمه‌هاى حسن حمله كردند و دست به غارت گشودند تا آنجا كه فرشى را كه بر روى آن ايستاده بود ، بكشيدند و رداء از تنش بربودند و يكى از آن ميان حربه‌اى به رانش زد .\r\nافراد قبيلهء ربيعه و همدان به دفاع از او پرداختند و او را بر روى تختى به مداين بردند .\r\nحسن به كاخ مداين درآمد نزديك بود ، رشتهء كارها از دستش برود . در آن حال به معاويه\r\n\r\n","description":"","footnote":"","page_name":" 640 ","page_number":664},
  {"content":"\r\n\r\nنامه‌اى نوشت و گفت كه از خلافت كناره مىگيرد ، به شرط آنكه بيت المال كوفه را كه پنج هزار هزار ( درهم ؟ ) است به او دهد و خراج دارابجرد فارس را براى او بفرستد و على را دشنام ندهد . معاويه شروط را پذيرفت .\r\nچون برادرش حسين و عبد اللّه بن جعفر آگاه شدند ، او را ملامت كردند ، ولى او به سخنشان گوش ننهاد . چون نامهء حسن به معاويه رسيد آن را نگهداشت و عبد اللّه بن عامر و عبد اللّه بن سمره را نزد او فرستاد تا كاغذى نانوشته كه زير آن را مهر نهاده بود به او دهند . نيز نامه‌اى نوشت و از حسن خواست كه شروط خود را در آن نامه بنويسد . حسن چند شرط ديگر بر شروطى كه در نامه خود آورده بود درافزود و در آن صفحه بنوشت . چون كاغذ را به معاويه تسليم كرد و خواهان اجراى مواد آن گرديد ، معاويه كاغذ نخستين را بيرون آورد و گفت : تو اينها را خواسته بودى . مردم بصره نيز خراج دارابجرد را از او منع كردند و گفتند اين فىء ماست ، آن را به ديگرى نمىدهيم .\r\nحسن براى مردم عراق سخن گفت و گفت : سه كار از شما سرزد كه دل مرا آتش زد :\r\nكشته شدن پدرم و غارت خانه‌ام و ضربتى كه به من زديد . سپس گفت : شما ميان دو گروه از كشتگان واقع شديد . كشته‌اى در صفين كه براى آن مىگرييد و كشته‌اى در نهروان كه به طلب خون او برخاسته‌ايد . معاويه ما را به چيزى دعوت مىكند كه در آن نه عزت است و نه عدالت . اگر شما خواستار مرگ باشيد دعوتش را به او باز مىگردانيم و او را به نيروى شمشير به تسليم در برابر امر خدا وادار مىكنيم و اگر خواستار زندگى باشيد ، آنچه را كه مىگويد ، مىپذيريم و خشنودى شما را فراهم مىسازيم . مردم از اطراف ندا بلند كردند و خواستار صلح شدند . پس حسن ، بعد از شش ماه كه مردم با او بيعت كرده بودند با معاويه بيعت كرد . معاويه به كوفه آمد و مردم نيز با او بيعت كردند . حسن به قيس بن سعد نامه نوشت و او را به اطاعت معاويه دعوت كرد . قيس برخاست و به اصحابش خطاب كرد و گفت :\r\nآيا مىخواهيد در طاعت امام ضلالت درآييم يا بدون امامى به جنگ برويم . گفتند طاعت امام اولى است . آنگاه همه نزد معاويه آمدند و با او بيعت كردند . قيس از بيعت امتناع كرد و بازگشت .\r\nچون معاويه به كوفه داخل شد عمرو بن العاص اشارت كرد كه از حسن بخواهد براى مردم سخن گويد تا مردم بدانند او را توان سخنورى نيست . چون حسن سخن آغاز كرد ، حمد خدا به جاى آورد و گفت : اى مردم خداوند شما را به نخستين مردان ما هدايت كرد و خونتان را به واپسين آنان از ريختن بازداشت . همانا كه اين امر را مدتى است و دنيا را دولى است . و خداى عز و جل به پيامبر خود مىگويد :  وَ إِنْ أَدْرِي ، لَعَلَّهُ فِتْنَةٌ لَكُمْ وَ مَتاعٌ إِلى حِينٍ  ( من چه مىدانم شايد تأخير آن براى آزمايش شماست كه تا مدتى برخوردار باشيد . ) معاويه اشارت كرد كه بس كند . و دانست كه در باب سخنورى حسن اشتباه\r\n\r\n","description":"","footnote":"","page_name":" 641 ","page_number":665},
  {"content":"\r\n\r\nمىكرده است .\r\nآنگاه حسن با اهل بيت خود و اطرافيان خود ، به مدينه روان شد . مردم كوفه براى وداع با او بيرون آمدند . همه مىگريستند . او در مدينه ماند تا در سال چهل و نه وفات كرد . ابو الفرج اصفهانى ، سن او را پنجاه و يك نوشته است . نيز نقل كرده‌اند كه معاويه او را به دست زنش جعده دختر اشعث ، زهر خورانيد . اين سخن از شيعه است و نپندارم كه از معاويه چنين اعمالى سر زده باشد .\r\nقيس بن سعد ، همچنان از بيعت با معاويه امتناع مىكرد معاويه ، عبد اللّه بن عامر را با سپاهى بر سر عبيد اللّه بن عباس فرستاده بود . عبيد اللّه بن عباس چون امان نامه دريافت داشت ، شبى سپاه خود را رها كرد و نزد معاويه رفت . پس از او قيس بن سعد فرماندهى سپاه را به عهده گرفت و با افراد خود عهد بست كه با معاويه بجنگد تا او شرط كند كه جان و مال شيعيان على در امان است و هر چه در اين فتنه به دست آورده‌اند ، از آن آنان باشد . چون اين خبر به معاويه رسيد ، عمرو بن العاص گفت : بر سر او لشكر بكشيم و با او نبرد كنيم . معاويه گفت : همان اندازه نيز از مردم شام كشته مىشوند و فايدتى در آن نيست . سپس صفحه‌اى نانوشته كه بر ذيل آن مهر نهاده بود برايش بفرستاد و گفت : هر چه مىخواهى در آن بنويس .\r\nقيس نوشت كه او و يارانش در امان هستند و هر چه داشته‌اند و به دست آورده‌اند از آن آنان باشد و اگر كسى به دست آنان كشته شده ، بازخواستى نباشد . معاويه قبول كرد و قيس و شيعيانى كه با او بودند با معاويه بيعت كردند . آنگاه سعد بن ابى وقاص آمد و بيعت كرد و بدين طريق كار بر معاويه قرار گرفت . و همه به بيعت او گردن نهادند . اين واقعه در نيمهء سال چهل و يك بود . بدين سبب آن سال را سال « جماعت » مىنامند .\r\nآنگاه خوارج كه از بقاياى نهروانيان و جز آنان بودند از هر سو سر برداشتند . معاويه با آنان قتال كرد و كشتار بسيار نمود . و ما اخبار آنان را در تأليفمان آنگاه كه از يك يك دولت‌ها و نحله‌ها و طايفه‌ها سخن مىگوييم ، خواهيم آورد .\r\nسخن ما در خلافت اسلامى و حوادثى كه در آن اتفاق افتاده بود چون رده و فتوحات و جنگ‌ها ، تا به اتفاق و اتحاد انجاميد ، به پايان آمد . و ما آن را از كتاب محمد بن جرير الطبرى خلاصه كرده‌ايم . تاريخ طبرى ، تاريخى بزرگ است و از ديگر كتاب‌ها موثق‌تر . و از مطاعن و القاء شبهه در حق بزرگان امت و نيكان و عدول آنان از صحابه رضى اللّه عنهم و تابعين بر كنار است . بسيار اتفاق مىافتد كه در سخن مورخان اخبارى باشد آميخته به مطاعن و شبهه در حق آنان ، كه بيشترشان سخن اهل اهواء است و شايسته نيست كه ديدگان خوانندگان را با خواندن آن مطالب آزرده سازم اگر از كتب ديگر جز تاريخ طبرى چيزهايى آورده‌ام كوشيده‌ام تا آنجا كه ممكن است درست باشد و اغلب منقولات را به گوينده‌اش نسبت كرده‌ام .\r\nو شايسته بود كه دولت معاويه و اخبار او به دولت خلفا و اخبار ايشان پيوند يابد ،\r\n\r\n","description":"","footnote":"","page_name":" 642 ","page_number":666},
  {"content":"\r\n\r\nولى مورخان ، در تأليفات خود آن را به دو علت پس از خلفا مىآورند :\r\nيكى آنكه : خلافت در عهد او به نيروى غلبه و عصبيت كه در عصر او پديد آمده بود ، به دست آمد و حال آنكه قبل از او به اجماع و انتخاب بود و اين دو با يك ديگر تفاوت دارند .\r\nمعاويه نخستين خلفايى است كه خلافت را به غلبه و عصبيت حاصل كرد و اهل اهواء آنان را ملوك قلمداد مىكنند .\r\nديگر آنكه معاويه را با خلفاى بنى اميه مىآورند ، نه با خلفاى چهارگانه سبب اين است كه خلفاى بنى اميه ، همه داراى يك نسب واحد هستند و بزرگ همهء آنان معاويه است و بنابر اين او را در زمرهء اهل نسبش مىآورند و حال آنكه خلفاى چهارگانه را انساب مختلف بود از اين رو آنان را در يك نمط قرار دادند . عثمان را با آنان آوردند ، زيرا در فضيلت پيوسته به آنانست . [ 1 
  ] پايان جلد اول\r\n\r\n\r\n","description":"","footnote":"\r\n[ ( 1 ) 
  ] مسلما عقايدى كه ابن خلدون در باب معاويه ابراز داشته ، مورد قبول ما شيعيان نيست . و جواب آن در كتب مفصل داده شده . يكى از مآخذ مهم در رد اعتقاد او ، كتاب الغدير است . خوانندگان به آنجا مراجعه فرمايند .\r\n","page_name":" 643 ","page_number":667},
  {"content":"\r\n . \r\n","description":"","footnote":"","page_name":" 644 ","page_number":668},
  {"content":"\r\n\r\nسخنى پس از پايان بدان سبب كه اماميه را با ابن خلدون و كسانى كه او از آنان روايت مىكند ، در چند مورد اختلاف است ، ضرورى مىنمايد كه آن موارد را بررسى كنيم و عقيدهء شيعيان اماميه را باز نمائيم .\r\nيكى از آن موارد موضوع عصمت انبياء و ائمه هدى صلوات اللّه عليهم است .\r\nعصمت توانى است يا به تعبير حاجى سبزوارى در اسرار الحكم « خوئى » است كه صاحبش را بدان جهت كه از معايب معاصى و مناقب طاعات آگاه است ، از ارتكاب معاصى باز مىدارد و به انجام طاعات تحريض و ترغيب مىنمايد .\r\nعصمت ، گاه متعلق به اعتقاد است و گاه متعلق به تبليغ و گاه متعلق به فتوى و گاه متعلق به عمل و افعال و احوال .\r\nدر مورد نخست ، همهء مسلمانان متفقند به وجوب عصمت انبياء از كفر . مگر طايفه‌اى از خوارج كه صدور گناه را از انبياء تجويز مىكنند و هر گناهى را كفر مىدانند و بدين طريق صدور كفر از ايشان را جايز دانند .\r\nدر مورد دوم كه متعلق به تبليغ است ، باز اختلافى در وجوب عصمت ايشان نيست ، نه عمدا و نه سهوا . زيرا اگر چنين نباشد ، اعتمادى به صحت شرايع و اديان باقى نماند .\r\nدر مورد سوم كه متعلق به فتوى است ، همه امت اسلامى بر وجوب عصمت از خطاى به طور عمد متفقند ، ولى بعضى صدور خطا را در فتوى ، به طور سهو جايز دانسته‌اند .\r\nاما آنچه بيشتر از همهء اين سه كه برشمرديم مورد اختلاف است مورد چهارم است ، كه مسلمانان در آن به هفت فرقه تقسيم شده‌اند :\r\nالف : حشويه ، كه ارتكاب گناهان صغيره و كبيره را از انبياء به گونه‌اى عمدى تجويز مىكنند .\r\n\r\n","description":"","footnote":"","page_name":" 645 ","page_number":669},
  {"content":"\r\n\r\nب : اكثر معتزله ، تعمد در گناه صغيره را به شرطى كه خسيسه نباشد ، براى انبياء جايز دانند .\r\nج : حنبليان ، صدور گناه را بر سبيل خطا در تأويل تجويز مىكنند .\r\nد : مذهب جماعتى كه صدور صغاير و كباير را به عمد و به تأويل تجويز نكنند ولى بر سبيل سهو و نسيان تجويز كنند و آنان را به سبب اين سهو و نسيان ، معاقب دانند ، زيرا علوم ايشان به حد كمال است بنابر اين مبالغه در صيانت و حفظ خويش از هر خطائى بر آنان واجب است .\r\nه : مذهب جمهور اشاعره ، كه صدور صغاير و كباير را چه عمدا و چه سهوا تجويز نكنند ولى صدور صغيره را از روى سهو نه از روى عمد تجويز نمايند .\r\nو : مذهب امام الحرمين جوينى ، از اشاعره و مذهب ابو هاشم است از معتزله كه صدور صغاير را عمدا نيز تجويز مىكنند .\r\nز : مذهب شيعيان اماميه ، كه صدور گناه را مطلقا ، نه كبيره ، نه صغيره ، نه به عمد و به تأويل و نه به سهو و نسيان تجويز ننمايند .\r\nاكنون اين سؤال پيش مىآيد كه عصمت متعلق به چه زمانى است ؟\r\nاماميه برآنند كه اعتبار عصمت از اول تا آخر عمر در همهء امور مذكور ، واجب است ولى اكثر اشاعره و بسيارى از معتزله برآنند كه عصمت مخصوص به زمان نبوت است بنابر اين پيش از بعثت واجب نيست .\r\nلاهيجى مىگويد : « در آن دو مقام يعنى وجوب عصمت در تمام عمر و در جميع امور مطلقا خواه متعلق به اعتقاد باشد يا به تبليغ يا به فتوى و يا به افعال و احوال ، مذهب حق ، مذهب اماميه باشد و نيز اتصاف نبى به جميع صفات كمال و اخلاق حميده و اطوار جميله و نزاهت وى از جميع صفات نقص و اخلاق رذيله و عيوب و امراضى كه سبب نفرت مىشود واجب است . زيرا چون نبى داراى اين ويژگيهاست مردم اوامر و نواهى او را بهتر مىپذيرند و آسانتر فرمان او مىبرند و به دو تأسى مىجويند و اين به غرض و مقصود از بعثت نزديكتر است و بعثت لطف است و لا محاله واجب است . » ( گوهر مراد ملا عبد الرزاق لاهيجى . چاپ كتابفروشى اسلاميه . ص 299 به بعد . اسرار الحكم . حاج ملا هادى سبزوارى . چاپ كتابفروشى اسلاميه . ص 402 به بعد . كشف المراد . شرح تجريد العقائد . علامه حلى . چاپ كتابفروشى جعفرى مشهد . ص 217 به بعد .\r\nاماميه علاوه بر وجوب عصمت در انبياء ، عصمت در ائمهء دوازده‌گانه عليهم السلام را نيز واجب دانند و اين نيز يكى از موارد اختلاف است .\r\nاماميه مىگويند وجود امام از مقومات دين است يعنى از امورى است كه دين بدان قائم است و با عدم عصمت او ، دين از تغيير و تبديل مصون و مأمون نتواند بود . اما غير اماميه ،\r\n\r\n","description":"","footnote":"","page_name":" 646 ","page_number":670},
  {"content":"\r\n\r\nبنابر آنكه قوام و حفظ دين را منوط به وجود امام نمىدانند ، عصمت را نيز شرط امامت به شمار نمىآورند . پس اگر امام تحريف كند ، ديگران او را منع بلكه عزل توانند كرد و مخالفت وى توانند نمود .\r\nاماميه همچنانكه عصمت از گناهان را شرط امامت مىدانند ، عصمت از عيوب را نيز شرط دانند . خواه عيوب جسمانى باشد چون امراض و خواه عيوب نفسانى باشد چون اخلاق نكوهيده و خواه عيوب عقلى باشد ، مانند جهل و جنون .\r\nچون اماميه عصمت را در امام شرط دانند و عقول را به شناخت عصمت راهى نيست ، زيرا عصمت امرى باطنى و خفى است پس بايد امام از جانب خدا منصوص باشد و آنان كه عصمت را شرط نمىدانند قائل به وجوب نص نيز نباشند .\r\nدر باب نص سخن بسيار است . گفتيم كه اماميه معتقدند كه امام بايد منصوص عليه باشد ، عباسيان معتقدند كه طريق تعيين امام نص است يا توارث و زيديان مىگويند تعيين امام به نص است يا دعوت به خود و باقى مسلمانان قائل به نص يا اختيار اهل حل و عقد هستند .\r\nعلامه حلى در اثبات عقيدهء اماميه گويد كه امام معصوم است و عصمت امرى خفى است كه جز خداى تعالى بر آن آگاه نيست ، پس بايد امام از جانب خداى تعالى معين شود . زيرا جز او كسى عالم به اين شرط نيست . ديگر آنكه رسول خدا صلى اللّه عليه و آله بر مردم مهربانتر از پدر بر فرزند است و او مردم را به امورى كه اصلا با مسئلهء خلافت قابل قياس نيست ارشاد فرموده ، حتى در بسيارى از امور مستحبه . و آن حضرت هنگامى كه از مدينه به سفر مىرفت حتى براى يك روز ، كسى را به جاى خود مىنهاد تا به امور مردم رسيدگى كند .\r\nكسى را كه شيوه چنين باشد ، چگونه مىتوان گفت در مهمترين امور ، امت خود را بىهيچ رهنمودى رها كرده باشد . . . پس با توجه به سيرت آن حضرت واجب مىآيد كه بعد از خود نصب امام فرمايد . » ( شرح تجريد العقائد همان چاپ . ص 229 ) .\r\nاما اين امام منصوص بعد از پيامبر ( ص ) على مرتضى ( ع ) است ، به نص جلى و نص خفى . از جمله ، اين حديث كه فرمود : « سلموا عليه بإمرة المؤمنين » به عنوان امير المؤمنين بر او سلام كنيد . يا « انت الخليفه بعدى » تو پس از من جانشين منى . و چون آيهء  وَ أَنْذِرْ عَشِيرَتَكَ الْأَقْرَبِينَ  نازل شد و ابو طالب را گفت آن دعوت فراهم آورد و بنى عبد المطلب را فرا بخواند . آنگاه به آن جمع فرمود چه كسى امروز مرا يارى مىكند تا پس از من خليفهء من باشد ؟ على گفت : من با تو بيعت مىكنم و به يارى تو قيام مىكنم . رسول خدا فرمود : « هذا اخى و وصيى و خليفتى بعدى و وارثى فاسمعوا له و أطيعوا له » .\r\nديگر از نصوص جليه بر امامت آن حضرت يكى حديث متواتر غدير است و بسيارى ديگر كه ذكر آنها در اين مختصر نمىگنجد . بهتر است به مجموعهء عظيم « الغدير » علامهء امينى\r\n\r\n","description":"","footnote":"","page_name":" 647 ","page_number":671},
  {"content":"\r\n\r\nمراجعه شود . و نيز كتب و مقالات دانشمند معظم آقاى محمد رضا حكيمى .\r\nبنابر اين مقدمات هر يك از ائمه ، امام بعد از خود را مىشناسد و او را به جانشينى خود برمىگزيند . از جمله حديثى است كه در جزء دوم صحيح بخارى آمده . او به اسناد خود از جابر بن مره روايت مىكند كه گفت : « سمعت النبى ( ص ) يقول يكون بعدى اثنا عشر اميرا . . .\r\nكلهم من قريش » ، و نيز بخارى در جزء چهارم در صحيح خود آورده از ابن عيينه كه « قال رسول اللّه ( ص ) : ان هذا الامر لا ينقضى حتى يمضى فيهم اثنى عشر خليفة . . . كلهم من قريش » و حتى در برخى روايات از دوازده امام به صراحت نام برده شده است .\r\nديگر از مسائل مورد مناقشه و اختلاف مسئله اسلام ابو طالب است . ما شيعيان اماميه - معتقديم كه او به رسول خدا ( ص ) ايمان آورد و اين ايمان علاوه بر شهادت فرزندان او به اسلام او از اشعارى كه در مطاوى كتب از او نقل شده به اثبات مىرسد .\r\nهمه اين اشعار را علامهء امينى در كتاب « الغدير » خود جلد هفتم از صفحهء 330 به بعد آورده و اسناد آنها را نيز نقل نموده است و خود كه در شناخت انواع روايات بصيرتى شگرف نشان مىدهد به صحت آنها معترف است . از جمله آن اشعار ، يكى شعرى است كه ابن ابى الحديد در جلد سوم شرح خود بر نهج البلاغه آورده است : از اين شعر كه ابو طالب آن حضرت را نبى خطاب مىكند و اذعان مىكند كه او از ايام كودكى كه او را مىشناخته دروغ نمىگفته است ، اسلام او استنباط مىشود :\r\nانت النبى ، محمد * قرم اغر مسود . . .\r\n. . . و لقد عهدتك صادقا * فى القول لا يتزيد ما زلت تنطق بالصوا * ب و انت طفل امرد و نيز به هنگام مرگ على و عباس و حمزه و جعفر را وصيت مىكند كه به يارى او قيام كنند و هم در اين شعر او را نبى مىخواند :\r\nاوصى بنصر بنى الخير اربعة * ابنى عليا و شيخ القوم عباسا و حمزة الاسد الحامى حقيقته * و جعفرا ان تذودا دونه الناسا و نيز در ابيات زير او را رسول اللّه مىخواند :\r\nنصرت الرسول رسول المليك * ببيض تلا لا كلمع البروق اذب و احمى رسول الا لاه * حماية حام عليه شفيق ابن ابى الحديد پس از ذكر اين ابيات گويد : . . . مجموع اين ابيات ابو طالب بر يك چيز دلالت دارند و آن تصديق او به نبوت محمد ( ص ) است .\r\nمسئله عبد اللّه بن سبا ( و به تعبير عده‌اى ابن السوداء ) از نظر عقل و نقل مردود است :\r\n\r\n","description":"","footnote":"","page_name":" 648 ","page_number":672},
  {"content":"\r\n\r\nاما عقلا زيرا چنان كه برخى از مورخان گفته‌اند ، نمىتوان قبول كرد كه در دوران امپراطورى وسيع اسلام ، يك يهودى از يمن سرازير شود و به مركز اسلام و ساير شهرهاى بزرگ اسلامى پا نهد و به تبليغ پردازد و پذيرفته شود تا بدانجا كه چنان شورشى بيافريند كه نخستين بار به خليفه كشى منجر گردد .\r\nاما نقلا : زيرا بنا بر تحقيقات اخير ، عبد اللّه بن سبا انسانى افسانه‌اى مجعول است و هيچ گاه وجود خارجى نداشته است . اين شخص را ابتدا در نيمهء دوم قرن دوم ( يعنى حدود 150 سال پس از جريان خلافت ) راوى و نويسنده‌اى وضاع ( دروغگو و دروغنويس ) به نام سيف بن عمر ( تهذيب التهذيب ابن حجر ، ج 4 ، ص 296 و الغدير ، ج 5 ، ص 233 ) وجود روايى داد و پرداخت و آراء و عقايد به وى منسوب كرد . دكتر طه حسين ، در كتاب ( على و بنوه - ص 134 ) مىگويد : « گمان قوى اين است كه ابن سبا شخصى است كه دشمنان شيعه ، تنها براى شيعه نه خوارج ، او را تراشيده و نگه داشته‌اند تا گاه و بيگاه بر آنان بتازند » ( ترجمهء جلد اول اعيان الشيعه ) آرى مورخان بعدى - چنان كه طه حسين نيز ( در همانجا ) اشاره مىكند - بدون دقت در « طبقه » و « اسناد » سيف بن عمر مطالب او را نقل كرده‌اند . . .\r\nاكنون استاد محقق ، مرتضى العسكرى ، در كتاب پر ارج خود : « عبد اللّه بن سبا - المدخل » ( چاپ قاهره ) افسانه‌اى بودن ابن سبا و جعل و كذب سيف بن عمر را روشن كرده است . . . برخى . . . كه از ابن سبا نام مىبرند و آراء و حوادثى به او نسبت مىدهند بر اساس تحقيقات موجود نيست . . . براى پى بردن به نقل منقطع و اسناد منحصر به سيف ، مورخانى چون طبرى و ابن عساكر و ابن اثير [ و كسانى كه از آنان نقل كرده‌اند 
  ] در مورد ابن سبا به جدولى كه در كتاب عبد اللّه بن سبا ( ص 25 آمده توجه كنيد و با دقت بنگريد كه همهء اين مورخان و نويسندگان سخنشان در مورد ابن سبا به سيف بن عمر مىرسد و او به تصريح متخصصان علم رجال و راوى شناسان اهل سنت دروغنويس بوده است . و از اينجاست كه استاد احمد عباس صالح مدير مجلهء الكاتب ( شماره مارس 1965 ، ص 56 ) مىگويد : « عبد اللّه بن سبا ، بدون شك مردى افسانه‌اى است نه واقعى . . . عبد اللّه بن سبا را متاخران وضع كرده‌اند و در مراجع قديم دليل بر وجود او نيست . علاوه بر اين احتمال دادن وجود چنين شخصى فكرى سخيف است ( امامة على / 62 ) » استاد محمد رضا حكيمى . تعليقات بر اسلام در ايران . ص 430 .\r\nموضوع ديگرى كه ذكر آن ضرورى مىنمايد موضوع صلح امام حسن ( ع ) است . و اين مبحث را با تلخيص از كتاب امام در عينيت جامعه ، نوشتهء استاد محمد رضا حكيمى مىآوريم .\r\n« به خدا سوگند . اگر يارانى مىيافتم ، شب و روز را در جهاد با معاويه مىگذرانيدم . » ( امام حسن )\r\n\r\n","description":"","footnote":"","page_name":" 649 ","page_number":673},
  {"content":"\r\n\r\nخونى كه در رگهاى حسين مىگشت ، در رگهاى حسن نيز مىگشت . اما پاسخ شمشير ، شمشير است و پاسخ تدبير ، تدبير . امام حسن از شجعان عرب بود و در جنگ صفين جزء سرداران عمده و رشيد و فرماندهان بزرگ سپاه اسلام بود . معاويه خود نيز از اين لياقت نظامى و شجاعت و دلاورى امام حسن آگاه بود . از اين رو بعدها از امام خواست تا به جنگ برخى از خوارج رود و فرمانده سپاه باشد . امام در پاسخ نوشت كه اگر مىخواستم در ميان اهل قبله شمشير نهم از جنگ با تو آغاز مىكردم . من كه دست از سر تو برداشتم ، تنها و تنها براى مصلحت امت و جلوگيرى از خونريزى بود .\r\nپس تو هم اينكه امام حسن به گونه‌اى از درگيرى مسلحانه با معاويه هراسى داشت و بدان سبب با معاويه صلح كرد و اين صلح هيچ حكمت و دليلى ديگر نداشت ، اشتباه محض است . ادوار مختلف زندگى خود امام و قيام او در آغاز امر نيز اين پندار را رد مىكند .\r\nاما معاويه - چنان كه گفته شد كار را از تدبير كرد . او در برابر على نيز حيله كرد و با همفكرى و حيله انديشى عمرو عاص قرآن بر نيزه كرد . يعنى من و تدبير . امام حسن نيز - مظهر والاى تدبير و تحمل - فرمود ، آرى من و تدبير . من با تو از در - صلح در مىآيم تا به جنگ كشيده نشوى و احيانا جزو شهداى بزرگ اسلام درنيايى و پيراهن عثمان دومى درست نكنى ، بلكه تا خود به روى و در ملا عام بگويى : من براى دين و نماز نمىجنگيدم .\r\nامام حسن سنگر مبارزه را تغيير داد . به عبارت ديگر تغيير جاى داد نه تغيير جهت .\r\nامام حسن ، معاويه بزرگترين مانع نشر حق و عدالت آن روزگار را ، هدف گرفته بود گاه از زاويهء تجهيز سپاه و گاه از زاويهء تدبير قبول صلح .\r\nسبب اين موضعگيرى جديد چه بود ؟ امام حسن ( ع ) پس از شهادت پدر با اجتماعى متشتت و جامعه‌اى بىبنيه رو به رو شد . صدها حيله و اشتباه انگيزى در ميان امت نفوذ داده شده بود . همهء بلاد اسلامى سوريه و ديگر جايها از نظر روح تربيت اسلامى مسخ شده بود . گرايشهاى گوناگون و آرمانهاى مختلف ، پيوندى محكم و اصيل در ميان مردم باقى نگذاشته بود . اجتماع اسلامى آن روز يك چشم انداز مطمئن كننده نداشت تا او بتواند بر پايهء آن از نيروى خلق يك جا استفاده كند و با يك فتواى قاطع و بسيج عمومى قشرها را به درد و حكومت حقه را پى ريزد .\r\nپس در آن روزگار آنچه بيشتر اهميت داشته اين بوده كه به معاويه مهلت بيشترى داده شود . تا باطن حكومت وى شناخته گردد و اگر كشته مىشد بعيد نبود كه شاميانى كه به نام اسلام تربيت اموى يافته بودند از او شهيدى بزرگ نسازند .\r\n\r\n","description":"","footnote":"","page_name":" 650 ","page_number":674},
  {"content":"\r\n\r\nامام حسن دچار وضعى بود كه مىبايست از راه مبارزهء تدريجى پيش رفت . لازمهء چنين مبارزه‌اى هوشيارى عميق ، تحمل حكيمانه و رنج و درد بردن بسيار است كه امام برد و ديد و براى امام در مدت باقيماندهء عمر خويش - تا روزى كه مسموم شد - امكان قيام دومى نيز دست نداد . يعنى شرايط مساعد به وجود نيامد .\r\nبدين گونه ، مصلحت همان بود كه امام مجتبى جنگ را بهلد تا مظالم نيك روشن شود و موضع دو طرف خوب شناخته گردد و اسلامى نبودن حكومت فاش شود و تا باقيماندهء صحابه و شيعهء غيور در سراسر شهرها و آباديهاى اسلام به عظمت فاجعه و هويت فساد و عمق مسخ و ظلمت انحراف پى برند .\r\nامام حسن در 47 سالگى ، پس از چندين بار كه مسموم شده بود و از مرگ نجات يافته بود به شهادت رسيد . جنازه او نيز به هنگامى كه براى دفن حمل مىشد ، از سوى گروهى تيرباران شد . پس ديديم كه دورهء ده ساله امامت امام حسن با قيام آغاز گشت و سپس به شبه قعودى كه وصف كرديم منتهى شد و دورهء امامت ده سالهء امام حسين با همان شبه قعود آغاز گشت و به قيام مشهور منتهى شد . » ( امام در عينيت جامعه چاپ نخست از صفحه 111 به بعد . ) و من اللّه التوفيق . مترجم .\r\n\r\n","description":"","footnote":"","page_name":" 651 ","page_number":675},
  {"content":"\r\n . \r\n","description":"","footnote":"","page_name":" 652 ","page_number":676},
  {"content":"\r\n . \r\n","description":"","footnote":"","page_name":" 653 ","page_number":677},
  {"content":"\r\n . \r\n","description":"","footnote":"","page_name":" 654 ","page_number":678},
  {"content":"\r\n . \r\n","description":"","footnote":"","page_name":" 655 ","page_number":679},
  {"content":"\r\n . \r\n","description":"","footnote":"","page_name":" 656 ","page_number":680},
  {"content":"\r\n . \r\n","description":"","footnote":"","page_name":" 657 ","page_number":681},
  {"content":"\r\n . \r\n","description":"","footnote":"","page_name":" 658 ","page_number":682},
  {"content":"\r\n . \r\n","description":"","footnote":"","page_name":" 659 ","page_number":683},
  {"content":"\r\n . \r\n","description":"","footnote":"","page_name":" 660 ","page_number":684},
  {"content":"\r\n . \r\n","description":"","footnote":"","page_name":" 661 ","page_number":685},
  {"content":"\r\n . \r\n","description":"","footnote":"","page_name":" 662 ","page_number":686},
  {"content":"\r\n . \r\n","description":"","footnote":"","page_name":" 663 ","page_number":687},
  {"content":"\r\n . \r\n","description":"","footnote":"","page_name":" 664 ","page_number":688},
  {"content":"\r\n . \r\n","description":"","footnote":"","page_name":" 665 ","page_number":689},
  {"content":"\r\n . \r\n","description":"","footnote":"","page_name":" 666 ","page_number":690},
  {"content":"\r\n . \r\n","description":"","footnote":"","page_name":" 667 ","page_number":691},
  {"content":"\r\n . \r\n","description":"","footnote":"","page_name":" 668 ","page_number":692},
  {"content":"\r\n . \r\n","description":"","footnote":"","page_name":" 669 ","page_number":693},
  {"content":"\r\n . \r\n","description":"","footnote":"","page_name":" 670 ","page_number":694},
  {"content":"\r\n . \r\n","description":"","footnote":"","page_name":" 671 ","page_number":695},
  {"content":"\r\n . \r\n","description":"","footnote":"","page_name":" 672 ","page_number":696},
  {"content":"\r\n . \r\n","description":"","footnote":"","page_name":" 673 ","page_number":697},
  {"content":"\r\n . \r\n","description":"","footnote":"","page_name":" 674 ","page_number":698},
  {"content":"\r\n . \r\n","description":"","footnote":"","page_name":" 675 ","page_number":699},
  {"content":"\r\n . \r\n","description":"","footnote":"","page_name":" 676 ","page_number":700},
  {"content":"\r\n . \r\n","description":"","footnote":"","page_name":" 677 ","page_number":701},
  {"content":"\r\n . \r\n","description":"","footnote":"","page_name":" 678 ","page_number":702},
  {"content":"\r\n . \r\n","description":"","footnote":"","page_name":" 679 ","page_number":703},
  {"content":"\r\n . \r\n","description":"","footnote":"","page_name":" 680 ","page_number":704},
  {"content":"\r\n . \r\n","description":"","footnote":"","page_name":" 681 ","page_number":705},
  {"content":"\r\n . \r\n","description":"","footnote":"","page_name":" 682 ","page_number":706},
  {"content":"\r\n . \r\n","description":"","footnote":"","page_name":" 683 ","page_number":707},
  {"content":"\r\n . \r\n","description":"","footnote":"","page_name":" 684 ","page_number":708},
  {"content":"\r\n . \r\n","description":"","footnote":"","page_name":" 685 ","page_number":709},
  {"content":"\r\n . \r\n","description":"","footnote":"","page_name":" 686 ","page_number":710},
  {"content":"\r\n . \r\n","description":"","footnote":"","page_name":" 687 ","page_number":711},
  {"content":"\r\n . \r\n","description":"","footnote":"","page_name":" 688 ","page_number":712},
  {"content":"\r\n . \r\n","description":"","footnote":"","page_name":" 689 ","page_number":713},
  {"content":"\r\n . \r\n","description":"","footnote":"","page_name":" 690 ","page_number":714},
  {"content":"\r\n . \r\n","description":"","footnote":"","page_name":" 691 ","page_number":715},
  {"content":"\r\n . \r\n","description":"","footnote":"","page_name":" 692 ","page_number":716},
  {"content":"\r\n . \r\n","description":"","footnote":"","page_name":" 693 ","page_number":717},
  {"content":"\r\n . \r\n","description":"","footnote":"","page_name":" 694 ","page_number":718},
  {"content":"\r\n . \r\n","description":"","footnote":"","page_name":" 695 ","page_number":719},
  {"content":"\r\n . \r\n","description":"","footnote":"","page_name":" 696 ","page_number":720},
  {"content":"\r\n . \r\n","description":"","footnote":"","page_name":" 697 ","page_number":721},
  {"content":"\r\n . \r\n","description":"","footnote":"","page_name":" 698 ","page_number":722},
  {"content":"\r\n . \r\n","description":"","footnote":"","page_name":" 699 ","page_number":723},
  {"content":"\r\n . \r\n","description":"","footnote":"","page_name":" 700 ","page_number":724},
  {"content":"\r\n . \r\n","description":"","footnote":"","page_name":" 701 ","page_number":725},
  {"content":"\r\n . \r\n","description":"","footnote":"","page_name":" 702 ","page_number":726},
  {"content":"\r\n . \r\n","description":"","footnote":"","page_name":" 703 ","page_number":727},
  {"content":"\r\n . \r\n","description":"","footnote":"","page_name":" 704 ","page_number":728},
  {"content":"\r\n . \r\n","description":"","footnote":"","page_name":" 705 ","page_number":729},
  {"content":"\r\n . \r\n","description":"","footnote":"","page_name":" 706 ","page_number":730},
  {"content":"\r\n . \r\n","description":"","footnote":"","page_name":" 707 ","page_number":731},
  {"content":"\r\n . \r\n","description":"","footnote":"","page_name":" 708 ","page_number":732},
  {"content":"\r\n . \r\n","description":"","footnote":"","page_name":" 709 ","page_number":733},
  {"content":"\r\n . \r\n","description":"","footnote":"","page_name":" 710 ","page_number":734},
  {"content":"\r\n . \r\n","description":"","footnote":"","page_name":" 711 ","page_number":735},
  {"content":"\r\n . \r\n","description":"","footnote":"","page_name":" 712 ","page_number":736},
  {"content":"\r\n . \r\n","description":"","footnote":"","page_name":" 713 ","page_number":737},
  {"content":"\r\n . \r\n","description":"","footnote":"","page_name":" 714 ","page_number":738},
  {"content":"\r\n . \r\n","description":"","footnote":"","page_name":" 715 ","page_number":739},
  {"content":"\r\n . \r\n","description":"","footnote":"","page_name":" 716 ","page_number":740},
  {"content":"\r\n . \r\n","description":"","footnote":"","page_name":" 717 ","page_number":741},
  {"content":"\r\n . \r\n","description":"","footnote":"","page_name":" 718 ","page_number":742},
  {"content":"\r\n . \r\n","description":"","footnote":"","page_name":" 719 ","page_number":743},
  {"content":"\r\n . \r\n","description":"","footnote":"","page_name":" 720 ","page_number":744},
  {"content":"\r\n . \r\n","description":"","footnote":"","page_name":" 721 ","page_number":745},
  {"content":"\r\n . \r\n","description":"","footnote":"","page_name":" 722 ","page_number":746},
  {"content":"\r\n . \r\n","description":"","footnote":"","page_name":" 723 ","page_number":747},
  {"content":"\r\n . \r\n","description":"","footnote":"","page_name":" 724 ","page_number":748},
  {"content":"\r\n . \r\n","description":"","footnote":"","page_name":" 725 ","page_number":749},
  {"content":"\r\n . \r\n","description":"","footnote":"","page_name":" 726 ","page_number":750},
  {"content":"\r\n . \r\n","description":"","footnote":"","page_name":" 727 ","page_number":751},
  {"content":"\r\n . \r\n","description":"","footnote":"","page_name":" 728 ","page_number":752},
  {"content":"\r\n . \r\n","description":"","footnote":"","page_name":" 729 ","page_number":753},
  {"content":"\r\n . \r\n","description":"","footnote":"","page_name":" 730 ","page_number":754},
  {"content":"\r\n . \r\n","description":"","footnote":"","page_name":" 731 ","page_number":755},
  {"content":"\r\n . \r\n","description":"","footnote":"","page_name":" 732 ","page_number":756},
  {"content":"\r\n . \r\n","description":"","footnote":"","page_name":" 733 ","page_number":757},
  {"content":"\r\n . \r\n","description":"","footnote":"","page_name":" 734 ","page_number":758},
  {"content":"\r\n . \r\n","description":"","footnote":"","page_name":" 735 ","page_number":759},
  {"content":"\r\n . \r\n","description":"","footnote":"","page_name":" 736 ","page_number":760},
  {"content":"\r\n . \r\n","description":"","footnote":"","page_name":" 737 ","page_number":761},
  {"content":"\r\n . \r\n","description":"","footnote":"","page_name":" 738 ","page_number":762},
  {"content":"\r\n . \r\n","description":"","footnote":"","page_name":" 739 ","page_number":763},
  {"content":"\r\n . \r\n","description":"","footnote":"","page_name":" 740 ","page_number":764},
  {"content":"\r\n . \r\n","description":"","footnote":"","page_name":" 741 ","page_number":765},
  {"content":"\r\n . \r\n","description":"","footnote":"","page_name":" 742 ","page_number":766},
  {"content":"\r\n . \r\n","description":"","footnote":"","page_name":" 743 ","page_number":767},
  {"content":"\r\n . \r\n\r\n","description":"","footnote":"","page_name":" 744 ","page_number":768}
  ]