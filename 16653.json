[
  {"content":"\r\n\r\nدريا\r\nدر قرآن ، حديث وفقه اسلامى\r\nپژوهشكده تحقيقات اسلامى\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nدريا در قرآن ، حديث و فقه اسلامى\r\nنويسندگان : مهدى عبداللهى ، سيد محمد مرتضوى\r\nناشر : انتشارات زمزم هدايت\r\nحروفچينى وصفحه آرايى : پژوهشكده تحقيقات اسلامى\r\nچاپ :\r\nنوبت چاپ :\r\nتاريخ انتشار :\r\nتيراژ : 3000\r\nقيمت : تومان\r\nشابك : 9 - 72 - 8769 - 964\r\nقم ، خ شهيد فاطمى ( دورشهر ) ، نبش فاطمى 3 ، پلاك 81\r\nتلفكس : 7730735 - 0251 ، همراه 09122532887\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\nوَمِنْ آيَاتِهِ الْجَوَارِ فِي الْبَحْرِ كَالْأَعْلَامِ . ( شورى : 32 )\r\nو از نشانه‌هاى پروردگار است حركت كشتىهاى كوه پيكر در دريا .\r\nآيينى كه توحيد ، عدالت و آزادگى را سرلوحهء برنامه‌هاى خويش قرار داده و بر زندگى شرافتمندانه و انسانى پافشارى مىكند به ناچار با نيروهاى اهريمنى كه همواره در مسير سعادت انسان دام گسترده‌اند تا فرزندان آدم را دچار شرك ، فساد و فرومايگى نمايند ، درگير خواهد شد . و اين روياروئى نيازمند تلاش و برنامه است .\r\nبرنامه دين مقدس اسلام در مقابله با نيروهاى شيطانى و پيروان ابليس ، جهادى است پيوسته و فراگير در تمام زمينه‌ها ، و از آنجائى كه رو در روئى لشكريان باطل با طرفداران حق مداوم بوده و در همه زمانها ادامه داشته است ، دفاع و جهاد در برابر آنها نيز بايد پيوسته بوده ، آمادگى پيروان حق در دفاع از اهداف مقدّس خويش و آشنايى با روشهاى جهاد و مبارزه و آگاهى از كيد و حيله‌هاى دشمنان هم بايد پىگير و دائمى باشد . گفتنى است كه اين معنى در برخى از زمانها و مقاطع حساس ضرورت افزون‌تر پيدا مىكند كه عصر ما نيز در زمره آنهاست چرا كه بعد از پيروزى انقلاب اسلامى و موج بيدارى مسلمانها در سراسر جهان ، شياطين و مستكبران بر تلاش و توطئه خود افزوده و ريسمانهاى ظلم ، فريب و بردگى مستضعفان را محكم‌تر كرده‌اند .\r\nپژوهشكده تحقيقات اسلامى سپاه به حكم وظيفه براى آگاهى دادن به نيروهاى مؤمن و مبارز مسلمان تحقيق و بررسى در زمينه دفاع و جهاد اسلامى را آغاز نموده و بخشى از تلاش\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nخود را به مسائل دريا و دريانوردى اختصاص داد زيرا نيروى دريايى در عصر حاضر اهميّت و گسترش چشمگير پيدا كرده و استكبار جهانى سرمايه‌گذارى عظيم و سلطه‌گرانه‌اى در درياها و اقيانوسها انجام د اده است . و از طرف ديگر كشورهاى اسلامى داراى سواحل گسترده آبى از اقيانوس كبير گرفته تا اقيانوس اطلس و از اقيانوس هند تا درياى مديترانه هستند و نيز نقاط حساس و استراتژيك دريائى همچون خليج فارس ، خليج عدن ، درياى سرخ ، راههاى مواصلاتى دريائى و تنگه‌هاى مهم جهان چون هرمز ، باب المندب ، سوئز ، جبل الطارق ، به سفر و غيره را در اختيار دارند . علاوه بر اين مسلمانها صاحب ثروتهاى فراوان و منابع بسيار ارزشمند دريايى هستند كه از ديرباز مورد طمع استعمار و استكبار بوده است .\r\nاين مركز به منظور آشنائى با ديدگاه اسلام در مورد مسائل دريايى و همچنين آگاهى از تاريخ جنگهاى بزرگ دريايى مسلمانان كه روزگارى قدرتمندترين نيروى دريايى جهان بودند مجموعه‌اى با عنوان « دريا و دريانوردى در اسلام » به صورت تأليف يا ترجمه فراهم آورد .\r\nاميد است مورد استفاده فرماندهان و نيروهاى نظامى به ويژه در نيروى دريايى قرار گيرد و ان شاء اللّه در آينده‌اى نه چندان دور شاهد شكل گرفتن نيروى دريايى عظيم و مقتدر اسلامى براى حفاظت از آيين ، آب و خاك و شرافت مسلمانان باشيم .\r\nاز اين مجموعه تاكنون سه جلد براى چاپ آماده شده كه به شرح زير مىباشد .\r\n1 . دريا در قرآن ، حديث و فقه اسلامى . ( كتاب حاضر )\r\n2 . نيروى دريايى مسلمانان به ضميمه دريانوردان مسلمان و جغرافياى آبها .\r\n3 . تاريخ نيروى دريايى اسلامى در مصر و شام .\r\nنظرات ، پيشنهادات و تجربيات شما ، موجب تقويت و تكميل اين مجموعه خواهد شد .\r\nپژوهشكدهء تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدّمه\r\nقرآن كه كتاب هدايت و برنامهء سعادت انسانهاست ، مطالبى نيز از علوم و اسرار آفرينش مطرح مىسازد كه چون كلام وحى و كتاب حق است ، از اين جهت نيز گنجينه‌اى بىنظير و غنيمتى گرانبها براى محققان و دانشمندان است .\r\nو به فرموده على عليه السلام :\r\nوَ إِنَّ الْقُرانَ ظاهِرُةُ أَنيقٌ ، وَ باطِنُهُ عَميقٌ لا تَفْنى عَجائِبُهُ ، وَ لا تَنْقَضى غَرائِبُهُ وَ لا تُكْشَفُ الظُّلُماتُ إِلّا بِهِ . « 1 » \r\nو همانا ظاهر قرآن كريم زيبا و شگفت‌انگيز ، و باطن آن چرف است ؛ عجايب و شگفتيهاى آن پايانى ندارد و تاريكيهاى جهل و نادانى ، تنها به وسيلهء آن از بين مىرود .\r\nاز جمله مطالبى كه در اين كتاب آسمانى مطرح شده ، نكاتى دربارهء دريا و دريانوردى است به طورى كه در قرآن مجيد 78 مورد ، از دريا و كشتى سخن به ميان آمده است . « 2 » \r\n\r\n","description":"","footnote":" ( 1 ) . نهج‌البلاغه فيض‌الاسلام ، خطبه 18 .  ( 2 ) . كلمات مربوط به دريا و كشتى در قرآن كريم ، و موارد تكرار آنها به شرح زير است :\r\nكلمه « البحر » : دريا ، 33 مورد .\r\nكلمه « البحر » : به صورت تثنيه « البحران » و « البحرين » : دو دريا ، پنج مورد .\r\nكلمه « البحر » : به صورت جمع « البحار » : درياها ، دو مورد .\r\nكلمه « البحر » : به صورت جمع « ابحر » : درياها ، يك مورد .\r\nكلمه « اليمّ » : دريا ، هشت مورد .\r\nكلمه « السفينة » : كشتى ، چهار مورد .\r\nكلمه « الفلك » : كشتى و كشتيها ، 23 مورد .\r\nكلمه « الجاريات » : كشتيها ، يك مورد .\r\nكلمه « الجوارى » : كشتيها ، يك مورد . ","page_name":" 13 ","page_number":13},
  {"content":"\r\n\r\nدر مناجاتها و سخنان رسول خدا و ائمه طاهرين نيز پيرامون آفرينش ، شگفتيها ، موجودات و منافع درياها ، مطالب گوناگون و ارزشمندى بيان گرديده است . در اين كتاب كه از سه بخش جداگانه تشكيل شده ، تلاش بر اين است كه :\r\nنخست با بيان آيات مربوط به دريا و دريانوردى ، جمع‌بندى ، ترجمه و گاه تفسير آنها ، مجموعه‌اى در رابطه با « دريا از نظر قرآن » فراهم آيد . « 1 »  و سپس در بخش دوم احاديث دريا طى چند فصل با ترجمه و توضيح مختر ارائه شده و در نهايت احكام مربوط به دريا و دريانوردى مطرح گردد .\r\nاميد آنكه ، گامى در جهت شناخت و آشنايى بيشتر با قرآن ، سخنان گهربار معصومين ( ع ) و فقه اسلامى باشد .\r\nپژوهشكدهء تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":" ( 1 ) . لازم به يادآورى است كه تمام آيات مربوط به موضوع دريا در اين جزوه نيامده بلكه در مواردى از بين دو يا چندآيه متشابه ، به نقل يكى از آنها اكتفا شده است و نيز در بيان قصه‌هاى مربوط به دريا در قرآن بيشتر از ترجمه مفهوم آيات استفاده گرديده است . ","page_name":" 14 ","page_number":14},
  {"content":"\r\n\r\n\r\nبخش اوّل : دريا در قرآن\r\n\r\nاهميّت كشتى و دريا\r\nدريا و دريانوردى ، در زندگى بشر تأثير فراوان داشته و براى نوع انسان ، منافع بىشمارى دارد .\r\nدرياها و اقيانوسها با وسعت 361 ميليون كيلومتر مربع ( در حدود 71 % از سطح كل كرهء زمين كه 510 ميليون كيلومتر مربع مىباشد ) و با عمق متوسط 3800 متر ، انبار عظيمى است ؛ كه ثروت بىحساب صدها ميليون سال در آن گرد آمده است . درياها مىتوانند سالانه ، حدود يك صد ميليارد تن فرآورده‌هاى گوشتى و پانصد ميليارد تن محصولات گياهى تأمين كنند ، كه ميزان بهره‌بردارى كنونى ، بسيار ناچيز است و بهره‌دهى دريا نسبت به خشكى ، بىنهايت افزون‌تر است ؛ « 1 »  شايد به خاطر اين اهميت و ارزش است كه دريا ، مورد سوگند قرآن مجيد قرار گرفته ، چنان كه به كشتى نيز قسم ياد شده است . و اين سوگند ، بيانگر حكمتها و قوانين عام و خاصّى است كه در آب ، هوا و جمادات وجود دارد و انسان ، براى ساختن كشتى - كه از اولين مصنوعات و مورد نياز او بوده و هست - مجبور شده تا خواص اجسام و قوانين اوزان و جريان بادها را كشف كند و با ساختن چنين وسيله‌اى ، از نعمتهاى دريايى سود جسته و از آن براى سفرها ، ارتباطات و به حركت درآوردن چرخهاى عظيم اقتصادى بهره‌مند شود ، و به خاطر همين ضوابط خاص و مقررات طبيعى ويژه‌اى كه خداوند ايجاد كرده ، حركت كشتى در روى آب ، امكان‌پذير گشته است و از اين جهت - پروردگار متعال كشتيهاى روان در درياها را به خود نسبت\r\n\r\n","description":"","footnote":" ( 1 ) . برداشت از كتاب سوگندهاى قرآن ، ص 434 . ","page_name":" 15 ","page_number":15},
  {"content":"\r\n\r\nمىدهد :\r\nفَالْجَارِيَاتِ يُسْراً . ( ذاريات : 3 )\r\nپس سوگند به كشتيها كه به آسانى بر روى آب روان مىشوند .\r\nوَالْبَحْرِ الْمَسْجُورِ . ( طور : 6 )\r\nو سوگند به درياى آكنده ( يا درياى آتشين ) .\r\nوَلَهُ الْجَوَارِ الْمُنشَآتُ فِي الْبَحْرِ كَالْأَعْلَامِ . ( الرحمن : 24 )\r\nو براى اوست كشتيهاى بادبان برافراشته و روان در دريا ، همانند كوه‌ها .\r\nيعنى خداوند است كه صنعت كشتىسازى و منافع آن و راه استفادهء آنها را به انسان ، الهام كرده و آنچه در صنعت كشتى سازى به كار مىرود : از چوب ، آهن و وسائل ديگر و حتّى فكر و شعور انسان كه سازنده آن است به علاوهء خواص اشياء : از قبيل وزن مخصوص آب و چوب ، همه از جانب خدا و جزء مخلوقات است .\r\n\r\nدريا ، يكى از جنود الهى\r\nخداوند متعال را لشگرهاى فراوان و بىشمارى است .\r\n. . . وَمَا يَعْلَمُ جُنُودَ رَبِّكَ إِلَّا هُوَ . . . . ( مدثر : 31 )\r\nو هيچ‌كس از لشگريان پروردگارت جز او آگاه نيست .\r\n. . . وَلِلَّهِ جُنُودُ السَّماوَاتِ والْأَرْضِ . . . . ( فتح : 4 )\r\nلشگرهاى آسمان و زمين از آن خداست .\r\nباد و باران ، طوفان ، زلزله ، زمين و . . . همه ، جنود پروردگارند كه به برخى از آنها همانند دريا ، در قرآن مجيد نيز اشاره شده است . دريا بود كه ، به امر خدا ، موساى نوزاد را نگهبانى و حفاظت كرد و به ساحل رسانيد . دريا بود كه راه نجات ، براى بنىاسرائيل گشود و آنان را از عذاب و شكنجه فرعونيان نجات داد و فرعون و لشگرش را غرق و هلاك ساخت .\r\nچنان كه در قرآن مجيد آمده است :\r\nإِذْ أَوْحَيْنَا إِلَى أُمِّكَ مَا يُوحَى أَنِ اقْذِفِيهِ فِي التَّابُوتِ فَاقْذِفِيهِ فِي الْيَمِّ فَلْيُلْقِهِ الْيَمُّ بِالسَّاحِلِ . . . . ( طه : 38 - 39 )\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nهنگامى كه به مادر تو الهام كرديم آنچه الهام شد . او ( موسى ) را در داخل صندوق بگذار و در دريا ( رود نيل ) بينداز ، پس دريا او را به ساحل مىرساند .\r\nوَجَاوَزْنَا بِبَنِي إِسْرَائِيلَ الْبَحْرَ فَأَتْبَعَهُمْ فِرْعَوْنُ وَجُنُودُهُ بَغْياً وَعَدْواً حَتَّى إِذَا أَدْرَكَهُ الْغَرَقُ . . . . ( يونس : 90 )\r\nما بنىاسرائيل را از دريا گذرانديم ، پس فرعون و لشگريانش ، از روى ستم و دشمنى ، آنها را تعقيب كردند تا آنگاه كه امواج او را فراگرفت و غرق شد . . . .\r\nفَأَخَذْنَاهُ وَجُنُودَهُ فَنَبَذْنَاهُمْ فِي الْيَمِّ فَانظُرْ كَيْفَ كَانَ عَاقِبَةُ الظَّالِمِينَ .\r\n( قصص : 40 )\r\nپس فرعون و لشگريانش را گرفتيم و در دريا انداختيم . پس بنگر كه عاقبت امر ستمكاران به كجا كشيد .\r\nوَاتْرُكِ الْبَحْرَ رَهْواً إِنَّهُمْ جُندٌ مُغْرَقُونَ . ( دخان : 24 )\r\nاى موسى ! دريا را به حال خود ساكن ( و گشوده راه ) بگذار ، و بگذر به تحقيق ، آنان لشگرى غرق‌شدنى هستند .\r\n\r\nظهور فطرت توحيدى ، در دريا\r\nسرشت انسان ، با توحيد و يكتاپرستى عجين شده است ؛ لكن در بيشتر مواقع ، تمايلات شيطانى ، هواهاى نفسانى ، تسلّط ستمگران و جهل و نادانى پرده‌هاى ضخيمى بر روى فطرت انسان كشيده و او را از خود بيگانه و از منشأ و سرمنزل خود كه از خدا و به سوى خدا است بازداشته و منحرف مىنمايند ؛ امّا گاهى اوقات ، حوادث و عواملى اين حجاب را كنار زده و فطرت خداجوى انسان ، نمايان مىشود و چون آيينه‌اى صاف و زلال ، حقيقت را چنانچه هست نشان مىدهد ؛ از جمله : وقتى انسان ، بىپناه مىشود و همهء دريچه‌هاى نجات را به روى خود بسته مىبيند ، يكباره از عمق جان ، متوجّه يك نقطه نجات و پناهگاه مىشود ، و مىيابد كه جز خداى يكتا ، معبود و دادرسى نيست ؛ مثلًا وقتى انسان در سفر دريايى است و فرسنگها دور از ساحل ، و دسترسى به جايى ندارد و از طرفى هم دريا ، خود هولناك است ، به خصوص اگر طوفانى باشد و امواج كوه‌پيكر ، كشتى را احاطه كنند و سكّان كشتى را از اختيار ناخدا درآورند ، در چنين\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nموقعيتى انسان ، با اخلاص و از ته دل ، خدا را مىخواند و هر قدرت و نجات‌دهنده‌اى را جز او فراموش مىكند و ليكن چون به ساحل نجات رسيد در اكثر موارد ، ناسپاسى را پيشهء خود كرده و به ظلم و شرك بازمىگردد .\r\nقرآن مجيد اين مسأله را طى آياتى و با بيانهاى متفاوت ، در چند سوره يادآورى مىكند :\r\nفَإِذَا رَكِبُوا فِي الْفُلْكِ دَعَوُا اللَّهَ مُخْلِصِينَ لَهُ الدِّينَ فَلَمَّا نَجَّاهُمْ إِلَى الْبَرِّ إِذَا هُمْ يُشْرِكُونَ . ( عنكبوت : 65 )\r\nهنگامى كه در كشتى سوار مىشوند ، خدا را از سر اخلاق در دين مىخوانند و چون خدا آنها را نجات داد و به خشكى رساند پس آنگاه مشرك مىشوند .\r\nوَإِذَا مَسَّكُمُ الضُّرُّ فِي الْبَحْرِ ضَلَّ مَن تَدْعُونَ إِلَّا إِيَّاهُ فَلَمَّا نَجَّاكُمْ إِلَى الْبَرِّ أَعْرَضْتُمْ وَكَانَ الْإِنسَانُ كَفُوراً . ( اسراء : 67 )\r\nو هرگاه در ( سفر ) دريا سختى و دشوارى به شما برسد ، آنچه جز خدا ، مىخوانيد گم ( و فراموش ) مىشود پس هنگامى كه شما را نجات داد و به ساحل خشكى رسانيد ، از خدا روبرو مىگردانيد و آدمى چه بسيار ناسپاس است .\r\nهُوَ الَّذِي يُسَيِّرُكُمْ فِي الْبَرِّ وَالْبَحْرِ حَتَّى إِذَا كُنتُمْ فِي الْفُلْكِ وَجَرَيْنَ بِهِم بِرِيحٍ طَيِّبَةٍ وَفَرِحُوا بِهَا جَاءَتْهَا رِيحٌ عَاصِفٌ وَجَاءَهُمُ الْمَوْجُ مِن كُلِّ مَكَانٍ وَظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنجَيْتَنَا مِنْ هذِهِ لَنَكُونَنَّ مِنَ الشَّاكِرِينَ فَلَمَّا أَنجَاهُمْ إِذَا هُمْ يَبْغُونَ فِي الْأَرْضِ بِغَيْرِ الْحَقِّ . ( يونس : 22 - 23 )\r\nاوست كه شما را در خشكى و دريا سير مىدهد ، تا آنگاه كه به كشتى نشينيد و كشتيها به باد ملايم ، ايشان را حركت دهند ، بدان خوشدل و شادمان باشند ، ناگاه بادى سهمگين بر آن بوزد و موج از هر طرف ، كشتى را به خطر اندازد و خود را در ورطه هلاكت گرفتار بينند ، ( از اين رو ) خدا را به اعتقاد خالصى بخوانند ، كه اگر ما را از اين خطر رهانيدى ، البته از سپاسگزاران خواهيم بود ؛ و چون نجاتشان داديم ، باز ( همانها ) در زمين به ناحق سركشى و ستمگرى آغاز كنند .\r\nوَإِذَا غَشِيَهُم مَوْجٌ كَالظُّلَلِ دَعَوُا اللَّهَ مُخْلِصِينَ لَهُ الدِّينَ فَلَمَّا نَجَّاهُمْ إِلَى الْبَرِّ فَمِنْهُم مُّقْتَصِدٌ وَمَا يَجْحَدُ بِآيَاتِنَا إِلَّا كُلُّ خَتَّارٍ كَفُورٍ . ( لقمان : 32 )\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nو هرگاه كه موجى مانند سايبانها آنها را فراگيرد خدا را با عقيده پاك و اخلاص در دين بخوانند ، پس هنگامى كه به سوى خشكى نجاتشان داد برخى از آنها راه اعتدال را در پيش مىگيرند ( و بعضى ديگر فراموش كرده ، كفر را پيشه خود مىسازند . ) و آيات خدا را ، جز عهدشكنان ناسپاس انكار نمىكنند .\r\n\r\nحركت كشتى در دريا ، نمونه‌اى از آيات پروردگار\r\nدر كتاب وحى و كلام حق ( قرآن ) بعضى از امور و اشياء ، به عنوان آيه و نشانهء پروردگار مطرح شده است ؛ يعنى دقت و تفكر در آنها انسان را به وجود پروردگار رهنمون مىشود ؛ مثل شب و روز ، آفتاب و ماه ، بادها ، خلقت آسمانها و زمين و . . . و از جملهء آنها حركت كشتى بر روى آب درياست .\r\nطبيعى است كه هر چيز سنگين ، در آب فرو مىرود چنان كه هر چيز سنگينى توسط جاذبهء زمين به پايين كشيده مىشود ، در حالى كه مىبينيم پرندگان به آسانى در آسمان پرواز مىكنند و جاذبهء نيرومند زمين در آنها تأثير ندارد .\r\nقرآن كريم در اين باره مىفرمايد :\r\n. . . مَا يُمْسِكُهُنَّ إِلَّا الرَّحْمنُ . . . . ( ملك : 19 )\r\nكسى جز خداى مهربان ، آنها را در فضا نگاه نمىدارد .\r\nهمچنين ، قرار گرفتن كشتىهاى كوه پيكر ، بر روى آب و حركت آنها در سطح دريا با محمولات سنگين - كه از دير زمان تا به امروز ، سنگين‌ترين محموله‌ها ، با كشتى حمل مىشود - خود نشانه‌اى از قدرت پروردگار و آيتى بر وجود خداوند است ، چه كشتيهايى كه به وسيلهء بادبان و با نيروى وزش باد حركت مىكردند و چه كشتيهاى مدرن امروز ، كه از سوخت اتمى استفاده مىكنند زيرا خداست كه بادها را مىفرستد و اگر مىخواست آن را ساكن مىگردانيد و هيچ كشتى بادبانى حركت نمىكرد و خداست ، كه نيروى فوق‌العاده‌اى در ذرّات اتم قرار داده و به بشر اين توانايى را عطا نموده است كه آن را تسخير و از آن سود جويد و اصولًا كشتى را به نحوى بسازد كه با وزن سنگين خود ، در آب فرو نرود . آرى ؛\r\nإِنَّ فِي خَلْقِ السَّماواتِ وَالْأَرْضِ وَاخْتِلَافِ اللَّيلِ وَالنَّهَارِ وَالْفُلْكِ الَّتِي تَجْرِى فِي الْبَحْرِ بِمَا يَنْفَعُ النَّاسَ . . . لَآيَاتٍ لِقَوْمٍ يَعْقِلُونَ . ( بقره : 164 )\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nهمانا در آفرينش آسمانها و زمين و گردش شب و روز و كشتيهايى كه بر روى دريا ، براى سود رساندن به مردم در حركتند و . . . آيات و نشانه‌هايى است براى خردمندان .\r\nوَآيَةٌ لَّهُمْ أَنَّا حَمَلْنَا ذُرِّيَّتَهُمْ فِي الْفُلْكِ الْمَشْحُونِ . ( يس : 41 )\r\nو آيتى است براى آنها كه ذرّيه ( و نژاد ) آنان را در كشتى پربار سوار كرديم .\r\nوَمِنْ آيَاتِهِ أَن يُرْسِلَ الرِّيَاحَ مُبَشِّرَاتٍ وَلِيُذِيقَكُم مِن رَّحْمَتِهِ وَلِتَجْرِيَ الْفُلْكُ بِأَمْرِهِ وَلِتَبْتَغُوا مِن فَضْلِهِ وَلَعَلَّكُمْ تَشْكُرُونَ . ( روم : 46 )\r\nو از جمله آيات خدا اين است كه بادها را مىفرستد ( در حالى كه ) بشارت دهنده هستند و براى اينكه رحمت خويش را به شما بچشاند و تا كشتى در دريا به فرمان وى روان شود و تا اينكه از فضل و كرمش روزى بجوئيد و شايد سپاس داريد .\r\nأَلَمْ تَرَ أَنَّ الْفُلْكَ تَجْرِي فِي الْبَحْرِ بِنِعْمَتِ اللَّهِ لِيُرِيَكُم مِنْ آيَاتِهِ إِنَّ فِي ذلِكَ لَآيَاتٍ لِكُلِّ صَبَّارٍ شَكُورٍ . ( لقمان : 31 )\r\nآيا نديدى كه كشتى به نعمت لطف خدا در دريا روان است ، تا خدا بعضى از آيات خودش را به شما نشان دهد ؟ همانا در اين كار نشانه‌هايى است براى هر شكيبايى سپاسگزار .\r\nوَمِنْ آيَاتِهِ الْجَوَارِ فِي الْبَحْرِ كَالْأَعْلَامِ . ( شورى : 32 )\r\nحركت كشتىهاى كوه پيكر روان در دريا ، يكى از نشانه‌هاى خداست .\r\n\r\nدريا ، منبع غذايى و اقتصادى\r\nدريا منبع غذايى و اقتصادى بسيار عظيمى است ، كه هنوز انسان به طور كامل نتوانسته از آن استفاده كند ، و يا حتى به همهء موارد آن پى ببرد . درياها مىتوانند حدود يك صد ميليارد تن ، فرآورده‌هاى پروتئينى و پانصد ميليارد تن محصولات و مواد گياهى تأمين كنند ، كه ميزان بهره‌بردارى كنونى در مقايسهء با آن ، بسيار ناچيز است ؛ به علاوه ، دريا منشأ نيروى عظيم و پايان‌ناپذيرى است از جمله : انرژى حاصل از جذر و مد و امواج دريا كه هرگز تمام‌شدنى نيست ، و همچنين انرژى ذاتى آب و جريان رودخانه‌هاى دريايى ، كه ناشى از اختلاف درجه حرارت آبها و تفاوت وزن مخصوص آنهاست ، كه البته دانشمندان ، به وجود اين نيروها پى برده‌اند ؛ گرچه هنوز\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nموفق به مهار نمودن و استفاده كامل از آنها نگرديده‌اند . برخى منافع موجود در دريا به طور اجمال به قرار ذيل است :\r\n1 . انواع ماهى ، ميگو و ديگر مواد غذايى لذيذ و تازه .\r\n2 . مواد زينتى مانند مرواريد ، مرجان و غيره .\r\n3 . مواد صنعتى ، دارويى ، شيميايى ، نمك و منابع عظيم نفت .\r\n4 . تأثير فراوان آب درياها ، در تعديل آب و هواى كره زمين و رشد كشاورزى .\r\n5 . بهره‌مندى انسان از زيباييهاى دريا و مناظر طبيعى آن و طراوت يافتن جسم و جان .\r\n6 . امكان كشتيرانى ، براى حمل مسافر و بار و ارتباط ، با مناطق دور دست كه موجب رونق تجارت و اقتصاد بوده و از نظر نظامى و سياسى نيز ، بسيار پر اهميت مىباشد .\r\n7 . امكان استفاده از انرژىهاى گوناگون موجود در آب درياها ، چنان كه گفته شد . در اينجا برخى از آيات قرآن مجيد را در رابطهء با منافع دريا ، مرور مىكنيم :\r\nوَمَا يَسْتَوِي الْبَحْرَانِ هذَا عَذْبٌ فُرَاتٌ سَائِغٌ شَرَابُهُ وَهذَا مِلْحٌ أُجَاجٌ وَمِن كُلٍّ تَأْكُلُونَ لَحْماً طَرِيّاً وَتَسْتَخْرِجُونَ حِلَيَةً تَلْبَسُونَهَا وَتَرَى الْفُلْكَ فِيهِ مَوَاخِرَ لِتَبْتَغُوا مِن فَضْلِهِ وَلَعَلَّكُمْ تَشْكُرُونَ . ( فاطر : 12 )\r\nو هرگز آن دو دريا ، كه آب يكى شيرين و گوارا و ديگرى تلخ و شور است يكسان نيستند و شما از هر دو دريا ، گوشت تازه تناول مىكنيد و زيورها از آن استخراج كرده ، مىپوشيد - و زيور تن قرار مىدهيد - و در آن ، كشتيها را روان مىبينى تا از فضل خدا ، ( تجارت كرده ) روزى طلبيد ، باشد كه شكرگزار نعمت حق باشد .\r\nإِنَّ فِي خَلْقِ السَّماواتِ وَالْأَرْضِ وَاخْتِلَافِ اللَّيلِ وَالنَّهَارِ وَالْفُلْكِ الَّتِي تَجْرِى فِي الْبَحْرِ بِمَا يَنْفَعُ النَّاسَ . . . لَآيَاتٍ لِقَوْمٍ يَعْقِلُونَ . ( بقره : 164 )\r\nهمانا در آفرينش آسمانها و زمين و گردش شب و روز و كشتىهايى كه بر روى دريا ، آنچه را براى مردم سودمند است جابجا مىكنند و . . . نشانه‌هايى است براى خردمندان .\r\nوَعَلَيْهَا وَعَلَى الْفُلْكِ تُحْمَلُونَ . ( مؤمنون : 22 )\r\nو بر چهارپايان و بر كشتى سوار مىشويد .\r\nأُحِلَّ لَكُمْ صَيْدُ الْبَحْرِ وَطَعَامُهُ مَتَاعَاً لَكُمْ وَلِلسَّيَّارَةِ . . . . ( مائده : 96 )\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nشكار دريا و غذاى آن ، براى شما حلال است ، تا شما و كاروانيان ، از آن بهره‌مند شويد .\r\nآيه شريفهء فوق در مورد جواز صيد دريايى براى حجاج است . مىدانيم كه صيد حيوانات خشكى در حال احرام ممنوع است امّا صيد دريايى اشكال ندارد ، چنان كه در غير احرام نيز حلال است .\r\nيَخْرُجُ مِنْهُمَا اللُّؤْلُؤُ وَالْمَرْجَانُ . ( الرحمن : 22 )\r\nاز آن دو دريا ، مرواريد و مرجان ، خارج مىشود .\r\n\r\nدريا و كشتى ، براى انسان\r\nدر فصل گذشته به طور اجمال با منافع دريا و آيات مربوط به آن آشنا شديم و در اين فصل ، آياتى از قرآن كريم را مورد مطالعه قرار مىدهيم كه در آنها ، خداوند به رام كردن دريا و كشتى ، براى انسان در جهت كسب روزى و استفاده از نعمتهاى الهى و سپاسگذارى آنها اشاره كرده است .\r\nوَهُوَ الَّذِي سَخَّرَ الْبَحْرَ لِتَأْكُلُوا مِنْهُ لَحْماً طَرِيّاً وَتَسْتَخْرِجوا مِنْهُ حِلْيَةً تَلْبَسُونَهَا وَتَرَى الْفُلْكَ مَوَاخِرَ فِيهِ وَلِتَبْتَغُوا مِن فَضْلِهِ وَلَعَلَّكُمْ تَشْكُرُونَ . ( نحل : 14 )\r\nو او خدايى است كه دريا را براى شما مسخر كرد تا از آن ، گوشت تازه بخوريد و زيورها استخراج كرده ، بپوشيد - و زيور تن قرار دهيد - و در آن كشتيها را روان مىبينى تا از فضل خدا ، ( تجارت كرده ) روزى طلبيد ؛ باشد كه شكرگزار نعمتهاى خدا باشيد .\r\nرَبُّكُمُ الَّذِي يُزْجِي لَكُمُ الْفُلْكَ فِي الْبَحْرِ لِتَبْتَغُوا مِن فَضْلِهِ إِنَّهُ كَانَ بِكُمْ رَحِيماً . ( اسراء : 66 )\r\nپروردگار شما آن كسى است كه در دريا ، براى شما كشتيها را به حركت درمىآورد تا از فضل او ، روزى طلب كنيد به درستى ، كه او درباره شما بسيار مهربان است .\r\n. . . وَسَخَّرَ لَكُمُ الْفُلْكَ لِتَجْرِيَ فِي الْبَحْرِ بِأَمْرِهِ وَسَخَّرَ لَكُمُ الْأَنْهَارَ .\r\n( ابراهيم : 32 )\r\nو كشتى را براى شما مسخّر كرد ؛ كه به اذن خدا ، در دريا به حركت درآيد و نهرها و رودها را به خدمت شما گماشت .\r\nوَلَقَدْ كَرَّمْنَا بَنِي آدَمَ وَحَمَلْنَاهُمْ فِي الْبَرِّ وَالْبَحْرِ وَرَزَقْنَاهُم مِنَ الطَّيِّبَاتِ وَفَضَّلْنَاهُمْ عَلَى كَثِيرٍ مِمَّنْ خَلَقْنَا تَفْضِيلًا . ( اسراء : 70 )\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو به تحقيق ، ما فرزندان آدم را گرامى داشتيم و آنها را در خشكى و دريا ( بر مركبهاى راهوار ) حمل كرديم ، و از چيزهاى پاكيزه روزىشان داديم و آنها را بر بسيارى از مخلوقات خويش برترى كامل داديم .\r\nأَلَمْ تَرَ أَنَّ اللَّهَ سَخَّرَ لَكُم مَّا فِي الْأَرْضِ وَالْفُلْكَ تَجْرِي فِي الْبَحْرِ بِأَمْرِهِ . . . . ( حج : 65 )\r\nآيا نديدى ! خدا هر آنچه را كه در زمين است مسخّر شما گردانيد ؟ و كشتى را كه در دريا ، به فرمان او سير مىكند ؟\r\nوَالَّذِي خَلَقَ الْأَزْوَاجَ كُلَّهَا وَجَعَلَ لَكُم مِّنَ الْفُلْكِ وَالْأَنْعَامِ مَا تَرْكَبُونَ . . . . ( زخرف : 12 )\r\nو او خدايى است كه همهء جفتها ( اصناف ) را آفريد و قرار داد براى شما از كشتى و چهار پايان آنچه را سوار مىشويد .\r\n\r\nوظيفهء انسان ، در مقابل اين نعمت بزرگ\r\nنعمت بسيار بزرگ دريا و روان شدن كشتى بر روى آن - به اذن خدا - كه به نفع مردم است ، مانند هر نعمت ديگرى ، انسان را موظف مىكند كه در مقابل آن ، سپاسگزار بوده و خدا را ياد كند ، و بداند كه اين نعمتها ، همه از جانب اوست . و اگر لطف و عنايت پروردگار نبود ، بشر ، خود نمىتوانست درياى خروشان و موّاج را مسخّر خويش گردانيده و در ميان طوفانها ، كشتى براند .\r\nچه زيباست آيات هشدار دهندهء قرآن ، كه منافع مخلوقات را براى انسان برشمرده و وظيفهء دعا و شكرگزارى را يادآورى مىكند تا انسان از نعمتهاى خدا ، به طور صحيح و مطابق دستور او ، در راه سعادت خود و جامعه بهره‌بردارى كند . آيات شريفه ذيل نمونه‌اى از آنهاست :\r\nوَالَّذِي خَلَقَ الْأَزْوَاجَ كُلَّهَا وَجَعَلَ لَكُم مِّنَ الْفُلْكِ وَالْأَنْعَامِ مَا تَرْكَبُونَ لِتَسْتَوُوا عَلَى ظُهُورِهِ ثُمَّ تَذْكُرُوا نِعْمَةَ رَبِّكُمْ إِذَا اسْتَوَيْتُمْ عَلَيْهِ وَتَقُولُوا سُبْحَانَ الَّذِي سَخَّرَ لَنَا هَذا وَمَا كُنَّا لَهُ مُقْرِنِينَ . ( زخرف : 12 - 13 )\r\nو او خدايى است كه همه موجودات عالم را جفت آفريد و براى سوار شدن شما ، كشتى و حيوانات را قرار داد تا با تسلّط كامل ، بر پشت آنها مستقر شويد و آنگاه نعمت پروردگارتان را ياد كنيد و بگوييد منزّه است خدايى كه ( كشتيها و حيوانات قوى ) را براى ما رام كرد و گرنه ما طاقت ( رام كردن ) آنها را نداشتيم .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاللَّهُ الَّذِي سَخَّرَ لَكُمُ الْبَحْرَ لِتَجْرِيَ الْفُلْكُ فِيهِ بِأَمْرِهِ وَلِتَبْتَغُوا مِن فَضْلِهِ وَلَعَلَّكُمْ تَشْكُرُونَ . ( جاثيه : 12 )\r\nخداست كه در دريا را مسخّر شما كرد ، تا كشتى به فرمان او در آن ، روان شود و از كرم وى ( به واسطه تجارت و سفر ) روزى بجوييد ، و بدان اميد كه شكر نعمتش به جارى آريد .\r\nفَإِذَا اسْتَوَيْتَ أَنتَ وَمَن مَّعَكَ عَلَى الْفُلْكِ فَقُلِ الْحَمْدُ لِلَّهِ الَّذِي نَجَّانَا مِنَ الْقَوْمِ الظَّالِمِينَ وَقُل رَبِّ أَنزِلْنِي مُنزَلًا مُّبَارَكاً وَأَنتَ خَيْرُ الْمُنزِلِينَ . ( مؤمنون : 28 - 29 )\r\nپس چون تو ( اى نوح ) و همراهانت در كشتى نشستى پس بگو ، ستايش خداى را كه ما را از ظلم ستمكاران نجات داد و باز بگو ، پروردگارا ، مرا به منزل مبارك ( و جايگاه بركت و رحمت خود ) فرود آور كه تو بهترين فرود آورندگانى .\r\nوَمِنْ آيَاتِهِ أَن يُرْسِلَ الرِّيَاحَ مُبَشِّرَاتٍ وَلِيُذِيقَكُم مِن رَّحْمَتِهِ وَلِتَجْرِيَ الْفُلْكُ بِأَمْرِهِ وَلِتَبْتَغُوا مِن فَضْلِهِ وَلَعَلَّكُمْ تَشْكُرُونَ . ( روم : 46 )\r\nو از جمله آيات خدا اين است كه بادها را مىفرستد بشارت دهنده و براى اينكه از رحمت خويش به شما بچشاند و تا كشتى در دريا به فرمان او روان شود و براى اينكه از فضل و كرمش روزى بجوئيد و شايد شما شكرگزار باشيد .\r\nدر پايان ، يادآورى مىكنيم كه استحباب قرائت آيهء شريفهء « بِسْمِ اللَّهِ مَجْريها وَ مُرْسيها إِنَّ رَبّى لَغَفُورٌ رَحيمٌ » « 1 »  به هنگام سوار شدن بر كشتى در روايات وارد شده است .\r\n\r\nدرياهاى شور و شيرين\r\nدر قرآن مجيد ، از دو درياى شور و شيرين و ارتباط آن دو با يكديگر ، و همچنين مانع و برزخ بين آنها ياد شده كه در چهار سورهء قرآن بيان گرديده است .\r\nابتدا به بيان آيات و ترجمهء آنها ، و سپس به تفسير مختصرى پيرامون آنها مىپردازيم :\r\nوَهُوَ الَّذِي مَرَجَ الْبَحْرَيْنِ هذَا عَذْبٌ فُرَاتٌ وَهذَا مِلْحٌ أُجَاجٌ وَجَعَلَ بَيْنَهُمَا بَرْزَخاً وَحِجْراً\r\n\r\n","description":"","footnote":" ( 1 ) . وسائل الشيعه ، ج 8 ، ص 334 ، بيروت . ","page_name":" 24 ","page_number":24},
  {"content":"\r\n\r\nمَّحْجُوراً . ( فرقان : 53 )\r\nو او خدايى است كه دو دريا را به هم پيوست ، اين يكى شيرين و گوارا و آن يكى شور و تند ( نمكى و تلخ ) و ميانشان حايل و مانعى نفوذناپذير قرار داد ( تا با هم مخلوط نشوند . )\r\nمَرَجَ الْبَحْرَيْنِ يَلْتَقِيَانِ بَيْنَهُمَا بَرْزَخٌ لَا يَبْغِيَانِ فَبِأَيِّ آلَاءِ رَبِّكُمَا تُكَذِّبَانِ . ( الرحمن : 19 - 21 )\r\nدو دريا را به هم آميخت ، بگونه‌اى كه با يكديگر تلاقى مىكنند . ولى ميان آن دو دريا برزخ و مانعى است كه به حدّ يكديگر تجاوز نمىكنند . پس كدام يك از نعمتهاى پروردگارتان را تكذيب مىكنيد از آن دو دريا ، لؤلؤ و مرجان استخراج مىشود .\r\nوَجَعَلَ بَيْنَ الْبَحْرَيْنِ حَاجِزاً أَءِلهٌ مَعَ اللَّهِ بَلْ أَكْثَرُهُمْ لَا يَعْلَمُونَ . ( نمل : 61 )\r\nو بين دو دريا ، مانعى قرار داد آيا با وجود خداى قادر يكتا ، خدايى هست ؟ ! بلكه بيشتر مردم ( بر اين حقيقت ) آگاه نيستند .\r\nوَمَا يَسْتَوِي الْبَحْرَانِ هذَا عَذْبٌ فُرَاتٌ سَائِغٌ شَرَابُهُ وَهذَا مِلْحٌ أُجَاجٌ وَمِن كُلٍّ تَأْكُلُونَ لَحْماً طَرِيّاً . ( فاطر : 12 )\r\nآن دو دريا كه آب يكى شيرين و گوارا و نوشيدنش خوشايند و ديگرى شور و تخ است ، يكسان نيست ؛ ( با اين وجود ) شما از هر دو گوشت تازه مىخوريد .\r\nدر مورد دو درياى شيرين و شور ، تفاسير مختلفى بيان گرديده است . علّامه طباطبايى در تفسير الميزان ، ذيل آيهء 19 و 20 سورهء مباركه الرحمن مىفرمايد :\r\nمناسب‌ترين چيزى كه در تفسير اين دو آيه گفته شده اين است كه منظور از دو دريا ، يكى درياهاى شور و نمكى است كه تقريبا 34 سطح كره زمين را پوشانده و ديگرى مخازن آب شيرينى است كه در زيرزمين قرار داشته ، و به واسطهء جوشش چشمه‌ها و رودهاى بزرگ ، در روى زمين جارى شده و به درياهاى شور مىريزد ، و منظور از برزخ و حاجز ( كه در اصل به معناى مانع و جدا كنندهء دو چيز از يكديگر مىباشد ) خودِ همان مخازن زير زمينى آب و مجارى رودها و چشمه‌ها است ، كه مانع از اين مىشود كه آب شور درياها ، بر آب شيرين غلبه كرده و منابع آب شيرين را به آب شور تبديل\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو زندگى را مختل نمايد و همين‌طور ، مانع از اين است كه آبهاى شيرين ، بيش از حدّ ، در درياهاى شور بريزد و آن‌ها را به آب شيرين ، تبديل كرده و مصلحت شور بودن آنها را كه عبارت از پاكيزه كردن هوا و ديگر منافع است از بين ببرد .\r\nدرياهاى شيرين ، پيوسته به وسيلهء بارانى كه از تبخير آب درياى شور به وجود آمده ، و از ابر ، بر روى زمين فرو ريخته و در مخازن آن ذخيره مىشود ، مدد مىگردد . همچنين به طور دايم درياى شور ، از طرف درياى شيرين با فرو ريختن آب رودها در آن ، مدد مىشود . پس دو درياى گواراى شيرين و نمكى تلخ در حالى كه به طور مستمر ، با هم تلاقى دارند در بين آنها ، مانعى است كه آنها را از غلبه بر يكديگر و نابودى شورى يا شيرينى هر يك ، بازمىدارد ؛ تا نظام زندگى و هستى ، از هم نپاشد و خدا داناتر است . « 1 » \r\nدر تفسير نمونه ، دو مفهوم ديگر براى اين دو دريا ، گفته شده كه بيان آنها خالى از فايده نيست .\r\nالف - مىدانيم كه تمام رودخانه‌هاى عظيم آب شيرين كه به درياها مىريزد ، در كنار ساحل ، دريايى از آب شيرين ، تشكيل مىدهند و آبهاى شور را به عقب مىرانند و علت اينكه به هم مخلوط نمىشوند ، وجود يك حجاب و حايل نامرئى بين آنهاست و اين حجاب ، همان تفاوت درجهء غلظت آب شور و شيرين و به اصطلاح ، تفاوت « وزن مخصوص » آنهاست كه سبب مىشود مدّت مديدى با هم مخلوط نشده و هر يك به ديگرى حجراً محجوراً ( دور باش ) مىگويد .\r\nجالب اينكه با جذر و مد آب درياها ( كه در شبانه‌روز ، دو مرتبه بر اثر جاذبهء ماه صورت مىگيرد ) اين دو درياى شور و شيرين با هم مخلوط نشده بلكه هنگام مدّ ، كه آب بالا مىآيد ، اين آبهاى شيرين ، وارد رودخانه‌ها - ( جهت ريزش آب رودخانه به دريا ، برعكس مىشود ) و نقاط اطراف آن در خشكى شده و انسانها از زمان قديم از اين موضوع استفاده كرده ، با حفر نهرهايى ، زمين‌هاى فراوانى را زير كشت برده ، كه وسيلهء آبيارى آنها همين آب شيرين است كه هنگام مدّ دريا ، بر مناطق وسيعى گسترش\r\n\r\n","description":"","footnote":" ( 1 ) . الميزان ، ج 19 ، ص 100 ، بيروت . ","page_name":" 26 ","page_number":26},
  {"content":"\r\n\r\nمىيابد .\r\nنكتهء جالب ديگر اينكه اين دو آب ، رنگهاى متفاوت دارند و هنگام پرواز با هواپيما ، منظره اين دو آب و جدايى آنها به خوبى نمايان است . « 1 » \r\nب - در سراسر اقيانوسهاى جهان ، رودهاى عظيمى در حركت است كه يكى از نيرومندترين آنها « گلف استريم » « 2 »  نام دارد اين رود عظيم ، از سواحل امريكاى مركزى حركت كرده و سراسر اقيانوس اطلس را مىپيمايد و به سواحل اروپاى شمالى مىرسد .\r\nاين آبها ، كه از مناطق نزديك به خط استوا حركت مىكنند ، گرم هستند و حتّى رنگ آنها با رنگ آبهاى مجاور ، متفاوت است . عرض رود عظيم درياى « گلف استريم » در حدود 150 كيلومتر و عمق آن ، چند صد متر مىباشد . سرعت آن در بعضى مناطق به قدرى است ، كه در يك روز 160 كيلومتر راه را طى مىكند . تفاوت درجهء حرارت اين آبها با آبهاى مجاور ، در حدود 10 تا 15 درجه سانتيگراد است .\r\n« گلف استريم » ، بادهاى گرمى به وجود مىآورد كه مقدار قابل توجّهى از حرارت خود را به طرف كشورهاى شمالى قاره اروپا برده و هواى آن كشورها را مطبوع مىسازد و شايد اگر اين جريان نبود ، زندگى در آن كشورها بسيار سخت و طاقت‌فرسا بود . قابل تأمل است كه « گلف استريم » ، تنها يكى از اين رودهاست و در اقيانوسها نظير اين جريان دريايى ، فراوان است .\r\nشگفت اينكه اين رودهاى عظيم دريايى ، با آبهاى اطراف خود ، كمتر آميخته مىشوند و هزاران كيلومتر راه را به همان صورت مىپيمايند . و صداق « مَرَجَ الْبَحْرَيْنِ يَلْتَقِيَانِ بَيْنَهُمَا بَرْزَخٌ لَا يَبْغِيَانِ » را به وجود مىآورند .\r\nآنچه گفته شد ، يكى از تفسيرها براى آيات فوق است و منافاتى با ساير تفسيرها ندارد و جمع ميان همه ممكن است . « 3 » \r\n\r\n","description":"","footnote":" ( 1 ) . تفسير نمونه ، ج 15 ، ص 124 ، نقل به تلخيص .  ( 2 )  Gulf Stream   ( 3 ) . تفسير نمونه ، ج 23 ، ص 132 ، نقل به تلخيص . ","page_name":" 27 ","page_number":27},
  {"content":"\r\n\r\n\r\nدرياها در آستانهء روز قيامت\r\nاز قرآن مجيد و برخى روايات ، استفاده مىشود كه در پايان عمر اين عالم ، كه روز دگرگونيهاى بسيار عظيم و شگفت‌آور ، در عالم هستى است ؛ و زمين به صورت ديگرى در خواهد آمد ، « يَوْمَ تُبَدُّلُ الْأَرْضُ غَيْرَ الْأَرْضِ . . . » ( ابراهيم : 48 ) درياها و اقيانوسها نيز ، شعله‌ور و منفجر گشته و يكپارچه آتش خواهند شد . به تفسير اجمالى آياتى كه در اين زمينه هست گوش دل مىسپاريم .\r\nوَالْبَحْرِ الْمَسْجُورِ . ( طور : 6 )\r\nسوگند به درياى آتشين !\r\nبحر مسجور به معناى درياى برافروخته و گداخته ( مانند تنور ) است كه در روز قيامت درياها بدين صورت درخواهند آمد .\r\nوَإِذَا الْبِحَارُ سُجِّرَتْ . ( تكوير : 6 )\r\nو در آن هنگام كه درياها شعله‌ور گردند .\r\nسجّرت از ماده تسجير ، و در اصل ، به معناى برافروختن و شعله‌ور كردن آتش است ، بنابراين مفهوم آيه بدين صورت خواهد بود : هنگامى كه درياها برافروخته و شعله‌ور شوند . اگر اين تعبير ، در گذشته براى مفسّران عجيب بود ؛ امروزه براى ما جاى تعجّب نيست ؛ زيرا مىدانيم كه آب ، از دو مادّه اكسيژن و ئيدروژن تركيب يافته ، كه هر دو سخت ، قابل اشتعال‌اند و بعيد نيست كه در آستانهء قيامت ، آب درياها تحت فشار قرار گرفته ، تجزيه شده و تبديل به يكپارچه آتش گردند .\r\nوَإِذَا الْبِحَارُ فُجِّرَتْ . ( انفطار : 3 )\r\nو آنگاه كه درياها شكافته و منفجر مىشوند .\r\nممكن است منظور از آيهء شريفه ، انفجار و برافروخته شدن درياها و اقيانوسها در روز قيامت بوده و تعبير ديگرى از آيهء شريفهء « وَإِذَا الْبِحَارُ سُجِّرَتْ » باشد .\r\nاين آيات ، به نحو ديگرى نيز تفسير شده است ؛ زيرا تسجير و مسجور به معنى پر كردن و آكنده نيز آمده است ، بنابراين ترجمه آيات شريفه ، به ترتيب زير خواهد بود :\r\nسوگند به درياى آكنده\r\nآن هنگام ، كه درياها لبريز و آكنده شوند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nهنگامى كه درياها شكافته شوند .\r\nدر اين صورت ، ممكن است منظور آيات فوق ، اين باشد كه در آستانهء روز قيامت بر اثر زلزله‌ها و متلاشى شدن كوهها و ريختن آنها در درياها يا فروريختن سنگهاى آسمانى در درياها و انفجار آنها ، درياها چنان پر و آكنده شوند كه به صورت يك اقيانوس گسترده درآمده ، و سراسر خشكى را فراگيرند .\r\nاحتمال سوّم در تفسير آيات شريفه فوق اين است كه هر دو معنى منظور باشد ؛ يعنى درياها در اثر فعل و انفعالات فوق‌العاده ، روز قيامت ، آكنده و لبريز شده و آتش بگيرند . و در نتيجهء انفجارات ، در هم آميخته به هم متصل شوند و به صورت يك اقيانوس فراگير و آتشين درآيند كه :\r\n. . . إِنَّ زَلْزَلَةَ السَّاعَةِ شَيْءٌ عَظِيمٌ . ( حج : 1 )\r\nهمانا زلزله رستاخيز ، چيزى عظيم و هولناك است .\r\nممكن است مراد از آيهء كريمه « وَالْبَحْرِ الْمَسْجُورِ » درياى عظيمِ مواد مذاب باشد كه در دل زمين نهفته است همانگونه كه در حديث نيز آمده است كه قارون ، در بحر مسجور ، عذاب مىشود « 1 »  در حالى كه مىدانيم ، قارون و گنجهايش در اعماق زمين فرو رفت ، ناگفته نماند كه اين تفسير ، با معناهاى قبلى منافات نداشته و قابل جمع است ؛ يعنى قسم به درياى آتشين و آكنده در روز قيامت و قسم به درياى آتشين و مذابّ در دل زمين .\r\n\r\nانسان و فساد در خشكى و دريا\r\nظَهَرَ الْفَسَادُ فِي الْبَرِّ وَالْبَحْرِ بِمَا كَسَبَتْ أَيْدِي النَّاسِ لِيُذِيقَهُم بَعْضَ الَّذِي عَمِلُوا لَعَلَّهُمْ يَرْجِعُونَ . ( روم : 41 )\r\nفساد و تباهى در خشكى و دريا ، به واسطه اعمال مردم پديد آمد ، تا خدا كيفر بعضى از اعمالشان را به آنها بچشاند ؛ شايد ( از نافرمانى خدا ) بازگردند .\r\nمنظور از فساد و تباهى در خشكى و دريا ، مصايب و بلاهايى است ، كه در اثر اعمال مردم به\r\n\r\n","description":"","footnote":" ( 1 ) . تفسير نورالثقلين ، ج 5 ، ص 138 . ","page_name":" 29 ","page_number":29},
  {"content":"\r\n\r\nوجود مىآيد ، مانند زلزله‌ها ، خشك ساليها ، بيماريهاى واگير ، جنگها ، نا امنىها و هر چيزى كه نظام زندگى و حيات را خراب و نابود مىكند . فساد در درياها به خصوص مممكن است به صورت كمبود مواهب دريايى ، طوفانهاى شديد ، كم شدن يا زياد شدن بيش از حد آب درياها و ظهور جنگها و نا امنىهاى دريايى باشد .\r\nاين آيه شريفه دلالت بر اين كه فساد و تباهى ، در اثر اعمال مردم ( از شرك يا معصيت و گناه ) به وجود مىآيد .\r\nبِمَا كَسَبَتْ أَيْدِي النَّاسِ . ( روم : 41 )\r\nبه خاطر كارهايى كه مردم انجام داده‌اند .\r\nچنان كه در آيه ديگر مىفرمايد :\r\nوَلَوْ أَنَّ أَهْلَ الْقُرَى آمَنُوا وَاتَّقَوا لَفَتَحْنَا عَلَيْهِمْ بَرَكَاتٍ مِنَ السَّماءِ وَالْأَرْضِ . . . . ( اعراف :\r\n96 )\r\nاگر اهل شهرها ، ايمان آورده و پرهيزكار مىشدند ، همانا درهاى بركت آسمان و زمين را به روى آنها مىگشوديم .\r\nمىبينيم كه در اين آيه شريفه نيز گشوده شدن درهاى بركت آسمان و زمين ، موقوف به ايمان و تقواى ساكنين شهرها و روستاها گرديده است . اين دو آيه شريفه ، به روشنى ارتباط مستقيم ، بين اعمال مردم و حوادث عالم را بيان مىكند ؛ و صلاح و فساد يكى از آن دو را ، مربوط به صلاح و فساد ديگرى مىداند .\r\nنكتهء ديگرى كه در آيه 41 ، سورهء روم به آن اشاره شده اين است كه ظهور فساد در خشكى و دريا بدين خاطر است كه انسانها ، نتيجهء برخى از اعمالشان را بچشند ؛ شايد از راه گناه پشيمان ، و به سوى حق بازگردند .\r\nدر حديثى از امام صادق عليه السلام آمده است :\r\nحَياةُ دَوابِّ الْبَحْرِ بِالْمَطَرِ فَإِذا كُفَّ الْمَطَرُ ظَهَرَ الْفَسادُ فِى الْبَرِّ وَالْبَحْرِ ، وَ ذلِكَ إذا كَثُرَتِ الذُّنُوبُ وَالْمَعاصى . « 1 » \r\n\r\n","description":"","footnote":" ( 1 ) . الميزان ، ج 16 ، ص 200 ، بيروت . ","page_name":" 30 ","page_number":30},
  {"content":"\r\n\r\nزندگى موجودات دريا ، به وسيلهء باران است ، پس هنگامى كه باران نبارد ، هم دريا به فساد كشيده مىشود و هم خشكى ، و نباريدن باران ، زمانى است كه گناهان فزونى گيرد .\r\n\r\nتمثيل\r\nدر كلام الهى ( قرآن مجيد ) ، از دريا در سه مورد به عنوان تمثيل استفاده شده ، كه براى تكميل بحث ، آيات زيبا و جالب آن را همراه با ترجمه مىخوانيد :\r\nقُل لَّوْ كَانَ الْبَحْرُ مِدَاداً لِكَلِمَاتِ رَبِّي لَنَفِدَ الْبَحْرُ قَبْلَ أَن تَنفَدَ كَلِمَاتُ رَبِّي وَلَوْ جِئْنَا بِمِثْلِهِ مَدَداً . ( كهف : 109 )\r\nبگو اگر دريا ، براى نوشتن كلمات پروردگار من ، مركّب بشود ، پيش از تمام شدن كلمات پروردگار من ، آب دريا تمام خواهد شد وگرچه نظير آن دريا را نيز به كمك آوريم .\r\nأَوْ كَظُلُمَاتٍ فِي بَحْرٍ لُجِّيٍّ يَغْشَاهُ مَوْجٌ مِّن فَوْقِهِ مَوْجٌ مِن فَوْقِهِ سَحَابٌ ظُلُمَاتٌ بَعْضُهَا فَوْقَ بَعْضٍ إِذَا أَخْرَجَ يَدَهُ لَمْ يَكَدْ يَراهَا وَمَن لَّمْ يَجْعَلِ اللَّهُ لَهُ نُوراً فَمَا لَهُ مِن نُورٍ . ( نور : 40 )\r\nيا ( اعمال كافران ) مانند ظلماتى است ، در يك درياى پهناور ، كه موجى آن را پوشانيده ، بر فراز آن ، موج ديگرى است و بر فراز آن ، ابرى تاريك ، كه هر يك ، ظلمتى است بر فراز ديگرى ، آنچنان كه هرگاه دست خود را ( از آستين ) خارج كند ، ممكن نيست آن را ببيند ! و كسى كه خدا به او نورى نداده ، نورى براى او نيست .\r\nوَلَوْ أَنَّمَا فِي الْأَرْضِ مِن شَجَرَةٍ أَقْلَامٌ وَالْبَحْرُ يَمُدُّهُ مِن بَعْدِهِ سَبْعَةُ أَبْحُرٍ مَّا نَفِذَتْ كَلِمَاتُ اللَّهِ إِنَّ اللَّهَ عَزِيرٌ حَكِيمٌ . ( لقمان : 27 )\r\nو اگر همهء درختان روى زمين قلم شوند ، و آب دريا به كمك هفت درياى ديگر ، مركب گردند نگارش كلمات خدا ( موجودات بىنهايت آفرينش ) ناتمام مىماند همانا ، خداوند مقتدر و حكيم است .\r\n\r\nقصص قرآن در رابطه با دريا\r\n\r\n1 . طوفان نوح و كشتى نجات\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nحضرت نوح عليه السلام كه از انبياء اولوالعزم به شمار مىرود ، 950 سال در ميان قوم خويش به دعوت پرداخت و به اميد هدايت ايشان ، بر شكنجه و آزار آنان صبر كرد و مسخره و استهزايشان را تحمّل نمود ؛ امّا جز اندكى به او نپيوستند و نور ايمان در قلب سياه اكثر آنها نتابيد تا اينكه از جانب خداوند ، وحى شد :\r\nأَنَّهُ لَن يُؤْمِنَ مِن قَوْمِكَ إِلَّا مَن قَدْ آمَنَ . ( هود : 36 )\r\nهرگز كسى از قوم تو ايمان نخواهد آورد ، جز همان چند تنى كه ايمان آورده‌اند .\r\nنوح ( ع ) چون دريافت كه قلبهاى آنان پذيراى ايمان نيست و بر دلهايشان مهر زده شده و ديگر در برابر دعوت حق و اقامهء برهان تسليم نمىشوند به پروردگار خويش عرضه داشت :\r\n. . . رَّبِّ لَا تَذَرْ عَلَى الْأَرْضِ مِنَ الْكَافِرِينَ دَيَّاراً . ( نوح : 26 )\r\nپروردگارا ، از اين قوم كافر ، احدى را بر روى زمين باقى مگذار ، كه اگر پيش از اين مهلت يابند بندگانت را گمراه كرده و جز فرزندانى بدكار و كافر به دنيا نخواهند آورد .\r\nخداوند خواستهء نوح عليه السلام را برآورد و به دو وحى كرد كه طبق وحى ، كشتى بساز و ديگر دربارهء اين مردم ظالم با من سخن مگوى كه ايشان غرق‌شدنى هستند .\r\nنوح ( ع ) مكانى دور از شهر انتخاب كرد ؛ تخته ، ميخ و ابزار لازم را آماده ساخت و به ساختن كشتى مشغول شد ؛ ولى آنجا نيز از سرزنش و استهزاى دشمنان ايمن نبود عدّه‌اى مىگفتند :\r\nچه شد كه پيامبرى را رها كرده ، نجّار شدى ؟ ! و جمعى ديگر گفتند : اين كشتى كه مىسازى دور از آب و درياست ؛ آيا براى بردن آن به سوى دريا فكرى كرده‌اى ؟ ! نوح ( ع ) به سرزنش آنان اعتنا نكرده و جواب داد :\r\nاگر امروز ما را به تمسخر مىگيريد ما نيز ، به زودى شما را مسخره خواهيم كرد و طولى نمىكشد كه خواهيد دانست عذاب نكبت بار و شكنجه دايمى بر چه كسى وارد خواهد شد . « 1 » \r\nآنگاه كه ساختن كشتى به اتمام رسيد ، نوح ( ع ) به انتظار دستور خدا نشست . وقتى كه فرمان خداوند صادر شد و نشانه‌هاى عذاب الهى آشكار گشت ، درهاى آسمان به باران شديد باز شد و\r\n\r\n","description":"","footnote":" ( 1 ) . اعراف ، آيه 64 ؛ يونس ، آيه 73 ؛ هود ، آيه 37 - 48 ؛ نوح ، آيه 25 ؛ مؤمنون ، آيه 27 - 29 ؛ شعراء ، آيه 119 - 120 ؛ عنكبوت ، آيه 15 . ","page_name":" 32 ","page_number":32},
  {"content":"\r\n\r\nچشمه‌هاى زمين ، سخت جوشيدن گرفت . نوح ، عليه السلام ، مؤمنان از خاندان خويش و يارانش را دستور داد تا همراه يك جفت نر و مادّه از هر حيوانى ، به نام خدا ، سوار بر كشتى شوند و فرمود : رفتن و بازايستادن كشتى با خداست ؛ و اينكه به كجا رود و در چه مكانى لنگر اندازد ، همه به دست اوست :\r\nوَقَالَ ارْكَبُوا فِيهَا بِسْمِ اللَّهِ مَجْريها وَمُرْسَاهَا . . . ( هود : 41 )\r\nكم كم ، آب همه جا را فرا گرفت ، و سيل‌آسا ، تمام پستىها و بلنديها را پوشاند ؛ امواج پرتلاطم آبها ، با طوفان مهيبى همراه شد و در آن ميان ، كشتى نوح ( ع ) به حركت درآمد . و كفّار ، هيچ وسيله‌اى براى نجات خود نيافتند و امواج دريا ، طومار زندگى آنها را در هم پيچيد ؛ حتّى فرزند نوح ، كه ايمان نياورده بود و مىخواست براى نجات خود ، به بالاى كوه پناه ببرد طعمهء امواج گرديد و به عذاب ابدى گرفتار شد . سپس به امر الهى آسمان از باريدن بازايستاد ، زمين آبها را فرو برد و كشتى بر فراز كوه جودىّ « 1 »  قرار گرفت و گفته شد : دورى باد ستمگران را ! ( مرگ بر ظالمان ) و به نوح ( ع ) خطاب شد :\r\nقِيلَ يَا نُوحُ اهْبِطْ بِسَلَامٍ مِنَّا وَبَرَكَاتٍ عَلَيْكَ وَعَلَى أُمَمٍ مِمَّن مَعَكَ . ( هود : 48 )\r\nاى نوح ! ( از كشتى ) فرود آى ، كه سلام و بركات و رحمت ما بر تو ، و بر آن گروههايى باد كه با تو ( و تابع امر تو ) اند .\r\nدرس مهمّى كه از اين داستان مىتوان گرفت اين است كه خداوند ناسپاسان را كيفر خواهد كرد ، هرچند پسر پيغمبر او باشد .\r\n\r\n2 . نوزادى در دريا\r\nمنجم و پيشگوى دربار فرعون ، به او خبر داد كه در ميان بنىاسرائيل ، پسرى به دنيا مىآيد كه نابودى سلطنت تو ، به دست او خواهد بود .\r\nفرعون ، از روى غرور و گمراهى دستور داد ، هر فرزند پسرى كه در بنىاسرائيل به دنيا مىآيد ، سر ببرند و زنان را نگهدارند . و براى اين كار ، قابله هيا مخصوص و مأموران ويژه گماشت ، تا هيچ كس از اين دستور تخلّف نكند و هيچ پسرى از بنىاسرائيل زنده نماند ولى مگر\r\n\r\n","description":"","footnote":" ( 1 ) . جودىّ نام كوهى است در موصل كه كشتى نوح ( ع ) بر آن نشست . ( لغت‌نامه دهخدا ) . ","page_name":" 33 ","page_number":33},
  {"content":"\r\n\r\nمىتوانست با مشيّت خدا مقابله كند ، چنانچه در قرآن مجيد فرمود :\r\nما چنان اراده كرده‌ايم كه مستضعفان زمين را منّت نهاده و پيشوايان و وارثان قرار دهيم و ايشان را بر زمين ، مسلّط ساخته ، به فرعون و هامان و سپاهيانشان نشان دهيم آنچه را كه از آن بيم داشتند . « 1 » \r\nعلىرغم تمام تدابير و چاره‌انديشيهاى فرعون ، نطفهء حضرت موسى ( عليه السلام ) منعقد گرديده و « يوكابد » مادر موسى ( ع ) همچنان ، ايام حمل را سپرى مىنمود در حالى كه دوران باردارى او مشخص نبود . سرانجام چون موسى ( ع ) متولّد شد ، قابله مأمور كه دوست مادر موسى بود و با ديدن فرزند زيباى « يوكابد » ، محبت فوق‌العاده‌اى نسبت به او پيدا كرده بود ، خبر او را ، پوشيده داشت ولى جاسوسان فرعونى ، همه جا پراكنده و دائماً در حال تلاش و جستجو بودند ؛ بنابراين ، « يوكابد » نسبت به زندگى فرزند خويش بيمناك شد و با الهام خدا او را شير داده و در صندوقى گذاشت ؛ آنگاه آن را به امواج خروشان رود نيل سپرد و خود در ساحل نيل به تماشاى اين منظره ايستاد . او ، در يك لحظه احساس كرد كه قلبش از او جدا شده و روى امواج حركت مىكند ، كه اگر لطف خدا قلب او را آرام نكرده بود ، فرياد مىكشيد و همه چيز فاش مىشد !\r\n« يوكابد » خواهر موسى را به دنبال صندوق فرستاد ، كه از دور ، مراقب او باشد . امواج رود نيل ، همچنان صندوق را بالا و پايين و به پيش مىبرد و خواهر موسى به دنبال آن حركت مىكرد تا اينكه صندوق ، به قصر فرعون ، كه در ساحل نيل بود ، نزديك شد و آل فرعون صندوق را از آب گرفتند و چون در صندوق گشوده شد ، و نگاه فرعون و همسرش « آسيه » به اين فرزند زيبا افتاد ، در دل نسبت به او ، محبّتى احساس كردند . از اين رو آسيه گفت :\r\nاين طفل زيبا براى من و تو عزيز و نور چشمى است ؛ او را نكشيد ، شايد براى ما مفيد باشد يا او را به فرزندى خود ، بپذيريم .\r\nخواهر موسى ، از دور ، جريان را ديد و ماجرا را به اطلاع مادر رسانيد ، سپس همراه زنانى كه براى شير دادن موسى ( ع ) به قصر رو آورده بودند ، داخل قصر شد . امّا موسى ( ع ) پستان هيچ\r\n\r\n","description":"","footnote":" ( 1 ) . قصص ، آيه 5 - 6 . ","page_name":" 34 ","page_number":34},
  {"content":"\r\n\r\nزنى را نگرفت و همچنان گريه مىكرد ، تا اينكه خواهر موسى گفت :\r\nآيا مىخواهيد شما را به خانواده‌اى راهنمايى كنم كه بتوانند اين نوزاد را كفالت كرده و خيرخواه او نيز هستند ؟\r\nفرعون به دو دستور داد ، چنين كند و زن شيردهى براى پرستارى موسى ( ع ) معرفى نمايد ؛ او ، مادر موسى را به عنوان دايه معرفى كرد . حضرت موسى ( ع ) ؛ چون در دامن او قرار گرفت ؛ با او مأنوس شد و پستانش را به دهان گرفت . فرعون وحشت كرد و به مادر موسى گفت :\r\nتو كه هستى ؟ چه شد كه تمام سينه‌ها را رها كرد و پستان تو را گرفت ؟\r\nمادر موسى گفت :\r\nمن زن خوش شيرم ، و پستان در دهان هيچ طفلى نگذارم مگر اينكه آن را مىمكد .\r\nخداوند ، اين چنين موسى عليه السلام را نجات داد و به آغوش مادر بازگردانيد تا روشنى چشمش باشد و غمگين نشود و بداند كه وعدهء خدا ، حق است و سرانجام ، پيامبر و نجات‌دهندهء بنىاسرائيل و دشمن فرعونيان گردد . « 1 » \r\nدرس مهمى كه از اين داستان مىتوان گرفت اين است كه تدبير امور جهان در اصل به دست خداست و اراده او تخلّف‌ناپذير است ، قدرتهاى بشرى هر قدر هم فرعونى و قارونى باشند در برابر قدرت و تدبير خدا كارساز نيستند .\r\nخدا مىتواند موسى دشمن شماره يك فرعون را كه به خاطر نابودى او نوزادان بسيارى از بنىاسرائيل را كشته است در دامان فرعون بزرگ كند و هستى او را با دست پرورده دامانش نابود .\r\nكند .\r\n مادر موسى چو موسى را به نيل * درفكند از گفته رب جليل\r\nخود ز ساحل كرد با حسرت نگاه * گفت كاى فرزند خرد و بيگناه\r\nگر فراموشت كند لطف خداى * چون رهى زين كشتى بىناخداى\r\nوحى آمد كاين چه فكر باطل است * رهرو ما اينك اندر منزل است\r\nما گرفتيم آنچه را انداختى * دست حق را ديدى و نشناختى \r\n\r\n","description":"","footnote":" ( 1 ) . قصص ، آيه 7 - 13 ؛ طه ، آيه 38 - 48 . ","page_name":" 35 ","page_number":35},
  {"content":"\r\n\r\n سطح آب از گاهوارش خوشتر است * دايه‌اش سيلاب و موجش مادر است\r\nرودها از خود نه طغيان مىكنند * آنچه مىگوئيم ما ، آن مىكنند\r\nما به دريا حكم طوفان مىدهيم * ما به سيل و موج فرمان مىدهيم\r\nبه كه برگردى به ما بسپاريش * كى تو از ما دوست‌تر مىداريش ؟ !\r\nنقش هستى نقشى از ايوان ماست * خاك و باد و آب سرگردان ماست \r\nپروين اعتصامى\r\n\r\n3 . عبور بنىاسرائيل از دريا و غرق شدن فرعونيان\r\nحضرت موسى عليه السلام ، چون به رسالت مبعوث شد و فرعونيان را به عبادت پروردگار و آزاد نمودن بنىاسرائيل دعوت كرد ؛ آنها نپذيرفتند و آيات الهى و معجزات موسى ( ع ) را سحر انگاشتند .\r\nخداوند متعال براى هدايت فرعون و قوم او ، نُه آيه و نشانه روشن الهى و معجزه به حضرت موسى ( ع ) عطا كرد ، تا شايد فرعونيان بيدار گشته و به راه راست هدايت شوند ؛ امّا چون در كفر خود ، اصرار ورزيدند و آيات خدا را انكار كردند ، خداوند از ايشان انتقام گرفت و در دريا غرقشان ساخت .\r\nچگونگى نجات بنىاسرائيل و غرق شدن فرعونيان\r\nخداوند به موسى ( ع ) وحى كرد ، كه :\r\nبندگانم را شبانه از مصر ، خارج كن و براى آنها ، راهى خشك در دريا بگشاى كه نه از تعقيب فرعونيان خواهى ترسيد و نه از غرق شدن در دريا .\r\nحضرت موسى « عليه السلام » بنىاسرائيل را در اوّل شب ، به طرف سرزمين موعود ( فلسطين ) حركت داد و راه ورود به اين سرزمين را براى آنان آسان كرد تا به‌طور سريع ، حركت كنند . بنىاسرائيل همچنان به پيش مىرفتند گويى ترس آنان را به جلو مىراند و ايمان حافظشان بود ؛ تا اينكه قسمت خشكى سرزمين مصر را پشت سر گذاشته و به درياى سرخ ( بحر احمر ) رسيدند . درياى عميقى كه اينك ، در پيش رو داشتند ، سدّ بزرگى بر سر راهشان محسوب مىشد ، كه نمىتوانستند از آن عبور كنند .\r\nبنىاسرائيل از تماشاى تلاطم امواج خروشان ، سخت هراسيده ؛ اضطراب و وحشت ، سراپاى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nايشان را فراگرفت ؛ زيرا از يك طرف ، بيم رسيدن سپاه فرعون بود و از طرف ديگر ، درياى خشمگين و امواج طوفان‌زا .\r\nبنىاسرائيل ، همچنان سرگردان و هراسان بودند كه ناگاه ، طلايه‌هاى لشكر عظيم و انبوه فرعون پديدار شد . فرعونيان ، با شتاب هر چه تمامتر ، به جا نب ايشان رهسپار بودند ؛ زيرا ايشان بنىاسرائيل را بردگان متمرّد و بندگان فرارى خود مىدانستند كه بدون اجازه صاحبان خود ، شهر را ترك گفته و از انجام خدمت ، شانه تهى كرده بودند . سپاه فرعون نزديك شد و شيون و غوغاى بنىاسرائيل به آسمان رفت و همه بر سر موسى عليه السلام فرياد برآوردند كه : اى موسى ! اى كليم خدا ! تدبيرت چه شد ؟ ! مگر طوفان حوادث و بلا را نمىنگرى ؟ اينك پيش روى ما دريا و پشت سرمان سپاه دشمن است و راه فرارى از مرگ نداريم . حضرت موسى ( ع ) گفت :\r\nمن به فرمان خدا به جانب دريا رهسپار شدم و هم‌اكنون فرمان الهى تكليف ما را روشن خواهد كرد .\r\nخداوند به حضرت موسى ( ع ) وحى فرستاد كه عصاى خود را به دريا زند ؛ پس چون عصا را به آب دريا زد ، دوازده راه ، به شمارهء دوازده سبط و طايفه بنىاسرائيل ، در دريا پديد آمد و باد و آفتاب به فرمان خدا ، زمين آن راهها را خشكاند و قوم موسى ، آسوده و ايمن ، در پناه عنايت الهى به راه افتادند و آبهاى متراكم ، بسان كوههايى بزرگ ، در هر جانب راه قرار گرفت تا قوم موسى به سلامت گذشتند ؛ و چون به آن سوى ساحل نگاه كردند فرعون و سپاهيانش را ديدند كه براى عبور از دريا آماده مىشوند .\r\nبا ديدن اين منظره از شدّت ترس ، بر خود لرزيدند و بار ديگر دستخوش پريشانى و وحشت شدند . چشمها و دلها به جانب حضرت موسى ( ع ) متوجه شد و شيون برخاست ؛ گويا موسى ( ع ) مىخواست دعا كند ، تا آبهاى دريا سر به هم نهند و راه عبور فرعونيان بسته شود ، امّا مشيت خداوند تعلّق گرفته بود تا همه آنها را به هلاكت برساند .\r\nفرعون و سپاهيانش ، ديدند كه راههاى دريا ، همچنان پيش رويشان باز و گشوده است و مىتوانند از آن راهها به بنىاسرائيل دست يابند ؛ غرور ، ديده عقلشان را كور ساخت و فرعون ، رو به سپاهيانش كرد و متكبرانه گفت :\r\nديديد چگونه دريا به فرمان من شكافته شد و راه داد ، تا بندگان فرارى خود را تعقيب\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nكنم .\r\nقوم فرعون ، اين منظرهء عجيب را به حساب اعجاز فرعون گذاشتند و مانند سيل ، سر به دريا نهادند ؛ و چون آخرين نفر از سپاهيانش وارد دريا شد ، به آبهاى دريا فرمان داده شد به جاى نخستين خود بازگردند . آبهاى موّاج ، همانند ساختمان فرسوده‌اى يكباره فرو ريختند و دريا ، فرعونيان ستمگر را در ميان امواج خروشان خود فرو برد فرو بردنى كامل « . . . فَغَشِيَهُم مِنَ الْيَمِّ مَا غَشِيَهُمْ » . ( طه : 78 )\r\nفرعون ، كه خود را گرفتار ديده و عذاب خدا را مشاهده كرد ، گفت :\r\nايمان آوردم كه خدايى نيست جز خدايى كه بنىاسرائيل به او گرويده‌اند و من از مسلمينم .\r\nولى افسوس كه وقت گذشته بود و ديگر ، ايمان آوردن او سودى نداشت ، زيرا پس از رسيدن عذاب خدا ، اظهار ايمان ، نتيجه‌اى ندارد .\r\nبدين ترتيب ، طومار زندگى فرعونيان در هم پيچيده شد ؛ آنگاه خداوند ، جسد بىجان فرعون طغيانگر را به وسيلهء امواج آب به كنار دريا انداخت ، تا بنىاسرائيل آن را ببينند و از آن عبرت بگيرند . « 1 » \r\nدرس مهمى كه از اين داستان گرفته مىشود اين است كه خدا بندگان شايسته‌اش را يارى خواهد كرد و آنان را در برابر حوادث و بلاها ، تنها نخواهد گذارد و وعده‌هاى خدا حق است و دير يا زود تحقق خواهد يافت .\r\n\r\n4 . حضرت موسى و خضر عليهما السلام ، دو مسافر دريا\r\nحضرت موسى ( ع ) ، چون با بندهء صالح خداوند « حضرت خضر » ( ع ) همسفر شد تا از علم و دانش او بهره گيرد ؛ حضرت خضر ( ع ) با او شرط كرد ، كه در برابر حوادثى كه پيش مىآيد ، از او سؤال نكند و لب به اعتراض نگشايد تا اينكه خود ، در پايان سفر ، اسرار كار و حقايق امور را روشن كند . با پذيرش اين شرط از طرف حضرت موسى ( ع ) هر دو به راه افتادند ، تا به يك كشتى رسيدند ، آنگاه از اهل كشتى درخواست كردند كه هر دو به راه افتادند ، تا به يك كشتى رسيدند ، آنگاه از اهل\r\n\r\n","description":"","footnote":" ( 1 ) . شعرا ، آيه 63 - 67 ؛ دخان ، آيه 23 - 33 ؛ قصص ، آيه 40 ؛ يونس ، آيه 90 - 92 . ","page_name":" 38 ","page_number":38},
  {"content":"\r\n\r\nكشتى درخواست كردند كه ايشان را هم نزد خود بپذيرند ؛ اهل كشتى ، كه نور نبوت را در جبين آنها ديدند ، بدون اجرت ، آن دو را به كشتى پذيرفتند ، به آنان احترام گذارده و در اكرامشان كوشيدند .\r\nدر آن ميان كه در كشتى نشسته بودند حضرت خضر ( ع ) كشتى را سوراخ كرد ، حضرت موسى ( ع ) كه پيامبرى بزرگوار و ظلم‌ستيز بود ، از ديدن اين منظره ، سخت بر آشفت و با حيرت ، زبان به اعتراض گشود كه :\r\nكشتى را شكافتى تا اهل آن را غرق كنى ؟ ! راستى كه به كار شگفتى دست زده‌اى !\r\nخضر عليه السلام فرمود :\r\nنگفتم تو نمىتوانى همراه من صبر كنى .\r\nموسى ( ع ) از فراموشكارى خود عذر خواست و به راه خود ادامه دادند ، تا اينكه دو جريان « 1 »  ديگر پيش آمد و حضرت موسى ( ع ) نتوانست سكوت كند ، و سرانجام از هم جدا شدند ، امّا قبل از جدايى ، حضرت خضر ( ع ) اسرار آن جريانات را براى حضرت موسى ( ع ) فاش ساخت ؛ و درباره سوراخخ كردن كشتن چنين گفت :\r\nامّا كشتى ، متعلق به مستمندانى بود كه در دريا كار مىكردند و در پشت سر آنها ، پادشاهى بود كه كشتىهاى سالم را به زور از صاحبانش مىگرفت ؛ بنابراين ، من تصميم به معيوب كردن كشتى گرفتم تا اين وسيلهء كار ، از دست مستمندان خارج نشود . « 2 » \r\nدرس مهمى كه از داستان موسى و خضر گرفته مىشود اين است كه انسان هر چه از مردان الهى مانند پيامبران ، امامان و جانشينان به حق آنها ديد يا احكامى از خدا و رسول شنيد كه نتوانست با عقل خود آن را توجيه كند ، نبايد رد كند يا بر آن خرده بگيرد ، بلكه بايد آن را بپذيرد گرچه حكمتش را نداند .\r\n\r\n5 . حضرت يونس عليه السلام مهمان دريا\r\nبه امر پروردگار عالم ، « يونس بن متّى » به نبوت و پيامبرى مبعوث و به راهنمايى مردم « نينوا » مشغول شد و آن قوم بت‌پرست را به سوى خداوند ، دعوت كرد .\r\n\r\n","description":"","footnote":" ( 1 ) . ادامه قصه را مىتوانيد در كتابهاى تفسير و قصص قرآن مطالعه كنيد .  ( 2 ) . برداشت از : كهف ، آيه 60 - 82 . ","page_name":" 39 ","page_number":39},
  {"content":"\r\n\r\nاو به مردم ابلاغ كرد ، كه بتهاى بىجان ، شايستهء عبادت و بندگى نيستند و منشأ هيچ اثرى نمىباشند و پرستش ، مخصوص خداى يگانه و خالق جهانيان است ؛ امّا آن قوم ، به جاى تفكّر و پذيرش حق ، به مجادلهء با حضرت يونس ( ع ) پرداخته و بت‌پرستى را به بهانهء پيروى از روش نياكان خود ، ادامه دادند .\r\nحضرت يونس ( ع ) همچنان از روى دلسوزى و خيرخواهى آنان را پند داده از عذاب الهى برحذر مىداشت امّا آنها همچنان ، سرسختى و لجاجت نشان مىدادند و در مقابل سخنان حكيمانه و بيم‌ها و اندرزهاى او مىگفتند :\r\nاين همه ، به خودت زحمت مده ؛ مانه از عذاب خداى تو مىترسيم و نه به خداى تو ايمان مىآوريم ، تو هر چه مىخواهى بكن .\r\nحضرت يونس ( ع ) از سر سختى قوم خود ، خسته و دلگير شد و از سخنان نابخردانهء آنان ، غضبناك گرديده و با خشم و غضب به گمان اينكه وظيفهء خود را انجام داده و ديگر دعوتش اثرى ندارد ، پيش از آنكه از طرف خدا مأمور به رفتن شود از ميان قوم خارج شد و راه بيابان در پيش گرفت .\r\nبا رفتن حضرت يونس ( ع ) آثار عذاب خدا در ميان آن قوم پديدار گرديد و هوا به شدت دگرگون و تاريك شد از اين رو قوم يونس ، پى به اشتباه خود بردند ، در ميان آن‌ها مردى بزرگ و دانشمند وجود داشت كه نسبت به آن قوم ، خيرخواه و مهربان بود . او مردم را نزد خود خواند و گفت :\r\nاينك كه آثار عذاب خداوند آشكار شده ، بياييد پيش از نزول عذاب ، توبه كنيد و از پيشگاه خداوند طلب آمرزش نماييد .\r\nقوم يونس ( ع ) به راهنمايى آن عالم ، سر به كوهها و درّه‌ها نهادند و گريه و تضرّع ، پيشه خود ساخته ، ميان مادران و كودكان جدايى افكندند به طورى كه كوه و دشت از شيون ، ناله و فرياد استغاثه مردم پر شد و طولى نكشيد كه دريچهء رحمت الهى به روى آنها گشوده شد و آثار عذاب بر طرف گرديد .\r\nامّا يونس ( ع ) پس از آنكه با خشم از شهر بيرون رفت همچنان راه پيمود تا به كنار دريا رسيد و در آنجا گروهى را ديد كه به كشتى نشسته و آماده سفرند ؛ از ايشان خواهش كرد تا او را همراه\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nخود ببرند . چون آثار بزرگى و جلالت ، از سيماى او آشكار بود با آغوش باز او را در كشتى جاى دادند ، ولى چون كشتى به وسط دريا رسيد ، موجهاى سهمگين و خروشان از هر سو برخاست و طوفانى شديد ، كشتى را فرا گرفت از اين رو تصميم گرفتند به قيد قرعه ، يكى از مسافرين را به دريا افكنند . قرعه به نام حضرت يونس ( ع ) اصابت كرد امّا قوم دريغ داشتند كه او را به امواج دريا و كام نهنگ بسپارند . بنابراين قرعه را تجديد كردند ؛ باز نام حضرت يونس ( ع ) اصابت نمود و دفعه سوم نيز همچنين .\r\nحضرت يونس ( ع ) فهميد كه در اين كار ، سرّى هست . خاطرش متوجّه ترك اولايى شد كه از او سر زده و پيش از رسيدن فرمان الهى ، شهر و مردمش را ترك گفته ، از اين جهت بىدرنگ ، خود را به دريا انداخت و در كام دريا فرو رفت ؛ در آن حال ، خداى مهربان ، ماهى عظيمى را فرمان داد تا او را ببلعد بدون آنكه او را هضم كندك و آسيبى به او برساند بلكه در دل خود ، براى او پناهگاهى قرار دهد تا امر خداوندى اجرا شود .\r\nحضرت يونس ( ع ) در شكم ماهى ماند و ماهى سينه امواج را مىشكافت و به اعماق دريا فرو مىرفت . در آن زندان عجيب و غم‌انگيز ، اندوهى بزرگ بر حضرت يونس ( ع ) غالب آمد و با پشيمانى و دل‌شكستگى به دادرس درماندگان و فريادس بيچارگان ، پناهنده شد و در دل آن تيرگيها - تاريكى شب ، تاريكى قعر دريا و تاريكى شكم ماهى - ندا برآورد كه :\r\nخداوندا ! جز تو خدايى نيست و تو از هرگونه عيب منزّهى ، من - درباره خود - از ستمكاران بوده‌ام .\r\nخداوند ، دعاى او را مستجاب فرمود و به آن ماهى ، فرمان داد تا حضرت يونس ( ع ) را در كنار دريا گذارد ؛ پس ماهى او را به حال فرسودگى و ناتوانى به ساحل دريا افكند ، و چون پوست بدن او ، تاب مقاومت در برابر آفتاب را نداشت ؛ خداوند كدو بنى را برايش رويانيد تا در سايهء برگهاى آن استراحت كند و از ميوه آن بخورد تا نيروى از دست رفته را جبران نمايد .\r\nبدين ترتيب ، حضرت يونس ( ع ) سلامت خود را بازيافت و خداوند به دو وحى فرستاد كه :\r\nبه سوى قوم خود برگرد ، زيرا آنها ايمان آورده و بتها را به دور افكنده‌اند .\r\nحضرت يونس ( ع ) در ميان قوم خود برگشت و با استقبال ايشان مواجه شد و به رهبرى و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nراهنمايى آنان مشغول گرديد . « 1 » \r\nدرس مهمى كه از داستان يونس گرفته مىشود اين است كه خداوند با كسى خويشاوندى ندارد ، بلكه اگر از پيامبرى هم كه نماينده او به سوى قومى است ، ترك اولايى ظاهر شود ، بر او تنگ مىگيرد و هشدارش مىدهد و هيچ كس نمىتواند به حساب رابطه‌اش با خدا و نزديكى به درگاهش از فرمان او روى برتابد ، يا با بندگان او به گونه‌اى رفتار كند كه او نمىپسندد .\r\n\r\n6 . اصحاب سبت\r\nيكى از داستانهاى آموزندهء قرآن ، قصهء اصحاب « سبت » است . در آن هنگام ، بنىاسرائيل مأمور بودند ؛ روز شنبه را بزرگ بشمارند و در آن روز ، به عبادت خدا پرداخته و از كارهاى دنيوى پرهيز نمايند ؛ لكن گروهى از بنىاسرائيل ، كه در كنار دريا و در شهر « ايله » « 2 »  زندگى مىكردند به خاطر شيوع فسق و گناه در بين آنها ، مورد آزمايش خداوند قرار گرفتند .\r\nروزهاى شنبه كه آنها طبق آيين مذهبى خود وظيفه داشتند به عبادت بپردازند و از طرفى صيد ماهى نيز ممنوع بود ، ماهيان فراوانى در كنار ساحل ظاهر مىشدند كه صيد آنها خيلى آسان بود امّا روزهاى ديگر ، ماهيان به طرف عمق دريا مىرفتند و صيد آنها مشكل مىشد .\r\nعدّه‌اى از مردم شهر ، انجمن كردند كه چاره‌اى بينديشند و گفتند :\r\nچرا اين همه ماهى را كه صيد آن آسان است ، از دست بدهيم و در روزهاى ديگر با زحمت و تلاش هم نتوانيم ماهى زيادى به دست آوريم .\r\nاز اين رو حيله‌اى به كار بستند و حوضچه‌هايى در كنار ساحل ، ايجاد نمودند كه ماهيان ، در روز شنبه وارد آنجا مىشدند و وقتى مىخواستند به داخل دريا برگردند راه بازگشت را مسدود مىديدند روز يك شنبه ماهيان حوضچه‌ها را صيد مىكردند .\r\nدر مقابل اين گروه كه شايد اكثريت را تشكيل مىدادند بقيّهء مردم به دو دسته تقسيم شدند :\r\n\r\n","description":"","footnote":" ( 1 ) . صافات ، آيه 139 - 148 ؛ يونس ، آيه 98 ؛ انبياء ، آيه 78 - 88 ؛ قلم ، آيه 48 - 50 .  ( 2 ) . شايد همان بندر ايلات فعلى در ساحل بحر احمر باشد . ","page_name":" 42 ","page_number":42},
  {"content":"\r\n\r\nدسته اول ، كسانى بودند كه آنها را از اين كار زشت بازداشته و از عذاب الهى بيم مىدادند .\r\nدستهء دوم ، كسانى بودند كه خود ، مرتكب اين گناه نمىشدند و لكن با گناهكاران نيز كارى نداشتند بلكه ، به دستهء اول كه نهى از منكر مىكردند اعتراض كرده ، مىگفتند :\r\nبراى چه گروهى را كه خدا هلاك مىكند ، يا به عذاب سخت ، گرفتارشان مىسازد پند مىدهيد .\r\nآنان در جواب گفتند :\r\nپند دادن ما ، عذرجويى به پيشگاه پروردگارتان است و به اميد آنكه - از اين گناه - پرهيز كنند .\r\nامّا چون گناهكاران در گناه خويش اصرار ورزيدند ، و بيم و اندرزهاى نيكان قوم را ناديده گرفتند خداوند ، كسانى را كه به وظيفه نهى از منكر ، عمل مىكردند نجات داد و بقيه را به عذاب شديد گرفتار ساخت و آنان كه از دستورات خدا سرپيچيدند به صورت بوزينگان مطرود ، مسخ شدند . « 1 » \r\nدرس مهمّى كه از داستان اصحاب سبت ، گرفته مىشود ، اين است كه نمىتوان در برابر فرمان الهى حيله‌اى كرد و چاره‌اى انديشيد ، به گونه‌اى كه با ظاهر فرمان مخالفت نشود ولى در واقع چنين مخالفتى صورت گرفته باشد . زيرا خدا به ظاهر رفتارها كارى ندارد بلكه باطن آنها را مىبيند و ثواب و عقاب او بر واقع اعمال مترتّب مىگردد .\r\n\r\n","description":"","footnote":" ( 1 ) . اعراف ، آيهء 163 - 166 ؛ بقره ، آيه 65 .\r\nظاهر آيات شريفه اين است كه گناهكاران و كسانى كه بىتفاوت بوده و به وظيفهء نهى از منكر عمل نمىكردند هر دو گروه هلاك شدند و البته گناهكاران به صورت بوزينه درآمدند . ","page_name":" 43 ","page_number":43},
  {"content":"\r\n\r\n\r\nبخش دوّم دريا در حديث\r\n\r\nمقدّمه\r\nيا مَنْ فِى الْبِحارِ عَجائِبُهُ « 1 » \r\nدر روايات اسلامى پيرامون آفرينش درياها ، شگفتيها ، موجودات ، منافع و امور مربوط به آنها ؛ سخن فراوان است . نوشتارى كه پيش رو داريد تنها برخى از احاديث دريا را در چند فصل به شرح زير بيان مىكند ، اميد است كه با ديدگاه احاديث اسلامى ، در مورد دريا و نبرد و شهادت در آن ، بهتر و بيشتر آشنا شويم .\r\n1 . آفرينش درياها\r\n2 . تسبيح درياها و موجودات دريايى\r\n3 . علم خداوند به اسرار درياها\r\n4 . دعا در سفر دريايى\r\n5 . تجارت و سفر دريايى\r\n6 . نبرد دريايى\r\n7 . فضيلت شهادت در دريا\r\n8 . نكاتى ديگر در مورد دريا\r\n\r\n","description":"","footnote":" ( 1 ) . مفاتيح الجنان ، دعاى جوشن كبير ، بند 58 . ","page_name":" 44 ","page_number":44},
  {"content":"\r\n\r\n\r\nآفرينش درياها\r\nاميرالمؤمنين عليه السلام در مورد خلقت زمين در ميان درياهاى مواج و خروشان مىفرمايد :\r\nكَبَسَ الْارْضَ عَلى مَوْرِ أَمْواجٍ مُسْتَفْحِلَةٍ وَ لُجَجِ بِحارٍ زاخِرَةٍ تَلْتَطِمُ أَواذِىُّ أَمْواجِها وَ تَصْطَفِقُ مُتَقاذِفاتُ أَثْباجِها وَ تَرْغُو زَبَداً كَالْفُحُولِ عِنْدَ هَياجِها ، فَخَضَعَ جِماحُ الْماءِ الْمُتَلاطِمِ لِثِقْلِ حَمْلِها وَ سَكَنَ هَيْجُ ارْتِمائِهِ إِذْ وَطِئَتْهُ بِكَلْكَلِها وَ ذَلَّ مُسْتَخْذياً إِذْ تَمَعَّكَتْ عَلَيْهِ بِكَواهِلِها فَأَصْبَحَ بَعْدَ اصْطِحخابِ أَمْواجِهِ ساجِياً مَقْهُوراً وَ فى حَكَمَةِ الذُّلِّ مُنْقاداً أَسيراً .\r\nخداوند متعال ( خشكيهاى ) زمين را بر روى امواج پرهيجان و درياهاى مملو از آب قرار داد ، قسمتهاى بالاى امواج را متلاطم ساخت و آنها كه به هم مىخوردند سخت به حركت درآورد تا رويه‌اى از كف ، همانند كفهاى دهان شتر هنگام مستى بر روى آنها پديد آمد ؛ سپس قسمتهاى سركش آب بر اثر سنگينى خضوع نموده هيجان آنها بر اثر تماس با سينه زمين فرو نشست ؛ زيرا زمين با پشت بر آن مىغلتيد و آن همه سر و صدا كه در اثر امواج پيدا شده بود ساكن و آرام شد و همچون اسب افسار شده ، اسير و رام گرديد . « 1 » \r\nو در بيان ديگر در مورد قرار گرفتن زمين و گسترش آن بر روى دريا چنين مىفرمايد :\r\nوَ بَسَطَها لَهُمْ فِراشاً فَوْقَ بَحْرٍ لُجِىّ راكِدٍ لا يَجْرى وَ قائِمٍ لا يَسْرى تُكَرْكِرُهُ الرِّياحُ الْعَواصِفُ وَ تَمْخُضُهُ الْغَمامُ الذَّوارِفُ .\r\n. . . و بساط زندگى را براى آنان ، بر روى اقيانوس عظيم و راكدى كه جريان ندارد و ايستاده و سير نمىكند گسترد ، تنها بادهاى شديد و تند آن را بر هم مىزند و ابرهاى پرباران آن را به حركت درمىآورد . « 2 » \r\nباز در همين مورد ضمن دعايى از اميرالمؤمنين ( ع ) چنين نقل شده است :\r\nفَقامَتِ السَّمواتُ طائِعاتٍ بِأَمْرِهِ وَاسْتَقَرَّتِ الْأَرْضُ بِأَوْتادِها فَوْقَ الْماءِ . « 3 » \r\n\r\n","description":"","footnote":" ( 1 ) . ترجمه و شرح فشرده نهج‌البلاغه زير نظر استاد ناصر مكارم شيرازى ، ج 1 ، ص 231 ، خطبه 91 .  ( 2 ) . همان مدرك ، ج 2 ، ص 377 ، خطبهء 211 .  ( 3 ) . صحيفه علويه با ترجمه سيد هاشم رسولى محلاتى ، ص 25 . ","page_name":" 45 ","page_number":45},
  {"content":"\r\n\r\nپس آسمانها مطيعانه به فرمانش گردن نهادند و زمين با كوههايش روى آب استقرار يافت .\r\nدر برخى دعاها در مورد مطيع بودن درياهاى پرموج و اقيانوسهاى خروشان در مقابل عظمت پروردگار چنين مىخوانيم :\r\nاللَّهُمَّ إِنّى أَسْئَلُكَ بِاسْمِكَ الَّذى إِذا ذُكِرْتَ بِهِ تَزَعْزَعَتْ مِنْهُ السَّماواتُ وَانْشَقَّتْ مِنْهُ الْأَرَضُونَ وَ تَقَطَّعَتْ مِنْهُ السَّحابُ وَ تَصَدَّعَتْ مِنْهُ الْقُلُوبُ وَ تَزَلْزَلَتْ مِنْهُ الْجِبالُ وَ جَرَتْ مِنْهُ الرّياحُ وَانْتَقَصَتْ مِنْهُ الْبِحارُ وَاضْطَرَبَتْ مِنْهُ الْأَمْواجُ . . . . « 1 » \r\nپروردگارا ! تو را مىخوانم به آن نامت كه هرگاه به آن ياد شوى آسمانها به لرزش آيند و زمينها شكافته شوند و ابرها پاره پاره و دلها قطعه قطعه گردند و كوهها بلرزند و بادها به جريان افتند و درياها نقصان پذيرند و امواج دريا به هم برخورد كنند . . . .\r\nو نيز در همين زمينه در ادعيه مأثوره چنين آمده است :\r\nو بالاسم الذى استقرت به الارضون على قرارها والجبال على أماكنها ( مناكبها ) والبحار على حدودها . . . . « 2 » \r\nخداوندا ! تو را مىخوانم به آن نامى كه زمينها توسط آن به جاى خود مستقرّ شدند و كوهها بر مكانهاى خود ( يا شانه‌هاى زمين ) قرار گرفته و درياها در حدود خود استقرار يافتند و . . . .\r\nاز برخى روايات استفاده مىشود اقيانوسهايى كه هم‌اكنون قسمت خشكى زمين را احاطه كرده‌اند بعد از طوفان حضرت نوح عليه السلام به وجود آمده‌اند .\r\nفَبَلَغَتِ الْأَرْضُ ماءَها وَ بَقِى ماءُ السَّماءِ فَصيرَ بَحْراً حَوْلَ الدُّنْيا .\r\nسپس زمين آب خود را فرو برد و آب آسمان به حال خود ماند پس تبديل شد به دريايى كه محيط بر زمين است .\r\n\r\nتسبيح درياها و موجودات دريايى\r\n\r\n","description":"","footnote":" ( 1 ) . بحارالانوار ، چاپ ايران ، ج 95 ، ص 369 .  ( 2 ) . بحارالانوار ، چاپ ايران ، ج 95 ، ص 370 . ","page_name":" 46 ","page_number":46},
  {"content":"\r\n\r\nدريا و موجودات دريايى مانند تمام موجودات ديگر حمد و تسبيح خدا را گويند : « وَلكِن لَّا تَفْقَهُونَ تَسْبِيحَهُمْ . » ( اسراء : 44 )\r\n موسئى نيست كه صداى انا الحق شنود * ورنه اين زمزمه در هيچ شجر نيست كه نيست \r\nدر مورد حمد و تسبيح دريا و مخلوقات دريايى ، اشاراتى در احاديث و ادعيه آمده از جمله كلامن اميرالمؤمنين عليه السلام در صحيفه علويه كه مىفرمايد :\r\nوَالْحَمْدُ لِلَّهِ بِما حَمِدَتْهُ بِهِ بِحارُهُ وَ ما فيها . « 1 » \r\nستايش خداى را به آنچه درياها و محتويات آنها بدان ستايش حق مىكنند .\r\nو همين مضمون در دعايى ديگر چنين آمده است :\r\nوَ بِالَّذى تُسَبِّحُ لَهُ السَّمواتُ وَالْأَرَضُونَ بِأَطْرافِها وَالْبِحارُ بِأَمْواجِها وَالْحيتانُ فى بِحارِها . « 2 » \r\nو به آن نامت كه آسمانها و زمينها با تمام جوانبشان و درياها با امواجشان و ماهيان در درياها با آن تسبيح تو را گويند .\r\n\r\nعلم خداوند به اسرار درياها\r\nآفريدگار دانا و توانا از راز تمام هستى و اسرار كل مخلوقات ؛ آگاه است و آنچه در درياى ژرف و اعماق اقيانوسها مىگذرد و آمد و شد ماهيان و جانداران ديگر دريايى حتى نفس كشيدن آنها و پيمانه و وزن آب درياها و اقيانوسها همه و همه براى خدا معلوم است و هيچ چيز مانع و حاجب علم خداوند نيست چرا كه او خالق و بر همهء هستى محيط است .\r\nأَلَا يَعْلَمُ مَنْ خَلَقَ وَهُوَ اللَّطِيفُ الْخَبِيرُ . ( ملك : 14 )\r\nاكنون به چند حديث و دعا در اين زمينه توجه كنيم :\r\nاللَّهُمَّ إِنّى أَسْئَلُكَ بِاسْمِكَ الَّذى بِهِ تَقُومُ السَّماءُ وَ بِهِ تَقُومُ الْأَرْضُ . . . وَ بِهِ أَحْصَيْتَ عَدَدَ\r\n\r\n","description":"","footnote":" ( 1 ) . صحيفه علويه با ترجمه سيد هاشم رسولى محلاتى ، ص 85 .  ( 2 ) . بحارالانوار ، ج 95 ، ص 371 . ","page_name":" 47 ","page_number":47},
  {"content":"\r\n\r\nالرِّمالِ وَزِنَةَ الْجِبالُ وَ كَيْلَ الْبِحارِ . « 1 » \r\nخداوندا ! تو را مىخوانم به آن نامت كه آسمان به آن استوار شده و زمين به واسطهء آن برقرار گشته . . . و به آن نام ، تعداد ريگها و وزن كوهها و كيل درياها شماره شده است .\r\nسُبْحانَكَ تَسْمَعُ انْفاس الحيتانِ فى قُعُورِ الْبِحارِ . « 2 » \r\nپاك و منزّهى پروردگارا تو كه صداى نفسهاى ماهيان را در اعماق درياها مىشنوى .\r\nأَسْئَلُكَ اللَّهُمَّ بِاسْمِكَ الَّذى تَقُومُ بِهِ السَّماواتُ وَ تَقُومُ بِهِ الْأَرْضُونَ وَ بِهِ أَحْصَيْتَ كَيْلَ الْبِحارِ وَزِنَةَ الْجِبالِ . « 3 » \r\nخدايا ! تو را مىخوانم به آن نامت كه آسمانها و زمينها به آن نام برپا هستند و به آن نام پيمانه درياها و وزن كوهها را به شمار آورده‌اى .\r\nعالِمُ السِّرِّ مِنْ ضَمائِرِ الْمُضْمرينَ وَ نَجْوَى الْمُتَخافِتينَ . . . وَ ما أَوْعَبَتْهُ الْأَصْدافُ وَ حَضَنَتْ عَلَيْهِ أَمْواجُ الْبِحارِ . . . . « 4 » \r\nخداوندى كه از درون دل رازداران و نجواى آنان كه آهسته و بىصدا با يكديگر سخن گويند آگاه است . . . و از آنچه صدفهاى دريايى در ميان گرفته و امواج دريا آن را پروريده است با خبر مىباشد . . . .\r\nيَعْلَمُ عَجيجَ الْوُحُوشِ فِى الْفَلَواتِ وَ مَعاصِىَ الْعِبادِ فِى الْخَلَواتِ وَاخْتِلافَ النّينانِ فِى الْبِحارِ الْغامِراتِ وَ تَلاطُمَ الْماءِ بِالرَّياحِ الْعاصِفاتِ . « 5 » \r\nخداوند به آواز و نالهء حيوانات وحشى در بيابانها و گناهان بندگان در خلوتها و آمد و شد ماهيان در درياها و اقيانوسهاى ژرف و تلاطم امواج آب ، در اثر وزش تندبادها آگاه است .\r\n\r\n","description":"","footnote":" ( 1 ) . بحارالانوار ، ج 95 ، ص 107 ، چاپ ايران .  ( 2 ) . صحيفه سجاديه به خط احمد نجفى زنجانى ، ملحقات ، ص 312 .  ( 3 ) . صحيفهء علويه با ترجمه رسولى محلاتى ، ص 543 .  ( 4 ) . نهج‌البلاغه ، فيض‌الاسلام ، خطبه 90 ، بند 50 - 53 .  ( 5 ) . همان مدرك ، خطبه 189 ، بند 1 . ","page_name":" 48 ","page_number":48},
  {"content":"\r\n\r\nيا مَنْ لا يَحْجُبُهُ سَماءٌ عَنْ سَماءٍ . . . وَ لا بَحْرٌ عَمَّا فى قَعْرِهِ . « 1 » \r\nاى خدايى كه براى او آسمانى از آسمان ديگر حجاب نيست . . . و نه دريايى از آنچه در ژرفاى آن است مانع گردد .\r\n\r\nدعا در سفر دريايى\r\nغير از خواندن دعاهاى سفر و صدقه دادن و توجه به خداوند كه در هر سفر توصيه شده نسبت به مسافرتهاى دريايى از امام رضا عليه السلام نقل شده است كه فرمود :\r\nوقتى سفر دريايى را آغاز كردى اين آيه را بخوان : « بِسْمِ اللَّهِ مَجْراها وَ مُرْسيها » هنگامى كه گرفتار امواج دريا شدى ، بر پهلوى چپ خود تكيه كن و با دست به موج اشاره كن و بگو : « أُسْكُنْ بِسَكينَةِ اللَّهِ وَ قَرِّ بِقَرارِ اللَّهِ وَ لا حَوْلَ وَ لا قُوَّةَ الّا بِاللَّهِ » « 2 »  به آرامش خدائى آرام بگير و به قرار خدائى قرار بگير و حول و قوه‌اى نيست مگر از جانب خداوند .\r\n\r\nتجارت و سفر دريايى « 3 » \r\nدر اين فصل ضمن نقل رواياتى كه مسافرت و تجارت در دريا را مجاز مىشمارند . يادآور مىشويم كه از برخى احاديث استفاده مىشود كه سفر دريايى در صورتى كه لزوم نداشته باشد چندان پسنديده نيست به خصوص هنگامى كه براى خوشگذرانى و تجارتهاى غير ضرورى باشد و به نماز و عبادت آسيب رساند و يا دريا متلاطم باشد .\r\nاما مسافرتهاى ضرورى مثل جهاد دريايى ، حفاظت از مرزهاى آبى مسلمين و . . . از اهميت و ارزش ويژه‌اى برخوردار است كه در فصل نبرد دريايى بيان خواهد شد .\r\nكانَ أَصْحابُ رَسُولِ اللَّهِ صَلَّى اللَّهُ عَلَيْهِ وَآلِهِ يَتَّجِرُونَ فِى الْبَحْرِ . « 4 » \r\nياران رسول خدا در دريا تجارت مىكردند .\r\n\r\n","description":"","footnote":" ( 1 ) . بحارالانوار ، ج 95 ، ص 155 .  ( 2 ) . بحارالانوار ، ج 76 ، ص 286 .  ( 3 ) . بحث در مورد احكام دريا و نماز در كشتى و . . . در مباحث فقه خواهد آمد .  ( 4 ) . بحارالانوار ، ج 76 ، ص 285 . ","page_name":" 49 ","page_number":49},
  {"content":"\r\n\r\nحسن بن جهم به امام رضا ( ع ) عرض كرد : « البَرُّ احبُّ الَىَّ » سفر زمينى برايم دوست داشتنىتر است . امام فرمود : « وَ الَىَّ » براى من نيز چنين است . « 1 » \r\nو در حديث ديگر امام رضا ( ع ) فرمود :\r\nأُخْرُجْ بَرّاً . « 2 » \r\nاز راه خشكى برو .\r\nو امام صادق ( ع ) از پدرانش نقل نموده كه پيامبر ( ص ) فرمود :\r\nإِنَّ اللَّهَ كَرِهَ رُكُوبَ الْبَحْرِ فى هَيَجانِهِ . « 3 » \r\nخداوند سفر دريايى هنگام طوفان را خوش ندارد .\r\nما أَجْمَلَ الْطَّلَبَ مَنْ رَكِبَ الْبَحْرَ . « 4 » \r\nاجمال و قناعت در طلب روزى نكرده كسى كه سوار بر دريا شده ، يعنى جهت تجارت اقدام به سفر دريايى كرده است .\r\nاز امام صادق عليه السلام روايت شده كه فرمود :\r\nكانَ أَبى عَلَيْه‌ِالسَّلامُ يَكْرَهُ رُكُوبَ الْبَحْرِ لِلتّجارَةِ . « 5 » \r\nپدرم ، كه درود خدا بر او باد ، سفر دريايى براى تجارت را دوست نمىداشت .\r\nمعلّى بن خنيس مىگويد از امام صادق ( ع ) در مورد مسافرت دريايى سؤال كردم فرمود :\r\nيُكْرَهُ رُكُوبُ الْبَحْرِ لِلتِّجارَةِ إِنَّ أَبى يَقُولُ إِنَّكَ تَضُرُّ بِصَلاتِكَ هُوَ ذَا النَّاسُ يَجِدُونَ أَرْزاقَهُمْ وَ مَعائِشَهُمْ . « 6 » \r\nسفر دريايى براى تجارت پسنديده نيست ، همانا پدرم مىگفت : ( با مسافرت دريايى ) به نمازت آسيب مىرسانى اين مردمند كه روزى و معاش خود را در ( غير سفر دريايى هم ) به دست مىآورند .\r\n\r\n","description":"","footnote":" ( 1 ) . وسائل الشيعه ، ج 8 ، ص 333 ، ح 6 .  ( 2 ) . وسائل الشيعه ، ج 8 ، ص 334 ، ح 7 .  ( 3 ) . بحارالانوار ، ج 76 ، ص 285 .  ( 4 ) . وسائل الشيعه ، ج 8 ، ص 333 ، ح 4 .  ( 5 ) . تهذيب الاحكام ، ج 6 ، ص 381 ، ح 1120 .  ( 6 ) . همان مدرك ، ح 1119 . ","page_name":" 50 ","page_number":50},
  {"content":"\r\n\r\n\r\nنبرد دريايى\r\nاخبار و احاديثى كه به فضيلت جنگ و شهادت در دريا دلالت مىكند بيشتر در كتابهاى اهل سنت نقل شده است ، اما كتابهاى شيعه نيز خالى از اين معنى نيست ، چنان كه حديث « سعد خفاف » كه در اصول كافى نقل شده است به روشنى ارزش شهداى نبرد دريايى را بيان مىكند . به علاوه رواياتى كه مىفرمايد :\r\nأَفْضَلُ الْأَعْمالِ أَحْمَزُها . « 1 » \r\nبرترين عملها مشكل‌ترين آنهاست .\r\nو چون جنگ در دريا سخت‌تر و پرخطرتر است بس فضيلت بيشترى دارد .\r\nدر اين فصل اخبار فضيلت جنگ دريايى را مرور كرده و در فصل بعدى اخبار شهادت در دريا را مورد توجه قرار مىدهيم .\r\nاز جمله در حديثى پيامبر ( ص ) مىفرمايد :\r\nغَزْوَةٌ فِى الْبَحرِ مِثْلُ عَشْرِ غَزَواتٍ فِى الْبَرِّ وَالَّذى يَسْدَرُ فِى الْبَحْرِ كَالْمُتَشَحِّطِ فى دَمِهِ فى سَبيلِ اللَّهِ سُبْحانَهُ . « 2 » \r\nيك عمليات در دريا ، مانند ده عمليات در خشكى است و كسى كه در دريا متحير و سرگردان شود ( يا در سفر دريايى ناپديد گردد ) مانند كسى است كه در راه خدا به خون خود آغشته گردد .\r\nاز حضرت رسول اكرم صلى الله عليه وآله و سلم روايت شده است :\r\nمَنْ لَمْ يُدْرِكِ الْغَزْوَ مَعى فَلْيَغْزُ فِى الْبَحْرِ . « 3 » \r\nهر كس نبرد در ركاب مرا درك نكرده ( اگر بخواهد فضيلت آن را دريابد ) در نبرد دريايى شركت كند .\r\nدر كتاب كنز العمال از رسول خدا ( ص ) روايت شده :\r\nمَنْ جَلَسَ عَلَى الْبَحْرِ إحْتِساباً وَ نِيَّةً إِحْتِياطاً لِلْمُسْلِمينَ كَتَبَ اللَّهُ بِكُلّ قَطْرَةٍ فِى الْبَحْرِ\r\n\r\n","description":"","footnote":" ( 1 ) . بحارالانوار ، ج 70 ، ص 191 .  ( 2 ) . سنن ابن ماجه ، ج 2 ، ص 928 .  ( 3 ) . كنز العمال ، ج 4 ، چاپ هند ، ح 1682 . ","page_name":" 51 ","page_number":51},
  {"content":"\r\n\r\nحَسَنَةً . « 1 » \r\nكسى كه به حساب خداوند و با نيّت خالص براى حفاظت از ( مرزهاى آبى ) مسلمين ، به دريا برود ، خداوند در مقابل هر قطره‌اى كه در درياست ، حسنه‌اى براى او مىنويسد .\r\nعَلِّمُوا أَوْلادَكُمُ السِّباحَةَ وَالرّمايَةَ . « 2 » \r\nفرزندان خود را شنا و تيراندازى بياموزيد .\r\nبه قرينه اينكه شنا و تيراندازى با هم ذكر شده‌اند معلوم مىشود شنا جهت امور رزمى و آمادگى براى نبرد در روى آب است .\r\nخلاصه آنچه از احاديث اين فصل معلوم مىشود به قرار ذيل است :\r\nاول اينكه ارزش جنگ دريايى ده برابر ارزش جنگ زمينى است .\r\nدوم اينكه جنگ در دريا مانند جنگ در ركاب رسول خداست .\r\nسوم اينكه مرزبانى دريايى ارزش بىحساب دارد .\r\n\r\nفضيلت شهادت در دريا\r\nاز پيامبر ( ص ) نقل شده است :\r\nإِنَّ شُهَداءَ الْبَحْرِ أَفْضَلُ عِنْدَاللَّهِ مِنْ شُهَداءِ الْبَرِّ . « 3 » \r\nهمانا شهداى دريا افضلند در پيشگاه خداوند از شهداى خشكى .\r\nسعد خفّاف در حديثى ديگر از امام باقر ( ع ) چنين نقل كرده است :\r\nيا سَعْدُ تَعَلَّمُوا الْقُرْآنَ فَإِنَّ الْقُرْانَ يَأْتى يَوْمَ الْقِيامَةِ فى أَحْسَنِ صُوَرَةِ نَظَرَ إِلَيْهَا الْخَلْقُ وَالنَّاسُ صُفُوفٌ عِشْرُونَ وَ مِأَةُ أَلْفِ صَفّ ، ثَمانُونَ أَلْفِ صَفّ أُمَّةُ مُحَمَّدٍ وَ أَرْبَعُونَ أَلْفَ صَفٍّ مِنْ سائِرِ الْأُمَمِ فَيَأْتى عَلى صَفّ الْمُسْلِمينَ فى صُورَةِ رَجُلٍ فَيُسَلِّمُ فُيَنْظُرُونَ إِلَيْهِ ثُمَّ يَقُولُونَ : لا إِلهَ إِلَّا اللَّهُ الْحَليمُ الْكَريمُ إِنَّ هذَا الرَّجُلَ مِنَ الْمُسْلِمينَ نَعْرِفُهُ بِنَعْتِهِ وَ صِفَتِهِ غَيْرَ أَنَّهُ كانَ أَشَدَّ اجْتِهاداً مِنَّا فِى الْقُرْآنِ فَمِنْ هُناكَ أُعْطِىَ مِنَ الْبَهاءٍ وَالْجَمالِ وَالنُّورِ ما لَمْ نُعْطَهُ\r\n\r\n","description":"","footnote":" ( 1 ) . كنز العمال ، ج 4 ، چاپ هند ، ح 1674 .  ( 2 ) . وسائل الشيعه ، ج 12 ، ص 247 ، ح 13 .  ( 3 ) . كنز العمال ، ج 4 ، ح 2015 . ","page_name":" 52 ","page_number":52},
  {"content":"\r\n\r\nثُمَّ يُجاوِزُ حَتّى يَأْتِىَ عَلى صَفّ الشُّهَداءِ فَيَنْظُرُونَ إِلَيْهِ ( الشُّهَداءُ ) ثُمَّ يَقُولُونَ لا إِلهَ إِلَّا اللَّهُ الرَّبُّ الرَّحيمُ إِنَّ هذَا الرَّجُلَ مِنَ الشَّهُداءِ نَعْرِفُهُ بِسَمْتِهِ وَ صِفَتِهِ غَيْرَ أَنَّهُ مِنْ شُهَداءِ الْبَحْرِ فَمِنْ هُناكَ أُعْطِىَ مِنَ الْبَهاءِ وَالْفَضْلِ ما لَمْ نُعْطَهُ ؛ قالَ : فَيَتَجاوَزُ حَتّى يَأْتِىَ ( عَلى ) صَفّ شُهَداءِ الْبَحْرِ فى صُورَةِ شَهيدٍ فَيَنْظُرُ إِلَيْهِ شُهَداءُ الْبَحْرِ فَيَكْثُرُ تَعَجُّبُهُمْ وَ يَقُولُونَ : إِنَّ هذا مِنْ شُهَداءِ الْبَحْرِ نَعْرِفُهُ بِسَمْتِهِ وَ صِفَتِهِ غَيْرَ أَنَّ الْجَزيرَةَ الَّتى أُصيبَ فيها كانَتْ أَعْظَمَ هَوْلًا مِنَ الْجَزيرَةِ الَّتى أُصِبْنا فيها فَمِنْ هُناكَ أُعْطِىَ مِنَ الْبَهاءِ وَالْجَمالِ وَالنُّورِ ما لَمْ نُعْطَهُ . . . الحديث . « 1 » \r\nاى سعد ! قرآن را بياموزيد زيرا قرآن در بهترين صورتها كه مردم ديده‌اند روز قيامت بيايد و مردم در يكصد و بيست هزار صف هستند كه هشتاد هزار آن صفها از امت محمد ( ص ) است و چهل هزار صف از امتهاى ديگر ، پس به صورت مردى در برابر صف مسلمانان درآيد و آنها به وى نظر كنند و گويند : معبودى جز خداى بردبار و كريم نيست ، همانا اين مردى از مسلمانان است كه به سيما و صفت او را بشناسيم جز اينكه او دربارهء قرآن كوشاتر از ما بوده و از اين رو درخشندگى و زيبايى و روشنى بيشترى به او داده شده كه به ما داده نشده ، سپس از آنها بگذرد تا در برابر صف شهيدان قرار گيرد .\r\nشهداء بر او نظر كنند و گويند : معبودى جز خداى پرورش‌دهنده مهربان نيست . اين مرد از شهيدان است كه ما او را به سيما و صفت بشناسيم جز اينكه او از شهيدان در دريا است . و از اينجا به او زيبايى و برترى داده‌اند و به ما نداده‌اند ، فرمود : پس بگذرد تا به صورت شهيدى در برابر صف شهيدان دريا رسد ، پس آنان به او نگاه كنند و شگفت آنها بسيار گردد و گويند ، اين از شهيدان در دريا است كه ما او را به علامت و صفت بشناسيم جز اينكه آن جزيره كه اين ( مرد ) در آن شهيد شده است هولناك‌تر از جزيره‌اى كه ما در آن گرفتار شديم بوده و روى اين جهت است كه به او درخشندگى و زيبايى و روشنى بيشترى از ما داده‌اند . . . .\r\nو در كتاب « كنز العمَّال » آمده است :\r\n\r\n","description":"","footnote":" ( 1 ) . اصول كافى ، كتاب فضل القرآن ، ح اوّل ، ج 2 ، ص 436 . ","page_name":" 53 ","page_number":53},
  {"content":"\r\n\r\nشَهيدُ الْبَرِّ يُغْفَرُ لَهُ كُلُّ ذَنْبٍ إِلَّا الدَّيْنُ وَالْامانَةُ وَ شَهيدُ الْبَحْرِ يُغْفَرُ لَهُ كُلُّ ذَنْبٍ وَالدَّيْنُ وَالْامانَةُ . « 1 » \r\nشهيد در خشكى بخشيده مىشود براى او هر گناه ، مگر قرض و امانت ( حقوق الناس ) و شهيد دريا بخشيده مىشود براى او هر گناه و قرض و امانت نيز .\r\nو همچنين از پيامبر صلى الله عليه وآله روايت شده است :\r\nشَهيدُ الْبَحْرِ مِثْلُ شَهيدَىِ الْبَرِّ وَالْمائِدُ فِى الْبَحْرِ كَالْمُتَشَحِّطِ فى دَمِهِ فِى الْبَرِّ وَ ما بَيْنَ الْمَوْجَتَيْنِ كَقاطِعِ الدُّنْيا فى طاعَةِ اللَّهِ وَ إِنَّ اللَّهَ عَزَّوَجَلَّ وَكَلَ مَلَكَ الْمَوْتِ بِقَبْضِ الْأَرْواحِ إِلّا شَهيدَ الْبَحْرِ فَإِنَّهُ يَتَوَلّى قَبْضَ أَرْواحِهِمْ وَ يَغْفِرُ لِشَهيدِ الْبَرِّ الذُّنُوبَ كُلَّها الَّا الدَّيْنَ وَ لِشَهيدِ الْبَحْرِ الذُّنُوبَ وَالدَّيْنَ . « 2 » \r\nشهيد در دريا مثل دو شهيد در خشكى ( داراى اجر ) است و آن كس كه در دريا دچار سرگيجه و حالت استفراغ مىشود مانند كسى است كه در خشكى به خون خود غلطيده و آن شخص كه ما بين دو موج دريا قرار مىگيرد مانند كسى است كه عمرش در طاعت پروردگار سپرى شده و خداى عزّوجلّ ملك الموت را براى قبض ارواح موكل فرموده جز روح شهيد دريا كه خود متولى قبض روح اوست ، و خداوند همه گناهان شهيد در نبرد زمينى را مىبخشد جز قرض ( حقوق الناس ) و براى شهيد دريا مىبخشد همه گناهان و قرض را .\r\nالْمائِدُ فِى الْبَحْرِ الَّذى يُصيبُهُ الْقَىْءُ لَهُ أَجْرُ شَهيدٍ وَالْغَرِقُ لَهُ أَجْرُ شَهيدَيْنِ . « 3 » \r\nكسى كه در دريا دچار سرگيجه و حالت استفراغ شود براى او اجر شهيد است و كسى كه در دريا غرق شود اجر دو شهيد دارد .\r\nمَنْ قُتِلَ فى سَبيلِ اللَّهِ فَهُوَ شَهيدٌ وَ مَنْ غَرِقَ فى سَبيلِ اللَّهِ فَهُوَ شَهيدٌ . « 4 » \r\nكسى كه در راه خدا كشته شود ، پس او شهيد است و كسى كه در راه خدا غرق شود شهيد\r\n\r\n","description":"","footnote":" ( 1 ) . كنز العمال ، ج 4 ، ح 2019 .  ( 2 ) . سنن ابن ماجه ، ج 2 ، ص 928 ، كتاب الجهاد ، ح 2778 .  ( 3 ) . سنن ابىداود ، ج 3 ، ص 7 ، حديث 2493 ، كنز العمال ، ج 4 ، حديث 2021 .  ( 4 ) . كنز العمال ، ج 4 ، ح 2131 . ","page_name":" 54 ","page_number":54},
  {"content":"\r\n\r\nاست .\r\nامتيازاتى كه براى شهادت در دريا از احاديث اين فصل استفاده مىشود به شرح زير است :\r\n1 . شهداى دريا افضل از شهداى زمينى هستند و شهيد در دريا به اندازه دو شهيد در خشكى اجر دارد .\r\n2 . شهداى دريايى از جمال و نورانيت ويژه‌اى برخوردارند .\r\n3 . شهداى دريا در روز محشر ، صف مشخص و جداگانه‌اى دارند .\r\n4 . متولى قبض روح شهيد در دريا ، خود خداوند عزّوجلّ است .\r\n5 . شهيد دريايى همه گناهانش آمرزيده مىشود حتى حق مردم .\r\n\r\nنكاتى ديگر در مورد دريا\r\nدر پايان اين جزوه نكات متفرقهء مستفاد از روايات در مورد دريا را يادآور مىشويم :\r\nجميل بن درّاج مىگويد از امام صادق ( ع ) پرسيدم :\r\nسَأَلْتُ أَبا عَبْدِاللَّهِ عَلَيْهِ السَّلامُ هَلْ فِى السَّماءِ بِحارٌ ؟ قالَ : نَعَمْ . . . . « 1 » \r\nآيا در آسمان هم دريا هست ؟ فرمود : بلى . . . .\r\nاز عبداللّه بن سنان روايت شده كه از امام صادق عليه السلام پرسيدم :\r\nسَأَلْتُهُ عَنْ ماءِ الْبَحْرِ أَطَهُورٌ هُوَ ؟ قالَ : نَعَمْ . « 2 » \r\nآيا آب دريا پاك كننده است ؟ فرمود : بلى .\r\nيا مَنْ فِى الْبِحارِ عَجائِبُهُ . « 3 » \r\nاى خدايى كه آفريده‌هاى شگفت‌انگيزت در درياهاست .\r\nيا مَنْ فِى الْبَرِّ وَالْبَحْرِ سَبيلُهُ . « 4 » \r\nاى كسى كه راهش در خشكى و دريا است .\r\n\r\n","description":"","footnote":" ( 1 ) . بحارالانوار ، ج 59 ، ص 182 .  ( 2 ) . وسائل الشيعه ، ج 1 ، ص 101 .  ( 3 ) . مفاتيح الجنان ، دعاى جوشن كبير ، بند 58 .  ( 4 ) . همان مدرك ، بند 42 . ","page_name":" 55 ","page_number":55},
  {"content":"\r\n\r\nيا رَبَّ الْبَرارى وَالْبِحارِ . « 1 » \r\nاى پروردگار خشكيها و درياها .\r\nوَ لَكَ الْحَمْدُ عَدَدَ أَوْزانِ مِياهِ الْبِحارِ . « 2 » \r\nپروردگارا به اندازهء وزن آب درياها تو را شكر گزارم .\r\n. . . وَ بِعَدَدِ زِنَةِ ذَرِّ الرِّمالِ وَالتِّلالِ وَالْجِبالِ وَ عَدَدِ جُرَعِ ماءِ الْبِحارِ وَ عَدَدِ قَطَرِ الْأَمْطارِ وَ وَرَقِ الْاشْجارِ . « 3 » \r\n( خداوندا حمد و سپاس تو را . . . از اوّل دهر تا روز قيامت ) و به اندازه وزن ذرات رملها ، تپه‌ها و كوهها و به عدد جرعه‌هاى آب درياها و به شمار قطرات بارانها و برگ درختان .\r\nاز رسول خدا ( ص ) روايت كرده‌اند كه فرمود :\r\nحَدِّثُوا عَنِ الْبَحْرِ وَ لا حَرَجَ . « 4 » \r\nاز دريا سخن گوييد كه اشكالى ندارد . يعنى سخن در مورد دريا و عجايب آن بىجا نيست .\r\n\r\n","description":"","footnote":" ( 1 ) . همان مدرك ، بند 54 .  ( 2 ) . همان مدرك ، دعاى عشرات ، خط طاهر ، ص 68 ، چاپ علمى .  ( 3 ) . بحارالانوار ، ج 95 ، ص 207 .  ( 4 ) . حياة الحيوان الكبرى ، ج 2 ، ص 29 ، چ دارالفكر بيروت . ","page_name":" 56 ","page_number":56},
  {"content":"\r\n\r\n\r\nبخش سوم دريا در فقه اسلامى\r\n\r\nمقدّمه\r\nبا توجه به اين‌كه نيروى دريايى بخشى از نيروهاى مسلح جمهورى اسلامى ايران را تشكيل مىدهد و زندگى در دريا ، براى پاسدارى از مرزهاى آبى كشور در مقابل خطرات احتمالى دشمنان اسلام و كشور اسلامى ضرورى است ، بر اين اساس ، پژوهشكده تحقيقات اسلامى نمايندگى ولى فقيه در سپاه پاسداران انقلاب اسلامى ، اقدام به تدوين جزوه‌اى دربارهء احكام دريا و مسائل مربوط به آن نمود كه از نظر مىگذرد .\r\nجزوهء حاضر براى برادرانى كه در دريا سفر مىكنند و در مأموريتها و مسئوليتهاى دريايى هستند ، يا از بنادرى در جهان استفاده مىكنند تدوين گرديده ، كه متضمن مسائل كلّى فقهى دريا و مسائل برخورد برادران با اقوام و ملّيتهاى مختلف در كشورهاى اسلامى و غير اسلامى ، مىباشد .\r\nمتن جزوه براساس فتاواى حضرت امام قدس الله نفسه الزّكيّه مىباشد . البته اين بيان بدان معنى نيست كه تمام اين مسائل در كتب حضرت امام قدس سره موجود مىباشد .\r\nپژوهشكده تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nاحكام آبها\r\nدر اسلام از چند چيز به عنوان مطهرات ياد شده كه يكى از آنها آب است با توجّه به اين كه بيشتر مردم با آب سر و كار دارند و در تطهير اشياء از آن استفاده مىكنند ، از بين مطهرات ، احكام آب را بيان مىكنيم .\r\n1 . مطلق باشد .\r\n2 . پاك باشد .\r\nآب با چهار شرط چيز 3 . وقتى چيز نجس را مىشويند آب مضاف نشود و نجس را پاك مىكند : به‌وسيله نجاست بو يا رنگ آن عوض نشود .\r\n4 . بعد از آب كشيدن چيز نجس ، عين نجاست در آن نباشد . « 1 » \r\nاين شرايط براى پاك كردن نجس در تمام اقسام آب مطلق بايد باشد . ولى پاك كردن اشياء نجس با آب قليل شرايط ديگرى نيز دارد .\r\n\r\nآب مطلق\r\nآبى كه مضاف نباشد ، مطلق است .\r\nآب مصاف آبى است كه آن را از چيزى بگيرند ، مثل آب هندوانه و گلاب ، يا با چيزى مخلوط باشد ، مثل آبى كه به قدرى با گل و مانند آن مخلوط شود كه ديگر به آن آب نگويند ، و غير اينها آب مطلق است . « 2 » \r\nآب مطلق پاك است و چيز نجس را پاك مىكند و غسل و وضو با آن صحيح است . آب مطلق اگر به علّت ملاقات با نجس يكى از اوصاف سه‌گانه آن « رنگ ، بو ، مزه » تغيير كند ، نجس مىشود .\r\nاگر يكى از اوصاف سه‌گانه ، به واسطهء مجاورت با نجس تغيير كند - مثل اين‌كه در كنار آب حوضى كه كرّ مىباشد ، مردارى موجود باشد و به واسطه آن ، يكى از اوصاف آب حوض تغيير كند - نجس نمىشود .\r\nس : آبى كه مخلوط با كلر ، از شير شلنگ توالتها يا دوش حمام منازل خارج مىشود آيا حكم آب\r\n\r\n","description":"","footnote":" ( 1 ) . توضيح المسائل اقتباس از مسألهء 149 .  ( 2 ) . توضيح المسائل ، مسألهء 15 . ","page_name":" 58 ","page_number":58},
  {"content":"\r\n\r\nمطلق دارد يا مضاف ؟\r\nج : اگر به آن آب گفته مىشود حكم آب مطلق دارد . « 1 » \r\nبعضى از اقسام آب مطلق در صورت ملاقات با نجس ، نجس مىشود ، گرچه اوصاف سه‌گانهء آن تغيير نكند ، مثل آب قليل .\r\n\r\nآب قليل\r\nآب قليل : آبى است كه از زمين نجوشد و از كرّ كمتر باشد . مثل آب موجود در ليوان ، آفتابه و . . . .\r\nاگر آب قليل روى چيز نجس بريزد يا چيز نجس به آن برسد ، نجس مىشود . ولى اگر از بالا با فشار روى چيز نجس بريزد ، مقدارى كه به آن چيز مىرسد نجس و هر چه بالاتر از آن است پاك است . « 2 » \r\nآب قليلى كه براى بر طرف كردن عين نجاست روى چيز نجس ريخته شود و از آن جدا گردد نجس است و بايد از آب قليلى هم كه بعد از بر طرف شدن عين نجاست براى آب كشيدن چيز نجس روى آن مىريزند و از آن جدا مىشود اجتناب كنند . « 3 » \r\n\r\nاستعمال آب قليل\r\nظرف نجس را با آب قليل بايد سه مرتبه شست ، بلكه در كر و جارى هم احتياط سه مرتبه است ، گرچه اقوى كفايت يك مرتبه است . ولى ظرفى را كه سگ ليسيده ، يا از آن ظرف آب يا چيز روان ديگر خورده ، بايد اوّل با خاك پاك ، خاك‌مال كرد و بعد بنابر احتياط واجب دو مرتبه در كر يا جارى يا با آب قليل شست . « 4 » \r\nظرف نجس را با آب قليل دو جور مىشود آب كشيد ، يكى آن كه سه مرتبه پر كنند و خالى كنند ، ديگر آن كه سه دفعه قدرى آب در آن بريزند و در هر دفعه آب را طورى در آن بگردانند كه به جاهاى نجس آن برسد و بيرون بريزند . « 5 » \r\n\r\n","description":"","footnote":" ( 1 ) . استفتائات ، ج 1 ، ص 24 .  ( 2 ) . توضيح المسائل ، اقتباس از مسأله 26 .  ( 3 ) . همان مدرك ، اقتباس از مسأله 27 .  ( 4 ) . همان مدرك ، اقتباس از مسألهء 150 .  ( 5 ) . همان مدرك ، مسألهء 155 . ","page_name":" 59 ","page_number":59},
  {"content":"\r\n\r\nاگر بخواهند چيزى را كه به بول نجس شده با آب قليل ، آب بكشند ، چنانچه يك مرتبه آب روى آن بريزند و از آن جدا شود ، در صورتى كه بول در آن چيز نمانده باشد ، يك مرتبهء ديگر كه آب روى آن بريزند پاك مىشود . ولى در لباس و فرش و مانند اينها بايد بعد از هر دفعه فشار دهند تا غسالهء آن بيرون آيد . « 1 » \r\nاگر موى سر و صورت را كه زياد است با آب قليل بكشند ، بايد فشار دهند كه غسالهء آن جدا شود . « 2 » \r\nاگر جايى از بدن يا لباس را با آب قليل آب بكشند ، اطراف آنجا كه متصل به آن است و معمولًا موقع آب كشيدن آنجا نجس مىشود ، در صورتى كه آبى كه براى پاك شدن محل نجس مىريزند به آن اطراف جارى شود ، با پاك شدن جاى نجس پاك مىشود . و هم‌چنين است اگر چيز پاكى را پهلوى چيز نجس بگذارند و روى هر دو آب بريزند . پس اگر براى آب كشيدن يك انگشت نجس روى همهء انگشتها آب بريزند و آب نجس به همهء آنها برسد ، بعد از پاك شدن انگشت نجس تمام انگشتها پاك مىشود . « 3 » \r\nاگر ظاهر برنج و گوشت يا چيزى مانند اينها نجس شده باشد ، چنانچه آن را در ظرفى بگذارند و سه مرتبه آب روى آن بريزند و خالى كند پاك مىشود ، و ظرف آن هم پاك مىگردد .\r\nولى اگر بخواهند لباس يا چيزى را كه فشار لازم دارد ، در ظرفى بگذارند و آب بكشند بايد در هر مرتبه كه آب روى آن مىريزند آن را فشار دهند و ظرف را كج كنند ، تا غساله‌اى كه در آن جمع شده بيرون بريزد .\r\n1 . چيز نجسى را كه عين نجاست در آن نيست ، اگر زير شيرى كه متصل به كر است ، يك دفعه بشويند پاك مىشود .\r\n2 . اگر عين نجاست در آن باشد ، چنانچه عين نجاست آن ، آب كشيدن چيز زير شير يا به وسيلهء ديگر بر طرف شود ، و آبى كه از آن چيز نجس زير شير آب مىريزد بو يا رنگ يا مزهء نجاست به خود نگرفته باشد ، با\r\n\r\n","description":"","footnote":" ( 1 ) . همان مدرك ، اقتباس از مسألهء 160 .  ( 2 ) . همان مدرك ، مسألهء 173 .  ( 3 ) . توضيح المسائل ، مسألهء 174 . ","page_name":" 60 ","page_number":60},
  {"content":"\r\n\r\nآب شير پاك مىگردد .\r\n3 . اگر آبى كه از چيز نجس مىريزد بو يا رنگ يا مزهء نجاست گرفته باشد ، بايد به قدرى آب شير روى آن بريزند تا در آبى كه از آن جدا مىشود ، بو يا رنگ يا مزه نجاست نباشد . « 1 » \r\nآب موجود در كشتىها نيز از اين دو قسم خارج نيست . 1 . يا متصل به مخزنى است كه كمتر از كر مىباشد . - مثل اين‌كه مخزن آب موجود در كشتى 350 كيلوگرم باشد - در اين صورت استفاده از آن آب ، مثل استفاده از آب قليل مىباشد . 2 . آب موجود در مخزن به مقدار كر يا بيشتر از آن باشد .\r\nاگر مخزن آب موجود درك شتى كمتز از كُر باشد ، به مجرد ملاقات با نجس ، نجس مىشود .\r\nچه رنگ يا بو يا مزهء آن تغيير كند يا تغيير نكند .\r\nاگر آب موجود در مخزن كمتر از كر باشد و بو يا رنگ يا مزهء آن به واسطهء غير نجاست تغيير كند ، نجس نمىشود .\r\nاگر آب موجود در مخزن بيشتر از كر باشد و بعد از مصرف مقدارى از آن ، شك كند به اندازهء كر هست يا نه ، حكم آب كر را دارد .\r\nاگر آب موجود در مخزن كمتر از كر باشد و بخواهند ظرف نجس را با اين آب ، آب بكشند بايد سه مرتبه آب بكشند .\r\nاگر آب موجود در مخزن كمتر از كر باشد و بخواهند لباس نجس را با آن تطهير كنند در هر دفعه كه آب مىكشند بايد آن را فشار دهند تا غساله‌اش بيرون آيد .\r\nاستفاده كردن از اين آب در غسل و وضو و توالت رفتن همان احكام آب قليل را دارد كه گفته شد .\r\nاگر آب موجود در مخزن آب كشتى كمتر از كر باشد ، اگر كافرى به آب داخل مخزن دست بزند ، نجس مىشود . چه اوصاف سه‌گانهء آن تغيير كند يا تغيير نكند .\r\n\r\nآب كر\r\nآب كر را از دو طريق مىتوان شناخت .\r\n\r\n","description":"","footnote":" ( 1 ) . همان مدرك ، مسألهء 177 . ","page_name":" 61 ","page_number":61},
  {"content":"\r\n\r\n1 . از نظر حجم : مقدار آبى است كه اگر در ظرفى كه طول و عرض و ارتفاع آن هر يك سه وجب و نيم باشد ، شناخت آب كر بريزند ظرف را پر كند .\r\n2 . از نظر وزن : آب كر ، آبى است كه وزن آن 419 / 377 كيلوگرم باشد . « 1 » \r\nبا تعريفى كه براى آب كرد شده است ، آب دريا داخل در آب كر خواهد بود و احكام آب كر بر آن مترتب مىشود .\r\n\r\nاحكام آب كر\r\nاگر عين نجاست مانند بول و خون به آب كر برسد چنانچه به واسطهء آن بو يا رنگ يا مزهء آب تغيير كند ، آب نجس مىشود و اگر تغيير نكند نجس نمىشود . « 2 » \r\nاگر بوى آب كر به واسطهء غير نجاست تغيير كند ، نجس نمىشود . « 3 » \r\nاگر عين نجس مانند خون به آبى كه بيشتر از كر است برسد و بو يا رنگ يا مزهء قسمتى از آن را تغيير دهد ، چنانچه مقدارى كه تغيير نكرده كمتر از كر باشد تمام آب نجس مىشود و اگر به اندازهء كر يا بيشتر باشد فقط مقدارى كه بو يا رنگ يا مزهء آن تغيير كرده نجس است . « 4 » \r\nآبى كه به اندازه كر بوده ، اگر انسان شك كند ، از كر كمتر شده يا نه ، مثل آب كر است ، يعنى چيز نجس شده را پاك مىكند و اگر نجاستى هم به آن برسد نجس نمىشود . و آبى كه كمتر از كر بوده و انسان شك دارد به مقدار كر شده يا نه حكم آب كر را ندارد . « 5 » \r\nكر بودن آب به دو راه ثابت مىشود : اوّل آن كه خود انسان يقين كند . دوّم آن‌كه دو مرد عادل خبر دهند . « 6 » \r\nاگر در كشتى - بدون وجود مخزن - آب را به وسيلهء شلنگ از دريا بردارند و مورد استفاده قرار\r\n\r\n","description":"","footnote":" ( 1 ) . توضيح المسائل ، اقتباس از مسأله 16 .  ( 2 ) . توضيح المسائل ، مسألهء 17 .  ( 3 ) . همان مدرك ، مسألهء 18 .  ( 4 ) . همان مدرك ، مسألهء 19 .  ( 5 ) . همان مدرك ، مسألهء 23 .  ( 6 ) . همان مدرك ، مسألهء 24 . ","page_name":" 62 ","page_number":62},
  {"content":"\r\n\r\nدهند حكم آب كر را دارد .\r\nاگر بو يا رنگ يا مزهء آب دريا به واسطهء رسيدن عين نجس ، مثل خون يا بول تغيير كند ، محدوده‌اى كه رنگ يا مزه و يا بوى آن تغيير كرده نجس است و بعد از بر طرف شدن اين اوصاف ، آن محدوده نيز پاك خواهد بود . ولى بايد آب دريا با آن قسمت مخلوط گردد . « 1 » \r\nاگر رنگ يا بو يا مزهء آب دريا به واسطهء غير نجس ، مثل نفت يا فضولات صنعتى تغيير كند آب آن محدوده نجس نخواهد بود .\r\nاگر نفت روى آب حركت كند و با آب دريا مخلوط نشود ، در صورتى كه نفت را كنار بزنند ، آب آن محدوده نيز حكم آب مطلق را خواهد داشت .\r\nاگر نفت و امثال آن روى آب حركت كند و ذرات ريز آن با آب مخلوط شود ، اگر طورى است كه ديگر به آن آب دريا گفته نمىشود ، حكم آب مضاف را خواهد داشت . ولى اگر به اين مقدار نرسد ؛ يعنى طورى باشد كه باز هم به آن آب دريا بگويند ، حكم آب مطلق را دارد .\r\nس : آيا آبهاى معدنى و آب درياچه‌ها كه با نمك مخلوط است كه حتى آثار نمك بر بدن انسان باقى مىماند ، جزء آبهاى مطلق هستند يا مضاف ؟ آيا مىتوان با آن آبها غسل و تطهير نمود ؟\r\nج : در حكم آب مطلق است ، مگر آن كه موادّ معدنى به حدى زياد باشد كه ديگر به آن آب گفته نشود . « 2 » \r\nتطهير كردن اشياء نجس با آب دريا ، مثل تطهير كردن با آب كر مىباشد .\r\n\r\nطهارت و نجاست حيوانات دريايى\r\nتمام اجزاء بدن حيوانات نجس العين ، مثل سگ و خوك و حتى رطوبت آنها نجس است ، ولى سگ و خوك دريايى پاك مىباشند .\r\n1 . حيواناتى كه داراى خون جهنده مىباشند - يعنى اگر رگ حيوانات دريا آنها را ببرند ، خون از آن جستن مىكند مثل سگ و خوك دو قسم هستند دريايى .\r\n\r\n","description":"","footnote":" ( 1 ) . توضيح المسائل ، مسألهء 53 .  ( 2 ) . استفتائات ، ج 1 ، ص 24 . ","page_name":" 63 ","page_number":63},
  {"content":"\r\n\r\n2 . حيواناتى كه داراى خون جهنده نيستند مثل ماهى .\r\nمردار حيوانى كه خون جهنده دارد ، نجس است . چه خودش مرده باشد يا به غير دستورى كه در شرع معين شده آن را كشته باشند و ماهى چون خون جهنده ندارد ، اگر چه در آب بميرد پاك است . « 1 » \r\nاين حكم اختصاص به ماهى ندارد بلكه هر حيوانى كه خون جهنده نداشته باشد چنين است بنابراين اگر حيوانات ديگرى در دريا پيدا شوند كه خون جهنده نداشته باشند ، همين حكم را خواهند داشت .\r\nآنچه راجع به مردار دريايى گفته شد مربوط به خود مردار و اجزايى از آن‌كه داراى روح است مىباشد ، ولى چيزهايى از مردار مثل پشم و مو و كُرك و دندان و استخوان كه روح ندارند پاك است . « 2 » \r\n\r\nاحكام تخلى « بول و غايط كردن »\r\nواجب است انسان ، وقت تخلى و مواقع ديگر ، عورت خود را از كسانى كه مكلفند ، اگرچه مثل خواهر و مادر با او محرم باشند و همچنين از ديوانهء مميّز و بچه‌هاى مميّز كه خوب و بد را مىفهمند ، بپوشاند ولى زن و شوهر لازم نيست عورت خود را از يكديگر بپوشانند . « 3 » \r\nموقع تخلّى بايد طرف جلوى بدن يعنى شكم و سينه رو به قبله و پشت به قبله نباشد . « 4 »  با توجه به اين‌كه در دريا ، كشتى در جهات مختلفى در حركت است و گاهى رو به قبله و گاهى از قبله منحرف مىشود لازم است اين نكته رعايت شود .\r\nراه پيدا كردن قبله را بعداً تذكّر مىدهيم .\r\nاگر قبله مشتبه شود و تفحّص از قبله بر او ممكن نباشد و برايش دشوار باشد تخلى را تأخير بيندازد تا قبله روشن شود ، در اين صورت شخص مىتواند به هر طرفى بنشيند ولى اگر گمان او\r\n\r\n","description":"","footnote":" ( 1 ) . توضيح المسائل ، مسأله 88 .  ( 2 ) . همان مدرك ، اقتباس از مسألهء 89 .  ( 3 ) . توضيح المسائل ، مسألهء 57 .  ( 4 ) . همان مدرك ، اقتباس از مسألهء 59 . ","page_name":" 64 ","page_number":64},
  {"content":"\r\n\r\nبه يك طرف برود ، بعيد نيست عمل برطبق گمان لازم باشد . « 1 » \r\nاگر غواصى در حال غواصى كردن نياز به تخلّى پيدا كند ، اگر بتواند قبله را بشناسد ، با رعايت كردن مسأله نياز خود را بر طرف مىكند .\r\nاگر در حال غواصى نياز به تخلّى پيدا كند ولى نتواند قبله را بشناسد اگر طورى است كه مىتواند صر كند تا غواصى تمام شود و بعد از بيرون آمدن از آب نياز خود را بر طرف كند ، بايد صبر كند . ولى اگر نمىتواند صبر نمايد و قبله را هم نمىتواند تشخيص دهد به هر طرفى تخلى كند اشكال ندارد .\r\n\r\nاحكام وضو\r\n1 . شستن صورت\r\nواجبات وضو 2 . شستن دستها\r\n3 . مسح كردن جلو سر\r\n4 . مسح كردن روى پاها « 2 » \r\n1 . از نظر طول : از بالاى پيشانى - جايى كه موى سر بيرون مىآيد - تا آخر چانه بايد شسته شود .\r\nمقدار واجب شستن صورت 2 . از نظر عرض : مقدارى كه بين انگشت وسط و شست قرار مىگيرد بايد شسته شود و براى آن‌كه يقين كند اين مقدار كاملًا شسته شده بايد كمى از اطراف آن را هم بشويد . « 3 » \r\n\r\n","description":"","footnote":" ( 1 ) . تحرير ، ج 1 ، ص 18 .  ( 2 ) . همان مدرك ، ص 21 .  ( 3 ) . تحرير ، ج 1 ، ص 21 . ","page_name":" 65 ","page_number":65},
  {"content":"\r\n\r\n1 . بعد از شستن صورت بايد دست راست را از آرنج تا سر انگشتها بشويد و براى آن كه يقين كند آرنج را كاملًا شسته بايد مقدارى بالاتر از آرنج را هم بشويد .\r\nمقدار واجب شستن دستها 2 . بعد از شستن دست راست بايد دست چپ را از آرنج تا سر انگشتها بشويد و براى آن كه يقين كند آرنج را كاملًا شسته بايد مقدارى بالاتر از آرنج را هم بشويد .\r\nبايد صورت و دستها را از بالا به پائين شست و اگر از پائين به بالا بشويد وضو باطل است . « 1 » \r\nبعد از شستن هر دو دست بايد جلوى سر را با ترى آب وضو كه در دست مانده مسح كند و لازم نيست با دست راست باشد ، يا از بالا به پايين مسح نمايد . « 2 » \r\n\r\nمقدار واجب مسح سر\r\nيك قسمت از چهار قسمت سر كه مقابل پيشانى است جاى مسح مىباشد و هر جاى اين قسمت را به هر اندازه مسح كند كافى است ، اگر چه احتياط مستحب آن است كه از نظر طول به اندازهء درازاى يك انگشت باشد و از نظر عرض به اندازهء پهناى سه انگشت بسته مسح نمايد . « 3 » \r\nبعد از مسح سر بايد با ترى آب وضو كه در دست مانده روى پاها را از سر يكى از انگشتها تا برآمدگى روى پاها مسح كند . « 4 » \r\n1 . از نظر طول : از سرانگشتها تا برآمدگى روى پا را بايد مقدار واجب مسح پاها مسح كند .\r\n2 . از نظر عرض : هر مقدار كافى است اگرچه احتياط مستحق\r\n\r\n","description":"","footnote":" ( 1 ) . توضيح المسائل ، مسأله 243 .  ( 2 ) . همان مدرك ، مسألهء 249 .  ( 3 ) . همان مدرك ، مسألهء 250 .  ( 4 ) . توضيح المسائل ، مسألهء 252 . ","page_name":" 66 ","page_number":66},
  {"content":"\r\n\r\nآن است با تمام كف دست پشت پا را مسح كند . « 1 » \r\nجاى مسح بايد خشك باشد و اگر به قدرىتر باشد كه رطوبت كف دست به آن اثر نكند مسح باطل است . ولى اگر ترى آن به قدرى كم باشد كه رطوبتى كه بعد از مسح در آن ديده مىشود ، بگويند فقط از ترى كف دست است اشكال ندارد . « 2 » \r\nاگر براى مسح ، رطوبتى در كف دست نمانده باشد نمىتواند دست را با آب خارج‌تر كند ، بلكه بايد از اعضاى ديگر وضو رطوبت بگيرد و با آن مسح نمايد . « 3 » \r\n1 . پاك باشد .\r\nشرايط آب وضو 2 . مطلق باشد .\r\n3 . مباح باشد . « يعنى غصبى نباشد »\r\nشورى آب دريا و يا تلخ بودن آن مانع از مطلق بودن آن نيست . بنابراين وضو گرفتن با آب دريا اشكال ندارد .\r\nاگر آب دريا به نفت و امثال آن آلوده شود ، در صورتى كه به آن آب دريا گفته نشود ، آب مضاف خواهد بود و وضو گرفتن با آن باطل است .\r\nاگر آب دريا به نفت آلوده گردد ولى مضاف نشود ؛ به طورى كه باز هم به آن آب دريا بگويند ، وضو گرفتن با آن آب اشكال ندارد .\r\nاگر ذرات نفت در آب دريا وجود داشته باشد و در صورت استفاده كردن از آب براى وضو ، مانع رسيدن آب به پوست باشد ، وضو گرفتن با اين آب باطل است .\r\nاگر در اعضاى وضو موادّ چربى يا نفتى باشد كه مانع رسيدن آب به بدن باشد ، بايد اوّل آن مانع را بر طرف كند بعد وضو بگيرد .\r\n\r\nوضوى غواصان\r\nاگر بدن غواص موقع كار به مواد چربى و نفتى آلوده شود ، به طورى كه مانع از رسيدن آب به بدن\r\n\r\n","description":"","footnote":" ( 1 ) . تحرير ، ج 1 ، ص 23 .  ( 2 ) . توضيح المسائل ، مسأله 256 .  ( 3 ) . توضيح المسائل ، مسأله 256 . ","page_name":" 67 ","page_number":67},
  {"content":"\r\n\r\nباشد بايد اوّل مانع را در اعضاى وضو بر طرف كند ، بعد وضو بگيرد .\r\nاگر بدن غواص طورى مرطوب است كه نمىتواند مسح كند ، به طورى كه اگر صبر كند تا جاى مسح خشك شود نماز قشا مىشود ، بايد تيمم كند و نماز بخواند .\r\nاگر خشك كردن و وضو گرفتن به اندازهء تيمم كردن وقت لازم دارد بايد وضو بگيرد . لازم به تذكر است كه مرطوب بودن بدن براى وضو و غسل ضرر ندارد . تنها در مورد وضو بايد جاى مسح خشك باشد ، و يا اگر مرطوب باشد بايد طورى باشد كه بعد از مسح بگويند ، ترىِ موجود از مسح است .\r\n\r\nوضوى ارتماسى\r\nوضوى ارتماسى آن است كه انسان صورت و دستها را به قصد وضو در آب فرو برد يا آنها را در آب فرو برد و به قصد وضو بيرون آورد . و اگر موقعى كه دستها را در آب فرو مىبرد نيت وضو كند و تا وقتى كه آنها را از آب بيرون مىآورد و ريزش آب تمام مىشود به قصد وضو باشد ، وضوى او صحيح است و نيز اگر موقع بيرون آوردن از آب قصد وضو كند و تا وقتى كه ريزش آب تمام مىشود ، به قصد وضو باشد وضوى او صحيح مىباشد .\r\nدر وضوى ارتماسى هم بايد صورت و دستها از بالا به پائين شسته شود ، پس اگر وقتى كه صورت و دستها را در آب فرو مىبرد قصد وضو كند بايد صورت را از طرف پيشانى و دستها را از طرف آرنج در آب فرو برد و اگر موقع بيرون آوردن از آب قصد وضو كند ، بايد صورت را از طرف پيشانى و دستها را از طرف آرنج بيرون آورد .\r\nاگر وضوى بعضى از اعضاء را ارتماسى و بعضى را غير ارتماسى انجام دهد اشكال ندارد . « 1 » \r\n\r\nاحكام غسل\r\nدر غسل ترتيبى به نيّت غسل اوّل ، سر و گردن را مىشويد و براى آن كه يقين كند سر و گردن را شسته ، مقدارى از بدن را هم مىشويد .\r\nبعد طرف راست بدن را مىشويد و براى آن كه يقين كند كيفيت غسل ترتيبى مقدار واجب را شسته ، مقدارى از طرف چپ بدن و طرف\r\n\r\n","description":"","footnote":" ( 1 ) . توضيح المسائل ، مسأله 261 تا 263 . ","page_name":" 68 ","page_number":68},
  {"content":"\r\n\r\nراست گردن را هم مىشويد .\r\nبعد طرف چپ بدن را مىشويد ، و براى آن‌كه يقين كند مقدار لازم را شسته مقدارى از طرف راست بدن و طرف چپ گردن را هم مىشويد . « 1 » \r\n1 . هم‌زمان با نيت غسل ، يا دفعةً تمام بدن را در آب فروبرد . « 2 » \r\n2 . يا به تدريج در آب فرو رود تا تمام بدن را آب فرا گيرد و غسل ارتماسى احتياط واجب آن است كه تمام بدن در يك آن زير آب باشد . « 3 » \r\n3 . در غسل ارتماسى ، اگر همهء بدن زير آب باشد و بعد از نيتِ غسل بدن را حركت دهد غسل او صحيح است . « 4 » \r\n1 . پاك باشد .\r\nشرايط آب غسل 2 . مطلق باشد .\r\n3 . مباح باشد . « غصبى نباشد » « 5 » \r\nبا توجه به اين‌كه آب دريا ، داراى اين شرايط است يعنى هم پاك است و هم مطلق است و هم مباح وضو و غسل با آب دريا اشكال ندارد .\r\nبا توجه به روش اقسام وضو و غسل ، با آب دريا هم مىتوان به صورت ترتيبى و هم به صورت ارتماسى غسل و وضو را به جا آورد .\r\nشور بودن آب دريا و يا تلخ بودن آن مانع صحت وضو و غسل نيست و آب را مضاف نمىكند .\r\n\r\n","description":"","footnote":" ( 1 ) . تحرير ، ج 1 ، ص 40 .  ( 2 ) . همان مدرك .  ( 3 ) . همان مدرك ، ص 41 .  ( 4 ) . توضيح المسائل ، مسألهء 368 .  ( 5 ) . تحرير ، ج 1 ، ص 25 . ","page_name":" 69 ","page_number":69},
  {"content":"\r\n\r\nدر مواردى كه استفاده كردن از آب دريا براى وضو گرفتن اشكال دارد ، استفاده كردن از آن براى غسل كردن نيز اشكال دارد .\r\nآنچه راجع به مضاف كردن آب دريا در بحث وضو گفته شد ، در بحث غسل نيز جارى است و اگر مخلوط شدن آب دريا با نفت و امثال آن به حدّى برسد كه ديگر به آن آب گفته نشود ، غسل كردن با آن باطل است .\r\nآنچه در بحث وضو راجع به خشك بودن جاى مسح گفته شد در بحث غسل لازم نيست .\r\nبنابراين اگر غواصى در زير آب ، در حالى كه مشغول غواصى است بخواهد غسل كند لازم نيست از آب بيرون آيد و دو مرتبه زير آب برود بلكه در حال غواصى اگر آب به تمام بدن برسد و بدن پاك باشد ، با نيت غسل كردن و حركت دادن بدن به اين نيت غسل انجام گرفته است .\r\nغسل كردن با آب موجود در كشتى در صورتى كه آب موجود در آن داراى شرايط لازم باشد اشكال ندارد .\r\n\r\nاحكام ميّت\r\nاگر كسى در كشتى بميرد ، چنانچه جسد او فاسد نمىشود و بودن او در كشتى مانعى ندارد ، بايد صبر كنند تا به خشكى برسند و او را در زمين دفن كنند و گرنه ، بايد در كشتى غسلش بدهند و حنوط و كفن كنند و پس از خواندن نماز ميّت چيز سنگينى به پايش ببندند و به دريا بيندازند و يا او را در خمره بگذارند و درش را ببندند و به دريا بيندازند و اگر ممكن است بايد او را در جايى بيندازند كه فوراً طعمهء حيوانات نشود . « 1 » \r\nغسل و كفن و نماز و دفن مسلمانان دوازده‌امامى بر هر مكلّفى واجب است ، و اگر بعضى انجام دهند ، از ديگران ساقط مىشود و چنانچه هيچكس انجام ندهد ، همه معصيت كرده‌اند ، و بنابر احتياط واجب حكم مسلمانى هم كه دوازده‌امامى نيست همين‌طور است . « 2 » \r\n1 . با آبى كه با سدر مخلوط شده باشد .\r\nميّت را سه غسل مىدهند 2 . با آبى كه با كافور مخلوط شده باشد .\r\n\r\n","description":"","footnote":" ( 1 ) . توضيح المسائل ، مسأله 616 .  ( 2 ) . همان مدرك ، مسألهء 542 . ","page_name":" 70 ","page_number":70},
  {"content":"\r\n\r\n3 . با آب خالص . « 1 » \r\nسدر و كافور بايد به اندازه‌اى زياد نباشد كه آب را مضاف كند و به اندازه‌اى هم كم نباشد كه بگويند سدر و كافور با آب مخلوط نشده است . « 2 » \r\nاگر سدر و كافور يا يكى از اينها پيدا نشود يا استعمال آن جايز نباشد مثل آن‌كه غصبى باشد ، بايد به جاى هر كدام كه ممكن نيست ميّت را با آب خالص غسل بدهند . « 3 » \r\n\r\nحنوط ميّت\r\nبعد از غسل ميّت واجب است ميّت را حنوط كنند ؛ يعنى به پيشانى و كف دستها و سر زانوها و سر دو انگشت بزرگ پاهاى او كافور بمالند و مستحب است به سر بينى هم كافور بمالند . « 4 »  اگر بترسند كه دشمن قبر ميّت را بشكافد و بدن او را بيرون آورد و گوش يا بينى يا اعضاى ديگر او را ببرد چنانچه ممكن است ، بايد به‌طورى كه گفته شد او را به دريا بيندازند . « 5 » \r\n\r\nنماز ميّت\r\nنماز ميّت پنج تكبير دارد و اگر نمازگزار آن را به اين ترتيب بگويد كافى است .\r\n1 . بعد از نيت و گفتن تكبير اوّل بگويد : اشْهَدُ انْ لا الهَ الَّا اللَّهُ وَ اشْهَدُ انَّ مُحَمَّداً رَسُولُ اللَّهِ .\r\n2 . بعد تكبير دوّم را بگويد و بعد از آن بگويد : اللَّهُمَّ صَلِّ عَلى مُحَمَّدٍ وَ آلِ مُحَمَّدٍ .\r\n3 . بعد تكبير سوم را بگويد و بعد از آن بگويد : اللَّهُمَّ اغْفِرْ تكبيرهاى نماز ميّت لِلْمُؤْمِنينَ وَالْمُؤْمِناتِ .\r\n4 . بعد تكبير چهارم را بگويد و بعد از آن اگر ميّت مرد است بگويد اللَّهُمَّ اغْفِرْ لِهذَا الْميّت و اگر زن است بگويد :\r\n\r\n","description":"","footnote":" ( 1 ) . تحرير ، ج 1 ، ص 69 .  ( 2 ) . توضيح المسائل ، مسألهء 551 .  ( 3 ) . همان مدرك ، مسألهء 554 .  ( 4 ) . همان مدرك ، مسألهء 585 .  ( 5 ) . همان مدرك ، مسألهء 617 . ","page_name":" 71 ","page_number":71},
  {"content":"\r\n\r\nاللَّهُمَّ اغْفِرْ لِهذِهِ الْميّت .\r\n5 . بعد از آن تكبير پنجم را بگويد و بدين صورت نماز ميّت تمام مىشود . « 1 » \r\nمقدار ذكر شده ، مقدار واجب نماز ميّت است ولى نماز ميّت داراى مستحبات بيشترى است ، براى اطلاع بيشتر به توضيح المسائل مراجعه كنيد .\r\n\r\nاوقات نماز\r\n\r\nوقت نماز صبح\r\nنزديك اذان صبح از طرف مشرق ، سفيده‌اى رو به بالا حركت مىكند كه آن را فجر اوّل گويند .\r\nموقعى كه آن سفيده ، پهن شد ، فجر دوم و اوّل وقت نماز صبح است و آخر وقت نماز صبح موقعى است كه آفتاب بيرون مىآيد . « 2 » \r\n1 . وقت مخصوص : وقت مخصوص نماز ظهر از اوّل ظهر است تا وقتى كه از ظهر به اندازهء خواندن نماز ظهر بگذرد ، و وقت مخصوص نماز عصر موقعى است كه به وقت نماز ظهر و عصر اندازهء خواندن نماز عصر ، وقت به مغرب مانده باشد .\r\n2 . وقت مشترك : ما بين وقت مخصوص نماز ظهر و وقت مخصوص نماز عصر ، وقت مشترك نماز ظهر و عصر است . « 3 » \r\n\r\n","description":"","footnote":" ( 1 ) . تحرير ، ج 1 ، ص 81 .  ( 2 ) . توضيح المسائل ، مسألهء 741 .  ( 3 ) . توضيح المسائل ، اقتباس از مسألهء 731 . ","page_name":" 72 ","page_number":72},
  {"content":"\r\n\r\n1 . وقت مخصوص : وقت مخصوص نماز مغرب از اوّل مغرب است ، تا وقتى كه از مغرب به اندازهء خواندن سه ركعت نماز بگذرد ، و وقت مخصوص نماز عشا موقعى وقت نماز مغرب و عشا است كه به اندازهء خواندن نماز عشا به نصف شب مانده است . « 1 » \r\n2 . وقت مشترك : ما بين وقت مخصوص نماز مغرب و وقت مخصصوص نماز عشا ، وقت مشترك نماز مغرب و عشا است . « 2 » \r\nس : رأى مبارك كه دربارهء موضوع فجر صادق در شبهاى مهتابى بر اين است كه قدرى تأمل شود تا سپيدهء فجر بر مهتاب غلبه نمايد ، آيا باز فتواى شريف بر اين منوال است ؟ در صورت مثبت بودن پاسخ ، چند دقيقه قابل تأمّل است و شبهاى مهتابى چند شب در ماه قمرى مىباشد ؟\r\nج : ميزان شبهايى است كه روشنايى ماه بر طلوع فجر غالب است ، و بايد براى نماز صبر كند تا روشنايى طلوع فجر احراز شود . « 3 » \r\nس : ظاهراً اذان صبح راديو براساس طلوع فجر طبق استخراج مؤسسهء ژئوفيزيك است ، آيا چنين وقتى شرعاً معتبر است يا بايد فجر با چشم عادى ديده شود و افق روشن گردد ؟\r\nج : ميزان تبيّن حسى است نه علمى ، بنابراين بايد طلوع فجر قابل رؤيت به چشم عادى باشد . « 4 » \r\nكسى كه براى تشخيص وقت عذرى ندارد ، بايد يقين پيدا كند به داخل شدن وقت تا بتواند شروع كند به نماز و يا اين كه دو مرد عادل شهادت بدهند به داخل شدن وقت ، در صورتى كه شهادت آنان از روى حس باشد . « 5 » \r\nكسى كه براى تشخيص وقت عذر دارد و آن عذر همگانى است - مثل ابرى بودن هوا - در اين صورت با گمان پيدا كردن به داخل شدن وقت مىتواند نماز را شروع كند . « 6 » \r\n\r\n","description":"","footnote":" ( 1 ) . تقريباً يازده ساعت و يك ربع بعد از ظهر شرعى ، نصف شب و آخر وقت نماز عشا است .  ( 2 ) . توضيح المسائل ، اقتباس از مسألهء 736 .  ( 3 ) . توضيح المسائل ، اقتباس از مسألهء 736 .  ( 4 ) . استفتائات ، ج 1 ، ص 132 .  ( 5 ) . تحرير ، ج 1 ، ص 140 .  ( 6 ) . همان مدرك ، ص 141 . ","page_name":" 73 ","page_number":73},
  {"content":"\r\n\r\nكسى كه براى تشخيص وقت عذر مخصوص دارد ، مثل شخص نابينا و يا زندانى كه نمىتواند تشخيص دهد نبايد ترك احتياط كند ( پس ) بايد نماز را تأخير اندازد تا يقين پيدا كند به دخول وقت . « 1 » \r\nس : با توجه به نظر حضرت عالى در مورد تأخير وقت نماز صبح در شبهاى مهتاب و با توجه به اين‌كه اين مسأله در رسالهء حضرت عالى ذكر نشده است آيا كسانى كه طبق رساله عمل كرده و اطلاع از نظر آن حضرت نداشته‌اند ، نمازهاى صبحى را كه در گذشته انجام داده‌اند بايد قضا كنند ؟\r\nج : قضاء لازم نيست مگر يقين كند كه نماز را در غير وقت خوانده است . « 2 » \r\nكسى كه در درياست و يا در زير دريايى مشغول كار است ، براى احراز وقت نماز بايد از همين راهها استفاده كند . يا خودش به دخول وقت يقين پيدا كند ، يا دو مرد عادل شهادت بدهند به دخول وقت ، در صورتى كه شهادت آنان حسى باشد .\r\nس : رسانه‌هاى گروهى از روز قبل برنامه اوقات شرعى را اعلام مىكنند ، آيا مىشود به همين اكتفا كرد و بعد از پخش اذان از راديو و تلويزيون يقين به دخول وقت نماز كرد يا خير ؟\r\nج : اگر موجب اطمينان به دخول وقت باشد اعتماد بر آن مانع ندارد . « 3 » \r\nكسى كه در دريا يا زيردريايى است اگر با پخش صداى اذان از راديو - در صورتى كه افق مركز پخش اذان و افق محل كار او يكى باشد مثل آن كه محل پخش اذان از صداى جمهورى اسلامى مركز بندرعباس باشد و محل استقرار زيردريايى يا كشتى در فاصلهء چند كيلومترى بندر عباس باشد - اطمينان به دخول وقت پيدا كند مىتواند به آن اعتماد كند .\r\nاگر براى شنيدن اذان راديو ندارد ، ولى براساس گفته جرائد و امثال آن وقت ا ذان را مىداند با داشتن ساعت - در صورتى كه اطمينان به كار ساعت داشته باشد - مىتواند از اين طريق دخول وقت را احراز كند .\r\nدر عين حال براى كسانى كه نمىتوانند به دخول وقت يقين عادى پيدا كنند بهترين راه اين است كه چند دقيقه صبر كنند تا يقين به دخول وقت براى آنان حاصل شود . اين عمل گرچه در\r\n\r\n","description":"","footnote":" ( 1 ) . همان مدرك .  ( 2 ) . استفتائات ، ج 1 ، ص 132 .  ( 3 ) . استفتائات ، ج 1 ، ص 133 . ","page_name":" 74 ","page_number":74},
  {"content":"\r\n\r\nبعضى موارد درك فضيلت نماز اوّل وقت را از انسان سلب مىكند ، ولى نتيجه‌اش يقين به دخول وقت نماز و صحت آن است .\r\n\r\nپيدا كردن قبله در دريا\r\nخانهء كعبه كه در مكّهء معظمه مىباشد قبله است و بايد روبه‌روى آن نماز خواند ، ولى كسى كه دور است اگر طورى بايستد كه بگويند رو به قبله نماز مىخواند كافى است و همچنين است كارهاى ديگرى كه مانند سر بريدن حيوانات ، بايد رو به قبله انجام گيرد . « 1 » \r\nكسى كه نماز واجب را ايستاده مىخواند ، بايد طورى بايستد كه بگويند رو به قبله ايستاده و لازم نيست زانوهاى او ، و نوك پاى او هم رو به قبله باشد . « 2 » \r\n1 . خود شخص يقين پيدا كند كه قبله كجاست\r\n2 . به گفتهء دو شاهد عادل كه از روى نشانه‌هاى حسى شهادت مىدهند عمل كند .\r\nراه شناخت قبله 3 . چنانچه اين دو ممكن نبود بايد كاملًا براى تحقيق كوشش كند و به گمانى كه پيدا مىكند ، عمل كند .\r\n4 . به مساجد و قبرستان بلاد مسلمانان در صورتى كه ندانيم اشتباه است مىشود عمل كرد . « 3 » \r\nيكى ديگر از راههاى شناخت قبله ، از طريق شناخت ستارگان مخصوص مىباشد ، ولى با توجه به اين‌كه شناخت ستارگانى كه به اسم آنها تصريح شده است ، نياز به آشنايى كامل با علم نجوم و هيئت دارد بنابراين استفاده از اين طريق براى افراد مشكل است .\r\nاز طرفى اين علامت براى تمام شهرها و كشورها مشخص نشده و به صورت كلّى بيان شده است به عنوان مثال ستاره جدى براى اواسط عراق و شهرهايى كه در آن جهت است مشخص شده است . و حال آن كه اين علامت نياز به شناخت عرض و طول بلاد دارد تا انسان بتواند\r\n\r\n","description":"","footnote":" ( 1 ) . توضيح المسائل ، مسألهء 776 .  ( 2 ) . توضيح المسائل ، مسألهء 777 .  ( 3 ) . تحرير ، ج 1 ، ص 141 . ","page_name":" 75 ","page_number":75},
  {"content":"\r\n\r\nتشخيص دهد كه چه شهرى از نظر عرض و طول بلاد با كوفه يا نجف مساوى است تا ستاره‌اى كه براى نجف و كوفه مىباشد ، علامت براى اين شهرها باشد .\r\nبر اين اساس از تعرض به اين طريق براى شناخت قبله خوددارى مىكنيم .\r\nراه شناخت قبله در دريا و زيردريايى نيز همين راههاست ، بنابراين بايد در دريا و زيردريايى از سه طريق اوّل استفاده شود . همچنين راه شناخت قبله براى غوّاصان نيز همين راههاست .\r\nاگر انسان در دريا يا زيردريايى يا در حال غواصى ، از طريق قطب‌نما و قبله‌نما به قبله يقين پيدا كند بايد به همان طرف نماز بخواند .\r\nاگر دو نفر شاهد عادل شهادت دهند كه قبله اين طرف است ، در صورتى كه شهادت آنان هستند به امور حسى باشد - نه اين كه حدس بزنند ، قبله كدام طرف است - به شهادت آنان قبله ثابت مىشود .\r\nاگر نتوانست به قبله يقين پيدا كند ، همچنين دو شاهد عادل هم نبودند كه شهادت بدهند ، و پس از جديت كامل گمان پيدا كند كه قبله در اين طرف است بايد به اين گمان عمل كند .\r\nدر مسافرت به كشورهاى كفر راه شناخت قبله همين سه راه مىباشد . ولى هم‌اكنون بهترين راه براى شناخت قبله در كشورهاى كفر ، قبله‌نما است ، در صورتى كه اطمينان داشته باشيم درست كار مىكند .\r\nدر مسافرت به كشورهاى اسلامى راه شناخت قبله ، علاوه بر آنچه گفته شد از طريق مساجد و قبرستان مسلمانان در صورتى كه ندانيم اشتباه است ، مىتوان قبله را شناخت .\r\nاگر يك نفر از طريق قواعد علمى به قبله شهادت دهد ، در صورتى كه محل اطمينان است مىتوان به قول او عمل كرد . « 1 » \r\nاگر نتواند گمان هم پيدا نكند به طرف قبله و چهار طرف در نظر او مساوى باشند در صورتى كه وقت دارد بايد به چهار طرف نماز بخواند ، و اگر وقت تنگ است ، به مقدارى كه وقت دارد بايد به اطراف نماز بخواند . « 2 » \r\n\r\n","description":"","footnote":" ( 1 ) . توضيح المسائل ، مسألهء 782 .  ( 2 ) . تحرير ، ج 1 ، ص 141 . ","page_name":" 76 ","page_number":76},
  {"content":"\r\n\r\n\r\nاهمّيّت نماز\r\nنماز از مهمترين اعمال دينى است كه اگر قبول درگاه خداوند عالم شود ، عبادتهاى ديگر هم قبول مىشود و اگر پذيرفته نشود اعمال ديگر هم قبول نمىشود . همان‌طور كه اگر انسان شبانه‌روزى پنج نوبت در نهر آبى شستشو كند ، چرك در بدنش نمىماند نمازهاى پنجگانه هم انسان را از گناهان پاك مىكند .\r\nسزاوار است كه انسان نماز را در اوّل وقت بخواند و كسى كه نماز را كوچك و سبك شمارد ، مانند كسى است كه نماز نمىخواند . پيغمبر اكرم صلّى الله عليه وآله و سلّم فرمود : كسى كه به نماز اهمّيت ندهد و آن را پست و سبك شمارد سزاوار عذاب آخرت است . روزى حضرت در مسجد تشريف داشتند كه مردى وارد و مشغول نماز شد و ركوع و سجودش را كاملًا به جا نياورد .\r\nحضرت فرمودند : اگر اين مرد در حالى كه نمازش اين طور است از دنيا برود ، به دين من از دنيا نرفته است .\r\nپس انسان بايد مواظب باشد كه با عجله و شتابزدگى نماز نخواند و در حال نماز به ياد خدا و با خضوع و خشوع و وقار باشد و متوجه باشد كه با چه كسى سخن مىگويد و خود را در مقابل عظمت و بزرگى خداوند عالم بسيار كوچك و ناچيز ببيند . اگر انسان در موقع نماز كاملًا به اين مطلب توجه كند ، از خود بىخبر مىشود ، چنانچه در حال نماز تير را از پاى مبارك اميرالمؤمنين عليه السلام بيرون كشيدند و آن حضرت متوجه نشدند . و نيز بايد نمازگزار توبه و استغفار نمايد و گناهانى كه مانع قبول شدن نماز است ، مانند حسد ، كبر ، غيبت ، خوردن حرام ، آشاميدن مسكرات و ندادن خمس و زكات بلكه هر معصيتى را ترك كند ، و همچنين سزاوار است كارهايى كه ثواب نماز را كم مىكند به جا نياورد ، مثلًا در حال خواب‌آلودگى و خوددارى از بول به نماز نايستد و در موقع نماز به آسمان نگاه نكند و نيز كارهايى كه ثواب نماز را زياد مىكند به جا آورد ، مثلًا انگشترى عقيق به دست كند و لباس پاكيزه بپوشد و شانه و مسواك كند و خود را خوشبو نمايد . « 1 » \r\n\r\nنماز خواندن در كشتى\r\n\r\n","description":"","footnote":" ( 1 ) . توضيح المسائل ، قبل از مسأله 722 . ","page_name":" 77 ","page_number":77},
  {"content":"\r\n\r\nجايى كه نماز واجب در آنجا خوانده مىشود ، بايد استقرار داشته باشد و نلرزد . « 1 » \r\n1 . در حال اختيار\r\nنماز خواندن در كشتى 2 . در حال اضطرار\r\n3 . در حال حركت كشتى\r\n4 . در حال سكون كشتى\r\nاگر در حال اختيار هنگامى كه كشتى در حركت است در كشتى نماز بخواند و استقرار و آرامش لازم را نداشته باشد ، نمازش باطل است . « 2 » \r\nاگر در احل اختيار ، وقتى كشتى در حركت است نماز بخواند ، ولى طورى باشد كه بگويند نمازگزار داراى آرامش و سكون است نمازش صحيح است ، البته بايد بقيهء شرايط نماز ، مانند رو به قبله بودن و غيره رعايت شود . « 3 » \r\nنماز خواندن در اتومبيل و كشتى و ترن و مانند اينها ، وقتى ايستاده‌اند مانعى ندارد . « 4 » \r\nاگر در حال ناچارى باشد ، مىتواند در حال حركت كشتى نماز بخواند و هر اندازه كه مىتواند بايد رعايت قبله را بنمايد و هر وقت كشتى از قبله ، انحراف پيدا كرد ، نمازگزار حتىالامكان بايد خود را رو به قبله نمايد . « 5 » \r\nاگر در حال ناچارى باشد و جز براى تكبيرةالاحرام نتواند رو به قبله باشد ، به همان اكتفا مىنمايد . « 6 » \r\nاگر در حال ناچارى باشد و اصلًا نتواند رو به قبله كند ، رو به قبله بودن ساقط مىشود ، ولى بايد الاقرب فالاقرب ، قبله را تحقيق كرده و رو به نزديكترين طرف قبله نماز بخواند . « 7 » \r\n\r\nنماز در موارد خوف و ضرر\r\n\r\n","description":"","footnote":" ( 1 ) . تحرير ، ج 1 ، ص 151 .  ( 2 ) . تحرير ، ج 1 ، ص 151 .  ( 3 ) . همان مدرك .  ( 4 ) . توضيح المسائل ، مسأله 881 .  ( 5 ) . تحرير ، ج 1 ، ص 151 .  ( 6 ) . همان مدرك .  ( 7 ) . همان مدرك . ","page_name":" 78 ","page_number":78},
  {"content":"\r\n\r\nدر جايى كه به واسطهء طوفان ، باران شديد و زيادى جمعيت و مانند اينها ، اطمينان ندارد كه بتواند نماز را تمام كند ، اگر به اميد تمام كردن شروع كند اشكال ندارد و اگر به مانعى برنخورد ، نمازش صحيح است . « 1 » \r\nس : اگر انجام شرايط ركوع و سجود به علت باد شديد به طور صحيح مقدور نباشد ، تكليف چيست ؟\r\nج : به هر نحو ميسور است عمل كند . « 2 » \r\nدر محلى كه ماندن در آن حرام است - مثل محلى كه براى انسان خطر جانى دارد - گرچه ماندن حرام است ولى اگر نماز بخواند ، نمازش صحيح است . « 3 » \r\nاگر روى چيزى كه ايستادن روى آن حرام است بايستند - مثل فرشى كه اسم خدا بر آن نوشته شده است - گرچه ايستادن حرام است ، ولى اگر نماز بخواند ، نمازش صحيح است . « 4 » \r\nشكستن نماز واجب از روى اختيار حرام ، ولى براى حفظ مال و جلوگيرى از ضرر مالى يا بدنى مانعى ندارد . « 5 » \r\nاگر حفظ جان خود انسان يا كسى كه حفظ جان او واجب است يا حفظ مالى كه نگهدارى آن واجب مىباشد ، بدون شكستن نماز ممكن نباشد ، بايد نماز را بشكند ، ولى شكستن نماز براى مالى كه اهميت ندارد مكروه است . « 6 » \r\nاگر مشغول نماز شود ، و در بين نماز دشمن به او حمله كند ، اگر بدون شكستن نماز ، دفاع كردن ممكن نباشد ، بايد نماز را بشكند و اشكال ندارد .\r\nاگر مشغول خواندن نماز است و در بين نماز بفهمد مورد ديد دشمن واقع شده است - به‌طورى كه اگر نماز را نشكند ، دشمن متوجه وجود او مىشود - براى حفظ جان خود يا ديگران كه حفظ جان آنان لازم است بايد نماز را بشكند .\r\n\r\n","description":"","footnote":" ( 1 ) . توضيح المسائل ، اقتباس از مسألهء 883 .  ( 2 ) . استفتائات ، ج 1 ، ص 162 .  ( 3 ) . عروة الوثقى ، ج 1 ، ص 197 ، با توجه به حاشيهء امام قدس سره .  ( 4 ) . عروة الوثقى ، ج 1 ، ص 197 ، با توجه به حاشيهء امام قدس سره .  ( 5 ) . توضيح المسائل ، مسأله 1159 .  ( 6 ) . همان مدرك ، مسألهء 1160 . ","page_name":" 79 ","page_number":79},
  {"content":"\r\n\r\nاگر مشغول نماز است و در صورت به پايان رسيدن نماز خطر جانى يا مالى براى او يا كسانى كه حفظ جان يا مال آنها واجب است پيدا مىشود ، بايد نماز را بشكند .\r\nاگر در كشتى مشغول نماز شود و در بين نماز خطرى براى كشتى پيش آيد ، به طورى كه اگر نماز را به پايان ببرد ، خطر متوجه كشتى مىشود ، در اين صورت بايد نماز را بشكند . اگر ايستاده نماز خواندن ، از نظر اطلاعاتى موجب ضرر و زيان براى خود او يا ديگران خواهد شد در اين صورت بايد نشسته نماز بخواند و اگر نشسته نماز خواندن ، موجب لو رفتن و خطر جانى يا مالى مىشود بايد خوابيده نماز بخواند .\r\nدر نماز صبح يا مغرب و عشا كه بايد حمد و سوره را بلند بخواند ، اگر در محلى است كه بلند خواندن موجب لو رفتن مىشود بايد آهسته بخواند .\r\nاگر وقت نماز تنگ باشد ، انسان ناچار شود كه سوره را نخواند ، مثلًا بترسد كه اگر سوره را بخواند ، دزد يا درنده يا چيز ديگرى به او صدمه بزند ، نبايد سوره را بخواند و اگر در كارى عجله داشته باشد مىتواند سوره را نخواند . « 1 » \r\nدر تنگى وقت بايد تسبيحات اربعه را يك مرتبه بگويد . « 2 » \r\n\r\nنماز غوّاصان\r\nبرادرانى كه مشغول عمليات غواصى هستند ، بايد سعى كنند ، هنگام عمليات اگر وقت نماز داخل شده ، اوّل نماز را بجا آورند بعد مشغول كار شوند . اگر داخل شدن وقت نماز نزديك است ، در صورتى كه تأخير انداختن عمليات ضررى ندارد بهتر است صبر كنند تا وقت نماز داخل شود و بعد از خواندن نماز مشغول كار شوند .\r\nاگر تا وقت نماز فاصله زيادى است ، يا تأخير انداختن عمليات امكان ندارد ، در صورتى كه بعد از عمليات وقت براى خواندن نماز دارند بايد صبر كنند تا بعد از پايان عمليات نماز را بجا آورند .\r\nاگر تأخير عمليات امكان ندارد و در صورت مشغول شدن ، بايد تا پايان وقت نماز مشغول كار باشد و نمىتواند از دريا بيرون بيايد ، در اين صورت بايد همان حال غواصى نماز را بجا آورد .\r\nبا توجه به اين كه در حال غواصى نمىتواند شرايط عادى را داشته باشد ، نمازش اضطرارى\r\n\r\n","description":"","footnote":" ( 1 ) . توضيح المسائل ، مسأله 979 .  ( 2 ) . همان مدرك ، مسألهء 1006 . ","page_name":" 80 ","page_number":80},
  {"content":"\r\n\r\nخواهد بود . ولى احكام نماز مضطر اختصاص به غواصان ندارد ، بلكه براى افرادى كه در كشتى نيز زندگى مىكنند و حتى براى افرادى كه در خشكى زندگى مىكنند ، پيش مىآيد . بنابراين احكام نماز مضطر را بيان مىكنيم ، تا هر كس به اين مسائل مبتلا شد احكام آن را بداند . در بحث قبله ، مسألهء قبلهء اضطرارى بيان شد كه اگر نتوانست قبله را پيدا كند وظيفه‌اش چيست .\r\nس : اگر كسى نتواند طهارت كند و از روى ناتوانى ، نماز را با بدن و لباس نجس بخواند ، نماز با اين حالت اشكال دارد يا نه ؟\r\nج : در فرض عدم امكان تطهير و عدم امكان نماز در حال برهنگى ، نماز با همان حال صحيح است . « 1 » \r\nكسى كه مىخواهد نماز بخواند ، اگر براى پوشاندن خود حتى برگ درخت و علف نداشته باشد و احتمال ندهد كه تا آخر وقت چيزى پيدا كند كه خود را با آن بپوشاند ، در صورتى كه نامحرم او را مىبيند بايد نشسته نماز بخواند و عورت خود را با ران خود بپوشاند و اگر كسى او را نمىبيند ايستاده نماز بخواند و جلوى خود را با دست بپوشاند و در هر صورت ركوع و سجود را با اشاره انجام مىدهد و براى سجود ، سر را قدرى پايين‌تر مىآورد . « 2 » \r\nكسى كه غير از لباس نجس ، لباس ديگرى ندارد و وقت تنگ است يا احتمال نمىدهد كه لباس پاك پيدا كند ، اگر به واسطهء سرما يا عذر ديگر نمىتواند لباس را بيرون آورد بايد در همان لباس نماز بخواند و نمازش صحيح است ، و چنانچه بتواند لباس را بيرون آورد بايد نماز را به دستورى كه براى برهنگان گفته شد بجا آورد . « 3 »  لازم به ذكر است براى مردان پوشش لازم در نماز ، تنها پوشيدن عورتين است .\r\n\r\nقيام\r\nاگر در بين نماز از ايستادن عاجز شود ، بايد بنشيند و اگر از نشستن هم عاجز شود بايد بخوابد ولى تا بدنش آرام نگرفته بايد چيزى نخواند . « 4 » \r\n\r\n","description":"","footnote":" ( 1 ) . استفتائات ، ج 1 ، ص 137 .  ( 2 ) . توضيح المسائل ، مسألهء 797 .  ( 3 ) . همان مدرك ، اقتباس از مسأله 813 .  ( 4 ) . همان مدرك ، مسألهء 969 . ","page_name":" 81 ","page_number":81},
  {"content":"\r\n\r\nتا انسان مىتواند ايستاده نماز بخواند ، نبايد بنشيند ، مثلًا كسى كه در موقع ايستادن ، بدنش حركت مىكند يا مجبور است به چيزى تكيه دهد ، يا بدنش را كج كند ، يا خم شود يا پاها را بيشتر از معمول گشاد بگذارد ، بايد به هرطور كه مىتواند ايستاده نماز بخواند . ولى اگر به هيچ قسم حتى مثل حال ركوع هم نتواند بايستد ، بايد راست بنشيند و نشسته نماز بخواند . « 1 » \r\nكسى كه مىتواند بايستد اگر بترسد كه به واسطهء ايستادن مريض شود يا ضررى به او برسد ، مىتواند نشسته نماز بخواند و اگر از نشستن هم بترسد ، مىتواند خوابيده نماز بخواند . « 2 » \r\n\r\nركوع\r\nكسى كه نشسته ركوع مىكند ، بايد به قدرى خم شود كه صورتش مقابل زانوها برسد و بهتر است به قدرى خم شود كه صورت نزديك جاى سجده برسد . « 3 » \r\nكسى كه مىتواند ايستاده نماز بخواند اگر در حال ايستاده يا نشسته نتواند ركوع كند ، بايد ايستاده نماز بخواند و براى ركوع با سر اشاره كند و اگر نتواند اشاره كند ، بايد به نيت ركوع چشمها را ، هم بگذارد و ذكر آن را بگويد و به نيت برخاست از ركوع ، چشمها را باز كند و اگر از اين هم عاجز است بايد در قلب ، نيت ركوع كند و ذكر آن را بگويد . « 4 » \r\n\r\nسجده\r\nدر سجده بايد كف دست را بر زمين بگذارد ولى در حال ناچارى پشت دست هم مانعى ندارد ، و اگر پشت دست ممكن نباشد ، بايد مچ دست را بگذارد ، و چنانچه آن را هم نتواند ، بايد تا آرنج هر جا را كه مىتواند بر زمين بگذارد و اگر آن هم ممكن نيست ، گذاشتن بازو كافى است . « 5 » \r\nكسى كه مقدارى از شست پايش بريده ، بايد بقيّهء آن را به زمين بگذارد ، و اگر چيزى از آن نمانده يا اگر مانده خيلى كوتاه است بايد بقيّهء انگشتان را بگذارد و اگر هيچ انگشت ندارد ، بايد هر مقدارى از پا باقى مانده به زمين بگذارد . « 6 » \r\n\r\n","description":"","footnote":" ( 1 ) . همان مدرك ، مسألهء 970 .  ( 2 ) . توضيح المسائل ، مسأله 975 .  ( 3 ) . همان مدرك ، مسألهء 1027 .  ( 4 ) . همان مدرك ، مسألهء 1037 .  ( 5 ) . همان مدرك ، مسألهء 1061 .  ( 6 ) . همان مدرك ، مسألهء 1063 . ","page_name":" 82 ","page_number":82},
  {"content":"\r\n\r\nكسى كه هيچ نمىتواند خم شود بايد براى سجده بنشيند و با سر اشاره كند و اگر نتواند بايد با چشمها اشاره نمايد و در هر دو صورت احتياط واجب آن است كه اگر مىتواند به قدرى مهر را بلند كند كه پيشانى را بر آن بگذارد و اگر نمىتواند احتياط مستحب آن است كه مهر را بلند كند و به پيشانى بگذارد ، و اگر با سر يا چشمها هم نمىتواند اشاره كند ، بايد در قلب نيت سجده كند ، و بنابر احتياط واجب با دست و مانند آن ، براى سجده اشاره نمايد . « 1 » \r\nكسى كه نمىتواند بنشيند ، بايد ايستاده نيت سجده كند و چنانچه مىتواند ، براى جسده با سر اشاره كند و اگر نمىتواند با چشمها اشاره نمايد و اگر اين را هم نمىتواند ، در قلب نيت سجده كند ، و بنابر احتياط واجب با دست و مانند آن براى سجده اشاره نمايد . « 2 » \r\nاگر در بين نماز چيزى كه بر آن سجده مىكند ، گُم شود و چيزى كه سجده بر آن صحيح است نداشته باشد چنانچه وقت وسعت دارد ، بايد نماز را بشكند و اگر وقت تنگ است بايد به لباسش اگر از پنبه يا كتان است سجده كند و اگر از چيز ديگرى است بر همان چيز و اگر آن هم ممكن نيست ، بر پشت دست و اگر آن هم نشود ، به چيز معدنى مانند انگشتر عقيق سجده نمايد . « 3 » \r\n\r\nمسافت شرعى\r\nحد مسافت شرعى اين است كه مسافر 8 فرسخ مسافرت كند . چه اين مسافرت را مستقيم برود ، يا اين كه رفتن و برگشتن او هشت فرسخ شود به شرط آنكه رفتن از چهار فرسخ كمتر نباشد .\r\nكسانى كه شغلشان كار در دريا نيست بلكه براى سياحت در دريا سفر مىكنند ، اگر رفت و برگشت آنان هشت فرسخ شود بايد نماز را با شرايط ، شكسته بخوانند گرچه تمام سفر ، يك ساعت هم طول نكشد .\r\nكسانى كه شغل آنان كار در دريا نيست ، بلكه اتفاقاً براى سركشى به پايگاهها سفر كنند ، در صورتى كه سفر آنان هشت فرسخ باشد ، اگر در پايگاه اصلى خود قصد اقامت ده روزه كرده‌اند با اين سفر قصدشان شكسته مىشود .\r\n\r\n","description":"","footnote":" ( 1 ) . همان مدرك ، مسألهء 1063 .  ( 2 ) . توضيح المسائل ، 1069 .  ( 3 ) . همان مدرك ، مسألهء 1070 . ","page_name":" 83 ","page_number":83},
  {"content":"\r\n\r\nمسافرى كه قصد كرده ده روز يا بيشتر در محلّى بماند اگر بخواهد در بين اين مدت از آنجا خارج شود چند صورت دارد .\r\n1 . اگر به اندازهء مسافت شرعى از آنجا دور شود قصد اقامت او به هم مىخورد .\r\n2 . اگر كمتر از چهار فرسخ برود در صورتى كه از ابتدا قصد خارج شدن از محل را داشته يك بار در طول 10 روز و به مدّت حداكثر دو ساعت ، قصد اقامت را به هم نمىزند و بيشتر از آن قصد اقامت را به هم مىزند .\r\n3 . كمتر از چهار فرسخ برود اگر از ابتدا قصد خروج از محل را نداشته لكن بعد از خواندن يك نماز چهار ركعتى چنين تصميمى مىگيرد ، در اين صورت مىتواند هر چند مرتبه و هر چند ساعت از محل خارج شده و كمتر از چهار فرسخ مسافرت نمايد .\r\n4 . كمتر از چهار فرسخ برود لكن بعد از ماندن ده روز در محل در اين صورت نيز مىتواند هر چند مرتبه و هر چند ساعت از محل خارج شده و كمتر از چهار فرسخ مسافرت نمايد . « 1 » \r\nمعيار هشت فرسخ اين است كه در يك رفت و برگشت هشت فرسخ باشد ، ولى اگر كمتر از اين مقدار باشد و چندين مرتبه برود و برگردد ، اين مسافت شرعى نيست . « 2 » \r\nكسانى كه در دريا آموزش دريانوردى مىبينند ، اگر در يك سفر « چه به صورت مستقيم يا گشت زدن » كه از پايگاه خود حركت مىكنند تا برگشتن هشت فرسخ شود ، با شرايط ديگر نمازشان شكسته مىشود و قصد اقامت آنان در پايگاه به هم مىخورد ، و بايد مجدّداً قصد اقامت ده روز كنند و در غير اين صورت بايد نمازشان را در پايگاه نيز شكسته بخوانند .\r\nطى كردن مسافت شرعى لازم نيست در خشكى يا در سطح دريا باشد ، بلكه اگر اين مسافت را به وسيلهء زيردريايى و يا غواصى در دريا طى كنند ، باز هم احكام مسافر را خواهند داشت .\r\nكسانى كه در دريا آموزش مىبينند ، اگر اين مسافت را به وسيلهء هلىكوپتر « 3 »  و امثال آن طى كنند با توجه به شرايط ديگر احكام مسافر را دارند .\r\n\r\nحدّ ترخص\r\n\r\n","description":"","footnote":" ( 1 ) . اقتباس از مسائل 1338 و 1349 توضيح المسائل و استفتاءات ، ج 1 ، ص 226 و 231 .  ( 2 ) . تحرير ، ج 1 ، ص 248 .  ( 3 ) . استفتائات ، ج 1 ، ص 192 . ","page_name":" 84 ","page_number":84},
  {"content":"\r\n\r\nس : حدّ ترخص يعنى چه ؟ مسافت شرعى يعنى چه ؟ آيا با هم تفاوتى دارند ؟\r\nج : حد ترخّص يعنى نقطه‌اى كه در آنجا ديوارهاى شهر ديده نمىشود و اذان شهر « 1 »  شنيده نمىشود و مسافت شرعى يعنى هشت فرسخ شرعى كه مسافر مىپيمايد . « 2 » \r\nبنابراين حدّ ترخص در دريا ؛ يعنى آنقدر از اسكلهء بندر دور شوند كه بندر ديده نشود و صداى اذان شهر به گوش نرسد ، و اگر در دريا درنا و مستقر است آنقدر از ناور دور شود كه ناو ديده نشود و اگر اذانى در ناو گفته شود ، اذان شنيده نشود .\r\nمبدأ مسافت شرعى از خانه‌هاى آخر شهر حساب مىشود ، چه هنگام رفتن و چه در برگشتن ؛ يعنى در موقع رفتن بايد از آنجا هشت فرسخ را محاسبه كند و همچنين در برگشتن نيز به آنجا كه رسيد حكم سفر قطع مىشود . « 3 » \r\n\r\nمسافرت دريايى\r\n1 . كسانى كه از خدمهء كشتى محسوب مىشوند و كسانى كه در دريا سفر مىكنند كار كردن در كشتى شغل آنان است .\r\n2 . كسانى كه از خدمهء كشتى محسوب نمىشوند و كار كردن در دريا شغل آنان نيست .\r\n1 . كسانى كه كار كردن در دريا شغل آنهاست ، چه در تمام سال يا در مدتى از سال ، تا وقتى كه مشغول كار مىباشند ، بايد نمازشان را تمام بخوانند .\r\n2 . كسانى كه كار كردن در دريا شغل آنهاست ، چه براى خودشان كار كنند يا براى ديگرى بايد نمازشان را تمام بخوانند .\r\nنماز كسانى كه در 3 . كسانى كه كار كردن در دريا شغل آنهاست ، اگر ده روز در\r\n\r\n","description":"","footnote":" ( 1 ) . اذان معمولى ، نه اذانى كه به وسيله بلندگو يا مثل آن گفته مىشود .  ( 2 ) . استفتائات ، ج 1 ، ص 192 .  ( 3 ) . تحرير ، ج 1 ، ص 225 . ","page_name":" 85 ","page_number":85},
  {"content":"\r\n\r\nكشتى كار مىكنند يك جا بمانند ، در سفر اوّل كه بعد از ماندن مىروند ، حكم كارگر كشتى را ندارند و بايد با بقيّهء شرايط نمازشان را شكسته بخوانند .\r\n4 . كسانى كه كار كردن در دريا شغل آنهاست ، ولى مسافرتى مىكنند كه در آن سفر كارگر كشتى نيستند « مثل اين‌كه براى زيارت يا سياحت سفر كنند » با توجه به بقيّهء شرايط بايد نمازشان را شكسته بخوانند .\r\nكسى كه شغلش مسافرت است ، اگر چه براى بردن اثاثيّهء منزل خود مسافرت كند ، در غير سفر اوّل بايد نماز را تمام بخواند ، ولى در سفر اوّل اگرچه طول بكشد ، نمازش شكسته است . « 1 » \r\nسركشى در مقدار مسافت شرعى اگر شغلى شخصى به صورت دوره‌گردى باشد حكم راننده را دارد و نمازش تمام است و اگر به صورت دوره‌گردى نباشد مثل اين كه براى بازديد يك يا دو نقطه به مقصد برود و برگردد حكم ساير سفرها را دارد و نماز قصر است . در مقرّ هم در اين صورت بدون قصد اقامت نماز قصر است .\r\nكسى كه شغلش كار كردن در دريا نيست ، گرچه هر روز با كشتى يا قايق براى رفتن به محل كارش مسافت شرعى را طى كند با شرايط سفر بايد نمازش را شكسته بخواند . « 2 » \r\n\r\nاحكام روزهء دريانوردان\r\nكسانى كه كار كردن در كشتى شغل آنهاست ، و همچنين كسانى كه سركشى به مقرها و پايگاههاى مختلف دريائى در مقدار مسافت شرعى به صورت دوره‌گردى شغل آنها است ، همانطورى كه بايد نماز را تمام بخوانند ، روزه را نيز بايد بگيرند .\r\nكسانى كه كار كردن در كشتى شغلشان نيست ، در مواردى كه بايد نماز را تمام بخوانند بايد روزه بگيرند ، و در مواردى كه نمازشان شكسته است روزهء آنان صحيح نيست .\r\nكسانى كه كار كردن در كشتى شغل آنهاست ، اگر قبل از ظهر به مسافرت غير شغلى بروند تا\r\n\r\n","description":"","footnote":" ( 1 ) . توضيح المسائل ، اقتباس از شرط هفتم .  ( 2 ) . تحرير ، ج 1 ، ص 254 . ","page_name":" 86 ","page_number":86},
  {"content":"\r\n\r\nوقتى كه به حدّ ترخص نرسيده‌اند ، نمىتوانند روزهء خود را باطل كنند و اگر قبل از رسيدن به حد ترخص روزهء خود را باطل كنند ، بنابر احتياط واجب بايد كفاره هم بدهند . « 1 » \r\nكسانى كه كار كردن در كشتى شغلشان نيست ، اگر قبل از ظهر مسافرت كنند و مسافت شرعى را طى كنند و قبل از ظهر نيز به پايگاه اصلى برگردند ، اگر قصد دارند ده روز در پايگاه بمانند چنانچه در طول سفر كارى كه در روزه را باطل مىكند انجام نداده‌اند ، بايد آن روز را روزه بگيرند و اگر كارى كه روزه را باطل مىكند انجام داده‌اند روزهء آن روز بر آنان واجب نيست .\r\nكسى كه نمىداند روزهء مسافر باطل است اگر در سفر روزه بگيرد و در بين روز مسأله را بفهمد روزه‌اش باطل مىشود و اگر تا مغرب نفهمد روزه‌اش صحيح است . « 2 » \r\nاگر روزه‌دار عمداً تمام سر را در آب فرو برد ، اگر چه باقى بدن او از آب بيرون باشد ، بنابر احتياط واجب بايد قضاى آن روزه را بگيرد . ولى اگر تمام بدن را آب بگيرد و مقدارى از سر بيرون باشد ، روزه باطل نمىشود . « 3 » \r\nاگر شك كند كه تمام سر زير آب رفته يا نه روزه‌اش صحيح است . « 4 » \r\nاگر روزه‌دار بىاختيار در آب بيفتد و تمام سر او را آب بگيرد ، يا فراموش كند كه روزه است و سر در آب فرو برد ، روزهء او باطل نمىشود . « 5 » \r\nاگر فراموش كند كه روزه است و سر را در آب فرو برد ، يا ديگرى به زور سر او را در آب فرو برد ، چنانچه در زير آب يادش بيايد كه روزه است ، يا آن كس دست خود را بردارد ، بايد فوراً سر را بيرون آورد و چنانچه بيرون نياورد ، روزه‌اش باطل مىشود . « 6 » \r\nاگر فراموش كند كه روزه است و به نيت غسل سر را در آب فرو برد ، روزه و غسل او صحيح است . « 7 » \r\n\r\n","description":"","footnote":" ( 1 ) . تحرير ، ج 1 ، ص 295 .  ( 2 ) . توضيح المسائل ، مسأله 1719 .  ( 3 ) . همان مدرك ، مسألهء 1608 .  ( 4 ) . همان مدرك ، مسألهء 1610 .  ( 5 ) . توضيح المسائل ، مسألهء 1613 .  ( 6 ) . همان مدرك ، مسألهء 1615 .  ( 7 ) . همان مدرك ، مسألهء 1616 . ","page_name":" 87 ","page_number":87},
  {"content":"\r\n\r\nاگر براى آنكه كسى را از غرق شدن نجات دهد سر را در آب فرو برد ، اگر چه نجات دادن او واجب باشد ، روزه‌اش باطل مىشود . « 1 » \r\nس : اگر در ظرفى كه به سر چسبيده نيست سر را مانند غواصان بپوشاند - در ماه رمضان - و زير آب رود ، آيا موجب بطلان روزه مىشود ؟\r\nج : روزه باطل نمىشود . « 2 » \r\n\r\nاحكام غواصى در دريا و خمس آنچه استخراج مىشود\r\nيكى از موارد خمس ، جواهرى است كه در غواصى از دريا استخراج مىشود .\r\nجواهرى مانند لؤلؤ و مرجان و آنچه از جواهرات ديگر كه به‌طور متعارف به وسيلهء غواصى از دريا استخراج مىشود ، در صورتى كه قيمت آن بيشتر از يك دينار « 18 نخود طلا » باشد خمس آن واجب است . « 3 » \r\nچه جواهرات از يك نوع باشند ، مثل اين كه همه مرجان يا لؤلؤ باشند ، و يا اين‌كه از انواع متعدد باشند ، وقتى مبلغ آنها به يك دينار رسيد ، بايد خمس آن را بدهد . « 4 » \r\nجواهرات به دست آمده از دريا ، چه در يك دفعه استخراج شود يا در چند دفعه ، اگر قيمت آن به يك دينار برسد ، بايد خمس آن را بدهد . « 5 » \r\nاگر چند نفر به صورت شركت ، در استخراج جواهرات كار كنند ، اقوى اين است كه هرگاه نصيب هر يك به اين مبلغ رسيد ، بايد خمس آن را بپردازند . « 6 » \r\nاگر جواهرات را از دريا ، با وسايل جديد « بدون غواصى » استخراج كند ، بنابر احتياط واجب ، حكم جواهرات غواصى را دارد ؛ يعنى ، بعد از رسيدن به نصاب معين بايد خمس آن را پرداخت\r\n\r\n","description":"","footnote":" ( 1 ) . همان مدرك ، مسألهء 1618 .  ( 2 ) . استفتائات ، ج 1 ، ص 310 .  ( 3 ) . تحرير ، ج 1 ، ص 355 .  ( 4 ) . همان مدرك .  ( 5 ) . همان مدرك .  ( 6 ) . همان مدرك . ","page_name":" 88 ","page_number":88},
  {"content":"\r\n\r\nكند . « 1 » \r\nدر وجوب خمس جواهراتى كه به حد نصاب رسيده ، فرقى نيست كه از دريا به دست آيد ، يا از نهرهاى بزرگ در صورتى كه جواهرات در آنها به وجود آيد . « 2 » \r\nاگر با غواصى ، « عنبر » را از دريا استخراج كند ، حكم جواهراتى را دارد كه به وسيلهء غواصى از دريا بيرون آورده شوند ؛ يعنى اگر به حد نصاب برسد بايد خمس آن را بدهد . « 3 » \r\nدر غواصى جواهرات ، بعد از كسر كردن مخارج غواصى از جواهرات ، خمس به باقيمانده تعلق مىگيرد ، بلكه اقوى اين است كه بعد از كسر مخارج اگر به حد نصاب برسد خمس آن واجب است . « 4 » \r\nاگر جواهرات دريا ، خود به خود بر روى آب ظاهر شوند و يا در ساحل دريا ، يافت شوند ، و كسى كه شغل او غواصى و استخراج جواهرات درياست ، آن را از آب بگيرد ، اين نوع جواهرات داخل در منافع كسب است ؛ يعنى بعد از كسر مخارج ساليانه بايد خمس باقيماندهء آن را بدهد ، و در اين‌گونه جواهرات رسيدن به حدّ نصاب شرط نيست . « 5 » \r\nاگر جواهرات دريا ، خود به خود بر روى آب ظاهر شوند و يا در ساحل دريا يافت شوند ، اگر كسى كه آن را پيدا مىكند ، شغلش غواصى و استخراج جواهرات نيست بلكه اتفاقى به آن برخورد كرده است ، اين‌گونه جواهرات داخل در مطلق فايده است ، و احتياط مستحب آن است خمس آن داده شود . « 6 » \r\nاگر جواهراتى در دريا غرق شود ، و مالك آن ، از آن اعراض كرده باشد و غواصى آنها را بيرون آورد مالك آنها مىشود و احتياط واجب آن است كه حكم جواهرات استخراج شده به وسيلهء غواصى را دارد ؛ يعنى اگر به حدّ نصاب برسد پرداخت خمس آن واجب است . « 7 » \r\n\r\n","description":"","footnote":" ( 1 ) . همان مدرك .  ( 2 ) . همان مدرك .  ( 3 ) . همان مدرك .  ( 4 ) . همان مدرك .  ( 5 ) . تحرير ، ج 1 ، ص 355 .  ( 6 ) . همان مدرك .  ( 7 ) . همان مدرك . ","page_name":" 89 ","page_number":89},
  {"content":"\r\n\r\nاگر عنبر بر روى آب دريا ، يا در ساحل دريا ، يافت شود و كسى كه شغل او غواصى و استخراج جواهرات از درياست آن را بگيرد ، از منافع كسب محسوب مىشود ، يعنى بعد از كسر كردن مخارج ساليانه بايد خمس باقيمانده را بدهد . « 1 » \r\nاگر عنبر بر روى آب دريا ، يا در ساحل دريا ، يافت شود و كسى آن را بگيرد كه شغلش غواصى نيست ، بلكه اتفاقى به آن برخورد كند ، اين‌گونه عنبر ، داخل در مطلق فايده است كه احتياط مستحب پرداخت خمس آن است . « 2 » \r\nاگر كشتى در دريا واژگون شود و اجناس داخل آن به دريا بريزد و صاحبش از اين اجناس اعراض كد ، كسى كه اين اجناس را پيدا مىكند مىتواند آن را تملك كند و مالك آن مىشود ، چه اين اجناس را در دريا از روى آب بگيرند يا اين كه آب ، اين اجناس را به ساحل بياورد ، و در ساحل عده‌اى اين اجناس را تملك كنند .\r\nاگر چيزى از كسانى كه در كنار ساحل هستند ، به داخل دريا بيفتد و صاحب آن ، از آن اعراض كند ، كسى كه آن را پيدا مىكند چه در دريا و چه در ساحل آن بيابد ، مىتواند تملك كرده و مالك آن شود .\r\nاگر كسى مال شخصى را به دريا ، پرتاب كند و صاحب مال از آن اعراض كند ، شخصى كه مال را پرتاب كرده ضامن است ؛ ولى كسى كه اين مال را پيدا مىكند مالك آن خواهد بود ، چه در دريا و چه در ساحل .\r\nاگر مالى در كشتى جا بماند و صاحب آن ، از آن اعراض كند كسى كه آن را پيدا مىكند در صورت تملك مالك آن مىشود .\r\n\r\nمالكيت درياها و سواحل و جزاير آن « 3 » \r\nبا توجه به اين كه سواحل درياها جزء انفال محسوب مىشود ، مالكيت آنها در اختيار دولت اسلامى است .\r\n\r\n","description":"","footnote":" ( 1 ) . همان مدرك .  ( 2 ) . همان مدرك .  ( 3 ) . تحرير ، ج 1 ، ص 355 . ","page_name":" 90 ","page_number":90},
  {"content":"\r\n\r\nبا توجه به اين كه سواحل در اختيار دولت اسلامى است ، دولت مىتواند براى استفاده از سواحل درياها ، قوانين خاصى وضع كند . گرچه اين سواحل در محدوده بندها ، هم نباشد .\r\nدرياها نيز در اختيار دولت اسلامى است ولذا دولت براى استفاده از درياها مىتواند قوانين خاصى وضع كند . بنابراين اطاعت از قوانين دولتى در دريا و سواحل آن الزامى است .\r\nجزايرى كه جديداً پديدار شود يا مالك خاص نداشته باشد جزء انفال محسوب مىشود ، بنابراين مالكيت آنها در اختيار دولت اسلامى است .\r\nبا توجه به اين كه مالكيت اين گونه جزاير در اختيار دولت اسلامى است مىتواند براى استفاده از آنها قوانين خاصى مقرر كند .\r\n\r\nحيوانات حلال‌گوشت دريا\r\nاز ميان حيوانات دريايى ، تنها ماهى و برخى از پرندگان دريا ، خوردنى هستند و ساير انواع حيوانات دريايى ، حتى حيوانى كه شبيه حيوانات مصرفى خشكى است ، مانند گاو دريايى ، بنابر اقوى حرامند . « 1 » \r\nاز ميان ماهيان ، تنها ماهيانى كه در اصل داراى پولك ( فلس ) مىباشند ، خوردنى هستند ، هرچند كه پولكهاى آن ريخته و در اثر عوارض از بين رفته باشد . « 2 » \r\nهر نوع ماهى از هر رنگى كه داراى پولك باشد حلال است ، چه كوچك باشد و چه بزرگ . « 3 » \r\nميگو از اقسام ماهيان فلس‌دار به شمار مىآيد و خوردنش جايز است . « 4 » \r\nتخم ماهى تابع ماهى است . هر نوع ماهى كه خوردن آن حلال است ، تخم آن نيز حلال است ، هر چند كه بسيار صاف و هموار باشد و هر نوع ماهى كه خوردن آن حرام است ، تخم آن نيز حرام است ، هر چند كه ناهموار و خشن باشد . « 5 » \r\n\r\n","description":"","footnote":" ( 1 ) . تحرير ، ج 2 ، ص 155 .  ( 2 ) . همان مدرك .  ( 3 ) . همان مدرك .  ( 4 ) . همان مدرك .  ( 5 ) . تحرير ، ج 2 ، ص 156 . ","page_name":" 91 ","page_number":91},
  {"content":"\r\n\r\nبا توجه به اين كه پرندگان دريايى با بقيّهء پرندگان فرقى ندارند ، بنابراين معيار شناخت پرندگان حلال‌گوشت را بيان مىكنيم ، تا حلال بودن يا حرام بودن پرندگان دريايى روشن شود .\r\nحلال بودن و يا حرام بودن برخى از پرندگان در شريعت اسلام به اسم تصريح شده است .\r\nاز پرندگان حلال گوشت ، انواع كبوترها به هر رنگى كه باشند ، كبك ، مرغابى ، مرغ خانگى و انواع گنجشكها و . . . مىباشند . « 1 » \r\nاز پرندگان حرام گوشت ، خفاش ، طاووس و هر پرنده‌اى كه داراى چنگال است ، چه چنگالها به درّندگى آنها كمك كند ، يا نكند و احتياط واجب اجتناب كردن از انواع كلاغهاست . « 2 » \r\nساير پرندگانى كه در شرع به حلال بودن يا حرام بودن آنها به اسم تصريح نشده ، با علائم و نشانه‌هاى زير مىتوان به حلال بودن يا حرام بودن آنها پى برد .\r\n1 . هر پرنده‌اى كه هنگام پرواز ، بيشتر بالهاى خود را باز نگاه مىدارد و كمتر آن را به هم مىزند ، حرام‌گوشت است و هر پرنده‌اى كه بالهاى خود را هنگام پرواز بيشتر حركت مىدهد و كمتر آن را باز نگاه مىدارد ، حلال‌گوشت است .\r\nعلائم تشخيص 2 . هر پرنده‌اى كه داراى چينه‌دانا باشد « محل جمع شدن پرندگان حلال گوشت دانه و ساير غذاها ، هنگام فرو دادن » حلال گوشت مىباشد .\r\n3 . پرنده‌اى كه داراى سنگدان باشد . « محل جمع شدن سنگ‌ريزه‌هايى كه پرنده مىخورد » حلال‌گوشت است .\r\n4 . هر پرنده‌اى كه پشت پاى او داراى زايده‌اى مشابه انگشت باشد « مانند مرغ » حلال‌گوشت است . « 3 » \r\n\r\n","description":"","footnote":" ( 1 ) . همان مدرك .  ( 2 ) . همان مدرك ، ص 157 .  ( 3 ) . همان مدرك . ","page_name":" 92 ","page_number":92},
  {"content":"\r\n\r\nپرندگان دريا نيز ، از طريق همين نشانه‌ها ، شناخته مىشوند . هر پرنده‌اى كه يكى از اين نشانه‌ها را داشته باشد ، حلال‌گوشت است ، گرچه ماهى بخورد . « 1 » \r\nاگر پرنده‌اى در حال پرواز بود و نتوانست تشخيصى دهد كه آيا بيشتر ، بالهاى خود را حركت مىدهد ، يا بيشتر ، بالهاى خود را نگه مىدارد ، بايد به نشانه‌هاى ديگر رجوع كند و از طريق آن نشانه‌ها آن را شناسايى كند . « 2 » \r\nتخم پرندگان در حلال بودن و حرام بودن تابع خود پرندگان است ؛ يعنى هر پرنده‌اى كه حلال است تخم آن نيز حلال مىباشد و هر پرنده‌اى كه حرام است ، تخم آن نيز حرام است . « 3 » \r\n\r\nتذكيهء ماهى و احكام آن\r\nاگر ماهى فلس‌دار را زنده از آب بگيرند و بيرون آب جان دهد ، پاك و خوردن آن حلال است و چنانچه در آب بميرد پاك است ، ولى خوردن آن حرام مىباشد . و ماهى بىفلس را اگرچه زنده از آب بگيرند و بيرون آب جان دهد حرام است . « 4 » \r\nاگر ماهى از آب بيرون بيفتد ، يا موج آن را بيرون بيندازد ، يا آب فرو رود و ماهى در خشكى بماند ، چنانچه پيش از آنكه بميرد ، با دست يا به وسيلهء ديگر ، كسى آن را بگيرد ، بعد از جان دادن حلال است . « 5 » \r\nكسى كه ماهى را صيد مىكند ، لازم نيست مسلمان باشد و در موقع گرفتن ، نام خدا را ببرد .\r\nولى مسلمان بايد بداند كه آن را زنده گرفته‌اند و در خارج آب مرده است . « 6 » \r\nماهى مرده‌اى كه معلوم نيست آن را زنده از آب گرفته‌اند يا مرده ، چنانچه در دست مسلمان باشد ، حلال است و اگر در درست كافر باشد ، اگرچه بگويد آن را زنده گرفته‌ام حرام مىباشد . « 7 » \r\n\r\n","description":"","footnote":" ( 1 ) . تحرير ، ج 2 ، ص 157 .  ( 2 ) . همان مدرك ، ص 158 .  ( 3 ) . همان مدرك .  ( 4 ) . توضيح المسائل ، مسألهء 2615 .  ( 5 ) . همان مدرك ، مسألهء 2616 .  ( 6 ) . همان مدرك ، مسألهء 2617 .  ( 7 ) . توضيح المسائل ، مسألهء 2618 . ","page_name":" 93 ","page_number":93},
  {"content":"\r\n\r\nخوردن ماهى زنده اشكال ندارد . « 1 » \r\nاگر ماهى زنده را بريان كنند ، يا در بيرون آب پيش از جان دادن بكشند ، خوردن آن اشكال ندارد . « 2 » \r\nاگر ماهى از آب جهش كند و به عرشهء كشتى فرود آيد ، مادامى كه قبل از مردن آن را با دست نگيرند ، حلال نمىشود . « 3 » \r\nاگر ماهى از آب جهش كند و به عرشهء كشتى فرود آيد ، نه صاحب كشتى مالك آن است و نه سرنشينان و خدمهء كشتى ، بلكه هر كس آن را به قصد تملك بگيرد مالك آن مىشود . « 4 » \r\nاگر صاحب كشتى ، قصد ماهىگيرى داشته باشد و به همين منظور ، در شب وسيلهء روشنايى در كشتى به كار برد و چيى را به صدا درآورد « به خاطر اين كه ماهيان به كشتى درآيند » در اين صورت ، اگر ماهيان به كشتى جهش كنند ، چنين جهشى كه به اين وسيله صورت گرفته مثل اين است كه ماهى را زنده از آب درآورند . - يعنى چنين ماهى را گرچه كسى هم قبل از مردن نگيرد حلال است - و كسانى كه اين وسايل را كار گذاشته‌اند مالك آن هستند . « 5 » \r\nاگر تور ماهىگيرى را در آب بيندازد ، هرچه ماهى در تور واقع شود ، مالك آن است . حال اگر در حالى كه ماهى زنده است ، آن را از آب بيرون آورند حلال است . ولى اگر بعد از مردن ماهى ، آن را بيرون آورند حرام است . « 6 » \r\nاگر تور ماهىگيرى را را در آب بيندازد و بعد از بيرون آوردن تور ، تعدادى از ماهيان مرده باشند و نمىتواند ، اين ماهيان در آب مرده‌اند ، يا بيرون آب ، احتياط آن است كه از آنها اجتناب كنند . « 7 » \r\nاگر تور را از آب بيرون بياورد و ماهى زنده باشد ، بعد ماهى در حالى كه زنده است دو مرتبه در\r\n\r\n","description":"","footnote":" ( 1 ) . همان مدرك ، مسألهء 2619 .  ( 2 ) . همان مدرك ، مسألهء 2620 .  ( 3 ) . تحرير ، ج 2 ، ص 144 .  ( 4 ) . همان مدرك .  ( 5 ) . همان مدرك .  ( 6 ) . همان مدرك .  ( 7 ) . تحرير ، ج 2 ، ص 144 . ","page_name":" 94 ","page_number":94},
  {"content":"\r\n\r\nآب بيفتد و در آب بميرد ، اين ماهى حرام است . « 1 » \r\nاگر به وسيلهء سمّ ، يا وسيلهء ديگر ، قدرت حركت را از ماهى بگيرند و ماهى روى آب بماند ، اگر قبل از مردن آن را از آب بيرون بياورند حلال است . « 2 » \r\n\r\nبرخورد دو كشتى و احكام آن\r\nاگر دو كشتى برخورد كنند چند صورت دارد :\r\n\r\nصورت اوّل\r\nچنانچه دو كشتى با تعمّد كاپيتان و گردانندگان آن ، با هم برخورد كنند ؛ يعنى به قصد برخورد با هم ، به طرف يكديگر حركت كنند احكام عمد را دارد .\r\n\r\nصورت دوم\r\nدو كشتى بدون تعمّد - كاپيتان و گردانندگان براى برخورد - با هم ، برخورد كنند ، ولى برخورد دو كشتى به دست اينان ، اتفاق افتاده و يا اين كه برخورد دو كشتى به خاطر سهل‌انگارى اين دو اتفاق افتاده ، ولى در هر صورت چون قصد كشتن در بين نبوده ، شبه عمد محسوب مىشود . يا از اسباب موجب ضمان است . اين صورت چند حكم دارد :\r\n1 . هر يك از آنها بايد نصف خسارت وارده بر كشتى مقابل را بپردازد .\r\n2 . هر يك از آنها بايد نصف ديهء كاپيتان كشتى مقابل را در صورت تلف شدن آنها بپردازد .\r\n3 . هر يك از آنها بايد نصف خسارت اموال از بين رفته در كشتى مقابل را بپردازند .\r\n4 . هر يك از آنها ، بايد نصف ديهء تمام افرادى را كه در دو كشتى از بين رفته‌اند بپردازند .\r\n\r\nصورت سوم\r\nاين احكام در صورتى است كه كاپيتانها مالك كشتى باشند . امّا اگر كاپيتانها مالك كشتى نباشند ، مثل اين كه اجير يا غاصب باشند ، در اين صورت ، هر يك ضامن نصف خسارت وارده بر دو كشتى و آنچه در آن دو تلف شده است مىباشد ، و ضمان اين خسارت چه جانى باشد ، چه مالى ، در اموال خود اين افراد مىباشد .\r\n\r\n","description":"","footnote":" ( 1 ) . همان مدرك .  ( 2 ) . همان مدرك . ","page_name":" 95 ","page_number":95},
  {"content":"\r\n\r\n\r\nصورت چهارم\r\nاگر دو كشتى با هم برخورد كنند ، ولى كاپيتان يا گردانندگان در اين برخورد نقش نداشته باشند ، مثل اين كه بر اثر شدت طوفان اين برخورد انجام گيرد ، در اين صورت ، هيچ يك ضامن نخواهد بود .\r\n\r\nصورت پنجم\r\nاگر دو كشتى با هم برخورد كنند ، اما اين برخورد در نتيجه سهل‌انگارى يكى از دو طرف باشد ، همان كسى كه سهل‌انگارى كرده ضامن است نه طرف ديگر .\r\n\r\nصورت ششم\r\nاگر دو كشتى با هم برخورد كند ، در حالى كه يكى از آن دو ايستاده يا مثل ايستاده باشد ، در اين صورت نيز اگر صاحبان آن ، سهل‌انگارى نكرده باشند ضامن نخواهند بود . « 1 » \r\n\r\nحوادث داخل كشتى\r\nاگر در كشتى ، بين افراد برخوردى به وجود آيد كه منجر به خسارت جانى يا مالى شود ، و اختلاف ما بين دو طرف حل نشود در صورت وجود تشكيلات قضايى بايد مسأله را به دستگاه قضايى داخل كشتى ارجاع داد و اگر در داخل كشتى چنين تشكيلاتى وجود ندارد ، بايد صبر كنند تا كشتى به ساحل برسد و در محاكام قضايى مشروع مسأله بررسى شود .\r\nاگر از كسى كه صلاحيت براى شهادت دادن در محاكم را دارد ، دعوت كنند كه صحنهء حادثه را ببيند تا در دادگاه شهادت دهد . احوط وجوب تحمّل شهادت است . البته وجوب آن عينى نيست مگر اين كه غير از او كسى كه آن را تحمّل نمايد نباشد . « 2 » \r\nاگر از كسى كه صحنهء برخورد را ديده ، خواسته شود كه در دادگاه شهادت دهد ، واجب است كه برود و شهادت دهد . « 3 » \r\nشهادت دادن نيز واجب كفايى است ؛ يعنى ؛ اگر ديگرى باشد كه شهادت دهد ، بر او معيناً\r\n\r\n","description":"","footnote":" ( 1 ) . تحرير ، ج 2 ، ص 565 .  ( 2 ) . تحرير ، ج 2 ، ص 448 .  ( 3 ) . همان مدرك . ","page_name":" 96 ","page_number":96},
  {"content":"\r\n\r\nواجب نيست ، ولى اگر كسى نيست كه صلاحيت براى شهادت دادن داشته باشد ، بر او واجب است شهادت بدهد . « 1 » \r\n\r\nمسافرت به كشورها\r\nكشورهايى كه برادران به آن سفر مىكنند ، به دو قسم است :\r\n\r\n1 . كشورهاى اسلامى\r\nكشور اسلامى به كشورى گفته مىشود كه اكثريت جمعيت آن را مسلمانان تشكيل مىدهند .\r\nنوع حكومت در اين كشورها ، تأثير در اسلامى بودن كشور ندارد ، يعنى ، اگر اكثريت جمعيت آن كشور را مسلمانان تشكيل دادند ، اين كشور اسلامى است . چه حكومت آن اسلامى باشد ، يا غير اسلامى . حتى اگر حكومت آن ضد اسلام هم باشد ، باز كشور اسلامى است .\r\nوقتى كشورى اسلامى شد ، احكام خاصى دارد كه مقدارى از آنها بعداً ذكر مىشود . به تمام كسانى كه به شهادتين اقرار كنند ، مسلمان گفته مىشود ، مگر عده‌اى مثل خوارج و نواصب كه اينها گرچه خود را مسلمان مىدانند ولى احكام اسلام دربارهء آنها جارى نيست .\r\nاهل سنت از هر فرقه‌اى كه باشند - در صورتى كه دشمنى با امامان عليهم‌السلام نداشته باشند و به آنان ناسزا نگويند ، گرچه آنان را به عنوان امام قبول نداشته باشند - احكام اسلامى دربارهء آنان جارى مىشود ؛ يعنى پاك هستند و ذبيحهء آنان پاك است .\r\nدر واقع بايد گفت ، مرز اسلام و كفر ، عقايد و انديشه است . آنچه در اسلام موجب پيوند مسلمانان است ، فكر و انديشهء آنهاست ، نه ملّيت و نژاد و نه زبان و نه مرز جغرافيايى ، بنابراين مسلمان از هر نژاد ، قبيله و ملت و كشورى كه باشد ، مسلمان است و با بقيّهء مسلمانان در احكام اسلامى فرقى ندارد .\r\n\r\n2 . كشورهاى كفر\r\nكشور كفر به كشورى گفته مىشود كه اكثريت جمعيت آنجا را كافران تشكيل مىدهند . كافران دو قسم هستند :\r\n\r\n","description":"","footnote":" ( 1 ) . همان مدرك . ","page_name":" 97 ","page_number":97},
  {"content":"\r\n\r\n1 . اهل كتاب\r\n2 . مشركان\r\nاهل كتاب عبارتند از يهود و نصارى . زردشتىها هم در حكم اهل كتاب هستند .\r\nغير از يهود و نصارى و زردشتىها ديگر كفار مشرك به حساب مىآيد .\r\nآن عده از اهل كتاب كه با دولت اسلامى با شرايط خاص پيمان مىبندند - كه به آن شرايط ذمّه گفته مىشود - اهل ذمه يا كافر ذمى ناميده مىشوند . ديگر كفار چه از اهل كتاب و چه مشركان كافر حربى ناميده مىشوند و هر كدام از اينها احكام خاص خود را دارد كه در ضمن مباحث آينده روشن مىشود .\r\n\r\nسلام كردن به كافر\r\nسلام كردن مسلمان به كافر ذمى مكروه است و قول به حرمت مطابق احتياط است . « 1 » \r\nاگر كافى ذمى به مسلمان سلام كند ، سزاوار است در جواب تنها به كلمهء « عليك » اكتفا شود و جواب كامل دادن مكروه است ظاهراً . « 2 » \r\nاگر مسلمان مضطر شود كه به كافر ذمى سلام كند ، يا جواب سلام كافر ذمى را كامل بدهد ، جايز است و كراهت ندارد . « 3 » \r\nاما غير ذمّى احوط ترك سلام بر اوست مگر با اضطرار اگر چه اوجه جواز آن است البته با كراهت . و سزاوار اين است كه مسلمان در وقت ملاقات با ايشان بگويد : السلام على من اتّبعَ الهدى . « 4 » \r\n\r\nفعاليت كافران در كشورهاى اسلامى\r\nاهل كتاب و مانند آنان حق ندارند در كشورهاى اسلامى مراكز عبادى بنا كنند و در صورت ساختن چنين مراكزى ، بر حاكمان كشورهاى اسلامى اگر چه جائر باشند واجب است آن را\r\n\r\n","description":"","footnote":" ( 1 ) . تحرير ، ج 2 ، ص 503 .  ( 2 ) . همان مدرك ، ص 504 .  ( 3 ) . همان مدرك .  ( 4 ) . همان مدرك . ","page_name":" 98 ","page_number":98},
  {"content":"\r\n\r\nمنهدم كنند . « 1 » \r\nكافر ذمى حق ندارد ، در كشور اسلامى ، ساختمانى بسازد كه بلندتر از ساختمان مسلمانان باشد ؛ چه مسلمان مجاور راضى باشد چه راضى نباشد ، چه در شرايط ذمه شرط كرده باشند و چه شرط نكرده باشند . چون اين از احكام اسلام است نه از احكام عقد ذمه . « 2 » \r\nبدون اشكال دخول كفّار به مسجد الحرام جايز نيست - از اهل ذمّه باشند يا نه - و همچنين دخول به بقيه مساجد در صورتى كه هتك باشد بلكه مطلقا - بنا بر احوط اگر اقوى نباشد - جايز نيست . و مسلمانان حق ندارند چنين اجازه‌اى به آنها بدهند و اگر اجازه هم بدهند صحيح نيست . « 3 » \r\nجايز نيست كافران در مساجد توقف كنند ، يا از مساجد عبور كنند ، يا براى برداشتن چيزى داخل شوند . « 4 » \r\nاگر كافر ذمى در كشور اسلامى ، مرتكب كارى شود كه در اسلام حرام است و در دين آنان جايز است ، در صورتى كه مخفى باشد متعرض آنان نمىشوند . و اگر علنى اين كار را انجام دهند ، حكم اسلامى از حد يا تعزير بر كافر ذمى مجرم اجرا خواهد شد . « 5 » \r\nاگر كافر ذمى كارى انجام دهد كه نه در اسلام جايز است و نه در دين آنان ، در اين مورد ، عده‌اى مىگويند بايد او را تحويل هم مسلكان خودش بدهند ، تا حكم خودشان را بر او جارى كنند و لكن احتياط واجب آن است كه حكم اسلام را جارى كنند . و در اين صورت فرقى ميان ارتكاب جرم در خفا و آشكار نيست . « 6 » \r\nكافران حق ندارند در كشور اسلامى ، تبليغات مذهبى كنند و افكار و عقايد باطل خود را ترويج كنند و همچنين حق ندارند كتابهاى مذهبى خود را منتشر كنند و يا مسلمانان و فرزندان\r\n\r\n","description":"","footnote":" ( 1 ) . تحرير ، ج 2 ، ص 504 .  ( 2 ) . همان مدرك ، ص 505 .  ( 3 ) . همان مدرك .  ( 4 ) . همان مدرك .  ( 5 ) . همان مدرك ، ص 506 .  ( 6 ) . تحرير ، ج 2 ، ص 506 . ","page_name":" 99 ","page_number":99},
  {"content":"\r\n\r\nآنان را به مذهب خود دعوت كنند ، و اگر چنين كارى كنند تعزير مىشوند . « 1 » \r\nبر مسلمانان واجب است از كتب ضالّهء آنان دورى جويند و در صورت پيدا كردن ، آنها را از بين ببرند . « 2 » \r\n\r\nحفظ اسرار مسلمانان از كفار\r\nدادن هر گونه اطلاعاتى كه موجب شود كفار به مسلمانان ضربه بزنند حرام است و بر مسلمانان واجب است اسرار اسلام را از كفار حفظ كنند ؛\r\nمطرح كردن هر مطلبى كه موجب تضعيف اسلام يا توهين به اسلام شود ، حرام است . مطرح كردن مطالب درون گروهى « مطالبى كه مسلمانان در بين خود از گفتن آن هراسى ندارند ولى افتادن اين مطالب به دست كافران ممكن است به اسلام يا مسلمانان ضرر بزند » براى كافران ، حرام است .\r\nدادن هر گونه اطلاعات از كشورهاى اسلامى يا مسلمانان كه موجب تضعيف اسلام يا مسلمانان شود - در حال يا آينده - حرام است .\r\nدادن اطلاعات راجع به شخص مسلمان خاص ، به كافران در صورتى كه موجب ضرر يا تحقير يا تضعيف يا توهين به آن مسلمان شود حرام است .\r\nحفظ كردن اطلاعات كشورى ، از قبيل مسايل سياسى ، نظامى ، اقتصادى و اجتماعى از كافران واجب است . اگر چه اين مسايل در داخل كشور جزء اسرار محسوب نمىشود . ولى براى كافران مطالب مهم تلقى شود .\r\n\r\nداد و ستد با كفّار\r\nمعامله و تجارت با كافران ، اگر موجب ورشكستگى بازار مسلمانان شود حرام است و بر مسلمانان واجب است اين گونه تجارت را ترك كنند . « 3 » \r\nاگر روابط اقتصادى با كفار موجب تعطيل شدن منابع اقتصادى كشور يا ركود اقتصادى يا از\r\n\r\n","description":"","footnote":" ( 1 ) . همان مدرك ، ص 507 .  ( 2 ) . همان مدرك .  ( 3 ) . تحرير ، ج 1 ، ص 487 . ","page_name":" 100 ","page_number":100},
  {"content":"\r\n\r\nبين رفتن ثروت ملى كشور اسلامى شود حرام است . « 1 » \r\nهر گونه رابطه با كافر كه موجب سلطهء « اقتصادى يا سياسى يا نظامى و يا فرهنگى » آنان بر كشور اسلامى يا مسلمانان شود حرام است . « 2 » \r\nربا گرفتن مسلمان از كافر حربى اشكال ندارد . « 3 » \r\nاحتياط واجب آن است كه از دادن قرآن به كافر خوددارى كنند ، و اگر قرآن در دست اوست در صورت امكان از او بگيرند . « 4 » \r\n\r\nطهارت و نجاست كفار\r\nكافر يعنى كسى كه منكر خداست ، يا براى خدا شريك قرار مىدهد ، يا پيغمبرى حضرت خاتم الانبياء محمّد بن عبداللّه صلّى اللّه عليه آله و سلّم را قبول ندارد . نجس است و همچنين است اگر در يكى از اينها شك داشته باشد و نيز كسى كه ضرورى دين يعنى چيزى مثل نماز و روزه را كه مسلمانان جزء دين اسلام مىدانند منكر شود ، چنانچه بداند آن چيز ضرورى دين است و انكار آن چيز ، به انكار خدا يا توحيد يا نبوّت برگردد نجس مىباشد ، و اگر ضرورى دين بودن آن را نداند به طورى كه انكار آن ، به انكار خدا يا توحيد يا نبوّت برنگردد احتياطاً بايد از او اجتناب كرد گرچه لازم نيست . « 5 » \r\nاگر پدر و مادر و جد و جدّه بچهء نابالغ كافر باشند ، آن بچه هم نجس است و اگر يكى از اينها مسلمان باشد بچه پاك است . « 6 » \r\nكسى كه معلوم نيست مسلمان است يا نه پاك مىباشد . ولى احكام ديگر مسلمانان را ندارد مثلًا نمىتواند زن مسلمان بگيرد ، و نبايد در قبرستان مسلمانان دفن شود . « 7 » \r\n\r\n","description":"","footnote":" ( 1 ) . اقتباس از تحرير ، ج 1 ، ص 487 .  ( 2 ) . تحرير ، ج 1 ، ص 486 .  ( 3 ) . همان مدرك ، ص 539 .  ( 4 ) . توضيح المسائل ، مسأله 139 .  ( 5 ) . توضيح المسائل ، مسألهء 106 .  ( 6 ) . همان مدرك ، مسألهء 108 .  ( 7 ) . همان مدرك ، مسألهء 109 . ","page_name":" 101 ","page_number":101},
  {"content":"\r\n\r\nاگر مسلمانى به يكى از دوازده امام دشنام دهد ، يا با آنان دشمنى داشته باشد نجس است . « 1 » \r\nتمام بدن كافر حتى مو و ناخن و رطوبت‌هاى او نجس است . « 2 » \r\nدست دادن با كافر ، در صورتى كه دست كافر ، يا مسلمان مرطوب باشد ، موجب نجاست دست مسلمان مىشود .\r\n\r\nغذا خوردن با كافر\r\nاگر با كافر از يك ظرف غذايى كه مايع است استفاده كنند و بدن كافر به غذا برسد غذا نجس مىشود و خوردن آن حرام است .\r\nاگر با كافر سر يك ميز ، غذا بخورند ، در صورتى كه همهء وسايل آنان جدا باشد ، و تنها در يك جا نشسته‌اند اشكال ندارد . ولى اگر كافر از مشروبات الكلى استفاده مىكند ، نشستن سر سفره‌اى كه در آن از مشروبات الكلى استفاده مىشود حرام است ؛ چه استفاده كنندگان مسلمان باشند يا كافر .\r\n\r\nاستفاده كردن از وسايل كافر\r\nاستفاده كردن از وسايل شخصى كافر مثل حوله و ليوان با توجه به اين كه با رطوبت بدن كافر در تماس بوده ، در صورتى كه با رطوبت بدن مسلمان برخورد كند ، موجب نجاست بدن مسلمان مىشود ، مگر آن كه مسلمان آن را تطهير كند .\r\n\r\nچند استفتاء راجع به معاشرت با كفار\r\nس : اگر لباس را غير مسلمان شسته باشد ، ولى لباس در آفتاب خشك شده باشد ، آيا آن لباس پاك است ؟\r\nج : اگر با رطوبت دست كافر ملاقات كرده و تطهير نشده ، محكوم به نجاست است . « 3 » \r\nس : افراد مسلمانى كه هم لباس مسلمانان و هم لباس غير مسلمانان را اتو مىكنند ، آيا اتو كردن لباس ما به وسيلهء آنها اشكال دارد ؟\r\nج : اشكال ندارد . مگر در صورتى كه علم به ملاقات لباس ، با چيز نجسى با رطوبت ، پيدا كنيد\r\n\r\n","description":"","footnote":" ( 1 ) . همان مدرك ، مسألهء 110 .  ( 2 ) . همان مدرك ، مسألهء 107 .  ( 3 ) . استفتائات ، ج 1 ، ص 104 . ","page_name":" 102 ","page_number":102},
  {"content":"\r\n\r\nكه در اين صورت محكوم به نجاست است . « 1 » \r\nس : فرضاً در محيطى هستيم كه افرادى هستند كافر ، كه نجس مىباشند و هيچ اعتقادى نيز به نجس و پاكى ندارند . يا در جمعى از مسلمانان هستيم كه آشنا به احكام نيستند و يا رعايت پاكى و نجاست را نمىكنند ، در اينجا چه حكمى قابل اجراست ، آيا مىشود بنا به عرف مردم آنجا را پاك دانست ؟\r\nج : چيزى را كه شك در ملاقات آن با نجس داريد محكوم به طهارت است . « 2 » \r\n\r\nذبيحهء كافران\r\nبا توجه به اين كه يكى از شرايط تذكيه ، مسلمان بودن تذكيه كننده است ، بنابراين حيوانى كه به وسيله كافران كشته شده نجس و خوردن آن حرام است .\r\nس : آيا چرمى كه در كشور فرانسه به فروش مىرسد ( يا كفش چرمى و غيره ) از آنجا كه احتمال ورود ، از الجزاير را دارد پاك است و پوشيدن يا استفاده كردنش اشكال ندارد ؟\r\nج : در حكم ميته است . « 3 » \r\nس : آيا پوستهايى كه از خارج وارد مىشود و در ساختن كفش و امثال آن به كار مىرود پاك است يا نجس ؟\r\nج : پوستى كه از بلاد اسلامى وارد مىشود محكوم به طهارت است . مگر آنكه ثابت شود كه ذبح به طريق غير شرعى بوده و پوستى كه از بلاد غير اسلامى وارد مىشود محكوم به نجاست است مگر احراز شود كه ذبح به طريق شرعى بوده يا احتمال داده شود كه وارد كنندهء مسلمان ، احراز تذكيهء حيوان را نموده است و پوست را در دسترس مسلمين قرار داده است . « 4 » \r\nس : اشياء و چيزهايى كه از چرم حيوانات درست شده آيا نجس است ؟ و اگر دست تر به آنها بخورد دست نجس مىشود ؟ آيا پوست مار و اشيايى كه از پوست مار درست شده نجس است ؟\r\n\r\n","description":"","footnote":" ( 1 ) . همان مدرك .  ( 2 ) . همان مدرك ، ص 108 .  ( 3 ) . استفتائات ، ج 1 ، ص 97 .  ( 4 ) . همان مدرك . ","page_name":" 103 ","page_number":103},
  {"content":"\r\n\r\nج : اگر حيوان تذكيه شود چرم آن پاك است و پوست مار نجس نيست . « 1 » \r\n\r\nامر به معروف و نهى از منكر\r\nامر به معروف و نهى از منكر ، بايد با توجه به شرايط و مراتب آن انجام گيرد و بر اين اساس ، موارد و شرايط زمانى و مكانى در آن دخالت دارند .\r\nامر به معروف و نهى از منكر ، يك وظيفهء عمومى و گسترده در جامعهء اسلامى بايد باشد و اختصاص به قشر ، يا گروه خاصى ندارد . و همچنين در اين وظيفه زمان و مكان مخصوصى معتبر نيست .\r\nامر به معروف و نهى از منكر در واقع ، يك نظارت همگانى بر حسن اجراى قوانين در جامعه اسلامى است . اگر اين وظيفهء اسلامى از طرف تمام مسلمانان به نحو احسن اجرا شود ، جامعه داراى يك پليس خودى خواهد بود و در اين جامعه ، همه مأمور اجراى قانون خواهند بود .\r\nدر چنين جامعه‌اى تخلف بسيار كم است ، و در صورت مشاهدهء تخلف ، به زودى بر طرف خواهد شد . چون اين وظيفه ، اختصاص به مورد خاصى ندارد ، بلكه در تمام مراحل زندگى انسانى جارى است . از محيط خانواده گرفته تا محيط كار و فعاليت و در زمين ، دريا ، هواپيما ، كشتى و اتوبوس قابل اجراست .\r\nبا اجراى صحيح امر به معروف و نهى از منكر ، مىتوان جامعه را از فساد و تباهى نجات داد و مردم را به سعادت و راه راست هدايت كرد .\r\nارزش اين وظيفه بيش از آن است كه تذكر داده شد . چه اين كه در قرآن از اين وظيفهء اسلامى بسيار ياد شده و در روايات اسلامى از آن به عظمت ياد شده و اجرا نشدن اين وظيفه يكى از علل سقوط جامعهء اسلامى معرفى شده است .\r\nدربارهء ارزش ، امر به معروف و نهى از منكر ، به اين سخن حضرت على عليه السلام توجّه كنيد :\r\nوَ ما اعْمالُ الْبِرِّ كُلُّها وَ الْجَهادُ فى سَبيلِ اللَّهِ عِنْدَ الْامْرِ بِالْمَعْرُوفِ وَ النَّهْىِ عَنِ الْمُنْكَرِ الّا\r\n\r\n","description":"","footnote":" ( 1 ) . همان مدرك ، ص 98 . ","page_name":" 104 ","page_number":104},
  {"content":"\r\n\r\nكَنَفْثَةٍ فى بَحْرٍ لُجِّىٍّ . « 1 » \r\nتمام كارهاى خوب حتى جهاد در راه خدا در مقابل امر به معروف و نهى از منكر ، مانند قطره در مقابل درياى خروشان است .\r\nشايد مقصود حضرت عليه السلام اين باشد ، كه ارزش كارهاى خوب حتى جهاد در راه خدا وقتى در جامعه محفوظ مىماند كه امر به معروف و نهى از منكر در جامعه جريان داشته باشد و در صورت نبودن امر به معروف و نهى از منكر ، به مرور زمان ، اين كارها اثر خود را از دست خواهد داد و به صورت كارهاى بىخاصيت در خواهد آمد .\r\nگذشته از اين ، هر يك از كارهاى خوب را ملاحظه كنيد ، يك بخش از زندگى انسان را مورد توجّه قرار مىدهد . به عنوان مثال نماز ، روزه ، خمس و زكات و بقيّهء كارهاى خير هر يك شامل بخشى از كارهاى مردم مسلمان مىشود . حتى بعضى از احكام اختصاص به يك عدهء خاص دارد . مثل زكات كه اختصاص به افرادى دارد كه مال مورد زكات را دارند و شامل همه نمىشود .\r\nولى امر به معروف و نهى از منكر ، نه اختصاص به گروهى خاص دارد و نه در بخشى خاص از زندگى انسان جارى است بلكه براى تمام مردم و در تمام كارها قابل اجرا است .\r\nبا توجه به اين توضيح مختصر ، معناى كلام حضرت روشن مىشود ، كه تمام كارهاى خوب در مقابل ارزش امر به معروف و نهى از منكر ، مانند آب دهانى است ، در مقابل آب درياى پر تلاطم .\r\n\r\nسقوط جامعهء اسلامى\r\nامام رضا عليه السلام مىفرمايد :\r\nلَتَأْمُرُنَّ بِالْمَعْرُوفِ وَ لَتَنْهُنَّ عَنِ الْمُنْكَرِ اوْ لَيَسْتَعْمِلَنَّ عَلَيْكُمْ شِرارُكُمْ فَيَدْعُوا خِيارُكُمْ فَلا يُسْتَجابُ لَهُمْ . « 2 » \r\nبايد امر به معروف و نهى از منكر كنيد . در غير اين صورت ، افراد شرور شما ، بر شما مسلط شده و حكومت خواهند كرد و خوبان شما ، عليه آنان دعا مىكنند ، ولى اجابت نمىشود .\r\n\r\n","description":"","footnote":" ( 1 ) . نهج البلاغه ، فيض الاسلام ، موعظه 366 ، ص 1263 .  ( 2 ) . وسايل الشيعه ، ج 11 ، ص 394 ، روايت 4 . ","page_name":" 105 ","page_number":105},
  {"content":"\r\n\r\nكلام حضرت در صورت ترك كردن امر به معروف و نهى از منكر بسيار روشن است . چون ادارهء جامعه بدون حكومت امكان ندارد و از طرفى اگر مردم امر به معروف نكنند به مرور زمان مسؤولان حكومت از راه منحرف خواهند شد يا به طورى كلى ، افراد شرور قدرت را به دست خواهند گرفت ، در آن صورت افراد صالح به درگاه خداوند براى سركوبى و نابودى افراد شرور دعا مىكنند و اجابت نمىشود ؛ چون چنين وضعى ، با سهل انگارى و عدم انجام وظيفهء آنان به وجود آمده است .\r\n\r\nروش امر به معروف و نهى از منكر\r\nبا توجه به اهميت امر به معروف و نهى از منكر ، انجام آن نيز داراى اهميتى خاص خواهد بود .\r\nبنابراين براى انجام امر به معروف و نهى از منكر ، بايد از روش خاصى استفاده كرد تا موجب تنفر و انزجار مردم و بدبينى ديگران نسبت به اصل دين نگردد ؛ مخصوصاً در مقابل افرادى كه چندان روحيّهء مذهبى ندارند . حضرت امام قدس سره در روش امر به معروف و نهى از منكر چنين مىفرمايد : كسى كه امر به معروف و نهى از منكر مىكند شايسته است كه :\r\n1 . برخورد او با كسى كه گناه مرتكب شده ، همانند برخورد طبيب معالج مهربان ، با شخص مريض باشد .\r\n2 . همانند برخورد پدرى مهربان كه مصلحت فرزندش را ملاحظه مىكند ، با او برخورد نمايد .\r\n3 . اين برخورد را براى خيرخواهى شخص گناهكار و جامعه اسلامى انجام دهد .\r\n4 . براى رضاى خدا ، امر به معروف و نهى از منكر كند .\r\n5 . خودش را برتر از شخص گنهكار نداند . چه بسا شخص مرتكب اين گناه ، از جهات ديگرى پيش خدا بر او برترى داشته باشد . « 1 » \r\nيكى از مهمترين روش‌هاى امر به معروف و نهى از منكر ، شيوهء عملى است ؛ يعنى ، انسان طورى وظايف خود را انجام دهد كه ديگران از او بياموزند چگونه انجام وظيفه كنند .\r\nاين روش مؤثرتر است ؛ چون هرگز با شخص ، برخوردى انجام نگرفته تا او رنجيده شود ، يا در مقابل تذكر ، مقاومت نشان دهد .\r\nامر به معروف و نهى از منكر ، با شرايطى كه ذكر خواهد شد ، واجب است و ترك آن معصيت است ، و در مستحبات و مكروهات ، امر و نهى ، مستحب است . « 2 » \r\n\r\n","description":"","footnote":" ( 1 ) . تحرير ، ج 1 ، ص 481 .  ( 2 ) . توضيح المسائل ، مسأله 2786 . ","page_name":" 106 ","page_number":106},
  {"content":"\r\n\r\nامر به معروف و نهى از منكر ، واجب كفايى مىباشد و در صورتى كه بعضى از مكلفين قيام به آن مىكنند از ديگران ساقط است ، و اگر اقامهء معروف و جلوگيرى از منكر موقوف بر اجتماع جمعى از مكلّفين باشد ، واجب است اجتماع كنند . « 1 » \r\nاگر بعضى امر و نهى كنند و مؤثر نشود ، و بعض ديگر احتمال بدهند كه امر آنان يا نهى آنان مؤثر است واجب است امر و نهى كنند . « 2 » \r\nدر امر به معروف و نهى از منكر ، قصد قربت معتبر نيست ، بلكه مقصود اقامهء واجب و جلوگيرى از حرام است . « 3 » \r\n1 . كسى كه مىخواهد امر و نهى كند ، بداند كه آنچه شخصى مكلف بجا نمىآورد واجب است بجا آورد و آنچه بجا مىآورد بايد ترك كند و بر كسى كه معروف و منكر را نمىداند واجب نيست .\r\n2 . احتمال بدهد امر و نهى او تأثير مىكند پس اگر بداند اثر نمىكند واجب نيست .\r\nشرايط امر به معروف 3 . بداند شخص معصيت كار بنا دارد كه معصيت خود را تكرار كند ، پس و نهى از منكر اگر بداند يا گمان كند يا احتمال صحيح بدهد كه تكرار نمىكند واجب نيست .\r\n4 . آن كه در امر و نهى مفسده‌اى نباشد ، پس از بداند يا گمان كند كه اگر امر يا نهى كند ضرر جانى يا عرضى و آبرويى يا مالى قابل توجه به او مىرسد واجب نيست . بلكه اگر بترسد كه ضررى متوجه متعلقان او مىشود واجب نيست ، بلكه احتمال وقوع ضرر جانى يا عرضى و آبرويى يا مالى موجب حرج بر بعضى مؤمنين ، واجب نمىشود . بلكه در بسيارى از موارد حرام است . « 4 » \r\n\r\n","description":"","footnote":" ( 1 ) . همان مدرك ، مسألهء 2787 .  ( 2 ) . همان مدرك ، مسألهء 2788 .  ( 3 ) . همان مدرك ، مسألهء 2790 .  ( 4 ) . توضيح المسائل ، مسألهء 2791 . ","page_name":" 107 ","page_number":107},
  {"content":"\r\n\r\n\r\nچند استفتاء راجع به شرط دوّم\r\nس : در شرايط امروز وظيفهء ما نسبت به امر به معروف افرادى ناشناس كه نمىدانيم اثر دارد يا نه چيست ؟\r\nج : در فرض احتمال اثر ، و اجتماع ساير شرايط واجب است . « 1 » \r\nس : خواهشمند است نظر خود را راجع به رفت و آمد و ساير ارتباطات - گفتگو ، مصافحه ، صلهء رحم ، صرف غذاى آنان ، نماز خواند در منزل ايشان ، هديه دادن و گرفتن - با خانواده‌ها يا افرادى كه خصوصيات ذيل را دارند چگونه است : افرادى كه مخالف نظام جمهورى اسلامى هستند يا رعايت حجاب و اصول اسلامى - كلى يا جزيى - را نمىكنند يا وضع كسب و درآمدشان از نظر شرعى مشكوك و يا حرام و يا مخلوطى از حرام و حلال است ؟\r\nج : گفتگو و رفت و آمد با آنان اشكال ندارد ، به خصوص اگر موجب هدايت آنها شود ولى تصرف در اموال آنها در صورتى جايز است كه علم به وجود مال حرام در آنچه مورد تصرف است نباشد . « 2 » \r\nس : آيا انسان مىتواند از نظر شرعى با خويشاوندانى كه بىتقوا و بىنماز و ضد انقلاب‌اند از قبيل پدر ، مادر ، خواهر و غيره قطع رحم نمايند ؟\r\nج : قطع رحم جايز نيست ولى بايد آنها را با مراعات موازين ، امر به معروف و نهى از منكر نمايند . « 3 » \r\n\r\nامر به معروف و نهى از منكر در كشورهاى اسلامى\r\nدر كشورى كه مردم آن مسلمان هستند ، امر به معروف و نهى از منكر ، با توجه به شرايط و مراتب آن انجام مىگردد . ولى بايد توجه داشت كه در كشورهاى مسلمان نشين ، چون اكثريت اين مسلمانان را برادران اهل سنّت تشكيل مىدهند ، اگر شخص مرتكب خلافى شد ، بايد بداند كه آن عمل در مذهب آنان نيز حرام است ، تا بتواند امر به معروف و نهى از منكر كند و اگر آنان ، آن كار را جايز بدانند ، امر و نهى كردن واجب نيست .\r\nاگر اهل سنت كارى را حرام ندانند ، ولى در مذهب شيعه حرام باشد ، واجب نيست به آنان تذكر داد .\r\n\r\n","description":"","footnote":" ( 1 ) . استفتائات ، ج 1 ، ص 482 .  ( 2 ) . استفتائات ، ج 1 ، ص 482 .  ( 3 ) . همان مدرك . ","page_name":" 108 ","page_number":108},
  {"content":"\r\n\r\nاگر كارى در تمام مذاهب اسلامى واجب باشد ، مثل روزه گرفتن ، ولى مسلمانى كه در كشور ديگرى زندگى مىكند اين حكم را نداند ؛ يعنى نداند كه روزه واجب است ، بايد آن حكم را بيان كرد و امر به معروف و نهى از منكر كرد . همچنين است اگر كارى در تمام مذاهب حرام باشد ولى شخصى آن حكم را نداند .\r\nدر كشورهاى ديگر در برخورد با ديگران ، بايد توجه به قوانين و مقررات آن كشور نيز باشد كه مبادا افراد در تبليغ و ترويج اسلام به عنوان متخلفين از قوانين بين المللى معرفى شوند .\r\nاگر در كشتى عده‌اى از مسلمانان ديگر كشورها ، مشغول كار هستند ، يا مسافرند و از اهل سنت مىباشند ، اينان گرچه در كشور ايران هستند ، يا براى دولت اسلامى ايران كار مىكنند ، اگر مرتكب خلاف شرع شدند ، بايد با توجه به مذهب آنان مورد امر به معروف و نهى از منكر قرار گيرند .\r\n\r\nامر به معروف و نهى از منكر در كشورهاى غير اسلامى\r\nاگر در كشورى كه اكثريت مردم آن مسلمان نيستند ، در برخورد با شخصى كه مرتكب خلاف شرع شده ، اگر بدانيم اين شخص مسلمان و شيعه است ، با توجه به شرايط و مراتب امر به معروف و نهى از منكر ، بايد با او برخورد كرد .\r\nاگر در چنين كشورى بدانيم شخص مرتكب خلاف ، مسلمان است ، ولى از برادران اهل سنت است ، بايد او را با توجه به مذهبش ، امر به معروف و نهى از منكر كرد .\r\nاگر در چنين كشورى شخصى كه مرتكب خلاف شده كافر باشد ، امر به معروف و نهى از منكر واجب نيست ، گرچه دعوت او به اسلام با توجه به جوانب كار اشكال ندارد .\r\n\r\nدفاع از اسلام و مسلمانان\r\nاينكه امر به معروف و نهى از منكر نبايد ضرر داشته باشد ، حكمى كلّى نيست ، بلكه نسبت به موارد فرق دارد . در مواردى كه شارع راضى نيست به هيچ وجه اين كار تحقق پيدا كند ، امر به معروف و نهى از منكر واجب است و به ضرر آن توجه نمىشود . مثل اين كه جان يا ناموس عده‌اى از مسلمانان در معرض هجوم قرار بگيرد .\r\nاگر در جايى - چه در داخل و چه در خارج - براى نابودى اسلام فعاليت كنند ، بر همه واجب است به هر وسيله‌اى جلوى اين كار را بگيرند .\r\nاگر به اسلام تهاجم فرهنگى شود و ضروريات اسلام زير سؤال برود ، بر همه واجب است از اسلام دفاع كنند و در چنين موردى ضرر و زيان عذر محسوب نمىشود اگر براى نابودى آثار\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاسلام « مثل نابودى كعبه » قيام كنند بر همه واجب است از اين كار جلوگيرى كنند .\r\nاگر رسانه‌هاى گروهى چيزى بر ضد اسلام بنويسند يا منتشر كنند ، بر تمام مسلمانان - در همه جا - واجب است موضع‌گيرى كنند .\r\nاگر كارى كه بر خلاف اسلام است ، به اسم اسلام در جامعه مطرح شود « يا به عبارت ديگر بدعت در دين پيدا شود » بر همه كسانى كه قدرت دفاع كردن دارند واجب است از دين دفاع كنند ، چه اثر داشته باشد يا نداشته باشد .\r\nاگر سكوت مسلمانان در مقابل ظالمان موجب شود كه آنان جرأت پيدا كنند و بيشتر مرتكب حرام شوند ، واجب است موضع‌گيرى كنند . « 1 » \r\nبراى امر به معروف و نهى از منكر مراتبى است و جايز نيست با احتمال حاصل شدن مقصود از مرتبهء پايين به مراتب ديگر عمل شود . « 2 » \r\n1 . مرتبهء اوّل : با شخص معصيت كار طورى عمل شود كه بفهمد براى ارتكاب او به معصيت ، اين نحو عمل با او شده است . مثل اين كه از او رو برگرداند ، يا با چهرهء عبوس با او ملاقات كند ، يا ترك مراوده با او كند و از او اعراض كند به نحوى كه معلوم شود اين امور براى آن است كه او ترك معصيت كند . « 3 » \r\nمراتب امر به معروف 2 . مرتبهء دوم از امر به معروف و نهى از منكر ، امر و نهى به زبان است ، و نهى از منكر پس با احتمال تأثير و حصول شرايط گذشته ، واجب است اهل معصيت را نهى كنند و تارك واجب را امر كنند به آوردن واجب . « 4 » \r\n3 . مرتبهء سوم توسل به زور و جبر است ، پس اگر بداند يا اطمينان داشته باشد كه ترك منكر نمىكند ، يا واجب را بجا نمىآورد مگر با اعمال زور و جبر ، واجب است لكن بايد تجاوز از قدر لازم نكنند . « 5 » \r\n\r\n","description":"","footnote":" ( 1 ) . مسائل اين بخش با استفاده از تحرير ، ج 2 ، ص 472 و 473 .  ( 2 ) . توضيح المسائل ، مسألهء 2804 .  ( 3 ) . همان مدرك ، مسألهء 2805 .  ( 4 ) . همان مدرك ، مسألهء 2813 .  ( 5 ) . توضيح المسائل ، مسألهء 2818 . ","page_name":" 110 ","page_number":110},
  {"content":"\r\n\r\nجايز نيست براى جلوگيرى از معصيت ، ارتكاب معصيت مثل فحش و دروغ و اهانت ، مگر آنكه معصيت از چيزهايى باشد كه مورد اهتمام شارع مقدس باشد و راضى نباشد به آن به هيچ وجه ، مثل قتل نفس محترمه ، در اين صورت بايد جلوگيرى كند به هر نحو ، ممكن است . « 1 » \r\nاگر توقف داشته باشد ، جلوگيرى از معصيت ، بر كتك زدن و سخت گرفتن بر شخص معصيت كار ، و در مضيقه قرار دادن او ، جايز است . لكن لازم است مراعات شود كه زياده‌روى نشود و بهتر آنست كه در اين امر و نظير آن اجازه از مجتهد جامع الشرايط گرفته شود . « 2 » \r\nاگر جلوگيرى از منكرات و اقامهء واجبات موقوف باشد بر جرح و قتل ، جايز نيست مگر به اذن مجتهد جامع الشرايط با حصول شرايط آن . « 3 » \r\n\r\nنگاه كردن به زنان در كشورهاى ديگر\r\nدر مسافرت به كشورها و برخورد با زنان ، يا در كشتى ، احكام نگاه كردن به آنان مطرح است .\r\nاسلام در اين مورد بين زن مسلمان و غير مسلمان فرق مىگذارد .\r\nنگاه كردن به بدن و موى زن مسلمان در هر كجا و اهل هر كشورى كه باشد ، چه با قصد لذت و چه بدون قصد لذت حرام است .\r\nنگاه كردن به صورت و دستهاى زن مسلمان تا مچ اگر با قصد لذت باشد حرام است و احتياط اين كه بدون قصد لذّت هم نگاه نكنند . « 4 » \r\nاگر انسان بدون قصد لذت به بدن زنهاى كافر ، نگاه كند ، در صورتى كه نترسد به حرام بيفتد اشكال ندارد . و احتياط آن است كه تنها به مواضعى از بدن كه معمولًا نمىپوشانند اكتفا شود . « 5 » \r\n\r\nازدواج با كفار\r\nدر ازدواج كردن مسلمانان با كفار فرق است كه ازدواج كننده زن مسلمان باشد ، يا مرد مسلمان .\r\nازدواج كردن زن مسلمان يا كافر « چه از اهل كتاب باشد يا نباشد ، چه ذمى باشد ، يا نباشد »\r\n\r\n","description":"","footnote":" ( 1 ) . همان مدرك ، مسألهء 2816 .  ( 2 ) . همان مدرك ، مسألهء 2823 .  ( 3 ) . همان مدرك ، مسألهء 2824 .  ( 4 ) . تحرير ، ج 2 ، ص 243 ، حضرت امام ( ره ) در حاشيه عروه ، كتاب نكاح ، مسأله 31 ، جواز نظر بدون قصد لذّت و عدم خوف وقوع در حرام را بعيد ندانسته‌اند .  ( 5 ) . تحرير ، ج 2 ، ص 244 . ","page_name":" 111 ","page_number":111},
  {"content":"\r\n\r\nجايز نيست ، چه ازدواج دائم باشد و چه ازدواج موقّت . « 1 » \r\nازدواج كردن مرد مسلمان با زن كافرى كه يهودى و مسيحى نباشد جايز نيست . « 2 » \r\nازدواج كردن مرد مسلمان با زن يهودى و مسيحى ، اگر ازدواج دائم باشد بنابر احتياط واجب جايز نيست و اگر ازدواج موقت باشد ، اقوى جواز است . « 3 » \r\nلازم به تذكر است كه ازدواج مرد كافر با زن كافر ، در صورتى كه بر اساس مذهب خود آنان صحيح واقع شده باشد ، ازدواج صحيحى است و آثار ازدواج صحيح بر آن مترتب است ؛ به عنوان مثال فرزندى كه از اين زن و مرد متولد مىشود ، حلال زاده است و نمىشود ، نسبت زنازاده به او داد . « 4 » \r\n\r\n","description":"","footnote":" ( 1 ) . همان مدرك ، ص 285 .  ( 2 ) . همان مدرك .  ( 3 ) . همان مدرك .  ( 4 ) . به داستانى در اين مورد توجه كنيد :\r\nدوستيى كه بريده شد !\r\nشايد كسى گمان نمىبرد كه آن دوستى برده شود ، و آن دو رفيق كه هميشه ملازم يكديگر بودند ، روزى از هم جدا شوند . مردم يكى از آنها را ، بيش از آن اندازه كه به نام اصلى خودش بشناسند به نام دوست و رفيقش مىشناختند . معمولًا وقتى كه مىخواستند از او ياد كنند ، توجه به نام اصليش نداشتند و مىگفتند : « رفيق . . . »\r\nآرى او به نام « رفيق امام صادق ( ع ) » معروف شده بود ، ولى در آن روز كه مثل هميشه با يكديگر بودند ، و با هم داخل بازار كفشدوزها شدند ، آيا كسى گمان مىكرد كه پيش از آنكه آنها از بازار بيرون بيايند ، رشتهء دوستيشان براى هميشه بريده شود ؟ !\r\nدر آن روز او مانند هميشه همراه امام بود ، و با هم داخل بازار كفشدوزها شدند . غلام سياه پوستش هم در آن روز با او بود ، و از پشت سرش حركت مىكرد . در وسط بازار ، ناگهان به پشت سرش نگاه كرد و غلام را نديد . بعد از چند قدم ديگر ، دو مرتبه سر را به عقب برگرداند ، باز هم غلام را نديد . سومين بار به پشت سر نگاه كرد ، امّا هنوز هم از غلام - كه سرگرم تماشاى اطراف شده و از ارباب خود دور افتاده بود - خبرى نبود . براى مرتبهء چهارم كه سر خود را به عقب برگرداند ، غلام را ديد و با خشم به وى گفت :\r\n« مادر فلان ! كجا بودى ؟ »\r\nتا اين جمله از دهانش خارج شد ، امام صادق ( ع ) به علامت تعجب ، دست خود را بلند كرد و محكم به پيشانى خويش زد و فرمود :\r\n« سبحان اللّه ! به مادرش دشنام مىدهى ؟ به مادرش نسبت كار ناروا مىدهى ؟ ! من خيال مىكردم تو مردى با تقوا و پرهيزگارى ، معلومم شد در تو ، ورع و تقوايى وجود ندارد . »\r\n- « يابن رسول الله ، اين غلام اصلًا سندى است و مادرش هم از اهل سند است . خودت مىدانى كه آنها مسلمان نبودند تا من به او تهمت ناروا زده باشم . »\r\n- « مادرش كافر بوده كه بوده . هر قومى سنتى و قانونى در امر ازدواج دارند . وقتى طبق همان سنت و قانون رفتار كنند ، عملشان زنا نيست ، و فرزندانشان زنازاده محسوب نمىشوند . »\r\nامام بعد از اين بيان به او فرمود :\r\n« ديگر از من دور شو . »\r\nبعد از آن ، ديگر كسى نديد كه امام صادق ( ع ) با او راه برود ، تا مرگ بين آنها جدايى كامل انداخت ( داستان راستان ، ج 1 ، ص 158 ) . ","page_name":" 112 ","page_number":112},
  {"content":"\r\n\r\n\r\nاحكام شنا كردن\r\nشنا كردن گروهى بدون وجود نامحرم .\r\nشنا كردن در دريا ، بدون وجود نامحرم ، اشكال ندارد . ولى احكام ديگرى پيش مىآيد كه بايد آنها را رعايت كرد .\r\nواجب است انسان عورت خود را از كسانى كه مكلّف هستند ، اگر چه مثل خواهر و مادر با او محرم باشند بپوشاند . « 1 » \r\nهمچنين واجب است عورت خود را از ديوانهء مميز ، و بچه‌هاى مميز ، كه خوب و بد را مىفهمند بپوشاند . ولى زن و شوهر لازم نيست عورت خود را از يكديگر بپوشانند . « 2 » \r\nنگاه كردن به عورت ديگران ، در حال شنا حرام است . حتى اگر در داخل آب باشد .\r\nمستحب است انسان در هر حال از ناف تا زانو را بپوشاند . « 3 » \r\nنگاه كردن مرد ، به بدن مرد ديگر ، با قصد لذت حرام است . « 4 » \r\n\r\nشنا كردن خانوادگى\r\nشنا كردن زن و شوهر در دريا ، در صورتى كه نامحرم آنها را نبيند اشكال ندارد .\r\nاگر يك خانواده به صورت دسته جمعى بخواهند شنا كنند و غير از خود آنها كه با هم محرم هستند ، كسى ديگر نيست كه آنها را ببيند ، گرچه از جهت نامحرم بودن - با توجه به مسايل زير اشكال ندارد - ولى از جهت اخلاقى درست نيست .\r\n\r\n","description":"","footnote":" ( 1 ) . تحرير ، ج 1 ، ص 17 .  ( 2 ) . همان مدرك .  ( 3 ) . همان مدرك .  ( 4 ) . توضيح المسائل ، مسألهء 2438 . ","page_name":" 113 ","page_number":113},
  {"content":"\r\n\r\nنگاه كردن پدر و مادر به عورت فرزندان خود - چه دختر باشند يا پسر - چنانچه مميّز باشند حرام است .\r\nنگاه كردن پدر و مادر به بدن فرزندان خود - چه دختر باشند يا پسر - اگر با قصد لذت باشد حرام است و اگر بدون قصد لذت باشد اشكال ندارد .\r\nنگاه كردن فرزندان - چه دختر و چه پسر - به عورت پدر و مادر خود ، چه با قصد لذت باشد يا بدون قصد لذت ، حرام است .\r\nنگاه كردن فرزندان - چه دختر و چه پسر - به بدن پدر و مادر خود ، اگر با قصد لذت باشد حرام است و اگر بدون قصد لذت باشد اشكال ندارد .\r\nنگاه كردن برادر ، به عورت خواهر خود و بر عكس چه با قصد لذت و چه بدون قصد لذت ، حرام است .\r\nنگاه كردن برادر به بدن خواهر و بر عكس اگر با قصد لذت باشد حرام است و اگر بدون قصد لذت باشد اشكال ندارد .\r\nبنابراين در شنا كردن و هرگونه برخورد خانوادگى اين احكام مطرح است . و با رعايت اين احكام و دور بودن از ديد نامحرم - از اين جهت - اشكال ندارد .\r\nولى چون اين گونه برخورد كردن در خانواده تبعات فاسدى از نظر اخلاقى - مثل بلوغ زودرس و غيره - دارد كار درستى نيست .\r\n\r\nشنا كردن زنان در دريا\r\nشنا كردن زنان در دريا با توجه به مسايل زير در صورتى كه نامحرم آنان را نبيند و عفت اجتماعى آسيب نخورد ، اشكال ندارد .\r\nنگاه كردن زن به عورت زن ديگر چه با قصد لذت باشد ، چه بدون قصد لذت حرام است .\r\nنگاه كردن زن به بدن زن ديگر ، اگر با قصد لذت باشد حرام است . و اگر بدون قصد لذت باشد اشكال ندارد .\r\n\r\nنجات غريق\r\nاگر انسان ببيند ، مسلمانى در دريا در حال غرق شدن است ، در صورتى كه بتواند او را نجات دهد ، واجب است ، او را نجات دهد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاگر به تنهايى نتواند او را نجات دهد ، ولى با كمك ديگران بتواند وى را نجات دهد بر همهء آنها واجب است او را نجات دهند .\r\nاگر نتواند او را نجات دهد ، ولى مىتواند به كسى اطلاع دهد ، تا او اقدام كند ، واجب است اطلاع دهد .\r\n\r\nحفظ بهداشت و نظافت دريا\r\nدريا يكى از نعمتها و هداياى خدا و منبعى از منابع ثروت ملى است و همهء مردم در آن سهم دارند . بنابراين وظيفهء همگان است كه در حفظ بهداشت و نظافت آن سعى و كوشش كنند ، تا بهتر بتوان از آن استفاده كرد .\r\nاگر كسى با ريختن زباله در آب - چه زبالهء معمولى و چه زبالهء صنعتى - موجب ضرر و زيان شود ضامن خواهد بود .\r\nبا توجه به اين كه سواحل دريا در اختيار دولت است ، ريختن هر گونه زباله بدون اجازهء مسؤولين جايز نيست .\r\nحفظ بهداشت و نظافت سواحل دريا ، گذشته از مسايل اقتصادى ، از جهت بهداشت ، مسأله‌اى حياتى و ضرورى است .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nمنابع\r\n1 . استفتاآت از محضر امام قدس سرّه ، ج 1 ، ناشر ، دفتر انتشارات اسلامى .\r\n2 . اصول كافى ، دار الكتب الاسلاميه ، تهران .\r\n3 . بحار الانوار ، چاپ ايران ، ج 95 ، 60 ، 76 ، 70 ، 59 .\r\n4 . تحرير الوسيله ، ناشر ، مطبعة الاداب ، النجف الاشرف .\r\n5 . تفسير الميزان ، علّامه سيد محمدحسين طباطبايى ، مؤسسه الاعلمى للمطبوعات ، بيروت .\r\n6 . تفسير نمونه ، جمعى از دانشمندان ، دار الكتب الاسلاميه .\r\n7 . تفسير مجمع البيان ، طبرسى ، دار مكتبة الحياة ، بيروت .\r\n8 . تفسير نور الثقلين ، عبدعلى بن جمعه حويزى ، تصحيح سيد هاشم رسولى محلاتى ، المطبعة العلميه ، قم .\r\n9 . تهذيب الاحكام ، دار الكتب الاسلاميه ، تهران .\r\n10 . توضيح المسائل حضرت امام قدس سرّه ، ناشر ، مركز نشر فرهنگى رجا .\r\n11 . توضيح المسائل حضرت امام قدس سرّه ، ناشر ، بنياد پژوهشهاى استان قدس رضوى .\r\n12 . حياة الحيوان الكبرى ، چاپ بيروت ، ج 2 .\r\n13 . سنن ابن ماجه ، ج 2 .\r\n14 . سنن ابى داود ، ج 3 .\r\n15 . سوگندهاى قرآن ، ابوالقاسم رزاقى ، انتشارات توحيد ، قم ، 1361 .\r\n16 . صحيفه علويه ، ترجمه سيد هاشم رسولى .\r\n17 . صحيفه سجاديه ، به خط احمد نجفى زنجانى .\r\n18 . عروة الوثقى ، ناشر المكتبة الاسلاميه .\r\n19 . قرآن مجيد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n20 . قصص قرآن ، ترجمه و اقتباس سيد محمد باقر موسوى و على اكبر غفارى ، كتابفروشى صدوق ، تهران .\r\n21 . قصص قرآن ، صدرالدين بلاغى ، انتشارات امير كبير ، 1359 .\r\n22 . قصص قرآن و تاريخ پيامبران ، سيد محمد صحفى ، كتابفروشى علمى ، قم ، 1349 .\r\n23 . قصه‌هاى قرآن ، محمد احمد جاد المولى و ديگران ، ترجمه مصطفى زمانى ، نشر اخوت .\r\n24 . كنز العمّال ، چاپ هند ، ج 4 .\r\n25 . مفاتيح الجنان ، دعاى جوشن كبير و عشرات .\r\n26 . نهج البلاغه ، سيد رضى ، ترجمه و شرح فشرده زير نظر استاد ناصر مكارم شيرازى .\r\n27 . نهج البلاغه ، سيد رضى ، ترجمه فيض الاسلام .\r\n28 . وسايل الشيعه ، شيخ حرّ عاملى ، دار احياء التراث العربى ، بيروت .\r\n\r\n\r\n","description":"","footnote":"","page_name":" 117 ","page_number":117}
  ]