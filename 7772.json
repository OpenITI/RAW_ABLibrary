[
  {"content":"\r\n\r\nبسم الله الرحمن الرحيم\r\nولا حول ولا قوة الا بالله العلي العظيم\r\nوصل الله على محمد واله الطيبين الطاهرين\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nترجمه\r\nمقتل الامام امير المؤمنين\r\nعلي بن ابى طالب\r\nتأليف\r\nابى بكر عبدالله بن محمد بن عبيد المعروف\r\nبابن ابى الدنيا\r\n208 - 281\r\nترجمه\r\nدكتر محمود مهدوى دامغانى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nابن ابى الدنيا ، عبدالله بن محمد ، 208 - 281 ق .\r\n[ مقتل الامام امير المؤمنين على بن أبي طالب ، فارسي 
  ]\r\nترجمه مقتل امام امير المؤمنين علي بن أبي طالب / تأليف ابوبكر عبدالله بن محمد بن عبيد معروف به ابن ابى الدنيا ، ترجمه وپاره يي از حواشى محمود مهدوى دامغانى ، [ براى 
  ] مؤسه پژوهش ومطالعات عاشورا - گروه معارف اسلامى . _ مشهد : تاسوعا ، 1379 .\r\n152 ص . _ ( تاريخ ، 3 )\r\n7600 ريال . 5 - 08 - 5749 - 964 ISBN\r\nفهرست نويسى بر اساس اطلاعات فيپا .\r\nكتابنامه به صورت زير نويس .\r\n1 . على بن ابي طالب 7 ، امام اول ، 23 قبل از هجرت - 40 ق . الف . مهدوى دامغاني ، محمود ، 1315 - ، مترجم . ب . مؤسسه پژوهش ومطالعات عاشورا گروه معارف اسلامى . ج . عنوان .\r\n7049 م 23 الف 37 bp\r\n951 / 297\r\n1379\r\nكتابخانه ملى ايران\r\n19214 - 79 م\r\nاين كتابخانه با استفاده از تسهيلات حمايتى وزارت فرهنگ و ارشاد اسلامى منتشر شده است .\r\nمؤسسه پژوهش مطالعات عاشورا\r\nترجمه مقتل امام امير المؤمنين على بن ابي طالب عليه السلام\r\nتأليف : ابوبكر عبدالله بن محمد بن عبيد معروف بن ابن ابى الدنيا\r\nترجمه : دكتر محمود مهدوى دامغانى\r\nمؤسسه پژوهش ومطالعات عاشورا - گروه معارف اسلامى\r\nناشر : انتشارات تاسوعا\r\nحروفچينى وصفحه آرايى : حسن هاشمى\r\nليتو گرافى وچاپ : الهادى قم\r\nتاريخ ونوبت چاپ : بهار 1379 چاپ اول\r\nتعداد : 3000 نسخه\r\nبها : 7600 ريال\r\n* كليه حقوق محفوظ است *\r\nمشهد مقدس . صندوق پستى 534 - 91735 . موسسه پژوهش ومطالعات عاشورا ( غير انتفاعى )\r\nتلفن وفاكس : 821912\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nاين كتاب را به آستان مقدس تو تقديم مى داريم ،\r\nاى اميد دلهاى سوخته ،\r\nو اى روشنائى جانهاى معرفت آموخته ،\r\nاى آنكه در مقدمت عدل مى شكوفد و ستم مى ميرد ،\r\nعشق مى رويد و تنگدلى مى پژمرد .\r\nتقديم به تو اى سرور جان و جهان يا ابا صالح المهدى .\r\nمؤسسه پژوهش و مطالعات عاشورا\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n% \r\nفهرست مطالب\r\n* مقدّمه مترجم 9 شرح حال 12 كتابها و آثار ابن ابى الدنيا 16 ابن ابى الدنيا در آثار خاورشناسان 20 مقتل امير المؤمنين 23 * آغاز متن 31 رايزنى ابن ملجم همراه دو تن ديگر براى غافلگيرى 38 وصيت امير المؤمنان على بن ابى طالب عليه السّلام 66 رحلت امير مؤمنان على بن ابى طالب عليه السّلام 82 ميزان سنّ امير مؤمنان على بن ابى طالب عليه السّلام 85 سيماى امير مؤمنان على بن ابى طالب عليه السّلام 88 مژده دادن رسول خدا صلّى اللّه عليه و آله على عليه السّلام را به بهشت 90 آنچه در باره چهره و قامت آن حضرت آمده است 92\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nغسل و كفن كردن و نماز گزاردن بر پيكر و به خاك سپارى امير مؤمنان على بن ابى طالب عليه السّلام 94 جاى به خاك سپارى على عليه السّلام 96 سرانجام ابن ملجم و كشتن او 101 مويه‌گرىها و ستايش‌ها 120 اعتراف ستيزگران و دشمنان به برترى على عليه السّلام 124 آيت كردگار كه هنگام شهادت امير المؤمنين على عليه السّلام در آفاق آشكار شد 133 فرزندان امير المؤمنين على عليه السّلام 135 اجازه خواستن على عليه السّلام از حضرت ختمى مرتبت صلّى اللّه عليه و آله كه نام و كنيه ايشان را بر پسر خود نهد 137 بازگشت به سخن زبير بن بكّار 139\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدّمه مترجم\r\nبسم اللّه الرّحمن الرّحيم و الصلاة و السّلام على خير خلقه محمّد و آله الطاهرين فاجعه شهادت حضرت امير مؤمنان على عليه السّلام كه به گفته پسر بزرگوارش حضرت سيد الشهداء عليه السّلام پس از رحلت حضرت ختمى مرتبت بزرگترين سوگ اسلام است « 1 » از سوى پيامبر بزرگوار در حد تواتر بازگو شده بود و سى و چند سال پيش از آنكه ظلم و ظلمت به هم آميزد و خون آفتاب ولايت را بر زمين ريزد پيش‌بينى شده بود و به اصطلاح از دلايل و اعلام نبوت بود « 2 » ، خود على عليه السّلام در آن شب تاريك كه وعده وصل را نزديك ديده بود و شعله عشق در وجودش تيزتر شده بود به فرزندان گرامى و برخى از ياران راستين خود مىگفت :\r\n« دروغ نمىگويم و به من دروغ نگفته‌اند كه امشب شب وصل است و مرا وعده ديدار داده‌اند » « 3 »\r\n\r\n\r\n","description":"","footnote":"\r\n( 1 ) . لطفا به حديث شماره 91 همين كتاب مراجعه فرماييد .\r\n( 2 ) . براى آگهى بيشتر در اين باره به صفحات 57 / 68 ج 3 كتاب بسيار سودمند فضائل الخمسه مراجعه شود كه از دهها كتاب مرجع نقل شده است .\r\n( 3 ) . به ص 80 الصواعق المحرقه ابن حجر هيثمى و ص 8 ارشاد مفيد مراجعه شود .\r\n","page_name":" 9 ","page_number":9},
  {"content":"\r\n\r\nشگفتا كه برخى از دشمنان و كينه‌توزان على عليه السّلام هم پيش‌بينى مىكردند كه شدت دادگرى او خونش را بر زمين خواهد ريخت .\r\nاز همان هنگام كه اين فاجعه بزرگ اتفاق افتاد شيفتگان على عليه السّلام در آن باره كتاب‌ها و رساله‌هايى نوشته‌اند كه پيشگام ايشان اصبغ بن نباته است ، اصبغ از ياران ويژه امير مؤمنان بوده است و روزگارى دراز پس از رحلت على عليه السّلام زنده مانده است ، عهد مالك اشتر و وصيت امير مؤمنان را به پسرش محمد بن حنفيه روايت كرده است ، شيخ طوسى نوشته است كه كتاب مقتل الحسين عليه السّلام را هم ابو بكر قطان دورى از او دانسته و روايت كرده است « 1 » ، در نيمه اول قرن دوّم جابر بن يزيد جعفى كه از ياران و شاگردان حضرت باقر و صادق بوده و به سال يكصد و بيست و هشت در گذشته است « مقتل امير المؤمنين عليه السّلام » را تأليف كرده است ، ابو العباس نجاشى در كتاب رجال خود ضمن بر شمردن آثار جابر بن يزيد جعفى اين كتاب را معرفى كرده است و به نظر مىرسد كه كتب او مورد استفاده محمد بن زكريا غلّابى در تأليف مقتل امير المؤمنين بوده است « 2 » .\r\nابراهيم بن غياث تميمى هم كه از ويژگان و پيوستگان به امام صادق عليه السّلام بوده و حدود سال يكصد و چهل و هشت هجرى قمرى درگذشته است كتابى با نام مقتل امير المؤمنين عليه السّلام فراهم آورده است كه شيخ طوسى و عمر رضا\r\n\r\n\r\n","description":"","footnote":"\r\n( 1 ) . محقق گرامى متن اين كتاب بدون آنكه نشانى دقيقى مرقوم فرمايند نوشته‌اند كه اصبغ بن نباته كتابى مستقل در موضوع مقتل امير مؤمنان فراهم آورده است ولى در منابعى كه ياد كرده‌اند نام اين كتاب را نديدم ، اين بنده در نوشتن اين مقدمه از مقدمه محقق گرامى بسيار بهره برده‌ام .\r\n( 2 ) . به ص 128 ، ذيل شماره 332 رجال نجاشى ، چاپ جامعه مدرسان قم مراجعه فرماييد .\r\n","page_name":" 10 ","page_number":10},
  {"content":"\r\n\r\nكحاله از آن نام برده‌اند . « 1 »\r\nدر همان قرن دوم ابو مخنف لوط بن يحيى بن سعيد درگذشته به سال يكصد و پنجاه و هفت كتاب « مقتل على عليه السّلام » را فراهم آورده است ، ابو مخنف از شاگردان و راويان امام صادق عليه السّلام است ، ابن نديم در الفهرست مىنويسد آگهى ابو مخنف در باره تاريخ و وقايع عراق از همگان بيشتر و سخن او در آن باره استوارتر از ديگران است . « 2 »\r\nدر سده سوم ، ابراهيم بن محمد ثقفى مؤلف الغارات كه به سال دويست و هشتاد و سه در گذشته است كتابى با نام « مقتل امير المؤمنين » فراهم آورده است و همو كتاب ديگرى درباره رسائل و جنگهاى على عليه السّلام نوشته است . « 3 »\r\nمحمد بن زكريا بن دينار غلّابى درگذشته به سال دويست و نود و هشت هجرى هم كتابى با نام « مقتل امير المؤمنين عليه السّلام » فراهم آورده است . « 4 »\r\nاستاد محترم شيخ محمد باقر محمودى محقق ارجمند متن حاضر كتابى با همين نام براى هشام بن محمد كلبى در گذشته به سال دويست و شش هجرى نام برده‌اند ، در فهرست ابن نديم اين كتاب ضمن آثار محمد بن هشام ، نيامده است ولى كتاب ارزنده « خطب على عليه السّلام » را نام برده است .\r\n\r\n\r\n","description":"","footnote":"\r\n( 1 ) . به ص 251 الفهرست طوسى افست از چاپ اسپرنگر به اهتمام مرحوم دكتر محمود راميار مشهد آذر 1351 و ص 42 ج 7 معجم المؤلفين چاپ بيروت بدون تاريخ مراجعه شود .\r\n( 2 ) . به ص 106 الفهرست ابن نديم چاپ مرحوم رضا تجدد تهران 1350 مراجعه شود .\r\n( 3 ) . به ص 17 الفهرست شيخ طوسى چاپ مرحوم دكتر راميار مشهد آذر 1351 و ص 17 رحال نجاشى چاپ جامعه مدرسان قم مراجعه فرماييد .\r\n( 4 ) . به ص 121 الفهرست ابن نديم چاپ مرحوم تجدد و ص 364 ج 6 الاعلام زركلى مراجعه فرماييد .\r\n","page_name":" 11 ","page_number":11},
  {"content":"\r\n\r\nبراى آگهى بيشتر مىتوان به صفحه 30 ج 22 الذّريعة مرحوم تهرانى مراجعه كرد كه براى عبد العزيز بن يحيى جلّودى هم كتابى با نام مقتل امير المؤمنين ثبت كرده‌اند ، شايد اين كتاب بخشى از كتاب « سيرة امير المؤمنين على بن ابى طالب عليه السّلام » باشد كه زركلى در الاعلام آن را از آثار جلودى دانسته است ، « 1 » و براى آگهى بيشتر از آثار ارزنده و فراوان جلودى هيچ كتابى پسنديده‌تر از رجال نجاشى نيست كه او و آثارش را به شماره 640 صص 240 / 244 معرفى كرده است .\r\nاين مؤلفان كه بر شمردم شيعه بوده‌اند ، ميان دانشمندان و مؤلفان اهل سنت هم بزرگانى ديده مىشوند كه درباره شهادت امير مؤمنان على عليه السّلام كتاب نوشته‌اند ، يكى از ايشان ابن ابى الدنيا مؤلف همين كتاب است كه اينك شرح حال و آثار او را مىنويسم :\r\n\r\nشرح حال\r\nدر بيشتر منابع نام او عبد اللّه و نام پدرش عبيد و كنيه‌اش ابو بكر و لقب او به صورت ابن ابى الدنيا ضبط شده است ، سال تولدش را دويست و هشت و محل زندگى دائمى او را بغداد دانسته‌اند ، ابن نديم نام او را به صورت عبيد اللّه نوشته است و شايد بدين سبب است كه بروكلمان هم در مقاله دائرة المعارف اسلام آن را به هر دو صورت و مرحوم دهخدا در لغت‌نامه به صورت « عبيد اللّه » آورده‌اند . « 2 »\r\n\r\n\r\n","description":"","footnote":"\r\n( 1 ) . به ص 155 ج 4 الاعلام مراجعه شود .\r\n( 2 ) . به ص 72 ج 1 ترجمه عربى چاپ مصر 1933 ميلادى مراجعه فرماييد و به لغت‌نامه ذيل « ابن ابى الدنيا » .\r\n","page_name":" 12 ","page_number":12},
  {"content":"\r\n\r\nابن ابى الدنيا در هفتاد و سه سالگى به سال 281 درگذشته و در گورستان شونيزيه بغداد به خاك سپرده شده است ، به نظر مىرسد آنچه در كتاب « العبر فى خبر من غبر » ذهبى آمده و عمر او را فزون بر هشتاد - هشتاد و اند - چاپ كرده‌اند اشتباه چاپى است « 1 » زيرا در دو كتاب ارزنده ديگر او يعنى « سير اعلام النبلاء » و « تاريخ الاسلام » مانند ديگر منابع تولد ابن ابى الدنيا به سال 208 و مرگش 281 ثبت شده است .\r\nتا آنجا كه اين بنده مىداند كهن‌ترين كتاب كه نزديك به روزگار ابن ابى الدنياست مروج الذهب مسعودى درگذشته به سال 346 هجرى است ، او ضمن شرح درگذشتگان به سال 281 هجرى چنين نوشته است :\r\n« در محرم اين سال ابو بكر عبد اللّه بن محمد بن ابى الدنيا قرشى مؤدب المكتفى باللّه درگذشت كه تأليفاتى درباره زهد و جز آن دارد . » « 2 »\r\nابن نديم كه سى و چهار سال پس از مسعودى در گذشته است و از معاصران يكديگر بوده‌اند ، ضمن ستودن ابن ابى الدنيا به پارسايى و وفور دانش درباره اخبار و روايات ، مرگ او را به روز سه‌شنبه چهاردهم جمادى الآخره سال دويست و هشتاد و يك هجرى نوشته است ، بروكلمان هم در مقاله خود در دائرة المعارف همين روز را كه مطابق بيست و يكم اوت 894 ميلادى است ثبت كرده است ، نياى بزرگ او « قيس » از بردگان آزاد كرده خاندان اميه بوده و بدين سبب او را از وابستگان شاخه اموى قريش بر\r\n\r\n\r\n","description":"","footnote":"\r\n( 1 ) . ص 65 ج 5 چاپ فؤاد سيد ، كويت 1961 ميلادى .\r\n( 2 ) . صص 209 / 210 ج 8 چاپ بارميه دوميار پاريس ، افست اسماعيليان تهران 1970 ميلادى .\r\n","page_name":" 13 ","page_number":13},
  {"content":"\r\n\r\nشمرده‌اند و گروهى از مؤلفان بزرگ ضمن شرح حال او به اين موضوع تصريح كرده‌اند . « 1 »\r\nبا وجود اين انتساب به سبب پرهيزكارى و پارسايى و زندگى منزه چنان مورد توجه قرار گرفت كه به آموزگارى تنى چند از خليفه‌زادگان برگزيده شد به ويژه آموزش و تربيت معتضد و مكتفى را كه هر دو به خلافت رسيدند عهده‌دار بود ، « 2 » اين پيوستگى به دربار خليفگان او را از نظرها نينداخت زيرا پايبندي او به پرهيزگارى و پارسايى زبان زد همگان بود و كتابهايش كه بيشتر در مواعظ تأليف شده بود به او حيثيت اجتماعى استوارى بخشيده بود ، و از احترام فراوان برخوردار بود .\r\nاز برخى عناوين كتابهاى او چنين استنباط مىشود كه از لحاظ مباحث كلامى به معتزله اعتقادى نداشته است و براى نمونه مىتوان كتاب عقوبة الانبياء او را نام برد ، وانگهى پيوستگى او به محمد بن سعد بن منيع و كسان ديگرى مانند او مىتواند مؤيد اين نكته باشد .\r\nمؤلفان شيعه در كتابهاى خود ابن ابى الدنيا را بدون آنكه مذهب او را مشخص كنند عامى « از اهل سنت » معرفى كرده‌اند ، تا آنجا كه اين بنده ديده‌ام نخستين كس شيخ طوسى است كه در صفحه 194 الفهرست خويش او را\r\n\r\n\r\n","description":"","footnote":"\r\n( 1 ) . ص 236 الفهرست ، ابن نديم چاپ مرحوم تجدد - ص 72 ج 1 دائرة المعارف الاسلاميه ، مصر 1933 ميلادى ، ص 89 ج 10 تاريخ بغداد ، خطيب ، مكتبة السلفيه مدينه بىتاريخ ، ص 86 ج 3 النجوم الزاهرة ، ابن تغرى بردى مصر دار الكتب .\r\n( 2 ) . معتضد به سال 279 و پسرش مكتفى به سال 289 به خلافت رسيدند ، به صص 376 / 368 تاريخ الخلفا ، چاپ محمد محيى الدين عبد الحميد 1389 ق مصر مراجعه شود .\r\n","page_name":" 14 ","page_number":14},
  {"content":"\r\n\r\nعامى معرفى كرده و كتابهاى مقتل امير المؤمنين و مقتل الحسين او را نام برده است ، و پس از او قهپايى و اردبيلى و عليارى به نقل گفته طوسى بسنده كرده‌اند « 1 » مرحوم مدرس تبريزى در ريحانة الادب درباره مذهب ابن ابى الدنيا چيزى ننوشته است .\r\nاسماعيل پاشا بغدادى ضمن برشمردن شصت كتاب از كتابهاى ابن ابى الدنيا كه ظاهرا برخى از آنها تكرارى است مذهب او را شافعى دانسته است « 2 » و نبايد درست باشد زيرا قاضى ابن ابى يعلى در گذشته به سال 526 او را حنبلى دانسته است و در بحث خود نمونه‌هايى از مسائلى را كه ابن ابى الدنيا از احمد بن حنبل پرسيده و به كار بسته آورده است و نمونه‌هاى ديگرى هم از چند كتاب ابن ابى الدنيا را نشان داده كه در آنها مسائل فقهى را به فتواى احمد بن حنبل آورده است . « 3 »\r\nابن ابى الدنيا از زندگانى آسوده برخوردار بوده و ماهيانه پانزده دينار دريافت مىداشته و نسبت به دوستان خود مهربان و مؤدب و در گره‌گشايى از كارهاى آنان كوشا بوده است « 4 » چنين به نظر مىرسد كه ابن ابى الدنيا بىبهره از ذوق شاعرى نبوده است زيرا در برخى از منابع نمونه‌هايى از شعر او آمده\r\n\r\n\r\n","description":"","footnote":"\r\n( 1 ) . به ص 194 الفهرست شيخ طوسى چاپ اسپرنگر و ص 46 ج 4 مجمع الرجال : اصفهان 1384 ق و ص 502 ج 1 جامع الرواة اردبيلى چاپ 1331 ش تهران و ص 274 ج 5 بهجة الآمال چاپ سيد هدايت اللّه مسترحمى قم 1406 ق و ص 221 ج 5 ريحانة الادب 1332 ش تهران مراجعه فرماييد .\r\n( 2 ) . هدية العارفين ، ص 441 ج 1 افست تهران 1378 ق .\r\n( 3 ) . طبقات الحنابلة ، ص 192 ج 1 چاپ محمد حامد الفقى 1371 ق ، قاهره .\r\n( 4 ) . المنتظم ، ابن جوزى ، ص 148 ج 5 چاپ حيدرآباد دكن 1357 ق .\r\n","page_name":" 15 ","page_number":15},
  {"content":"\r\n\r\nاست ، ابن جوزى ضمن تمجيد از او دو بيت از سروده‌هاى او را كه خطاب به دوستانش سروده و از اينكه به سبب باران تند نتوانسته است به موقع آنان را پذيرا باشد پوزش خواسته آورده است كه بدين صورت است .\r\n انا مشتاق الى رؤيتكم * يا اخلّائى و سمعى و البصر \r\n كيف انساكم و قلبى عندكم * حال فيما بيننا هذا المطر \r\n« اى خلوت‌نشينان و دوستان من ! همواره خود و گوش و ديده‌ام - شنوايى و بينش من - مشتاق ديداريم : چگونه فراموشتان مىكنم و حال آنكه دلم پيش شماست اينك اين باران ميان ما حائل شده است »\r\nابن شاكر كتبى هم دو بيت ديگر از او را كه درباره حق تأديب خطاب به معتضد و مكتفى كه آموزگار هر دو بوده سروده است آورده است .\r\n انّ حقّ التأديب حق الابوّة * عند اهل الحجى و اهل المروّة \r\n و احق الانام ان يعرفوا ذاك * و يرعوه اهل بيت النبوّه \r\n« همانا حق آموزش و پرورش پيش خردمندان و جوانمردان همسنگ حق پدرى است ، و سزاوارتر مردم براى شناخت و رعايت آن اهل بيت نبوت‌اند . » « 1 »\r\n\r\nكتابها و آثار ابن ابى الدنيا\r\nدر بيشتر كتابها و منابعى كه شرح حال ابن ابى الدنيا آمده است او را به فراوانى تأليف در رشته‌هاى زهد و تاريخ و اخبار و « رقائق » « 2 » ستوده‌اند\r\n\r\n\r\n","description":"","footnote":"\r\n( 1 ) . فوات الوفيات ، ص 294 ج 1 چاپ محمد محيى الدين عبد الحميد ، مصر بىتاريخ .\r\n( 2 ) . رقائق در اصطلاح به معنى سلوك و طرق وصول و زدودن ناستودگىها از نفس است به ص 582 كشاف اصطلاحات الفنون تهانوى چاپ 1862 كلكته مراجعه فرماييد .\r\n","page_name":" 16 ","page_number":16},
  {"content":"\r\n\r\nكهن‌ترين مرجع در معرفى آثار ابن ابى الدنيا الفهرست ابن نديم است كه پس از ستودن او به پارسايى و پرهيزكارى و دانشمندى سى و سه كتاب او را نام مىبرد كه از جمله آنها كتاب تزويج فاطمه عليهم السّلام است . پس از الفهرست ابن نديم تاريخ بغداد خطيب در خور توجه است ولى بيشتر به نام بردن مشايخ ابن ابى الدنيا پرداخته و درباره آثار او فقط به اين جمله بسنده كرده است كه او مؤلف كتابهايى در زهد و رقائق است ، ابن جوزى در كتاب المنتظم بدون نام بردن مىنويسد كه او را بيش از صد تأليف بوده است .\r\nدر ترجمه مقاله ديتريخ  Ditrich  آمده است كه سبط ابن جوزى يكصد و سى كتاب ابن ابى الدنيا را مىشناخته است « 1 » و اين مطلب لا بد با استفاده از همين منبع در مقاله ابن ابى الدنيا ، در دائرة المعارف بزرگ اسلامى هم نقل شده است . « 2 »\r\nابو الفداء در شرح حال ابن ابى الدنيا نوشته است كه تأليفات سودبخش و رايج او فزون بر صد بوده و گفته شده است حدود سيصد تأليف داشته و بيشتر و كمتر از اين هم گفته‌اند . « 3 » هيچ‌كس به اندازه ذهبى در كتاب ارزشمند سير اعلام النبلاء درباره آثار و مشايخ و راويان ابن ابى الدنيا توضيح نداده « 4 » است ، به گفته او نخستين استاد و شيخ حديث ابن ابى الدنيا سعيد بن سليمان معروف به سعدويه واسطى بوده است كه از حافظان مشهور حديث\r\n\r\n\r\n","description":"","footnote":"\r\n( 1 ) . ص 391 دانشنامه ايران و اسلام چاپ 1355 ش تهران .\r\n( 2 ) . لطفا به ص 650 ج 2 تهران 1368 ش مراجعه شود .\r\n( 3 ) . البداية و النهاية ، ص 82 ج 11 بيروت 1413 ق .\r\n( 4 ) . ص 397 ج 13 چاپ شعيب الارناؤوط بيروت 1406 .\r\n","page_name":" 17 ","page_number":17},
  {"content":"\r\n\r\n% است و سيوطى تاريخ مرگ سعدويه را به سال دويست و بيست و پنج هجرى ثبت كرده است « 1 » و چون در آن هنگام ابن ابى الدنيا هفده‌ساله بوده نشان اين است كه در نوجوانى خود از محضر سعدويه بهره برده است ، ذهبى سپس فهرست مرتبى را كه از استادش ابو الحجاج يعنى يوسف مزّى در گذشته به سال هفتصد و چهل و دو به ترتيب حروف تهجى از استادان و مشايخ ابن ابى الدنيا فراهم آورده است نقل كرده است ، و هشتاد تن از آنان را بر شمرده است ، البته خود مزّى در كتاب تهذيب الكمال در شرح حال ابن ابى الدنيا اين فهرست را نياورده است . « 2 »\r\nآنچه در اين فهرست در خور توجه است ، اين است كه برخى از مشايخ او سپس در زمره راويان او در آمده‌اند مانند حارث بن ابى اسامة كه هم استاد و از دوستان او بوده و هم از گروه راويان او شمرده مىشود .\r\nذهبى سپس نام بيست و پنج تن از راويان ابن ابى الدنيا را ثبت كرده و نوشته است كه ابن ماجد هم در تفسير خود گاهى از ابن ابى الدنيا روايت كرده است .\r\nذهبى آنگاه بيست كتاب او را كه خود ديده و در اختيارش قرار گرفته نوشته و افزوده است كه و چيزهاى ديگر ، سپس فهرست مرتبى با حروف تهجى از آثار ابن ابى الدنيا را ثبت كرده و نام يكصد و شصت و سه كتاب او را بر شمرده است ، با توجه به اين موضوع كه خوشبختانه كتاب سير اعلام\r\n\r\n\r\n","description":"","footnote":"\r\n( 1 ) . طبقات الحفاظ ، سيوطى ، ص 176 چاپ على محمد عمر ، مصر 1393 ق .\r\n( 2 ) . لطفا به صص 72 / 76 ج 16 ذيل شماره 3542 چاپ دكتر بشار عواد معروف ، بيروت 1413 مراجعه فرماييد .\r\n","page_name":" 18 ","page_number":18},
  {"content":"\r\n\r\nالنبلاء به فاصله پنج سال چهار بار چاپ شده است و در بسيارى از كتابخانه‌ها موجود است نقل آن فهرست در اين مقدمه ضرور نيست و مىتوان به آنجا مراجعه كرد .\r\nاشاره به اين نكته لازم است كه فهرست مذكور تمام آثار ابن ابى الدنيا را شامل نيست زيرا نسخه‌هاى خطى پاره‌يى از كتابهاى او در كتابخانه‌هاى مختلف به دست آمده است و گاه چاپ شده است كه در اين فهرست موجود نيست ، مانند كتاب العظمة كه نسخه آن به شماره 425 در وين موجود است ، و كتاب الهوائف كه نسخه آن در ص 448 ج 1 فهرست كتابخانه خديويه قاهره معرفى شده است و كتاب تزويج فاطمه عليها السّلام كه ابن نديم در الفهرست آن را نام برده است .\r\nبه هر حال با توجه به اين فهرست كه يكصد و شصت و سه كتاب او را نام برده است بر فرض كه بسيارى از آنها به صورت رساله باشد بدون هيچ گونه ترديد ابن ابى الدنيا در شمار اشخاص پركار و موفق بوده كه در رشته‌هاى گوناگون قلم زده است و به گفته ذهبى چنان از دانش و اخبار و مواعظ و فكاهيات آگاه بوده است كه چون با كسى مىنشسته مىتوانسته است او را بخنداند يا بگرياند ، و براى آگهى بيشتر در اين باره مىتوان به داستانى كه خطيب بغدادى با سلسله اسناد خود از گفتهء خود ابن ابى الدنيا در تاريخ بغداد - ص 90 ج 1 - آورده است مراجعه كرد ، پاره‌يى از رساله‌ها و كتابهاى او به سبب پيوستگى او به عباسيان و آمد و شد او در دربار ايشان فراهم آمده است كه براى نمونه مىتوان كتابهاى « فضل العباس » و « الرخصه فى السماع » و « اخبار الملوك » و « تاريخ الخلفا » را نام برد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاز نظر توجه به اهل بيت عصمت و طهارت و مقدسات شيعى ، ابن ابى الدنيا را بايد در آن روزگار از سرسپردگان و شيفتگان به آنان به حساب آورد و براى نمونه مىتوان به كتابهاى « عاشوراء » « فضائل على » « مقتل الحسين » « مقتل على » « مقتل سعيد بن جبير » « اخبار اويس » اشاره كرد .\r\nتوجه خواهيد داشت اين گونه آثار او به روزگارى فراهم آمده است كه به فرمان متوكل مزار حضرت سيد الشهداء ويران مىشد و در مجلس او به امير المؤمنين على عليه السّلام دشنام مىدادند و دلقكهاى دين به دنيا فروخته با مسخره كردن آن حضرت به متوكل تقرب مىجستند و از پاره‌يى اخبار چنان بر مىآيد كه آن بدبخت جان بر سر اين كار باخت « 1 » وانگهى شكوفايى ابن ابى الدنيا همزمان با آغاز غيبت صغراى حضرت ولى عصر است كه شيعيان سخت در فشار بودند .\r\n\r\nابن ابى الدنيا در آثار خاورشناسان\r\nمقاله ابن ابى الدنيا در دائرة المعارف اسلام به قلم كارل بروكلمن است ، او پس از نوشتن دو سه سطر درباره نام و كنيه و نسب و تاريخ تولد و مرگ ابن ابن الدنيا آثار باقى مانده از او را بر شمرده و نشانى كتابخانه‌هايى را كه نسخه در آن موجود است داده است و ضمن آن مقاله نوزده كتاب او را نام برده است و چاپهاى كتاب الفرج بعد الشدة او را معرفى كرده است ، نام برخى از\r\n\r\n\r\n","description":"","footnote":"\r\n( 1 ) . براى آگهى بيشتر به ص 84 ج 1 حياة الحيوان دميرى چاپ مصر و ص 302 ج 7 مروج الذهب مسعودى چاپ باربيه دومينار پاريس مراجعه فرماييد .\r\n","page_name":" 20 ","page_number":20},
  {"content":"\r\n\r\nكتابها در مقاله بروكلمان روشن‌تر و كامل‌تر از فهرستى است كه ذهبى به نقل از مزّى روايت كرده است ، مانند كتاب فضائل عشر ذى الحجّه كه ذهبى آن را فضل العشر نوشته است و كتاب العقل و فضائله كه ذهبى به صورت « العقل » ضبط كرده است . « 1 »\r\nبروكلمان در كتاب  Arabic Literature History  خود كه با نام « تاريخ الادب العربى » به همت دكتر عبد الحليم نجّار به عربى ترجمه شده است درباره ابن ابى الدنيا و آثار او توضيح بيشترى داده است و چهل و هشت كتاب او را كه به نسخه‌هايش دست يافته برشمرده است و به چاپ كتابهاى ديگرى از او تصريح كرده است كه عبارتند از ، كتاب ذمّ الملاهى ، موضوع اين كتاب درباره نكوهش ابزار موسيقى است و آن را روبسون همراه كتاب بوارق الالماع مجد الدين طوسى غزالى ترجمه و چاپ و منتشر كرده است . و كتاب الشكر كه به سال 1349 قمرى در قاهره چاپ شده است .\r\nهمچنين رساله‌هاى التوكل على اللّه ، و الحلم ، حسن الظن باللّه ، قضاء الحوائج ، كتاب الاولياء به سال 1935 در قاهره چاپ شده است .\r\nبروكلمان چهل و هشت كتاب و رساله ابن ابى الدنيا را كه نسخه‌هايش موجود است معرفى كرده است كه خوشبختانه شماره چهل و يكم كتاب مقتل على عليه السّلام است و با آنكه اين نسخه ضميمه كتاب التوكل على اللّه بوده است ناشر رساله‌هاى ابن ابى الدنيا توفيق نشر آن را نيافته است . « 2 »\r\n\r\n\r\n","description":"","footnote":"\r\n( 1 ) . براى آگهى بيشتر به ص 72 ج 1 دائرة المعارف الاسلاميه 1352 ق مصر مراجعه شود .\r\n( 2 ) . براى آگهى بيشتر لطفا به صص 129 - 133 ج 3 تاريخ الادب العربى ترجمه دكتر عبد الحليم\r\n","page_name":" 21 ","page_number":21},
  {"content":"\r\n\r\nمقاله ابن ابى الدنيا در دانشنامه ايران و اسلام ترجمه مقاله  Dietrich  است ، او در مقاله خود نوشته است كه چهل اثر از آثار ابن ابى الدنيا بر جاى مانده ولى نام نبرده است و مطالب او هرگز به دقت مطالب بروكلمان نيست .\r\nروزنتال  Rosenthal  در كتاب  A History Of Muslim Historiography  كه به همت استاد محترم دكتر اسد اللّه آزاد با نام تاريخ تاريخ نگارى در اسلام ترجمه و منتشر شده است كتابهاى الهواتف و الاشراف و المتيمين او را نام برده است و خوانندگان گرامى توجه دارند كه اين كتاب در واقع همان كتاب الاعلان بالتوبيخ لمن ذم اهل التاريخ سخاوى است و مىتوان به مقدمه مترجم محترم مراجعه كرد . « 1 »\r\nسرانجام بايد درباره شناخت آثار موجود و چاپ شده ابن ابى الدنيا به مقاله ارزشمند دائرة المعارف بزرگ اسلامى مراجعه كرد كه بخش كتاب‌شناسى آن را فراهم آورده و ظاهرا تازه‌ترين كار در اين باره است و در آن نوشته‌اند كه با بررسى فهارس نسخ خطى موجود در مركز دائرة المعارف بزرگ اسلامى پنجاه و پنج كتاب و رساله منسوب به ابن ابى الدنيا شناخته شده است و چهارده كتاب و رساله او چاپ و منتشر شده است كه همين كتاب مقتل امير المؤمنين هم از آنهاست ، كه درباره آن جداگانه و در فصل بعد توضيح داده مىشود . « 2 »\r\n\r\n\r\n","description":"","footnote":"\r\nنجار چاپ قم بدون تاريخ و ص 391 دانشنامه ايران و اسلام چاپ 1355 ش تهران بنگاه ترجمه و نشر كتاب مراجعه فرماييد .\r\n( 1 ) . به فهرست‌هاى كتاب تاريخ تاريخ نگارى مراجعه فرماييد .\r\n( 2 ) . به ص 650 ج 2 دائرة المعارف بزرگ اسلامى تهران 1368 ش مراجعه شود .\r\n","page_name":" 22 ","page_number":22},
  {"content":"\r\n\r\nصلاح الدين منجّد هم فهرست آثار ابن ابى الدنيا را نوشته و منتشر ساخته است ولى اين كتاب در اختيار ما قرار نداشت كه از آن بهره‌مند شويم .\r\nتذكر اين نكته هم لازم است كه آمدن نام ابن ابى الدنيا و كتاب مقتل امير المؤمنين او در كتابهايى چون الذريعة و معجم مؤلفى الشيعة دليل بر تشيع او نيست و پيش از اين گفته شد كه ابن ابى الدنيا حنبلى است و دلايل آن عرضه شد :\r\n\r\nمقتل امير المؤمنين\r\nاين اثر ابن ابى الدنيا كه مفصل تر از رساله و مختصر تر از كتاب‌هاى متوسط است و خوشبختانه با پيدا شدن نسخه آن و تصريح گروهى از تذكره‌نويسان در انتساب آن به مؤلف هيچ ترديدى نيست ، تا آنجا كه آگاهيم دو بار تاكنون به زيور طبع آراسته شده است ، نخست به سال 1408 به همت استاد فقيد و بزرگوار مرحوم سيد عبد العزيز طباطبايى كه خدايش قرين آرامش جاودانه فرمايد و او را در سراى باقى با اجداد گراميش محشور بدارد ، و مانند ديگر آثار آن عزيز ارزنده و منقح عرضه شده است .\r\nبار ديگر به سال 1411 قمرى به همت والاى استاد گران قدر شيخ محمد باقر محمودى دامت افاضاته در سلسله انتشارات « مجمع احياء الثقافة الاسلامية وزارت ارشاد اسلامى » چاپ و منتشر شده است و همچون ديگر آثار فراوان استاد همراه با تحقيق و استخراج احاديث آن از منابع متعدد و نقد و بررسى احوال رجال است ، مقدمه استاد مورد كمال استفاده در نگارش اين مقدمه بوده است و چون مراجعه به پاره ديگرى از منابع لازم به نظر مىرسيد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاز ترجمه مستقيم آن صرفنظر شد ، اميد است خداوند متعال بر توفيق اين دانشى مرد در نشر آثار اسلامى بيفزايد . استاد محمودى ظاهرا از چاپ مرحوم سيد عبد العزيز طباطبايى آگاه نبوده‌اند كه از آن نام نبرده و بدان اشاره نكرده‌اند و آنچه ملاك ترجمه بوده همين چاپ است .\r\nاين كتاب به روايت ابو على حسين بن صفوان بردعى است « 1 » كه از شاگردان و راويان ابن ابى الدنياست و خود از حافظان مشهور قرن چهارم هجرى و در گذشته به سال 340 هجرى است ، ذهبى ضمن تصريح به اينكه حسين بن صفوان بردعى دوست و شاگرد ابن ابى الدنيا بوده است مرگ او را در شعبان سيصد و چهل در بغداد ثبت كرده است . « 2 »\r\nذهبى در كتاب تذكرة الحفاظ خود هم ضمن وقايع سال 340 هجرى نوشته است در اين سال حسين بن صفوان بردعى « 3 » راوى تأليفات و آثار ابن ابى الدنيا درگذشت .\r\nسه سده پيش از ذهبى ، خطيب بغدادى در تاريخ بغداد ضمن برشمردن تنى چند از مشايخ و راويان حسين بن صفوان او را راوى مصنفات ابن ابى الدنيا دانسته و توثيق كرده است و سپس نوشته است ابو الحسين بن فرات چنين نوشته است كه حسين بن صفوان شامگاه شنبه چهارده شب باقى مانده از\r\n\r\n\r\n","description":"","footnote":"\r\n( 1 ) . بردعى : به فتح باب و سكون رو فتح دال منسوب به بردعه از شهرهاى آذربايجان است ، به ص 109 ج 1 اللباب فى تهذيب الانساب ابن اثير چاپ 1357 مصر مراجعه شود .\r\n( 2 ) . ص 253 ج 5 العبر فى خبر من غبر چاپ فؤاد سيد ، كويت 1961 ميلادى .\r\n( 3 ) . در مقدمه استاد محمودى و در تاريخ بغداد اين كلمه به صورت برذعى - با ذال معجمه آمده است ولى همانگونه كه پيش از اين گفته شد بردعى درست است .\r\n","page_name":" 24 ","page_number":24},
  {"content":"\r\n\r\nشعبان سال سيصد و چهل درگذشت و روز يكشنبه به خاك سپرده شد . « 1 »\r\nنسخه اين كتاب ضمن مجموعه‌يى از رسائل به شماره 95 در كتابخانه ظاهريه دمشق از برگ شمار 232 / أ موجود است ، و استاد محمودى در مقدمه مرقوم فرموده‌اند كه آغاز نسخه افتادگى و كاستى دارد و ايشان از آن نسخه به دست خويش رونوشتى تهيه كرده‌اند و از سال 1391 قمرى در اختيار ايشان بوده است و منتظر مانده‌اند شايد نسخه كامل و بهترى به دست آورند و چون نسخه ديگرى فراهم نشده است با فزودن مقدمه كوتاهى آن را طبع و منتشر ساخته‌اند .\r\nو چون ابن ابى الدنيا در اين تأليف خود از طبقات ابن سعد استفاده سرشار كرده است ، استاد محمودى چگونگى رايزنى ابن ملجم را براى غافلگير ساختن حضرت امير المؤمنين به روايت محمد بن سعد بن منيع نقل كرده‌اند ، و مىدانيم كه ابن ابى الدنيا يكى از تدوين كنندگان طبقات ابن سعد است و براى آگهى بيشتر در اين باره مىتوان به مقدمه جلد سوم چاپ ادوارد ساخا و مقاله ابن سعد در دائرة المعارف بزرگ اسلامى به قلم استاد عبد الكريم گلشنى ص 680 ج 3 مراجعه كرد .\r\nكتاب مقتل امير المؤمنين على عليه السّلام يكصد و نوزده حديث را دربردارد كه به شيوه متداول آن روزگار همه آنها مسند و با آوردن سلسله راويان است ، و اين موضوع يكى از ارزشهاى اين كتاب است ، فصل نخست چگونگى مضروب شدن على عليه السّلام است كه بيست و نه حديث را شامل است و در آن\r\n\r\n\r\n","description":"","footnote":"\r\n( 1 ) . به ص 54 ج 8 ذيل شماره 4119 تاريخ بغداد چاپ مكتبة السلفية مدينه مراجعه شود .\r\n","page_name":" 25 ","page_number":25},
  {"content":"\r\n\r\nپيش‌بينى امير المؤمنين و بازگو كردن كشته شدن خود در چند حديث آمده است ، و از لحاظ لغوى اشاره به اين نكته سودمند است كه در حديث شماره 24 تركيب « به‌به » در متن حديث به جاى تركيب « بخ‌بخ » به كار رفته و همان كاربرد و معنايى را دارد كه امروز هم معمول است كه گاهى براى مسخره كردن به كار مىرود .\r\nفصل دوم كه درباره وصيتهاى امير المؤمنين على عليه السّلام است مشتمل بر يازده حديث و بسيار ارزنده است به ويژه كه ابن ابى الدنيا كوشش داشته است در اين باره از حضرت باقر عليه السّلام روايت كند و نسبت به جابر بن يزيد جعفى راوى محترم شيعى كه مورد بىمهرى بسيارى از مؤلفان بوده است هيچ‌گونه تعصبى نشان نداده است ، نكات ارزنده اخلاقى و فقهى در اين فصل ديده مىشود ، و درباره احكام وقف و چگونگى رعايت حقوق كنيزكان داراى اولاد و باردار راهگشاى اهل نظر است .\r\nدر فصلهاى سوم و چهارم چگونگى ارتحال آن حضرت و ميزان سن ايشان به هنگام رحلت با استناد به روايات حضرت صادق و حضرت باقر بررسى شده است ، آنگاه صفات ظاهرى على عليه السّلام و مژده دادن حضرت ختمى مرتبت به حضرت كه اهل بهشت خواهد بود و پس از آن چگونگى غسل دادن و كفن كردن و نماز گزاردن بر پيكر مقدس و به خاك سپارى و جاى مرقد آن حضرت مطرح شده است . پس از آن چگونگى كشتن ابن ملجم و مرثيه‌هايى كه براى على عليه السّلام سروده شده است و اعتراف دشمنان و ستيزگران بر برترى آن حضرت از جهات دانش و پارسايى و كمال بر خودشان مورد\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبررسى قرار گرفته است و نشانه‌هاى الهى كه به هنگام شهادت آن بزرگوار رخ داده است بيان شده است .\r\nبخش پايانى كتاب كه درباره فرزندان امير المؤمنين عليه السّلام است از چند جهت ممتاز است نخست مسأله اجازه گرفتن حضرت امير از حضرت ختمى مرتبت درباره استفاده از نام و كنيه ايشان براى پسر خود كه پس از ارتحال حضرت ختمى مرتبت متولد شود كه جناب محمد بن على ( ابن الحنفيه ) به دنيا آمد و نام و كنيه رسول خدا صلّى اللّه عليه و آله بر او نهاده شد ، براى آگهى خوانندگان گرامى مىگويم كه طلحة نسبت به حضرت على عليه السّلام اعتراض داشت كه گستاخى كرده و با وجود نهى رسول خدا ، نام و كنيه ايشان را بر پسر خود نهاده است و على عليه السّلام گواهانى آورد كه گواهى دادند كه اين كار به عنايت خود رسول خدا صلّى اللّه عليه و آله بوده و از پيشگويىهاى حضرت ختمى مرتبت و اعلام نبوت است و طلحه منكوب و خاموش شد . « 1 »\r\nمسأله ديگرى كه در اين كتاب مفصل‌تر از كتابهاى پيش از آن بررسى شده است موضوع شمار دختران و دامادهاى حضرت على عليه السّلام است كه به تفصيل بيان شده است و حال آنكه اين موضوع در كتاب مهم و مأخذ بسيار معتبر يعنى طبقات ابن سعد بدين گونه نيامده است .\r\nبا اين مقدمه كه گفته شد مىبينيد كه اين كتاب مقتل امير المؤمنين كه شايد در نيمه اول قرن سوم تأليف شده باشد مأخذى ارزنده است و ترجمه آن براى كسانى كه نمىتوانند از زبان عربى استفاده كنند سودمند تواند بود .\r\n\r\n\r\n","description":"","footnote":"\r\n( 1 ) . به ص 66 ج 5 طبقات ابن سعد ، چاپ سترستين ، بريل 1332 ق مراجعه فرماييد .\r\n","page_name":" 27 ","page_number":27},
  {"content":"\r\n\r\nبا اين همه ، بايد توجه داشت كه هيچ كتابى جز كتابهاى الهى و آثار پرده‌نشينان عصمت خالى از كاستىها و نارسائيها و نادرستىها نخواهد بود به ويژه در اين كتابهاى تاريخى كه معمولا فراهم‌آورندگان آنها يك سلسله روايات را بدون نقد و بررسى فراهم آورده‌اند و نتيجه آن شده است كه روايات متعارض با يكديگر ديده مىشود و در تحقيق بايد در آنگونه موارد دقت كرد و چيزى را كه با قرينه‌هاى استوار درست به نظر مىرسد برگزيد اينك براى مثال به نمونه‌يى از همين كتاب اشاره مىشود تا خواننده گرامى خود دقت كند و درست را از نادرست بشناسد يا به اصطلاح ميان آنها را جمع كند .\r\nابن ابى الدنيا در حديث شماره 19 از گفته زحر بن قيس حديثى آورده است كه از مطالب آن معلوم مىشود حضرت سيد الشهداء حسين بن على عليهما السّلام به هنگام ضربت خوردن و رحلت پدر بزرگوار خويش در كوفه نبوده و در مأموريت جنگى در مدائن به سر مىبرده است ، اين زحر بن قيس كه نام او هم مختلف و به صورت زهر و زجر هم آمده است « 1 » چندان شناخته شده نيست ، از سوى ديگر خود ابن ابى الدنيا در حديث شماره 33 همين كتاب از گفته جندب بن عبد اللّه ازدى روايت مىكند كه گفته است پس از مضروب شدن امير المؤمنين على عليه السّلام به خانه‌اش رفتم كه با ديدن او آرامشى يابم . . . تا آنجا كه مىگويد على عليه السّلام دو پسر خود حسن و حسين را فرا خواند و به آن دو چنين فرمود شما را به ترس از خدا سفارش مىكنم . . . ، جندب در پى اين\r\n\r\n\r\n","description":"","footnote":"\r\n( 1 ) . براى آگهى بيشتر به ص 42 ذيل شماره 14 رجال شيخ طوسى چاپ نجف 1380 ق مراجعه شود .\r\n","page_name":" 28 ","page_number":28},
  {"content":"\r\n\r\nسخن مىافزايد كه آنگاه على عليه السّلام به حسن و حسين فرمود به شما درباره محمد بن حنفيه سفارش مىكنم .\r\nمواردى هم در كتاب ديده مىشود كه ابن ابى الدنيا به قاعده فقه اهل سنت در آن سخن گفته است نظير آنچه كه در حديث شماره 67 نقل كرده است كه حضرت مجتبى در نماز بر پيكر امير المؤمنين عليه السّلام چهار تكبير گفت ، كه اين حديث به طور كلى با مبانى فقهى شيعه ناسازگار است .\r\nبه همين جهت در ترجمه با كمال دقت تمام تعليقات محقق گرامى متن ترجمه شد و در پاره‌يى از موارد فزون بر آن هم توضيح داده شد .\r\nاميدواريم اين كار كوچك براى دانش‌پژوهان خالى از بهره نباشد و جاى بسيار سپاسگزارى خواهد بود كه اهل فضل و نظر ما را از لغزشها و كاستىها آگاه فرمايند .\r\nدر پايان اين مقدمه لازم است از همكاريهاى ارزنده دوستان دانشمند آقايان علىرضا بهاردوست ، علىرضا تهماسبى ، احمد حقيقى فيلى ، محمد حسين شمسايى ، دكتر علىرضا كهنسال و دكتر مرتضى موسوى گرمارودى سپاسگزارى كنم و براى آنان از پيشگاه خداوند توفيق بيشتر مسألت نمايم .\r\nو آخر دعوانا ان الحمد للّه رب العالمين .\r\nدكتر محمود مهدوى دامغانى عضو گروه معارف مؤسسه پژوهش و مطالعات عاشورا مشهد مقدّس ، چهارشنبه هفدهم ربيع الاول 1418 ق اول مرداد ماه 1376 ش\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\n[ متن 
  ]\r\nبِسْمِ اللَّهِ الرَّحْمنِ الرَّحِيمِ ( 1 ) بيان سبب شهادت امير المؤمنين امام على بن ابى طالب كرّم اللّه وجهه .\r\nيكى از مسائل ابتدايى و روشن براى همه دست‌اندركاران تاريخ اين است كه امام على بن ابى طالب همواره خواهان شهادت در راه خدا و در همه عمر از سوى دشمنان هدف و نشانه بوده است ، به ويژه در شب هجرت پيامبر كه درود و سلام پروردگار بر آن بزرگوار و خاندانش باد ، همان شبى كه آن حضرت از خانهء خود بيرون آمد و آهنگ پناه بردن به غار ثور فرمود و سپس از آنجا به سوى مدينه طيبه رخت بربست .\r\nپس از آن شب ، هنگامى كه على عليه السّلام همراه تنى چند از بانوان كه همه را فاطمه نام بود براى پيوستن به پيامبر صلّى اللّه عليه و آله از مكه بيرون آمد ، گروهى از كافران او را تعقيب كردند و چون ميان راه به او رسيدند تصميم استوار بر كشتن او گرفتند ، نخست او را گفتند كه همراه بانوان به مكه برگرد و سپس خود را ميان او و زنها مانع قرار دادند تا خودشان آنان را برگردانند ، على عليه السّلام با آن كافران درآويخت و خون يكى از ايشان را بريخت و اين رجز را خواند :\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n« راه پيكارگر كوشا را باز كنيد كه سوگند خورده‌ام جز پروردگار يگانه را پرستش نكنم » .\r\n( 1 ) پس از جنگ بدر كه على عليه السّلام به دست خويش نزديك به نيمى از سران كفر را در آن جنگ كشته بود « 1 » تصميم كافران بر كشتن او بيش از آنچه بود استوارتر و پايدارتر شد .\r\nپس از آن در جنگ احد هنگامى كه مسلمانان جز شمارى اندك همگان گريختند و على عليه السّلام جان خود را نثار راه رسول خدا صلّى اللّه عليه و آله مىداشت و توانست كافرانى را كه گرداگرد آن حضرت بودند پراكنده سازد و سالارهاى ايشان را از پاى در اندازد انديشه كافران و تصميم آنان بر كشتن على بيش از آنچه گمان شود استوار شد و به آنجا كشيد كه يكديگر را به كشتن و غافلگير ساختن او تحريك مىكردند ، نمونه‌يى از آن موضوعى است كه گروهى آن را روايت كرده‌اند كه اسيد بن ابى اياس « 2 » مشركان را بر كشتن على عليه السّلام تشويق مىكرد و اين ابيات را كه سروده بود مىخواند :\r\n« اين پسر فاطمه ، همان است كه شما را گاه با گردن زدن و گاه بدون آن و با كشتن بسيار سريع از ميان برده است ، او شما را شتابان و با ضربه شمشيرى\r\n\r\n\r\n","description":"","footnote":"\r\n( 1 ) . براى آگهى از نام كشته‌شدگان بدر به دست امير المؤمنين عليه السّلام كه بيست و دو نفر بوده‌اند به صص 113 - 111 ترجمه مغازى واقدى ، تهران نشر دانشگاهى 1361 مراجعه فرماييد - م .\r\n( 2 ) اسيد به سبب سرودن همين ابيات و سرسختى در ستيز با اسلام از سوى حضرت ختمى مرتبت محكوم به اعدام بود و سرانجام پس از فتح مكه به حضور آن حضرت آمد و اسلام آورد ، و ابياتى در ستايش ايشان سرود ، رسول خدا او را امان داد و بر چهره و سينه‌اش دست كشيد ، براى آگهى بيشتر به ص 79 ج 1 اسد الغابة ابن اثير و ص 47 ج 1 الاصابة ابن حجر عسقلانى مراجعه شود - م .\r\n","page_name":" 32 ","page_number":32},
  {"content":"\r\n\r\nكه تيزى آن بدون گذشت كارگر مىافتد نابود ساخته است ، براى نابود ساختن او باج بپردازيد و با نابودى او از زبونى و بيعت بىبهره برحذر باشيد » « 1 »\r\n( 1 ) و بدين گونه هر روز پس از روز ديگر خشم كافران بر على و عزم آنان براى كشتن او بيشتر و استوارتر مىشد ، و در هر جنگ كه براى پيامبر پيش مىآمد و على با كافران بيشتر درگير مىشد و بر درماندگى ايشان مىفزود ، كينهء آنان فزونى مىگرفت و عزم ايشان بر غافلگير كردن و ريختن خون على استوارتر مىشد ، و از همه سو مراقب او بودند ، در همه روزگار حكومت خلفاى سه‌گانه كار همين گونه بوده و اشعار معروف و متداول امير المؤمنين على عليه السّلام گوياى اين حقيقت است آنجا كه مىگويد :\r\n« هان اين قريش شماست كه براى كشتن من در تكاپوست ، و سوگند به پروردگار تو كه پسنديده رفتار نمىكنند و پيروز نخواهند شد ، بر فرض كه من كشته و نابود شوم خون بهاى من تا هنگامى كه چاه ذوروقين خشكيده شود از ميان برود بر عهده ايشان خواهد بود » « 2 »\r\n( 2 ) پس از سپرى شدن دوره خلفا و بيعت كردن مردم با امير المؤمنين بر خلافت ، براى هر خردمند بينا روشن است كه بسيارى از مردم نسبت به او\r\n\r\n\r\n","description":"","footnote":"\r\n( 1 ) . مقصود از فاطمه ، حضرت فاطمه دختر اسد است .\r\n( 2 ) . اين دو بيت را مرزبانى در گذشته به سال 378 در معجم الشعراء به نقل از يونس نحوى در صفحه 131 چاپ عبد الستار احمد فراج 1379 ق مصر با اختلاف لفظى اندكى آورده است كه صحيح‌تر از متن است و در ترجمه مورد استفاده قرار گرفت ، عبد العزيز سيد الاهل هم در ص 77 « من الشعر المنسوب الى الامام الوصى على بن ابى طالب عليه السّلام » چاپ بيروت 1393 ق اين دو بيت را از همين كتاب معجم الشعرا نقل و شرح كرده است كه در ترجمه از آن بهره بردم ، به نقل مصحح محترم در جزء 16 امالى طوسى هم اين دو بيت آمده است - م .\r\n","page_name":" 33 ","page_number":33},
  {"content":"\r\n\r\nفريب ساختند و براى كشتن او به گردآورى لشكر و ساز و برگ جنگ پرداختند ، با آنكه در آغاز خود با رغبت و آزادى با او بيعت كرده بودند و آنان پيمان‌گسلان « ناكثين » اند . از پى ايشان تبهكاران « قاسطين » كه معاويه و شاميان و پيروان آنان بودند به پيكار با على پرداختند ، در همان حال كه تبهكاران شام با على پيكار مىكردند گروه سوم ستيزگران با على پديد آمدند و آنان « خوارج » از دين بيرون‌شدگان‌اند ، بيشتر ايشان از پارسايان و قاريان قرآن كوفه و بصره بودند و آشنايى به حقيقت علوم قرآن نداشتند ، كوشش آنان فقط در بسيار خواندن قرآن و مداومت بر ذكر و دعا بود ، و چون بامداد شب هرير معاويه و لشكرش از روى نيرنگ و فريب قرآن بر سر نيزه‌ها برافراختند و على و لشكرش را به حكم قرار دادن قرآن فرا خواندند و اظهار داشتند كه راضى و تسليم به حكم قرآن خواهند بود ، على عليه السّلام از آن روى كه مىدانست آن گروه خواهان حقيقت حكم قرآن نيستند و اينك براى رهايى از نابودى بدين كار پناه آورده‌اند ، خواسته و پيشنهادشان را نپذيرفت ، در اين هنگام همين سفلگان نادان سخت پافشارى مىكردند كه بايد على پيشنهاد حكميت را بپذيرد و با معاويه بر مبناى حكم قرار دادن قرآن صلح كند و على را تهديد كردند كه اگر آن را نپذيرد او را خواهند كشت يا به معاويه تسليم خواهند كرد يا از او كناره خواهند گرفت تا شاميان او را بكشند .\r\n( 1 ) در پى پافشارى اين نابخردان بر پيشنهاد جدايى ، ميان لشكر امير المؤمنين عليه السّلام چنان اختلاف انديشه و درشتگويى پديد آمد كه نزديك بود\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبا يكديگر به كشت و كشتار بپردازند و بدين سبب على عليه السّلام ناچار از پذيرش صلح و حكم قرار دادن قرآن شد ولى شرطها و قيدهايى را همراه آن قرار داد تا مكر و فريب‌سازى معاويه را باطل كند ، همين‌كه پيمان‌نامه صلح نوشته شد و سالارهاى دو گروه آن را امضا كردند و مهر بر آن نهادند ، قاريان غافل به خود آمدند و دانستند نسبت به ايشان فريب‌سازى شده است و در پافشارى نخست خود مرتكب خطا شده و فريب خورده‌اند ، آنان سپس پيش على آمدند و پافشارى كردند كه به جنگ با معاويه بپردازد ، على عليه السّلام از پذيرش پيشنهاد آنان خوددارى كرد و به ايشان فرمود ، واى بر شما ! خداوند فرمان به وفا كردن پيمانى كه با مشركان بسته شود داده است ، چگونه ممكن است پيمان خدا با اين گروه كه به هر حال مسلمان‌اند شكسته شود ، و آشكارا به ايشان گفت كه او از پيمان خود با آنان بر نمىگردد مگر اينكه شاميان پيمان‌شكنى كنند يا مدتى كه تعيين شده است به سر آيد و به توافق درباره حكم قرآن نرسند . « 1 »\r\n( 1 ) در اين هنگام خوارج على عليه السّلام را تكفير كردند و نه تنها او بلكه هركرا كه به تحكيم قرآن راضى باشد و از اعتقاد خود توبه نكند كافر دانستند ، و پاره‌يى از ايشان در همان آوردگاه از على جدا شدند .\r\n\r\n\r\n","description":"","footnote":"\r\n( 1 ) . براى آگهى بيشتر از اين موضوع مىتوان به كتابهاى ديگرى كه پيش از ابن ابى الدنيا تأليف شده است از قبيل ، وقعة صفين نصر بن مزاحم و اخبار الطول دينورى و الكامل مبرد مراجعه كرد و در كتابهايى كه پس از روزگار ابن ابى الدنيا تأليف شده است ابن ابى الحديد پيش از ديگران به شرح موضوع پرداخته است - م .\r\n","page_name":" 35 ","page_number":35},
  {"content":"\r\n\r\nو چون امير المؤمنين از آوردگاه بيرون آمد و آهنگ بازگشت به كوفه كرد ، آن گروه همراه او به كوفه وارد نشدند و جايى به نام حروراء « 1 » لشكرگاه ساختند و تصميم گرفتند بار ديگر على را به گسستن و شكستن پيمان فراخوانند كه اگر پذيرفت بار ديگر همراه او به جنگ معاويه بروند و در غير آن صورت به زودى جنگ را با خود او آغاز كنند و او را بكشند .\r\n( 1 ) در اين ميان سفيران و نامه‌ها و گفتگوهاى همراه با حجت و برهان در ميانه صورت گرفت و برخى از خوارج از ستيز خود دست برداشتند و به بيعت برگشتند و گروهى ديگر با دودلى از هر اقدامى درنگ كردند و بيشتر ايشان بر ستيز و دشمنى خود پايدار ماندند و در زمين تباهى بار آوردند و كسان بىگناه را كشتند و كشاورزى و نسل - همه چيز - را نابود ساختند و به على اعلان جنگ دادند و در حالى كه جنگ را آشكار كردند به جايى به نام نهروان رفتند .\r\n( 2 ) على عليه السّلام همراه سپاهيان آهنگ نبرد با ايشان كرد و براى آنان خطبه خواند و حجت و برهان آورد و از آنان خواست پيش او بازگردند تا همراهشان به جنگ معاويه برود كه هر دو داور خيانت ورزيده و به عهدى كه از ايشان گرفته شده بود كه به فرمان قرآن داورى كنند و از پيروى كردن هوس بپرهيزند رفتار نكرده بودند و بر چيزى اتفاق نظر نيافته بودند ، خوارج به برهان آوردن على توجه نكردند و بر ياران او تاختند و تنى چند را كشتند .\r\n\r\n\r\n","description":"","footnote":"\r\n( 1 ) . نام دهكده گرمسيرى كوچكى در دو ميلى كوفه كه خوارج را به سبب نسبت به همين دهكده حرورى هم مىگويند به ص 252 ج 3 معجم البلدان ياقوت ، چاپ مصر 1906 ميلادى مراجعه فرماييد - م .\r\n","page_name":" 36 ","page_number":36},
  {"content":"\r\n\r\n( 1 ) در اين هنگام امير المؤمنين عليه السّلام ياران خود را به پايدارى و جنگ با خوارج فراخواند و ياران را بر آن كار برانگيخت و آنان را به وعدهء خداوند متعال درباره هر كس كه آن بدبختان را بكشد نويد داد و ياران خود را آگاه ساخت كه از ايشان كمتر از ده نفر كشته مىشوند و از خوارج كمتر از ده تن رهايى مىيابند . « 1 »\r\n\r\n\r\n","description":"","footnote":"\r\n( 1 ) . اين موضوع را ابو عمر ابن عبد البر در مباحث شرح حال امير المؤمنين عليه السّلام در كتاب استيعاب خود كه در حاشيه اصابة ابن حجر چاپ شده است در ص 55 ج 3 آورده و چنين گفته است .\r\nسپس خوارج بر على عليه السّلام خروج كردند و او و هر كرا كه همراه او به حكم داوران ميان او و شاميان راضى شده بود تكفير كردند و گفتند در دين خدا مردان را به داورى برگزيدى و حال آنكه خداى متعال مىفرمايد « فرمان جز براى خدا نيست » آنگاه خوارج گرد آمدند و يگانگى مسلمانان را دريدند و درفش ستيز برافراشتند و خون‌ريزى و راهزنى كردند .\r\nدر اين هنگام امير المؤمنين با ياران و همراهان خود به سوى ايشان رفت و بازگشت آنان را تقاضا فرمود كه چيزى جز جنگ را نپذيرفتند ، ناچار در نهروان با آنان جنگ كرد و همه را جز تنى چند كه رهايى يافتند درمانده و ريشه كن كرد .\r\nاز ميان بازماندگان ايشان عبد الرحمن بن ملجم كه از خاندان تجوب ، يا سكون ، يا از قبيله حمير بود آماده غافلگير كردن و كشتن على عليه السّلام شد .\r\nزبير - يعنى زبير بن بكّار نسب‌شناس - مىگويد : تجوب نام مردى از قبيله حمير است كه ميان قوم خود خون ناحقى ريخته و به قبيله مراد پناه آورده بود و به آنان گفت پيش شما پناه آورده‌ام و جايگاهى مىطلبم گفتند پناهگاه مىيابى « تجوب » و همين پاسخ بر او بازماند و بدان مشهور شد ، فرزندان او از وابستگان و هم سوگندان قبيله مراد شمرده مىشوند كه همان خاندان عبد الرحمن بن ملجم مرادى تجوبى هستند گرچه اصل ايشان از قبيله حمير است ولى در اين ترديدى نيست كه هم سوگندان مراد و در شمار ايشان شمرده مىشوند ، ابن ملجم مردى ستيزگر و دلير نفرين شده بود .\r\n","page_name":" 37 ","page_number":37},
  {"content":"\r\n\r\n( 1 ) آنگاه على عليه السّلام با ياران خود بر خوارج حمله برد و همگان را از پاى در آوردند جز تنى چند را كه شمارشان از ده كمتر بود و گريخته بودند ، زخميان خوارج را على عليه السّلام به قبيله‌هاى خودشان سپرد تا آنان را مداوا كنند .\r\nپس از جنگ نهروان و كشته شدن سران خوارج شوكت ايشان خاموش شد و در اين هنگام بود كه بازماندگان آنان و كسانى كه بر ستيز و انديشه ايشان بودند روش دشمنى و ستيز را دگرگون ساختند و تصميم بر حمله پوشيده و غافلگير ساختن گرفتند .\r\nما اينك برخى از كارها را كه بر سر امير المؤمنين على اندكى پيش از شهادتش از سوى خوارج رسيده است بيان مىداريم و چگونگى اقدام بدبخت‌تر مردم ابن ملجم را بر حمله پوشيده و غافلگير ساختن على عليه السّلام به روايت ابن سعد مؤلف كتاب طبقات الكبرى بررسى مىكنيم . « 1 »\r\n\r\nرايزنى بدبخت‌تر مردم ، ابن ملجم و دو يار بدبخت او دربارهء غافلگير كردن امير المؤمنين عليه السّلام و دو سالار تبهكاران\r\n( 2 ) ابن سعد مىگويد « 2 » : گفته‌اند سه تن از خوارج خود را آماده ساختند و در\r\n\r\n\r\n","description":"","footnote":"\r\n( 1 ) . محمد بن سعد بن منيع كه بيشتر به ابن سعد مشهور است از مورخان و شرح‌حال‌نويسان برجسته سالهاى پايانى قرن دوم و سه دهه نخستين قرن سوم است او متولد به سال 168 هجرى و در گذشته به سال 230 است ، براى آگهى بيشتر به مقدمه ترجمه جلد اول طبقات ، تهران 1374 ش ، انتشارات فرهنگ و انديشه مراجعه فرماييد .\r\n( 2 ) ابن سعد اين موضوع را در طبقه نخست بدرى در صص 38 / 35 ج 3 كتاب طبقات خود آورده است .\r\n","page_name":" 38 ","page_number":38},
  {"content":"\r\n\r\nمكه گرد آمدند و عهد و پيمان بستند كه بايد على بن ابى طالب و معاوية بن ابى سفيان و عمرو عاص را بكشند و مردم را از آنان آسوده گردانند ، آن سه تن عبارتند از ، عبد الرحمن بن ملجم مرادى كه اصل او از قبيله حمير و در شماره عشيره مراد و هم سوگند خاندان جبله از قبيله كنده بود ، دو ديگر برك بن عبد اللّه و سه ديگر عمرو بن بكير كه از قبيله تميم بودند .\r\n( 1 ) عبد الرحمن بن ملجم گفت من براى شما كشتن على بن ابى طالب را بر عهده مىگيرم ، برك گفت من براى شما كشتن معاويه را عهده دار مىشوم ، عمرو بن بكير گفت من براى شما عمرو عاص را بسنده خواهم بود .\r\nآنان بر اين كار پيمان بستند و ميان خود عهد استوار كردند كه هيچ‌يك از آنان از تعهد خود دربارهء كشتن كسى كه نام برده است بازنگردد و آهنگ آن شخص كند تا او را بكشد يا خود در آن راه كشته شود .\r\nآنان شب هفدهم ماه رمضان را براى انجام مقصود خود برگزيدند و سپس هر يك از ايشان به سوى شهرى كه شخص مورد نظرش در آن بود حركت كرد . « 1 »\r\n( 2 ) عبد الرحمن بن ملجم به كوفه آمد و ياران خود از خوارج را ديدار كرد و نيت و هدف خود را از آنان پوشيده داشت ، عبد الرحمن به ديدار ايشان مىرفت و آنان هم به ديدار او مىآمدند ، روزى ضمن ديدار با تنى چند از قبيله تيم الرباب زنى از ايشان را كه نامش قطام و دختر شجنة بن عدى بن\r\n\r\n\r\n","description":"","footnote":"\r\n( 1 ) . نه تنها در روايت ابن سعد كه در روايت بسيارى ديگر از اهل سنت همين شب هفدهم آمده است ، ولى در روايت اهل بيت و اخبار شيعيان شب نوزدهم رمضان بوده است .\r\n","page_name":" 39 ","page_number":39},
  {"content":"\r\n\r\nعامر بن عوف بن ثعلبة بن سعد بن ذهل بن تيم الرباب بود ديد ، على پدر و برادر قطام را در جنگ نهروان كشته بود ، قطام ابن ملجم را شيفته خود كرد ، و چون ابن ملجم از او خواستگارى كرد گفت تا كابين مرا نام نبرى خود را به همسرى تو در نمىآورم ، ابن ملجم گفت هر چه از من بخواهى به تو خواهم داد ، قطام گفت سه هزار درهم و كشتن على بن ابى طالب ، عبد الرحمن گفت به خدا سوگند تنها انگيزه من كه مرا به اين شهر كشانده است كشتن على بن ابى طالب است و بدين گونه مىبينى كه خواسته‌ات را برخواهم آورد .\r\n( 1 ) عبد الرحمن بن ملجم با شبيب بن بجرة اشجعى ديدار كرد و او را از قصد خود آگاه ساخت و از او خواست كه در آن كار همراه او باشد و شبيب او را پاسخ مثبت داد .\r\nدر شبى كه عبد الرحمن مىخواست در سپيده دم على را بكشد در مسجد شب‌زنده‌دارى و با اشعث بن قيس كندى پوشيده گفتگو مىكرد و چون طلوع سپيده‌دم نزديك شد اشعث به او گفت بشتاب كه سپيده‌دم رسوايت نسازد .\r\nدر اين هنگام عبد الرحمن بن ملجم و شبيب بن بجرة برخاستند و تيغهاى خود را برداشتند و آمدند و كنار درگاهى كه على از آنجا مىآمد نشستند و كمين ساختند .\r\n( 2 ) 1 - زيد بن على از عبيد اللّه بن موسى از گفته حسن بن كثير از پدرش روايت مىكند كه چون على عليه السّلام مىخواست براى نماز بامداد از خانه بيرون آيد ، چند مرغابى كه در خانه بودند خود را برابر او رساندند و بانگ برآوردند ، ما شروع به كنار زدن آنها كرديم ، فرمود رهايشان كنيد و آزادشان بگذاريد\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nكه مويه‌گران و نوحه‌سرايان‌اند . « 1 »\r\n\r\n\r\n","description":"","footnote":"\r\n( 1 ) . محقق محترم در پا برگ چنين نوشته‌اند :\r\nاين حديث در نسخه‌يى كه آغاز آن كاستى دارد و در مجموعه شماره نهم نسخه‌هاى خطى كتابخانه ظاهريه به شماره 232 / الف آمده است ولى در اين نسخه كه آن را اساس قرار داده‌ايم سلسله سند افتاده است ، سپس درباره كلمه عربى مرغابى توضيحى داده و افزوده‌اند با همه كوششى كه براى پيدا كردن نسخه‌يى كامل كرده‌اند به نسخه كامل دسترس پيدا نكرده‌اند و گفته‌اند گمان مىكنند يك يا دو برگ افتادگى دارد و سلسله سند را از ص 35 ج 4 چاپ اول اسد الغابة گرفته‌اند آنگاه نوشته‌اند كه براى روشن شدن مطلب نوشتهء ابن اثير را كلمه به كلمه مىآوريم كه چنين است .\r\nابو احمد عبد الوهاب بن على امين و چند تن ديگر از گفتهء ابو الفتح محمد بن عبد الباقى بن احمد بن سليمان و ابو الفضل بن خيرون و ابو طاهر احمد بن حسن باقلانى به طريق اجازه ما را خبر دادند كه هر دو مىگفته‌اند ابو على بن شاذان براى ما نقل كرد كه خبر زير بر ابو محمد حسن بن محمد بن يحيى بن حسن بن جعفر بن عبيد اللّه بن حسن بن على بن حسين بن على بن ابى طالب خوانده شد و مورد گواهى او قرار گرفت ، كه مىگفته است پدر بزرگم ابو الحسين يحيى بن حسن از سعيد بن نوح ، از ابو نعيم فضل بن دكين ، از عبد الجبار بن عباس از عثمان بن مغيره ما را خبر داد كه مىگفته است ، چون ماه رمضان - سال چهلم - فرا رسيد على عليه السّلام شبى در خانه حسن و شبى در خانه حسين و شبى در خانه عبد اللّه بن جعفر - شوهر زينب - روزه مىگشود و بيش از سه لقمه نمىخورد و مىفرمود خوش مىدارم هنگامى كه فرمان خدا - مرگ - مىرسد شكم من خالى باشد و يكى دو شب ديگر بيشتر باقى نمانده است .\r\nو گويد پدربزرگم همچنين از گفتهء زيد بن على از قول عبيد اللّه بن موسى از حسن بن كثير ، از پدرش نقل مىكرد كه مىگفته است در آن شب چون على عليه السّلام براى نماز صبح خواست از خانه بيرون آيد مرغابىها به استقبال او شتافتند .\r\nابن اثير در پى اين روايت مىگويد ، اين موضوع دليل بر آنست كه على عليه السّلام ماه و شب و ساعتى را كه در آن كشته شده مىدانسته است .\r\nمىگويم - محقق كتاب - اين موضوع را ابن اثير در كتاب كامل خود هنگام نوشتن مرگ\r\n","page_name":" 41 ","page_number":41},
  {"content":"\r\n\r\n( 1 ) 2 - حسين ، از عبد اللّه ، از محمد بن عمرو بن حكم ، از ضحاك بن شهر « 1 » ، از\r\n\r\n\r\n","description":"","footnote":"\r\nعلى عليه السّلام نيز آورده است ، همچنين مسعودى در ص 413 ج 2 مروج الذهب چاپ بيروت اين موضوع را چنين آورده است ، و گفته شده است كه على در آن شب نخوابيد و همواره ميان در خانه و حجره خود قدم مىزد و مىفرمود به خدا سوگند نه دروغ مىگويم و نه مرا دروغ گفته‌اند امشب همان شبى است كه مرا وعده داده‌اند ، و چون خواست بيرون آيد مرغابىهايى كه از كودكان بودند شروع به فرياد كشيدن كردند يكى از ساكنان خانه بر مرغابىها فرياد كشيد تا آرام گيرند ، على فرمود اى واى تو آزادشان بگذار كه نوحه‌گران‌اند .\r\nاين موضوع را رشيد الدين ابن شهر آشوب هم در كتاب مناقب آورده است ، و اين حديث را منابع ديگرى هم هست آن چنان كه يعقوبى در تاريخ خود ضمن شرح حال على عليه السّلام در ص 202 ج 2 چنين گفته است ، على عليه السّلام در تاريكى آخر شب خواست از خانه بيرون آيد چند مرغابى كه در خانه بودند دوان دوان خود را به او رساندند و به دامنش آويختند فرمود فريادزنندگانى كه مويه گرانى از پى خواهند داشت ، ابن كثير هم در ص 13 ج 8 البداية و النهايه چاپ دار الفكر در پايان شرح حال حضرت امير و پيش از عنوان خلافت حسن بن على عليه السّلام چنين گفته است .\r\nو چون على خواست براى رفتن به مسجد بيرون آيد چند مرغابى بر او صيحه كشيدند خواستند آنها را آرام كنند فرمود رهايشان كنيد كه نوحه‌گران‌اند ، اين موضوع را حافظ ابو بكر بيهقى هم نقل كرده و گفته است با اسناد صحيح براى ما روايت شده است كه چون على رضوان اللّه عليه براى نماز صبح بيرون آمد چند مرغابى پيش آمدند و صيحه مىكشيدند ، آنها را كنار زدند فرمود آزادشان بگذاريد كه نوحه‌گران‌اند ، با عونى هم در برگ 93 ب جواهر المطالب ، باب پنجم آورده است .\r\n( 1 ) . اين نام همين‌گونه در نسخه آمده است و براى چنين شخصى شرح حالى پيدا نكردم شايد اين نام به صورت ضحاك بن حمره درست باشد كه از رجال حديث ترمذى است و شرح حالش در ص 443 ج 4 آمده است ، درباره محمد بن عمرو بن حكم كه شاگرد ضحاك است ، خطيب در تاريخ بغداد به شماره 1146 در ص 127 ج 3 او را ثقه دانسته است .\r\nمحقق محترم سپس افزوده‌اند كه قطيعى اين حديث را به شماره 67 در بخش فضائل\r\n","page_name":" 42 ","page_number":42},
  {"content":"\r\n\r\nخارجة ، از حصين ، از هلال بن يساف براى ما حديث كرد كه مىگفته است :\r\nعلى عليه السّلام همواره پيش از نماز صبح بيرون مىآمد و با صداى بلند مىفرمود نماز نماز در آن شب در همان حال آن دو مرد قصد جان او كردند و يكى از ايشان با شمشير ضربتى بر او زد و بيرون رفت ، ابن نبّاح او را تعقيب كرد ولى همين‌كه از مسجد بيرون رفت آن مرد با شمشير بر ابن نباح حمله كرد و ابن نباح از پيش او گريخت و برگشت ولى آن مرد ديگر را گرفتند ، در اين هنگام مردم مىگفتند بر على باكى نمىبينيم ، ابن ملجم گفت همانا دو ماه همه روزه شمشير خود را آب زهر داده‌ام و اگر آن ضربت را ميان همه اعراب پخش كنم همه را نابود مىسازد .\r\nدر اين هنگام گروهى از بانوان شروع به گريستن كردند و گروهى ديگر مىگفتند او را باكى نيست ، ابن ملجم كه نفرين خدا بر او باد گفت گويا بر من گريه مىكنيد ؟\r\n( 1 ) 3 - حسين از عبد اللّه ، از يوسف بن موسى ، از عبيد اللّه بن موسى ، از حسن بن دينار براى ما حديث كرد كه حسن بصرى مىگفته است على عليه السّلام آن شب بيدار ماند و مىفرمود اگر امشب را به سحرگاه برسانم كشته خواهم شد . « 1 »\r\n\r\n\r\n","description":"","footnote":"\r\nعلى عليه السّلام در كتاب الفضائل ص 41 چاپ قم و محب طبرى به نقل از مناقب احمد حنبل در بخش فضائل على عليه السّلام در ص 323 ج 2 رياض النضره و حافظ عيسى بن على وزير از عبد اللّه بن محمد بغوى نقل كرده است و ابن عساكر هم در ص 358 ج 3 تاريخ دمشق چاپ دوم به شماره 1414 نقل كرده است . و آنگاه متن حديث را آورده‌اند كه براى آگهى بيشتر مىتوان به پابرگ صفحه 28 متن عربى مراجعه كرد .\r\n( 1 ) . اين گفتار امير المؤمنين عليه السّلام هم يكى از دلايل آگاهى آن حضرت از هنگام شهادت خود است .\r\n","page_name":" 43 ","page_number":43},
  {"content":"\r\n\r\nگويد و چون مؤذن آمد و على عليه السّلام را از فرا رسيدن وقت نماز آگاه كرد ، آن حضرت برخاست چند گامى برداشت و برگشت ، دخترش او را گفت به جعده فرمان بده كه با مردم نماز بگزارد ، على فرمود از مرگ گريزى نيست و همان دم برخاست و از خانه بيرون آمد و چون از كنار قاتل خويش گذشت كه همه آن شب را نخوابيده و منتظر آمدن آن حضرت بود و در آن هنگام خواب بر چشمش چيره شده بود ، با پاى خويش او را تكان داد و فرمود نماز ، ابن ملجم برخاست و همين‌كه على عليه السّلام را ديد بر او شمشير زد .\r\nحسن بصرى مىگويد ، در اين صورت امير المؤمنين عليه السّلام از اين موضوع آگاه بوده است . « 1 »\r\n( 1 ) 4 - حسين از عبد اللّه ، از عبد اللّه بن يونس بن بكير از پدرش از على بن ابى فاطمه غنوى از گفتهء پيرمردى از خاندان حنظله براى ما نقل كرد كه مىگفته است شبى كه على كه خدايش رحمت كناد ضربت خورد ، ابن نباح به هنگام بر آمدن سپيده‌دم به حضورش آمد تا او را از فرا رسيدن هنگام نماز آگاه سازد ، آن حضرت كه بر پشت دراز كشيده و خسته و سنگين بود خاموش ماند ابن نباح بار ديگر اعلام كرد و على همچنان خاموش ماند و چون بار سوم بيامد ، على عليه السّلام از جاى برخاست و در حالى كه ميان حسن و حسين بود راه افتاد و اين دو بيت را مىخواند :\r\n« كمربندهاى خود را براى مرگ استوار كن كه مرگ به سوى تو مىآيد ، و چون مرگ بر كنار جويبار تو فرود آمد بىتابى مكن » « 2 »\r\n\r\n\r\n","description":"","footnote":"\r\n( 1 ) . لطفا به آنچه ذيل شماره‌هاى 5 و 6 هم آمده است توجه فرماييد .\r\n( 2 ) . اين دو بيت در ص 22 ج 3 طبقات چاپ بريل و ص 18 مقاتل الطالبين ابو الفرج اصفهانى\r\n","page_name":" 44 ","page_number":44},
  {"content":"\r\n\r\n( 1 ) و چون على عليه السّلام بر در كوچك خانه رسيد به آن دو فرمود بر جاى خود باشيد ، و چون درون مسجد درآمد ابن ملجم بر او تاخت و شمشيرش زد ، ام كلثوم دختر على عليه السّلام از خانه بيرون آمد و چنين مىگفت چه اندوهها كه به هنگام نماز بامداد بر من رسيد ، شوهرم امير المؤمنين - يعنى عمر بن خطاب - در نماز بامداد كشته شد و پدرم نيز در نماز صبح كشته شد . « 1 »\r\n\r\n\r\n","description":"","footnote":"\r\nچاپ نجف و ص 114 ج 6 شرح نهج البلاغه ابن ابى الحديد چاپ محمد ابو الفضل ابراهيم ، مصر با تفاوت اندكى در دو كلمه از كلمات آمده است كه مىتوان به آنجا مراجعه كرد - م .\r\n( 1 ) . اين حديث را حافظ ابن عساكر با سند خود از ابن ابى الدنيا به شماره 1415 ضمن شرح حال حضرت امير المؤمنين در ص 358 ج 3 تاريخ دمشق آورده است و سند او چنين است « على بن فاطمه عترى گويد اصبغ حنظلى براى من چنين روايت كرد » .\r\nباعونى همين حديث را از ابن ابى الدنيا در باب 57 كتاب جواهر المطالب ، برگ 96 الف با اين اسناد آورده است ، كه ابن ابى الدنيا مىگويد پدر بزرگم از عبد اللّه بن يونس از اصبغ حنظلى چنين روايت مىكرد . . .\r\nآنچه در خور توجه است ضعيف بودن اين حديث به ويژه بخش پايانى آن است كه نمىتوان به آن اعتماد كرد ، ممكن است آن بخش را يونس بن بكير افزوده باشد كه پيرو مرجئة و از چاكران حكومت بوده و برخى او را زنديق دانسته‌اند و اين موضوع در شرح حال او در ص 435 ج 11 تهذيب التهذيب ديده مىشود .\r\nوانگهى على بن ابى فاطمه و شيخى كه در سلسله اسناد اين حديث آمده‌اند ناشناخته‌اند ، و نيز كسى را نيافته‌ايم كه عبد اللّه پسر يونس بن بكير را موثق بشمرد ، ضمن شرح حال پدرش همين اندازه نوشته شده كه از راويان پدر خود بوده و اين مقدمه براى موثق بودن او كافى نيست .\r\nاگر فرض شود كه منظور از شيخى كه ابن ابى فاطمه از او روايت كرده اصبغ بن نباته باشد چون خود اهل سنت او را رافضى و كينه‌توز به پيشوايان خود مىدانند حديث ضعيف و غير قابل قبول است .\r\n","page_name":" 45 ","page_number":45},
  {"content":"\r\n\r\n( 1 ) 5 - حسين از عبد اللّه ما را گفت كه مىگفته است پدرم كه خدايش رحمت كناد از هشام بن محمد از گفته مردى از قبيله نخع از صالح بن ميثم ، از عمران بن ميثم ما را خبر داد كه مىگفته است .\r\nعلى عليه السّلام براى نماز بامداد بيرون آمد تكبيرة الاحرام گفت و پس از خواندن حمد يازده آيه از سوره انبياء تلاوت كرد و در اين هنگام ابن ملجم از ميان صف بر فرق سر على ضربت زد ، تنى چند از مردم بر او تاختند و او را گرفتند و شمشير را از دستش بيرون كشيدند ، ديگر مردم همچنان بر پاى و در نماز بودند ، على عليه السّلام به ركوع رفت و سجده كرد ، من بر او نگريستم كه چون سر بر سجده نهاد از شدّت خون‌ريزى سر خود را از جايى به جاى ديگر مىنهاد و سپس براى ركعت دوم برخاست و اندكى خميده شد و قرائت ركعت دوم را سبك خواند و نشست و تشهد خواند و سلام داد ، آنگاه پشت به ديوار مسجد داد .\r\n( 2 ) 6 - حسين از عبد اللّه ما را گفت كه مىگفته است پدرم از هشام بن محمد براى ما نقل كرد كه مىگفته است عمر بن عبد الرحمن بن نفيع بن جعدة بن هبيرة « 1 » مرا حديث كرد كه : چون ابن ملجم على عليه السّلام را كه در نماز بود ضربت زد ، آن حضرت از جاى خود كنار آمد و با دست به پشت جعدة بن\r\n\r\n\r\n","description":"","footnote":"\r\nو اگر فرض شود كه على بن ابى فاطمه همان على بن حزور است بازهم از نظر اهل سنت همچون اصبغ ضعيف و كينه‌توز است .\r\n( 1 ) . جناب جعدة بن هبيره پسر ام هانى و خواهر زاده حضرت امير و از ياران خردمند و دلير و بسيار نيكوكار امام عليه السّلام بوده است به شماره 1265 الاصابة مراجعه فرماييد - م .\r\n","page_name":" 46 ","page_number":46},
  {"content":"\r\n\r\nهبيره زد و او با مردم نماز گزارد ، پس از نماز على فرمود آن مرد را پيش من آوريد و چون او را آوردند به دو گفت ، اى دشمن خدا ! آيا به تو نيكى و چنين و چنان مهربانى نكردم ؟ ابن ملجم پاسخ داد آرى كه چنان كردى ، ( 1 ) على فرمود چه چيزى ترا بر اين كار واداشت ؟ گفت چهل روز شمشير خود را تيز كردم و از خداى خواستم كه با آن بدترين آفريدهء پروردگارم را بكشم ، على عليه السّلام فرمود آرى مىبينمت كه خود با آن شمشير كشته مىشوى و مىبينمت كه بدترين آفريدهء پروردگارى ، و ابن ملجم با همان شمشير كشته شد . « 1 »\r\n\r\n\r\n","description":"","footnote":"\r\n( 1 ) . طوسى در حديث شماره 18 جزء سوم امالى خود روايت مىكند كه على عليه السّلام در حالى كه در نماز و به سجده بود مضروب شد .\r\nمتقى هندى در حديث شماره 497 در بخش فضائل على عليه السّلام در ص 170 ج 15 كنز العمال چاپ دوم ، روايت مىكند كه على عليه السّلام چون سر از ركوع برداشت ، يا سر از سجده دوم ركعت اول برداشت مضروب شد .\r\nدر حديث شماره 63 بخش فضائل على عليه السّلام از كتاب فضائل احمد بن حنبل ، ص 38 چاپ قم چنين آمده است : عبد اللّه از گفته احمد بن منصور ، از يحيى بن بكير مصرى ، از ليث بن سور ما را خبر داد كه عبد الرحمن بن ملجم با بيم و ترس بر على عليه السّلام كه در حال نماز بامداد بود با شمشيرى كه آن را زهرآلود كرده بود ضربت زد و على همان روز رحلت كرد و در كوفه به خاك سپرده شد .\r\nاين حديث را حافظ ابن عساكر هم با سند خود از عبد اللّه بن محمد بغوى ضمن حديث شماره 1418 از شرح حال امير المؤمنين در ص 361 ج 3 چاپ دوم تاريخ دمشق آورده است .\r\nالبته آنچه درباره كشته شدن على عليه السّلام در همان روز آمده است درست نيست كه روايات بسيارى از شيعه و سنى رسيده و مورد اتفاق مسلمانان است كه حضرت پس از زخمى شدن دو روز زنده بود و در شب سوم به جنان جاويد خراميد .\r\n","page_name":" 47 ","page_number":47},
  {"content":"\r\n\r\n( 1 ) 7 - حسين از گفته عبد اللّه ما را حديث كرد كه مىگفته است سعيد بن يحيى اموى از عبد اللّه بن سعيد ، از زياد بن عبد اللّه ، از مجالد بن سعيد براى ما حديث كرد كه مىگفته است ، ابن بجرة اشجعى و ابن ملجم كه هر يك شمشيرى همراه داشتند آمدند و كنار در مسجد نشستند و چون على كه خدايش از او خشنود باد بيرون آمد و نداى نماز داد آن دو پيشى گرفتند و هر دو شمشير بر آن حضرت فرو آوردند ، يكى از آن دو خطا كرد و شمشيرش به ديوار بر خورد كرد و شمشير ديگرى بر تارك على عليه السّلام خورد ، آن دو در حالى كه مىگريختند از مسجد بيرون رفتند ، ابن بجرة از درى كه به سوى محله كنده بود بيرون شد و ابن ملجم از سوى بازار گريخت ، به ابن ملجم رسيدند و او را گرفتند و پيش على كه خدايش از او خشنود باد آوردند ، فرمود او را بازداشت كنيد .\r\n( 2 ) 8 - حسين بن صفوان برذعى ما را حديث كرد و گفت عبد اللّه بن ابى الدنيا از گفته سعيد بن يحيى اموى از عبد اللّه بن سعيد از زياد بن عبد اللّه از عوانة بن حكم ما را خبر داد كه مىگفته است :\r\n\r\n\r\n","description":"","footnote":"\r\nابن عبد البر در پايان شرح حال على عليه السّلام در كتاب استيعاب كه در حاشيه اصابه چاپ شده است در ص 59 ج 3 مىنويسد در چگونگى گرفتن ابن ملجم اختلاف نظر است و چون او را گرفتند على فرمود او را به زندان بازداريد اگر مردم او را بكشيد و او را مثله مكنيد و اگر نمردم براى قصاص يا عفو كردن كار بر عهدهء خود من است ، در اين باره هم اختلاف است كه آيا به على عليه السّلام در نماز يا پيش از نماز ضربت زده است و اينكه آيا خود نماز را تمام فرموده يا كسى را بر آن كار گماشته است و بيشتر را عقيده بر اين است كه جعدة بن هبيره را مأمور فرموده است و او با مردم نماز صبح را خوانده است .\r\n","page_name":" 48 ","page_number":48},
  {"content":"\r\n\r\nسه تن با يكديگر پيمان بستند بر كشتن على و معاويه و عمرو عاص ، يكى از ايشان به سوى عمرو عاص رفت ، ديگرى كه نامش برك و از قبيله تيم و شاخه خاندان سعد و از بنى صريم بود آهنگ معاويه كرد ، سومى كه ابن ملجم بود آهنگ على كرد .\r\nابن ملجم به كوفه آمد و از قطام كه از قبيله تيم بود و انديشه خوارج بر سر داشت خواستگارى كرد ، او به ابن ملجم گفت به خدا سوگند خود را به همسرى تو در نمىآورم مگر به كابين سه هزار - درهم - و كشتن على بن ابى طالب ، ابن ملجم اين تعهد را به او داد و با او عروسى كرد .\r\n( 1 ) 9 - حسين بن صفوان برذعى ما را حديث كرد و گفت سعيد بن يحيى از عبد اللّه بن سعيد اموى از زياد بن عبد اللّه بكايى از عوانة بن حكم كلبى و او از مزاحم بن زفر تيمى از وجيه نقل مىكرد كه مىگفته است : ابن ملجم از هنگام نماز بامداد تا گاهى كه روز بر مىآمد ميان قوم خود مىنشست و در همان حال كه آنان با هياهو گفتگو مىكردند او خاموش مىماند و يك كلمه هم بر زبان نمىآورد ، و به من خبر رسيده است كه ابن ملجم روزى در حالى كه شمشيرى بر دوش داشت در بازار نشسته بود جنازه‌يى را مىبردند كه مسلمانان و روحانيان مسيحى آن را تشييع مىكردند ، ابن ملجم گفت اى واى شما اين ديگر چيست ؟ گفتند پيكر ابجر بن حجار عجلى است كه پسرش سالار قبيله بكر بن وائل است ، مسلمانان به لحاظ موقعيت پسرش و مسيحيان از اين لحاظ كه او مسيحى مرده است در پى تابوت اويند ، ابن ملجم گفت به خدا سوگند اگر نه اين است كه خود را\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبراى كارى كه در پيش خدا پاداش بزرگترى دارد نگاه مىدارم با شمشير ميان ايشان مىافتادم . « 1 »\r\n( 1 ) 10 - حسين ما را خبر داد و گفت عبد اللّه براى ما از سعيد بن يحيى از عبد اللّه بن سعيد از زياد بن عبد اللّه نقل كرد كه از گفته عوانة بن حكم مىگفته است كه قطام به ابن ملجم گفته است اينك كه از خواسته خود آسوده شدى مرا هم از خواسته‌ام آسوده ساز ، ابن ملجم از خانه بيرون آمد و آهنگ مسجد كرد ، قطام هم خيمه خود را در مسجد زد و جامه و سلاح بر ابن ملجم پوشاند ، و چون على عليه السّلام بيرون آمد و نداى اى مردم نماز نماز برداشت ، ابن ملجم با شمشير چنان بر بالاى پيشانى على زد كه پس از شكافتن سر آن حضرت به ديوار خورد و در آن رخنه پديد آورد ، ابن ملجم آنگاه شمشير را بيفكند و به مردم گفت از برداشتن شمشير پرهيز كنيد كه زهرآلود است و گفته‌اند يك ماه آن شمشير را همه روز زهرآلود مىكرد ، ابن ملجم دستگير شد و على عليه السّلام را به خانه بردند .\r\n\r\n\r\n","description":"","footnote":"\r\n( 1 ) . اين موضوع را بلاذرى در حديث شماره 527 شرح حال امير المؤمنين در كتاب انساب الاشراف ص 433 ج 1 نسخه خطى و ص 494 ج 2 چاپ اول از ابو مسعود كوفى و ديگران از عوانه روايت كرده است .\r\nطبرى هم آن را در ص 145 ج 5 تاريخ چاپ جديد بيروت نقل كرده است .\r\nطبرانى هم آن را با سندى ديگر در شرح حال امير المؤمنين عليه السّلام در برگ 11 / ب ج 1 نسخه معجم كبير خود آورده است .\r\nفزون بر آنچه محقق محترم مرقوم داشته‌اند مىافزاييم كه دينورى هم در اخبار الطوال اين موضوع را گوياتر از ديگران و با تفصيل بيشترى آورده است ، لطفا براى آگهى بيشتر به ص 260 ترجمه اخبار الطوال به قلم بنده ، تهران نشر نى 1364 شمسى مراجعه فرماييد .\r\n","page_name":" 50 ","page_number":50},
  {"content":"\r\n\r\n( 1 ) 11 - حسين از عبد اللّه ما را حديث كرد كه مىگفته است پدرم كه خدايش رحمت كناد از هشام بن محمد مرا حديث كرد كه مىگفته است مردى از قبيله نخع از صالح بن ميثم براى او گفته است دو شب پيش از شب واقعه در همان حال كه على بن ابى طالب عليه السّلام مردم را براى نماز بامداد از خواب بيدار مىكرد ناگاه ابن ملجم پيش او آمد و نامه‌يى در هم پيچيده به او داد كه در آن على را به توبه كردن فرا خوانده بود و نوشته بود در غير آن صورت با او جنگ و ستيزه خواهد كرد ، على عليه السّلام نامه را گشود ولى آن چنان كه بايد آن را نخواند و آن را نگاه داشت و پس از خواندن نماز نامه را گشود و خواند و در آن چنين آمده بود ، ترا به توبه كردن از شرك فرا مىخوانم و در غير آن صورت با تو اعلان جنگ مىدهم « كه خداوند فريب‌سازى خيانت‌پيشگان را به سرانجام نمىرساند » « 1 » على عليه السّلام پرسيد صاحب و نويسنده اين نامه كيست ؟ هيچ‌كس او را پاسخ نداد ، على بر آن نامه آب دهان افكند و نوشته آن را پاك كرد و دور انداخت و فرمود نفرين خدا بر نويسنده و صاحب اين نامه باد .\r\n( 2 ) 12 - حسين بن صفوان برذعى از گفته عبد اللّه ما را حديث كرد كه مىگفته است پدرم كه خدايش رحمت كناد از گفته هشام بن محمد ما را خبر داد كه ابو عبد اللّه جعفى از گفته جابر و او از گفته ابو جعفر محمد بن على بن حسين - يعنى امام باقر عليه السّلام - مىگفته است : كه چون خداوند متعال اراده\r\n\r\n\r\n","description":"","footnote":"\r\n( 1 ) . ابن ملجم نفرين شده و گفتار خود را از آيه 58 سوره انفال و آيه 52 سوره يوسف برگرفته است .\r\n","page_name":" 51 ","page_number":51},
  {"content":"\r\n\r\nفرمود على را به دست ابن ملجم كرامت رسيدن به شهادت دهد و ابن ملجم خود تباه و بدبخت شود ، ابن ملجم كه در يكى از مسجدهاى بنى اسد پنهان بود چون شب او را فرو گرفت به خانه‌يى از خانه‌هاى محله قبيله كنده كوچ كرد ، يك هفته پيش از آن روز جمعه على عليه السّلام براى سخنرانى به منبر رفت و ضمن آن فرمود همانا پروردگار از جمله چيزها كه بر زبان پيامبر امّى كه درود بر او باد مقرر فرموده و بيان داشته است ، اين است كه آن حضرت مرا گفته است « اى على مؤمن ترا دشمن نمىدارد و كافر ترا دوست نمىدارد » « 1 » و بدون شك آن كس كه گناه كند و دروغ بندد نوميد مىشود . همانا ديشب به خواب ديدم كه شيطانى ضربتى بر سرم زد كه ريشم از خون خضاب شد و به خون تازه رنگين گرديد و آن كار مرا ناخوش نيامد .\r\n( 1 ) و در همان خواب رسول خدا صلّى اللّه عليه و آله را ديدم و از آنچه امتش بر من روا داشتند به حضورش شكايت بردم ، پيامبر صلّى اللّه عليه و آله مرا فرمود « اى على بدان و ترديد مكن كه به خواست خداوند تو كشته خواهى شد » : اينك\r\n\r\n\r\n","description":"","footnote":"\r\n( 1 ) . اين حديث از ثابت‌تر سخنان نقل شده از حضرت ختمى مرتبت صلّى اللّه عليه و آله است ، و اسناد آن بسيار فراوان و مصادر آن بسيار استوار است ، و ما بسيارى از آنها را در توضيحى كه بر حديث شماره 100 ص 187 كتاب خصائص امير المؤمنين تأليف حافظ نسابى و بر حديث شماره 682 و احاديث پس از آن در بخش شرح حال امير المؤمنين على عليه السّلام در صص 211 - 190 ج 2 تاريخ دمشق چاپ دوم نوشته‌ايم آورده‌ايم .\r\nفزون بر آنچه محقق محترم نوشته‌اند لطفا به صص 220 / 200 ج 2 كتاب ارزشمند فضائل الخمسه من الصحاح السته ، تأليف فقيد سعيد سيد مرتضى حسينى فيروزآبادى رضوان اللّه تعالى عليه ، چاپ سوم بيروت 1393 ق مراجعه فرماييد - م .\r\n","page_name":" 52 ","page_number":52},
  {"content":"\r\n\r\nبدبخت‌تر اين امت منتظر چيست و چرا اين را از اين به خون رنگين نمىسازد ؟ ! آنگاه دست راست خود را نخست بر ريش و سپس بر سر خود كشيد و از منبر فرود آمد . « 1 »\r\n( 1 ) و چون شبى كه در آن شب كشته شد فرا رسيد هنگامى كه براى نماز عشاء از خانه بيرون آمد مرغابىها برگرد او شروع به فرياد كشيدن\r\n\r\n\r\n","description":"","footnote":"\r\n( 1 ) . ابو بكر احمد بن عمرو بن ابى عاصم نبيل ضمن بيان فضائل على عليه السّلام در كتاب الآحاد و المثانى برگ 15 ب چنين آورده است :\r\nحسن بن على از هيثم بن اشعث ، از ابو حنيفه يمامى ، از عمير بن عبد الملك ما را حديث كرد كه مىگفته است ، على كه خدايش از او خشنود باد بر منبر كوفه براى ما سخنرانى كرد و ريش خود را به دست گرفت و فرمود چه هنگامى بدبخت‌تر اين امت برانگيخته مىشود تا اين ريش را از خون اين سر رنگين كند ، او پيش از اين حديث با اسناد خود حديث ديگرى نقل مىكند كه بدبخت‌تر امت آخر كشندهء على عليه السّلام است .\r\nاين هر دو حديث را حافظ حسكانى با سند در تفسير سوره و الشمس در صص 343 / 335 ج 2 شواهد التنزيل چاپ اول آورده است .\r\nو از احاديثى كه با بخش نهايى اين حديث تناسب دارد حديث شماره 1396 شرح حال على عليه السّلام در تاريخ دمشق ابن عساكر است ص 346 ج 3 چاپ دوم كه ابن عساكر مىگويد :\r\nابو الغنائم محمد بن محمد بن احمد براى من نوشت و ابو الحجاج يوسف بن يوسف مكّى ، از ابراهيم بن عمر برمكى ، از ابو حفص عمر بن احمد از هارون آجرى ، از ابو جعفر محمد بن عمرو بخترى ، از احمد بن وليد عجّام ، از وليد بن صالح از ابو ليلى خراسانى از ابى حرير براى من حديث كرد كه سعيد بن مسبب مىگفته است على عليه السّلام را بر منبر ديدم كه مىفرمود بىشك اين از خون اين رنگين خواهد شد و با دست خود اشاره به ريش و پيشانى خود كرد و گفت چه چيزى بدبخت‌تر اين امت را از اين كار بازداشته است .\r\nسعيد مىگفته است با خود گفتم على ادعاى علم غيب مىكند ولى چون همانگونه كشته شد دانستم كه از آن آگاه بوده است .\r\n","page_name":" 53 ","page_number":53},
  {"content":"\r\n\r\nكردند ، فرمود آرى صيحه‌زنندگان و آواى زنان مويه‌گر را نشان مىدهد .\r\n( 1 ) گويد ، آن تبهكار از رويارويى با على دورى مىكرد ، و چون در آن شب ساعت بيرون آمدن على فرا رسيد ابن ملجم آمد و كنار در كمين ساخت و همين‌كه امير المؤمنين براى نماز بيرون آمد ابن ملجم يك ضربت بر او زد ، قضا را محمد بن حنفيه نزديك او بود و او را گرفت مردم برجستند تا ابن ملجم را بكشند على عليه السّلام به مردم فرمود آرام گيريد تا هنگامى كه من زنده باشم نبايد او را آزار داد و شكنجه كرد ، اگر زنده ماندم ممكن است او را قصاص كنم يا در راه خدا آزاد سازم و ببخشم و اگر مردم جان در برابر جان است . « 1 »\r\n\r\n\r\n","description":"","footnote":"\r\n( 1 ) . نزديك به همين عبارت را طبرى در بخش پايان زندگانى على عليه السّلام در ص 146 ج 5 تاريخ طبرى آورده و گفته است .\r\nاز گفتهء محمد بن حنفيه آورده‌اند كه مىگفته است ، به خدا سوگند در شبى كه على عليه السّلام ضربت خورد من در مسجد بزرگ كوفه همراه بسيارى ديگر از مردان نزديك درگاه نماز مىگزارديم - يعنى نافله شب - و همگان در حال قيام يا ركوع و سجود بودند و از آغاز تا پايان شب بدون خستگى همچنان به نماز مشغول بودند ، هنگامى كه على عليه السّلام براى نماز بامداد بيرون آمد و شروع به ندا دادن نماز نماز فرمود ، درست نفهميدم كه آيا از درگاه بيرون آمده و صدايش را بلند كرده بود يا نه ، كه ناگاه درخشش شمشيرى را ديدم و شنيدم كسى گفت : « داورى كردن از خداوند است نه از آن تو و يارانت » نخست يك شمشير و سپس شمشيرى ديگر ديدم ، آنگاه شنيدم كه على فرمود اين مرد از دست شما نگريزد و مردم از هر سو بر او تاختند هنوز از جاى خود حركت نكرده بودم كه ابن ملجم را گرفتند و پيش على عليه السّلام بردند ، من هم همراه ديگران به درون خانه على عليه السّلام رفتم و شنيدم مىفرمود جان در برابر جان ، اگر من مردم او را بكشيد همانگونه كه مرا كشت و اگر زنده ماندم درباره‌اش خواهم انديشيد .\r\n","page_name":" 54 ","page_number":54},
  {"content":"\r\n\r\n( 1 ) 13 - حسين از عبد اللّه ما را خبر داد كه مىگفته است عبد اللّه بن يونس بن بكير از پدرش از عبد الغفار بن قاسم براى ما حديث كرد و گفت از چند تن شنيدم كه مىگفتند در شب حادثه ابن ملجم پيش اشعث بن قيس بوده كه چون نزديك سپيده‌دم شده است اشعث به او مىگفته است به سپيده‌دم رسيدى ، حجر بن عدى كندى كه مؤذن بوده براى اذان گفتن بيرون آمده است و همان دم صداى خبر دهنده كشته شدن على عليه السّلام را شنيده است و از همان فراز مناره فرياد مىكشيده است كه على عليه السّلام را اين مرد يك چشم به كشتن داد يعنى اشعث بن قيس كه يك چشم بود .\r\nعلى عليه السّلام او را بوى ناخوش دوزخ نام نهاده بود . « 1 »\r\n\r\n\r\n","description":"","footnote":"\r\nچگونگى عبارت بخش ميانى و پايانى حديث نشان از آن دارد كه نقل‌كننده حديث كس ديگرى غير از محمد بن حنفيه است و كس ديگرى جز پسر امير المؤمنين مشهور به ابن حنفيه نيست .\r\nاين موضوع را خوارزمى هم در فصل 26 مناقب خود ص 277 چاپ نجف آورده و در آن نام نقل‌كننده به صورت محمد بن حنيف آمده است و براى او شرح حالى پيدا نكرده‌ام .\r\nابو الفرج اصفهانى در ص 34 مقاتل الطالبين آورده و نام نقل‌كننده را به صورت عبد اللّه بن محمد ازدى نقل كرده است .\r\nبراى آگهى از اختلافات لفظى اندكى كه وجود دارد به پابرگ ، صفحه 36 متن عربى مراجعه فرماييد .\r\n( 1 ) . بلاذرى هم نزديك به اين حديث و حديث پس از آن را به شماره‌هاى 525 و 532 در شرح حال امير المؤمنين در كتاب انساب الاشراف ج 1 ص 433 و ج 2 صص 496 / 494 / 493 آورده است . ابو الفرج اصفهانى در ص 33 مقاتل الطالبين ضمن شرح چگونگى كشته شدن على عليه السّلام مىگويد ، احمد بن عيسى از حسين بن نصر ، از نويد بن معذل از يحيى بن شعيب از ابو مخنف از\r\n","page_name":" 55 ","page_number":55},
  {"content":"\r\n\r\n( 1 ) 14 - حسين از عبد اللّه ما را حديث كرد كه مىگفته است ، پدرم از هشام بن محمد ، از عوانة بن حكم براى ما حديث كرد كه مىگفته است ، حجر بن عدى كندى امام جماعت مسجد اشعث - در محله كنده - بود در آن شب همين‌كه نماز صبح را سلام داد از مردمى كه از مسجد كوفه پس از نماز بامداد برمىگشتند شنيد مىگفتند امير المؤمنين سحرگاه مضروب شد ، حجر بن عدى به اشعث نگريست و گفت مگر من ديشب ابن ملجم را همراه تو نديدم كه با او آهسته سخن مىگفتى كه بشتاب صبح رسوايت مىسازد ؟ به خدا سوگند اگر به حقيقت آن پى برده بودم بيشتر از موهايت بر تو ضربت مىزدم ، اشعث به او پاسخ داد تو پيرمرد انديشه‌ات تباه شده است . « 1 »\r\nگويد بامداد شبى كه على عليه السّلام مضروب شده بود ، اشعث بن قيس پسر خود را به خانه على عليه السّلام فرستاد و گفت پسركم ! به دقت بنگر كه امير المؤمنين چگونه است ، قيس پسر اشعث رفت و نگريست و برگشت و گفت پدر جان ! چشمهايش را ديدم كه گود شده و ميان سرش فرو رفته\r\n\r\n\r\n","description":"","footnote":"\r\nگفته اسود و احلج مرا خبر داد كه هر دو مىگفته‌اند ابن ملجم در شب واقعه پيش اشعث بن قيس بود كه نفرين خدا بر هر دو باد . اشعث در ناحيه دورترى از مسجد بود ، حجر بن عدى شنيد اشعث به ابن ملجم مىگويد ، بشتاب بشتاب براى انجام خواسته خود كه سپيده‌دم رسوايت مىسازد ، حجر به اشعث گفت اى مرد لوچ يك چشم على را به كشتن دادى ، حجر شتابان بر مركب خود زين نهاد كه سواره خود را به حضور على عليه السّلام برساند ، ابن ملجم بر او پيشى گرفته و بر على عليه السّلام ضربت زده بود و حجر هنگامى رسيد كه مردم مىگفتند امير المؤمنين كشته شد .\r\n( 1 ) . اين حديث را محمد بن سعد بن منيع در ص 37 ج 3 طبقات آورده است .\r\n","page_name":" 56 ","page_number":56},
  {"content":"\r\n\r\nبود ، اشعث گفت به خداى كعبه سوگند چشمهاى كسى است كه مغزش آسيب‌ديده است .\r\n( 1 ) 15 - حسين از عبد اللّه ما را حديث كرد كه مىگفته است عبد اللّه بن يونس بن بكير از پدرش از محمد بن ربيعه از نافع بن عقبه مهلبى براى ما حديث كرد كه مىگفته است ، سپيده‌دم از خانه خود بيرون آمدم و چون كنار در مسجد يعنى درى كه به سوى كنده بود رسيدم ناگاه مردى را ديدم كه با شمشير آخته از مسجد بيرون آمد ، عباى خود را بر سرش انداختم و روى او را پوشاندم و او را گرفتم و شمشير را از دستش بيرون آوردم ، و او را همچون شتر نرى كشان‌كشان به مسجد در آوردم هياهويى شنيدم و مردم فرياد مىكشيدند كه امير المؤمنين كشته شد ، او را جلو بردم و گفتم همين مرد است كه او را در حال بيرون شدن از مسجد با شمشير آخته گرفتم ، ابن ملجم را پيش على بردند ، او كه درود خدا بر او باد گفت اينك او را به زندان داريد اگر از اين زخم درگذشتم او در دست شماست ، جانى در برابر جانى بكشيدش ، و اگر بهبود يافتم و زنده ماندم درباره‌اش خواهم انديشيد .\r\n( 2 ) 16 - حسين از عبد اللّه ما را حديث كرد كه مىگفته است پدرم كه خدايش رحمت فرمايد از هشام بن محمد از گفته مردى از قبيله صالح بن ميثم از پدرش براى من نقل كرد كه مىگفته است « 1 » ، پس از اينكه مردم از نماز\r\n\r\n\r\n","description":"","footnote":"\r\n( 1 ) . ابو الفرج اصفهانى در بخش مقتل امير المؤمنين كتاب مقاتل الطالبين ، ص 36 حديثى را كه بسيار نزديك با اين حديث است با اين اسناد آورده است ، ابو مخنف گويد يكى از ياران من از گفته صالح بن ميثم از برادرش عمران براى من گفت . . .\r\n","page_name":" 57 ","page_number":57},
  {"content":"\r\n\r\nبامداد آسوده شدند آنان را ديدم كه ابن ملجم را با دندانهاى خود گاز مىگرفتند و همچون ددان بر او مىتاختند و مىگفتند اى دشمن خدا ديدى كه چه كردى ؟ امت را تباه ساختى و بهترين مردم را كشتى ، و او خاموش بود و هيچ نمىگفت . « 1 »\r\n( 1 ) 17 - حسين از عبد اللّه ما را حديث كرد كه مىگفته است سعيد بن يحيى ، از عبد اللّه بن سعيد از زياد بن عبد اللّه براى ما گفت كه ابن اسحاق مىگفته است ، ابن ملجم مرادى از شام آمد « 2 » و چون على عليه السّلام را مضروب ساخت ، ام كلثوم دختر على بن ابن ملجم گفت ، اى دشمن خدا امير المؤمنين را كشتى ، گفت نه كه كسى جز پدرت را نكشتم ، ام كلثوم گفت به خدا سوگند اميدوارم او را از اين ضربت باكى نباشد ، ابن ملجم گفت در اين صورت بر من گريه مىكنى ؟ و سپس افزود كه به خدا سوگند يك ماه آن شمشير را زهرآلود كردم اگر مرا به هدف كارساز نيايد خدايش دور و نابود سازد . « 3 »\r\n( 2 ) 18 - حسين از عبد اللّه ما را حديث كرد كه مىگفته است عباس بن هشام بن محمد از پدرش از ابو المقوم يحيى بن ثعلبه انصارى « 4 » از عبد الملك بن\r\n\r\n\r\n","description":"","footnote":"\r\n( 1 ) . ابن ابى الدنيا در متن كلمه‌يى را توضيح داده است كه در ترجمه از آن بهره بردم - م .\r\n( 2 ) . در اين روايت اين چنين است در جاى ديگرى آن را نديده‌ام .\r\n( 3 ) . ابو الفرج اصفهانى هم در ص 23 مقاتل الطالبين ، چاپ كاظم المظفر ، افست از چاپ نجف ، قم 1358 ق نظير اين روايت را آورده است .\r\n( 4 ) . ابن حجر در ص 244 ج 6 لسان الميزان اين راوى را به صورت يحيى بن ثعلبه بن المقوم\r\n","page_name":" 58 ","page_number":58},
  {"content":"\r\n\r\nعمير ما را خبر داد كه مىگفته است هنگامى كه ابن ملجم را در بامداد شبى كه على عليه السّلام ضربت خورده بود پيش او آوردند ، ام كلثوم دختر على كنار بالين پدر بود و مىگريست ، چون به ابن ملجم نگريست از گريه خوددارى كرد و خاموش ماند ، سپس به ابن ملجم گفت ، اى دشمن خدا ، به خدا سوگند كه بر امير المؤمنين باكى نيست ، ابن ملجم گفت همانا سوگند به پروردگار كه شمشير را سخت تيز كردم و هر سستى را منكر شدم و بيم را از ميان برداشتم و شتاب را برانگيختم و چنان ضربتى بر او زدم كه اگر بر افراد قبيله‌هاى ربيعه و مضر مىزدم همه را از پاى مىانداخت و گويا در اين صورت بر من گريه مىكنى ! ؟ « 1 »\r\n( 1 ) 19 - حسين از عبد اللّه براى ما حديث كرد كه مىگفته است منذر بن عمار كاهلى ، از ابن ابى حثحاث عجلى از گفته پدرش مرا حديث كرد كه مىگفته است ، على عليه السّلام سحرگاه بيرون آمد و مردم را براى نماز بيدار مىكرد كه ابن ملجم با شمشيرى كوچك با او روياروى شد و اين آيه را خواند  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ »  « و برخى از مردم در جستجوى خشنودى خدا خويش را مىفروشند و خداى بر بندگان مهربان است » على عليه السّلام پنداشت كه او اين آيه را خوانده\r\n\r\n\r\n","description":"","footnote":"\r\nآورده و او را از راويان حكم بن عبد اللّه برشمرده و افزوده است كه دارقطنى او را ضعيف دانسته است .\r\n( 1 ) . بلاذرى هم حديثى نزديك به اين حديث به شماره 530 بخش شرح حال امير المؤمنين على عليه السّلام كتاب انساب الاشراف ج 1 ص 433 و ج 2 495 چاپ اول آورده است .\r\n","page_name":" 59 ","page_number":59},
  {"content":"\r\n\r\nاست تا او دنباله آيه را تلاوت فرمايد و چنين تلاوت فرمود  « يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً »  « اى گروه گروندگان همگان به صلح درآييد » « 1 » و همين هنگام ابن ملجم بر جلو سر آن حضرت شمشير زد .\r\n( 1 ) 20 - حسين از عبد اللّه ما را حديث كرد كه مىگفته است هارون بن ابى يحيى از گفته شيخى از مشايخ قريش براى من حديث كرد كه چون ابن ملجم على عليه السّلام را ضربت زد ، آن حضرت فرمود « فزت و رب الكعبة » سوگند به خداى كعبه رستگار شدم . « 2 »\r\n( 2 ) 21 - حسين از عبد اللّه ما را حديث كرد كه مىگفته است عبد اللّه بن يونس بن بكير از گفته پدرش از ابى اسحاق مختار ، از ابى مطر تيمى براى من حديث كرد كه مىگفته است ، ابن ملجم هنگامى كه على را ضربت زد لبه\r\n\r\n\r\n","description":"","footnote":"\r\n( 1 ) . آيه‌هاى شماره 207 و 208 سوره دوّم - بقره - دردا و دريغا كه مزدوران معاويه و دين به دنيا فروختگان حديث جعل كردند كه آيه نخست در شأن ابن ملجم نازل شده است ، براى آگهى بيشتر به ص 73 ج 4 شرح نهج البلاغه ابن ابى الحديد ، چاپ محمد ابو الفضل ابراهيم ، مصر 1379 ق و ص 240 ج 2 جلوهء تاريخ در شرح نهج البلاغه به قلم بنده ، تهران نشر نى 1368 ش مراجعه فرماييد - م .\r\n( 2 ) . اين حديث را ابن عساكر هم به سند خود از ابن ابى الدنيا به شماره 1424 در ص 367 ج 3 تاريخ دمشق و ابن قتيبه در ص 160 الامامة و السياسة آورده‌اند بلاذرى در ص 499 ج 2 انساب الاشراف به شماره 543 چنين روايت كرده است : مدائنى از يعقوب بن داود ثقفى از حسن بن بزيع مرا حديث كرد كه على عليه السّلام شبى كه در سپيده دمش مضروب شد چون از خانه بيرون آمد اين دو بيت را مىخواند « كمر بندهاى خود را براى مرگ استوار ساز كه مرگ ترا ديداركننده است ، و چون مرگ كنار جوى بار تو فرود آمد بىتابى مكن »\r\n « اشدد حيازيمك للموت فات الموت لاقيك * و لا تجزع من الموت اذا حلّ بواديك » \r\nو سخن پايانى او اين آيه بود فمن يعمل مثقال ذرة خيرا يره و من يعمل مثقال ذرة شرا يره .\r\n","page_name":" 60 ","page_number":60},
  {"content":"\r\n\r\nتيز شمشير بر سر على عليه السّلام نشست و ميانه شمشير بر در فرو شد و على عليه السّلام فرمود اين مرد را بگيريد اگر مردم بكشيدش و اگر زنده ماندم زخمها را بايد قصاص كرد - زخمى در برابر زخمى -\r\n( 1 ) 22 - حسين از عبد اللّه ما را حديث كرد كه مىگفته است عبد اللّه بن يونس از گفته پدرش از ابان بجلى ، از ابى بكر بن حفص ، از ابن عباس « 1 » ما را خبر داد كه مىگفته است در كوفه حاضر بودم كه ابن ملجم را - پس از ضربت زدن - به حضور على آوردند و گفتند اى امير المؤمنين ! درباره اين اسير چه مىفرمايى ؟ شنيدم فرمود انديشه‌ام چنين است كه اينك از او به نيكى پذيرايى كنيد تا ببينيد حال من چگونه مىشود ، اگر مردم پس از مرگ من يك ساعت هم او را مهلت مدهيد .\r\n( 2 ) 23 - حسين از عبد اللّه ما را حديث كرد كه مىگفته است عبد الرحمن بن صالح ، از عمرو بن هشام ، از اسماعيل بن ابى خالد ، از عامر شعبى مرا حديث كرد كه چون ابن ملجم آن ضربت را بر على زد ، على عليه السّلام پرسيد ضربت‌زننده بر من چه شد ؟ گفتند او را دستگير كرده‌ايم ، فرمود از خوراك من و از آشاميدنى من او را بخورانيد و بياشامانيد اگر زنده ماندم\r\n\r\n\r\n","description":"","footnote":"\r\n( 1 ) . مقصود عبيد اللّه بن عباس است كه از سوى على عليه السّلام والى يمن بود و در ماه‌هاى پايانى خلافت امير المؤمنين عليه السّلام كه معاويه بر اطراف سرزمين‌هاى مسلمانان لشكر مىفرستاد و حمله مىكرد ، بسر بن ارطاة سركش را به يمن گسيل داشت كه همه پيروان على عليه السّلام را در آن منطقه از پاى در آرد ، همين‌كه بسر نزديك يمن رسيد عبيد اللّه بن عباس كه سخت ترسان و بزدل بود و گريخت و خود را به كوفه رساند و تا هنگام به شهادت رسيدن امير المؤمنين على عليه السّلام همانجا مقيم بود .\r\n","page_name":" 61 ","page_number":61},
  {"content":"\r\n\r\nدرباره‌اش انديشه خواهم كرد و اگر مردم تنها بر او يك ضربت بزنيد و چيزى بر آن ميفزائيد .\r\n( 1 ) 24 - حسين از عبد اللّه از ابو خثيمه ، از يحيى بن سعيد ، از سفيان ، از عمران بن طيبان ، از حكيم بن سعد ابى تحيا « 1 » ما را خبر داد كه مىگفته است به على عليه السّلام گفتند اگر قاتل ترا بگيريم خاندانش را تارومار و ريشه كن خواهيم ساخت ، فرمود به‌به ! چه ستمى كه شما را خواهد بود ، جان در برابر جان .\r\n( 2 ) 25 - حسين از عبد اللّه ، از يوسف بن موسى ، از ضحاك بن مخلد ، از سفيان ، از عمران بن طيبان ، از حكيم بن سعد براى ما حديث كرد كه مىگفته است به على عليه السّلام گفتند اگر قاتل ترا بشناسيم خاندانش را ريشه كن و تار و مار\r\n\r\n\r\n","description":"","footnote":"\r\n( 1 ) . حكيم بن سعد از مشايخ و رجال حديث بخارى و نسايى است و گروهى بدون هيچ‌گونه اختلافى او را مورد اعتماد دانسته‌اند و اين موضوع در شرح حال او در ص 453 ج 2 تهذيب التهذيب آمده است . و اين حديث را احمد بن حنبل هم در اوائل مسند على عليه السّلام به شماره 713 در ص 93 ج 1 چاپ اول ص 93 ج 2 چاپ دوم مسند نقل كرده است .\r\nابن عساكر هم از احمد بن حنبل در بخش شرح حال امير المؤمنين به شماره 1423 در ص 366 ج 3 چاپ دوم آورده است ، همچنين به شماره 1411 در ص 357 همان جلد از كس ديگرى غير از احمد بن حنبل نقل كرده است .\r\nهيثمى هم اين حديث را به نقل از احمد بن حنبل در ص 145 ج 9 مجمع الزوائد آورده و افزوده است كه عمران بن ظبيان را ابن حبان موثق دانسته و ديگر راويان هم مورد اعتمادند .\r\nحاكم نيشابورى هم در بخش فضائل على عليه السّلام در ص 144 ج 3 مستدرك اين حديث را نقل كرده است .\r\nما درباره اين حديث و احاديث ديگر با عنوان « سرانجام ابن ملجم و كشته شدن او » به شماره 77 در ص 103 تعليقاتى نوشته‌ايم .\r\n","page_name":" 62 ","page_number":62},
  {"content":"\r\n\r\nخواهيم كرد فرمود به‌به چه ستمى كه شما را خواهد بود ! نه نخست او را بكشيد و سپس پيكرش را بسوزانيد . « 1 »\r\n( 1 ) 26 - حسين از عبد اللّه ، از خلف بن سالم ، از ابو نعيم ، از فطر ، از ابو الطفيل ما را حديث كرد كه مىگفته است على عليه السّلام مردم را براى بيعت فرا خواند ، عبد الرحمن بن ملجم مرادى آمد ، على عليه السّلام دو بار او را رد كرد بار سوم بيعت او را پذيرفت و فرمود چه چيزى بدبخت تر اين امت را از آنكه ريش مرا از خون سرم رنگين يا خضاب سازد بازداشته است ، و سپس به اين دو بيت تمثل جست :\r\n« كمربندهاى خود را براى مرگ استوار كن كه مرگ ترا ديداركننده است و چون مرگ كنار جوى بار تو فرود آمد بىتابى مكن » . « 2 »\r\n\r\n\r\n","description":"","footnote":"\r\n( 1 ) . تركيب « به‌به » به همين صورت در متن عربى آمده است - م .\r\n( 2 ) . اخبار نقل شده از حضرت ختمى مرتبت كه در آن از ابن ملجم به بدبخت‌ترين آخران ياد شده است بسيار زياد است ، از جمله روايتى كه احمد بن حنبل در ص 49 كتاب فضائل در بخش فضائل امير المؤمنين به شماره 76 آورده است و چنين است .\r\nوكيع از قتيبة بن قدامة رواسى از پدرش از ضحاك بن مزاحم براى من حديث كرد كه مىگفته است پيامبر صلّى اللّه عليه و آله به على فرمود آيا مىدانى بدترين مردم پيشين چه كسى است ؟ احمد بن حنبل افزوده است وكيع از ضحاك از على هم نقل مىكند كه گفته است پيامبر مرا فرمود اى على مىدانى بدبخت‌ترين مردم پيشين چه كسى است ؟ گفتم خدا و پيامبرش داناترند ، فرمود آن كسى است كه ناقه را پى زد و كشت ، آنگاه فرمود آيا مىدانى بدبخت‌ترين آخران كيست ؟\r\nهمان پاسخ را دادم ، فرمود قاتل تو .\r\nحافظ ابو نعيم هم در فضائل على عليه السّلام در برگ 23 معرفة الصحابة اين حديث را آورده است ، كه ابو الطفيل مىگفته است پيش على عليه السّلام بودم ، عبد الرحمن بن ملجم مرادى آمد ، على\r\n","page_name":" 63 ","page_number":63},
  {"content":"\r\n\r\n( 1 ) 27 - حسين از عبد اللّه ، از خلف بن سالم ، از عبد الرزاق ، از معمر ، از ايوب ما را حديث كرد كه مىگفته است ، ابن سيرين مىگفت هرگاه على عليه السّلام ابن ملجم را مىديد اين بيت را مىخواند :\r\n اريد حباءه و يريد قتلى * عذيرك من خليلك من مرا « 1 » \r\n« من پاداش دادن او را مىخواهم و او آهنگ كشتن مرا دارد پوزش خواه از سوى اين دوست مرادى تو كجاست » « 2 »\r\n( 2 ) 28 - حسين از عبد اللّه ما را حديث كرد كه مىگفته است ، پدرم كه خدايش رحمت كناد از هشام بن محمد از پدرش براى من نقل كرد كه مىگفته است :\r\nچون ابن ملجم على عليه السّلام را ضربت زد ابن اثير كندى را كه پزشك بود بر بالين على فرا خواندند ، او رگى را گرفت و به درون زخم سر على عليه السّلام\r\n\r\n\r\n","description":"","footnote":"\r\nدستور داد مقررى او را بپردازند و سپس فرمود چه چيزى بدبخت‌ترين اين امت را از اينكه ريش مرا به خون سرم خضاب بندد بازداشته است و سپس همان دو بيت را خواند .\r\nمحقق محترم موارد ديگرى هم از طبقات و انساب الاشراف و تاريخ دمشق و اغانى آورده‌اند كه چون مكرر است از ترجمه آن خوددارى شد و براى آگهى از آن مىتوانيد به متن عربى مراجعه فرماييد .\r\n( 1 ) . سراينده اين بيت عمرو بن معدى كرب است كه دليرى و شكيبايى خود را ستوده است يازده بيت از قصيده‌يى كه اين بيت در آن است در صص 121 / 120 ج 1 عقد الفريد چاپ احمد امين و ديگران مصر 1948 آمده است - م .\r\n( 2 ) . ابن سعد هم در شرح حال على عليه السّلام ص 34 ج 3 طبقات با اسناد خود به نقل از محمد بن سيرين و بلاذرى هم به شماره 155 بخش شرح حال على عليه السّلام در ص 502 ج 2 انساب الاشراف نقل كرده‌اند .\r\nلطفا به پابرگ 1 ص 12 ارشاد شيخ مفيد چاپ قم 1413 هم مراجعه فرماييد - م .\r\n","page_name":" 64 ","page_number":64},
  {"content":"\r\n\r\nكشيد ، پاره‌هاى مغز على عليه السّلام همراه آن رگ بيرون آمد ، ابن اثير كندى گفت : اى امير مؤمنان وصيت خود و فرمانهاى خويش را بيان كن و بفرماى كه خواهى مرد . « 1 »\r\n( 1 ) 29 - حسين از عبد اللّه ، از سعيد بن يحيى قرشى ، از عبد اللّه بن سعيد ، از زياد بن عبد اللّه ما را خبر داد كه از گفتهء مجالد چنين مىگفته است :\r\nكندى را كه پزشك بود بر بالين على عليه السّلام فرا خواندند ، او جگر سپيد - بزغاله‌يى را خواست و برش باريك و بلندى از آن را كه همراه با رگ بود جدا كرد و اندكى در آن دميد و برجاى زخم نهاد و آهسته بر آن كشيد و بيرون آورد ، پاره‌هاى مغز سر على عليه السّلام بر آن چسبيده بود ، كندى گفت اى امير مؤمنان وصيت فرماى كه زخمى همانند زخم تو علاج‌ناپذير است .\r\nدر اين هنگام على عليه السّلام فرمود اگر من بر اثر اين ضربت او در گذشتم او را بكشيد كه جان در برابر جان است ، و اگر زنده ماندم به زودى درباره او خواهم انديشيد . « 2 »\r\n\r\n\r\n","description":"","footnote":"\r\n( 1 ) . اين موضوع را ابو الفرج اصفهانى به تفصيل بيشترى در ص 23 مقاتل الطالبين چاپ 1385 ق نجف آورده است و تفاوتهايى دارد از جمله آنكه نام پزشك را اثير بن عمرو بن هانى سكونى نوشته است و او را از استادان صاحب كرسى و معالجه‌كننده زخمها دانسته است ، روايت بعدى ابن ابى الدنيا به روايت ابو الفرج نزديك تر است ، مرحوم محدث قمى هم در ص 129 ج 1 منتهى الامال چاپ گراورى به خط مرحوم طاهر خوشنويس از ابو الفرج نقل كرده است - م .\r\n( 2 ) . ابو عمر بن عبد البر در اواسط شرح حال على عليه السّلام در كتاب الاستيعاب در حاشيه ص 62 ج 3 الاصابة ابن حجر روايتى نزديك به اين روايت آورده كه چنين است : احمد بن عمر از گفته على بن عمر از احمد بن محمد بن سعيد ، از حسن بن همدان بن ثابت ، از على بن ابراهيم بن\r\n","page_name":" 65 ","page_number":65},
  {"content":"\r\n\r\n( 1 ) وصيت امير مؤمنان على بن ابى طالب كه خداى متعال او را غريق رحمت بدارد\r\n30 - حسين از عبد اللّه ما را حديث كرد كه مىگفته است عبد اللّه بن يونس بكير از گفته پدرش ، از ابو عبد اللّه جعفى ، از جابر بن يزيد جعفى « 1 » از محمد بن على - يعنى امام باقر عليه السّلام - مرا خبر داد كه امير المؤمنين على عليه السّلام به حسن عليه السّلام چنين وصيت فرمود : « 2 »\r\n\r\n\r\n","description":"","footnote":"\r\nمعلّى ، از زيد بن عمرو بن بحترى ، از غياث بن ابراهيم ، از ابو روق ، از عبد اللّه بن مالك ما را خبر داد كه مىگفته است :\r\nهنگامى كه على عليه السّلام زخمى شد پزشكان را بر بالين او فراخواندند و گرد آمدند ، اثير بن عمرو سكونى كه از پزشكان درگاه خسرو ساسانى بوده و از همگان داناتر و پزشكى نامور بوده است و صحراء اثير هم منسوب به نام هموست ، جگر سپيد ميشى را خواسته و رگى از آن را بيرون آورده و آن را ميان زخم سر على در آورد و اندكى در آن دميد و سپس آن را بيرون آورد .\r\nسپيدىهاى مغز على بر آن چسبيده بود و معلوم شد كه شمشير به ژرفاى سر رسيده است .\r\nاثير بن عمرو سكونى گفت اى امير مؤمنان وصيت كن كه خواهى مرد .\r\nابو الفرج اصفهانى هم در ص 38 مقاتل الطالبين با سندى ديگر و گوياتر همراه وصيت امير مؤمنان على عليه السّلام آورده است .\r\n( 1 ) . جناب جابر يزيد جعفى كه مورد بىمهرى پاره‌يى از خاورشناسان مغرض است از ياران گزيده امام باقر و امام صادق و در گذشته به سال 128 يا 132 هجرى و از نخستين مفسران شيعه و از فراهم‌آورندگان اصولى است و از مورخان ارزنده شيعى كه درباره جنگهاى جمل و صفين و نهروان و مقتل امير المؤمنين على عليه السّلام و مقتل حضرت سيد الشهداء كتاب نوشته است ، لطفا به ص 128 رجال نجاشى ، چاپ جامعه مدرسين قم 1407 ق و ص 73 الفهرست طوسى چاپ مرحوم دكتر محمود راميار مشهد 1351 و ص 111 رجال طوسى چاپ نجف 1380 ق مراجعه فرماييد - م .\r\n( 2 ) . اين حديث و احاديث شماره‌هاى 32 و 33 را طبرى هم در پايان زندگى حضرت امير در\r\n","page_name":" 66 ","page_number":66},
  {"content":"\r\n\r\n( 1 ) « بسم اللّه الرحمن الرحيم : اين وصيتى است كه على بن ابى طالب به آن سفارش مىكند ، نخستين سخن او گواهى دادن به اين است كه خدايى جز پروردگار يكتاى بىانباز وجود ندارد و اينكه محمد كه درود خدا بر او باد بنده و فرستادهء كردگار است كه او را همراه هدايت و آيين حق گسيل فرمود تا آن را بر همه آيين‌ها پيروز بدارد هر چند مشركان را ناخوش آيد .\r\nو سپس « همانا نماز و پرستش و فرمانبردارى و زندگى و مرگ من براى خداى پروردگار جهانيان است كه او را انبازى نيست و بدين كار مرا فرمان دادند و من نخستين گردن‌نهندگانم » « 1 » اينك اى حسن ! ترا و همه فرزندان و همسران خود و هر كه را كه اين دست نبشته من به او برسد سفارش مىكنم كه از خداوندى كه پروردگار شماست بپرهيزيد و بايد كه نميريد جز آنكه مسلمان باشيد ، همگى به ريسمان خداى دست يازيد و پراكندگى مياوريد كه\r\n\r\n\r\n","description":"","footnote":"\r\nص 146 ج 5 تاريخ طبرى چاپ بيروت و ص 3461 ج 1 چاپ قديم آورده است و براى اين احاديث مصادر ديگرى هم وجود دارد .\r\nحافظ ابن عساكر هم ضمن حديث شماره 1428 بخش زندگى امير المؤمنين على عليه السّلام در ص 371 ج 3 تاريخ دمشق با همين اسناد موضوع را نقل كرده است ولى متن وصيت را نياورده است .\r\nحافظ ابو نعيم اصفهانى هم با اسناد ديگرى ضمن بيان فضائل امير المؤمنين در برگ 21 / أ كتاب معرفة الصحابة خود به اين موضوع اشاره كرده است و ابن عساكر در حديث شماره 1429 بخش زندگى امير المؤمنين ص 371 ج 3 تاريخ دمشق از گفته ابو نعيم اصفهانى آورده است .\r\n( 1 ) . بخشى از آيه مباركه 163 سوره ششم انعام ، در متن به جاى كلمه اول كه در آيه است كلمه « من » آمده است كه با توجه به متن آيه ترجمه شد - م .\r\n","page_name":" 67 ","page_number":67},
  {"content":"\r\n\r\nمن خود از پيامبر كه درود خدا بر او باد شنيدم مىگفت آشتى دادن ميان مردم برتر از نماز و روزه ساليانه است و تيرگى و دشمنى ميان مردم مايه تباهى آيين است و توانى جز به يارى خدا وجود ندارد .\r\n( 1 ) خويشاوندان خود را كه ارحام شمايند بپاييد و از ايشان مگسليد تا خداوند حساب را بر شما آسان و سبك فرمايد .\r\nخدا را خدا را درباره يتيمان ، مبادا كه از دهان آنان - خوراك ايشان - غفلت ورزيد و مبادا كه نزد شما ضايع شوند .\r\nخدا را خدا را درباره همسايگانتان كه ايشان سفارش‌شدگان پيامبر خدايند ، كه درود و سلام حق بر او و آل او باد ، او همواره ما را درباره آنان سفارش مىفرمود تا آنجا كه گمان برديم آنان را در ميراث شريك خواهد فرمود .\r\nخدا را خدا را درباره قرآن مبادا كه كسى جز شما در عمل كردن به احكام آن از شما پيشى گيرد .\r\nخدا را خدا را درباره نماز كه ستون بنياد آيين شماست .\r\nخدا را خدا را درباره خانه پروردگارتان تا هرگاه كه زنده‌ايد آن را خالى مگذاريد كه اگر چنان شود از عذاب خدا مهلت داده نخواهيد شد .\r\nخدا را خدا را در پاس داشتن ماه رمضان كه روزه گرفتن در آن براى شما سپر از آتش است .\r\nخدا را خدا را درباره پيكار در راه خدا با دستها و مال‌ها و زبانهايتان .\r\nخدا را خدا را در پرداخت زكات كه شعله خشم خدا را خاموش مىكند .\r\nخدا را خدا را درباره فرزندان و فرزندزادگان پيامبرتان مبادا ميان شما بر آنان ستم شود .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nخدا را خدا را درباره كنيزكان و بردگانتان .\r\n( 1 ) بنگريد كه در راه خدا از هيچ سرزنش بيم مداريد تا خداى شر هر كس را كه آهنگ شما و نيت ستم بر شما را داشته باشد كفايت فرمايد ، همانگونه كه خدايتان فرمان داده است با مردم خوش گفتار باشيد ، امر به معروف و نهى از منكر را رها مسازيد تا در نتيجه بدسرشتان شما فرمان روايى را عهده دار گردند و در آن هنگام نيكان شما دعا مىكنند و براى آنان برآورده نمىشود .\r\nپسرانم ! بر شما باد به پيوستن به يكديگر و بخشيدن نسبت به هم و بر حذر باشيد از گسستن و به يكديگر پشت كردن و پراكنده شدن ، بر نيكى و پرهيزكارى يكديگر را يارى دهيد و بر بزه و ستم‌ورزى از يارى يكديگر خوددارى كنيد ، و از خداى بپرهيزيد كه خداى سخت شكنجه است .\r\nخداوند شما خاندان را حفظ فرمايد و آيين و حرمت پيامبرتان را ميان شما محفوظ بدارد .\r\nشما را به پروردگارتان مىسپارم و بر شما درود مىفرستم و رحمت خدا را براى شما آرزو مىكنم . « 1 »\r\n( 2 ) پس از آن هيچ سخنى جز لا إله الا اللّه بر زبان نياورد ، تا آنكه خداوند او را در نخستين شب از واپسين دهه ماه رمضان به پيشگاه خود فرا گرفت ، درود حق بر او باد .\r\n\r\n\r\n","description":"","footnote":"\r\n( 1 ) . ميان اين متن وصيت كه ابن ابى الدنيا آورده و آنچه كه ابو الفرج اصفهانى در مقاتل الطالبين و طبرى در تاريخ و سيد رضى در نهج البلاغه به شماره 47 بخش نامه‌ها آورده‌اند تفاوتها و فزونى و كاستىها اندكى ديده مىشود كه خوانندگان ارجمند مىتوانند به آنها مراجعه فرمايند و به هر صورت بايد به ارزش قدمت زمانى ابن ابى الدنيا توجه داشت - م .\r\n","page_name":" 69 ","page_number":69},
  {"content":"\r\n\r\n( 1 ) 31 - حسين از عبد اللّه ما را حديث كرد كه مىگفته است پدرم كه خدايش رحمت فرمايد از گفته هشام بن محمد از ابو عبد اللّه جعفى ، از جابر جعفى مرا خبر داد كه ابو جعفر محمد بن على عليه السّلام مىگفته است على بن ابى طالب به هنگام رحلت خود به مطالب فوق وصيت فرموده است و عبيد اللّه بن ابى رافع دبير آن حضرت آن را كه على عليه السّلام املاء مىكرده نوشته است . « 1 »\r\n( 2 ) 32 - حسين از عبد اللّه ما را حديث كرد كه مىگفته است پدرم كه خدايش رحمت كناد از هشام بن محمد از ابى جناب كلبى ، از ابو عون ثقفى ، از ابو عبد الرحمن سلمى مرا حديث كرد كه مىگفته است ، چون هنگام رحلت على عليه السّلام فرا رسيد به پسر خود حسن بن على چنين وصيت فرمود .\r\n« پسركم ! « 2 » ترا وصيت مىكنم به تقواى الهى و برپا داشتن نماز و پرداخت به\r\n\r\n\r\n","description":"","footnote":"\r\n( 1 ) . اين موضوع را طبرى هم زير عنوان سبب كشته شدن على عليه السّلام در صص 148 / 143 ج 5 تاريخ آورده است و آن را از موسى بن عثمان بن عبد الرحمن مسروقى از عبد الرحمن حرّانى از اسماعيل بن راشد نقل كرده است .\r\nابو الفرج اصفهانى هم در ص 38 مقاتل الطالبين با اسناد ديگرى از گفته عمر بن تميم و عمرو بن ابى به كار آورده است .\r\nابن كثير هم در بخش پايانى شرح حال امير المؤمنين در ص 338 ج 7 « البداية و النهاية » روايت كرده است و براى آگهى از اسناد و منابع ديگرى كه اين وصيت را آورده‌اند مىتوان به بخش وصيتهاى نهج السعادة ص 159 ج 7 و ص 475 ج 8 چاپ اول مراجعه كرد .\r\n( 2 ) . خوانندگان گرامى توجه دارند كه اين گونه تصغير لفظى براى بيان محبت و نمودارى از مهرورزى نسبت به مخاطب است ، حضرت ابراهيم نسبت به حضرت اسماعيل و حضرت\r\n","page_name":" 70 ","page_number":70},
  {"content":"\r\n\r\nموقع زكات و نيكو وضو گرفتن و پايدارى و شكيبايى بر آن كه نماز جز به طهارت نخواهد بود ، و از آن كس كه از پرداخت زكات خوددارى كند نماز پذيرفته نخواهد شد ، و سفارشت مىكنم كه گناه - مردم - را ببخشى و به فرو خوردن خشم و رعايت پيوند رحم و بردبارى - همراه خردمندى - در برابر نادان ، و نيك انديشيدن و آموختن احكام دين و پايدارى در كار و تازه كردن پيمان با قرآن و خوبى در همسايگى و امر به معروف و نهى از منكر و دورى گزيدن از همه پليدىها و زشتىها به ويژه در آنچه سركشى از فرمان حق در آن نهفته باشد » .\r\n( 1 ) 33 - حسين از عبد اللّه براى ما حديث كرد كه مىگفته است پدرم كه خدايش رحمت كناد از هشام بن محمد از گفته پيرمردى از قبيله ازد براى من نقل كرد كه عبد الرحمن بن جندب از گفته پدرش نقل مىكرده كه مىگفته است براى آنكه آرامشى يابم به حضور على عليه السّلام رفتم و چون دخترش ام كلثوم پشت پرده بود همچنان بر پاى ايستاده ماندم و گفتم اى امير مؤمنان ! اميدوارم هرگز ترا از دست ندهيم ولى اگر چنان شد آيا با حسن بيعت كنيم ؟ فرمود نه شما را بر آن كار فرمان مىدهم و نه از آن بازمىدارم ، پس از اندكى دوباره گفتهء خود را بازگفتم و او همانگونه پاسخ داد ، « 1 »\r\n\r\n\r\n","description":"","footnote":"\r\nيعقوب نسبت به حضرت يوسف همين‌گونه فرموده‌اند به آيه 5 سوره يوسف و آيه 102 سوره صافات مراجعه فرماييد - م .\r\n( 1 ) . دربارهء اين حديث توضيح مىدهم كه به اعتقاد مسلّم و صحيح شيعيان امامت ائمه\r\n","page_name":" 71 ","page_number":71},
  {"content":"\r\n\r\n( 1 ) سپس دو پسرش حسن و حسين را فراخواند و به آن دو چنين فرمود :\r\n« شما را به بيم از خدا سفارش مىكنم و اينكه به جستجوى دنيا مپردازيد هر چند دنيا در جستجوى شما باشد ، و بر چيزى از آن كه از شما كرانه گيرد مگرييد ، سخن حق را بگوييد و بر يتيم مهر ورزيد و درمانده را يارى دهيد و براى سراى ديگر كار كنيد ، همواره دشمن ستمگر و ياور ستمديده باشيد و به آنچه در كتاب خداست عمل كنيد و در راه خدا سرزنش هيچ سرزنش‌كننده شما را بازندارد »\r\nآنگاه به پسر خود محمد بن حنفيه نگريست و فرمود :\r\n\r\n\r\n","description":"","footnote":"\r\nدوازده‌گانه شيعه صلوات اللّه عليهم اجمعين ، منصوص از ناحيه حضرت بارى و وجود مقدس پيامبر صلّى اللّه عليه و آله است ، براى اطلاع بيشتر در اين باره به حديث لوح در ص 40 ج 1 كتاب عيون اخبار الرضا تأليف گران قدر شيخ صدوق و به احاديث فراوانى كه از صفحه 40 تا 52 ج 2 اصول كافى تأليف كلينى ( ره ) همراه با ترجمه و شرح مرحوم حاج سيد جواد مصطفوى چاپ علميه اسلاميه تهران مراجعه فرماييد و براى آگهى از منابع اهل سنت كه درباره اسامى ائمه تصريح كرده‌اند به ص 82 كتاب فرائد السمطين حمّونى از سده هشتم هجرى و به صفحات 440 / 445 كتاب ينابيع الموده قندوزى چاپ سيد محمد مهدى خرسان نجف 1385 ق مراجعه فرماييد ، شيخ حرّ عاملى ( ره ) در كتاب شريف الجواهر السنية فى الاحاديث القدسيه در صفحات 292 / 313 چاپ نجف 1384 ق از مناقب خوارزمى و كتاب ابن مردويه در اين مورد چند حديث آورده است كه مىتوان به آنجا مراجعه كرد ، وانگهى درباره حضرت مجتبى و حضرت سيد الشهداء عليهما السّلام به گفته ابن شهر آشوب در ص 394 ج 3 مناقب با استناد به احاديث نقل شده در مسند احمد بن حنبل و سنن ترمذى و سنن ابن ماجه و ابانه ابن بطّة و فضائل سمعانى حضرت ختمى مرتبت فرموده‌اند « اين دو پسرم امام خواهند بود چه قيام كنند و چه بر جاى بنشينند » يعنى در همه حال منصب امامت به آن دو بزرگوار مفوض است . - م\r\n","page_name":" 72 ","page_number":72},
  {"content":"\r\n\r\nپسركم آيا آنچه را به دو برادرت سفارش كردم فهميدى ؟ گفت آرى پدر جان ، فرمود پسركم ! ترا هم همانگونه وصيت مىكنم و سفارشت مىكنم به احترام نهادن به آن دو و بزرگداشت حق و به كار بستن فرمان ايشان و هيچ كارى را بدون تصويب آنان برش مده .\r\nآنگاه به حسن و حسين فرمود :\r\nو به شما درباره او سفارش مىكنم كه برادر شما و پسر پدرتان است و به خوبى مىدانيد كه پدرتان او را دوست مىدارد پس شما هم دوستش بداريد .\r\n( 1 ) 34 - حسين از عبد اللّه ما را حديث كرد و گفت محمد بن عباد بن موسى « 1 » از يزيد بن هارون ، از محمد بن عبيد اللّه از ابو جعفر - امام باقر عليه السّلام - ما را حديث كرد كه مىگفته است چون على عليه السّلام محتضر شد پسران خويش را فراخواند و به آنان چنين فرمود :\r\n« پسران من ! هر يك به ديگرى الفت كند ، بايد بزرگتر شما به كوچك‌تر مهرورزى كند ، و همچون تخمهاى شتر مرغ رها كرده در بيابان نباشيد ، واى بر جوجگان ، جوجگان آل محمد صلّى اللّه عليه و آله از فرد پليد و بىباكى كه غرق لذتهاى اين جهانى است و فرزندان من و نيز فرزندزادگان مرا خواهد كشت ، همانگونه سوگند به خدا كه در عالم حضور داشته‌ام و رسالات را شنيده‌ام و بدون ترديد خداوند نعمت خود را نسبت به شما كه اهل بيت رسول خداييد تمام خواهد كرد » .\r\n\r\n\r\n","description":"","footnote":"\r\n( 1 ) . خطيب بغدادى در ص 373 ج 2 تاريخ بغداد به شماره 882 مىنويسد كه اين شخص معروف به سندول و از مردم كوفه و ساكن بغداد بوده و آگاه به اخبار و جنگهاست .\r\n","page_name":" 73 ","page_number":73},
  {"content":"\r\n\r\n( 1 ) محمد بن عباد در توضيح اين گفتار على كه فرموده است همچون تخم شتر مرغ رها كرده در بيابان نباشيد مىگويد شتر مرغ در صحرا تخم مىنهد و از آن نگهبانى مىكند و همين‌كه جوجگان از تخم بيرون مىآيند پراكنده مىشوند ، امير المؤمنين به فرزندان خود مىگويد پس از مرگ من پراكنده مشويد . « 1 »\r\n( 2 ) 35 - حسين از عبد اللّه ، از على بن جعد ، از قاضى ابو يوسف ، از عبيد اللّه بن محمد بن عمر بن على « 2 » از پدرش ، از پدر بزرگش ما را حديث كرد كه على عليه السّلام اين وصيت را - درباره اموال خود - مرقوم فرموده است .\r\nاين دستورى است كه على بن ابى طالب درباره دارايى خود به آن فرمان مىدهد ، ينبع را به صورت وقف و صدقه قرار مىدهد و در اين كار فقط راه و خشنودى خدا را مىجويد ، درآمد ينبع در راه خدا و براى هر كار خير چه\r\n\r\n\r\n","description":"","footnote":"\r\n( 1 ) . در خطبه شماره 164 نهج البلاغه اين عبارت به گونه ديگرى آمده است كه همراه با توضيح بيشترى است شماره اين خطبه در نهج البلاغه مرحوم فيض الاسلام و نيز در ترجمه استاد محترم دكتر سيد جعفر شهيدى 165 است و براى آگهى بيشتر به آنها مراجعه فرماييد - م .\r\nمحقق محترم متن مرقوم فرموده‌اند كه ابن اثير در كتاب نهاية در ماده‌هاى قيض و دحا و دواء و اوه و ترف از اين گفتار على عليه السّلام شاهد آورده است و در خطبه 118 نهج البلاغه هم به گونه ديگر آمده است ، سليم بن قيس هلالى در ص 138 چاپ دوم و مجلسى در ص 723 ج 8 بحار الانوار چاپ نخست آورده‌اند .\r\n( 2 ) . عمر بن على يعنى عمر اطرف پسر حضرت امير المؤمنين على عليه السّلام مادر عبيد اللّه بن محمد خديجه دختر حضرت سجاد است ، عبيد اللّه مردى بخشنده و خردمند و گرامى بوده است به ص 251 المجدى چاپ استاد محترم دكتر احمد مهدوى دامغانى ، قم 1409 ق مراجعه فرماييد - م .\r\n","page_name":" 74 ","page_number":74},
  {"content":"\r\n\r\nجنگ و چه صلح و سپاهيان و ارحام دور و نزديك هزينه شود و هرگز فروخته و به ميراث برده نخواهد شد .\r\n( 1 ) همه متعلقات من در ينبع در حكم وقف و صدقه است جز آنكه اگر براى من حادثه پيش آمد - در گذشتم - سه تن از بردگانم كه رباح و ابو نيزر و جبير « 1 » باشند آزاد و از وابستگان من خواهند بود و هيچ‌كس را بر ايشان اختيارى نيست .\r\nايشان بايد پنج سال در مزرعه ينبع كار كنند و هزينه خود و خانواده‌شان را از درآمد آن بردارند ، اين فرمانى است كه درباره دارايىهاى خود در ينبع مىدهم و از اين پس چه زنده باشم و چه بميرم وقف قطعى است .\r\nهمراه با آن اموال و متعلقات من در وادى القرى اعم از مزارع يا بردگان نيز وقف خواهد بود چه زنده باشم و چه مرده ، همچنين مزرعه ادينة و مزرعه درعه و كارگران آنها - بردگانى كه به كار اشتغال دارند - در همان حكم است .\r\nو براى زريق - نام يكى از بردگان است - همان امتيازى كه براى ابو نيزر و رباح و جبير نوشتم خواهد بود ، خداوند پذيراى آنها و گروگيرنده باشد ، اين نوشته سندى است كه ميان خودم و خداى نوشتم و از فرداى امروز كه به ناحيه مسكن آمده‌ام چه زنده باشم و چه مرده به قوت خود باقى خواهد بود .\r\n( 2 ) و همانا درآمد مزرعه و دارايى من در مناطق وادى القرى و اذينيه و درعة و در مورد هزينه‌هايى كه در راه خدا و براى جلب رضاى خداوند مصرف شود هزينه خواهد شد تا اندوخته براى روزى باشد كه در آن روز چهره‌هايى سياه و چهره‌هايى سپيد خواهد شد اين اموال نبايد فروخته و به كسى\r\n\r\n\r\n","description":"","footnote":"\r\n( 1 ) . نام اين شخص در ص 342 ج 2 دعائم الاسلام به صورت حبتر آمده است - م .\r\n","page_name":" 75 ","page_number":75},
  {"content":"\r\n\r\nبخشيده شود و به ارث برده نمىشود و فقط ذات پروردگار پذيراى آن و ميراث بر اين اموال خواهد بود ، اين قرارى است كه ميان خويش و خدا نهاده‌ام « از فرداى روزى كه به مسكن آمده‌ام چه زنده باشم و چه مرده » انجام اين فرمان كه على بن ابى طالب درباره دارايى خويش نوشته است به طور قطع واجب خواهد بود .\r\n( 1 ) حسن بن على عليه السّلام تا هنگامى كه زنده باشد در انجام اين كار اقدام خواهد كرد و چون او درگذرد بر عهده حسين بن على خواهد بود كه تا هرگاه زنده باشد بر آن قيام خواهد كرد و چون او درگذرد بر عهده شايسته‌تر و سالخورده‌تر و صالح تر پسران من با رعايت مراتب شايستگى ايشان خواهد بود ، كسى كه در آن كار دادگرى كند و به روش پسنديده كه از سويى زشت و از سويى همراه با اسراف نباشد فرزندان مرا بهره‌مند دارد .\r\nو بايد عهده‌داران اين كار در زمين‌ها كشت كنند و درخت بنشانند و همانگونه كه اموال خود را بررسى و اصلاح مىكنند آن را هم اصلاح نمايند .\r\nو نبايد از خرمابن‌هاى اين دهكده‌هاى چهارگانه حتى يك نونهال فروخته شود تا چنان آكنده از نخل گردد كه كار بر بيننده مشتبه شود .\r\nمن اين وقف و صدقه را براى همه مؤمنان از آغاز تا پايان قرار دادم و به هر كس از مردم كه سرپرست اين مزرعه‌ها شود خدا را فرا يادش مىآورم كه كوشش و خيرخواهى كند و در حفظ و توسعه امانتى كه در دست دارد كوشا باشد .\r\nاين دست نبشته على است كه خداى بر او رحمت آورد كه به دست\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nخويش به هنگامى كه به مسكن آمده نوشته است ، و خود مىدانيد كه فقيرين « 1 » به طور قطع و حتم وقف در راه خداست .\r\nدرآمد اوقاف محمد نبى كه درود خدا بر او باد در راه خدا و رضاى حق براى خويشاوندان و بينوايان و درويشان و درراه‌ماندگان بايد هزينه شود بزرگترين پسران فاطمه با امانت و به قصد اصلاح همانگونه كه در دارايى خود رفتار مىكند آن را سرپرستى خواهد كرد بايد در آن كشت كند و درخت بنشاند و كوشا و خير خواه باشد .\r\n( 1 ) اين وصيتى است كه على بن ابى طالب كه خدايش رحمت آورد درباره اين اموال در اين دست نبشته نوشته است ، و در همه حال بايد از خداوند يارى خواست و براى هر كس كه سرپرست و داور اين اموال باشد روانيست كه به جز آنچه دستور داده‌ام رفتار كند .\r\n( 2 ) و سپس در مورد كنيزكانم كه با ايشان بوده و درآميخته‌ام ، نوزده تن هستند ، پاره‌يى از ايشان فرزند دارند كه فرزند در اختيار ايشان خواهد بود - سهم ميراث فرزند محفوظ است - برخى از ايشان بار دارند و پاره‌يى ديگر بدون فرزندند ، اينك دستور مىدهم و وصيت مىكنم كه اگر در اين جنگ براى من حادثه پيش آمد ، كنيزكانى كه فرزند ندارند و آبستن هم نيستند در راه خدا آزاد خواهند بود و هيچ‌كس را بر آنان حقى نيست ، و هر يك از ايشان كه\r\n\r\n\r\n","description":"","footnote":"\r\n( 1 ) . اين كلمه به صورت تثنيه است نام دو قطعه زمين است كه پيامبر صلّى اللّه عليه و آله به على عليه السّلام بخشيده‌اند ، ابن ابى شيبه در ص 356 ج 12 كتاب المصنف ذيل حديث شماره 13078 و ياقوت حموى ذيل كلمه فقير در معجم البلدان اين موضوع را از امام صادق عليه السّلام آورده‌اند .\r\n","page_name":" 77 ","page_number":77},
  {"content":"\r\n\r\nداراى فرزند است يا باردار است به شيوه پسنديده همراه فرزندش نگهدارى بشود و او را بهره فرزند بشمرند و اگر فرزندش بميرد و كنيز زنده باشد آزاد است و هيچ‌كس را بر او حقى و حكمى نيست ، اين وصيتى است كه على درباره نوزده كنيز خود نموده است .\r\n( 1 ) عبيد اللّه بن ابى رافع و هياج بن ابى هياج گواه اين نامه‌اند كه اصل آن را على بن ابى طالب به دست خود در دهم ماه جمادى الاولى به سال سى و نهم نوشته است .\r\nعبيد اللّه بن ابى رافع مىگويد فاصله ميان نوشتن اين وصيت‌نامه و كشته شدن على عليه السّلام چهار ماه و سيزده روز بود . « 1 »\r\n( 2 ) 36 - حسين از عبد اللّه ، از اسحاق بن اسماعيل ، از سفيان از عمرو بن دينار ما را حديث كرد كه مىگفته است در سند صدقات على بن ابى طالب عليه السّلام چنين نوشته شده است ، اين اموالى در منطقه ينبع است كه على براى كسب\r\n\r\n\r\n","description":"","footnote":"\r\n( 1 ) . براى خوانندگان گرامى توضيح مىدهم كه متن اين وصيت با آنچه در منابع كهن ديگر مانند دعائم الاسلام قاضى نعمان ص 341 ج 2 به شماره 1284 و مصنف عبد الرزاق ص 375 ج 10 و ص 288 ج 7 چاپ اول و كافى كلينى بخش وصايا ص 49 ج 7 و نامه شماره 24 نهج البلاغه ابن ابى الحديد و ص 285 چاپ استاد دكتر جعفر شهيدى تفاوت فراوان دارد ، اين بنده ضمن ترجمه به افاضات محقق محترم متن در پابرگيها و ابن ابى الحديد در شرح و جناب دكتر شهيدى توجه داشته‌ام و كوشيدم تا آنجا كه فهميده‌ام درست ترجمه شود ، با اين همه از خوانندگان عزيز استدعا دارم از مراجعه به منابع خوددارى نفرمايند و اگر در مواردى جمله‌ها نارساست از راهنمايى خوددارى نكنند تا به خواست خداوند متعال در چاپهاى بعد اصلاح شود . اگر تاريخ اين وصيت دهم جمادى الاولاى سال سى و نهم باشد فاصله‌اش تا رحلت حضرت على يك سال و چهار ماه و يازده روز خواهد بود - م .\r\n","page_name":" 78 ","page_number":78},
  {"content":"\r\n\r\nخشنودى خداى وقف كرده است ، و محصول آن از گندم و جو و فراورده‌هاى نخل و مويز و حنا حدود چهار هزار شتر بار است . « 1 » براى روزى كه چهره‌هايى سياه مىشود و به طور قطعى صدقه در راه خداوند است كه نه فروخته و نه بخشيده مىشود و نه به ميراث برده مىشود . « 2 »\r\nو على عليه السّلام دو چشمه را كه به دست خويش پديد آورده بود وقف فرمود .\r\n( 1 ) 37 - حسين از عبد اللّه از اسحاق بن اسماعيل از عمرو بن دينار براى ما حديث كرد كه مىگفته است در وصيت على عليه السّلام چنين آمده است ، رباح و جبير و ابو نيزر در مزرعه كار خواهند كرد و همه دارايى من در ينبع براى همه مؤمنان از آغاز تا پايان وقف است كه خداى به لطف خود با اين كار مرا به بهشت برد و در آن روز كه برخى از چهره‌ها سپيد مىشود آتش را از چهره من و چهرهء مرا از آتش بر كنار دارد .\r\n( 2 ) 38 - حسين از عبد اللّه ، از اسحاق ، از سفيان ، از عمرو بن دينار ما را حديث كرد كه مىگفته است در وصيت على عليه السّلام چنين آمده بود .\r\nو سپس درباره كنيزكانم كه با آنان بوده و درآميخته‌ام و شمارشان نوزده تن است ، پاره‌يى از ايشان داراى فرزندند ، كه فرزندانشان زنده و همراه آنانند و برخى از ايشان بار دارند و برخى ديگر بدون فرزندند ، اينك وصيت مىكنم كه اگر در اين جنگ براى من حادثه‌يى پيش آمد ،\r\n\r\n\r\n","description":"","footnote":"\r\n( 1 ) . كلمه وسق كه در متن آمده به معنى يك شتر بار است ، اين منظور در لسان العرب در اين باره به تفصيل سخن گفته است - م .\r\n( 2 ) . اين بخش از وصيت را اسناد و منابع ديگرى هست كه به بسيارى از آنها ضمن شرح نامه شماره 64 در 463 ج 8 نهج السعادة اشاره كرده‌ام .\r\n","page_name":" 79 ","page_number":79},
  {"content":"\r\n\r\nآنهايى كه فرزند ندارند و باردار نيستند در راه خدا آزادند و هيچ‌كس را بر ايشان حقى نيست ، و هر يك از آنان كه فرزند دارند همراه فرزندشان نگهدارى شوند و مادر بهره فرزند است ، هر يك از آنان كه باردار است به صورت پسنديده نگهدارى شوند و هرگاه فرزند يكى از ايشان بميرد و او خود زنده باشد در راه خدا آزاد است .\r\nاين وصيت من درباره كنيزكان نوزده‌گانه من است و در همه حال بايد از خداوند يارى جست ابو هياج « 1 » و عبيد اللّه بن ابى رافع گواهند و اين نوشته را عبيد اللّه نوشته است .\r\n( 1 ) 39 - حسين از عبد اللّه ما را حديث كرد و گفت ابو على احمد بن حسن ضرير ، از هارون ، از ابن زبار كلبى ، از نافع ، از علاء بن عبد الرحمن براى ما حديث كرد كه مىگفته است :\r\nچون ابن ملجم على را كه خدايش رحمت كناد ضربت زد و او را به خانه بردند و ديدار كنندگان به ديدار على آمدند ، نخست خداى را سپاس گفت و ستايش كرد و سپس بر پيامبر كه درود خدا بر او باد درود فرستاد ، آنگاه چنين گفت :\r\nهمه كس ديداركننده چيزى است كه از آن مىگريزد - مرگ - و مدت زندگى آدمى ميدان رانده شدن به سوى آن است و گريز از مرگ رسيدن به آن است ، چه بسيار كه روزگار را در جستجوى اين كار پوشيده سپرى كردم\r\n\r\n\r\n","description":"","footnote":"\r\n( 1 ) . ابو هياج كنيه عبد اللّه بن ابى سفيان بن حارث بن عبد المطلب است كه داماد امير المؤمنين على عليه السّلام و شوهر رمله بوده است ، اين وصيت را فسوى در كتاب المعرفة و التاريخ ص 811 ج 2 به صورت اشاره نه به تفصيل آورده است و گفته است گواه اين وصيت پسر ابو هياج بوده است .\r\n","page_name":" 80 ","page_number":80},
  {"content":"\r\n\r\nو به اين سو و آن سو راندم و خداى جز پوشيده نگه داشتن آن را نخواست ، هيهات كه پوشيده دانشى است .\r\n( 1 ) و اينك وصيت من شما را اين است كه خدا را شرك مياوريد و چيزى را با او انباز مسازيد و محمد كه درود خدا بر او باد و بر خاندانش سنت او را تباه مداريد و اين دو ستون را برپا داريد و هرگاه پراكنده نشويد نكوهشى بر شما نخواهد بود ، هر يك از شما به اندازه توان بكوشد و از نادانان درگذرد ، پروردگارى مهربان و آيينى استوار و پابرجاى .\r\nما بر سر شاخساران و وزشگاه نسيمهاى وزان و زير سايه ابر بوديم كه جايگاهش از ميان رفت و نشانش از زمين رخت بربست .\r\nروزها و شبهاى پياپى همسايه و همنشين شما بودم و به زودى از من پيكرى خالى كه پس از حركت آرام گرفته و پس از گفتگو به خاموشى گراييده خواهيد يافت .\r\nبايد كه آرميدن من و بىحركت شدن دست و پايم شما را پند دهد كه براى عبرت‌گيرندگان از هر سخن رسايى پنددهنده‌تر است ، شما را بدرود مىگويم بدرود كسى كه آماده ديدار است . فردا روزگار خالى از مرا مىبينيد و رازهاى درونى من براى شما آشكار مىشود .\r\nخداى با من هرگز رو در بايستى نخواهد فرمود مگر آنكه باتقوا به پيشگاهش روم و از لغزشهايى كه خود وعده فرموده است درگذرد .\r\nتا روز پيوستن به يكديگر - رستخيز - بر شما درود باد ، اگر زنده ماندم خودم صاحب خون خويشتنم و اگر مردم مرگ ميعاد من است .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nعفو كردن براى من مايهء قربت و براى شما حسنه خواهد بود ، ببخشيد تا خدايتان شما را ببخشايد مگر دوست نمىداريد كه خداى شما را بيامرزد . « 1 »\r\n\r\nرحلت امير مؤمنان على بن ابى طالب كه رحمت حق بر او باد\r\n( 1 ) 40 - حسين ، از عبد اللّه از سعيد بن يحيى بن سعيد اموى از گفتهء پدرش از محمد بن اسحاق ما را حديث كرد كه مىگفته است ، على در نوزدهمين شب ماه رمضان سال چهلم مضروب شد و در شب بيست و يكم ماه رمضان درگذشت . « 2 »\r\n\r\n\r\n","description":"","footnote":"\r\n( 1 ) . فزون از آنچه كه محقق محترم در پابرگها درباره اختلاف برخى از واژگان و عبارات متن فوق نوشته‌اند به آگهى خوانندگان ارجمند مىرسانم كه بيشترين جمله‌هاى اين وصيت كه ابن ابى الدنيا آورده است در خطبه شماره 149 نهج البلاغه كه خوشبختانه در شرح نهج البلاغه ابن ابى الحديد و ترجمه فارسى قرن پنجم يا ششم آن كه به همت آقاى دكتر جوينى منتشر شده است و در ترجمه مرحوم فيض الاسلام و ترجمه استاد دكتر جعفر شهيدى هم همين شماره را دارد ديده مىشود و اين بنده در ترجمه از آنها بهره برده‌ام ، جمله پايانى اين وصيت كه ابن ابى الدنيا آورده و سيد رضى نقل نفرموده است عظمت روح آن امام معصوم را كه پس از وجود مقدس حضرت ختمى مرتبت از همگان بدون هيچ استثنا برتر بوده است نشان مىدهد درودهاى بىپايان حق بر آن بزرگوار باد - م .\r\n( 2 ) . همين روايت شهره‌تر و درست‌تر روايتى است كه شيعيان بر آن معتقدند و به چند طريق از حريث بن مخشن كه شرح حالش به شماره 1173 كتاب الحرج و التعديل ص 267 ج 1 آمده است ، نقل شده است ، حاكم هم با سند خود از حريث در ص 142 ج 3 مستدرك آورده و آن را صحيح دانسته است و ذهبى هم آن را مورد تأييد قرار داده است .\r\nمحمد بن سليمان كوفى هم در كتاب مناقب على عليه السّلام به شماره 534 در برگ 124 / ب نقل كرده است . احمد بن جعفر قطيعى هم در حديث شماره 67 فضائل على عليه السّلام ص 37 كتاب\r\n","page_name":" 82 ","page_number":82},
  {"content":"\r\n\r\n( 1 ) 41 - حسين از عبد اللّه از گفته ابو عبد اللّه عجلى ما را حديث كرد كه مىگفته است عمرو بن محمد از گفته ابو معشر براى ما حديث كرد كه مىگفته است على كه خدايش رحمت كناد در سيزده روز باقى مانده از ماه رمضان سال چهلم در كوفه به دست عبد الرحمن بن ملجم مرادى كشته شد .\r\n( 2 ) 42 - حسين از عبد اللّه ما را حديث كرد كه مىگفته است محمد بن عمرو بن حكم از ابو عبد الرحمن طايى نظير همين روايت را براى من نقل كرد و افزود كه او را عبد الرحمن بن يحيى بن عمرو بن ملجم مرادى كشت .\r\n( 3 ) 43 - حسين از عبد اللّه ما را حديث كرد كه مىگفته است خلف بن سالم از ابو نعيم از سليمان بن قاسم براى ما از گفته مادرش نقل كرد كه ام جعفر كنيز على عليه السّلام مىگفته است در حالى كه آب بر دست على مىريختم ناگاه ريش خود را گرفت و به سوى بينى خود بلند كرد و فرمود اى واى تو كه روز جمعه به خون آغشته خواهى شد . ام جعفر مىگويد هنوز يك جمعه نگذشته بود كه به روز جمعه مضروب شد . « 1 »\r\n( 4 ) 44 - حسين از عبد اللّه از گفته پدرش كه خدايش رحمت كناد از هشام بن محمد از گفته پيرمردى از قبيله ازد از عبد الرحمن بن جندب از پدرش\r\n\r\n\r\n","description":"","footnote":"\r\nالفضائل چاپ قم آورده است ابن عساكر هم در ص 413 ج 3 تاريخ دمشق بخش شرح حال على عليه السّلام از حديث و ديگران ضمن احاديث 1524 / 1520 نقل كرده است ، روايتى را كه اين همه از حريث نقل كرده‌اند بايد صحيح تر روايت دانست .\r\n( 1 ) . اين حديث را بلاذرى به شماره 547 در بخش شرح حال على عليه السّلام در كتاب انساب الاشراف ص 510 ج 2 چاپ نخست آورده است و نيز محمد بن سعد بن منيع در ص 35 ج 3 طبقات چاپ بيروت از ابو نعيم نقل كرده است ، و پيش از آن با سندى ديگر نيز آورده است .\r\n","page_name":" 83 ","page_number":83},
  {"content":"\r\n\r\nبراى ما حديث كرد كه مىگفته است على كه خدايش رحمت كناد به روز يكشنبه يازده شب باقى مانده از ماه رمضان سال چهلم درگذشت .\r\n( 1 ) 45 - حسين از عبد اللّه ما را حديث كرد كه مىگفته است عبد اللّه بن يونس بن بكير از گفته پدرش ، از ابو عبد اللّه جعفى از جابر مرا حديث كرد كه ابو الطفيل و زيد بن وهب و محمد بن على و ديگران روايت كرده‌اند كه مىگفته‌اند على عليه السّلام هيجده روز از ماه رمضان گذشته ضربت خورد و در نخستين شب از واپسين دهه رمضان رحلت فرمود . « 1 »\r\n( 2 ) 46 - حسين از عبد اللّه ، از هارون بن معروف ، از جرير بن عبد الحميد ، از اعمش ، از سالم بن ابى جعد ، از عبد اللّه بن سبيع ما را روايت كرد كه مىگفته است به على عليه السّلام گفته شد اى امير مؤمنان آيا كسى را به جانشينى خود نمىگمارى ؟ فرمود نه و شما را بر همان حال كه پيامبر صلّى اللّه عليه و آله رها فرمود وامىگذارم ! ؟ گفتند هنگامى كه خدا را ديدار كنى چه مىگويى ؟\r\nگفت مىگويم ، پروردگارا تا آنجا كه خود مصلحت دانستى مرا ميان مردم باقى گذاردى و سپس روزگار مرا سر آوردى و من ترا ميان ايشان نهادم\r\n\r\n\r\n","description":"","footnote":"\r\n( 1 ) . اين حديث موافق با سخن شيعيان اهل بيت است كه ضربت خوردن على عليه السّلام را در شب نوزدهم ماه رمضان مىدانند .\r\nابو بكر احمد بن عمرو بن ابى عاصم نبيل هم در بخش فضائل على عليه السّلام در كتاب الآحاد و المثانى برگ 14 / الف چنين مىگويد كه على عليه السّلام در شب بيست و يكم ماه رمضان سال چهلم هجرت حضرت ختمى مرتبت درگذشته است او سحرگاه جمعه ضربت خورد و به روز يكشنبه رحلت فرمود .\r\nحافظ ابو نعيم هم در برگ 21 / الف كتاب معرفة الصحابة خود در بخش فضائل على عليه السّلام همين حديث را از احمد بن عمرو بن ابى عاصم آورده است .\r\n","page_name":" 84 ","page_number":84},
  {"content":"\r\n\r\nاگر خواهى ايشان را تباه فرماى و اگر خواهى آنان را به صلاح آور . « 1 »\r\n\r\nميزان سنّ على بن ابى طالب كه خدايش رحمت فرمايد\r\n( 1 ) 47 - حسين از عبد اللّه ، از سويد بن سعيد ، از سفيان بن عيينة ، از جعفر بن محمد عليهما السّلام از پدرش ما را حديث كرد كه مىگفته است : على عليه السّلام به پنجاه و هشت سالگى و حسين عليه السّلام نيز به پنجاه و هشت سالگى شهيد شدند ، على بن حسين عليهما السّلام و پدرم محمد بن على هم در همان سنّ درگذشتند .\r\n( 2 ) 48 - حسين از عبد اللّه ، از حسين بن على عجلى ، از حسين بن على جعفى ما را حديث كرد كه مىگفته است خود شنيدم كه سفيان از جعفر بن محمد عليهما السّلام پرسيد سن على عليه السّلام به روزى كه كشته شد چه اندازه بود ؟ فرمود پنجاه و هشت سال .\r\n( 3 ) 49 - حسين از عبد اللّه ما را حديث كه مىگفته است محمد بن عمرو بن حكم از ابو عبد الرحمن طايى از جعفر بن محمد عليهما السّلام از پدرش براى ما نقل كرد كه مىگفته است على عليه السّلام به پنجاه و هفت سالگى كشته شد پنج سال\r\n\r\n\r\n","description":"","footnote":"\r\n( 1 ) . اين حديث هم از لحاظ سند و هم از لحاظ معنى و متن سست است ، سستى معناى آن در تناقضى است كه با احاديث انذار و غدير و وصيت دارد كه ميان همه مسلمانان به صورت متواتر نقل شده است .\r\nاين حديث را ابن عساكر هم به شماره 1375 در ص 331 ج 3 تاريخ دمشق ضمن شرح حال على عليه السّلام از جرير بن عبد الحميد با دو سند يكى از اعمش و ديگرى از عبد اللّه بن داود خريبى از اعمش آورده است ، محمد بن سعد هم از گفته وكيع از اعمش از سالم از عبد اللّه بن سبيع روايت كرده است .\r\n","page_name":" 85 ","page_number":85},
  {"content":"\r\n\r\nحكومت كرد و هنگامى كه پيامبر صلّى اللّه عليه و آله به رسالت برانگيخته شد على هفت‌ساله بود .\r\n( 1 ) 50 - حسين از عبد اللّه ، از محمد بن سعد ما را حديث كرد كه مىگفته است ، واقدى از گفته على بن عمر بن على بن حسين ، از عبد اللّه بن عقيل ما را خبر داد كه مىگفته است به محمد بن حنفيه گفتم عمر پدرت هنگام كشته شدن چه قدر بود ؟ گفت شصت و سه سال . « 1 »\r\n( 2 ) 51 - حسين از عبد اللّه ما را حديث كرد كه مىگفته است ابو بكر بن محمد بن هانى ، از احمد بن حنبل ، از عبد الرزاق ، از ابن جريج ما را حديث كرد كه مىگفته است عمر بن محمد بن على « 2 » مرا خبر داد كه على بن ابى طالب عليه السّلام در\r\n\r\n\r\n","description":"","footnote":"\r\n( 1 ) . محمد بن سعد ضمن شرح حال امير مؤمنان على عليه السّلام در ص 38 ج 3 طبقات چاپ بيروت مىگويد : محمد بن عمر واقدى از على بن عمر و ابو بكر بن ابى سيرة از عبد اللّه بن محمد بن عقيل ما را خبر داد كه مىگفته است در سال سيل حجاف در آغاز سال هشتاد و يكم از محمد بن حنفيه شنيدم مىگفت اينك شصت و پنج‌ساله شدم و عمر من از عمر پدرم فزونى گرفت ، پرسيدم عمر پدرت كه خدايش رحمت فرمايد به هنگام كشته شدن چند سال بود ؟ گفت شصت و سه سال .\r\nواقدى مىگفته است در نظر ما همين شصت و سه سال درست و ثابت است .\r\nبلاذرى هم در ص 498 ج 2 انساب الاشراف چاپ اول در حديث شماره 539 با اختلاف اندكى در پاره‌يى از كلمات نقل كرده است ، خطيب هم در ص 136 ج 1 تاريخ بغداد همين حديث را از گفته ابن ابى الدنيا با اندك تلخيصى در رجال سند آورده است .\r\nابن عساكر هم از گفته خطيب ضمن حديث شماره 14467 در ص 390 ج 2 تاريخ دمشق چاپ دوم به اين صورت كه عمرو از محمد بن على مرا خبر داد نقل كرده است .\r\n( 2 ) . در اين نسخه همين‌گونه است ، ابن عساكر در حديث شماره 14467 ص 390 ج 3 تاريخ\r\n","page_name":" 86 ","page_number":86},
  {"content":"\r\n\r\nشصت و سه يا شصت و چهار سالگى و نزديك به اين سن و سال در گذشته است .\r\n( 1 ) 52 - حسين از عبد اللّه ما را حديث كرد كه مىگفته است پدرم از هشام بن محمد از پدرش مرا حديث كرد كه مىگفته است محمد بن عمر بن على بن ابى طالب مرا خبر داد كه على عليه السّلام به هنگام رحلت شصت و دو سال و نيم داشته است .\r\n( 2 ) 53 - حسين از عبد اللّه ما را حديث كرد كه مىگفته است پدرم براى من از شبابة بن سوار ، از قيس بن ربيع ، از عمرو بن قيس ، از ابو صادق نقل كرد كه على عليه السّلام فرموده است به خدا سوگند از بيست سالگى در جنگ در آمدم و اينك فزون بر شصت سال دارم . « 1 »\r\n\r\n\r\n","description":"","footnote":"\r\nدمشق چاپ دوم حديث را آورده و گفته است عمرو از محمد بن على روايت كرده است و در دو حديث ديگر كه پس از آن آورده گفته است محمد بن عمر بن على مرا خبر داد .\r\n( 1 ) . ابو الفرج اصفهانى هم در اوائل شرح كشته شدن امير المؤمنين على عليه السّلام در ص 27 مقاتل الطالبين به اين صورت آورده است كه عباس بن على نسايى و جز او گفته‌اند محمد بن حسان ازرق از شبابة بن سوار از قيس بن ربيع از عمرو بن قيس ملائى از ابو صادق روايت مىكرده است كه چون خبر شبيخون بردن غامدى بر انبار به آگهى على عليه السّلام رسيد برخاست و اين خطبه را ايراد فرمود « قريش گفته است پسر ابو طالب مردى دلير است ولى او را دانش به فنون جنگ نيست واى بر ايشان آيا ميان ايشان كسى استوارتر از من نسبت به جنگ بوده است به خدا سوگند از بيست سالگى پاى در ركاب و ميدان جنگ نهادم و اينك فزون بر شصت سال دارم ولى آن را كه فرمان نبرند رايى نيست » براى آگهى از اسناد و مدارك اين خطبه مىتوان به خطبه شماره 27 و 318 كتاب نهج السعادة ص 59 ج 2 چاپ اول مراجعه كرد .\r\n","page_name":" 87 ","page_number":87},
  {"content":"\r\n\r\n( 1 ) 54 - حسين از عبد اللّه ما را حديث كرد و گفت فزون بر اين از گفته يحيى بن عبد اللّه بن بكير از ليث بن سعد از ابو الاسود ، از عروة بن زبير هم مرا خبر دادند كه مىگفته است على در هشت سالگى مسلمان شد .\r\nابن بكير مىگفته است اگر پيامبر صلّى اللّه عليه و آله پيش از هجرت سيزده سال در مكه مانده باشند و سپس به مدينه رفته باشند مدت عمر على عليه السّلام شصت و يك سال بوده است و اگر حضرت ختمى مرتبت ده سال پس از بعثت در مكه مانده باشند عمر على پنجاه و هشت سال خواهد بود . « 1 »\r\n\r\nسيماى على بن ابى طالب كه رحمت خدا بر او باد\r\n( 2 ) 55 - حسين از عبد اللّه ما را حديث كرد كه مىگفته است ابراهيم بن سعيد جوهرى ، از حسين بن محمد ، از جرير بن حازم از ابو رجاء عطاردى مرا\r\n\r\n\r\n","description":"","footnote":"\r\n( 1 ) . اين حديث را ابن عساكر هم در ص 41 ج 1 چاپ دوم به شماره 59 آورده است و ما در پابرگها از مدارك ديگر هم نقل كرده‌ايم .\r\nو چون عروة كه راوى اين حديث است از اهل بيت عصمت و طهارت منحرف بوده است بايد او را با آنچه از راويان مورد اعتماد نقل شده است مقايسه كرد به عنوان مثال بايد با آنچه ابن عساكر به شماره‌هاى 60 و 140 در صص 41 - 112 چاپ دوم تاريخ دمشق آورده سنجيد ، همچنين بايد با آنچه محمد بن سليمان كوفى يمنى از دانشمندان قرن سوم و چهارم هجرى به شماره 168 - 220 كتاب مناقب على عليه السّلام برگهاى 57 - 64 نسخه خطى آورده است مقايسه كرد و اين كتاب به خواست خداوند متعال آماده چاپ است .\r\nفزون بر آنچه كه محقق محترم كتاب درباره انحراف عروة بن زبير نوشته‌اند توضيح مىدهم كه يحيى پسر عروة مىگويد هرگاه پدرم نام على را مىبرد او را دشنام مىداد ، عروة هرگاه با زهرى مىنشست از على عليه السّلام بدگويى مىكرد لطفا در اين باره به آنچه كه در شرح خطبه 56 نهج البلاغه آمده است و به ص 270 ج 2 جلوه تاريخ در شرح نهج البلاغه مراجعه فرماييد .\r\n","page_name":" 88 ","page_number":88},
  {"content":"\r\n\r\nحديث كرد كه مىگفته است :\r\nعلى بن ابى طالب را ديدم مردى ميانه بالا و داراى شكم ستبر و ريش بسيار بزرگى بود كه همه سينه‌اش را پوشانده بود ، ديده‌اش به نسبت ناتوان و موهاى جلو سرش كاملا ريخته روى دوشها و سينه‌اش موى فراوان رسته بود آن چنان كه مىپنداشتى پوست گوسپندى بر تن كشيده است . « 1 »\r\n( 1 ) 56 - حسين براى من از عبد اللّه حديث كرد كه مىگفته است ابراهيم بن سعيد ، از عفان ، از ابو عوانة از مغيره ، از قدامة بن عتاب مرا حديث كرد كه مىگفته است على عليه السّلام ستبر شكم و ستبر شانه - چهار شانه - و داراى ماهيچه‌هاى بزرگ و پيچيده در بازو و ساق بود ولى مچهاى دست و پايش باريك بود . « 2 »\r\n( 2 ) 57 - حسين از عبد اللّه ما را حديث كرد كه مىگفته است ابو هريره صيرفى « 3 » از يزيد بن هارون از اسماعيل بن ابى خالد ، از شعبى مرا حديث كرد كه\r\n\r\n\r\n","description":"","footnote":"\r\n( 1 ) . اين حديث را حافظ ابن عساكر هم از ابن ابى الدنيا به شماره 38 در بخش شرح حال على عليه السّلام ص 35 ج 1 تاريخ دمشق آورده است ، محقق محترم درباره برخى از لغات توضيح داده‌اند كه در ترجمه به آن توجه شد .\r\n( 2 ) . اين حديث را محمد بن سعد هم ضمن شرح حال على عليه السّلام در طبقات از عفان با همين متن و سند آورده و در پايان آن افزوده است كه روزى زمستانى او را در حال سخنرانى ديدم پيراهنى پشمينه و دو ازار قطرى و عمامه‌يى كتانى از همين نوع كه در عراق شما بافته مىشود بر تن داشت ، لطفا به ص 19 ج 3 ترجمه طبقات به قلم اين بنده هم مراجعه شود .\r\nهمچنين اين حديث را حافظ ابن عساكر هم در شرح حال امير المؤمنين عليه السّلام به شماره 53 در ص 39 ج 1 چاپ اول تاريخ دمشق آورده است .\r\n( 3 ) . در اين نسخه كلمه صيرفى روشن نيست ولى اين حديث را ابن عساكر در ص 35 ج 1 چاپ دوم تاريخ دمشق آورده است و آنجا صيرفى ضبط شده است .\r\n","page_name":" 89 ","page_number":89},
  {"content":"\r\n\r\nمىگفته است على عليه السّلام را در حالى كه براى مردم سخنرانى مىكرد ديدم موهاى سر و رويش سپيد و شكمش ستبر بود ، ريش او ميان دو شانه‌اش را آكنده بود موهاى جلو سرش ريخته بود و بر جاى ديگر سرش موهاى نرم و نورسته ديده مىشد .\r\n( 1 ) 58 - حسين براى ما از عبد اللّه حديث كرد كه مىگفته است ابو خيثمه از جرير ، از عبد الملك بن عمير براى ما نقل كرد كه مىگفته است على عليه السّلام را ديدم كه ريش او سپيد بود .\r\n( 2 ) 59 - حسين از عبد اللّه ، از عبد الرحمن بن صالح از يونس بن بكير از عنبسة بن از هر كه از خاندان عامر بن ذهل و قاضى گرگان بود ما را خبر داد كه مىگفته است آنچه على عليه السّلام را از خضاب كردن ريش او بازمىداشت اين گفتار حضرت ختمى مرتبت صلّى اللّه عليه و آله بود كه دست خود را بر فرق سر على نهاد و فرمود اين ريش از خون سر خضاب خواهد شد . « 1 »\r\n\r\nآنچه درباره مژده دادن رسول خدا صلّى اللّه عليه و آله على عليه السّلام را به بهشت آمده است\r\n( 3 ) 60 - حسين از عبد اللّه ما را حديث كرد كه مىگفته است ابو عبد الرحمن قرشى از عبد الرحمن بن محمد محاربى ، از محمد بن اسحاق از گفته\r\n\r\n\r\n","description":"","footnote":"\r\n( 1 ) . براى خوانندگان ارجمند توضيح مىدهم كه خود امير المؤمنين على عليه السّلام ضمن حكمت شماره 465 در نهج البلاغه چاپ مرحوم فيض الاسلام و شماره 478 شرح نهج البلاغه ابن ابى الحديد در پاسخ كسانى كه پيشنهاد كردند كه آن حضرت موهاى سپيد خود را رنگ كند فرموده است خضاب مايهء آرايش است ولى ما قومى سوگواريم يعنى به سبب رحلت رسول خدا صلّى اللّه عليه و آله در سوگوارى هستيم . به ص 287 ج 2 جلوه تاريخ در شرح نهج البلاغه چاپ 1374 تهران نشر « نى » و هم به ص 83 مكارم الاخلاق طبرسى چاپ 1392 ق بيروت مراجعه فرماييد - م .\r\n","page_name":" 90 ","page_number":90},
  {"content":"\r\n\r\nسعد بن عبد الرحمن بن ابى ايوب ما را حديث كرد كه مىگفته است در دامن مادربزرگ پدرى خودم كه دختر سعد بن ربيع و همسر زيد بن ثابت بود نشسته بودم و شنيدم مىگفت به ياد مىآورم و گويى هم اكنون خود را همانجا مىبينم كه دخترك جوانى بودم در مزرعه خودمان كه در اسواف « 1 » است بوديم و پيامبر كه درود و سلام خدا بر او باد با تنى چند از يارانش پيش ما بودند ، ناگهان رسول خدا فرمود هم اكنون مردى پيش شما مىآيد كه اهل بهشت است ، آنگاه پيامبر صلّى اللّه عليه و آله شانه‌هاى خود را خم كرد - كه بيرون را بهتر ببيند - و فرمود به خواست خدا على باشد ، در اين هنگام على عليه السّلام آشكار شد كه شاخ و برگ را كنار مىزد تا عبور كند ، و سوگند به كسى كه جان ام سعد در دست قدرت اوست ، چهره على همچون ماه شب چهاردهم بود « 2 » .\r\n\r\n\r\n","description":"","footnote":"\r\n( 1 ) . اسواف - نام مزرعه و نخلستان زيد بن ثابت است كه در حريم مدينه و كنار بقيع بوده است براى آگهى بيشتر به ص 248 ج 1 معجم البلدان ياقوت چاپ 1906 ميلادى مصر مراجعه فرماييد - م .\r\n( 2 ) . اين حديث را طبرى با سند ديگرى از ام خارجه از ام مرثد ذيل عنوان احاديثى كه زنان عربى كه پس از پيامبر صلّى اللّه عليه و آله زنده بوده و از آن حضرت روايت كرده‌اند در كتاب ذيل المذيل آورده است و در ص 652 منتخب آن كتاب چنين آمده است :\r\nابراهيم بن سعيد جوهرى ، از محمد بن وهب بن ابى كريمه حرانى ، از محمد بن مسلمه ، از ابو عبد الرحيم بن علاء از محمد بن عبد اللّه بن ابى صعصعة ، از پدرش ، از ام خارجة دختر سعد بن ربيع از ام مرثد كه از بانوان بيعت‌كننده با رسول خداست ما را حديث كرد كه مىگفته است در محضر رسول خدا بيرون رفته بوديم ، فرمود نخستين كسى كه پيش شما فرا مىرسد مردى از اهل بهشت است همان دم على عليه السّلام آشكار شد .\r\n","page_name":" 91 ","page_number":91},
  {"content":"\r\n\r\n\r\nآنچه درباره زيبايى چهره و قامت فرخنده او آمده است « 1 »\r\n( 1 ) 61 - حسين از عبد اللّه ، ما را حديث كرد كه محمد بن فراس ضبعى از عبد اللّه بن داود ، از ابو حجاج مدرك براى ما حديث كرد كه مىگفته است على بن ابى طالب را در حال سخنرانى ديدم و از زيباترين مردم بود . « 2 »\r\n\r\n\r\n","description":"","footnote":"\r\nابن اثير در ص 578 ج 5 اسد الغابة و ابن حجر در ص 446 ج 4 الاصابة اين حديث را آورده‌اند .\r\nهمچنين محمد بن سليمان در حديث شماره 145 اواسط جلد دوم كتاب مناقب على عليه السّلام برگ 152 / أ حديث را به اين صورت نقل كرده است .\r\nعثمان بن سعيد از گفته محمد بن عبد اللّه مروزى ، از محمد بن حميد ، از سلمة بن فضل ، از محمد بن اسحاق از سعيد بن عبد الرحمن وابسته ابى ايوب انصارى ما را حديث كرد كه مىگفته است ، از مادر بزرگ خودم يعنى مادر پدرم سعد بن ربيع شنيدم مىگفت پيامبر صلّى اللّه عليه و آله در نخلستان و مزرعه اسواف كه از ماست بودند و فرمودند هم اكنون مردى از اهل بهشت پيش شما مىآيد و سپس خود را از زير سايبان چنان خم كرد كه فكر كردم ريش آن حضرت به زمين رسيد و چهره على كه چون ماه شب چهاردهم بود از پى شاخ و برگ آشكار شد .\r\nلطفا به حديث شماره 833 و تعليقات آن در بخش شرح حال على عليه السّلام ص 318 ج 2 چاپ دوم تاريخ دمشق هم مراجعه شود . فزون بر آنچه محقق محترم مرقوم داشته‌اند حديث فوق را ابن عبد البر در كتاب الاستيعاب ص 776 ج 2 و هيثمى در مجمع ص 118 ج 9 آورده‌اند و براى آگهى از دو حديث ديگر كه در اين باره آمده است به ص 86 ج 3 فضائل الخمسة من الصحاح السته استاد فقيد سيد مرتضى فيروزآبادى مراجعه فرماييد - م .\r\n( 1 ) . ظاهرا اين عنوانها را محقق محترم برگزيده‌اند - م .\r\n( 2 ) . اين حديث را حافظ ابن عساكر به شماره 57 در بخش زندگى امير مؤمنان على عليه السّلام در ص 40 ج 1 تاريخ دمشق آورده است ابن ابى الدنيا گفته است ابو هريره از عبد اللّه بن داود مرا حديث كرد .\r\n","page_name":" 92 ","page_number":92},
  {"content":"\r\n\r\n( 1 ) 62 - حسين از عبد اللّه ، ما را حديث كرد كه مىگفته است احمد بن يحيى از گفته بهلول كندى از ابو اسحاق مرا حديث كرد كه مىگفته است روز جمعه‌يى همراه پدرم بودم ، گفت دوست دارى كه امير مؤمنان على را به تو نشان دهم ؟ گفتم آرى ، پدر مرا بر دوش گرفت و على عليه السّلام را روى منبر ديدم كه جلو سرش بدون مو بود و شكمش ستبر ديده مىشد .\r\n( 2 ) 63 - حسين از عبد اللّه ، ما را حديث كرد كه گفته است عباس بن هشام بن محمد از پدرش از پدربزرگش مرا خبر داد كه مىگفته است مادرم عائشه دختر عبيد گفت على بن ابى طالب را مردى ديدم كه ميانه بالا و ستبر شكم و چهارشانه و داراى سر بزرگ بود ، چشم او كم سو بود و از آن آب مىتراويد . « 1 »\r\n( 3 ) 64 - حسين از عبد اللّه ، ما را حديث كرد كه مىگفته است محمد بن عبّاد بن موسى ، از زيد بن حباب از محمد بن جابر مرا حديث كرد كه ابو اسحاق مىگفته است على را ديدم موهاى سر و ريش او سپيد بود پيراهنى پشمينه بر تن داشت و ازار ذبينى پوشيده بود ، رداى خود را بالاى پيراهن و پيراهن را بر فراز ازار پوشيده بود . « 2 »\r\n\r\n\r\n","description":"","footnote":"\r\n( 1 ) . بر فرض صحت سند معلوم مىشود آن حضرت را در حالى ديده است كه گرفتار درد چشم بوده است .\r\n( 2 ) . ظاهرا ذبيانى صحيح است كه منسوب به شهرك ذبيان است و در ناحيه اردن و كنار بلقاء قرار داشته است به ص 191 ج 4 معجم البلدان ياقوت چاپ 1906 ميلادى مصر مراجعه فرماييد - م .\r\n","page_name":" 93 ","page_number":93},
  {"content":"\r\n\r\n\r\nشستن و كفن كردن و نماز گزاردن بر پيكر و به خاك سپارى على كه رضوان خداى بر او باد\r\n( 1 ) 65 - حسين از عبد اللّه ، از عبد الرحمن بن صالح ، از ابو مالك عمرو بن هاشم جنبى « 1 » از اسماعيل بن ابى خالد از عامر شعبى ما را حديث كرد كه مىگفته است :\r\nعلى عليه السّلام به حسن سفارش كرد پيكرش را بشويد و او را فرمود كفن را از پارچه‌هاى گران فراهم مساز كه از پيامبر كه درود خدا بر او باد شنيدم مىفرمود « كفن را گران بها قرار مدهيد كه با شتاب از ميان مىرود » « 2 » پيكرم را با سرعت متوسط ببريد نه شتاب كنيد و نه آهسته اگر سرانجام خير باشد مرا با شتاب به آن خواهيد رساند و اگر شر و بدى باشد مرا زودتر از دوشهاى خود بر زمين خواهيد افكند . « 3 »\r\n\r\n\r\n","description":"","footnote":"\r\n( 1 ) . اين شخص از رجال حديث بخارى و ابو داود و نسايى است و شرح حالش در ص 11 ج 8 تهذيب التهذيب آمده است .\r\n( 2 ) . اين حديث را كه حديثى حسن است ابو داود از على عليه السّلام نقل كرده و سيوطى آن را به شماره 9833 در جامع الصغير نقل كرده است - م .\r\n( 3 ) . محقق محترم مرقوم داشته‌اند اين سخن شايسته‌سالارهاى شعبى است كه از جعل كنندگان حديث بوده است سرورانى همچون معاويه و عبد الملك بن مروان خاندان نفرين شده ايشان در قرآن و اين سخن مناسب با حال كسى كه خداوند او را تقسيم‌كننده بهشت و دوزخ و محور حق و مركز حقيقت و محبت او را ايمان و بغض او را نفاق دانسته است نيست و حديث به سبب ضعف و سستى شعبى سست است و در خور اعتنا نيست و لازم به نظر نمىآيد كه درباره ديگر راويان آن سخن گفته شود .\r\n","page_name":" 94 ","page_number":94},
  {"content":"\r\n\r\n( 1 ) 66 - حسين از عبد اللّه ، ما را حديث كرد كه مىگفته است عبد اللّه بن يونس بن بكير براى من از گفته پدرش از ابو عبد اللّه جعفى روايت كرد كه مىگفته است از گفته جابر از محمد بن على و ابو الطفيل براى ما نقل شده است كه حسن بن على به دست خويش پيكر على عليه السّلام را شست و در پيراهنى و دو سراسرى او را كفن كرد و جنازه‌اش را از جانب قبله به گور در آورد و هفت خشت بر لحد چيد .\r\n( 2 ) 67 - حسين از عبد اللّه ، ما را حديث كرد كه مىگفته است ابو عبد الرحمن قرشى از عبيدة بن اسود بن سعيد همدانى از عبد السلام بن ابى مسلّى از بيان از شعبى براى ما روايت كرد كه حسن بن على بر پيكر على عليه السّلام نماز گزارد و چهار تكبير گفت . « 1 »\r\n\r\n\r\n","description":"","footnote":"\r\nخوانندگان گرامى بايد توجه داشته باشند كه اين گونه جمله‌هاى شرطيه در گفتار حضرات معصومين ديده مىشود كه براى تربيت شنوندگان و اعتماد نكردن به اعمال و توجه به لطف خدا بيان فرموده‌اند ، نظير اين جمله دعاى ابو حمزه « پروردگارا اگر مرا در آتش افكنى مايه شادى دشمن تو - ابليس خواهد بود و اگر به بهشت در آرى مايه شادى پيامبرت خواهد بود و سوگند به خودت مىدانم شادى پيامبرت را بيشتر از شادى دشمن دوست مىدارى » - م .\r\n( 1 ) . محقق محترم پابرگى بسيار بلندى درباره نادرستى اين حديث مرقوم داشته‌اند كه چكيده و مطالب اصلى آن را با حذف اسناد ترجمه مىكنم ، نخست آنكه به سبب مجهول بودن راويان و وجود شعبى اين حديث سست و نادرست است ، دوم آنكه از بيشتر احاديث اهل سنت بر مىآيد كه شمار تكبير در نماز ميت پنج بوده و حضرت ختمى مرتبت پنج تكبير مىگفته‌اند و اين موضوع را از مسند احمد و مسند زيد از مسند احمد نقل كرده‌اند و ترمذى و ابو داود و مسلم و نسايى و ابن ماجه هم در بخش جنائز صحاح خود همين پنج تكبير را آورده‌اند ، بيهقى در\r\n","page_name":" 95 ","page_number":95},
  {"content":"\r\n\r\n\r\nجاى به خاك سپارى على كه رحمت خدا بر او باد\r\n( 1 ) 68 - حسين از عبد اللّه ، ما را حديث كرد كه مىگفته است پدرم كه خدايش رحمت كناد از هشام بن محمد از گفته ابو بكر بن عياش برايم حديث كرد كه مىگفته است از ابو حصين و عاصم بن بهدلة و اعمش و ديگران پرسيدم آيا كسى به شما خبر داده است كه از نماز گزاردن بر پيكر على\r\n\r\n\r\n","description":"","footnote":"\r\nسنن و نيز مؤلفان المنتقى و شرح معانى الآثار و ابن ابى شيبه در مصنف همين‌گونه نقل كرده‌اند ، سوم آنكه عمر بن خطاب شمار تكبير بر جنازه را از پنج به چهار كاست و اين موضوع را عبد الرزاق در ص 437 ج 3 المصنف و عسكرى در ص 240 ج 1 كتاب الاوائل و ديگران نقل كرده‌اند ، چهارم آنكه بسيارى از محدثان و مورخان اهل سنت از جمله طبرى در تاريخ و طبرانى در معجم كبير و ابو نعيم در معرفة الصحابة نوشته‌اند كه حضرت مجتبى بر پيكر پدر بزرگوار خود نه تكبير گفت ، هيثمى هم در مجمع خود اين حديث را از طبرانى آورده و آن را حديث حسن دانسته است .\r\nيعقوبى در پايان شرح حال على عليه السّلام در ص 202 ج 2 چاپ دوم تاريخ يعقوبى مىگويد حسن عليه السّلام پيكر امير مؤمنان على عليه السّلام را به دست خويش شست و بر او نماز گزارد و هفت تكبير گفت و افزود كه بر هيچ كس پس از تو هفت تكبير گفته نخواهد شد .\r\nهمچنين در باب ششم كتاب الاتحاف بحب الاشراف ص 73 چاپ مصر هم نظير آن آمده است ، ابو الفرج اصفهانى هم در مقاتل الطالبين مىگويد حسن بر جنازه امير مؤمنان على عليه السّلام پنج تكبير گفت ، دينورى هم در اخبار الطول همين‌گونه مىگويد .\r\nو سرانجام چون امير مؤمنان على عليه السّلام بزرگترين شركت‌كننده در جنگ بدر بوده مىبايست بر پيكرش پنج تكبير گفته شود كه به روزگار عمر هم به پيكر شركت كنندگان در جنگ بدر پنج تكبير مىگفته‌اند ، على بن طاووس هم در پايان كتاب طرائف در اين باره بحث كرده است و به حواشى ما بر حديث 1429 بخش زندگى امير مؤمنان على عليه السّلام در ص 371 ج 3 چاپ دوم تاريخ دمشق مراجعه فرماييد .\r\n","page_name":" 96 ","page_number":96},
  {"content":"\r\n\r\nبوده يا به هنگام خاك سپارى او حضور داشته است ؟ گفتند نه ، آنگاه از پدرت يعنى محمد بن سائب پرسيدم ، گفت جنازه على عليه السّلام را حسن و حسين و محمد بن حنفيه و عبد اللّه بن جعفر و گروهى از اهل بيت خودشان شبانه بيرون آوردند و پشت كوفه به خاك سپردند ، مىگفته است به پدرت گفتم چرا نسبت به پيكر على عليه السّلام اين گونه رفتار شده است ؟ گفت از بيم آنكه مبادا خوارج يا كسان ديگرى گورش را بشكافند و جسدش را بيرون آورند . « 1 »\r\n\r\n\r\n","description":"","footnote":"\r\n( 1 ) . ابو الفرج اصفهانى هم در ص 42 مقاتل الطالبين چنين آورده است : احمد بن سعيد از يحيى بن حسن علوى از يعقوب بن زيد از ابن ابى عمير از حسن بن على خلّال - سركه‌فروش يا نگارگر - براى ما حديث كرد كه مىگفته است به حسن بن على عليهما السّلام گفتم امير مؤمنان را كجا به خاك سپرديد ؟ فرمود شبانه پيكرش را از خانه بيرون آورديم و از كنار مسجد اشعث گذشتيم و به پشت كوفه كنار منطقه غرىّ برديم و به خاك سپرديم .\r\nاين روايت را همراه روايت بعدى ابن عساكر هم با اسناد خود از ابن ابى الدنيا نقل كرده است ، حديث شماره 1438 ص 376 ج 3 چاپ دوم تاريخ دمشق ، و همين روايت مورد اجماع ائمه اهل بيت است و آنان پشت كوفه را به نجف تفسير كرده‌اند ، گروهى از مورخان اهل سنت هم آن را پذيرفته و نقل كرده‌اند ابو الفرج بن جوزى در ص 189 ج 9 كتاب المنتظم ضمن شرح حال ابو الغنائم محمد بن على بن ميمون نرسى مىنويسد ابو الغنائم به سال پانصد و ده در گذشت و از محدثان بزرگ و حافظ كوفه و از شب‌زنده‌داران و از پارسايان اهل سنت بود كه مىگفت در كوفه از اهل سنت و حديث جز من كس ديگرى نبود و مىگفت در كوفه سيصد صحابى در گذشتند و گور هيچ‌يك از ايشان جز گور على بن ابى طالب معروف و شناخته شده نيست و آرامگاه او همين جايى است كه مردم زيارت مىكنند ، جعفر بن محمد صادق و محمد بن على باقر هم به زيارت آمده‌اند كه البته در آن تاريخ محل قبر آشكار و به اين شهرت نبوده\r\n","page_name":" 97 ","page_number":97},
  {"content":"\r\n\r\n( 1 ) 69 - حسين از عبد اللّه ، ما را حديث كرد و گفت از گفته ابراهيم بن منذر حزامى از قول حسين بن زيد هم براى من نقل شده است كه مىگفته است جعفر بن محمد از قول پدرش مرا حديث كرد كه حسن بن على بر پيكر على نماز گزارد و پيكر او شبانه كنار دار الاماره كوفه به خاك سپرده شد و به خاك سپارى او را پوشيده داشتند . « 1 »\r\n( 2 ) 70 - حسين از عبد اللّه ، ما را حديث كرد كه مىگفته است محمد بن سعد از گفته محمد بن عمر واقدى ما را حديث كرد كه مىگفته است ابو بكر بن عبد اللّه از قول اسحاق بن عبد اللّه ما را خبر داد كه مىگفته است به ابو جعفر - حضرت باقر - گفتم على كجا به خاك سپرده شده است ؟ گفت شبانه در كوفه به خاك سپرده شد و به خاك سپارى او را پوشيده داشتند . « 2 »\r\n\r\n\r\n","description":"","footnote":"\r\nاست و چند خار بن بلند آنجا بوده است ، محمد بن زيد داعى سالار ديلم به عراق آمد و محل آن را آشكار ساخت ، ابن جوزى نمونه‌هاى ديگرى هم از معروف بودن محل مرقد على عليه السّلام را در زمانهاى گذشته در چند جاى كتاب « المنتظم » آورده است به ص 35 ج 9 و ص 57 و 105 و 146 ج 8 و ص 149 ج 7 مراجعه فرماييد .\r\nهمچنين به كتاب فرحة الغرى و آنچه كه ابن ابى الحديد ذيل خطبه شماره 69 در شرح نهج البلاغه آورده است مراجعه شود .\r\n( 1 ) . شايد جمله كنار دار الاماره قيد براى نماز گزاردن باشد و گرنه چگونه ممكن است ميان اين حديث و حديث پيش را جمع كرد . و از اين گذشته اين حديث ضعيف است زيرا راوى ابراهيم بن منذر نام برده شده است و خود ابراهيم حزامى هم از نظر احمد بن حنبل چندان مورد اعتماد نبوده است و اين موضوع ضمن شرح حال او در ص 167 ج 1 تهذيب التهذيب آمده است .\r\n( 2 ) . اين حديث در بخش زندگانى امير مؤمنان على عليه السّلام در چاپهاى مختلف كتاب طبقات ديده مىشود .\r\n","page_name":" 98 ","page_number":98},
  {"content":"\r\n\r\n( 1 ) 71 - حسين از عبد اللّه ، ما را حديث كرد و گفت عبد اللّه بن يونس بن بكير از گفته پدرش از ابو عبد اللّه جعفى از ابو الطفيل مرا خبر داد كه حسن بن على عليهما السّلام بر پيكر پدر نماز گزارد و او را در رحبه به خاك سپرد .\r\n( 2 ) 72 - حسين از عبد اللّه ، ما را حديث كرد كه مىگفته است پدرم كه خدايش رحمت كناد از هشام بن محمد از پيرمردى از قبيله ازد ، از عبد الرحمن بن جندب از پدرش مرا خبر داد كه حسن بن على عليه السّلام بر پيكر على عليه السّلام نماز گزارد و او را در رحبه و كنار دروازه كنده پيش از آنكه مردم از نماز بامداد پراكنده شوند به خاك سپرد . « 1 »\r\n( 3 ) 73 - حسين از عبد اللّه ، ما را حديث كرد و گفت عبد اللّه مىگفته است حارث بن محمد تميمى از گفته داود بن محبّر بن قحذم از مجالد بن سعيد ، از شعبى براى ما حديث كرد كه حجاج بن يوسف فرمان به بازسازى گنبدى كه كنار مسجد كوفه قرار داشت داد و چون پىهاى آن را كندند به پيكرى تازه برخوردند كه نشان ضربه تازه‌يى بر سر داشت و چون بر آن پيكر نگريستند گفتند اين جسد على بن ابى طالب است ، حجاج گفت يعنى جسد ابو تراب آن را بر دار خواهم كشيد !\r\nگويد ابن ام الحكم « 2 » به حجاج گفت اى امير ! خدا را به يادت مىآورم\r\n\r\n\r\n","description":"","footnote":"\r\n( 1 ) . كلمه رحبه به فتح ح به معنى ميدان و فضاى باز جلو مسجد و ميان خانه‌هاست در اين باره ابن منظور در لسان العرب ص 414 ج 1 چاپ جامعه مدرسان قم و ياقوت حموى در معجم البلدان ص 234 ج 4 چاپ 1906 ميلادى مصر بحث كرده‌اند - م .\r\n( 2 ) . عبد الرحمن بن عبد اللّه ثقفى كه مادرش ام حكم دختر ابو سفيان و خواهر معاوية بن\r\n","page_name":" 99 ","page_number":99},
  {"content":"\r\n\r\nكه مبادا اين ستيز و دشمنى را ميان ما و برادران هاشمى ما پديد آورى ، حجاج گفت در اين باره از چه چيزى مىترسى ؟ بيم آن دارى كه پس از مرگت به جستجوى پيكرت پردازند و آن را بيرون آورند ؟ فرمان بده ترا در جايى به خاك بسپرند كه كسى نداند كجاست ، ابن ام الحكم گفت به خدا سوگند به اين موضوع هيچ اهميت نمىدهم كه جسد من يا جسد ديگرى باشد ولى هنگامى كه شناخته شود و براى تحقير بگويند اين پيكر فلانى است كار دشوار خواهد بود .\r\n( 1 ) حجاج دستور داد همان روز چند گور حفر كردند سپس دستور داد شبانه پيكر على عليه السّلام را بر شترى بار كردند و در حالى كه پاره‌هايى از آن در حال فروپاشى و جدا شدن بود در جاى ديگرى كه هيچ‌كس نداند به خاك سپرده شد . « 1 »\r\n\r\n\r\n","description":"","footnote":"\r\nابى سفيان است به ابن حكم مشهور است از اميران ناستوده اموى است كه پس از مرگ زياد بن أبيه به فرمان دايى خود معاويه به حكومت كوفه گماشته شد و مردم به سبب بدرفتارىهاى او بر او شوريدند و او را از كوفه بيرون كردند ، معاويه او را به حكومت مصر فرستاد ، معاوية بن خديج او را به مصر راه نداد ، معاويه او را به حكومت جزيره گماشت ، براى آگهى بيشتر به شماره 6218 الاصابة ابن حجر عسقلانى و ص 84 ج 3 الاعلام زركلى مراجعه فرماييد - م .\r\n( 1 ) . اين روايت كه از شعبى است در خور اعتنا نيست ، خطيب بغدادى در ص 137 ج 1 تاريخ بغداد با سندى ديگر و به گونه ديگرى اين موضوع را نقل كرده است كه ابن عساكر هم از خطيب گرفته و به شماره 1436 در بخش ترجمه على عليه السّلام ص 375 ج 3 چاپ دوم تاريخ دمشق آورده است .\r\nآنچه در خور اهميت است و مورد اختلاف ميان شيعه و سنى نيست پوشيده بودن آرامگاه آن حضرت از مردم است و بديهى است در اين صورت گفتار افراد خاندان امير مؤمنان\r\n","page_name":" 100 ","page_number":100},
  {"content":"\r\n\r\n\r\nسرانجام ابن ملجم و كشتن او\r\n( 1 ) 74 - حسين از عبد اللّه ، از ابراهيم بن سعيد جوهرى ، از ابو اسامه ما را حديث كرد كه مىگفته است ابو طلق على بن حنظلة بن نعيم از گفته پدرش مرا حديث كرد كه چون ابن ملجم على عليه السّلام را ضربت زد ، على فرمود اينك كه چيزى جز زخم نيست او را به زندان بازداريد اگر بهبود يافتم قصاص خواهم كرد يا او را خواهم بخشيد و اگر هلاك شدم او را بكشيد ، عبد اللّه بن جعفر را بر او گماشتند كه ام كلثوم دختر على همسر او بود . « 1 »\r\nعبد اللّه بن جعفر نخست دستهاى او را بريد و سپس چشمهايش را كند و پاهاى او را بريد و بينى او را كند ، آنگاه به او گفت زبانت را بيرون بياور ، ابن ملجم به او گفت آنچه خواستى انجام دادى و جز اين نيست كه براى پيكر خود وام مىگيرى - به رستخيز نسبت به تو همين‌گونه خواهند كرد - اما زبانم را به حال خود رها كن تا ذكر خدا گويم واى بر تو ! هرگز زبانم را براى تو بيرون نمىآورم ، عبد اللّه بن جعفر فكهاى ابن ملجم را گشود و زبانش را بيرون كشيد و بريد ، آنگاه ميخى را در آتش سرخ كرد تا\r\n\r\n\r\n","description":"","footnote":"\r\nعلى عليه السّلام از همه گفته‌ها درست‌تر است و مناسب است خوانندگان گرامى براى آگهى بيشتر به كتاب ارزشمند فرحة الغرى تأليف سيد بن طاووس در گذشته به سال 693 چاپ نجف مراجعه فرمايند - م .\r\n( 1 ) . درباره سستى اين روايت پس از اين توضيح داده مىشود تذكر اين نكته لازم است كه عبد اللّه بن جعفر همسر حضرت زينب است نه همسر ام كلثوم ، به ص 341 ج 8 طبقات چاپ بريل و ص 18 المجدى فى انساب الطالبين مراجعه شود - م .\r\n","page_name":" 101 ","page_number":101},
  {"content":"\r\n\r\nچشمهاى او را بيرون بكشد ! « 1 » ابن ملجم او را گفت بر چشم عمويت ميل گداخته مىكشى .\r\n( 1 ) در اين هنگام ام كلثوم كه مىگريست پيش آمد و به ابن ملجم گفت اى پليد ! به خدا سوگند ضربت تو امير مؤمنان را زيانى نرسانده است ، ابن ملجم گفت گويا بر من گريه مىكنى ؟ به خدا سوگند شمشيرم به من خيانت نمىكند و بازويم ناتوان نبوده است . « 2 »\r\n\r\n\r\n","description":"","footnote":"\r\n( 1 ) . ملاحظه مىفرماييد كه عبارات اين روايت سخت درهم ريخته است ، در آغاز مىگويد عبد اللّه بن جعفر چشمهاى او را كند و اينجا دوباره مىگويد ميل گداخته كشيد ، بريدن زبان او را چند سطر پيش نوشته و بازمىگويد او در پاسخ ام كلثوم سخن گفته است ، محمد بن سعد اين روايت را بدون آنكه سندى براى آن بنويسد با تفاوتهايى آورده است به هر حال خود مىبينيد كه سستى در اين روايت بسيار روشن است - م .\r\n( 2 ) . محقق محترم درباره اين روايت و روايت بعد كه در آن از شكنجه دادن ابن ملجم سخن رفته است توضيح داده‌اند كه با اندكى اختصار ترجمه مىشود ، نخست اينكه اين كارها با روحيه و تربيت اهل بيت كه آراسته به زيور بردبارى و شكيبايىاند به هيچ روى سازگار نيست ، به ويژه كه حضرت على عليه السّلام در وصيت خود با كمال صراحت آنان را از انجام اين كارها و بريدن اندامهاى ابن ملجم نهى فرموده‌اند ، دو ديگر آنكه جعل اين گونه روايات از سوى خوارج براى افزودن حيثيت ابن ملجم يا از سوى بنى اميه براى كاستن مقام اهل بيت و نشان دادن بىاعتنايى آنان به وصيت سالار خويش بوده است ، سه ديگر آنكه روايات مورخان بزرگ ديگر با اين روايت تعارض دارد كه گفته‌اند امام حسن عليه السّلام به دست خويش او را كشته‌اند آن هم پس از گفتگو كردن با او و پيشنهاد ابن ملجم كه اينك مرا آزاد بگذاريد تا به دمشق بروم و معاويه را بكشم و بازگردم ، از شخص دست و پا بريده كه چشم او را كور كرده و زبان و بينى او را بريده باشند چگونه اين گفتگو ساخته است ؟ آنگاه روايت طبرى را كه ميان مورخان مسلمان داراى اعتبار فراوان است آورده‌اند كه چنين است ، على عليه السّلام حسن عليه السّلام را از بريدن اندام نهى كرده و فرموده\r\n","page_name":" 102 ","page_number":102},
  {"content":"\r\n\r\n( 1 ) 75 - حسين از عبد اللّه ، از سعيد بن يحيى بن سعيد اموى ، از عبد اللّه بن سعيد ، از زياد بن عبد اللّه از ابن اسحاق ما را حديث كرد كه مىگفته است زيد بن عبد اللّه بن سعد از عبد اللّه بن ابى رافع مرا حديث كرد كه مىگفته است :\r\nپس از رحلت على ، ابن ملجم را با همه شكنجه‌هايى كه خداوند آفريده است شكنجه داديم و به خدا سوگند كه صدايش در نيامد ، تا آنكه غلامى را كه عبد اللّه بن ابى رافع اندكى پيش از رحلت على خريده بود به حضور آوردند ، قضا را ابن ملجم هم آنجا بود ، على گفته بود اين چيزى جز خوك نيست و ما هم او را خوك مىگفتيم ، آن غلام كه نامش سعد بود گفت مرا با ابن ملجم آزاد بگذاريد ، و ناگاه از بينى ابن ملجم چنان گازى گرفت كه او چنان فريادى كشيد كه مثل آن نشنيده بوديم ، ما گفتيم او را با\r\n\r\n\r\n","description":"","footnote":"\r\nبود اى فرزندان عبد المطلب مبادا شما را ببينم كه با شعار دادن كه اى واى امير مؤمنان كشته شده است به ريختن خون مسلمانان بپردازيد ، هان كه هيچ‌كس جز قاتل من نبايد كشته شود ، اى حسن بنگر و توجه داشته باش ، هرگاه من از ضربت اين مرد در گذشتم ، او را ضربتى در برابر اين ضربت بزن و مبادا اندامهاى او را ببرى كه من از رسول خدا صلّى اللّه عليه و آله شنيدم مىفرمود از پاره پاره كردن حتى نسبت به سگ گزنده بپرهيزيد .\r\nو چون على عليه السّلام در گذشت حسن عليه السّلام ابن ملجم را خواست و او را آوردند و چون آمد به حسن گفت آيا ممكن است اين پيشنهاد مرا بپذيرى ؟ به خدا سوگند من هيچ عهدى با خدا نبسته‌ام مگر اينكه آن را انجام داده‌ام ، من كنار ركن حطيم با خدا پيمان بستم كه على و معاويه را بكشم يا در آن راه كشته شوم ، اينك اگر بخواهى مىتوانى مرا با معاويه واگذارى و من براى تو خدا را گواه مىگيرم كه اگر او را نكشم يا اينكه او را كشتم و زنده ماندم پيش تو برگردم و دست در دست تو بگذارم و تسليم فرمانت باشم ، حسن فرمود ، هرگز تا آتش دوزخ را ببينى و او را پيش آورد و كشت ، پس از آن مردم لاشه او را در بوريا پيچيدند و آتش زدند .\r\n","page_name":" 103 ","page_number":103},
  {"content":"\r\n\r\nخوك آزاد بگذاريد .\r\n( 1 ) در اين هنگام عبد اللّه بن جعفر ابن ملجم را گرفت نخست دست و پاى او را بريد و سپس با ميخى آهنين بر چشمهايش ميل كشيد ، ابن ملجم شروع به گفتن اين جمله كرد كه تو با ميل گداخته بر چشم عموى خود ميل مىكشى ، آنگاه كوشش كردند كه زبانش را ببرند ، ابن ملجم كه پيش از آن بىتابى نكرده بود بىتابى كرد ، او را گفتند اى دشمن خدا دستها و پاهايت را بريديم و بر ديدگانت ميل كشيديم بىتابى نكردى اينك كه آهنگ بريدن زبانت را داريم بىتابى مىكنى ؟ گفت به خدا سوگند از بريدن زبانم بىتابى نمىكنم ، از اين بىتابى مىكنم كه به اندازه يك بار شير دوشيدن - اندكى - در دنيا باشم و نتوانم در آن مدت با زبان ذكر خدا را گويم ، زبانش را بريدند و سپس او را در حالى كه زنده بود سوزاندند .\r\n( 2 ) عمران بن حطّان خارجى در اين باره چنين سروده است :\r\n « انى لا ذكره حينا فاحسبه * او فى البرية عند اللّه ميزانا » \r\n « يا ضربة من تقى ما أراد بها * الا ليبلغ من ذى العرش رضوانا » \r\n« همانا كه هرگاه او را ياد مىكنم چنين مىپندارمش كه ترازوى او در پيشگاه خدا از همه پرتر و برتر است ، خوشا ضربه آن پرهيزكار كه با آن چيزى جز رسيدن به رضوان پروردگار عرش را اراده نكرد » . « 1 »\r\n\r\n\r\n","description":"","footnote":"\r\n( 1 ) . عمران بن حطان از سران شاخه صفريه خوارج و به گفته جاحظ و مبرد از سخنوران و شاعران و فقيهان ايشان بوده است ، ابن حجر عسقلانى در الاصابه مرگ او را به سال 84 هجرى نوشته است ، هيچ‌كس از قدما همچون ابو العباس مبرد در جلد سوم « الكامل » چاپ محمد\r\n","page_name":" 104 ","page_number":104},
  {"content":"\r\n\r\nگويد : ابن عنوة هم در اين باره اين ابيات را افزوده است .\r\n « يا نفس هل لك فى دار ترين بها * محمدا و ابا بكر و عثمانا » \r\n« اى نفس دوست ندارى به سرايى روى كه در آن محمد و ابو بكر و عثمان را ببينى ؟ »\r\n( 1 ) حروريان خوارج به او گفتند چگونه عثمان را همراه رسول خدا و بوبكر نام مىبرى ؟ ! گفتا شتاب مكنيد و در پى بىآن بيت چنين سرود :\r\n « الخير فى دفق الاخيار كلهم * اعنى ابن مظعون لا اعنى ابن عفانا » \r\n« خير در مرگ نيكان همگى نهفته است ، منظورم عثمان بن مظعون است نه پسر عفان » « 1 »\r\n\r\n\r\n","description":"","footnote":"\r\nابو الفضل ابراهيم درباره او و اشعارش سخن نگفته است ، جاحظ هم در جلد اول و دوم البيان و التبين چاپ عبد السلام محمد هارون مصر 1388 نمونه‌هايى از مرثيه‌هاى او را براى ابو بلال خارجى نقل كرده است .\r\nفقيه طبرى و محمد بن احمد طبيب شعر عمران را پاسخ داده و ضمن آن ابن ملجم و عمران را لعن كرده‌اند ، براى آگهى بيشتر در اين باره به ص 169 ج 3 الكامل مبرد چاپ محمد أبو الفضل ابراهيم ، مصر بىتاريخ مراجعه فرماييد - م .\r\n( 1 ) . به شرح حال ابن عنوة دسترسى نيافتم و در هيچ‌يك از منابعى كه شرح حال عمران بن حطان آمده بود نشانى از اين مرد نبود - م .\r\nمحقق محترم افزوده‌اند كه ابن عبد البر در استيعاب كه در حاشيه اصابه چاپ شده است ص 62 ج 3 ابيات عمران بن حطان را مقدم و مؤخر آورده است و سپس اشعار ابو بكر بن حماد تاهرتى را كه در پاسخ عمران و اعتراض به او سروده نقل كرده است ، قصيده تاهرتى شانزده بيت است و محقق محترم چهار بيت را نقل فرموده‌اند ، و مىتوان براى آگهى بيشتر به همان صفحه الاصابه\r\n","page_name":" 105 ","page_number":105},
  {"content":"\r\n\r\n( 1 ) 76 - حسين از عبد اللّه از سعيد بن يحيى اموى ما را حديث كرد كه مىگفته است پدرم براى من اشعار زير را هم از ابن حطان خارجى خواند كه درباره ابن ملجم سروده است .\r\n « و لم ار مهزا ساقه ذو سماحة * كمهر قطام بين غير معجم » \r\n « ثلاثة آلاف و عبد و قينة * و ضرب على بالحسام المصمم » \r\n « فلا مهر اغلا من على و ان غلا * و لا فتك الا دون فتك ابن ملجم » « 1 » \r\n« هرگز نديده‌ام بخشنده‌يى از اعراب كابينى چون كابين قطام بر دوش كشد ، سه هزار و برده‌يى و كنيزكى و ضربت زدن على با شمشير تيز و برنده ، آرى هيچ كابينى هر اندازه هم گران باشد همسنگ ارزش على نيست و هيچ غافلگيرى نيست مگر آنكه از اين كار ابن ملجم فروتر است » .\r\n\r\n\r\n","description":"","footnote":"\r\nمراجعه كرد ، براى خوانندگان ارجمند توضيح مىدهم كه تاهرتى از شعراى بزرگ و دانشمند مغرب است كه در هفده سالگى براى كسب دانش به مصر آمده و سپس به وطن خود برگشته است و به سال 296 هجرى در گذشته است و ظاهرا نام او بكر است نه ابو بكر به الاعلام زركلى مراجعه شود .\r\n( 1 ) . در تاريخ طبرى و مقاتل الطالبين و استيعاب به صورت « كمهر قطام من فصيح و اعجم » آمده است ، ولى حاكم نيشابورى در ص 143 ج 3 مستدرك همين‌گونه آورده و سرودن آن را به فرزدق نسبت داده است .\r\nفزون بر آنچه محقق محترم نوشته‌اند مىافزايم كه برخى سراينده اين ابيات را خود ابن ملجم مىدانند اخطب خوارزم و ابن حجر در مناقب و صواعق اين ابيات را از فرزدق مىدانند ، در پابرگ ص 208 ج 20 نهاية الارب نويرى از ابن مياس مرادى دانسته‌اند ، كلمان هوار در پابرگ ص 233 ج 5 البدء و التاريخ چاپ پاريس اين اشعار را از ابو الاسود دؤلى مىداند - م .\r\n","page_name":" 106 ","page_number":106},
  {"content":"\r\n\r\n( 1 ) 77 - حسين از عبد اللّه ما را حديث كرد كه مىگفته است ابراهيم بن سعد از فضل بن دكين از حفص بن حمزه قرشى مرا حديث كرد كه مىگفته است مادر بزرگم بكرة دختر كليب از گفته پدربزرگم عبد اللّه كه مؤذن على عليه السّلام بود مرا خبر داد كه حسن بن على عليه السّلام فرمان به كشتن عبد الرحمن بن ملجم داد او را كشتند و سپس لاشه‌اش را در بوريا پيچيدند و آتش زدند . « 1 »\r\n\r\n\r\n","description":"","footnote":"\r\n( 1 ) . احاديث بسيارى همين معنى را در بر دارد از جمله آنچه ابن ابى الدنيا به شماره 25 در همين مقتل آورده است .\r\nاحمد بن حنبل هم در حديث شماره 713 ص 93 ج 1 مسند چاپ اول مىگويد ابو احمد از شريك از عمران بن ظبيان از ابى تحيا ما را خبر داد كه مىگفته است چون ابن ملجم على را ضربت زد على فرمود با او همانگونه رفتار كنيد كه پيامبر نسبت به كسى كه قصد جانش را داشت رفتار فرمود نخست او را بكشيد و سپس بسوزانيد ، هيثمى در ص 145 ج 9 مجمع الزوائد و ابن عساكر در حديث شماره 1423 ص 367 ج 3 تاريخ دمشق و هم با سندى ديگر به شماره 1411 از عمران بن ظبيان از حكيم بن سعد روايت مىكند كه به على گفته شد اگر قاتل ترا بشناسيم خاندانش را تار و مار مىكنيم ، فرمود خاموش باشيد هرگز اين كار ستم است جان در برابر جان ، نسبت به او همانگونه رفتار كنيد كه با قاتل پيامبر رفتار مىشود نخست كشته مىشود و سپس لاشه‌اش را مىسوزانند ، استاد احمد محمد شاكر در پابرگى ص 93 ج 2 مسند احمد بن حنبل اين حديث را صحيح دانسته است .\r\nطبرى هم در حديث ششم كتاب مسند على عليه السّلام در ص 70 ج 1 تهذيب الآثار نقل كرده است ، حاكم نيشابورى هم در ص 144 ج 3 مستدرك با اسناد خود از ابى تحيا يعنى حكيم بن سعيد آورده است و نيز از ابو اسحاق همدانى نقل مىكند كه مىگفته است خودم لاشه قاتل على را ديدم كه ميان نيزه داران مىسوخت ، ابن ابى شيبه هم به شماره 19599 بخش فتن در ص 246 ج 15 المصنف آورده است كه كسى كه در زندان به ديدن ابن ملجم رفته بود مىگفت همچون\r\n","page_name":" 107 ","page_number":107},
  {"content":"\r\n\r\n( 1 ) 78 - حسين از عبد اللّه ما را حديث كرد كه مىگفته است ابراهيم بن سعيد از ابو احمد از فطر ما را حديث كرد كه مىگفته است ابو اسحاق براى او از گفته مردى كه پس از ضربت خوردن على عليه السّلام به ديدن ابن ملجم رفته است نقل كرده است كه آتش گرفته و چهره‌اش سياه بوده است .\r\n( 2 ) 79 - حسين از گفته عبد اللّه ما را حديث كرد كه مىگفته است ، پدرم از قول هشام بن محمد ، از ابى عبد اللّه جعفى ، از جابر جعفى چنين نقل مىكرد ، كه كسى به ابن ملجم آنگاه كه به حضور على بن ابى طالب عليه السّلام آمده است نگريسته و مىگفته است ، كه ابن ملجم مردى خوش چهره و گندم‌گون و گشاده‌روى بود ، موهاى او تا لالهء گوشش مىرسيد و بر پيشانيش نشان سجده ديده مىشد .\r\n( 3 ) 80 - حسين از عبد اللّه ما را حديث كرد كه مىگفته است عباس بن هشام از گفته پدرش از ابو بكر بن عياش برايم نقل كرد كه مىگفته است گروهى از مردم قبيله مراد يمن كه عبد الرحمن بن ملجم هم ميان ايشان بود به مدينه آمدند و چون مقابل عمر بن خطاب ايستادند پرسيد شما از كدام قبيله‌ايد ؟ گفتند از مراد ، گفت تا امروز چهره‌هايى به اين زشتى و ناشناسى نديده‌ام ، و اين سخن خود را چند بار تكرار كرد و سپس به آنان گفت از مدينه بيرون برويد و خود را به مصر برسانيد ، گويد سيدار بن حمرار هم ميان ايشان بود و او همان كسى است كه به روز كشته شدن\r\n\r\n\r\n","description":"","footnote":"\r\nدرخت خرماى سوخته سياه شده بود .\r\nچون مطالب تعليقه تكرارى بود در ترجمه حذف و تلخيص صورت گرفته است .\r\n","page_name":" 108 ","page_number":108},
  {"content":"\r\n\r\nعثمان به خانه عثمان درآمد و بر او شمشير زد . « 1 »\r\n( 1 ) 81 - حسين از عبد اللّه از منذر بن عمار بن حبيب بن ابو اشرس كاهلى ما را حديث كرد كه مىگفته است پسر او حثحاث عجلى از گفته پدرش مرا خبر داد كه مىگفته است چون خبر آمدن ابن ملجم را - به كوفه - به على عليه السّلام گفتم رنگ چهره‌اش دگرگون و دژم شد ، و چون او را به حضور على آوردم همين‌كه چشمش بر او افتاد اين بيت را خواند :\r\n « اريد حباءه و يريد قتلى * عذيرى من خليلى من مرادى » \r\n« من يارى دادن و عطا كردن او را در سر دارم و او كشتن مرا مىخواهد ، چه كسى پوزش خواه اين دوست مرادى من از من است » .\r\nابن ملجم گفت سبحان اللّه ! اى امير مؤمنان چرا چنين مىگويى ؟\r\nفرمود همچنين است كه گفتم سپس على به او گفت سه موضوع را از تو مىپرسم ، آيا به روزگار كودكى خود كه همراه كودكان بازى مىكردى مردى از آنجا نگذشت و آهنگ تو نكرد و به تو نگفت اى برادر كشنده ناقه ؟ ابن ملجم گفت آرى ، سبحان اللّه اى امير مؤمنان چرا چنين مىگويى ؟\r\n( 2 ) على فرمود اينك دو نشانه ديگر باقى مانده است ، آيا در كودكى ترا\r\n\r\n\r\n","description":"","footnote":"\r\n( 1 ) . ابن حجر ضمن شرح حال بدبخت‌ترين بدبختان عبد الرحمن بن ملجم در ص 440 ج 3 لسان الميزان به نقل از ابو سعيد بن يونس در تاريخ مصر نوشته است :\r\nو گفته شده است كه عمر بن خطاب به عمرو عاص - كه حاكم مصر بود - نوشت خانه ابن ملجم را كنار مسجد قرار بده و او را در گشايش بدار تا مردم را قرآن و فقه بياموزد ، عمرو عاص چنان كرد و خانه ابن ملجم كنار خانه ابن عديس قرار داشت .\r\n","page_name":" 109 ","page_number":109},
  {"content":"\r\n\r\nپسر زنى كه سگ‌چران است نمىگفتند ؟ ابن ملجم گفت آرى و سبحان اللّه چه چيزى در اين باره ترا به بيم و ترديد انداخته است ؟ على فرمود اينك يك نشانه ديگر باقى مانده است ، به من بگو ايا مادرت به تو گفته است كه در حال حيض به تو باردار شده است ؟ ابن ملجم خشمگين شد و از جاى برخاست ، على عليه السّلام براى او دو جامه خواست و همراه سى درم به او بخشيد ، به على عليه السّلام گفته شد چه خوب است كه او را بكشى ، فرمود شگفتا مرا فرمان مىدهيد كه قاتل خود را بكشم . « 1 »\r\n( 1 ) 82 - حسين از عبد اللّه ما را حديث كرد كه مىگفته است عبد اللّه بن يونس بن بكير مرا حديث كرد و گفت پدرم از عبيد بن عتيبة ، از وهب بن عبد اللّه بن كعب بن سور مرا خبر داد كه مىگفته است محمد بن حنفيه به گرمابه رفت عبد الرحمن بن ملجم هم آنجا نشسته بود ، ابن ملجم به محمد\r\n\r\n\r\n","description":"","footnote":"\r\n( 1 ) . اين حديث دليل بر آگهى و شناخت على عليه السّلام از قاتل خود است ، ابن عبد البر هم در پايان شرح حال على عليه السّلام در كتاب استيعاب كه همراه اصابه چاپ شده است ص 60 ج 3 اصابة مىگويد شيخ صالح خلف بن سعيد از عبد اللّه بن محمد بن على ، از احمد بن خالد ، از اسحاق بن ابراهيم ، از عبد الرزاق از معمر از ايوب از ابن سيرين از عبيده ما را حديث كرد كه مىگفته است على كه رضوان خدا بر او باد هرگاه ابن ملجم را مىديد همان شعر را مىخواند ، و على همواره مىفرمود چه چيزى بدبخت‌ترين اين امت را از كار خود بازمىدارد يا بدبخت‌ترين اين امت منتظر چيست كه اين ريش را از خون سرم خضاب بندد .\r\nهمچنين اين روايت را متقى هندى از عبد الرزاق از عبيده و از وكيع در كتاب غدر و از ابن سعد در كتاب طبقات ص 22 ج 3 نقل كرده است و در ص 171 ج 15 كتاب كنز العمال در بخش فضائل على عليه السّلام آورده است .\r\nبراى خوانندگان گرامى توضيح مىدهم كه اين بيت در منابع مختلف اندك تفاوت لفظى دارد كه ضمن حديث شماره 27 بيان شد - م .\r\n","page_name":" 110 ","page_number":110},
  {"content":"\r\n\r\nنگريست ، محمد پرسيد اى مرد از كدام قبيله‌اى ؟ گفت مضر ، پرسيد از كدام مضر ، گفت از يمن ، محمد پرسيد از كدام شاخه يمنى ؟ گفت به تو خبر نمىدهم ، محمد سخن گفتن با او را رها كرد ، و چون موضوع ضربت خوردن على عليه السّلام و كشته شدن او پيش آمد ، عبد الرحمن را گرفتند و در خانه‌اى زندانى كردند ، محمد بن حنفيه پيش او رفت و پرسيد تو همان مردى نيستى كه در گرمابه ديدمت ؟ گفت آرى ، محمد گفت به خدا سوگند امروز هم ترا بهتر از همان روز نمىشناسم ، سپس محمد به گروهى كه همراهش بودند نگريست و گفت ما علم غيب نداريم ولى چيزهايى به ما آموخته‌اند و همانها را مىدانيم . « 1 »\r\n( 1 ) 83 - حسين از عبد اللّه ما را حديث كرد كه مىگفته است پدرم از هشام بن محمد از ابو عبد اللّه جعفى از جابر جعفى از ابو جعفر محمد بن على عليه السّلام مرا حديث كرد كه مىگفته است چون على كه خدايش غريق رحمت بدارد رحلت كرد ، حسن بن على فرمان داد ابن ملجم را آوردند ، ضربتى بر او زد كه انگشتهاى او قطع شد « 2 » ، ضربه دوم را زد و او را كشت ، و چون حسن عليه السّلام از اينكه دو ضربه بر ابن ملجم زده بود اندوهگين و از عواقب\r\n\r\n\r\n","description":"","footnote":"\r\n( 1 ) . بلاذرى ضمن حديث 550 انساب الاشراف ص 501 ج 2 چاپ اول با اسناد ديگر و به صورتى ديگر و ابن سعد هم در ص 35 ج 3 چاپ بيروت به گونه‌اى ديگر و ابن عساكر در ص 362 ج 3 تاريخ دمشق و متقى هندى در ص 17 ج 15 كنز العمال آورده‌اند و چنين استنباط مىشود كه مقصود از علم غيب دانشى بوده است كه بدون آموزش و فراگيرى داشته باشند .\r\n( 2 ) . اگر اين روايت درست باشد معلوم مىشود كه ابن ملجم پليد براى جلوگيرى از برخورد شمشير به سر يا گردن خود دست خويش را سپر قرار داده است .\r\n","page_name":" 111 ","page_number":111},
  {"content":"\r\n\r\nآن بيمناك بود پياده حج گزارد و سه بار نيمى از اموالش را در راه خدا بخشيد « 1 » .\r\n( 1 ) 84 - حسين از عبد اللّه ، از ابراهيم بن حاتم ما را حديث كرد كه مىگفته است ، حصين از شعبى براى ما نقل كرد كه مىگفته است زحر بن قيس جعفى مرا حديث كرد و گفت بامداد شبى كه على عليه السّلام مضروب شد سوار بر استر خود و روانه مداين شدم ، چون نزديك مداين رسيدم مردم مرا ديدند و پرسيدند از كجا مىآيى ؟ گفتم از كوفه ، پرسيدند چه خبر تازه ؟\r\nگفتم امير مؤمنان براى نماز صبح بيرون آمد دو مرد جلو او آمدند يكى از ايشان شمشير بر او كشيد كه خطا كرد ديگرى ضربتى زد كه زخمى پديد آورد كه ممكن است انسان به ضربه و زخمى كوچك‌تر از آن بميرد و گاه ممكن است از ضربه و زخمى بزرگتر و بيشتر از آن زنده بماند ، آنان ميان خود رايزنى و گفتگو كردند و به شك و ترديد افتادند و سرانجام گفتند اگر مغز سر او را در شصت كيسه براى ما مىآوردى بازهم مىدانستيم كه او نخواهد مرد تا عرب را با چوبدستى خويش براند و رهبرى كند ، من وارد مدائن شدم و در خانه‌اى منزل كردم تا آنگاه كه نامه حسن بن على رسيد و موضوع رحلت على را نوشته بود ، من به مردم مداين گفتم از خدا بترسيد و بر شما باد به سخن شنيدن و فرمانبردارى .\r\nگويد آن دو كس كه بر على عليه السّلام ضربت زده بودند عبد الرحمن بن\r\n\r\n\r\n","description":"","footnote":"\r\n( 1 ) . ظاهرا اين علت را يكى از راويان تراشيده است زيرا امام حسن كارى بر خلاف وصيت امير المؤمنين عليه السّلام انجام نداده است كه از عواقب آن بيمناك باشد .\r\n","page_name":" 112 ","page_number":112},
  {"content":"\r\n\r\nملجم مرادى و شبيب بن بجرة اشجعى بودند ، ضربت شبيب خطا كرد و شمشير ابن ملجم بر سر على خورد و او را كشت .\r\nو آن كس كه به معاويه ضربت زد مردى از خاندان صريم به نام برك بود و معاويه مدتى خاندان صريم را از پرداخت مقررى محروم ساخت .\r\n( 1 ) 85 - حسين از عبد اللّه ، از سعيد بن يحيى قرشى ، از عبد اللّه بن سعيد ، از مجالد بن سعيد ما را حديث كرد كه مىگفته است ، على كه خدايش از او خشنود باد رحلت كرد و كسى را به جانشينى نگماشت « 1 » گويد مجالد همچنين مىگفت شعبى مرا حديث كرد و گفت زحر بن قيس جعفى به من گفت كه على كه خدايش از او خشنود باد مرا به فرماندهى چهارصد تن از مردم عراق گماشت و دستور داد كه در مدائن به حال آماده و نگهبانى مستقر شويم ، و به خدا سوگند روزى به هنگام فرو شدن خورشيد كنار راه نشسته بوديم كه مردى شتابان پيش ما آمد و مركب او به عرق نشسته بود ، پرسيديم از كجا مىآيى ؟ گفت از كوفه ، گفتيم چه هنگام از كوفه بيرون آمده‌اى ؟ گفت همين امروز ، پرسيدم چه خبر تازه ؟\r\nگفت سحرگاه امروز هنگامى كه على عليه السّلام براى نماز بامداد بيرون آمد ابن بجرة و ابن ملجم بر او حمله كردند و يكى از آن دو بر او ضربتى زد ، و انسان گاهى از ضربتى كه از اين سخت‌تر باشد زنده مىماند و گاه از\r\n\r\n\r\n","description":"","footnote":"\r\n( 1 ) . مجالد بن سعيد در گذشته به سال 144 هجرى است و در سال چهلم متولد نشده بوده است و اين سخن را از قول كسى هم كه حاضر بوده باشد نقل نكرده است تا بتوان درباره راوى اصلى اظهار نظر كرد ، وانگهى خود مجالد راوى سستى است كه بيشتر محدثان او را سست شمرده‌اند به ص 39 ج 10 تهذيب التهذيب مراجعه شود .\r\n","page_name":" 113 ","page_number":113},
  {"content":"\r\n\r\nضربتى كه ساده‌تر از اين باشد مىميرد ، و سپس پى كار خود رفت در اين هنگام عبد اللّه بن وهب سبايى در حالى كه دستهاى خود را به آسمان برافراشته بود چند بار تكبير گفت ، از او پرسيدم ترا چه مىشود ؟ گفت اگر اين مرد به ما خبر مىداد كه خودش مغز على را ديده كه از سرش بيرون ريخته بازهم مىدانم كه او نخواهد مرد تا عرب را با چوبدستى خود براند و رهبرى كند ، زجر مىگويد ، به خدا سوگند فقط همان يك شب بر ما سپرى شد و سپس نامهء حسن بن على بدين شرح براى ما رسيد .\r\n« از بنده خدا حسن امير مؤمنان به زحر بن قيس ، اما بعد از آنان كه پيش تو هستند بيعت بگير » ، گويد به عبد اللّه بن وهب گفتيم سخنى كه مىگفتى چه شد ؟ گفت نمىپنداشتم كه او بميرد .\r\n( 1 ) 86 - حسين از عبد اللّه ، ما را حديث كرد كه مىگفته است ، سعيد از عبد اللّه بن سعيد از زياد بن عبد اللّه ، از اسماعيل بن ابى خالد از ابو اسحاق ، از هبيرة بن يريم مرا حديث كرد كه مىگفته است حسن بن على پس از كشته شدن پدرش براى سخنرانى برخاست نخست ستايش و درود بر خداى عز و جل را به جاى آورد و سپس چنين گفت :\r\n« اى مردم ! ديروز مردى از ميان شما رخت بربست كه گوى سبقت از پيشينيان در ربود و پسينيان مقام او را درك نكردند ، رسول خدا كه سلام و درود خدا بر او باد ، او را گسيل مىداشت و درفش را به او ارزانى مىداشت و او تا خداوند برايش پيروزى فراهم نمىفرمود بازنمىگشت جبرئيل از سوى راست و ميكائيل از سوى چپ همراهش بودند ، هيچ زر\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nو سيمى از خود بر جا ننهاد جز هفتصد درم كه از مقررى او فزون آمده بود و مىخواست با آن خدمتگزارى براى خانواده خود بخرد . « 1 »\r\n( 1 ) 87 - حسين از عبد اللّه ، ما را حديث كرد كه مىگفته است ، عبد اللّه بن يونس بن بكير از گفته پدرش از ابو عبد اللّه جعفى از جابر جعفى از عامر شعبى مرا حديث كرد كه مىگفته است روزى كه على عليه السّلام رحلت فرمود ، حسن عليه السّلام پس از آنكه نماز صبح گزارد چنين فرمود :\r\n« سپاس فراوان خداى را بر آنچه كه خوش مىداريم و ناخوش ، هرآينه ما از آن خداييم و ما به سوى او بازگردندگانيم ، و اينك من سوگوار شدن خود را به از دست دادن برترين پدران پس از پيامبر كه درود حق بر او باد در پيشگاه خدا حساب مىكنم .\r\nاى گروه حاضر بدانيد و بايد نيكو بدانيد كه دوش جان مردى گرفته شد كه هيچ‌يك از آنان كه پيش از او بودند بر او پيشى نگرفت و براى پس از خود مانندى بر جاى ننهاد ، او على محبوب رسول خدا بود كه درود\r\n\r\n\r\n","description":"","footnote":"\r\n( 1 ) . اين حديث را چندان منبع و مأخذ است كه مىتوان آن را از متواترات پنداشت ، ابن ابى شيبة ذيل شماره 42 در فصل مناقب و فضائل على و عبد الرزاق به نقل از او در حديث شماره 12154 بخش فضائل در ص 73 ج 12 كتاب المصنف چاپ اول هند از همين راويان و با همين الفاظ آورده است .\r\nهمچنين از ابن ابى شيبة به شماره 12159 در ص 75 ج 12 همان كتاب و همان چاپ نقل شده است .\r\nمحمد بن سعد در بخش پايانى شرح حال عليه السّلام با دو سند در ص 38 ج 3 طبقات چاپ بيروت آورده است ، سيد مرشد باللّه يحيى بن حسين هم در ص 142 امالى خود نقل كرده است ، ابن عساكر هم با اسناد بسيار ذيل حديث 1495 و احاديث پس از آن در بخش شرح حال على عليه السّلام در ص 398 / 405 تاريخ دمشق چاپ دوم آورده است .\r\n","page_name":" 115 ","page_number":115},
  {"content":"\r\n\r\nحق بر او و خاندانش باد و برادر او بود ، سوگى را كه به ويژه بر ما خاندان پيامبر و به عموم امت محمد از فقدان او رسيد در پيشگاه خدا حساب مىكنيم ، سوگند به خدا كه اينك جز حق نمىگويم كه سوگى بزرگ بر همه بندگان و سرزمين‌ها و درختان و جانداران رسيد ، و از پروردگار بخشنده و مهربان مسألت مىداريم كه بر او رحمت ارزانى دارد و كشنده‌اش را سخت عذاب دهد و براى ما جانشينى پس از او را نيكو فرمايد .\r\n( 1 ) 88 - حسين از عبد اللّه ، از يوسف بن موسى ، از عبيد اللّه بن موسى ما را حديث كرد كه مىگفته است ، سكين بن عبد العزيز از حفص بن خالد بن جابر از پدر بزرگش ما را خبر داد كه مىگفته است چون على عليه السّلام كشته شد ، حسن بن على براى سخنرانى برخاست ، نخست بر خداى عز و جل سپاس و ستايش عرضه داشت و سپس گفت ، سوگند به خدا كه ديشب مردى را كشتيد در شبى كه قرآن در آن نازل شد و عيسى بن مريم عليه السّلام به آسمان برده شد و در آن شب يوشع بن نون جوانمرد - جانشين - موسى عليه السّلام كشته شد . « 1 »\r\n\r\n\r\n","description":"","footnote":"\r\n( 1 ) . شرح حال حفص بن خالد بن جابر را در كتابهاى تعجيل المنفعة در تاريخ بخارى بنگريد كه بخشى از اين حديث در هر دو كتاب آمده است ، بزاز هم در ص 250 كشف الاستار چاپ مصر به شماره 2537 با اسناد خود از حفص بن خالد از ابو خالد بن جابر با افزونىهايى روايت كرده است كه گفته است چون على عليه السّلام كشته شد حسن عليه السّلام براى سخنرانى برخاست و گفت به خدا سوگند كه ديشب مردى را كشتيد كه در همان شب قرآن نازل شده است و عيسى بر آسمان برده شده و يوشع كشته شده است و توبه بنى اسرائيل پذيرفته شده است ، سوگند به خدا هيچ‌يك از كسانى كه پيش از او بودند از او پيشى نگرفتند و هيچ‌يك از كسانى كه پس از اويند به مقام او\r\n","page_name":" 116 ","page_number":116},
  {"content":"\r\n\r\n( 1 ) 89 - حسين از عبد اللّه ، از على بن جعد ما را حديث كرد كه مىگفته است ، شريك از عاصم بن نجود از ابو رزين ما را خبر داد كه مىگفته است حسن بن على پس از رحلت پدرش در جامه سياه بر منبر كوفه براى ما سخنرانى فرمود . « 1 »\r\n( 2 ) 90 - حسين از عبد اللّه از ابو سلم عبد الرحمن بن يونس از عبد اللّه بن ادريس ما را حديث كرد كه مىگفته است از اسماعيل بن ابى خالد شنيدم كه اين\r\n\r\n\r\n","description":"","footnote":"\r\nنرسيده‌اند به خدا سوگند كه پيامبر او را به مأموريت جنگى گسيل مىداشت در حالى كه جبرئيل از سوى راست و ميكائيل از سوى چپ او را همراهى مىكردند ، به خدا سوگند كه هيچ زر و سيمى جز هشتصد يا هفتصد درم بر جاى ننهاد كه آن را هم براى خريدن خدمتگزارى فراهم كرده بود .\r\nبزاز مىگويد كسى جز حسن بن على را نمىشناسيم كه با اين اسناد كه همه پسنديده است اين روايت را نقل كرده باشد و كسى جز سكين را نمىشناسيم كه آن را از حفص روايت كرده باشد . مورد ديگرى هم كه مشابه به همين مورد است در پابرگ آمده است كه ترجمه نشد ، ضمنا احمد بن حنبل هم اين حديث را به اختصار در بخش مسند اهل بيت از كتاب مسند ص 199 ج 1 نقل كرده است .\r\n( 1 ) . اين حديث را طبرانى با فزونىهاى بسيار از ابو الطفيل عامر بن واثله كه از اصحاب است نقل كرده است و هيثمى در بخش فضائل على در ص 146 ج 9 مجمع الزوائد آورده است ، حاكم هم در ص 172 ج 3 مستدرك نزديك به اين حديث را از امام سجاد نقل كرده است ، احمد بن حنبل هم در ص 99 چاپ اول كتاب فضائل در بخش فضائل على آورده است ، در تعليقات مربوط به اين حديث آن را از ص 152 كتاب المعمرون و الوصايا و ص 304 ج 2 كتاب الثقات ابن حبّان نيز نقل كرده‌اند .\r\nحديث را ابن حبّان و نسايى هم آورده‌اند ، هر كه بخواهد نص حديث را به شماره 22 ص 68 كتاب خصائص امير المؤمنين عليه السّلام تأليف نسايى چاپ محقق محترم ملاحظه كند .\r\n","page_name":" 117 ","page_number":117},
  {"content":"\r\n\r\nحديث را از ابى اسحاق نقل مىكند ، ابن ادريس مىگفته است من راوى اين حديث را فقط هبيرة بن يريم مىدانم كه مىگفته است :\r\nچون على عليه السّلام رحلت فرمود ، حسن بن على سخنرانى كرد ، خداى عز و جل را سپاس و ستايش گفت و سپس چنين بيان داشت :\r\nهمانا ديروز مردى از شما جدا شد - رحلت فرمود - كه پيشينيان بر او پيشى نگرفتند و آنان كه از پىآمدگانند مقام او را درك نكرده‌اند ، او چنان بود كه پيامبر صلّى اللّه عليه و آله درفش را به او مىسپرد و او مىرفت و جبرئيل از سوى راست و ميكائيل از سوى چپ او ياورش بودند و برجاى چندان استوار مىماند تا خداى عز و جل فتح را بر او ارزانى مىداشت ، هيچ زرينه و سيمينه‌يى جز هفتصد درم بر جاى ننهاد كه آن را هم براى خريد خدمتگزارى كنار گذاشته بود .\r\n( 1 ) 91 - حسين از عبد اللّه ، ما را حديث كرد كه مىگفته است ، پدرم از هشام بن محمد از ابو عبد اللّه جعفى مرا خبر داد كه مىگفته است عروة بن عبد اللّه از زحر بن قيس مرا حديث كرد كه مىگفته است ، حسن بن على عليهما السّلام - پس از رحلت امير مؤمنان على - مرا به مدائن كه حسين بن على عليه السّلام آنجا بود گسيل فرمود ، چون به حضور حسين رسيدم پرسيد اى زحر ! چرا چهره‌ات گرفته و دژم است ؟ گفتم امير المؤمنين را در حالى رها كردم كه در واپسين روز زندگى اين جهانى و نخستين روز زندگانى آن جهانى بود و اينك نامه حسن عليه السّلام را براى تو آورده‌ام .\r\nزحر مىگويد : چون سوگ على عليه السّلام را به حسين عليه السّلام گزارش دادم فرمود اى واى بر تو چه كسى او را كشته است ؟ گفتم تبهكار از دين برون\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nرفته‌يى از قبيله مراد به نام عبد الرحمن بن ملجم ، گفت آيا آن مردك كشته شد ؟ گفتم آرى نخست تكبير گفت و سپس انا للّه و انا اليه راجعون بر زبان آورد و پس از آن گفت سپاس و ستايش ويژه خداى پروردگار جهانيان است ، واى چه سوگ گرانى ؟ آرى با آنكه پيامبر كه درود خدا بر او و خاندانش باد فرموده است :\r\n« هرگاه كسى از شما به سوگى گرفتار آيد ، سوگ مرا فرا ياد آورد كه هرگز سوگى به بزرگى و مانند آن به كسى نمىرسد » و رسول خدا صلّى اللّه عليه و آله راست و درست فرموده است ولى پس از مصيبت رسول خدا هيچ‌كس به چنين سوگى آزمون نشده است و من هم در بازمانده عمر خود هرگز به چنين مصيبتى گرفتار نخواهم آمد ، آرى آزمون و گرفتارى شتابان به خاندان ما مىرسد و از خداى بايد يارى جست .\r\n( 1 ) زحر به حسين عليه السّلام گفت ، اينجا كسانى هستند كه معتقد به مرگ او نيستند و عقيده دارند كه او نخواهد مرد تا پيروز شود و من از آنان بر تو مىترسم آنها را پيش من جمع فرماى تا نامه حسن عليه السّلام را بر آنان بخوانم .\r\nميان مردم ندا داده شد و فراهم آمدند و حسين عليه السّلام هم حاضر شد ، من برخاستم و نامه را بر مردم خواندم ، مردى به نام عبد اللّه بن سبا كه از همدان بود و به او ابن السوداء هم مىگفتند گفت به خدا سوگند اگر امير مؤمنان را ميان گورش ببينم بازمىدانم كه او از اين جهان هرگز نمىرود تا پيروز شود .\r\nهر كس خردمند بود بانگ انا للّه و انا اليه راجعون برداشت و صداى گريه برخاست و شروع به آمرزش خواهى براى على عليه السّلام و تسليت‌گويى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبه حسين عليه السّلام كردند و حسين عليه السّلام ميان مردم به كوفه برگشت . « 1 »\r\n\r\nمويه‌گرىها و ستايش‌هايى كه درباره على صلوات اللّه عليه انجام پذيرفت\r\n( 1 ) 128 - حسين از عبد اللّه ، ما را حديث كرد كه مىگفته است ، حسين بن عبد الرحمن ، از محمد بن ايوب تميمى ، از موسى بن مغيره ، از ضحاك بن مزاحم براى من حديث كرد كه :\r\nپس از رحلت على بن ابى طالب عليه السّلام ، پيش ابن عباس كه خدايش رحمت\r\n\r\n\r\n","description":"","footnote":"\r\n( 1 ) . اين حديث مايه تأييد چيزى است كه سيد رضى رضوان اللّه تعالى عليه در پايان خطبه 181 در چاپ مرحوم فيض الاسلام كه شماره آن در شرح نهج البلاغه ابن ابى الحديد 183 و در نهج البلاغه چاپ استاد دكتر شهيدى 182 است نوشته است كه نوف بكايى گفته است امير مؤمنان عليه السّلام براى امام حسين عليه السّلام درفشى بر فرماندهى ده هزار تن بست و براى قيس بن سعد بن عبادة و ابو ايوب انصارى و جز ايشان هم درفش فرماندهى بر ده هزار تن بست و على عليه السّلام آهنگ برگشتن به صفين داشت و هنوز هفته تمام نشده بود كه ابن ملجم نفرين شده كه نفرين خدا بر او باد او را ضربت زد و لشكرها برگشتند و ما چون گوسپندانى بوديم كه شبان خود را از دست بدهند و از هر سو گرگها آنها را در ربايند .\r\nمحقق گرامى افزوده‌اند كه به محدثان ديگرى كه اين مطلب را آورده باشد دست نيافته‌ام و به هيچ‌گونه تصريحى از مورخ مورد اعتمادى كه اين موضوع را گفته باشد برنخورده‌ام و بيشتر اخبار مورخان دلالت بر آن دارد كه به هنگام مضروب شدن حضرت امير عليه السّلام تا هنگام رحلت آن حضرت امام حسين عليه السّلام در كوفه و بر بالين پدر بزرگوار خود حضور داشته‌اند .\r\nفزون بر آنچه محقق محترم نوشته‌اند براى خوانندگان توضيح مىدهم كه ابن ابى الحديد هم در شرح خود در اين باره چيزى ننوشته است و بايد توجه داشت وصيت امير المؤمنين عليه السّلام كه به شماره 33 در همين مقتل آمده است خطاب به هر دو پسر گران‌مايه‌اش بوده است . و ابن ابى الدنيا خود نوشته است كه دو پسر خود حسن و حسين را فراخواند و فرمود شما دو تن را به ترس از خدا سفارش مىكنم ، و اين خود از دلائل روشن حضور حضرت سيد الشهداء عليه السّلام بر بالين پدر است - م .\r\n","page_name":" 120 ","page_number":120},
  {"content":"\r\n\r\nكناد نام على عليه السّلام برده شد ، ابن عباس گفت : دردا و دريغا بر ابو الحسن ، سوگند به خدا به پادشاهى رسيد و هيچ چيز را دگرگون نكرد و خود دگرگون نشد و هيچ كوتاهى نفرمود نه مالى اندوخت و نه مقررى كسى را بازداشت و هيچ چيز براى خود برنگزيد يا هيچ‌كس را بر ديگرى رجحان نداد ، دنيا به ديده او بىارزش‌تر از بند كفش او بود ، در جنگ شير سپه‌شكن و در انجمن درياى دانش بود ، آرى او حكيم حكيمان بود ، هيهات كه به درجات بالا بر شد و مسكن گزيد .\r\n( 1 ) 93 - حسين از عبد اللّه ، ما را حديث كرد كه مىگفته است ، محمد بن ابى يحيى مرا حديث كرد كه پيرمردى از قبيله ضبة كه كنيه‌اش ابو الوليد بود آنان را حديث كرده و گفته است عبد الواحد بن ابى عمرو اسدى مرا گفت كه معاويه به مردى از كنانة گفته است على را براى من توصيف كن ، او پاسخ داده است كه مرا از اين كار معاف دار ، معاويه گفته است هرگز معافت نمىدارم ، آن مرد پاسخ داده كه چون گريزى نيست مىگويم كه به خدا سوگند على چنين بود .\r\nدر پسنديدگى بىپايان و سخت نيرومند بود ، سخن حق و برنده مىفرمود و به دادگرى داورى مىكرد ، دانش از همه سو از او مىتراويد و سراپاى گفتارش حكمت بود ، از گيتى و فريبنده‌هاى آن گريزان و همدم شب و تاريكى آن بود ، به خدا سوگند اشكش ريزان و انديشه‌اش بلند بود ، كف دستش را به سوى چهره بر مىگرداند و خويشتن را مخاطب مىساخت ، از لباس آنچه را كه كوتاه بود و از خوراك نان خشك بىنان خورش را مىپسنديد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبه خدا سوگند كه با ما چون يكى از ما بود ، هرگاه از او مىپرسيديم پاسخ مىداد و چون پيش او مىرفتيم او آغاز سخن مىفرمود - حال ما را مىپرسيد - و هرگاه او را فرا مىخوانديم مىپذيرفت و پاسخ مىداد ، با اين همه احساس نزديكى و نزديك ساختن او خود را به ما ، هرگز از پاس حرمتش سخن نمىگفتيم و به پاس بزرگ منشى او ما آغاز سخن نمىكرديم ، اگر لبخند مىزد دندانهايش چون رشته مرواريد آشكار مىشد .\r\nاو دين داران را بزرگ مىداشت و بىنوايان را دوست ، نيرومند را در چيز نادرست درباره خود به طمع نمىانداخت و ناتوان را از دادگرى خود نوميد نمىفرمود .\r\n( 1 ) خداى را گواه مىگيرم كه شبى او را در يكى از عبادتگاه‌هايش ديدم ، شبى كه دامن تاريكى بر همه جا فروهشته بود و ستارگانش فرو شده بود و ناپيدا ، او در محراب خود ايستاده و ريش خود را در دست گرفته بود و چون مار گزيده‌يى بىتابى مىكرد و با اندوه مىگريست ، گويى هم اكنون آوايش را مىشنوم كه مىگفت ، اى دنيا اى دنيا ! از من كناره‌گير آيا خود را براى من آراسته‌اى ؟\r\nو شيفته من شده‌اى و خود را بر من عرضه مىدارى ؟ هرگز هنگام توجه به تو فرا نرسد ، هيهات جز مرا بفريب كه من ترا سه طلاقه كرده‌ام و مرا هرگز بازگشتى به تو نيست ، روزگار تو سخت كوتاه و زندگى تو بىارزش و قدر تو اندك است ، آه از اندكى توشه و دور و درازى سفر آن جهانى و بيم راه . « 1 »\r\n\r\n\r\n","description":"","footnote":"\r\n( 1 ) . اين حديث در مصادر و منابع بسيارى آمده است ، ابن عبد البر در پايان زندگى على عليه السّلام به\r\n","page_name":" 122 ","page_number":122},
  {"content":"\r\n\r\nگويد ، معاويه و آنان كه حاضر بودند بگريستند ، سپس معاويه گفت خداى ابو الحسن را رحمت كناد كه سوگند به خدا همين‌گونه بود ، اينك\r\n\r\n\r\n","description":"","footnote":"\r\nصورت مسند در الاستيعاب كه در حاشيه اصابه چاپ شده است ص 43 ج 3 آورده است ، همچنين سيد مرشد باللّه يحيى بن حسين شجرى در بخش فضائل على عليه السّلام از كتاب ترتيب امالى خود ص 142 چاپ مصر آورده و گفته است آن شخص ضرار بن مرّه كنانى بوده است كه چون پيش معاويه رفت ، معاويه او را گفت على را براى من وصف كن ، ضرار گفت عذر بپذير و مرا معاف دار و او نپذيرفت .\r\nمحمد بن سليمان كوفى زيدى هم در حديث شماره 539 اوائل جزء پنجم كتاب مناقب على عليه السّلام برگ 136 / الف آورده است و هر كس مىخواهد ارزش اين حديث را از لحاظ صحت مصادر و اسناد بشناسد به تعليقات ما بر حكمت 77 باب سوم نهج البلاغه مراجعه كند .\r\nآنگاه محقق محترم توصيفى را كه حبة بن جوين عرنى از امير المؤمنين عليه السّلام كرده است به نقل از كتاب الدر النظيم برگ 183 / ب نقل فرموده‌اند كه براى آگهى از آن مىتوان به آنجا مراجعه كرد ، و نيز مىتوان به توصيف حضرت باقر از جد بزرگوار خويش كه در ص 203 ج 4 مناقب آل ابى طالب ابن شهر آشوب آمده است مراجعه كرد .\r\nفزون بر آنچه محقق گرامى مرقوم فرموده‌اند توضيح مىدهم كه در حكمت شماره 77 نهج البلاغه چاپ استاد دكتر جعفر شهيدى و حكمت شماره 74 در نهج البلاغه چاپ مرحوم فيض الاسلام ، و شماره 75 شرح نهج البلاغه ابن ابى الحديد اين موضوع آمده و به ضرار بن ضمرة يا ضرار بن حمزه نسبت داده شده است و پيش از سيد رضى بسيارى از محدثان و مورخان بزرگ هر دو گروه در آثار خود آن را آورده‌اند كه به برخى از ايشان اشاره مىشود .\r\nقالى در ص 143 ج 2 كتاب امالى ، مسعودى در ص 433 ج 3 كتاب مروج الذهب كلينى در ص 195 / 155 ج 1 اصول كافى ، صدوق در ص 371 كتاب امالى و براى آگهى بيشتر از نام و نشان منابع مىتوان به ص 60 ج 4 كتاب ارزنده مصادر نهج البلاغه و اسانيده تأليف استاد فقيد سيد عبد الزهراء خطيب چاپ بيروت 1395 ق و ص 283 كتاب روش‌هاى تحقيق در اسناد و مدارك نهج البلاغه تأليف استاد محترم محمد دشتى چاپ قم 1368 مراجعه كرد . - م\r\n","page_name":" 123 ","page_number":123},
  {"content":"\r\n\r\nبه من بگو اندوه تو بر او چنان است ؟ گفت اندوه مادرى كه يگانه فرزندش را در دامنش سر بريده باشند و اشكش نمىخوشد و اندوهش آرام نمىگيرد .\r\n\r\nاعتراف ستيزگران و دشمنان على عليه السّلام به برترى او از جهات دانش و پارسايى و صفات ستوده بر ايشان\r\n( 1 ) 94 - حسين از عبد اللّه ، از يوسف بن موسى ، از جرير ، از مغيره ما را حديث كرد كه مىگفته است ، خبر رحلت على بن ابى طالب عليه السّلام به روزى گرم و تابستانى به آگهى معاويه رسيد و او در آن هنگام ، با همسرش كه دختر قرظة بود در استراحت نيمروزى بود « 1 » معاويه انا للّه و انا اليه راجعون بر زبان آورد و گفت دريغا كه مسلمانان چه دانش و فقه و فضيلت و خير را از دست دادند ، همسرش گفت ديروز بر چشمش نيزه مىزدى و امروز در مرگ او انا للّه بر زبان مىآورى ؟ گفت واى بر تو كه نمىدانى مسلمانان با از دست دادن دانش و فضيلت و سوابق او چه چيزى را از دست داده‌اند . « 2 »\r\n\r\n\r\n","description":"","footnote":"\r\n( 1 ) . خوانندگان گرامى توجه دارند كه به گفته بيشتر تاريخ‌نويسان معاويه در آن هنگام سخت زخمى و بسترى بوده است - م .\r\n( 2 ) . اين خبر را حافظ ابن عساكر هم به نقل از ابن ابى الدنيا در ص 408 ج 3 بخش شرح حال على عليه السّلام به شماره 1506 آورده است ، محقق گرامى سپس به نقل مطالب مرحوم خويى در منهاج البراعه در شرح خطبه 149 ص 127 ج 9 چاپ دوم و مطالب ص 409 ج 2 چاپ اول\r\n","page_name":" 124 ","page_number":124},
  {"content":"\r\n\r\n( 1 ) 95 - حسين از عبد اللّه ، از يوسف بن موسى ، از عمر بن طلحه قنّاد ، از اسباط بن نصر ، از سماك از حجار بن ابجر ما را حديث كرد كه مىگفته است :\r\nمردى به داورى پيش معاويه آمد و گفت ، اين جامه مرا دزديده‌اند و اينك بر تن اين مرد مىبينم ، معاويه گفت اى كاش براى اين داورى على بن ابى طالب حضور مىداشت . « 1 »\r\n( 2 ) 96 - حسين از عبد اللّه ، از عبد الرحمن بن صالح ، از يونس بن بكير ، از عنبسة بن ازهر ، از سماك بن حرب ما را حديث كرد كه مىگفته است : هرگاه عمر بن خطاب رضى اللّه عنه از على عليه السّلام مسأله‌يى را كه حكم آن را نمىدانست مىپرسيد و على عليه السّلام مشكل كار او را مىگشود ، مىگفت :\r\n\r\n\r\n","description":"","footnote":"\r\nكتاب تشييد المطاعن و گفته راغب و ابن عبد البر در استيعاب حاشيه ص 57 ج 3 و گفته ابو الفرج اصفهانى در ص 28 مقاتل الطالبين و گفته زبير بن بكّار در ص 131 كتاب الموفقيات چاپ 1 بغداد و گفته محمد بن سعد در ص 40 ج 3 طبقات چاپ بيروت پرداخته‌اند كه در آنها نمونه‌هايى از شادى معاويه و عائشه را در شهادت على عليه السّلام نشان داده‌اند كه در واقع خلاف و نقض اين حديث و خوانندگان گرامى مىتوانند براى آگهى بيشتر به منابع مذكور مراجعه فرمايند .\r\n( 1 ) . ابن عساكر هم نظير اين روايت را در شرح حال حجار بن ابجر كه به جرو نصرانى هم مشهور است آورده كه گفته است پيش معاويه بودم دو مرد پيش او داورى آوردند يكى گفت اين جامهء من است و دليل آورد ديگرى گفت من اين جامه را از مردى كه او را نمىشناسم خريده‌ام معاويه گفت كاش پسر ابى طالب حضور مىداشت ، گفتم من حكم على را در مسأله‌يى مانند اين شاهد بودم ، معاويه پرسيد چگونه حكم كرد ؟ گفتم جامه را به صاحبش كه دليل آورده بود پس داد و به ديگرى گفت پول خود را تباه ساخته‌اى .\r\n","page_name":" 125 ","page_number":125},
  {"content":"\r\n\r\nاى ابا حسن ! خداى مرا پس از تو زنده نگذارد . « 1 »\r\n( 1 ) 97 - حسين از عبد اللّه ، از مهدى بن حفص ، از عبيدة بن سليمان ، از عبد الملك ابن ابى سليمان ما را حديث كرد كه مىگفته است به عطا گفتم آيا كسى از اصحاب رسول خدا صلّى اللّه عليه و آله فقيه‌تر از على بن ابى طالب بوده است ؟ گفت نه به خدا سوگند من كسى را نمىشناسم . « 2 »\r\n( 2 ) 98 - حسين از عبد اللّه ، از احمد بن حاتم طويل ، از محمد بن حجاج ، از شعبى ما را حديث كرد كه از گفتهء قبيصة بن جابر روايت كرده كه مىگفته است در جهان پارساتر از على عليه السّلام نديده‌ام .\r\n( 3 ) 99 - حسين از عبد اللّه ، از على بن جعد ما را حديث كرد كه مىگفته است از حسن بن حى شنيدم مىگفت پيش عمر بن عبد العزيز درباره زهد اصحاب حضرت ختمى مرتبت گفتگو شد ، يكى از حاضران گفت زاهدترين ايشان عمر بن خطاب بوده است و كس ديگرى گفت فلان كس زاهدتر بوده است ، عمر بن عبد العزيز گفت زاهدتر همگان على عليه السّلام بوده است . « 3 »\r\n( 4 ) 100 - حسين از عبد اللّه ما را حديث كرد كه مىگفته است ابو حفص صيرفى ، از يحيى بن سعيد قطان مرا حديث كرد كه مىگفته است عبد العزيز بن\r\n\r\n\r\n","description":"","footnote":"\r\n( 1 ) . گره‌گشايىهاى على عليه السّلام از عمر و اظهار داشتن چنين مطلبى از سوى عمر بسيار است و شايسته تأليف جداگانه و مستقلى است .\r\n( 2 ) . ابو بكر بن ابى شيبه در ص 75 ج 12 المصنف به شماره 12158 و ابن عساكر در ص 68 ج 3 چاپ دوم تاريخ دمشق به شماره 1098 آورده‌اند .\r\n( 3 ) . ابن عساكر با اسناد ديگرى در بخش زندگى على عليه السّلام در ص 252 ج 3 چاپ 2 تاريخ دمشق آورده است .\r\n","page_name":" 126 ","page_number":126},
  {"content":"\r\n\r\nسياه از گفته ابو راشد مرا خبر داد كه مىگفته است كنار خانهء على عليه السّلام به كوفه رفتم و صدا زدم اى امير مؤمنان ! اى امير مؤمنان ، پاسخ داد گوش به فرمانم گوش به فرمانم . « 1 »\r\n( 1 ) 101 - حسين از عبد اللّه ، ما را حديث كرد كه مىگفته است ، ابو زيد نميرى مىگفت ابو غسان محمد بن يحيى بن على كنانى از گفته عبد العزيز بن عمران زهرى مرا حديث كرد كه محمد بن على عليه السّلام « 2 » به يزيد بن معاويه كه از على عليه السّلام سخن به ميان آورد چنين گفت :\r\nاى يزيد پسر معاويه پسر صخر ! همانا على تيرى از كمان خداى عزّ و جلّ بر دشمنان خدا بود كه گريبان و گلوى آنان را گرفته و فشرده و خوراك ايشان را تهوع‌آور كرده بود و آنان را از هر خوراك ناروايى بازداشته بود و به سختى معيشت انداخته بود آن چنان كه زندگى در نظر بزرگان آنان فرومايه‌تر از كنيزك زرخريد شد ، ناچار تهمتهاى ناروا و دروغهاى ياوه بر او بستند ، و ما اينك ميان فرمان او و در ديدگاه كارهاى او هستيم ، و بر جايگاه به كار بستن دستورهاى اوييم به همراهى برگزيدگان انصار و ياران ديگر و اين از بيم آن است كه دولتى - سپاهى - از شما براى ما حمله آورند كه در آن حال استخوانهاى شما را درهم مىشكنيم و كار شما را از بن ويران مىكنيم ، كشتارگاه آشكار\r\n\r\n\r\n","description":"","footnote":"\r\n( 1 ) . ابن سعد اين حديث را با فزونىهايى ضمن شرح حال ابو راشد در ص 239 ج 3 طبقات چاپ بيروت آورده است .\r\n( 2 ) . منظور جناب محمد بن حنفيه سومين پسر حضرت امير المؤمنين است - م .\r\n","page_name":" 127 ","page_number":127},
  {"content":"\r\n\r\nو پرده‌ها و پوشش‌ها ، عاريت است و ما را در برابر مرگها و سرنوشتها چاره نيست ، و ستمگران به زودى خواهند دانست به كدام بازگشتگاه بازمىگردند . « 1 »\r\n( 1 ) 102 - حسين از عبد اللّه ، از ابراهيم بن بشّار ، از نعيم بن مورع ، از هشام بن حسان ما را حديث كرد كه مىگفته است پيش حسن بصرى بوديم ، مردى آمد و از او پرسيد مردم مىپندارند كه تو على عليه السّلام را دشمن مىدارى ؟ حسن گفت خداى على را رحمت فرمايد كه تيرى استوار از خداى عز و جل بر دشمنان خدا بود ، در پايگاه دانش از همه برتر و به پيامبر از همگان نزديك‌تر و رهبان اين امت بود ، نسبت به اموال خدا خيانت پيشه و در اجراى فرمان پروردگار سست و خواب‌آلوده نبود ، فرمانهاى استوار قرآن را نيكو انجام داد چه به سود او بود و چه به زيانش ، و بدين سان به بوستانهاى شادىافزا و نشانه‌هاى روشن دست يازيد ، اى فرومايه ! على اين چنين بود . « 2 »\r\n( 2 ) 103 - حسين از عبد اللّه ، ما را حديث كرد كه مىگفته است ، ابو على احمد بن حسن ضرير از هشام بن محمد ، از وليد بن وهب حارثى ، از بريد بن\r\n\r\n\r\n","description":"","footnote":"\r\n( 1 ) . آيه آخر سورهء بيست و ششم - الشعراء - م .\r\n( 2 ) . اين موضوع را ابن عساكر با سندى ديگر از همين ابراهيم بن بشار ، ضمن شرح حال على عليه السّلام از تاريخ دمشق ص 253 ج 3 چاپ دوم به شماره 1270 آورده است :\r\nفزون بر آنچه محقق گرامى مرقوم فرموده‌اند به اطلاع خوانندگان گرامى مىرسانم كه به نقل ابن ابى الحديد ضمن شرح خطبه 56 نهج البلاغه ، ابن عبد البر در استيعاب اين گفتار حسن بصرى را با فزونىها و تفاوتهاى اندك لفظى آورده است به ص 95 ج 4 شرح نهج البلاغه چاپ محمد ابو الفضل ابراهيم مصر مراجعه فرماييد - م .\r\n","page_name":" 128 ","page_number":128},
  {"content":"\r\n\r\nعمرو تميمى مرا حديث كرد و گفت چون على بن ابى طالب عليه السّلام رحلت فرمود ، مردى از بنى تميم كه فرمانده نگهبانان مسجد كوفه بود برخاست و اين پس از نمازگزارى بر پيكر آن بزرگوار بود و چنين گفت .\r\n( 1 ) اى امير مؤمنان ! خدايت رحمت كناد ، همانگونه كه زندگى تو كليد گشايش همه نيكىها و مايه بسته شدن همه بديها بود و براى مردم درفش هدايت بودى كه بدان وسيله هدايت را از گمراهى و خوبى را از بدى مىشناختند ، دردا و دريغا كه از دست شدن تو مايهء گشايش بدى و بسته شدن خير است ، هان ! كه از دست دادن تو همه اندوه و پشيمانى است ، آرى اگر مردمان رهنمودهايت را آن چنان كه بايد مىپذيرفتند ، از فراز سر و زير پاى خود بهره‌مند مىشدند ولى آنان دنيا را بر آخرت برگزيدند و پس از تو در جستجوى راه سعادت سرگشته شدند بدبختى بر ايشان چيره شد و گرفتار درد بىدرمان شدند ، و چون ريسمان گسسته كه تابهاى آن گشوده شود شدند ، مرگ و درماندگى بر آنان باد كه فرومايه را پذيرا شدند و چيز بسيار را به چيزى اندك و گران سنگ را به سبك فروختند ، خداى جايگاه آن جهانى ترا گرامى و پاداش ترا فزون فرمايد و بر تو باد درود و رحمت و بركتهاى كردگار . « 1 »\r\n\r\n\r\n","description":"","footnote":"\r\n( 1 ) . يعقوبى هم در پايان شرح حال على عليه السّلام در ص 203 ج 2 تاريخ ، اين موضوع را مختصرتر آورده و گفته است ، چون امير مؤمنان به خاك سپرده شد قعقاع بن سعيد بن زرارة كنار آرامگاه آن حضرت برخاست و چنين گفت : اى امير مؤمنان رضوان خدا بر تو باد ، سوگند به پروردگار كه\r\n","page_name":" 129 ","page_number":129},
  {"content":"\r\n\r\n( 1 ) 104 - حسين از عبد اللّه ما را حديث كرد كه گفته است عبد الرحمن بن صالح ، از ابراهيم بن هراسة از محمد بن سلمه نصيبى مرا حديث كرد كه مىگفته است به هنگام رحلت على بن ابى طالب عليه السّلام ام العريان اين ابيات را در سوگ او سرود .\r\n « الا عيننى فاحتفلا سنينا * و بكّينا امير المؤمنينا » \r\nاى ديدگان من ! سالها گرد هم نشينيد و براى ما بر امير مؤمنان گريه كنيد .\r\n « الا يا خير من ركب المطايا * و ذللها و من ركب السفينا » \r\nدريغا بر بهترين سوار كار و رام‌كننده اسبهاى بارگى و برترين كسانى كه بر كشتى سوار شده‌اند .\r\n يقيم الحدّ لا يرتاب فيه * و يقضى بالفرائض مستبينا » \r\nاو كه بدون آنكه ترديد به خود راه دهد اجراى حد را برپا مىداشت و احكام دشوار ميراث را به روشنى صادر مىكرد .\r\n « كانّ الناس مذ فقدوا عليا * نعام جال فى بلد سنينا » \r\n« گويى مردم از آنگاه كه على را از دست داده‌اند ، چونان شتر مرغان سرگشته در سرزمين قحطى زده‌اند . »\r\n « فلا تشمت معاوية بن حرب * فانّ بقية الخلفاء فينا » \r\n\r\n\r\n","description":"","footnote":"\r\nزندگى تو كليد همه نيكىها بود و اگر مردم ترا پذيرا مىشدند از هر سو بهره‌مند مىشدند ، ولى آنان نعمت را خوار شمردند و اين جهان را بر سراى ديگر برگزيدند .\r\n","page_name":" 130 ","page_number":130},
  {"content":"\r\n\r\nهان اى معاويه پسر حرب ! دلخوش مباش و سرزنش مكن كه بازمانده خليفگان راستين ميان ما هستند .\r\n « و كنّا قبل مقتله بخير * نرى مولى رسول اللّه فينا » \r\nما پيش از كشته شدن او در خير و نيكى بوديم كه بهترين دوست و وابسته پيامبر خدا را ميان خود مىديديم . « 1 »\r\n( 1 ) 105 - حسين از عبد اللّه ما را حديث كرد كه گفته است ، سليمان بن ابى شيخ مرا گفت كه محمد بن حكم اين ابيات را كه ابو زبيد طايى در سوگ على عليه السّلام سروده است براى من خواند .\r\n « حمت ليدخل جنّات ابو حسن * و اوقدت بعده للقاتل النار » \r\n « ما ذا اراد بخير الناس كلّهم * دينا و اهداهم للحق ان حاروا » \r\n « يقول ما قال عن قول النبى * فما يخالف الجهر منه فيه اسرار » \r\n « تزوره ام كلثوم و نسوتها * لا كالمزور و لا كالزور زوار » \r\n « يبكين اروع ميمونا نقيبته * يحمى الذمار اذا ما معشر جاروا » \r\n« گاه آن فرا رسيد كه ابو الحسن عليه السّلام به بهشت در آيد و پس از او براى قاتل او آتش برافروخته شد » .\r\n\r\n\r\n","description":"","footnote":"\r\n( 1 ) اين ابيات را ابن عبد البر در كتاب الاستيعاب كه در حاشيه كتاب اصابة ابن حجر عسقلانى ص 66 ج 3 چاپ مصر چاپ شده با اختلاف لفظى كه صحيح‌تر است با فزونىهايى كه در جمع 14 بيت است آورده است و نخست آن را به ابو الاسود دولى نسبت داده و سپس گفته است بيشتر راويان اين اشعار را از ام هيثم دختر عريان كه از قبيله نخع بوده است نسبت داده‌اند .\r\nفزون بر آن چه كه محقق گرامى نوشته‌اند ، به اطلاع خوانندگان ارجمند مىرسانم كه اين قصيده در 30 بيت در ص 299 ج 42 بحار الانوار آمده و آن را از ام كلثوم يا ام هيثم يا ابو الاسود دانسته‌اند - م .\r\n","page_name":" 131 ","page_number":131},
  {"content":"\r\n\r\n« او نسبت به بهترين همه مردم از لحاظ دين و رهنمون‌تر آنان به راه حق به هنگامى كه سرگردان شوند ، چه مىخواهد » .\r\n« هر سخنى كه مىگويد از گفته پيامبر است و آشكار او مخالف با نهان نيست » .\r\n« ام كلثوم و بانوان همراهش به راستى و حقيقت نه همچون زائران دروغگو از او ديدار مىكنند » .\r\n« آنان بر آن دلير فرخنده سرشت مىگريند ، همو كه هرگاه گروهى بر او پناه برند از تعهد خود پاس مىدارد » . « 1 »\r\n( 1 ) 106 - حسين از عبد اللّه ، از احمد بن حنبل ، از محمد بن ربيعه ما را حديث كرد كه مىگفته است ابو طلق قرشى مرا گفت كه مادر بزرگم به من گفت من و ام كلثوم دختر على عليه السّلام بر سوگ على مويه‌گرى مىكرديم . « 2 »\r\n\r\n\r\n","description":"","footnote":"\r\n( 1 ) . ابو زبيد طائى كه اين ابيات را سروده است از شاعران مسيحى دوره جاهلى است كه اسلام را درك كرده و مسلمان نشده است و از كسانى است كه عمر دراز ، 150 سال داشته است ، شرح حال او در بسيارى از منابع كهن همچون طبقات الشعراء ابن سلّام و اغانى ابو الفرج آمده است براى آگهى بيشتر به ص 219 ج 1 الشعر و الشعراء ابن قتيبه چاپ بيروت 1969 ميلادى و پابرگهاى آن مراجعه شود - م .\r\nاين ابيات را با تفاوتهاى لفظى و معنوى كه ظاهرا بسيار صحيح‌تر است محمد بن ابى بكر تلمسانى شاعر و نويسنده قرن هفتم هجرى در كتاب جوهرة خود ص 118 آورده است ، كتاب جوهره را استاد محترم دكتر فيروز حريرچى ترجمه كرده‌اند و مؤسسه امير كبير منتشر كرده است و در آن كتاب چند مرثيه ديگر هم در سوگ حضرت امير المؤمنين سلام اللّه عليه آمده است لطفا به صص 132 / 118 مراجعه شود و ابيات ابو زبيد طايى با ترجمه در ص 125 موجود است - م .\r\n( 2 ) . اين حديث را محمد بن سعد بن منيع ضمن شرح حال على عليه السّلام در ص 38 ج 3 طبقات\r\n","page_name":" 132 ","page_number":132},
  {"content":"\r\n\r\n\r\nآيت كردگار كه هنگام شهادت امير مؤمنان على عليه السّلام در آفاق آشكار شد\r\n( 1 ) 107 - حسين از عبد اللّه ما را حديث كرد كه گفته است قاسم بن خليفه خزاعى براى من ، از ابو يحيى تيمى ، از عمر بن عبد اللّه از زهرى روايت كرد كه گفته است ، عبد الملك بن مروان مرا فراخواند و گفت نشانهء كشته شدن على عليه السّلام در بامداد روزى كه كشته شد چه بود ؟ گفتم نشانه كشته شدنش در آن بامداد اين بود كه در منطقه جابيه « 1 » هيچ سنگى از جاى برداشته نشد مگر اينكه زير آن خون تازه بود !\r\nعبد الملك به من گفت آرى درست گفتى و هيچ‌كس جز من و تو نمانده است كه اين موضوع را بداند . « 2 »\r\n\r\n\r\n","description":"","footnote":"\r\nآورده و گفته است محمد بن ربيعه كلابى از طلق از گفته مادر بزرگش ما را خبر داد كه مىگفته است من و ام كلثوم دختر على عليه السّلام بر او مويه‌گرى مىكرديم .\r\nبلاذرى هم در پايان شرح حال على عليه السّلام در حديث شماره 541 ص 498 ج 2 كتاب انساب الاشراف آورده است .\r\nمرثيه‌هايى كه براى على عليه السّلام سروده شده بسيار است گروهى از صحابه حضرت ختمى مرتبت او را مرثيه گفته‌اند ، به ص 228 ج 11 اغانى و ص 65 ج 3 الاصابة و ص 169 ج 1 الكامل مبرد و ص 111 ج 18 اغانى و ص 350 ج 5 خزانة الادب و ص 326 ج 1 الغدير هم ملاحظه شود .\r\n( 1 ) . معنى آن در لغت گودال و استخرى است كه براى شتران در آن آب اندوخته مىكرده‌اند و نام دهكده‌يى از اعمال دمشق است و در ناحيه جولان قرار دارد براى آگهى بيشتر به ص 33 ج 3 معجم البلدان ياقوت حموى چاپ 1906 ميلادى مصر مراجعه فرماييد - م .\r\n( 2 ) . اين حديث را منابع بسيارى است ، ابو نعيم اصفهانى آن را در دلائل النبوه آورده و از نشانه‌هاى نبوت دانسته است ، بيهقى هم آن را در كتاب دلائل النبوه خود آورده است ، حاكم\r\n","page_name":" 133 ","page_number":133},
  {"content":"\r\n\r\n( 1 ) 108 - حسين از عبد اللّه ، ما را حديث كرد و گفت ابراهيم بن عبد اللّه از هيثم از ابو معشر نجيح بن عبد الرحمن از محمد بن عبد اللّه بن سعيد بن عاص ، از زهرى ما را خبر داد كه مىگفته است عبد الملك بن مروان از من پرسيد نشانه روز كشته شدن على عليه السّلام چه بود ؟ گفتم هيچ سنگى را در بيت المقدس بر نداشتند مگر اينكه زير آن خون تازه يافتند ، عبد الملك گفت فقط من و تو درباره اين حديث بازمانده‌ايم . « 1 »\r\n\r\n\r\n","description":"","footnote":"\r\nنيشابورى هم آن را به شماره 21 در مناقب على عليه السّلام در ص 113 ج 3 كتاب مستدرك آورده است ، حمّونى هم آن را با دو سند از حاكم نيشابورى در باب 70 به شماره 325 در ص 389 ج 1 فرائد السمطين نقل كرده است .\r\nاز گفتگوى عبد الملك با زهرى چنين استنباط مىشود كه عبد الملك او را از نقل آن منع كرده است و اين موضوع در روايت حافظ ابو نعيم در بخش فضائل على عليه السّلام در برگ 16 / ب كتاب معرفة الصحابة به روشنى آمده است كه مىگويد يعقوب بن سفيان ، از سعيد بن عفير ، از حفص بن عمران بن وسّام از سرى بن يحيى از ابن شهاب براى ما حديث كرد كه مىگفته است به قصد شركت در جهاد به دمشق آمدم و پيش عبد الملك رفتم كه بر او سلام و هم زير خيمه‌يى بر تختى كه بلنداى آن از قامت شخص ايستاده بلندتر بود نشسته بود و دو فرش گرانبها زير او بود سلام دادم و نشستم ، به من گفت اى ابن شهاب ! آيا مىدانى بامدادى كه على عليه السّلام كشته شد در بيت المقدس چه رخ داد ؟ گفتم آرى ، گفت برخيز و جلو بيا ، برخاستم از پشت سر مردم خود را به پشت سر او رساندم صورتش را به سوى من برگرداند سرش را خم كرد و گفت چه بوده است ؟ گفتم هيچ سنگى را در بيت المقدس برنداشتند مگر آنكه زير آن خون بود ، گفت آرى هيچ‌كس جز من و تو نمانده است كه اين را بداند ، هيچ‌كس نبايد اين سخن را از تو بشنود و من تا هنگامى كه عبد الملك زنده بود آن را نقل نكردم .\r\n( 1 ) . مناسب مىبينم به آگهى خوانندگان گرامى برسانم كه موضوع نشانه شهادت دو شهيد\r\n","page_name":" 134 ","page_number":134},
  {"content":"\r\n\r\n\r\nفرزندان على بن ابى طالب كه درود بر او و ايشان باد\r\n( 1 ) 109 - حسين از عبد اللّه ، ما را حديث كرد كه مىگفته است ، زبير بن ابى بكر « 1 » ضمن اجازه‌يى كه به من داد و گفت مىتوانى از گفته من روايت كنى درباره فرزندان امير المؤمنين على بن ابى طالب عليه السّلام چنين گفت :\r\nفرزندان على عليه السّلام عبارتند از :\r\n1 - حسن بن على عليه السّلام به نيمه ماه رمضان سال سوم هجرت متولد شد و رسول خدا صلّى اللّه عليه و آله او را حسن نام نهاد و به روز سوم از ماه ربيع الاول سال پنجاهم هجرى رحلت فرمود ؛\r\n\r\n\r\n","description":"","footnote":"\r\nگران قدر حضرت امير و حضرت سيد الشهداء صلوات اللّه عليهما در شعر شاعران از ديرباز آمده است ، ابو العلاء معرّى با همه سخنانى كه درباره او و عقيده‌اش گفته شده است ضمن قصيده‌اى چنين سروده است « و على الدهر من دماء الشهيدين على و نجله آيتان » « از خون دو شهيد ، على و پسرش بر چهره روزگار دو نشانه است » .\r\nابياتى از اين قصيده زيوربخش گنبد حسينيه ارشاد تهران است و براى آگهى بيشتر مىتوان به سقط الزند مراجعه كرد و از چيرگى آن شاعر تيره چشم روشن بين در ستايش آن دو امام معصوم آگاه شد - م .\r\n( 1 ) . يعنى زبير بن بكّار كه به سال 256 هجرى در هشتاد و چهار سالگى و در حالى كه از سوى عباسيان قاضى مكه بوده و در آن شهر درگذشته است ، خود او معاصر على عليه السّلام نبوده و راويان خود را هم نگفته است كه بتوان درباره اين حديث قضاوت كرد و در اين صورت اين حديث مرسل است و راويان آن شناخته نيستند ، وانگهى معاصران او مانند احمد بن حنبل و بخارى و مسلم و ابى داود از او در كتابهاى خود چيزى نقل نكرده و ظاهرا به او اعتماد نداشته‌اند .\r\nفزون بر آنچه محقق گرامى نوشته‌اند به اطلاع خوانندگان ارجمند مىرسانم كه براى آگهى بيشتر از شرح حال و آثار او به مقدمه كتاب اخبار الموفقيات او صص 22 / 15 چاپ قم 1374 ش مراجعه فرمايند - م .\r\n","page_name":" 135 ","page_number":135},
  {"content":"\r\n\r\n( 1 ) 2 - حسين بن على عليهما السّلام كه به روز پنجم شعبان سال چهارم هجرت متولد شد و به روز جمعه روز عاشورا در ماه محرم سال شصت و يك به شهادت رسيد .\r\nسنان بن انس نخعى كه نفرين خدا بر او باد او را از پاى در آورد و خولّى بن يزيد اصبحى از قبيله حمير كه نفرين خدا بر او باد سرش را جدا كرد . « 1 »\r\n( 2 ) 3 - زينب كبرى دختر على عليه السّلام كه براى عبد اللّه بن جعفر بن ابى طالب فرزند آورده است .\r\n( 3 ) 4 - ام كلثوم كبرى كه براى عمر بن خطاب فرزند آورده است ولى فرزندى از ام كلثوم براى عمر باقى نمانده است . « 2 »\r\n\r\n\r\n","description":"","footnote":"\r\n( 1 ) . بلاذرى هم در حديث شماره 233 بخش زندگانى امير مؤمنان على عليه السّلام در ص 189 ج 2 انساب الاشراف چاپ اول آورده است .\r\nمحمد بن سليمان كوفى يمنى از درگذشتگان پس از سال 300 هجرى هم در اوائل جزء پنجم از كتاب مناقب امير المؤمنين برگ 124 / ب در حديث 538 آورده است .\r\nخوانندگان گرامى توجه دارند كه درباره سال و روز تولد و رحلت افراد خاندان هر كس از ديگران آگاه‌ترند و بدين سبب بايد به روايات نقل شده از اهل بيت عصمت و طهارت توجه داشت و به عنوان مثال بخش كتاب الحجّة اصول كافى و ارشاد شيخ مفيد و اعلام الورى تأليف طبرسى و به ويژه بحار الانوار مرحوم مجلسى قدس سرّه در اين باره ارزشمندتر از آثار ديگران است - م .\r\n( 2 ) . محقق گرامى مرقوم فرموده‌اند براى كسى مانند على عليه السّلام كه دادگر و برتر و شريف‌تر و خردمندتر و پارساتر مردم دنياست تصور نمىشود كه با اختيار و رغبت دختر نه‌ساله و حد اكثر دوازده‌ساله خود را به همسرى مردى بدهد كه پايش بر لب گور است و اين كار جز با\r\n","page_name":" 136 ","page_number":136},
  {"content":"\r\n\r\nمادر اين چهار تن فاطمه دختر رسول خداست كه درود خدا بر هر دو باد .\r\n( 1 ) 5 - محمد بن على بن ابى طالب كه به او ابن حنفيه هم مىگويند و مادرش خولة دختر جعفر بن قيس بن مسلمة بن عبد اللّه بن ثعلبه بن يربوع بن ثعلبة بن دول بن حنفية بن لجيم است .\r\n\r\nاجازه خواستن على عليه السّلام از حضرت ختمى مرتبت صلّى اللّه عليه و آله در اين باره كه اگر پس از رحلت ايشان داراى پسرى شد نام و كنيه آن حضرت را بر او نهد .\r\n( 2 ) 110 - حسين از عبد اللّه ، از ابراهيم بن عبد اللّه هروى ما را حديث كرد كه مىگفته است ، فضل بن موسى ، از فطر ، از منذر ، از محمد بن على ( محمد بن حنفيه ) ، از على عليه السّلام ما را خبر داد كه گفته است ، پيامبر فرمودند نام و كنيه مرا با هم بر كسى منهيد ، من گفتم اى رسول خدا اگر پس از رحلت شما خداى مرا پسرى ارزانى داشت آيا مىتوانم نام و كنيهء شما را بر او بگذارم ؟\r\nفرمود آرى ، و چون براى على عليه السّلام پسر حنفيه متولد شد او را محمد نام\r\n\r\n\r\n","description":"","footnote":"\r\nزور و اجبار صورت نمىگيرد ولى شواهدى براى اين اجبار در دست نيست و روشن نمىباشد و هر كس مىخواهد به تفصيل از اين موضوع و نادرستى آن آگاه شود به ص 189 ج 1 كتاب افحام الخصوم مراجعه كند .\r\nمناسب است خوانندگان ارجمند در اين باره به صفحات 93 / 94 / 97 ج 42 بحار الانوار نيز مراجعه فرمايند تا از مظلوم بودن و گرفتاريهاى حضرت امير عليه السّلام بيشتر آگاه شوند .\r\n","page_name":" 137 ","page_number":137},
  {"content":"\r\n\r\nنهاد و ابو القاسم را كنيه او قرار داد . « 1 »\r\n( 1 ) 111 - حسين از عبد اللّه ، از ابراهيم بن عبد اللّه ما را حديث كرد كه مىگفته است ، هشيم از مغيرة ، از ابراهيم ما را خبر داد كه مىگفته است ، محمد بن حنفيه داراى كنيه ابو القاسم بود ، همچنين محمد بن اشعث بن قيس كنيه ابو القاسم داشت ، محمد بن اشعث پيش عايشه آمد و شد داشت و گمان مىكنم عايشه به او كنيه ابو القاسم داده بود .\r\n( 2 ) 112 - حسين از عبد اللّه ، از داود بن عمر ، و اسماعيل بن زكريا از يزيد يعنى ابن ابى زياد ما را حديث كردند كه ابن ابى زياد مىگفته است به محمد بن حنفيه گفتم ، چه هنگام متولد شده‌اى ؟ گفت سه سال از خلافت عمر گذشته بود . « 2 »\r\n\r\n\r\n","description":"","footnote":"\r\n( 1 ) . اين حديث را اسناد و مصادرى است از جمله احمد بن حنبل در بخش مسند على عليه السّلام در ص 90 ج 1 كتاب مسند به شماره 730 چاپ اول و ص 101 ج 2 چاپ دوم ، همين عبد اللّه كه شاگرد اوست در حديث شماره 277 كتاب فضائل در بخش فضائل على عليه السّلام در ص 199 چاپ اول نقل كرده‌اند و بدين گونه است « عمر بن يوسف بن ضحاك مخرمى به سال دويست و هشتاد و پنج از گفته حسين بن شداد مخرمى ، از حسن بن بشر ، از قيس از ليث از محمد بن اشعث ، از محمد بن حنفيه از على بن ابى طالب عليه السّلام ما را حديث كرد كه مىگفته است پيامبر صلّى اللّه عليه و آله مرا فرمود براى تو پسرى متولد خواهد شد و من نام و كنيه خود را به او ارزانى مىدارم .\r\nدولابى هم اين موضوع را زير عنوان اجازه دادن در جمع كردن نام و كنيه پيامبر صلّى اللّه عليه و آله با دو سند در ص 5 ج 1 كتاب اكلنى و الاسماء نقل كرده است .\r\nبزاز هم در برگ 58 / الف ج 1 مسند خويش از گفته محمد بن بشر از محمد بن حنفيه آورده است . سيوطى هم در كتاب جمع الجوامع ص 882 ج 1 چاپ اول از گفته محمد بن سعد در طبقات و طبرانى در معجم اوسط و از طحاوى و احمد و ابو يعلى و بيهقى و ابن عساكر آورده است .\r\n( 2 ) . در متن سه سال باقى مانده از خلافت عمر بود كه با روايت بعد سازگار نيست زيرا در آن\r\n","page_name":" 138 ","page_number":138},
  {"content":"\r\n\r\n( 1 ) 113 - حسين از عبد اللّه ، از محمد بن سعد ، از محمد بن عمر واقدى ما را حديث كرد كه مىگفته است ، على بن عمر بن على بن حسين عليه السّلام از عبد اللّه بن محمد بن عقيل ما را خبر داد كه مىگفته است خودم در سال جحاف كه سال هشتاد و يك هجرى است از محمد بن حنفيه شنيدم مىگفت امسال به شصت و شش سالگى رسيدم و عمر من از عمر پدرم بيشتر شده است ، پرسيدم عمر پدرت روزى كه كشته شد چند سال بود ؟ گفت شصت و سه سال ، عبد اللّه مىگويد ، محمد بن حنفيه در همان سال در گذشت . « 1 »\r\n\r\nبازگشت به سخن زبير بن بكّار\r\n( 2 ) 6 و 7 - عمر پسر على و رقيه كبرى دختر على عليه السّلام كه اين خواهر و برادر همزاد - دوقلو - بوده‌اند و مادرشان صهباء است و گفته شده است نام اصلى او ام حبيب دختر ربيعة از قبيله بنى تغلب و اسيران جنگى خالد بن وليد بوده است .\r\n\r\n\r\n","description":"","footnote":"\r\nصورت تولد محمد بن حنفيه به سال بيستم هجرت بوده و به سال هشتاد و يكم شصت و يك‌ساله بوده است نه شصت و شش‌ساله ، بدين سبب به جاى « بقين » « مضين » صحيح است - م .\r\n( 1 ) . خطيب در ص 136 ج 1 تاريخ بغداد از ابن بشران ، از حسين بن صفوان ، از ابن ابى الدنيا نقل كرده است ، محمد بن سعد بن منيع هم در ص 38 ج 3 طبقات چاپ بيروت ، و ابن عساكر به نقل از محمد بن سعد در بخش شرح حال امير المؤمنين عليه السّلام به شماره 1468 در ص 388 ج 3 تاريخ دمشق آورده‌اند .\r\n","page_name":" 139 ","page_number":139},
  {"content":"\r\n\r\n( 1 ) 114 - حسين از عبد اللّه ، ما را حديث كرد كه مىگفته است ، زبير بن به كار گفت كه عمويم براى من نقل كرد كه عمر بن على آخرين پسر امير المؤمنين عليه السّلام بوده است ، او همراه ابان پسر عثمان بن عفان به حضور وليد بن عبد الملك رفته و از او تقاضا كرده است تا او را به سرپرستى موقوفات پدرش على عليه السّلام بگمارد ، در آن هنگام حسن پسر امام حسن مجتبى يعنى برادر زاده عمر سرپرست آن موقوفات بود ، وليد به او پيشنهاد پاداش و پرداخت وامهايش را كرد ، عمر گفت مرا نيازى بر اين كار نيست آمدم تا درباره سرپرستى موقوفات پدرم گفتگو كنم كه من بر آن كار سزاوارترم فرمانى درباره سرپرستى من بنويس ، وليد بر كاغذ كوچكى اين اشعار جميع بن ابى الحقيق يهودى را نوشت كه گفته است : « هنگامى كه انگيزه‌هاى نفسانى بر انگيخته مىشود و به كژى مىافتد و شنونده براى شنيدن سخن خاموش مىشود و مردمان با عقل و خرد يكديگر به ستيز مىپردازند ما حكمى همراه با داد و استوارى و برندگى صادر مىكنيم ، در آن حال باطل را حق قرار نمىدهيم و در قبال حق به ناحق توجه نمىكنيم كه بيم آن داريم مبادا خردهاى ما به سفلگى افتد يا همراه ديگر فرومايگان روزگار را به فرومايگى بگذاريم » . « 1 »\r\n\r\n\r\n","description":"","footnote":"\r\n( 1 ) . اين موضوع همراه با همين اشعار در ص 150 ج 2 ارشاد شيخ مفيد به تحقيق مؤسسه آل البيت چاپ قم 1413 - كنگره شيخ مفيد - به صورت بسيار درست‌تر و متفاوت آمده است كه حاكى از شكايت عمر بن على به عبد الملك بن مروان است كه تصدى موقوفات را از حضرت سجاد بگيرد و به او بسپرد ، لطفا به صص 93 و 91 ج 42 بحار الانوار هم مراجعه فرماييد - م .\r\n","page_name":" 140 ","page_number":140},
  {"content":"\r\n\r\nوليد بن عبد الملك آن رقعه را به ابان سپرد و گفت به عمر بده و به او خبر بده كه من هيچ‌كس را در كارى با فرزندان فاطمه دختر رسول خدا كه درود خدا بر آن دو باد شريك و انباز نمىكنم .\r\nعمر خشمگين از پيش او برگشت و پاداشى از او نپذيرفت .\r\n( 1 ) 115 - حسين از عبد اللّه ، ما را حديث كرد و گفت زبير بن بكّار مىگفت محمد بن سلام مرا گفت كه به عيسى بن عبد اللّه بن محمد بن عمر بن على بن ابى طالب عليه السّلام گفتم چگونه على عليه السّلام نام پدر بزرگت را عمر نهاده است ؟ گفت اين موضوع را از پدرم پرسيدم گفت پدرم عمر مىگفت من پس از اينكه عمر بن خطاب به خلافت رسيد متولد شدم ، پدرم على عليه السّلام به عمر گفت اى امير المؤمنين امشب پسرى براى من متولد شد ، عمر گفت ، نام‌گذارى او را به من واگذار ، فرمود اين كار از تو باشد ، گفت من او را عمر نام نهادم و غلام خود مورق را به او بخشيدم .\r\nزبير بن به كار مىگويد هم اكنون - نيمه اول قرن سوم - گروه بسيارى از فرزندان عمر بن على در ينبع زندگى مىكنند .\r\n8 - 9 - 10 - 11 - عباس اكبر پسر على عليهما السّلام و عثمان و جعفر و عبد اللّه .\r\n( 2 ) 116 - حسين از عبد اللّه ما را حديث كرد كه مىگفته است زبير گفته است عمويم مىگفت فرزندان عباس او را سقا مىنامند و كنيه ابو قربه - مشك‌دار - بر او اطلاق مىكنند ، او در كربلا همراه برادرش حسين عليه السّلام بود و چون حسين سخت تشنه شد او مشكى برداشت و برادران پدر و مادريش كه عثمان و جعفر و عبد اللّه بودند با او حركت كردند ،\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبرادرانش كه بدون فرزند بودند پيش از او شهيد شدند ، عباس مشك آب را كه پر از آب بود به حضور حسين عليه السّلام آورد كه از آن نوشيد آنگاه عباس پس از كشته شدن برادرانش همراه حسين كه درودهاى خدا بر همه ايشان باد شهيد شد عباس از برادرانش كه بدون فرزند بودند ارث برد ، وارث عباس پسرش عبيد اللّه بود و در آن هنگام محمد بن حنفيه و عمر بن على زنده بودند ، محمد ميراث عباس و برادرانش را به عبيد اللّه پسر عباس بن على عليه السّلام واگذار كرد ولى عمر بن على از اين كار خوددارى كرد سرانجام با او صلح كردند و رضايت او را از حقش حاصل آوردند .\r\nمادر عباس و برادرانش ام البنين دختر حزام بن خالد بن ربيعة بن وحيد بن كلاب بن ربيعه است .\r\n( 1 ) 12 و 13 - عبيد اللّه و ابو بكر دو پسر على كه نسلى از ايشان باقى نمانده است ، عبيد اللّه بن على پيش مختار رفت - مختار به او توجهى نكرد - مصعب بن زبير او را كه پيش مختار چيزى را كه دوست مىداشت نديده بود همراه خود ساخت و عبيد اللّه بن على همراه مصعب كشته شد . « 1 »\r\nمادر عبيد اللّه و ابو بكر پسران على عليه السّلام ليلى دختر مسعود بن\r\n\r\n\r\n","description":"","footnote":"\r\n( 1 ) . براى آگهى بيشتر درباره سرانجام عبيد اللّه بن على لطفا به ص 17 المجدى ، به تحقيق استاد محترم دكتر احمد مهدوى دامغانى چاپ قم 1409 ق و به ص 104 ج 6 تاريخ طبرى چاپ محمد ابو الفضل ابراهيم بيروت مراجعه فرماييد - م .\r\n","page_name":" 142 ","page_number":142},
  {"content":"\r\n\r\nخالد بن مالك بن ربعى بن سلم بن جندل بن نهشل بن دارم است ، پس از شهادت على عليه السّلام عبد اللّه بن جعفر ليلى را به همسرى گرفت و بدين گونه دختر و همسر على عليه السّلام را با يكديگر داشت و ليلى صالح و امّ أبيها و ام محمد را براى عبد اللّه آورد كه برادر و خواهران مادرى عبيد اللّه و ابو بكر بودند .\r\n( 1 ) 14 - يحيى پسر على از او نسلى باقى نمانده است كه در كودكى و پيش از پدر درگذشته است ، مادر يحيى اسماء دختر عميس خثعمى است ، برادران مادرى يحيى عبد اللّه و محمد و عون پسران جعفر بن ابى طالب و محمد پسر ابو بكر صديق بوده‌اند كه رضوان خدا بر همه شان باد .\r\n( 2 ) 117 - حسين از عبد اللّه ، از خالد بن خداش از حماد بن زيد از ايوب از محمد ما را حديث كرد كه مىگفته است ، اسماء دختر عميس براى هر يك از جعفر و ابو بكر و على پسرى به نام محمد آورد .\r\n( 3 ) 118 - حسين از عبد اللّه از محمد بن سلام جمحى ما را حديث كرد كه مىگفته است از عباد بن مسلم شنيدم از گفته قناده نقل مىكرد كه گفته است سه پسر اسماء يكى از جعفر و يكى از ابو بكر و يكى از على مسابقه دادند دو پسر بزرگ يعنى پسر جعفر و پسر ابو بكر از پسر على بردند ، اسماء به او گفت اگر آن دو بر تو جلو افتادند پدرانشان از پدر تو گوى سبقت نر بودند ، گويد قتاده پس از نقل اين سخن گفت على كه خدايش از او خشنود باد مانند آن دو نبوده است ، مردى از كوفيان حضور\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nداشت و به قتاده گفت عمو جان همان چيزى را كه شنيده‌اى بگو و ما را از رأى خودت آسوده دار .\r\n15 - محمد اصغر پسر على كه مادرش كنيزى بوده در كودكى در گذشته است .\r\n16 و 17 - ام الحسين و رملة دو دختر على عليه السّلام كه مادرشان ام سعيد دختر عروة بن مسعود بن معتب ثقفى است .\r\n( 1 ) 119 - حسين از عبد اللّه ما را حديث كرد كه زبير بن بكّار مىگفته است عمويم مرا گفت كه خواهران مادرى ام الحسين و رملة فرزندان يزيد بن عتبة بن ابى سفيان بن حرب بودند ، و كس ديگرى جز عمويم مىگفت آن دو يك خواهر مادرى داشته‌اند كه دختر عنبسة بن ابى سفيان بن حرب بن اميه بوده است « 1 » ام الحسين دختر على عليه السّلام داراى سه پسر به نامهاى حسن و على و حبيب بوده است كه پسران جعدة بن هبيرة بن ابى وهب بن عمرو بن عائذ بن عمران بن مخزوم‌اند ، جعده شوهر دوم ام الحسين بوده و پس از مرگ جعده جعفر بن عقيل بن ابى طالب او را به همسرى گرفت و ام الحسين براى او فرزندى نياورد . « 2 »\r\nرمله دختر على عليه السّلام همسر ابو الهياج بوده است ، نام ابو الهياج عبد اللّه و پسر ابو سفيان بن حارث بن عبد المطلب بوده است ، پسرى به نام\r\n\r\n\r\n","description":"","footnote":"\r\n( 1 ) . شرح حال مختصرى از عنبسه در ص 151 ج 4 كتاب اسد الغابه و ذيل شماره 6273 الاصابه آمده است - م .\r\n( 2 ) . جعدة پسر ام هانى و خواهر زاده حضرت امير المؤمنين عليه السّلام است - م .\r\n","page_name":" 144 ","page_number":144},
  {"content":"\r\n\r\nعبد الكريم و برادر ديگرى براى او آورده است كه هر دو در گذشته‌اند ، دختر هم داشته است كه همسر عاصم بن عمر بن خطاب بوده است ، نسل ابو سفيان بن حارث منقرض شده است ، پس از مرگ ابو الهياج معاوية بن مروان بن حكم بن ابى العاص رملة را به همسرى گرفت .\r\n( 1 ) 18 - زينب صغرى 19 - ام هانى 20 - ام الكرام 21 - ام جعفر كه نامش سمانه بوده است . 22 - ام سلمة 23 - ميمونه 24 - خديجه 25 - فاطمه 26 - امامة دختران على عليه السّلام كه مادرانشان كنيز بوده‌اند ؛\r\nرقيه كبرى - كه به شماره هفت نام برده شد - همسر مسلم بن عقيل بوده است و براى او سه پسر به نامهاى عبد اللّه كه در كربلا شهيد شده است و على و محمد آورده است و نسل مسلم بن عقيل منقرض شده است .\r\nزينب صغرى دختر على عليه السّلام همسر محمد بن عقيل بن ابى طالب بوده است و براى او پسرى به نام عبد اللّه آورده كه از او نقل حديث مىشود و فرزندزادگان عقيل از نسل اويند .\r\nزينب صغرى دو پسر ديگر هم به نامهاى عبد الرحمن و قاسم براى محمد بن عقيل آورده است .\r\nپس از محمد بن عقيل ، كثير بن عباس زينب صغرى را به همسرى گرفته است كه دخترى به نام كلثم براى او آورده است و او را جعفر بن تمام بن عباس به همسرى گرفته است ، كثير و تمام پسران عباس فرزند داشته‌اند .\r\nام هانى دختر على عليه السّلام همسر عبد اللّه اكبر بن عقيل بوده است و براى او پسرى به نام محمد آورده كه در كربلا شهيد شده است ، همچنين عبد الرحمن\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nو مسلم و ام كلثوم را براى او آورده است .\r\nميمونه دختر على عليه السّلام همسر عبد اللّه اكبر بن عقيل بوده و براى او پسرى به نام عقيل آورده است .\r\n( 1 ) ام كلثوم صغرى كه نامش نفيسه بوده است نيز همسر عبد اللّه اكبر بن عقيل بوده و براى او دخترى به نام ام عقيل آورده است ، پس از مرگ زينب صغرى كثير بن عباس ام كلثوم صغرى را به همسرى گرفته است كه براى او فرزندى به نام حسن آورده است و پس از كثير به همسرى تمام بن عباس در آمده و دخترى به نام نفيسه براى او آورده است كه او را عبد اللّه بن على بن حسين بن على عليه السّلام به همسرى گرفته است .\r\nخديجه دختر على عليه السّلام نخست همسر عبد الرحمن بن عقيل بوده و براى او دو پسر به نامهاى سعدى و عقيل آورده است ، سپس به همسرى ابو السنابل عبد الرحمن بن عبد اللّه بن عامر بن كريز بن ربيعة بن حبيب بن عبد شمس در آمده است .\r\n( 2 ) فاطمه دختر على عليه السّلام هم همسر ابو سعيد پسر عقيل بوده و براى او دخترى به نام حميدة آورده است سپس همسر سعيد بن اسود بن ابو البخترى شده و براى او دو دختر به نامهاى بره و خالده آورده است و پس از آن همسر منذر بن عبيدة بن زبير عوام شده است و براى او پسرى به نام عثمان و دخترى به نام كثيره آورده است كه هر دو در گذشته‌اند .\r\nامامة دختر على عليه السّلام همسر صلت بن عبد اللّه بن نوفل بن حارث بن عبد المطلب بوده است و براى او دخترى به نام نفيسه آورده است ، امامه در\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nخانه صلت در گذشته است .\r\nاينان فرزندان على بن ابى طالب عليه السّلام بوده‌اند . « 1 »\r\nاينجا پايان كتاب مقتل امير مؤمنان على بن ابى طالب عليه السّلام است . « 2 »\r\n\r\n\r\n","description":"","footnote":"\r\n( 1 ) . با اقرار به اينكه آنچه ابن ابى الدنيا آورده است به ويژه از لحاظ همسران دختران حضرت امير عليه السّلام بسيار ارزشمند است ولى بايد به استحضار خوانندگان ارجمند برسانم كه درباره شمار دختران و پسران و نامهاى ايشان در منابع استوار ديگر با آنچه در اين متن آمده است اختلافهايى ديده مىشود به عنوان مثال مىتوانيد به ص 354 ج 1 ارشاد مفيد چاپ قم 1413 ق و پابرگهاى سودبخش آن ، و به شرح خطبه 163 در شرح نهج البلاغه ابن ابى الحديد ص 243 ج 9 چاپ محمد ابو الفضل ابراهيم ، مصر 1960 ميلادى و به ويژه صص 18 / 11 المجدى فى انساب الطالبين چاپ قم 1409 كه از آثار ارزنده قرن پنجم هجرى است و به بحث مستوفاى مرحوم مجلسى در صص 110 / 75 ج 42 بحار چاپ تازه 1363 ش و به ص 329 ج 4 جلوه تاريخ در شرح نهج البلاغه ، تهران نشر نى 1370 ش مراجعه فرماييد كه تفاوتها را ببينيد ، ضمنا مناسب است به اظهار نظر شيخ مفيد در قرن چهارم هجرى درباره زبير بن بكّار و انحراف او از ساحت مقدس علوى به ص 86 المسائل السرويّة در جلد هفتم مصنفات شيخ مفيد چاپ كنگره جهانى مفيد ، قم 1413 ق و پابرگهاى آن مراجعه شود - م .\r\n( 2 ) . در مجموعه ، پس از اين دو حديث ديگر هم آمده است كه ارتباطى با مطالب كتاب ندارد ، سپس نام فرزندان على عليه السّلام را به اختصار آورده است و پس از آن چگونگى شنيدن و دسترسى به قرائت كتاب را بيان كرده است و پس از آن كتاب التوكل على اللّه كه آن هم از تأليفات ابن ابى الدنياست ثبت شده است و اين نصّ گفتار اوست .\r\nمن به قرائت اين كتاب با حسين بن احمد بن محمد بن عمر انصارى و محمد بن احمد شيرازى خلادى به روز يكشنبه هفتم جمادى الاول به سال چهار صد و سى هشت موفق شدم .\r\nو همه‌اش را از شيخ ابو الحسين مبارك بن عبد الجبار بن احمد بن قاسم سلمه اللّه معروف به ابن طيورى ابو بكر عبد الملك بن احمد انكيكزى به سال چهار صد و شصت و چهار شنيده است .\r\n","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n . \r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n . \r\n\r\n","description":"","footnote":"","page_name":" 151 ","page_number":151}
  ]