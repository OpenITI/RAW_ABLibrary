[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nدرآمدى بر :\r\nسيرهء فاطمى ( ع )\r\n( اخلاقى ، تربيتى ، سياسى واجتماعى )\r\nپژوهشكده تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : رفيعى ، على ، 1335 -\r\nعنوان وپديدآور : درآمدى بر : سيرهء فاطمى ( ع ) ( اخلاقى ، سياسى واجتماعى )\r\nنويسنده على رفيعى ؛ تهيه كننده پژوهشكده تحقيقات اسلامى .\r\nمشخصات نشر : قم : زمزم هدايت ، 1386 .\r\nمشخصات ظاهرى : 160 ص .\r\nشابك : 16000 ريال : 3 - 23 - 2854 - 964 - 978\r\nوضعيت فهرست نويسى : فيپا\r\nيادداشت : كتابنامه : ص - [ 157 
  ] - 160 ؛ همچنين به صورت زير نويس .\r\nموضوع : فاطمه زهرا ( س ) : 8 قبل از هجرت - - 11 ق . سرگذشتنامه .\r\nشناسه افزوده : سپاه پاسداران انقلاب اسلامى . نمايندگى ولى فقيه . پژوهشكده تحقيقات اسلامى . انتشارات زمزم هدايت .\r\nشناسه افزوده : پژوهشكده تحقيقات اسلامى .\r\nرده بندى كنگره : 4 د 67 ر / 2 / 27 bp\r\nرده بندى ديويى : 973 / 297\r\nشماره كتابخانه ملى : 1042015\r\nرمز هدايت\r\nسيره فاطمى ( ع ) ( اخلاقى ، تربيتى ، سياسى واجتماعى )\r\nنويسنده : على رفيعى\r\nتهيه كننده : پژوهشكده تحقيقات اسلامى\r\nحروفچينى وصفحه آرايى : پژوهشكده تحقيقات اسلامى\r\nناشر : زمزم هدايت\r\nچاپ : سپهر\r\nنوبت چاپ : اول\r\nتاريخ چاپ : بهار 1386\r\nتيراژ : 3000\r\nقيمت : 1600 تومان\r\nشابك : 2 - 22 - 2854 - 964 - 978\r\nقم . خ شهيد فاطمى ( دورشهر ) ، نبش فاطمى 3 ، پلاك 81\r\nتلفكس : 7730735 - 0251 همراه : 09122532887\r\nنمايندگى كرمان : چهار راه چوپار ، بلوار دانشگاه آزاد ، خيابان حافظان قرآن ، نبش كوچهء 6 تلفن : 3214550 - 0341\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه :\r\nدرباره شخصيّت الهى ، مقام معنوى و سيره رفتارى فاطمه زهرا ( س ) كتابهاى فراوانى نوشته و بسيار سخن گفته‌اند . با اين حال بررسى و شرح ابعاد زندگى بانوى بزرگ اسلام موضوعى نيست كه در يك يا چند كتاب بگنجد و يا از عهدهء كسى برآيد . اگر هزاران برابر آنچه دربارهء شخصيت برترين بانوى جهانيان ، گفته يا نوشته شده است از سرچشمهء ذهن و انديشهء بشر بجوشد و در بستر گفتار و نوشتار آدمى به جريان افتد ، باز قطره‌اى خواهد بود از اقيانوس بى كرانهء فضائل و مقامات معنوىاش . آرى .\r\n وهم ، به اوج قدس ناموس إله ، كى رسد ؟ * فهم كه ، نعت بانوى خلوت كبريا كند ؟\r\nناطقهء مرا مگر روح قدس مدد كند * تا كه ثناى حضرت سيدهء نسا كند . « 1 »  \r\nبدين روى پى بردن به ابعاد وجودى و حقيقت شخصيّت حضرت فاطمه ( س ) براى كسى - جز افرادى كه در عصمت و مقامات معنوى هم طراز او هستند - ميسر نيست ؛ اما از آنجا كه خداوند اين خاندان مطهر را هاديان خلق معرفى كرده و سخنان و رفتارشان را حجت و الگوى همگان قرار داده است ، شناخت ايشان ، بهره مندى از هدايت و الگوگيرى از زندگى و رفتارشان در حد امكان ، وظيفه‌اى حتمى است ؛ چرا كه اطاعت از او همچون اطاعت از سيزده خورشيد ديگر آسمان عصمت بر همهء مردم واجب است .\r\nامام باقر ( ع ) در مقام وجوب اطاعت آن حضرت مىفرمايد :\r\n\r\n","description":"","footnote":" ( 1 ) . آية اللَّه محمد حسين غروى اصفهانى معروف به كمپانى ، ديوان كمپانى ، ص 40 . ","page_name":" 9 ","page_number":9},
  {"content":"\r\n\r\n« اطاعت فاطمه ( ع ) بر تمام بندگان الهى از جن و انس گرفته تا پرندگان و حيوانات و پيامبران و فرشتگان ، واجب است . » « 1 » \r\nچنان كه يادآور شديم ، كتابهاى فراوانى دربارهء زندگانى حضرت زهرا ( ع ) و فضائل و مناقب آن حضرت نگارش يافته است ؛ اما آنچه در كتاب حاضر با عنوان « در آمدى بر سيره فاطمى ( ع ) » با هدف آشنايى مخاطبان با ويژگيهاى اخلاقى و تربيتى آن حضرت ، مدّ نظر بوده ، تبيين و تشريح ديدگاههاى فكرى و شيوه‌هاى اخلاقى و تربيتى آن گرامى است كه مىتواند درسهاى فراوانى را در بر داشته باشد .\r\nنويسنده محترم دراين سلسله مباحث در شانزده فصل كوشيده‌است ضمن اشاره به ويژگيهاى تربيت اسلامى و معرفى اجمالى بانوان اسوه در تاريخ ، ابعاد رفتارى به ويژه اخلاقى - تربيتى زندگى حضرت زهرا ( ع ) را ترسيم كند ؛ از چگونگى سلوك معرفتى و عبادى آن حضرت گرفته تا شيوه‌هاى تربيت فرزند ، آيين همسردارى ، رفتارهاى ايثارگرانه و دلسوزانه با مردم ، حمايتهاى آگاهانه و مسئولانه از مقام رسالت و امامت ، صبورى و بردبارى در برابر ناملايمات و چيره شدن بر بحرانها ، تلاشهاى حق‌طلبانه و آگاهى بخش و سرانجام حضور در عرصه‌هاى اجتماعى ، سياسى و نظامى .\r\nدر پايان ضمن تشكر از نويسندهء فاضل ، جناب حجّة الاسلام و المسلمين على رفيعى ، اميدواريم اين مباحث اخلاقى - تربيتى براى همگان بويژه بانوان محترم مفيد و درس‌آموز باشد .\r\nپژوهشكده تحقيقات اسلامى\r\n\r\n","description":"","footnote":" ( 1 ) . دلائل الإمامة ، ص 28 . البته بايد توجه داشت كه روايات ديگرى كه در فضيلت و مقام برتر رسول گرامى اسلام ( ص ) و حضرت على ( ع ) رسيده است اين روايت را تفسير و مقيد مىكند . بر حسب اين روايات ، حضرت زهرا ( ع ) از نظر رتبه پس از آن دو بزرگوار است . ","page_name":" 10 ","page_number":10},
  {"content":"\r\n\r\n\r\nفصل اول : ويژگيهاى تربيت اسلامى\r\nتربيت از ريشهء « ربو » و به معناى پرورش و رشد دادن است و در كاربرد مطلق و بدون قيد در بارهء انسان و غير انسان ، همچون حيوانات و نباتات به كار مىرود . چنان كه در بارهء انسان نيز اختصاص به استعدادهاى معنوى ، مانند علم و ايمان ندارد ؛ بلكه شامل هر گونه استعدادى مىشود . بنابراين ، در تعريف تربيت با مفهوم گسترده آن مىتوان گفت : « تربيت عبارت است از رشد دادن و يا فراهم كردن زمينهء رشد و شكوفايى استعدادها و به فعليّت رساندن قواى نهفتهء يك موجود . » « 1 » \r\nدربارهء مفهوم اصطلاحى تربيت انسان ، تعريفهاى مختلفى ارائه شده است كه جامع‌ترين و فراگيرترين آنها را مىتوان اين تعريف دانست :\r\n« تربيت عبارت است از فراهم كردن زمينه‌ها و عوامل براى شكوفايى استعدادهاى بالقوّهء انسان در جهت مطلوب . » « 2 » \r\nمنظور از پسوند « اسلامى » نيز آموزه‌هاى دينى موضوع تربيت است كه در قرآن كريم و روايات بدانها اشاره رفته و از امتيازات و ويژگيهاى تربيت\r\n\r\n","description":"","footnote":" ( 1 ) . آيين تزكيه ، ص 20 .  ( 2 ) . مبانى تربيت و اخلاق اسلامى ، ص 32 . ","page_name":" 11 ","page_number":11},
  {"content":"\r\n\r\nاسلامى به شمار مىرود . البته قرآن براى تربيت معنوى و اخلاقى واژهء « تزكيه » و مشتقات آن را به كار برده است ، مانند آيهء « قَدْ أَفْلَحَ مَن زَكَّاهَا وَقَدْ خَابَ مَن دَسَّاهَا « 1 »  » و آيهء « وَيُزَكِّيهِمْ وَيُعَلِّمُهُمُ الْكِتَابَ وَالْحِكْمَةَ » « 2 »  . مراد از تزكيهء نفس ، پاكسازى آن از رذائل و آراستن آن به فضائل و رشد دادن در جهت صلاح و كمال شايسته است كه همان تربيت دينى است .\r\nدر روايات ، از واژه‌هاى « تهذيب » ، « تأديب » ، « تنزيه » و « تطهير » نيز براى تربيت اسلامى استفاده شده است كه همهء آنها ناظر به يك حقيقت ، يعنى پالايش و تزكيهء نفس است . « 3 » \r\nنكتهء ديگر آنكه منظور ما از تربيت در اين فصل مفهوم عام آن است كه شامل تعليم نيز خواهد بود ؛ چنان كه منظور از ويژگيها ، مجموعه‌اى از باورها و عمل است كه خداوند امكان تحقق آنها را در ذات انسان فراهم كرده است و انسان در پرتو تربيت اسلامى و با كمك و راهنمايى مربيان الهى ، يعنى پيامبران و امامان معصوم عليهم السلام آنها را در نفس خويش پديد مىآورد و بالنده مىسازد و در روابط اجتماعى عينيّت مىبخشد .\r\n\r\nويژگيها\r\nهر تعليم و تربيتى ويژگيهايى دارد . تعليم و تربيت اسلامى نيز داراى ويژگيهايى است ، از جمله :\r\n1 . الهى بودن : تربيت اسلامى تربيتى الهى است و ريشه در ايمان و\r\n\r\n","description":"","footnote":" ( 1 ) . شمس ( 91 ) ، آيه 9 و 10 « هر كس نفس خود را پاك و تزكيه كرد ، رستگار شده و آن كس‌كه آن را با معصيت و گناه آلوده ساخته ، نوميد و محروم گشته است . »  ( 2 ) . سوره جمعه ( 62 ) ، آيه 2 « . . او آنان را تزكيه مىكند و به ايشان كتاب و حكمت مىآموزد . »  ( 3 ) . آيين تزكيه ، ص 20 - 21 . ","page_name":" 12 ","page_number":12},
  {"content":"\r\n\r\nفطرت آدمى دارد . پيامبر اكرم ( ص ) در حديث معروف مىفرمايد :\r\nادَّبَنى رَبّى فَاحْسَنَ تَأديبى « 1 » \r\nپروردگار من مرا تربيت كرد و چه نيكو تربيت كرد .\r\nگسترهء تربيت الهى - طبق آنچه در قرآن كريم آمده است - بارهء همهء افراد بشر ، چه پيامبران و چه افراد عادى را در بر مىگيرد . آيات زيادى به موضوع تربيت الهى رهبران دينى اشاره دارد . « 2 »  در خصوص تربيت الهى نسبت به ساير بندگان در آيات مربوط به بعثت پيامبر ( ص ) اشاره شده است ، از قبيل :\r\nلَقَد مَنَّ اللَّهُ عَلَى الْمُؤمِنينَ اذْ بَعَثَ فيهِم رَسوُلًا مِنْ انْفُسِهِمْ يَتْلُو عَلَيْهِمْ آياتِهِ وَ يُزَكّيهِمْ وَ يُعَلِّمُهُمُ الْكِتابَ وَ الْحِكْمَةَ وَ انْ كانُوا مِن قَبْلُ لَفى ضَلالٍ مُبينٍ .\r\n( آل عمران : 164 )\r\nخداوند بر مؤمنان منت نهاد هنگامى كه در ميان آنان ، پيامبرى از خودشان برانگيخت كه آيات او را بر آنان بخواند و آنها را از آلودگيها پاك كند و به آنان كتاب و حكمت بياموزد ، هر چند پيش از آن در گمراهى آشكارى بودند .\r\nكامل و جامع بودن ، سازگارى با فطرت آدمى ، جاودانه ساختن حيات بشريت و تأمين سعادت ابدى انسان از خصوصيات مهم تربيت الهى است .\r\nنظامهاى تربيتى غير الهى غالباً يك يا چند بعد از شخصيت انسان را در نظر مىگيرند ، در صورتى كه در تربيت الهى همهء جنبه‌هاى شخصيّت آدمى مورد توجه است . در تربيت الهى بعد معنوى يا ايمانى همراه با ابعاد عقلانى ، اجتماعى ، عاطفى و اخلاقى انسان در معرض پرورش قرار مىگيرد .\r\n\r\n","description":"","footnote":" ( 1 ) . مجمع البيان ، ج 10 ، ص 333 .  ( 2 ) . به عنوان نمونه ر . ك : بقره ( 2 ) ، آيه 30 و 247 ؛ نساء ( 4 ) ، آيه 113 ؛ انبياء ( 21 ) ، آيه 72 وعلق ( 96 ) ، آيه 1 - 5 . ","page_name":" 13 ","page_number":13},
  {"content":"\r\n\r\nعلاوه بر آن ، تعاليم دينى چون از مبدأ الهى نشأت مىگيرند تحت تأثير شرايط زمانى يا مكانى يا اجتماعى و به طور كلى زير نفوذ يك يا چند عامل قرار ندارند و هيچ نوع محدوديتى در مورد آنها قابل تصور نيست ؛ اما تعاليم تربيتى مكاتب غير دينى غالباً محدود و در يك يا دو جهت خاص سير مىكنند .\r\nتربيت الهى با طبيعت و نيازها و رشد و تكامل انسان سازگار است . در تربيت الهى هم بعد مادى انسان در حد نياز مورد توجه است و هم بعد معنوى او . تعاليم الهى هم نيازهاى معنوى انسان را تأمين مىكنند و هم به نيازهاى اجتماعى و عقلانى انسان توجه دارند ، هم احساسات و عواطف را تحريك مىكنند و هم ميل به كنجكاوى و حقيقت جويى انسان را ارضا مىنمايند و از اين جهت انسانى را كه فطرتاً كمال جو و ترقى طلب است ، پشتيبانى مىكنند .\r\nمكتبهاى غير الهى حيات آدمىرا به زندگى اين دنيا محدود مىكنند ؛ در حالى كه چنين تصورى با آنچه در وجود انسان تعبيه شده سازگار نيست و حيات محدود ، با جنبه‌هاى كمالجويى و عقلانى انسان ، همچنين با آرمانهاى اخلاقى و معنوى او در رابطه با ديگران و آفريدگار جهان ، توافق ندارد .\r\nدر تربيت الهى زندگى معنا و جهت پيدا مىكند و اتصال به مبدأ اعلا و باور داشت از او بودن و به سوى او حركت كردن ، حيات آدمى را جاودانه مىسازد و انسان به تلاش و كوشش تحريك مىشود و در مسير كمال گام بر مىدارد .\r\nتربيت دينى نه تنها انسان را در اين دنيا به فضائل معنوى و اخلاقى مىآرايد و او را فردى كمالجو ، دانش دوست ، با تقوا ، ايثارگر و عدالتخواه بار مىآورد ؛ بلكه با ارتباط دادن فرد به مبدأ هستى و سوق دادن او به سوى كمال مطلق ، سعادت هميشگى او را تأمين مىكند ؛ در حالى كه مكاتب غير الهى غالباً در صدد تأمين سعادت مادى و زودگذر افراد هستند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n2 . هدايت گر بودن : در قرآن و ديگر متون دينى ، خداوند متعال به عنوان هادى و راهنما معرفى شده است . هدايت تكوينى الهى همهء موجودات را در بر مىگيرد و كل جهان آفرينش از سنّتهاى الهى پيروى مىكند :\r\nقَالَ رَبُّنَا الَّذِي أَعْطَى كُلَّ شَيْءٍ خَلْقَهُ ثُمَّ هَدَى ( طه : 50 )\r\nگفت : پروردگار ما همان كسى است كه به هر موجودى آنچه را لازمهء آفرينش او بوده ، داده است [ و 
  ] سپس هدايت كرده است .\r\nهدايت تشريعى به وسيلهء پيامبران صورت مىگيرد . قرآن مجيد هدايتگر انسان به بهترين وجه است :\r\nإِنَّ هذَا الْقُرْآنَ يَهْدِي لِلَّتي هِيَ أَقْوَمُ ( اسراء : 9 )\r\nاين قرآن به راهى كه استوارترين راههاست ، هدايت مىكند .\r\nپيامبران و امامان عليهم السلام نيز در ابلاغ و تبيين احكام الهى نقش هدايتى ايفا مىكنند :\r\nوَ جَعَلْناهُمْ ائِمَّةً يَهْدُونَ بِامْرِنا وَ اوْحَيْنا الَيْهِم فِعْلَ الْخَيراتِ ( انبياء : 73 )\r\nو آنان را پيشوايانى قرار داديم كه به فرمان ما [ مردم را 
  ] هدايت مىكنند و انجام دادن كارهاى نيك را به آنها وحى كرديم .\r\nخداوند ، علاوه بر پيامبران عليهم السلام از طريق قواى درونى ، يعنى خرد آدمى كه در وجود او تعبيه كرده ، به هدايت انسان پرداخته است و انسان در پرتو برخوردارى از قدرت عقلانى و گرايش طبيعى به حق جويى و خداشناسى به حركت خود در مسير حق و صراط مستقيم ادامه مىدهد .\r\nالبته انسان ضمن برخوردارى از هدايت الهى در انتخاب راه آزاد است و با\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاستفاده از تعاليم الهى و قدرت عقلانى مىتواند به تربيت خويش همّت گمارد و موجبات رشد و كمال و سعادت خود را فراهم سازد .\r\nموضوع هدايت از اين جهت با مسئلهء تعليم و تربيت پيوند مىخورد كه حقيقت تعليم و تربيت از نظر بسيارى از متخصصان تعليم و تربيت همان هدايت است و هدايت و تعليم و تربيت دو مفهوم مترادف هستند و برخى ، هدايت را رسالت اساسى و غايت تعليم و تربيت بر شمرده‌اند .\r\nهدايت جريانى است كه در آن ، فرد هدايت كننده مىكوشد از طريق بحث و گفت و گو و ارائهء راههاى مختلف و توجه دادن فرد به توانمنديهاى خود ، در حلّ مسائل و مشكلات به او كمك كند . گاهى موضوع هدايت شناختن چيزى است . در اين جا هادى مىكوشد ضمن توجه دادن فرد به تجربيات خود ، ابعاد مختلف موضوع را روشن سازد تا طرف ، شخصاً دربارهء شناسايى موضوع اقدام كند . « 1 » \r\n3 . اسوه دهى : از مؤثرترين و كارآمدترين شيوه‌هاى هدايتگرى و تربيتى - كه در قرآن و روايات مورد توجه قرار گرفته - ارائهء الگوهاى شايسته به طور مستقيم يا غير مستقيم است . قرآن ، پيامبر گرامى اسلام را الگوى شايسته و اسوهء حسنهء مؤمنان معرفى مىكند :\r\nلَقَدْ كَانَ لَكُمْ فِي رَسُولِ اللَّهِ أُسْوَةٌ حَسَنَةٌ ( احزاب : 21 )\r\nدر پيامبر خدا براى شما الگويى نيكو است .\r\nدر مرحلهء بالاتر ، خداوند از پيامبر مىخواهد كه در عرصهء خطير ابلاغ رسالت به پيامبران اولواالعزم تأسّى كند و همچون ايشان صبر و استقامت\r\n\r\n","description":"","footnote":" ( 1 ) . برگرفته از كتاب تعليم و تربيت اسلامى ، ص 33 - 43 . ","page_name":" 16 ","page_number":16},
  {"content":"\r\n\r\nپيشه سازد :\r\nفَاصْبِرْ كَمَا صَبَرَ أُوْلُوا الْعَزْمِ مِنَ الرُّسُلِ ( احقاف : 35 )\r\nپس صبر كن آن گونه كه پيامبران اولواالعزم صبر كردند .\r\nو در آيهء ديگر از پيامبر اسلام ، كه خود اسوهء حسنهء مؤمنان است ، مىخواهد در پيمودن راه هدايت به پيامبران پيشين اقتدا كند :\r\nأُولئِكَ الَّذِينَ هَدَى اللّهُ فَبِهُدَاهُمُ اقْتَدِهْ ( انعام : 90 )\r\nآنان كسانى هستند كه خداوند هدايتشان كرده است ؛ پس به هدايت ايشان اقتدا كن .\r\nاز سوى ديگر ، خداوند در قرآن كريم ابراهيم و پيروان راستين او را در عرصهء تولّى ( اظهار محبت و ارادت به خداوند يگانه ) و تبرّى ( ابراز نفرت از مشركان و خدايان دروغين ) الگوهايى شايسته معرفى مىكند :\r\nقَدْ كَانَتْ لَكُمْ أُسْوَةٌ حَسَنَةٌ فِي إِبْرَاهِيمَ وَالَّذِينَ مَعَهُ ( ممتحنه : 4 )\r\nبراى شما سرمشق خوبى در زندگى ابراهيم و كسانى كه با او بودند وجود داشت .\r\nدر قرآن كريم بيش از صد بار از تبعيّت و اتّباع سخن رفته است و اين خود نشان دهندهء اهميّتى است كه آيين مقدس اسلام براى اسوه دهى و اسوه پذيرى در عرصهء هدايت و تربيت انسانها قائل است .\r\nقرآن ، گاهى موضوع اسوه دهى و الگوسازى را در قالب داستان و تمثيل مطرح كرده است . براى نمونه ، در آياتى آسيه همسر فرعون و مريم دختر عمران را مثال مىزند و ايشان را اسوهء تمام مؤمنان جهان ، اعم از زن و مرد معرفى مىكند . « 1 » \r\n\r\n","description":"","footnote":" ( 1 ) . توضيح بيشتر آن در درس دهم خواهد آمد . ","page_name":" 17 ","page_number":17},
  {"content":"\r\n\r\nمعرفى مريم به عنوان الگوى شايستهء همهء مؤمنان در حالى است كه رسول گرامى اسلام - بزرگ‌ترين مفسّر قرآن - مريم را سرور بانوان زمانهء خويش معرفى مىكند ؛ ولى حضرت فاطمه ( س ) را سرور و سرآمد جملهء زنان در طول تاريخ :\r\nانَّها لَسَيِّدَةُ نِساءِ الْعالَمينَ فَقيلَ أَهِىَ سَيِّدَةُ نِساءِ عالَمِها ؟ فَقالَ : ذاكَ لَمَرْيَمُ بِنْتُ عِمْرانَ فَامَّا ابْنَتى فاطِمَةَ فَهِىَ سَيِّدَةُ نِساءِ الْعالَمينَ مِنَ الْأوَّلينَ وَ الْآخِرينَ . « 1 » \r\nفاطمه سرور زنان جهانيان است . گفتند : « آيا او سرور زنان زمانهء خويش است ؟ » فرمود : « مريم چنين است ، اما دخترم فاطمه سرور همهء زنان جهان از آغاز تا انجام آن است . »\r\nبدين سان ، فضيلت و سرورى فاطمه ( ع ) بر آسيه و مريم ثابت مىشود . او پارهء تن رسول خدا ( ص ) و وجودش استمرار وجود « اسوهء حسنه » است ؛ از اين رو ، سيرهءفاطمه ( س ) همچون سيرهء رسول خدا ( ص ) براى همه اعم از زن و مرد حجت است .\r\n اى وجود اقدست روح و روان مصطفى * مصطفى معبود را جانان ، تو جان مصطفى « 2 »  \r\n\r\n","description":"","footnote":" ( 1 ) . بحارالانوار ، ج 43 ، ص 24 .  ( 2 ) . برگرفته از جامى از زلال كوثر ، ص 74 - 81 . ","page_name":" 18 ","page_number":18},
  {"content":"\r\n\r\n\r\nفصل دوم : بانوان اسوه در تاريخ\r\nاز نظر اسلام و قرآن ارزش و كرامت انسانى در گرو ايمان و اعتقاد صحيح و عمل نيك است و در اين جهت فرقى بين زن و مرد نيست . آيات قرآن بر يكسانى زن و مرد در حرمت و كرامت انسانى و دستيابى به « حيات طيبه » و ورود در بهشت رضوان الهى تصريح دارد ، از جمله :\r\nمَنْ عَمِلَ صَالِحاً مِن ذَكَرٍ أَوْ أُنثَى وَهُوَ مُؤْمِنٌ فَلَنُحْيِيَنَّهُ حَيَاةً طَيِّبَةً . ( نحل : 97 )\r\nهر كس ؛ چه مرد و چه زن عمل نيك انجام دهد ، در حالى كه مؤمن است ، او را به حيات طيبه زنده مىگردانيم .\r\nوَمَن يَعْمَلْ مِنَ الصَّالِحَاتِ مِن ذَكَرٍ أَوْ أُنْثَى وَهُوَ مُؤْمِنٌ فَأُولئِكَ يَدْخُلُونَ الْجَنَّةَ .\r\n( نساء : 124 ) هرمرد يازنى كه عمل صالح انجام‌دهد و ايمان داشته باشد ، به بهشت داخل مىشود .\r\nبنابراين ، همان گونه كه مردان مىتوانند در پرتو ايمان و عمل صالح به مدارج عالى انسانيت ، صعود و قلّهء شرف و كمال را فتح كنند و وجودشان در ابعاد مختلف ، الگوى حق جويان و ره پويان باشد ، زنان نيز در پرتو تلاش و مجاهدت مىتوانند از اين جايگاه برخوردار باشند .\r\nتاريخ نيز زنانى را نشان مىدهد كه در عرصهء ايمان و عمل صالح و پيمودن\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمدارج رشد و كمال ، گوى سبقت از ديگر زنان و بلكه مردان ربوده‌اند و نامشان در زمرهء اسوه‌ها و نقش آفرينان تاريخ به ثبت رسيده است كه به معرفى اجمالى چند نمونه از آنان مىپردازيم كه در ميان امتهاى پيشين مىزيستند و قرآن بدانان اشاره كرده و يا در شكل‌گيرى ، گسترش يا تداوم آيين مقدس اسلام در محضر بنيانگذار آن ، حضرت ختمى مرتبت ( ص ) و يا جانشينان وى نقش داشتند و هر يك از جهتى الگو بودند .\r\n\r\n1 . آسيه بنت مزاحم\r\nآسيه دختر مزاحم و همسر فرعون ستمگر و متكبر مصر بود . او به رغم آنكه در دربار فرعون مىزيست و از همهء نعمتهاى مادى و دنيايى برخوردار بود ، به خداى يگانه ايمان داشت « 1 »  و وقتى حضرت موسى ( ع ) به پيامبرى رسيد و او معجزهء پيامبر الهى را در مقابل ساحران مشاهده كرد ، به وى نيز ايمان آورد ؛ اما اعتقاد خود را پنهان مىداشت .\r\nسرانجام بر اثر پيشامدى « 2 »  فرعون به ايمان وى پى برد و از او خواست تا از پرستش خداى يگانه دست بردارد و او را به خدايى بپذيرد و آسيه را در صورت خوددارى از خواستهء وى تهديد به شكنجه و قتل كرد ، با اين حال آسيه نپذيرفت .\r\n\r\n","description":"","footnote":" ( 1 ) . بر پايهء روايتى آسيه هيچ گاه به خداوند كفر نورزيد ( سفينة البحار ، ج 1 ، ص 93 ) . طبق‌روايتى ديگر از پيامبر ( ص ) در دوران پيش از اسلام سه تن هرگز كفر نورزيدند : مؤمن آل فرعون ، على بن ابى طالب و آسيه ، همسر فرعون . ( خصال صدوق ، ص 92 )  ( 2 ) . خلاصهء اين پيشامد بدين گونه بود كه فرعون دستور داد همسر مؤمن آل فرعون را كه‌آرايشگر دختر وى بود با فرزندانش در تنور آتشى بسوازنند . فرعون وقتى گزارش اين جنايت را براى همسرش آسيه نقل كرد ، وى خيلى ناراحت شد و گفت : « واى بر تو ! چگونه بر خداى بزرگ جرأت كردى چنين جنايتى مرتكب شوى ؟ ! » فرعون با اين سخن متوجه ايمان او شد . ( قصص الانبياء ، نعمت اللَّه جزايرى ، ص 260 - 261 ) ","page_name":" 20 ","page_number":20},
  {"content":"\r\n\r\nفرعون دستور داد او را شكنجه كنند و در زير آفتاب به چهار ميخ بكشند و سنگ بزرگى روى وى نهند « 1 »  و بدين گونه در راه عقيده و ايمان به خداى يكتا ، روح از تنش پرواز كرد و در بيت رضوان الهى سكنى گزيد و دعايش لحظاتى پيش از شهادت - كه از خداوند خواسته بود در بهشت ، خانه‌اى نزد خود برايش بنا كند - مستجاب شد . « 2 » \r\nبر پايهء روايتى ديگر ، فرعونيان ، آسيه را با نگهداشتن زير آفتاب شكنجه مىكردند و چون او را رها كرده ، باز مىگشتند ، فرشتگان بر او سايه مىافكندند و او جايگاه خود را در بهشت مىديد . « 3 » \r\nدر قرآن كريم دوبار از اين بانو بدون ذكر نام ياد شده است : يك بار در جريان بر گرفته شدن موسى از نيل « 4 »  و بار ديگر هنگامى كه وى از خداوند مىخواهد او را از فرعون‌و قوم ستمكارش نجات بخشد و بهشت را روزى وى سازد . « 5 » \r\nقرآن كريم در برابر زنانى مانند همسران لوط و نوح كه با وجود معاشرت و مصاحبت با پيامبران خدا ، راه انحراف و كفر در پيش گرفتند ، از آسيه به عنوان نمونهء زنان پرهيزگار و موحّد ياد مىكند كه به رغم زندگى در محيطى كفر آلود ، ايمان خود را به پروردگار حفظ كرد و در كنار مريم ( س ) ، خديجه ( س ) و حضرت زهرا ( س ) در شمار برترين زنان بهشتى قرار گرفت . « 6 » \r\nراهى را كه همسر فرعون به سوى بندگى خدا برگزيد ، راهى است كه مىتواند براى همهء پويندگان اين راه الگو باشد ؛ بدين جهت خداى سبحان او\r\n\r\n","description":"","footnote":" ( 1 ) . مجمع البيان ، ج 10 ، ص 319 و سفينة البحار ، ج 1 ، ص 93 .  ( 2 ) . اشاره به آيه 11 ، سوره تحريم : « رَبِّ ابْنِ لى عِنْدَكَ بَيْتاً فِي الْجَّنَةِ » .  ( 3 ) . سفينة البحار ، ج 1 ، ص 93 .  ( 4 ) . قصص ( 28 ) ، آيه 9 .  ( 5 ) . تحريم ( 66 ) ، آيه 11 .  ( 6 ) . الدّرّ المنثور ، ج 2 ، ص 194 . ","page_name":" 21 ","page_number":21},
  {"content":"\r\n\r\nرا اسوه و مَثَلى براى مؤمنان معرفى كرده است :\r\nوَضَرَبَ اللَّهُ مَثَلًا لِلَّذِينَ آمَنُوا امْرَأَةَ فِرْعَوْنَ إِذْ قَالَتْ رَبِّ ابْنِ لِي عِندَكَ بَيْتاً فِي الْجَنَّةِ وَنَجِّنِي مِن فِرْعَوْنَ وَعَمَلِهِ وَنَجِّنِي مِنَ الْقَوْمِ الظَّالِمِينَ ( تحريم : 11 )\r\nو خداوند براى مؤمنان ، به همسر فرعون مثل زده است ، در آن هنگام كه گفت :\r\nپروردگارا خانه‌اى براى من نزد خودت در بهشت بساز و مرا از فرعون و كار او نجات ده و مرا از دست مردم ستمگر رهايى بخش .\r\n\r\n2 . مريم بنت عمران\r\nمريم دختر عمران از نسل سليمان است . اين بانوى بزرگ نيز كه مادر حضرت عيسى ( ع ) مىباشد از زنان برگزيدهء جهان و تنها زنى است كه قرآن نام او را ذكر كرده است ؛ ضمن آنكه يك سوره از قرآن به نام او است و شرح حال و جريان باردار شدنش در دو سورهء - آل عمران و مريم - توضيح داده شده است .\r\nمريم پاك به درجه‌اى از عرفان و عبوديت حق رسيد كه پروردگارش او را برگزيد و اين موضوع را به وى اعلام كرد :\r\nيَا مَرْيَمُ إِنَّ اللّهَ اصْطَفَاكِ وَطَهَّرَكِ وَاصْطَفَاكِ عَلَى نِسَاءِ الْعَالَمِينَ . ( آل عمران : 42 )\r\nاى مريم ! همانا خداوند تو را برگزيده و پاك ساخته و بر تمامى زنان جهان برترى داده است .\r\nبر اساس اين آيه ، حضرت مريم همچون انبياى الهى ، بندهء خاص و برگزيدهء خدا و معصوم از هر گونه پليدى و ناپاكى و نيز برترين زنان جهان دانسته شده است ؛ چنان كه پيامبر ( ص ) نيز فرمود : « خداوند از بانوان جهان چهار زن از جمله حضرت مريم را برگزيد . » « 1 » \r\n\r\n","description":"","footnote":" ( 1 ) . الدّرّ المنثور ، ج 2 ، ص 193 - 194 . ","page_name":" 22 ","page_number":22},
  {"content":"\r\n\r\nحضرت مريم در پرتو برخوردارى از اين فضائل در ابعاد گوناگون زندگى مىتواند الگوى خوبى براى همهء حق طلبان و خداجويان به ويژه بانوان باشد . بدين جهت قرآن پس از آسيه حضرت مريم را به عنوان دومين زن الگو معرفى مىكند :\r\nوَضَرَبَ اللَّهُ مَثَلًا لِلَّذِينَ آمَنُوا امْرَأَةَ فِرْعَوْنَ . . . وَمَرْيَمَ ابْنَتَ عِمْرَانَ . ( تحريم : 11 - 12 )\r\nخداوند براى مؤمنان به زن فرعون و . . . مريم دخترعمران مثل زده است .\r\nاو در فضايى سرشار از معنويت و صدق و صفا پرورش يافت و براى قرب به خدا در بيت‌المقدس سكنى گزيد و محراب عبادت و كنج عزلت و انزوا را بر حضور در مجامع عمومى ترجيح داد . « 1 »  خداوند نيز نعمتهاى بهشتى را بر او ارزانى داشت . « 2 »  و فرشتگان با وى سخن مىگفتند . « 3 » \r\nبر پايهء روايتى از امام صادق ( ع ) در روز قيامت زنى را كه به سبب زيبايى و جمالش به فساد كشيده شده مىآورند . او مىگويد : « خدايا ! مرا زيبا آفريدى ، از اين رو به انحراف كشيده شدم . » در پاسخ او حضرت مريم را مىآورند و از آن زن مىپرسند : « تو زيباتر بودى يا اين مريم ؟ ما به او جمال و زيبايى داديم ولى وى به گناه آلوده نشد . » « 4 » \r\n\r\n3 . خديجه بنت خويلد\r\nخديجه ، دختر خُويْلد ، از نوادگان قصّى بن كلاب ، جدّ چهارم پيامبر ( ص ) و از زنان ثروتمند و سرشناس قريش بود . او علاوه بر ثروت و موقعيت\r\n\r\n","description":"","footnote":" ( 1 ) . مريم ( 19 ) ، آيه 22 .  ( 2 ) . آل عمران ( 3 ) ، آيه 37 .  ( 3 ) . همان ، آيات 42 - 45 .  ( 4 ) . قصص الانبياء ، ص 402 . ","page_name":" 23 ","page_number":23},
  {"content":"\r\n\r\nاقتصادى و اجتماعى از جمال و كمال بى نظيرى برخوردار بود . پاكدامنى ، شرافت خانوادگى ، كمالات نفسانى و فضائل اخلاقى وى در آن محيط آلوده ، زبانزد خاص و عام بود ؛ چندان كه از او با لقب « طاهره » و « سيّدهء قريش » ياد مىشد . « 1 »  بدين روى خديجه خواستگاران فراوانى از اشراف و بزرگان قريش داشت و او به همه پاسخ منفى مىداد . گويى منتظر كسى بود كه در پاكدامنى و شرافت خانوادگى از تبار او باشد .\r\nسفر تجارى امين قريش به سوى شام با سرمايهء خديجه و گزارش مَيسَرَه خدمتكار خديجه از اين سفر به حضور خديجه و فضائل و كراماتى كه در طول سفر از محمد ( ص ) ديده بود ، شوق اين بانوى پاكدامن را به برادرزادهء ابوطالب فزونى بخشيد و زمينهء خواستگارى او از محمد ( ص ) را فراهم ساخت . « 2 »  بدين سان ، خديجهء طاهره كه حدود چهل سال داشت با نجيب‌ترين چهره قريش در سن بيست و پنج سالگى ازدواج كرد و حدود بيست و پنج سال از زندگى خود را با صفا و صميميت با او گذراند .\r\nخديجه كه سيّدهء قريش بود ، از اين پس خود را كنيز محمد ( ص ) خواند و در شمار بزرگ‌ترين حاميان رسول خدا ( ص ) و اولين گروندگان زن به وى در آمد و با فرزندانى چون سروريگانهء زنان جهان ، فاطمه ( س ) شبستان زندگى محمد ( ص ) را نورباران كرد .\r\nزندگى سراسر بندگى ، جهاد و اطاعت پذيرى از همسر اين بانوى بزرگ اسلام ، الگويى است براى همگان كه در پى گزينش همسرى ايده آل و زندگى خداپسندانه‌اند .\r\n\r\n","description":"","footnote":" ( 1 ) . السيرة الحلبيه ، ج 1 ، ص 137 .  ( 2 ) . ر . ك : همان ، ص 132 - 135 . ","page_name":" 24 ","page_number":24},
  {"content":"\r\n\r\nخديجه خواستگاران فراوانى داشت كه از شهرت و مال دنيا در حدّ بالايى برخوردار و حاضر بودند براى ازدواج با او مهرى سنگين بپردازند ، ولى او به افقى فراتر از مسائل مادى و جاه و مقام دنيوى مىنگريست . خديجه با مردى ازدواج كرد كه از امكانات مادى و مقام و منصب دنيوى بهره نداشت ؛ اما وجودش مظهر فضيلت ، صداقت ، امانت و كرامت بود و با اين انتخاب به همهء معيارهاى غلط جاهلى جامعهء آن روز ، پشت كرد و بدين روى ، مورد بى مهرى دنيادوستان و جاه‌طلبان و اشراف قرار گرفت تا جايى كه هنگام زايمان فرزندش فاطمه ( س ) از مساعدت وى خوددارى ورزيدند و او را تنها گذاشتند . « 1 » \r\nاموال خديجه كه پس از ازدواج ، همهء آنها را در اختيار پيامبر ( ص ) قرار داده بود در شرايط بحرانى به ويژه دورهء سه سالهء محاصرهء اقتصادى قريش نسبت به مسلمانان ، در خدمت اسلام قرار گرفت و گره از كار مسلمانان گشود .\r\nوجود خديجه و خدمات ارزندهء او براى اسلام ، به حدى براى پيامبر ( ص ) ارزشمند بود كه وقتى وى از دنيا رفت ، رسول خدا ( ص ) سال وفات او را - كه مصادف با سال درگذشت ابوطالب نيز بود - « عام الحزن » « 2 »  ناميد و هيچ گاه او را فراموش نكرد و همواره از او به نيكى ياد و برايش دعا مىكرد و در جواب اعتراض برخى همسرانش - كه چرا اين همه از خديجه ياد مىكنى ؟ - مىفرمود : « او هنگامى مرا تصديق كرد كه شما تكذيب مىكرديد و زمانى به من ايمان آورد كه شما كفر مىورزيديد و براى من فرزند آورد ؛ در حالى كه شما عقيم مانديد . » « 3 » \r\n\r\n","description":"","footnote":" ( 1 ) . ر . ك . بحار الانوار ، ج 16 ، ص 80 .  ( 2 ) . همان ، ج 19 ، ص 25 .  ( 3 ) . همان ، ج 16 ، ص 8 . ","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nفصل سوم : ابعاد شخصيت حضرت زهرا ( س )\r\nشناخت شخصيّت حضرت فاطمه ( س ) همچون شناخت شخصيّت ديگر معصومان ( ع ) از حوزهء درك و فهم قاصر و محدود انسانهاى عادى فراتر است . او در پرتو تعاليم عالى اسلام و مكتب تربيتى محمدى ( ص ) و كانون گرم و مقدس خانوادگى علوى ( ع ) جان خويش به زيور دانش و معرفت ، كمالات نفسانى و معنوى و فضائل اخلاقى آراست و در عرصه‌هاى مختلف گوى سبقت از ديگران ربود و رتبت سرورى زنان عالم و همتايى مقام ولايت علوى را از آن خود ساخت .\r\nاينك مىكوشيم به برخى ابعاد شخصيتى آن حضرت كه در طول زندگى كوتاه ، ولى پر بركتش در ارتباط با خدا يا برخورد با افراد يا جريانات مختلف بروز يافته و زينت بخش صفحات تاريخ گشته ، اشاره كنيم .\r\n\r\n1 . مقام علمى\r\nمعصومان از جمله حضرت فاطمه ( س ) دانش خود را از سرچشمهء وحى فرا مىگرفتند . او از محضر پدر به عنوان بهترين معلّم بهره‌ها برد و درسهاى عملى فراوانى از مكتب همسرش آموخت .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nعلوم و اسرارى كه رسول خدا ( ص ) براى او باز مىگفت ، على ( ع ) مىنوشت و فاطمه آنها را در مُصْحَف خود گرد مىآورد . به گفتهء اميرمؤمنان ( ع ) علم گذشتگان و آيندگان در صحيفهء فاطميّه آمده است . اين مصحف هم اكنون نزد امام زمان ( ع ) است . « 1 » \r\nامام خمينى ( ره ) دربارهء مصحف حضرت زهرا ( س ) مىنويسد :\r\nما مفتخريم كه . . . . صحيفهء فاطميّه كه كتاب الهام شده از جانب خداوند تعالى به زهراى مرضيّه ( س ) است ، از ما است . « 2 » \r\nبه نقل عمار ، روزى امير مؤمنان ( ع ) به خانه آمد . فاطمه ( س ) گفت : « يا على ! بيا نزديك تا از حوادث گذشته و آينده برايت سخن بگويم . » على ( ع ) كه از سخن فاطمه ( س ) تعجب كرده بود ، خدمت پيامبر ( ص ) رسيد . رسول خدا ( ص ) آغاز به سخن كرد و فرمود : « گويا فاطمه ( س ) به شما چنين و چنان گفته است و بدين جهت نزد من آمده‌اى . نور فاطمه ( س ) نيز از سنخ نور ما است . على ( ع ) با شنيدن اين سخن به سجده افتاد و خدا را سپاس گفت . »\r\nعلى ( ع ) نزد فاطمه ( س ) بازگشت . فاطمه ( س ) گفت و گوى على ( ع ) با پيامبر ( ص ) را نقل كرد و فرمود : « خدا نور مرا آفريد و خدا را تسبيح مىگفت ، سپس آن را در درختى بهشتى به وديعت نهاد . پدرم چون وارد بهشت شد مأمور شد از ميوهء آن درخت بخورد و بدين وسيله نور من به صلب او منتقل گشت و از صلب او به رحم مادرم وارد شد . يا على ! من از آن نورم و حوادث گذشته و آينده را به آن نور مىيابم . يا على ! مؤمن با نور خدا مىبيند . » « 3 » \r\n\r\n","description":"","footnote":" ( 1 ) . كافى ، ج 1 ، ص 240 .  ( 2 ) . وصيت نامه سياسى - الهى .  ( 3 ) . بحارالانوار ، ج 43 ، ص 8 و عيون المعجزات ، ص 54 . ","page_name":" 28 ","page_number":28},
  {"content":"\r\n\r\n\r\n2 . مقام معنوى\r\nمقام معنوى فاطمه ( س ) در قالب الفاظ و مفاهيم نمىگنجد و افراد عادى را توان آن نيست كه در شأن و عظمت او سخن گويند . رتبت و مقام معنوى او را تنها خدا مىشناسد و رسول خدا ( ص ) و همسرش اميرمؤمنان ( ع ) .\r\nدر يك جمله مىتوان گفت ، فاطمه ( س ) مظهر انسان كاملى است كه در قرآن و روايات چهره‌اش به تصوير كشيده شده است . وجودش مَثَل اعلاى نفس بشرى و مظهر صفات و اسماى الهى است . بر پايهء روايتى پيامبر ( ص ) فرمود :\r\n« در مراحل رشد و كمال انسانى مردان بسيارى به مرحلهء كمال مقدّر خود دست يافته‌اند ؛ ولى از زنان جز چهار تن به آن مقام نرسيده‌اند : آسيه ، مريم ، خديجه و فاطمه . » « 1 » \r\nاينك جلوه‌هايى از جمال معنوى و ملكوتى دخت گرامى پيامبر اسلام در كلام امام خمينى ( ره ) :\r\n. . . او حركت معنوى خود را با قدرت الهى ، با دست غيبى و با تربيت رسول اللَّه ( ص ) شروع وتمامى مراحل معنوى را طى كرده است تا به مرتبه‌اى رسيده كه دست همه از او كوتاه گشته است . « 2 » \r\nزنى كه افتخار خاندان وحى و چون خورشيدى بر تارك اسلام عزيز مىدرخشد ؛ زنى كه فضائل او همطراز فضائل بى نهايت پيغمبر اكرم و خاندان\r\n\r\n","description":"","footnote":" ( 1 ) . كَمَلَ مِنَ الرِّجالِ كَثيرٌ وَ لَمْ يَكْمُلْ مِنَ النِّساءِ الَّا ارْبَعٌ : آسِيَةُ بِنْتُ مُزاحِمَ ، مَرْيَمُ بِنْتُ عِمْرانَ ، خَديجَةُ بِنْتُ خُوَيْلِدَ وَ فاطِمَةُ بِنْتُ مُحَمَّدٍ . ( تفسير بيضاوى ، ج 4 ، ص 296 ) .  ( 2 ) . از پيام امام به مناسبت روز زن در تاريخ 26 / 2 / 1358 ، صحيفه نور ، ج 6 ، ص 185 . ","page_name":" 29 ","page_number":29},
  {"content":"\r\n\r\nعصمت و طهارت بود . « 1 » \r\nزنى كه تمام خاصه‌هاى انبياء در اوست ؛ زنى كه اگر مرد بود ، نبى بود ، زنى كه اگر مرد بود به جاى رسول اللَّه بود .\r\nتمام ابعادى كه براى زن و براى يك انسان متصور است ، در فاطمه زهرا ( س ) جلوه كرده است . يك زن معمولى نبوده است ؛ يك زن روحانى ، يك زن ملكوتى ، يك انسان به تمام معنا انسان ؛ تمام نسخهء انسانيت ، تمام حقيقت زن ، تمام حقيقت انسان . « 2 » \r\nدلالت مىكند بر آنچه از حقيقت ليلة القدر احتمال داديم حديث شريف طولانى كه در تفسير برهان از كافى شريف نقل فرموده و در آن حديث است كه نصرانى گفت به حضرت موسى بن جعفر ( ع ) كه تفسير باطن « حم وَالْكِتَابِ الْمُبِينِ إِنَّا أَنزَلْنَاهُ فِي لَيْلَةٍ مُبَارَكَةٍ إِنَّا كُنَّا مُنذِرِينَ فِيهَا يُفْرَقُ كُلُّ أَمْرٍ حَكِيمٍ . ( دخان :\r\n1 - 4 ) » چيست ؟ فرمود : اما « حم » محمد ( ص ) و اما « كتاب مبين » اميرالمؤمنين على ( ع ) است و اما « الليلة » فاطمه ( س ) است . « 3 » \r\n\r\nدو فضيلت ممتاز\r\nدر ميان فضائل بى شمار و كمالات معنوى حضرت زهرا ( س ) دو فضيلت از جايگاه ويژه‌اى برخوردار است :\r\n\r\nالف . مُحَدَّثَه بودن\r\n\r\n","description":"","footnote":" ( 1 ) . از پيام امام به مناسبت روز زن در تاريخ 15 / 2 / 1359 ، صحيفه نور ، ج 12 ، ص 72 .  ( 2 ) . از پيام امام به مناسبت روز زن در تارخ 26 / 2 / 1358 ، صحيفه نور ، ج 6 ، ص 185 .  ( 3 ) . آداب الصّلات ، ص 329 . ","page_name":" 30 ","page_number":30},
  {"content":"\r\n\r\nاز جملهء القاب حضرت فاطمه ( س ) « محدّثه » است ؛ يعنى كسى كه فرشته بر او نازل شده و با وى سخن مىگفته است . بر اساس مفاد پاره‌اى روايات ، پس از رحلت رسول خدا ( ص ) جبرئيل همواره بر فاطمه ( س ) وارد مىشد و ضمن تسلّى دادن ايشان ، رخدادهاى آينده را برايش باز مىگفت و حضرت امير ( ع ) آنها را مىنوشت و بدين سان « مصحف فاطمه » كه يكى از تجلّيات علم بى نهايت الهى بر روح عظيم فاطمه ( س ) است ، شكل گرفت .\r\nامام خمينى ( ره ) پس از نقل اين موضوع به استناد روايتى معتبر از امام صادق ( ع ) در كافى « 1 »  مىافزايد :\r\nظاهر روايت اين است كه در اين 75 روز ، مراوده‌اى بوده است ؛ يعنى رفت و آمد جبرئيل زياد بوده است . گمان ندارم كه غير از طبقهء اول از انبياى عظام دربارهء كسى اين طور وارد شده باشد كه در ظرف 75 روز جبرئيل امين چنين رفت و آمدى داشته باشد . . .\r\nمن اين شرافت و فضيلت را از همهء فضائل عظيمى كه براى حضرت زهرا ( س ) ذكر كرده‌اند بالاتر مىدانم ؛ فضيلتى كه براى غير انبيا ، آن هم نه همهء انبيا بلكه براى طبقه بالاى انبيا و بعضى از اوليايى كه در رتبهء آنها مىباشند ، براى كس ديگرى حاصل نشده است و با اين كيفيت كه جبرئيل در طول هفتاد و چند روز مراوده داشته باشد ، براى هيچ كس تا كنون واقع نشده است . اين فضيلت ، از مختصّات حضرت صدّيقه ( س ) است . « 2 » \r\n\r\nب . مظهر رضايت و خشم الهى\r\nرسول خدا ( ص ) دربارهء شخصيّت فاطمه ( س ) و حقّانيت ايشان بيانات\r\n\r\n","description":"","footnote":" ( 1 ) . ر . ك : كافى ، ج 1 ، ص 240 ؛ ح 2 و ص 458 ، ح 1 .  ( 2 ) . صحيفه نور ، ج 19 ، ص 278 . ","page_name":" 31 ","page_number":31},
  {"content":"\r\n\r\nفراوانى دارد ؛ اما سخن گهربار زير همچون خورشيدى تابناك و روشنگر در ميان ديگر سخنان آن گرامى در وصف فاطمه ( س ) مىدرخشد :\r\nانَّ اللَّهَ لَيَغْضَبُ بِغَضَبِ فاطِمَةَ وَ يَرضى لِرِضاها . « 1 » \r\nخداوند با خشم فاطمه ، خشمگين مىشود و با رضايتش راضى مىگردد .\r\nاين حديث نورانى بيانگر اوج مقام و منزلت معنوى فاطمه ( س ) نزد خدا و چيزى فراتر از مقام « راضيه » و « مرضيّه » بودن آن حضرت است . عظمت مقام فاطمه ( س ) در اين است كه خشم او عين خشم خدا و رضايتش عين رضايت خداوند است . به عبارتى ديگر ، خدا با رضايت فاطمه ( س ) راضى و با نارضايتىاش ناراضى است .\r\nآرى ، وجود فاطمه ( س ) معيار و عيار سنج حقيقت انسانيت است ؛ قهرش معيار قهر خدا و خوشنودىاش ملاك خوشنودى ذات كبريايى است .\r\n منم كه عصمة اللَّه و به ساق عرش زيورم * حبيبهء خدا منم ، حُباب نور داورم\r\nرضاى من ، رضاى او ، ولاى من ولاى او * كه من « وليّة اللَّه » و زهر بدى مطّهرم « 2 »  \r\n\r\n3 . منزلت و شرف خانوادگى\r\nحضرت زهرا ( س ) در خانهء وحى به دنيا آمد و در فضايى آكنده از عطر مائده‌هاى آسمانى همچون نزول فرشتگان و آيه‌هاى نورانى قرآن رشد يافت . پدر او ، خاتم انبيا و افضل آنان و عقل كل و سنبل آفرينش و معلم و مربى\r\n\r\n","description":"","footnote":" ( 1 ) . الامالى ، مفيد ، ص 94 و مناقب ، ابن شهر آشوب ، ج 2 ، ص 90 . در روايتى ديگر رسول خدا خطاب به خود فاطمه ( س ) مىفرمايد : « يا فاطِمَةُ ! انَّ اللَّهَ لَيَغْضَبُ لِغضَبِكِ وَ يَرضى لِرِضاكِ » ( ر . ك : مسند فاطمة الزهراء ، عطاردى ، ص 355 و دلائل الامامه ، ص 52 ) .  ( 2 ) . حبيب اللَّه چايچيان ( حسان ) . ","page_name":" 32 ","page_number":32},
  {"content":"\r\n\r\nبشريت است و مادرش خديجه ، زن سرشناس عرب و برخوردار از جمال و كمال معنوى ؛ تا جايى كه در وصفش گفته مىشد :\r\nكانَتْ خَديجَةُ اوْسَطُ نِساءِ الْقُرَيْشِ نَسَباً وَ اعْظَمُهُمْ شَرَفاً و اكْثَرُهُمْ مالًا وَ كانَتْ تُدْعى فِيالْجاهِليَّةِ بِالطَّاهِرَةِ . « 1 » \r\nخديجه از لحاظ نسب در جامعهء قريش ، معتدل‌ترين و در شرافت ، بزرگ‌ترين و گرامىترين و از نظر مال و ثروت ، ثروتمندترين آنان بود و در دوران جاهليت او را « طاهره » مىخواندند .\r\nبنابراين ، در منزلت و شرف خانوادگى كسى به پايهء فاطمه ( س ) نمىرسد .\r\nافزون بر اينكه او نخستين ثمرهء وحى و تنها كودك خانواده و مادر آيندهء امامان ( ع ) است و طبعاً اهتمام والدين به ويژه رسول گرامى اسلام در تربيت وى و سرمايه گذارى دربارهء او بسيار بود .\r\nرسول اكرم ( ص ) ، كه مصداق « انَّكَ لَعَلى خُلُقٍ عَظيمٍ ( قلم : 4 ) » است ، در تمام دوران حيات زهرا ( س ) از توجه عميق و ابراز مهر و محبت ويژه به وى دريغ نورزيد و او را براى آينده‌اى دشوار و حساس نيكو تربيت كرد ، چندان كه وجودش « بَضْعَةُ الرَّسُول » ( پاره تن پيامبر ( ص ) ) گشت و پدر ، خود را از او دانست و فرمود :\r\nانَّ فاطِمَةَ بَضْعَةٌ مِنّى وَ انَا مِنْها . « 2 » \r\nفاطمه پاره تن من است و من از او هستم .\r\n\r\n","description":"","footnote":" ( 1 ) . السيرة الحلبية ، ج 1 ، ص 137 .  ( 2 ) . علل الشرايع ، ص 186 . ","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nفصل چهارم : ايمان و خداشناسى\r\nخداشناسى و ايمان به مبدأ هستى ، نخستين گام حركت انسان به سوى كمال و سازندگى است ، چرا كه همهء فضائل و كمالات بشرى به عرفان مبدأ و شناخت حق تعالى منتهى مىگردد و در حقيقت شناخت خدا ، هستهء نخستين و زير بناى همهء فعاليتها و كمالات بشرى است . مادام كه عنصر خداشناسى و ايمان به مبدأ در برنامهء زندگى بشر وجود نداشته باشد ، هر گونه انديشه و حركت عملى او بى ثمر خواهد بود .\r\nايمان به خدا تنها تكيه گاهى است كه هيچ طوفانى توان لرزاندن و متزلزل كردن آويختگان به استوانهء محكم آن را ندارد و آنان كه در سطح جامعه ، باد گرايشى و به تعبير امير مؤمنان ( ع ) « هَمَجٌ رَعاع » هستند ، علت اساسىاش آن است كه به استوانهء محكم ايمان چنگ نزده‌اند . « 1 » \r\nحقيقت ايمان ، عشق است و نفرت ، محبت است و خشم ، تولّى هست و تبرّى ؛ عشق و محبّت و تولّى در راه خدا و نسبت به خدا و اولياى او ، و نفرت و خشم و تبرّى به خاطر او و نسبت به طاغوت و همهء حق ستيزان . بدين رو ، وقتى فضيل بن يسار از امام صادق ( ع ) از حبّ و بغض مىپرسد كه آيا از ايمان است ؟\r\nحضرت مىفرمايد :\r\n\r\n","description":"","footnote":" ( 1 ) . لَمْ يَلْجَئُوا الى رُكْنٍ وَثيقٍ ( نهج البلاغه ، كلمات قصار ، 147 ) . ","page_name":" 35 ","page_number":35},
  {"content":"\r\n\r\nهَلِ الْايمانُ الَّا الْحُبُّ وَ الْبُغْضُ « 1 » \r\nمگر ايمان جز حبّ و بغض است ؟\r\nايمان ، خواستگاه حبّ و بغض و راهنما و جهت دهندهء آن است ؛ از اين روى مؤمنان از بالاترين حدّ محبّتها و كششها براى خدا برخوردار هستند :\r\nوَ الَّذينَ آمَنُوا اشَدُّ حُبّاً للَّهِ . ( بقره : 165 )\r\nمؤمنان ، عشقشان به خدا [ از مشركان نسبت به معبودهاشان 
  ] شديدتر است .\r\nحضرت زهرا ( س ) در اوج قلهء ايمان و خداشناسى قرار داشت و با همهء ذرات وجودش به او عشق مىورزيد . بهترين گواه بر وجود سراسر ايمان فاطمه ( س ) يكى تأمل در زندگى و رفتار و گفتار و حالات خود او است و ديگرى شهادت پدرش رسول اللَّه ( ص ) و همسرش اميرمؤمنان ( ع ) .\r\n\r\n1 . جلوه‌هاى خداشناسى در زندگى حضرت فاطمه ( س )\r\n\r\nالف . دوران كودكى\r\nحضرت فاطمه ( س ) پنج ساله بود كه مادرش خديجه ( س ) وفات كرد .\r\nروزى در حالى كه بى تابى مىكرد ، از رسول خدا ( ص ) پرسيد : « پدرجان ، مادرم كجا است ؟ » رسول خدا ( ص ) در اين انديشه بود كه چه پاسخى به دخترش بدهد ، كه جبرئيل نازل شد و گفت : « يا رسول اللَّه ! پروردگارت به فاطمه سلام مىرساند و مىفرمايد به او اطلاع بده كه مادرش خديجه در خانه‌هاى بهشتى با آسيه و مريم زندگى مىكند . »\r\nدر پاسخ سلام و بشارت خداوند ، حضرت زهرا ( س ) فرمود :\r\n\r\n","description":"","footnote":" ( 1 ) . كافى ، ج 2 ، ص 125 . ","page_name":" 36 ","page_number":36},
  {"content":"\r\n\r\nانَّ اللَّهَ هُوَ السَّلامُ وَ مِنْهُ السَّلامُ وَ الَيْهِ السَّلامُ\r\nخدا حقيقت سلام است و از اوست سلام و سلام به سوى اوست « 1 » \r\n\r\nب . ترس از قيامت\r\nمقام معنوى و عصمت حضرت زهرا ( س ) هرگز مايهء غرور وى نشد و او را از ياد مرگ و بيم جهنّم باز نداشت . ياد قبر و قيامت حتى در شب زفاف زهرا ( س ) او را به خود مشغول ساخته بود . « 2 » \r\nچون آيهء شريفهء : « وَ انَّ جَهَنَّمَ لَمَوْعِدُهُمْ اجْمَعينَ لَها سَبْعَةُ ابْوابٍ لِكُلِّ بابٍ مِنْهُمْ جُزءٌ مَقْسُومٌ » « 3 »  بر پيامبر ( ص ) نازل شد ، رسول خدا ( ص ) به شدّت گريست .\r\nاصحاب نيز با گريهء او گريستند و كسى را ياراى سخن گفتن با پيامبر ( ص ) نبود .\r\nتنها چيزى كه قلب آن حضرت را خوشحال مىكرد ديدار فاطمه ( س ) بود . از اين رو ، اصحاب چاره را در اين ديدند كه فاطمه ( س ) را به حضور رسول خدا ( ص ) بياورند . فاطمه ( س ) گفت : « پدر جان ، فدايت گردم ، چرا گريه مىكنى ؟ »\r\nپيامبر ( ص ) آيه را براى دخترش خواند . او به محض شنيدن آيه با صورت نقش بر زمين شد و اين جمله را تكرار مىكرد :\r\nالْوَيْلُ ، ثُمَّ الْوَيْلُ لِمَنْ دَخَلَ النَّارَ\r\nواى ، واى بر كسى كه در آتش جهنم وارد شود ! « 4 » \r\nياد قيامت ؛ روزى كه همهء دلها را به وحشت مىاندازد و مادر شير ده ، كودك شير خوارش را فراموش مىكند و هر باردارى ، جنين خود را بر زمين\r\n\r\n","description":"","footnote":" ( 1 ) . بحارالانوار ، ج 16 ، ص 1 و ج 43 ، ص 27 - 28 .  ( 2 ) . ر . ك : درس پنجم .  ( 3 ) . حجر ( 15 ) ، آيه 43 و 44 « و دوزخ ميعادگاه همهء آنها است ! هفت در دارد و براى هر درى ، گروه معينى از آنها تقسيم شده‌اند . »  ( 4 ) . بحارالانوار ، ج 8 ، ص 303 . ","page_name":" 37 ","page_number":37},
  {"content":"\r\n\r\nمىنهد « 1 »  و برادر از برادر ، فرزند از مادر و پدر و همسر از همسر فرار مىكند ، « 2 »  همواره دغدغهء خاطر فاطمه ( س ) بود . از اين رو ، از پيامبر ( ص ) پرسيد : « پدر جان ! در آن موقف بزرگ ، روز وحشتها و روز بزرگ‌ترين ترسها ، كجا تو را پيدا كنم ؟ » رسول خدا ( ص ) فرمود : « فاطمه جان ! نزد دروازهء بهشت ، در حالى كه پرچم حمد را به اهتزاز در آورده‌ام و امّتم را شفاعت مىكنم . »\r\n- اگر آن‌جا تو را نيافتم ؟\r\n- در كنار حوض كوثر ، آن‌جا كه مشغول سقايت امّتم هستم . . . .\r\n- اگر آن‌جا نيز تو را نيافتم ؟\r\n- در كنار جهنّم ، در حالى كه شعله‌هاى آتش را از امّتم دور مىكنم .\r\nاينجا فاطمه ( س ) آرام گرفت وغم از چهره‌اش زدوده شد . « 3 » \r\nروزى رسول خدا ( ص ) بر فاطمه ( س ) وارد شد و او را نگران و اندوهگين يافت . از او پرسيد : « دخترم ! حزن و اندوهت براى چيست ؟ » فاطمه ( س ) گفت : « پدرجان ياد كردم روز محشر و توقف مردم را در آن روز در حالى كه برهنه‌اند . » « 4 » \r\nدر روايتى ديگر آمده است : روزى رسول خدا ( ص ) نزد زهرا ( س ) آمد و او را گريان ديد . پرسيد : « اى نور چشم من ! چه چيزى باعث گريهء تو شده است ؟ » زهرا ( س ) گفت :\r\nآيهء « وَ حَشَرْناهُمْ فَلَمْ نُغادِرْ مِنْهُم احَداً ( كهف : 47 )\r\n[ و همهءآنان ( انسانها ) را برمىانگيزيم ، و احدى ازايشان‌را فروگذار نخواهيم كرد . 
  ] « 5 »  »\r\n\r\n","description":"","footnote":" ( 1 ) . حج ( 22 ) ، آيه 2 « يَوْمَ تَرَوْنَها تَذْهَلُ كُلُّ مُرْضِعَةٍ عَمَّا ارْضَعَتْ وَ تَضَعُ كُلُّ ذاتِ حَمْلٍ حَمْلَها . »  ( 2 ) . عبس ( 80 ) ، آيه 34 - 36 « يَومَ يَفِرُّ الْمَرْءُ مِنْ اخيهِ و امِّهِ وَ ابيهِ وَ صاحِبَتِهِ وَ بَنيهِ » .  ( 3 ) . امالى صدوق ، مجلس 46 ، ص 350 ، حديث 14 .  ( 4 ) . بحارالانوار ، ج 8 ، ص 53 .  ( 5 ) . ملحقات احقاق الحق ، ج 25 ، ص 527 . ","page_name":" 38 ","page_number":38},
  {"content":"\r\n\r\n\r\nج . محو جمال حق\r\nشب و روز فاطمه ( س ) در شناخت حق تعالى ، بندگى او و تهذيب و تكامل نفس سپرى مىشد . او هر لحظه كه در اين وادى گامهاى تازه‌ترى بر مىداشت و از كوثر زلال « معرفةاللَّه » جرعه‌هاى گواراترى مىنوشيد ، بيش‌تر محو جمال يار مىشد و سراسر وجودش در تاب و تب اين عشق و معرفت مىسوخت .\r\nفاطمه ( س ) در همه چيز بى همتا و بى نظير بود . در خداشناسى نيز مانندى نداشت . يكى از تفاسير بتول همين است :\r\nسُمِيَّتْ فاطِمةُ بَتُولًا لِانَّها بَتَلَتْ عن النّظير « 1 » \r\nفاطمه ( س ) بتول ناميده شده است ؛ چون نظير ندارد .\r\nاو سرآمد بكّائين ، توّابين و خائفين بود . « 2 » \r\nدر محراب عبادت ، چنان غرق عظمت خدا و محو جمال حق مىگشت و از خود بىخود مىشد كه از انديشهء فرزندان و عزيزان خويش نيز با همهء علاقه‌اى كه به آنان داشت غافل مىگشت . از اين رو ، هنگام عبادت ، خداوند فرشته‌اى را مأمور مىكرد تا گهوارهء فرزندان او را حركت دهد . « 3 » \r\nحضرت زهرا ( س ) با آنكه در زندگى مادى با كمبودها و مشكلات فراوانى مواجه بود ، هيچ گاه اين مسائل ، او را به خود مشغول نساخت و به عنوان يك خواسته و آرزو براى وى مطرح نبود .\r\nروزى رسول خدا ( ص ) از او پرسيد : « دخترم چه درخواستى دارى ؟ اكنون جبرئيل امين كنار من است و از جانب خداوند پيام آورده است كه هر چه\r\n\r\n","description":"","footnote":" ( 1 ) . بحارالانوار ، ج 43 ، ص 16 و مناقب ، ابن شهر آشوب ، ج 3 ، ص 330 .  ( 2 ) . بحارالانوار ، ج 43 ، ص 35 .  ( 3 ) . همان ، ص 45 . ","page_name":" 39 ","page_number":39},
  {"content":"\r\n\r\nبخواهى بر آورده مىشود . » گفت : « لذتى كه از خدمت به خدا مىبرم ، مرا از هر خواهشى باز داشته است . مرا حاجتى جز اين نيست كه پيوسته ناظر جمال زيبا و والاى حضرت حق در آخرت باشم . » « 1 » \r\n\r\n2 . در كلام پدر و همسر\r\nمقام معنوى و شخصيت عرفانى معصوم را جز معصوم ( ع ) نمىشناسد . از اين رو ، بهترين راه براى پى بردن به اوج قلهء ايمان و خداشناسى فاطمه ( س ) گوش جان سپردن به سخنان رسول خدا ( ص ) و اميرالمؤمنين ( ع ) است .\r\n\r\nالف . رسول خدا ( ص )\r\nپيامبر گرامى اسلام ( ص ) دربارهء دختر گرامىاش مىفرمايد :\r\nانَّ ابْنَتى فاطِمَةَ مَلَأَ اللَّهُ قَلْبَها وَ جَوارِحَها ايماناً الى مَشاشِها تَفَرَّغَت لِطاعَةِ اللَّهِ . « 2 » \r\nدخترم فاطمه ( س ) آنچنان خداوند ، دل و تمامى وجودش را سرشار از ايمان كرده كه براى طاعت خدا خود را از همه چيز فارغ ساخته است .\r\nانَّ ابْنَتى فاطِمَةَ مَلَأَ اللَّهُ قَلْبَها وَ جَوارِحَها ايماناً وَ يَقيناً . « 3 » \r\nخداوند ، دل و همهء اعضا و جوارح دخترم فاطمه‌را از ايمان‌ويقين لبريز كرده‌است .\r\n\r\nب . اميرالمؤمنين ( ع )\r\nنقل است كه حضرت زهرا ( س ) در آخرين لحظات عمر شريفش و هنگام\r\n\r\n","description":"","footnote":" ( 1 ) . رياحين الشريعة ، ج 1 ، ص 105 .  ( 2 ) . بحارالانوار ، ج 43 ، ص 46 .  ( 3 ) . همان ، ص 29 . ","page_name":" 40 ","page_number":40},
  {"content":"\r\n\r\nوداع با همسرش ، به وى گفت : « پسر عمو ! در طول عمرم هرگز به تو دروغ نگفتم ، خيانت نكردم و هيچ گاه باتو مخالفت ننمودم . »\r\nاميرالمؤمنين ( ع ) چون اين سخنان را شنيد ، در بيان مقام عرفان ، نيكوكارى ، تقوا و خوف از خداى آن حضرت فرمود :\r\nمَعاذَ اللَّهِ ! انْتِ اعْلَمُ بِاللَّهِ وَ ابَرُّ وَ اتْقى وَ اكْرَمُ وَ اشَدُّ خَوْفاً مِنَ اللَّهِ مِنْ انْ اوَبِّخَكِ بِمُخالَفَتى وَ قَدْ عَزَّ عَلَىَّ مُفارِقَتُكِ وَ فَقْدُكِ ، الّا انَّهُ أَمْرٌ لابُدَّ مِنْهُ . « 1 » \r\nپناه بر خدا ! مرتبهء خداشناسى و نيكوكارى و تقوا و خداترسى تو بالاتر از آن است كه تو را بر مخالفت خويش سرزنش كنم . جدايى از تو و فقدانت براى من بسيار مشكل است ؛ ولى چاره‌اى جز آن نيست !\r\nاين بخش را با وصيت نامه حضرت زهرا ( س ) - كه نمايانگر ايمان و باور وى نسبت به يگانگى خدا ، رسالت پيامبر ( ص ) و حقّانيت بهشت و جهنم و قيامت و برانگيختن مردگان از قبر است - پايان مىبريم :\r\nهذا ما اوْصَتْ بِهِ فاطِمَةُ بِنْتُ رَسُولِ اللَّه ( ص ) اوْصَتْ وَ هِىَ تَشْهَدُ ان لا الهَ الَّا اللَّهُ وَ انَّ مُحمَّدَاً عَبْدُهُ وَ رَسُولُهُ وَ انَّ الجَّنَةَ حَقٌّ وَ النَّارَ حَقٌّ وَ انَّ السَّاعَةَ آتِيَةٌ لا رَيْبَ فيها وَ انَّ اللَّهَ يَبْعَثُ مَنْ فِى القبُورِ . « 2 » \r\nاين وصيت نامهء فاطمه ، دختر رسول اللَّه ( ص ) است : او گواهى مىدهد كه معبودى جز اللَّه نيست و گواهى مىدهد كه محمد ، بنده و فرستادهء اوست و اينكه بهشت حق است ، دوزخ نيز حق است و گواهى مىدهد كه قيامت آمدنى است و در آن شكى وجود ندارد و خداوند همهء مردگان را بر مىانگيزد .\r\n\r\n","description":"","footnote":" ( 1 ) . موسوعة المصطفى و العتره ( ع ) ، فاطمه الزهرا ( س ) ، ص 337 .  ( 2 ) . بحارالانوار . ج 43 ، ص 214 . ","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\nفصل پنجم : عبادت و بندگى خالصانه\r\nمعصومان از جمله حضرت زهرا ( س ) در بالاترين مرحلهء شناخت حق تعالى جاى دارند و همين درك و شناخت عميق ، آنان را به ارتباط و انسى هميشگى با خدا و عبادتى خالصانه و مشتاقانه در پيشگاه معبود ، وا مىدارد .\r\nعبادت ، خضوع و خشوع بنده در برابر معبود و سر ساييدن عاجزانهء آفريدهء ضعيف و ناتوان به درگاه آفرينندهء قادرِ عزيز و كامل است . عبادت ، نياز بندهء فقير است به پيشگاه خداوند غنىّ ، بنده هر چه خود را نيازمندتر و ضعيف‌تر ببيند ، بيشتر شيفته و والهء عظمت و جلال معبود مىگردد و با بندگى خالصانه به تماشاى جمال يار مىنشيند .\r\nشرط دستيابى به كمال و برخوردارى از نعمتهاى الهى ، توجه به منشأ كمالات و ولىّ همهء نعمتها و فيوضات است ؛ چه آنكه هر چه هست از اوست : « وَ ما بِكُمْ مِنْ نِعْمَةٍ فَمِنَ اللَّهِ ( نحل : 53 ) ؛ آنچه از نعمتها داريد همه از سوى خداست . » حتى توفيق بندگى و تزكيهء نفس نيز از عنايات ويژه اوست :\r\nوَ لَوْلا فَضْلُ اللَّهِ عَلَيْكُمْ وَ رَحْمَتُهُ مازَكى مِنْكُم مِن احَدٍ ابَداً وَلكِنَّ اللَّهَ يُزَكّى مَنْ يَشاءُ . ( نور : 21 )\r\nو اگر فضل و رحمت الهى بر شما نبود ، هرگز احدى از شما پاك نمىشد ؛ ولى خداوند هر كه را بخواهد تزكيه مىكند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاينجاست كه فاطمه ( س ) پيوسته خود را براى عبادت از همه چيز فارغ مىنمود . امام باقر ( ع ) مىفرمايد : روزى رسول خدا ( ص ) سلمان را به خانهء فاطمه ( س ) فرستاد . سلمان مىگويد : پشت در ، لختى توقف و سپس سلام كردم و وارد خانه شدم . شنيدم فاطمه ( س ) در اندرون ، قرآن مىخواند و آسياب دستى در بيرون اتاق خود مىچرخد ، بدون آنكه كسى كنار آن باشد .\r\nپيامبر ( ص ) وقتى گزارش سلمان را شنيد تبسم كرد و فرمود :\r\nسلمان ! خداوند قلب و جوارح دخترم فاطمه را سرشار از ايمان كرده ، به گونه‌اى كه وى براى عبادت و فرمانبردارى حق تعالى خود را از همه چيز فارغ ساخته است .\r\nدر پايان روايت از قول پيامبر ( ص ) آمده است كه خداوند فرشته‌اى را مأمور كرده بود تا آسياب را بچرخاند . « 1 » \r\nدختر پيامبر ( ص ) با همهء وجود عبادت مىكرد و به آثار و بركات آن اذعان داشت ؛ از اين رو مىفرمود :\r\nمَنْ اصْعَدَ الىَ اللَّهِ خالِصَ عِبادَتِهِ اهْبَطَ اللَّهُ عَزَّوَجَلَّ الَيْهِ افْضَلَ مَصْلَحَتِهِ . « 2 » \r\nكسى كه عبادت خالصانهء خود را به درگاه خداوند صعود دهد ، پروردگار بزرگ ، برترين مصلحت او را برايش فرو خواهد فرستاد .\r\n\r\nعبادت فاطمه ( س ) از منظر پيامبر ( ص )\r\nرسول خدا ( ص ) نزديك‌ترين فرد به فاطمه ( س ) بود و بيش از هر كسى\r\n\r\n","description":"","footnote":" ( 1 ) . بحارالانوار ، ج 43 ، ص 46 .  ( 2 ) . نهج الحياة ، ص 16 . ","page_name":" 44 ","page_number":44},
  {"content":"\r\n\r\nديگر از سيره و زندگى او اطلاع داشت و قضاوت ايشان دربارهء فاطمه ( س ) ، قضاوت وحى و واقع بينانه خواهد بود .\r\nرسول خدا ( ص ) دربارهء ابعاد وجودى فاطمه ( س ) سخنان فراوانى دارد .\r\nما در اين درس به بخشى از بيانات نورانى آن حضرت كه مربوط به بعد عبادى دخترش فاطمه ( س ) است ، بسنده مىكنيم .\r\nدخترم فاطمه سرور زنان جهان ، از اولين و آخرين است . او پارهء وجود ، نور چشم ، ميوهء دل و روح و روان من است . او حوريّه‌اى است به صورت بشر .\r\nهنگامى كه در محراب خود و در پيشگاه پروردگار بزرگ و عظيم خويش به عبادت مىايستد ، نورش براى فرشتگان آسمان مىدرخشد ، آنسان كه نور ستارگان براى زمينيان .\r\nخداوند به فرشتگانش مىگويد : اى فرشتگان من ! به بندهء من فاطمه بنگريد كه چگونه در پيشگاه من ايستاده در حالى كه بند بند وجودش از خوف من مىلرزد و با تمام قلبش به عبادت من روى آورده است .\r\nاى فرشتگان ! من شما را گواه مىگيرم كه پيروان او را از آتش دوزخ ايمنى بخشم . « 1 » \r\nاين حديث شريف - كه هم در منابع شيعى آمده و هم در منابع معتبر اهل سنت - مىرساند كه فاطمه ( س ) در عبادت از چه اوج و عظمت و در پيشگاه خداوند از چه ارج و منزلتى برخوردار است تا جايى كه پروردگار عالم در پرتو عبادت و بندگى خالصانه و خاشعانهء وى بر ملائكه مقرّبش مباهات مىكند و به بركت وجود او ، پيروانش را در آتش دوزخ نمىسوزاند .\r\n\r\n","description":"","footnote":" ( 1 ) . بحارالانوار ، ج 43 ، ص 172 و فرائد السمطين ، ج 2 ، ص 35 . ","page_name":" 45 ","page_number":45},
  {"content":"\r\n\r\n\r\nجلوه‌هاى عبادت حضرت فاطمه ( س )\r\nحضرت زهرا ( س ) زنى بود جوان و كم سنّ و سال و همچون ديگر زنان داراى خانواده و همسر و فرزندان و مسئول اداره و تربيت ايشان و حتى درگير با كارهاى جنبىاى ديگر ، مانند اشتغال به كارهاى دستى اقتصادى ، هدايت و ارشاد زنان و بانوان ، خدمت رسانى به محرومان و تلاش در عرصه‌هاى سياسى و نظامى . با اين حال ، ابعاد عبادى - به معناى خاص - زندگى آن گرامى چنان گسترده و جلوه‌هاى پرستش و نيايشش زينت بخش صفحات تاريخ گشته كه همه را به تحيّر و تحسين وا داشته و از او عابده‌اى بى همتا ساخته است ، چندان كه در وصفش آمده است :\r\nدر همهء دنيا عابدتر از فاطمه ( س ) يافت نمىشود . او به حدى براى عبادت بر پا مىايستاد كه پاهايش ورم مىكرد . « 1 » \r\nو اينك جلوه‌هايى از عبادت فاطمه ( س ) :\r\n\r\n1 . تهجّد\r\nشب ، مايه آرامش و سكون و بستر استراحت و تجديد قواى انسانها براى تلاشهاى روزانه است ، اما شيفتگان جمال يار و تشنگان چشمهء قرب الهى به حداقلّ استراحت و خواب شبانه بسنده كرده و از خلوت دل شب و فراغت خود بهره جسته و پاسى از آن را به راز و نياز با معبود خويش اختصاص مىدهند .\r\n\r\n","description":"","footnote":" ( 1 ) . بحارالانوار ، ج 43 ، ص 76 و مناقب ابن شهر آشوب ، ج 3 ، ص 341 به نقل از حسن بصرى . ","page_name":" 46 ","page_number":46},
  {"content":"\r\n\r\nدل شب از جلوه‌هاى شيرين و به ياد ماندنى زندگى عبادى فاطمه ( س ) است .\r\nاوپس از به خواب رفتن ديدگان مردم و فرزندان ، در سجّادهء عبادت به نماز مىايستاد و غرق در مناجات و راز و نياز با خدا مىشد . او به تأسّى از پدر بزرگوارش به اين آيهء شريفه عينيّت بخشيد :\r\nقُمِ اللَّيْلَ الّا قَليلًا نِصْفَهُ اوِ انْقُصْ مِنْهُ قَليلًا اوْزِذْ عَلَيْهِ ( مزمل : 2 - 4 )\r\nشب را جز كمى به پا خيز ! نيمى از شب را يا كمى از آن كم كن ، يا بر نصف آن بيفزا .\r\nو نيز مصداق كامل اين آيهء نورانى بود : « وَ الَّذينَ يَبيتُونَ لِرَبِّهِمْ سُجَّداً وَ قِياماً » ( فرقان : 64 ) . « 1 » \r\nامام مجتبى ( ع ) تهجّد يك شب جمعهء مادرش را چنين وصف مىكند :\r\nدر شب جمعه‌اى مادرم فاطمه ( س ) را در محراب عبادت نظاره مىكردم . تمام شب را به قيام و قعود و ركوع و سجود مشغول بود تا آن گاه كه سپيدى صبح سر زد . مىشنيدم كه مردان و زنان مؤمن را يكايك نام مىبُرد و فراوان دعايشان مىكرد ؛ در حالى كه هيچ دعايى براى خود نمىكرد . به ايشان عرض كردم : مادر ! چرا همان گونه كه براى ديگران دعا مىكنيد ، براى خود دعا نمىكنيد . فرمود :\r\nفرزندم ! اول همسايه ، سپس خانه . « 2 » \r\nفاطمه ( س ) آن چنان با دل شب مأنوس و به عبادت شبانه و انس با خدا خو گرفته بود كه حتى شب نخست زندگى مشترك را تا صبح به عبادت سپرى كرد . آن شب ، چنين گزارش شده است : على ( ع ) در آن شب همسرش را نگران\r\n\r\n","description":"","footnote":" ( 1 ) . « و آنان كه براى پروردگارشان ، شب را در حال سجده و قيام سپرى مىكنند . »  ( 2 ) . بحارالانوار ، ج 43 ، ص 81 - 82 . ","page_name":" 47 ","page_number":47},
  {"content":"\r\n\r\nو گريان ديد . علّت را پرسيد . فاطمه گفت : « در انديشهء حال خود در پايان عمر و عالم قبر فرو رفتم ؛ زيرا انتقال از خانهء پدر به خانهء خودم مرا به ياد انتقالم به قبر انداخت . تو را به خدا قسم بيا در اين لحظات آغازين زندگى به نماز بر خيزيم و امشب را به عبادت خدا بپردازيم . » « 1 » \r\nو بدين سان ، عابدهء بى همتا و دُردانهء رسول خدا ( ص ) در شيرين‌ترين و خاطره انگيزترين لحظه‌هاى زندگى نيز از هدف خلقت باز نماند و از همسرش خواست او را در اين مهم ، همراهى كند . اين خواسته چنان براى على ( ع ) دلپذير و مسرّت بخش بود كه وقتىپيامبر ( ص ) فرداى آن شب از داماد خود پرسيد :\r\n« همسرت را چگونه يافتى ؟ » بى درنگ‌گفت : « نِعْمَ الْعَوْنُ على طاعَةِ اللَّهِ « 2 »  ؛ بهترين يار و ياور براى اطاعت و بندگى خدا . »\r\n\r\n2 . تسبيحات فاطمه ( س )\r\nاز ذكرها و عبادتهاى بسيار ارج‌دار و دارى ثواب فراوان ، تسبيحاتى است كه به نام « تسبيحات فاطمه » شهرت يافته و دركتابهاى معتبر شيعه و سنّى نقل شده است .\r\nنقل است كه حضرت على ( ع ) با مشاهدهء زحمات طاقت فرساى فاطمه ( س ) در منزل ، به او پيشنهاد كرد خدمت رسول خدا ( ص ) برسد و براى كمك در كارهاى خانه خدمتكارى درخواست كند . فاطمه ( س ) به حضور پدر گرامىاش رسيد ؛ ولى چون گروهى نزد آن حضرت بودند ، بدون مطرح كردن موضوع ، بازگشت . رسول خدا ( ص ) - كه متوجه شد فاطمه ( ع ) براى كارى نزد او آمده\r\n\r\n","description":"","footnote":" ( 1 ) . احقاق الحق ، ج 4 ، ص 481 .  ( 2 ) . بحارالانوار ، ج 42 ، ص 117 . ","page_name":" 48 ","page_number":48},
  {"content":"\r\n\r\nاست - خود سراغ فاطمه ( س ) رفت و از علّت آمدن او به حضورش پرسيد .\r\nعلى ( ع ) به جاى فاطمه ( س ) مشكلات زندگى او را تشريح و خواست وى را مطرح كرد . رسول خدا ( ص ) با توجه به مشكلات اقتصادى مسلمانان فرمود :\r\n« بياييد من به شما چيزى بياموزم كه از خادم و كنيز بالاتر و بهتر است و آن اينكه پيش از خوابيدن 33 بار سبحان اللَّه و 33 بار الحمداللَّه و 34 بار اللَّه اكبر بگوييد . » فاطمه ( س ) از شنيدن اين دستور خوشحال شد و سه بار فرمود : از خدا و پيامبرش راضى شدم . « 1 »  و در خصوص تعقيب نماز با تسبيح فاطمه ( س ) فرمود :\r\nفاطمه جان بعد از هر نماز 34 مرتبه اللَّه اكبر ، 33 مرتبه الحمدللَّه و 33 مرتبه سبحان‌اللَّه مىگويى . « 2 » \r\nو بدين سان ، تسبيحات ياد شده به نام تسبيحات حضرت فاطمه ( س ) معروف شد و آن حضرت پيوسته بر آن تسبيحات مداومت داشت . امامان معصوم ( ع ) نيز بر آن اهتمام داشتند . امام صادق ( ع ) در فضيلت آن فرموده است :\r\nتسبيح فاطمه در تعقيب هر نماز ، براى من ارزشمندتر است از خواندن هزار ركعت نماز در هر روز . « 3 » \r\nو امام باقر ( ع ) مىفرمايد :\r\nخداوند متعال به ستايشى با فضيلت‌تر از تسبيح فاطمه - كه هر روز بعد از نماز\r\n\r\n","description":"","footnote":" ( 1 ) . بحارالانوار ، ج 43 ، ص 82 - 83 .  ( 2 ) . همان ، ج 82 ، ص 336 .  ( 3 ) . سفينة البحار ، ج 4 ، ص 46 ؛ مرآة العقول ، ج 15 ، ص 176 . ","page_name":" 49 ","page_number":49},
  {"content":"\r\n\r\nگفته شود - عبادت نشده است و اگر چيزى برتر از اين تسبيح بود ، رسول خدا ( ص ) آن را به فاطمه تعليم مىداد . « 1 » \r\n\r\n3 . نيايش فاطمه ( س )\r\nدركتب ادعيه ، دعاهاى فراوانى از حضرت فاطمه ( س ) روايت شده كه آن حضرت در مناسبتها و به منظورهاى مختلف مىخوانده است . ابن عباس مىگويد : فاطمه پس از خواندن دو ركعت نماز به راز و نياز پرداخت و به آستان حق چنين معروض داشت :\r\nاى خدا و مولاى من ! تو را به حق محمد و على و حسن و حسينم ، همچنان كه براى بنىاسرائيل از آسمان مائده فرو فرستادى ، براى ما نيز بفرست .\r\nو هنوز دعاى فاطمه به پايان نرسيده بود كه طبقى پر از طعام بهشتى نازل شد . « 2 » \r\nاز جمله دعاهاى رسيده از آن گرامى دعاى معروف به « دعاى نور » است كه به سلمان تعليم داد و فرمود : « مداومت بر آن موجب مىشود هرگز دچار تب نشوى . »\r\nسلمان مىگويد : « سوگند به خدا ! آن را به بيش از هزار نفر از مردم مدينه و مكه كه در بيمارى تب مىسوختند آموختم و به بركت آن ، همه شفا يافتند . » « 3 » \r\n\r\n","description":"","footnote":" ( 1 ) . مرآة العقول ، ج 15 ، ص 176 .  ( 2 ) . العوالم ، ج 11 ، ص 235 .  ( 3 ) . بحارالانوار ، ج 43 ، ص 67 - 68 . متن دعا چنين است :\r\nبِسْمِ اللَّهِ الرَّحْمنِ الرَّحيمِ . بِسْمِ اللَّهِ النُّورِ ، بِسْمِ اللَّهِ نُور النُّورِ . بِسْمِ اللَّهِ نورٌ عَلى نُور . بِسْمِ اللَّهِ الَّذى هُوُ مُدَبِّرُ الامُورِ . بِسْمِ اللَّه الَّذى خَلَقَ النُّورَ مِنَ النُّورِ . الْحَمْدُ للَّهِ الذَّى خَلَقَ النُّورَ مِنَّ النُّورِ وَ انْزَلَ النُّورَ عَلَى الطُّورِ ، فى كِتابٍ مَسْطُورٍ ، فى رَقٍّ مَنْشُورٍ ، بِقَدَرِ مَقْدُورٍ ، عَلى نَبىٍّ مَحْبُورٍ . الْحَمْدُ للَّهِ الَّذى هُوَ بِالعِزِّ مَذْكُورٌ وَ بِالفَخْرِ مَشْهُورٌ وَ عَلَى السَّرّاءِ و الضَرّاءِ مَشْكُورٌ وَ صَلَّى اللَّهُ عَلى سَيِّدنا مُحَمَّدٍ وَ آلِهِ الطَّاهِرينَ . ","page_name":" 50 ","page_number":50},
  {"content":"\r\n\r\n\r\nفصل ششم : اطاعت پذيرى و تبعيّت از مقام نبوّت و امامت\r\nبه تصريح قرآن كريم ، وجود مبارك رسول خدا ( ص ) براى مؤمنان ، الگوى شايسته و « اسوهء حسنه » است :\r\nلَقَدْ كَانَ لَكُمْ فِي رَسُولِ اللَّهِ أُسْوَةٌ حَسَنَةٌ لِمَن كَانَ يَرْجُوا اللَّهَ وَالْيَوْمَ الْآخِرَ وَذَكَرَ اللَّهَ كَثِيراً ( احزاب : 21 )\r\nقطعاً براى شما در [ اقتدا به 
  ] رسول خدا سرمشقى نيكوست : براى آن كسى كه به خدا و روز رستاخيز اميد دارد و خدا را فراوان ياد مىكند .\r\nوجود فاطمه ( س ) به عنوان پارهء تن رسول خدا ( ص ) و نزديك‌ترين فرد به آن حضرت ، استمرار « اسوهء حسنه » نبوى است و همين است رمز و راز اين كه سيرهء فاطمه ( س ) براى همه ، حتى امامان از نسل او ، حجّت و الگوست . به اين دو سخن ارزشمند توجه كنيد :\r\nنَحْنُ حُجَجُ اللَّهِ عَلَى الْخَلْقِ وَ فاطِمَةُ حُجَّةٌ عَلَيْنا . « 1 » \r\nما [ امامان 
  ] حجت‌هاى خداوند بر مردمان هستيم و فاطمه حجت [ خداوند 
  ] بر ماست .\r\n\r\n","description":"","footnote":" ( 1 ) . جامى از زلال كوثر ، ص 80 به نقل از عوالم العلوم ، ، ج 11 ، ص 5 . ","page_name":" 51 ","page_number":51},
  {"content":"\r\n\r\nامام مهدى ( ع ) :\r\nفى ابْنَةِ رَسُولِ اللَّهِ لى اسْوَةٌ حَسَنةٌ . « 1 » \r\nدر دختر رسول خدا ( ص ) براى من الگويى شايسته وجود دارد .\r\nنكتهء در خور توجه در اين بيان نورانى آنكه امام ( ع ) فاطمه ( س ) را اسوهء خويش قرار داده نه از آن جهت كه مادر اوست ، بلكه از آن جهت كه دختر رسول خدا ( ص ) و استمرار وجود او ، استمرار وجود رسول خدا ( ص ) است و در حقيقت ، اسوه پذيرى از سيرهء فاطمى همان اسوه پذيرى از سيرهء نبوى محسوب مىشود .\r\nاز جلوه‌هاى بارز سيرهء فاطمى ( س ) اطاعت پذيرى و تبعيّت ايشان از مقام نبوت و امامت است كه در اين فصل در دو محور به توضيح آن مىپردازيم .\r\n\r\n1 . مقام نبوت\r\nحضرت فاطمه ( س ) براى انجام دادن وظيفه و كسب رضايت حق تعالى و در راستاى پيشبرد و تقويت نظام نو پاى اسلامى ، ضمن حمايت خالصانه از بنيانگذار گرانقدر آن ؛ رسول اكرم ( ص ) ، در همهء مقاطع از دستورات آن حضرت و احكام و معارف آسمانى كه به وى وحى مىشد اطاعت مىكرد و در اين اقدام ضمن آنكه خود به تكليف عمل مىكرد ، در عمل ، به همهء امت درس فرمانبرى از سفير الهى را مىآموخت . آن حضرت خود را از عمل به آنچه به پدر بزرگوارش وحى مىشد مستثنا نمىدانست ؛ بلكه همچون فردى از آحاد ملت ، خويش را ملزم به عمل به آن مىكرد .\r\n\r\n","description":"","footnote":" ( 1 ) . بحارالانوار ، ج 53 ، ص 180 و الغيبة ، شيخ طوسى ، ص 173 . ","page_name":" 52 ","page_number":52},
  {"content":"\r\n\r\nبسيارى اعراب جاهلى كه از فرهنگ و تمدن بهره كم‌ترى داشتند ، پس از پذيرش اسلام نيز مدتها بر همان عادات و آداب پيشين باقى مانده بودند و در روابط اجتماعى منزلت و حرمت يكديگر را رعايت نمىكردند . از اين رو با پيامبر عظيم الشأن اسلام نيز همچون ديگر افراد برخورد مىكردند و آن حضرت را با نامها و لحن‌هاى بَدَوى و جاهلى خطاب مىكردند . و اين كار ، گاه حالت زننده‌اى به خود مىگرفت .\r\nخداوند متعال اين آيهء شريفه را نازل فرمود :\r\nلا تَجْعَلُوا دُعاءَ الرَّسولِ بَيْنَكُمْ كَدُعاءِ بَعْضِكُمْ بَعْضاً ( نور : 63 ) .\r\nصدا كردن پيامبر را در ميان خود ، مانند صدا كردن يكديگر قرار ندهيد .\r\nو بدين سان ، آنان را از اين نحوه برخورد بر حذر داشت و از ايشان خواست تا در گفت و گو با پيشواى خود ادب را ارج نهند .\r\nدر روايتى حضرت فاطمه ( س ) مىگويد : از آن پس من پدرم را با لفظ « اب » ( بابا ) خطاب نمىكردم ؛ بلكه همانند ديگران او را « رسول اللَّه » مىخواندم . چند بار پدرم را با لقب « رسول اللَّه » صدا كردم ، ولى جواب نگفت .\r\nسپس فرمود : « فاطمه جان ! اين آيه دربارهء تو و خاندان تو و نسل تو نازل نشده است . تو از منى و من از توام . مخاطب آيه افراد ستمگر ، خشن و خود برتر بين قريش هستند . تو مرا همان بابا خطاب كن ؛ چه اينكه اين تعبير ، بهتر و بيش‌تر قلب مرا زنده و شاداب مىسازد و خدا را خوشنود و راضى مىكند . » « 1 » \r\nحضرت زهرا ( س ) در برابر قوانين اسلام و امر نبوت و ولايت مطيع بود و وقتى فرمان تازه‌اى مىرسيد با تمام وجود به آن عمل مىكرد . او به گواهى تاريخ\r\n\r\n","description":"","footnote":" ( 1 ) . بحارالانوار ، ج 43 ، ص 32 - 33 . ","page_name":" 53 ","page_number":53},
  {"content":"\r\n\r\nدر تمام مدت زندگى ، همراه و همگام پيامبر ( ص ) بود و در سخت‌ترين و سهمگين‌ترين شرايط بحرانى نه تنها لب به شكوه نمىگشود ؛ بلكه به يارى پدر مىشتافت و بدين وسيله بار سنگين غصه‌ها و رنجها را از دوشش بر مىداشت .\r\nبارزترين نمونهء عملى اطاعت فاطمه ( س ) از مقام نبوت و دفاع از سياستها و مواضع آن گرامى را مىتوان در دوران سه سالهء محاصرهء اقتصادى در شعب ابوطالب ديد . حضرت زهرا ( س ) بنابر نقل مشهور ، دو ساله بود كه ماجراى شعب پيش آمد . اين دوره از سخت‌ترين دوران تاريخ صدر اسلام است .\r\nمسلمانان سه سال در وضعيتى غير قابل تحمل با تحمل گرسنگى و تشنگى روزهاى بسيار گرم و شبهاى سردى را گذراندند . « 1 » \r\nفاطمه ( س ) در شرايط خطير و بحرانى دوران مكّى نه تنها همهء سختىها را تحمل كرد و حتى يك بار از وضع موجود گلايه نكرد ، بلكه همچون يك مونس و پرستار و بالاتر ، يك مادر براى رسول خدا ( ص ) بود و با رفتار حمايتگرانهء خود او را به ايستادگى در صراط مستقيم حق و سازش ناپذيرى براى خواسته‌هاى زورگويانهء كفار قريش تشويق مىكرد . « 2 » \r\n\r\n2 . مقام امامت\r\nسيرهء دخت پيامبر ( ص ) در اطاعت پذيرى از مقام امامت و ولايت همچون مقام نبوت الگوى شايسته‌اى براى پيروان آن حضرت است . او مقام امامت را مانند مقام نبوت امرى الهى و انتصابى و على ( ع ) را قطب و محور آن مىدانست :\r\n\r\n","description":"","footnote":" ( 1 ) . براى آگاهى بيشتر از رخداد محاصره اقتصادى مسلمانان رجوع كنيد به بحارالانوار ، ج 19 ، ص 1 - 27 .  ( 2 ) . در درسهاى بعد به برخى نمونه‌ها و مصاديق حمايت آن حضرت از رسول اكرم ( ص ) اشاره خواهيم كرد . ","page_name":" 54 ","page_number":54},
  {"content":"\r\n\r\nوَ هُوَ الْامامُ الرَّبَّانى . . . . قُطْبُ الْاقْطابِ . . . نُقْطَةُ دائِرَةِ الْامامَةِ . « 1 » \r\nاو [ على 
  ] پيشوايى ربانى . . . . مركز توجه همهء عارفان و خداپرستان . . . و جايگاه اصلى و محور امامت است .\r\nبر اين اساس زهرا ( س ) با همهء عظمتش چون پروانه‌اى گرد شمع وجود امام زمان خويش مىچرخيد ؛ پروانهء شيدايى كه با سوختن و فدا سازى خويش به همگان آموخت كه پيشواى بر حق چونان كعبه است كه مردم بايد به سوى او شتافته ، به گردش طواف كنند . او از پدرش نقل مىكرد كه :\r\nمَثَلُ الْامامِ مَثَلُ الْكَعْبَةِ اذْ تُؤْتى وَ لا تَأْتى . « 2 » \r\nمثل امام مثل كعبه است كه مردم به سوى او مىآيند نه او به سوى مردم .\r\nاطاعت پذيرى تكليف مدارانهء فاطمه ( س ) از مقام ولايت در همهء عرصه‌هاى زندگى آن حضرت اعم از خانوادگى و سياسى متجلّى است .\r\nحضرت فاطمه ( س ) در طول مدت زندگى مشترك با اميرمؤمنان ( ع ) با سختيها و مشكلات اقتصادى فراوانى مواجه بود ؛ خانهء محقر استيجارى ، عدم دسترسى به حداقلّ امكانات زندگى ، نداشتن منبع درآمد و اشتغال مستمرّ همسر در محيط بيرون خانه به ويژه عرصه‌هاى نظامى و مأموريتهاى تبليغى . ولى فاطمه ( س ) همهء اين مشكلات و كمبودها را تحمّل كرد و خم به ابرو نياورد و آبروى على ( ع ) را حفظ كرد .\r\nفاطمه ( س ) در اين عرصه با همهء دشواريهايش نه تنها بر خلاف رضاى على ( ع ) گام بر نداشت و از دستور و خواست او سرپيچى نكرد كه با رفتار\r\n\r\n","description":"","footnote":" ( 1 ) . نهج الحياة ( فرهنگ سخنان حضرت فاطمه زهرا ( س ) ) ص 27 .  ( 2 ) . بحارالانوار ، ج 36 ، ص 353 . ","page_name":" 55 ","page_number":55},
  {"content":"\r\n\r\nرضايتمندانه‌اش همواره غمها و غصّه‌هاى دل مولا را كه در بيرون خانه متحمل شده بود ، از چهره‌اش مىزدود . رضايت حضرت امير ( ع ) از عملكرد زهرا ( س ) بهترين گواه بر اين حقيقت است :\r\nفَوَ اللَّهِ . . . . لا اغْضَبَتْنى وَ لا عَصَتْ لى امْراً وَ لَقَدْ كُنْتُ انْظُرُ الَيْها فَتَنْكَشِفُ عَنّىِ الْهُمُومُ وَ الْاحْزانُ « 1 »  .\r\nسوگند به خدا ، فاطمه هرگز مرا خشمگين نساخت و هيچ گاه نافرمانى نكرد و هر زمان كه با او ديدار مىكردم غمها و غصه‌ها از دلم زدوده مىشد .\r\nدر عرصهء سياسى و اجتماعى نيز با آنكه خود معيار حق و ملاك رضايت و خشم كبريايى و صاحب نظر در مسائل سياسى بود ، ولى هرگز در اين عرصه خارج از خط مشى سياسى اميرمؤمنان ( ع ) و مصالح كلى امامت گام برنداشت و همواره پشت سر آن حضرت حركت مىكرد .\r\nبه عنوان نمونه ، پس از ماجراى تلخ سقيفه و انزواى اهل بيت ( ع ) ، گردانندگان سقيفه براى جلب افكار عمومى و كاستن از پيامدهاى سوء آن ، در صدد دلجويى از حضرت زهرا ( س ) بر آمده ، درخواست ملاقات با آن حضرت را كردند . طبيعى بود كه فاطمه ( س ) در تداوم مبارزهء منفى خود با هر گونه پيشنهادى در اين زمينه مخالفت ورزد و به درخواست كنندگان ملاقات پاسخ ردّ دهد . آنان دست به دامن على ( ع ) شده ، با فشار و اصرار از او خواستند از فاطمه ( س ) براى آنان اجازه بگيرد تا از او عذر بخواهند و اشتباهات گذشتهء خود را جبران كنند و در پى اين درخواست رهسپار خانهء آن حضرت شدند .\r\nعلى ( ع ) موضوع را با فاطمه ( س ) در ميان گذاشت و گفت : « فاطمه جان !\r\n\r\n","description":"","footnote":" ( 1 ) . بحار الانوار ، ج 43 ، ص 134 . ","page_name":" 56 ","page_number":56},
  {"content":"\r\n\r\nآنان هم اكنون پشت درِ خانه منتظر اجازه ورود هستند ؛ تا نظر شما چه باشد . »\r\nفاطمه ( س ) - كه احساس كرد على ( ع ) ملاقات را مصلحت مىداند - در پاسخ فرمود :\r\nالبَيْتُ بَيْتُكَ وَ الْحُرَّةُ زَوْجَتُكَ افْعَلْ ما تَشاءُ . « 1 » \r\n[ على جان 
  ] خانه ، خانهء توست و من همسر تو هستم . آنچه مصلحت مىدانى انجام ده .\r\n\r\n","description":"","footnote":" ( 1 ) . همان ، ص 198 . ","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nفصل هفتم : عصمت و عفّت\r\nواژه‌هاى « عصمت » و « عفّت » با نام فاطمه ( س ) قرين است ؛ بدين جهت بحث تفصيلى پيرامون اين دو موضوع از زندگى دختر پيامبر ( ص ) كه اسطورهء عفّت و تقوا است ضرورت ندارد ؛ ليكن براى تكميل مباحث مربوط به سيرهء تربيتى فاطمى ( س ) و الگوگيرى از چگونگى خط مشى آن حضرت در اين عرصه ، به هر يك از دو موضوع به اختصار اشاره مىكنيم .\r\n\r\n1 . عصمت\r\nمعصوم در لغت به معناى محفوظ و ممنوع است و در اصطلاح به فردى اطلاق مىشود كه از خطا و اشتباه و گناه ، مصون و محفوظ است . چنين شخصى در پرتو بصيرت ويژه دينى ، حقايق جهان را آن گونه كه هست ، مشاهده و به واسطهء ارتباط و اتصالى كه با عالم ملكوت دارد و تأييدات غيبى ، از گناه و نافرمانى حق ، اجتناب مىكند و خطا و لغزش در ساحت وجودش راه نمىيابد .\r\nمقام عصمت - با دلايل متعدد عقلى و نقلى - براى پيامبران الهى و در رأس آنان حضرت ختمى مرتبت و نيز جانشينان آن حضرت ، يعنى امامان دوازده گانه به اثبات رسيده است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nشيعه علاوه بر اعتقاد بر عصمت پيامبران و ائمه عليهم السلام ، حضرت زهرا ( س ) را نيز معصوم مىداند . « 1 »  نطفهء فاطمه ( س ) ازغذاى پاك بهشتى در صلب پيامبر ( ص ) و آنگاه رحم خديجه منعقد گرديد . « 2 »  و در رحم مادر ، انيس تنهايى او بود « 3 »  و هنگام ولادت ، ضمن شهادت به يگانگى خدا و رسالت پيامبر ( ص ) و امامت على ( ع ) و فرزندانش با فرستادگان غيبى و حوريان بهشتى به سخن پرداخت « 4 »  و در طول زندگى محدودش ضمن ثبات در صراط مستقيم حق ، صدها كرامت محيّر العقول ، نشان داد و در نهايت خداوند ، آيهء تطهير را نازل فرمود :\r\nإِنَّمَا يُرِيدُ اللَّهُ لِيُذْهِبَ عَنكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً . ( احزاب : 33 )\r\nخداوند فقط مىخواهد پليدى و ناپاكى رااز شما اهل بيت دور كند و كاملًا شما را پاك سازد .\r\nو با نزول اين آيهء شريفه در شأن او و همسر و فرزندانش ، مقام عصمت او را براى هميشه براى امت تضمين كرد .\r\n\r\n2 . حيا و عفّت\r\nحيا و عفّت دو نيروى درونى هستند كه انسان را از ارتكاب اعمال ناشايست باز مىدارند . اين دو خصلت به اقتضاى خلقت و طبيعت زنان ، در وجود آنان بيش‌تر از مردان تعبيه و بر رعايت و حفظ آن توصيه شده است .\r\n\r\n","description":"","footnote":" ( 1 ) . بانوى نمونه اسلام ، ص 119 - 120 .  ( 2 ) . ر . ك : مستدرك حاكم ، ج 1 ، ص 156 ؛ علل الشرايع ، ص 72 .  ( 3 ) . ر . ك : امالى صدوق ، ص 690 ، مجلس 87 و بحارالانوار ، ج 43 ، ص 2 .  ( 4 ) . العوالم ، ج 11 ، ص 18 ؛ بحارالانوار ، ج 43 ، ص 2 - 3 . ","page_name":" 60 ","page_number":60},
  {"content":"\r\n\r\nرعايت حجاب و عفاف براى زن ، دستور و توصيهء خداوند متعال‌به همهء بانوان مؤمن است :\r\nيَا أَيُّهَا الْنَّبِيُّ قُلْ لِأَزْوَاجِكَ وَبَنَاتِكَ وَنِسَاءِ الْمُؤْمِنِينَ يُدْنِينَ عَلَيْهِنَّ مِن جَلَابِيبِهِنَّ ذلِكَ أَدْنَى أَن يُعْرَفْنَ فَلَا يُؤْذَيْنَ وَكَانَ اللَّهُ غَفُوراً رَّحِيماً ( احزاب : 59 )\r\nاى پيامبر ! به همسران و دخترانت و زنان مؤمنان بگو : جلباب‌هاى [ روسرىهاى بلند 
  ] خود را بر خويش فرو افكنند . اين كار براى اينكه شناخته شوند و مورد آزار قرار نگيرند بهتر است . خداوند همواره آمرزنده و رحيم است .\r\nتشريع حجاب و رعايت حيا و عفاف براى زنان نه تنها يك ضرورت اجتماعى براى سلامت و حفظ عفت عمومى جامعه است ؛ بلكه مهم‌ترين راهكار حفظ كرامت و شخصيت انسانى زنان در عرصه‌هاى گوناگون است .\r\nپارهء وجود رسول خدا ( ص ) كامل‌ترين اسوه و الگوى حيا ، عفّت و حجاب است . او با آنكه در كنار پدر و نيز در خانهء شوهر در بسيارى از صحنه‌ها حضور داشت ، چه در دوران كودكى در شرايط طاقت فرساى مكه و محاصرهء اقتصادى در شعب ابى طالب ، چه در دوران مدنى و كشاكش جنگها و حوادث گوناگون و چه در خانهء على ( ع ) كه محل آمد و شد فراوان اصحاب و ياران رسول خدا ( ص ) بود ، عفاف و حجاب او در اوج قرار داشت . آنچه او عمل كرد ، موضع گرفت و رعايت نمود ، حجّتى است براى همهء زنان در جامعهء اسلامى ، فاطمه ( س ) در اين عرصه همچون ديگر عرصه‌ها ، ميزان و محك و معيار و وسيلهء سنجش است .\r\nجلوه‌هاى بسيار زيبا و الگو پذيرى از گفتار و رفتار فاطمه ( س ) در عرصهء حيا ، عفاف و حجاب در صفحات تاريخ گزارش شده كه به برخى از آنها اشاره مىكنيم .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nالف . پرهيز از همهء نامحرمان\r\nفاطمه ( س ) به حدى به رعايت حجاب و عفاف پايبند و آن را سر لوحهء رفتار خويش قرار داده بود كه خود را از همهء نامحرمان ، حتى مردان نابينا نيز مىپوشانيد .\r\nموسى بن جعفر ( ع ) از پدرانش از اميرمؤمنان ( ع ) نقل مىكند : آن حضرت فرمود : مردى نابينا پس از اجازه گرفتن وارد منزل فاطمه ( س ) شد . دراين حال فاطمه ( س ) برخاست و ضمن فاصله گرفتن از او خود را پوشانيد .\r\nپيامبر ( ص ) پرسيد : « دخترم ! چرا ازمرد نابينا خود را پوشاندى در حالى كه او تو را نمىبيند ؟ » فاطمه ( س ) در پاسخ فرمود :\r\nانْ لَمْ يَكُنْ يَرانى فَانّى اراهُ وَ هُوَ يَشُمُّ الرّيحَ .\r\nاگر او مرا نمىبيند ، من او را مىبينم . وانگهى اگرچه او نمىبيند ، ولى بو را استشمام مىكند .\r\nرسول خدا ( ص ) به نشانهء تصديق رفتار دخترش فرمود : « شهادت مىدهم كه تو پارهء وجود منى . » « 1 » \r\n\r\nب . بهترين سيره براى زنان\r\nعلى ( ع ) مىگويد : روزى در محضر رسول خدا ( ص ) نشسته بوديم . آن حضرت از حاضران پرسيد : « اخْبِرونى اىُّ شَىْءٍ خَيْرٌ لِلنِّساء » به من بگوييد چه روش و سيره‌اى براى زندگى بانوان بهتر است ؟ ما ندانستيم چه بگوييم و همگى پراكنده شديم . من نزد فاطمه ( س ) رفتم و پرسش رسول خدا ( ص ) را با او در ميان گذاشتم و افزودم هيچ يك از ما پاسخ آن را ندانستيم .\r\n\r\n","description":"","footnote":" ( 1 ) . بحارالانوار ، ج 43 ، ص 91 ، مستدرك الوسائل ، ج 14 ، ص 289 ، و احقاق الحق ، ج 10 ، ص 258 . ","page_name":" 62 ","page_number":62},
  {"content":"\r\n\r\nحضرت زهرا ( س ) فرمود : ليكن من پاسخ آن رامى دانم : « خَيْرٌ لِلنِّساءِ انْ لا يَرينَ الرِّجالَ وَ لا يَراهُنَّ الرِّجالُ » ؛ براى زنان بهتر است كه مردان ( نامحرم ) را نبينند و مردان ( نامحرم ) نيز ايشان را نبينند .\r\nمن نزد رسول خدا ( ص ) بازگشتم و پاسخ را گفتم . پيامبر ( ص ) فرمود : چه كسى اين پاسخ را به تو گفت در حالى كه تو نزد من بودى و پاسخ ندادى ؟ گفتم :\r\nفاطمه . رسول خدا ( ص ) از پاسخ فاطمه ( س ) شگفت زده شد و فرمود : « به راستى كه فاطمه پاره‌اى از وجود من است » . « 1 » \r\nتوضيح : اين دو روايت معتبر كه نمايانگر فرهنگ عفاف و سيرهء فاطمه ( س ) مىباشد ، ممكن است براى برخى اين سؤال را ايجاد كند كه چگونه چنين رفتارى مىتواند براى دختران و زنان روزگار ما اسوه و الگوى مناسبى باشد ؟\r\nاز اين رو ، براى فهم حقيقت مطلب توجه به نكات ذيل ضرورى است .\r\n- به كارگيرى كلمهء « خير » در سؤال پيامبر ( ص ) و نيز پاسخ حضرت زهرا ( س ) گوياى اين است كه سيرهء ياد شده يك رجحان و مزيّت است و در حقيقت حضرت زهرا ( س ) در مقام بيان يك روش آرمانى و ترجيحى است كه تا وقتى نياز و ضرورتى بر حضور زنان در عرصهء اجتماع و ارتباط ايشان با نامحرمان ، پيش نيامده است ، رعايت آن بهتر و مطلوب‌تر است . و اين ، هرگز به معناى ممنوعيّت قانونى نيست . از ديدگاه اسلام زنان مىتوانند در صورت نياز با رعايت موازين شرعى و ارزشهاى اخلاقى به عرصه‌هاى اجتماعى وارد شوند و به فعاليت بپردازند . حكم بيان شده در روايت يك توصيهء اخلاقى ترجيحى است و نه يك حكم تكليفى الزامى .\r\n- احكام و مسائل اسلامى در عرصه‌هاى مختلفى ارائه و عرضه مىشوند :\r\n\r\n","description":"","footnote":" ( 1 ) . بحارالانوار ، ج 43 ، ص 54 و وسائل الشيعه ، ج 14 ، ص 43 . ","page_name":" 63 ","page_number":63},
  {"content":"\r\n\r\nاحكام فقهى و حقوقى الزام آور و احكام ارزشى و اخلاقى . توجه به تفاوتها و مرزهاى ميان هر دسته ، امرى ضرورى است .\r\nاحكام حقوقى و فقهى الزام آور - كه ناظر به رفتارها و ارتباطهاى اجتماعى انسان مىباشند - قابل پيگيرىاند و اگر از آنها تخلف شود ، آن كه حقش ضايع شده مىتواند در مراجع قانونى شكايت كند . اما احكام ارزشى و اخلاقى - كه از منظر فقهى بيشتر حكم مستحبات را دارند - ناظر به جهات حسن و كمال رفتار انسان در ارتباط با خود ، خدا و خلق خدايند . اين احكام هر چند الزام‌آور نيستند ، ولى رعايت آنها در تكامل روح آدمى بسيار مؤثر است . بيان چند نمونه از مسائل حقوقى و اخلاقى مربوط به زن ، موضوع را روشن‌تر مىكند :\r\nپرداخت مخارج ضرورى زن از سوى مرد ( نفقه ) ، يك واجب حقوقى است كه درصورت تخلّف مرد ، زن مىتواند از او به دادگاه شكايت كند ؛ اما توسعه در وضعيّت معاش خانواده و خريد هديه براى اعضاى آن ، توصيه‌اى ارزشى و اخلاقى است .\r\nتمكين زن در مقابل شوهر يك واجب حقوقى است ، ولى زينت و خود آرايى وى براى شوهر يك فضيلت اخلاقى است . حجاب و پوشش مناسب براى بانوان ، يك واجب شرعى است ؛ اما چادر ، يك ارزش اخلاقى است و . . . .\r\nسخن حضرت زهرا ( س ) نيز در بيان بهترين سيره براى زنان ، ناظر به فضيلت و ترجيح اخلاقى است كه در صورت عدم وجود رجحان و ضرورت بر خلاف آن ، بهترين و مطلوب‌ترين سيره براى بانوان است . همين است حكمت بيان ديگر آن حضرت كه :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nادْنى ما تَكُونُ مِنْ رَبِّها انْ تَلْزَمَ قَعْرَ بَيْتِها . « 1 » \r\nنزديك‌ترين حالت زن به پروردگارش آن زمان است كه در خانه خويش مىماند [ و به امور خانه و تربيت فرزند مىپردازد 
  ] .\r\nدورى زن از همهء نامحرمان و قرار گرفتن در منزل - در صورت امكان و عدم وجود مرجّح براى خروج و ارتباط با ديگران - باعث ايجاد و دوام آرامش لازم براى انجام وظايف زنانه و مادرانهء او در عرصهء خانواده و در نتيجه ، بهترين زمينه ساز كمال معنوى زن در راستاى قرب به خدا خواهد بود .\r\n- در سيرهء رفتارى فاطمه ( س ) صحنه‌هاى فراوانى از حضور فعّال آن حضرت ثبت شده است ، مانند حضور هفتگى ايشان در مزار شهداى احد ، حضور در ميدانهاى جنگ و حضور در مسجد در جمع مهاجر و انصار و ايراد خطبه‌اى مفصل . چنين صحنه‌هايى از سيرهء آن گرامى بيانگر اين حقيقت است كه مفاد دو روايت ياد شده يك امر رجحانى است كه در شرايط ايده آل و عدم وجود مرجّح مصداق مىيابد . « 2 » \r\n\r\nج . دستور ساختن تابوت\r\nاسماء بنت عُمَيْس نقل مىكند كه روزهاى پايانى زندگانى حضرت زهرا ( س ) با او بودم . روزى مرا به ياد كيفيت حمل جنازه بر دست مردم انداخت و ابراز نگرانى كرد كه چرا جنازهء زن را روى تابوتِ سرباز مىگذارند و بالاى دست مردان حمل مىكنند ، به گونه‌اى كه حجم بدن ميّت از زير پارچه براى بينندگان نمايان است ؟\r\n\r\n","description":"","footnote":" ( 1 ) . بحارالانوار ج 43 ، ص 92 .  ( 2 ) . برگرفته شده از كتاب جامى از زلال كوثر ، ص 107 - 111 . ","page_name":" 65 ","page_number":65},
  {"content":"\r\n\r\nاسماء مىافزايد : وقتى نگرانى حضرت فاطمه ( س ) را ديدم كه در اين خصوص به على ( ع ) سفارش كرد : « پسر عمو ! به شما وصيت مىكنم كه براى من تابوتى - آن گونه كه فرشتگان ، شكل آن را به من نشان داده‌اند - بسازى ! » خدمت آن حضرت عرض كردم كه در سرزمين حبشه براى حمل جنازه از تابوتى استفاده مىكنند كه بدن ميت را مىپوشاند و سپس با چوب و شاخه‌هاى درخت ، شكل آن را براى حضرت فاطمه ( س ) ترسيم كردم . حضرت خوشحال شد و فرمود : براى من تابوتى مثل آن بساز و مرا با آن بپوشان ، خدا تو را از آتش دوزخ حفظ كند . « 1 » \r\nاين رخداد تاريخى نيز توجه و حساسيت دختر پيامبر ( ص ) را به مسئلهء حجاب و عفاف حتى پس از مرگ ، نشان مىدهد .\r\n\r\n","description":"","footnote":" ( 1 ) . كشف الغمه ، ج 1 ، ص 503 ؛ ذخائر العقبى ، ص 53 ؛ حلية الاولياء ، ج 2 ، ص 43 ؛ جلاء العيون ، ج 1 ، ص 217 و كنز العمال ، ج 13 ، ص 686 ، ح 37756 . ","page_name":" 66 ","page_number":66},
  {"content":"\r\n\r\n\r\nفصل هشتم : تعهّد و مسئوليّت پذيرى\r\nدر قلمرو تربيت اسلامى توجه به نقش تلاشها و كوششهاى انسان در دستيابى به اهداف ، و كارآيى اختيار و ارادهء آزاد انسان در اين زمينه ، اهميت فوق العاده‌اى دارد . انسانى كه مىداند نتيجهء تلاشهايش عايد خود او مىگردد ، با دلگرمى به تلاش و فعاليت مىپردازد .\r\nاز سوى ديگر ، توجه به اختيارمندى آدمى ، بهانه‌ها را از او سلب كرده ، احساس مسئوليت را در انسان تقويت مىنمايد و او را به عنصرى فعال و تلاشگر در عرصهء زندگى تبديل مىكند .\r\nقرآن كريم انسان را موجودى مختار و مسئول مىخواند و سرنوشت نهايى او را در گرو تلاش و ميزان مسئوليت پذيرى وى در عرصه‌هاى مختلف زندگى مىداند و به عنوان نمونه مىفرمايد :\r\nوَ لا تَقْفُ ما لَيسَ لَكَ بِهِ عِلْمٌ انَّ السَّمْعَ وَ الْبَصَرَ وَ الْفُؤادَ كُلُّ اولئِكَ كانَ عَنْهُ مَسْئُولًا . ( اسراء : 36 )\r\nاز آنچه بدان آگاهى ندارى پيروى مكن ، چرا كه گوش و چشم و دل ، همه مسئول اند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nأَلّا تَزِرُ وازِرَةٌ وِزْرَ اخرى وَ انْ لَيسَ لِلْانْسانِ الَّا ما سَعى وَ انَّ سَعْيَهُ سَوْفَ يُرى ثُمَّ يُجْزاهُ الْجَزاءَ الْاوْفى . ( نجم : 38 - 41 )\r\nهيچ كس بار گناه ديگرى را بر دوش نمىگيردو اينكه براى انسان بهره‌اى جز سعى و كوشش او نيست و اينكه تلاش او به زودى ديده مىشود ، سپس به او جزاى وافى داده خواهد شد .\r\nزندگانى پر فراز و نشيب حضرت فاطمه ( س ) از آغاز تا انجام توأم با تعهّد و مسئوليّت پذيرى در عرصه‌هاى مختلف زندگى است كه اينك به برخى ابعاد آن در مكه و مدينه اشاره مىكنيم .\r\n\r\n1 . در مكه\r\nحضرت فاطمه ( س ) از همان طفوليّت همهء سعى خود را در حمايت و پشتيبانى روحى و فكرى از پيامبر ( ص ) به كار برد و در سخت‌ترين و سهمگين‌ترين دوران رسالت به يارى پدر شتافت و با گفتار و كردار مهربانانهء خويش - كه اوج تعهّد و مسئوليّت پذيرى او را در برابر مقام رسالت به تصوير مىكشيد - غصّه‌ها و رنجهاى ناشى از بى حرمتى و آزار قريش را از دل رسول اللَّه ( ص ) مىزدود و مهربان‌تر از هر مادر به تيمار روح پدر مىپرداخت تا جايى كه پيامبر ( ص ) به دختر خردسال خويش « امّ ابيها » خطاب كرد و او را در جايگاه مادر خود ديد ؛ چرا كه حضرت فاطمه ( س ) در آن شرايط خطير و سهمگين براى پيامبر ( ص ) نقش يك مادر دلسوز و مهربان را ايفا مىكرد .\r\nمقام معظّم رهبرى در بيانى ضمن اشاره به رخداد شعب ابوطالب نقش زهرا ( س ) را در دوران مكه چنين ترسيم مىكند .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاين دختر [ حضرت فاطمه ( س ) 
  ] تا بزرگ شد . . . نوبت اوقات شعب ابى طالب رسيد . در آن گرسنگىها و سختىها و فشارها ، غربتها ، روزهاى داغ از آفتاب ، شبهاى سرد از هواى آن منطقه ، شكم‌هاى گرسنه ، لب‌هاى تشنه ، جلوى چشمشان بچه‌ها از گرسنگى و تشنگى پر پر مىزدند . سه سال پيغمبر در بيابان‌هاى اطراف مكه اين جور زندگى كرد . آن دختر فرشتهء نجات پيغمبر بود .\r\nدر اين دوران سخت در همين دوران بود كه خديجه از دنيا رفت . در همين دوران بود كه ابوطالب از دنيا رفت . پيغمبر تك و تنها [ ماند 
  ] . اين دختر بود كه نوازشش مىكرد ، پذيرايى مىكرد ، دلدارى مىداد ، غبار غم و كدورت را از چهرهء او مىزدود . آنقدر تكرار شد اين كار كه پيغمبر به اين دختر بچه هفت - هشت ساله گفت : « مادر » مثل مادر از پدرش كه همهء مشكلات عالم وجود و كون ، مشكل هدايت همهء بشريت بر دوش او بود [ تفقد و دلجويى مىكرد 
  ] . . .\r\nاين فرشتهء كوچك ، اين دختر ملكوتى و معنوى ، دختر پيغمبر ( ص ) مثل نورى است كه مىدرخشد در آن شب‌هاى تاريك زندگى پيغمبر ( ص ) و مسلمانان . « 1 » \r\nحضرت آيت اللَّه خامنه‌اى در بيانى ديگر اين رفتار و سيرهء فاطمه ( س ) نسبت به پدر را ناشى از تعهّد و احساس مسئوليّت او مىداند و مىفرمايد :\r\nفاطمهء زهرا ( س ) مثل يك مادر ، مثل يك مشاور ، مثل يك پرستار براى پيامبر ( ص ) بوده است ، آن جا بوده كه گفتند فاطمه « امّ ابيها » مادر پدرش است . . . اين احساس مسئوليت است . آيا اين نمىتواند براى يك جوان الگو باشد كه نسبت به مسائل پيرامونى خودش زود احساس مسئوليت كند ، زود احساس نشاط كند ؟ آن سرمايهء عظيم نشاطى كه در وجود او هست ، اينها را\r\n\r\n","description":"","footnote":" ( 1 ) . حضرت زهرا ( س ) در كلام ولايت ، ص 67 . ","page_name":" 69 ","page_number":69},
  {"content":"\r\n\r\nخرج كند ، براى اين كه غبار كدورت و غم را از چهرهء پدرى كه حالا حدود مثلا پنجاه سال از سنّش مىگذشته و تقريبا پير مردى شده است ، پاك كند . « 1 » \r\nفاطمه ( س ) در محيط بيرون خانه نيز مراقب پدر گرامىاش بود و او را در جريان توطئه‌هاى مشركان قرار مىداد . روزى ديد جمعى از قريش در مسجدالحرام نشسته‌اند و براى كشتن رسول خدا ( ص ) نقشه مىكشند . با چشمان اشكبار به خانه بازگشت و پدر را از توطئهء دشمنان آگاه ساخت . « 2 » \r\nروزى ديگر رسول خدا ( ص ) در كنار كعبه مشغول نماز بود . ابوجهل و يارانش كمى دور تر به تماشاى آن حضرت نشسته بودند . روز قبل در يكى از محلات ، شترى را نحر كرده بودند . ابوجهل خطاب به يارانش گفت : « كيست كه زهدان شتر را بياورد و بر شانه‌هاى محمد بيندازد ؟ » عُقْبَة بن ابى معيط - كه مشركى نابكار بود - پيش شتافت و زهدان را آورد و در حالى كه پيامبر ( ص ) در سجده بود ، آن را بين شانه‌هايش انداخت . ماجرا به گوش فاطمه ( س ) رسيد . با شتاب خود را به مسجد رسانيد ، زهدان را برداشت و چون شير بچه‌اى به طرف ابوجهل و يارانش - كه از اين اقدام نابخردانه قهقههء مستانه سر داده بودند - شتافت و بچه دان شتر را به سوى ايشان افكند و آنان را به باد سرزنش گرفت . « 3 » \r\nو بدين ترتيب فاطمه ( س ) در همهء مقاطع سخت رسالت پيامبر ( ص ) در مكه با او همراه بود و تا حد توان از وى دفاع مىكرد و در كشيدن بار رسالت پدر بر دوش ، سهمى داشت .\r\n\r\n","description":"","footnote":" ( 1 ) . بيانات مقام معظم رهبرى در ديدار با جوانان به مناسبت هفته جوان 7 / 2 / 1377 ( برخورد شايسته باجوانان در آيينه نگاه رهبر معظم انقلاب اسلامى ، ص 209 - 210 ) .  ( 2 ) . مناقب آل ابى طالب ، ج 1 ، ص 71 .  ( 3 ) . صحيح مسلم ، ج 12 ، ص 151 - 152 و ذخائر العقبى ، ص 47 ( به اختصار ) . ","page_name":" 70 ","page_number":70},
  {"content":"\r\n\r\n\r\n2 . در مدينه\r\nبا هجرت رسول خدا ( ص ) به مدينه و شروع مرحلهء جديدى از نهضت اسلامى ، مسئوليت فاطمه ( س ) نيز سنگين‌تر و ابعاد آن گسترده‌تر شد . اقدامات حمايتى او از رسول خدا ( ص ) و حضورش در عرصه‌هاى اجتماعى و حتى نظامى ، همرزمى او با على در سنگر خانواده ، تلاشها و مجاهدتهاى متعهّدانه و بيدارگرانهء او پس از رحلت پيامبر ( ص ) به حدّى چشمگير بود كه على ( ع ) با الهام از سخن رسول خدا ( ص ) او را يكى از دو ركن مهّم در حيات اسلامى خويش معرفى كرد . على ( ع ) پس از وفات حضرت زهرا ( س ) فرمود : اين همان ركن دوم است كه رسول خدا ( ص ) فرمود [ و من امروز آن را از دست دادم 
  ] .\r\nپيامبر ( ص ) ركن اول حيات علوى بود و فاطمه ( س ) ركن دوم آن . « 1 » \r\nفاطمه ( س ) در هر موقعيتى به مسئوليت الهى خويش توجه داشت و با همهء توان در ايفاى آن مىكوشيد . زهرا ( س ) در برابر همهء مسائل پيرامونى خويش احساس مسئوليت مىكرد و هرگز اشتغال به مسئوليتى او را از ايفاى مسئوليت‌هاى ديگر باز نمىداشت . اين گونه نبود كه عبادت و مراجعاتش او را از ادارهء منزل باز دارد يا رسيدگى به همسر و فرزندانش مانع اهتمام وى به مسائل تربيتى ، سازندگى و مبارزاتى گردد .\r\nزمانى كه پيامبر ( ص ) در تقسيم كار بين او و حضرت على ( ع ) مسئوليت كارهاى خانه را به دختر خود سپرد ، فاطمه ( س ) بسيار خوشحال شد ؛ هم از اين جهت كه بارى از دوش على ( ع ) برداشته شده و هم از آن جهت كه با اين\r\n\r\n","description":"","footnote":" ( 1 ) . بحارالانوار ، ج 43 ، ص 173 . ","page_name":" 71 ","page_number":71},
  {"content":"\r\n\r\nتقسيم از برخورد با نامحرم محفوظ مانده است . « 1 » \r\nفاطمه ( س ) زن است و قلمرو مسئوليت اصلى او محيط خانواده و تربيت فرزندان ؛ اما زمانى كه احساس مىكند حضور او در ديگر عرصه‌ها لازم است ، بدون درنگ حاضر مىشود ، همچون شركت در برخى جنگهاى صدر اسلام همراه با رسول خدا ( ص ) و انجام دادن كارهاى خدماتى و امدادى مانند زخم بندى مجروحان « 2 »  و اصلاح ابزار جنگى « 3 »  و همدردى با خانوادهء شهيدان « 4 »  و رفتن به زيارت شهدا و دعا براى آنان . « 5 » \r\nهمچنين حضور فعال در جبههء جهاد فرهنگى . فاطمه ( س ) همچون پدرش مربى اخلاق و معلم قرآن بود و عمر پر بركت خويش را در نهايت مهربانى و دلسوزى به تعليم وتبليغ‌معارف دين و تربيت دين باوران پرداخت . روايت ذيل - به نقل از امام عسكرى ( ع ) - ترسيم‌كنندهء جلوه‌اى از احساس مسئوليت فرهنگى و تلاش خستگىناپذير فاطمه ( س ) در عرصهء تعليم و تربيت است :\r\nروزى يكى از زنان مدينه خدمت حضرت زهرا ( س ) رسيد و گفت : « مادر پيرى دارم كه دربارهء نماز ، سؤالات فراوانى دارد و مرا فرستاده است تا آن مسائل شرعى را از شمابپرسم . »\r\nحضرت زهرا ( س ) فرمود : بپرس ! » زن ، مسائل فراوانى مطرح كرد و پاسخ\r\n\r\n","description":"","footnote":" ( 1 ) . همان ، ص 81 .  ( 2 ) . المغازى ، ج 1 ، ص 249 .  ( 3 ) . سيره ابن هشام ، ج 3 ، ص 106 .  ( 4 ) . المغازى ، ج 2 ، ص 766 .  ( 5 ) . همان ، ج 1 ، ص 313 . ","page_name":" 72 ","page_number":72},
  {"content":"\r\n\r\nهمه را شنيد ؛ اما از فزونى پرسشها خجالت كشيد و گفت : « اى دختر رسول خدا ! از اينكه با طرح سؤالات فراوان شما را به زحمت مىاندازم ، معذرت مىخواهم . »\r\nفاطمه ( س ) فرمود : « بازهم بيا و هر سؤالى كه برايت پيش مىآيد ، بپرس ! آيا اگر كسى اجير شود كه بار سنگينى را بالاى بام ببرد و در مقابل ، صد هزار دينار طلا مزد بگيرد ، چنين كارى براى او دشوار خواهد بود ؟ » زن گفت :\r\n« خير » . حضرت ادامه داد : « من براى هر مسأله‌اى كه پاسخ مىدهم ، بيش از فاصلهء بين زمين تا عرش ، جواهر و لؤلؤ پاداش مىگيرم ، پس سزاوار است كه بر من سنگين نيايد . » « 1 » \r\n\r\n","description":"","footnote":" ( 1 ) . بحارالانوار ، ج 2 ، ص 3 و محجة البيضاء ، ج 1 ، ص 30 . ","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nفصل نهم : صبورى و بردبارى\r\nاينكه چرخ زندگى همواره و در هر شرايطى بر وفق مراد بچرخد ، خواسته‌اى است ايده‌آل و به ندرت تحقق مىپذيرد . هر انسانى به تناسب جايگاه و مسئوليت و نيز ديد و نگرشى كه به مسائل و رخدادها دارد ، همچنين فضا و شرايطى كه زندگى مىكند با ناملايمات و دشواريهايى روبه رو است .\r\nپيامبران و رهبران الهى به لحاظ مسئوليت خطيرى كه دارند و تهديداتى كه از سوى دشمنان كينه توز و سرسخت آنان متوجه ايشان است ، با مصائب و دشواريهاى بيشترى مواجه هستند . از اين رو خداوند متعال يكى از ويژگيهاى برجستهء پيامبران اولواالعزم را صبر و استقامت آنان و تحمّل دشواريها در راه خدا مىداند و به پيامبر خاتم ( ص ) مىفرمايد :\r\nفَاصْبِرْ كَما صَبَرَ اولُواالْعَزْمِ مِنَ الرُّسُل . ( احقاف : 35 )\r\nپس صبر كن همچنان كه پيامبران اولواالعزم صبر كردند .\r\nدر روايتى از اميرمؤمنان ( ع ) ميزان گرفتاريها و ابتلائات انسان به ميزان ايمان و دين او گره خورده است : « بَلاءُ الرَّجُلِ عَلى قَدْرِ ايمانِهِ وَ دينِهِ » « 1 »  بدين روى\r\n\r\n","description":"","footnote":" ( 1 ) . شرح غرر الحكم ، ج 3 ، ص 262 . ","page_name":" 75 ","page_number":75},
  {"content":"\r\n\r\nرهبران الهى ، سپس جانشينان ايشان و در مرحلهء بعد ، پيروانشان همواره بيشترين ابتلائات را داشته‌اند ؛ چنان كه امام صادق ( ع ) مىفرمايد :\r\nانَّ اشدَّ النَّاسِ بَلاءً الْانْبياءُ ثُمَّ الَّذينَ يَلُونَهُم ثُمَّ الْامْثَلُ فَالْامْثَلُ . « 1 » \r\nپيامبران بيش‌تر از ديگر مردم به بلا دچار مىشوند و سپس كسانى كه به آنان نزديك ترند . هر چه شبيه‌تر بلا هم بيش‌تر .\r\n هر كه در اين بزم مقرّبتر است * جام بلا بيشترش مىدهند \r\nبرخورد افراد با مشكلات و موضع‌گيرى آنان در برابر دشواريها متفاوت است . برخى تسليم مشكلات مىشوند . برخى ديگر ، فرياد بر مىآورند و با آه و عجز و لابه و يا شكوه به استقبال ناملايمات مىروند . برخى نيز با تحمل و بردبارى و صبورى و مقاومت ، در صدد رفع مصائب و چيره شدن بر مشكلات بر مىآيند .\r\nحضرت فاطمه ( س ) با مسئوليت و در جايگاه استمرار بخشى سيرهء پيامبر ( ص ) و الگودهى به جهانيان ، دوشادوش رسول خدا ( ص ) و همسرش على ( ع ) بر ترويج آيين محمدى ( ص ) و ستيز با هر نوع كژى و انحرافى در دين ، پاى مىفشرد و در طول حيات پر بركتش ، در دفاع جانانه از ارزشهاى اسلامى همهء توان خود را به كار گرفت . بدين جهت پس از رسول خدا ( ص ) با بيش‌ترين دشواريها و ناملايمات مواجه بود ؛ مصائبى كه به گفتهء خود او اگر بر روزهاى روشن وارد مىشد ، آنها را به شب تاريك و ظلمانى تبديل مىساخت :\r\n\r\n","description":"","footnote":" ( 1 ) . كافى ، ج 2 ، ص 196 . ","page_name":" 76 ","page_number":76},
  {"content":"\r\n\r\n صُبَّتْ عَلَىَّ مَصائبُ لَو انَّها * صُبَّتْ عَلَى الايّامِ صِرْنَ لَيالِيا « 1 »  \r\nمصيبتهايى بر من وارد شده است كه اگر بر روزها فرو مىريخت ، چون شب تاريك مىشدند .\r\nموضع حضرت زهرا ( س ) در برابر دشواريهاى زندگى ، موضع صبورى و تحمل و برداشتن آنها از سر راه خود بود . حجم ناملايمات و فشارهاى روحى كه بر فاطمه ( س ) وارد آمد ، فراتر از حد معمولى است كه براى انسانهاى عادى پديد مىآيد ؛ اما ايشان كه فراتر از انسان عادى و از اولياء اللَّه است در پرتو صبورى و بردبارى كوشيد تا مسائل و مشكلات را حل و هضم كند ، بدون آنكه خود در آنها هضم شود . بدين رو ، حضرت فاطمه ( س ) دراين خصيصهء اخلاقى نيز الگوى همهء مردان و زنان حق جو است .\r\n\r\nجلوه‌هاى صبورى و تحمّل فاطمه ( س )\r\nشكيبايى و تحمل در برابر ناملايمات ، شاخه‌ها و ابعاد گوناگونى دارد :\r\nگاهى در برابر امتحان و آزمايش الهى است ، زمانى در برابر بد انديشى و نابكارى دشمنان ، گاهى در برابر كج انديشى و قصور دوستان و ياران ، زمانى نيز در برابر رخدادها و ناملايمات‌طبيعى كه در اينجا به تناسب موضوع بحث به پاره‌اى ابعاد آن در زندگى حضرت زهرا ( س ) اشاره مىكنيم .\r\n\r\n1 . در برابر امتحان و آزمايش الهى\r\nفاطمهء زهرا ( س ) در اين مرحله از صبورى و بردبارى كه سراسر زندگى او را از آغاز تا انجام در بر مىگيرد ، باموفقيت و سرافرازى پيش رفت و مشكلات و\r\n\r\n","description":"","footnote":" ( 1 ) . اعيان الشيعه ، ج 1 ، ص 323 و مناقب ، اين شهر آشوب ، ج 1 ، ص 242 . ","page_name":" 77 ","page_number":77},
  {"content":"\r\n\r\nدشواريها را كه هر كدام سخت‌تر از مرحلهء قبل بود يكى پس از ديگرى گذراند .\r\nالف . در مكه\r\nحضرت فاطمه ( س ) در دوران غربت اسلام و تنهايى پيامبر ( ص ) در مكه ديده به جهان گشود ؛ دورانى كه از دشوارترين و بحرانىترين مقاطع تاريخ اسلام به شمار مىرود . فشار مشركان قريش بر پيامبر ( ص ) و يارانش لحظه به لحظه شديدتر مىشد . ابولهب ، ام جميل ( همسر ابولهب ) ، حَكَم بن عاص ، عُقْبَة بن ابى معيط و تعدادى ديگر از سران شرك ، با شيوه‌هاى مختلف ، پيامبر ( ص ) را آزار مىدادند . « 1 » \r\nابولهب ، برادرزادهء خود را كه براى تبليغ آيينش ميان مردم مىرفت ، دروغگو مىخواند و مردم را از نزديك شدن به وى بر حذر مىداشت . « 2 »  كودكان بى تربيت و بردگان فرومايه به تحريك قريش ، رسول خدا ( ص ) را در كوچه و بازار مسخره مىكردند و يا هنگام نمازشكمبهء شتر بر روى آن حضرت مىريختند . « 3 » \r\nاين اذيت و آزارها نسبت به ياران تازه مسلمان پيامبر ( ص ) شدت بيش‌ترى داشت . حبس كردن ، زدن ، زير تابش آفتاب گرم نگاه داشتن ، روى ريگهاى داغ و سوزنده خوابانيدن ، گرسنه و تشنه نگاه داشتن و ريسمان به گردن بستن و در كوچه‌ها و خيابانها كشاندن ، نمونه‌هايى از اين آزارها بود « 4 »  كه برخى از آنان همچون ياسر و همسرش سميّه ، زير شكنجه به شهادت رسيدند . « 5 » \r\nزهرا ( س ) در چنين محيطى متولد شد و رشد كرد . بدون شك محيط شكنجه و خفقان مكه و وضعيت بسيار خطرناك و بحرانى پدر و تازه مسلمانان در\r\n\r\n","description":"","footnote":" ( 1 ) . ر . ك : تاريخ يعقوبى ، ج 2 ، ص 24 .  ( 2 ) . همان .  ( 3 ) . همان .  ( 4 ) . سيره ابن هشام ، ج 1 ، ص 339 و سيره حلبى ، ج 1 ، ص 297 .  ( 5 ) . الصحيح من سيرة النبى ( ص ) ، ج 2 ، ص 38 - 39 . ","page_name":" 78 ","page_number":78},
  {"content":"\r\n\r\nروح حساس و سرشار از عاطفهء تازه مولود بيت نبوّت ، حضرت فاطمه ( س ) اثر گذار بود ؛ چه آنكه بر اساس نظريّهء دانشمندان علوم تربيتى ، محيط زندگى و رشد كودك و افكار و احساسات پدر و مادر در روحيات و شكل‌گيرى شخصيت كودك ، موثر است .\r\nرخداد شعب ابىطالب و محاصرهء اقتصادى ، اجتماعى پيامبر ( ص ) و بنى هاشم و بنىمطلّب از سوى قريش در مدت سه سال و سختيهايى كه رسول خدا ( ص ) و همراهان آن حضرت در اين مدت متحمل شدند بر مصائب زهرا ( س ) افزود و او در كنار پدر و مادرش اين همه دشوارى و رنج را تحمل كرد و شايد در همانجا از شير مادر باز گرفته شد و در آن درّهء سوزان ، راه رفتن آموخت و در ميان فريادها ، ناله‌ها و استغاثه‌هاى كودكان گرسنه ، لب به سخن گشود . گويى دست تقدير ، اين حوادث غمبار را فراروى پارهء تن رسول خدا ( ص ) به نمايش گذاشته است تا ظرف وجودى او را براى تحمل زندگى دشوارتر و شرايط بحرانىترى آماده كند .\r\nجز تلخيها و مرارتها ، رخدادهاى ناگوار ديگرى نيز در دوران سيزده سالهء مكه پيش آمد كه روح حساس فاطمه ( س ) را افسرده و جوانه‌هاى اميد را در دلش پژمرده ساخت ، از آن جمله مىتوان مرگ مادرش خديجه و عموى بزرگوار پدرش ، حضرت ابوطالب ؛ دويارمهربان و حامى دلسوز رسول خدا ( ص ) را در سال دهم بعثت نام برد . فقدان اين دو شخصيت بزرگ براى مسلمانان به ويژه پيامبر ( ص ) به قدرى سنگين و غمبار بود كه حضرتش آن سال را « عام‌الحزن » نام نهاد « 1 »  و از آن پس با دشواريها و محدوديتهاى بيش‌ترى از سوى قريش مواجه شد كه تنها صبر و بردبارى فاطمه ( س ) و دستهاى نوازشگر او در اين زمينه چاره‌ساز بود .\r\n\r\n","description":"","footnote":" ( 1 ) . مناقب آل ابى طالب ، ج 1 ، ص 174 ، و سيره حلبى ، ج 1 ، ص 347 . ","page_name":" 79 ","page_number":79},
  {"content":"\r\n\r\nب . در مدينه\r\nفاطمه ( س ) دوران سخت مكه را در پرتو صبر و بردبارى با موفقيت سپرى كرد و سه‌روز پس از هجرت رسول خدا ( ص ) به مدينه ، همراه على ( ع ) رهسپار اين شهر شد . فاطمه ( س ) مسير طولانى حدود چهار صد و هفتاد كيلومترى مكه - مدينه را در زير آفتاب سوزان حجاز در حالى كه از يورش غافلگيرانهء قريش بيمناك بود ، طى كرد و در قبا به پدر ملحق و همراه آن حضرت وارد مدينه شد و در خانهء ابو ايوب انصارى سكنى گزيد .\r\nحضرت فاطمه ( س ) به امر خدا و موافقت پيامبر ( ص ) در سال دوم يا سوم هجرى « 1 »  با على ( ع ) ازدواج كرد . مسائل و مشكلاتى كه پس از ازدواج و در زندگى انتخابى او و على ( ع ) پديد آمد ، گرچه با سنخ مشكلات و دشواريهاى دوران مكّى ازجهاتى تفاوت داشت ، اما از نظر حجم اندك نبود .\r\nاو با كسى ازدواج كرد كه در تقوا و شجاعت و انسانيت و اخلاق بى نظير بود ؛ ولى در فقر و نادارىِ سختى به سر مىبرد . همهء دارايى على ( ع ) در وقت ازدواج ، شمشيرى بود و زرهى و شترى . صورت جهيزيهء سرور زنان عالم و دختر خاتم پيامبران چنان ساده و اندك بود كه زبانزد خاص و عام گرديد و حتى بنا به روايتى خود فاطمه هم از آن نگران شد و به پدر عرض كرد :\r\n[ پدرم ! 
  ] تو مىدانى من اهل دنيا نيستم ؛ اما وقتى در اين شب [ عروسى 
  ] به اثاث فقيرانه‌ام مىنگرم ، نگران مىشوم كه مبادا على بپرسد چه چيز همراه خود آورده‌اى ! ؟ پيامبر ( ص ) فرمود : مطمئن باش كه على براى هميشه از اين ازدواج خشنود خواهد بود . « 2 » \r\nميزان فقر على ( ع ) به حدى بود كه خانه در بيش‌تر روزها بى آذوقه بود .\r\n\r\n","description":"","footnote":" ( 1 ) . بحارالانوار ، ج 43 ، ص 92 .  ( 2 ) . الغدير ، ج 2 ، ص 318 . ","page_name":" 80 ","page_number":80},
  {"content":"\r\n\r\nفاطمه ( س ) تحمّل مىكرد ؛ ولى اين تحمل براى مادر مهربانى كه نگران وضع كودكان خويش است و هر لحظه چشمش به چهرهء زرد آنها بر اثر گرسنگى مىافتد ، بسيار مشكل است . فاطمه ( س ) براى رضاى خدا تحمل كرد و براى يك بار هم وضع موجود را به رخ على ( ع ) نياورد .\r\nاز سوى ديگر او ضمن سامان دادن امور درون خانه ، در غياب همسرش - كه بيش‌تر اوقات در جبهه و مأموريتهاى نظامى يا تبليغى بود - ناگزير از انجام دادن كارهاى بيرونى همچون آوردن آب بود . او دراين راه چندان تلاش كرد كه بند مشك روى سينه‌اش اثر گذاشت . چندان با آسياب دستى دستاس كرد كه دستهايش تاول زد و آن قدر در نظافت خانه و پختن نان و غذا كوشيد كه لباسهايش مندرس گشت . « 1 » \r\n\r\n2 . در برابر بدانديشى و نابكارى دشمنان\r\nاز ديگر نمودهاى صبورى و بردبارى زهرا ( س ) ، تحمل او در برابر كينه توزى و نابكارى دشمنان ولايت است . فاطمه ( س ) پس از رحلت پيامبر ( ص ) عمر چندانى نكرد ؛ ولى در همين مدت كوتاه دو - سه ماهه به اندازهء تمام دوران گذشتهء حيات خود ، رنج و محنت كشيد .\r\nمرگ پدر ، تشكيل سقيفه براى خليفه آفرينى ، بردن على ( ع ) با آن كيفيت به مسجد براى بيعت ، هجوم به خانهء ولايت ، ضرب و شتم ، سقط جنين ، غصب فدك ، پيدايى اختلاف در ميان امت ، استقرار حكومت غير منصوص ، بر كنارى و خانه نشينى خليفهء منصوص پيامبر ( ص ) و دهها رخداد ديگر ، همه حوادث ناگوارى بودند كه اگر نبود ظرفيت بالاى روحى فاطمه ( س ) و تحمل و صبورى او ، معلوم نبود بر سراسلام و مسلمانان چه مىآمد .\r\n\r\n","description":"","footnote":" ( 1 ) . بحارالانوار ، ج 43 ، ص 82 و علل الشرايع ، ص 366 . ","page_name":" 81 ","page_number":81},
  {"content":"\r\n\r\n\r\n3 . در برابر كج انديشى و قصور دوستان\r\nبدون شك رخداد سقيفه يك انحراف و بلكه توطئه بود و همهء مسلمانان به ويژه دوستان اهل بيت ( ع ) و خواصّ ياران به عنوان يك تكليف الهى موظّف بودند در برابر اين انحراف و توطئه بايستند و از امام زمان خويش دفاع كنند .\r\nاگر مسلمانان ، به ويژه خواصّ طرفدار حق به وظيفهء دينى خود عمل مىكردند ، گروهى قدرت طلب اين چنين گستاخانه به حريم ولايت تجاوز نمىكردند . دوستان نه تنها به موقع به تكليف الهى خويش عمل نكردند ، بلكه وقتى دختر پيامبر ( ص ) و اميرمؤمنان ( ع ) براى يارى خواهى ، شبانه به درِ خانهء آنان مىرفتند ، عذر مىآوردند كه كار بيعت ما با فلانى تمام شده و چنانچه شما پيش از او از ما بيعت مىخواستيد ، ما اجابت مىكرديم .\r\nحضرت زهرا ( س ) در پاسخ آنان فرمود : ابوالحسن آنچه را سزاوار بود انجام داد . آنان نيز كارى كردند كه خداوند از ايشان باز خواست خواهد كرد . « 1 »  و طبق نقلى ديگر حضرت فاطمه ( س ) فرمود : آيا پدرم در روز غدير خم جاى عذر براى كسى باقى گذاشت ! ؟ « 2 » \r\nحضرت فاطمه ( س ) در برابر اين نامهربانيها و بى وفاييها چاره‌اى جز صبر و بردبارى نداشت ؛ همان شيوه‌اى كه همسرش على ( ع ) در پيش گرفته بود ؛ چنان كه در خطبهء خود در برابر متجاوزان به حريم امامت فرمود :\r\nنَصْبِرُ مِنْكُمْ عَلى مِثْلِ حَزِّ المُدى و وَخْزِ السِّنان فِى الْحِشا . « 3 » \r\n\r\n","description":"","footnote":" ( 1 ) . الامامة و السياسة ، ج 1 ، ص 12 .  ( 2 ) . خصال ، صدوق ، ج 1 ، ص 173 .  ( 3 ) . بحارالانوار ، ج 29 ، ص 226 . ","page_name":" 82 ","page_number":82},
  {"content":"\r\n\r\nصبر مىكنيم مانند صبر كسى كه كاردى برنده در دل فرو رفته دارد و نيزه‌اى كشنده در درون جان .\r\nفاطمه ( س ) همچون على ( ع ) كه خار در چشم و استخوان در گلو براى حفظ اسلام راه صبر در پيش گرفت ، براى جلوگيرى از گسترش فتنه و برباد رفتن زحمات رسول‌خدا ( ص ) ، شكيبايى ورزيد . او خطرات ناشى از بى صبرى را به خوبى مىشناخت و بدين جهت سعى مىكرد در بلايا متحمل باشد و در اين رابطه ازخداوند استمداد مىجست :\r\nاللّهمَّ انّى اسْئَلُكَ تَعْجيلَ عافِيَتِكَ وَ صَبْراً على بَلِيَّتِكَ . « 1 » \r\nبار الها از تو تعجيل در سلامتى و شكيبايى در بلايايت را خواستارم .\r\nصبر و تحمل فاطمه ( س ) نقش بسزايى در پيشرفت و دوام اسلام و جلوگيرى از فروپاشى جامعهء اسلامى داشت . او با صبر و تحمّلش فرزندانى تربيت كرد كه هر كدام با بارور كردن اين خصلت برجسته در وجود خويش ، كوهى از شكيبايى را به نمايش گذاشتند . صبر اگر در زندگى امام حسن ، امام حسين و حضرت زينب - عليهم السلام - آن گونه زيبا و وصف ناشدنى تجلى يافت ، اثر تربيت زهرا ( س ) است .\r\n\r\n","description":"","footnote":" ( 1 ) . مسند فاطمة الزهرا ( س ) ، ص 403 . ","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nفصل دهم : زهد و ساده زيستى\r\n« زهد » در اصل به معناى اعراض از چيزى براى ناچيز و كوچك بودن آن است . « 1 »  « زهيد » يعنى چيز اندك و « زاهد » يعنى كسى كه نسبت به چيزى بى ميل است و به « زهيد » يعنى كمِ آن بسنده كرده است . « 2 » \r\nزهد از دو بعد در خور توجه است : بعد روانى و بعد عملى . حقيقت زهد از جنبهء روحى و روانى ، دلبسته نبودن به دنيا و مظاهر آن است و به تعبير ديگر ، آزاد بودن انسان از هر آنچه رنگ تعلق به خود مىگيرد ؛ به قول حافظ :\r\n غلام همت آنم كه زير چرخ كبود * زهرچه رنگ تعلق پذيرد آزاد است \r\nآزادى زاهد از تمايلات نفسانى به حدى است كه « دادن » ها و « گرفتن » ها در وجود او موج ايجاد نمىكند ، چنان كه على ( ع ) فرمود : « 3 »  زهد در دو جملهء قرآن خلاصه شده است :\r\nلِكَيْلَا تَأْسَوْا عَلَى مَا فَاتَكُمْ وَلَا تَفْرَحُوا بِمَا آتَاكُمْ . ( حديد : 23 )\r\nبراى آنكه تأسف نخوريد بر آنچه از شما فوت شده و شاد نگرديد به آنچه به شما داده‌اند .\r\n\r\n","description":"","footnote":" ( 1 ) . اقرب الموارد ، واژه « زهد » و مفردات كلمات القرآن ، ص 220 .  ( 2 ) . نهج البلاغه ، كلمات قصار ، 439 .  ( 3 ) . همان . ","page_name":" 85 ","page_number":85},
  {"content":"\r\n\r\nزهد در بعد عملى به معناى چشم پوشى از پاره‌اى لذّتها و تمتّعات مادى است . تحقق جلوهء عملى زهد در زندگى فرد ، پايه‌هاى زهد روحى را در دل او مستحكم و استوار مىسازد ؛ از اين رو ، اميرمؤمنان در پاسخ كسى كه از علت پوشيدن جامهء كهنه و مندرس وى پرسيده بود ، فرمود :\r\nيَخْشَعُ لَهُ الْقَلْبُ وَ تَذِلُّ بِهِ النَّفْسُ وَ يَقْتَدى بِهِ الْمُؤمِنُونَ . « 1 » \r\nبا پوشيدن اين جامه ، دل خضوع مىيابد و نفس رام مىگردد و مؤمنان بدان تأسّى مىكنند .\r\nفاطمه ( س ) به عنوان دختر رسول خدا ( ص ) ؛ پيشواى مسلمانان ، همسر اميرمؤمنان ( ع ) ؛ حجّت زمان و خود نيز به عنوان معصوم و حجّت خدا ، زهد و ساده زيستى را برگزيد . اين منش و روش در همهء ابعاد زندگى او متجلّى بود .\r\nدر خانهء پدر ، در مهر و جهيزيّهء اندك ، در خانهء سادهء همسر ، در بخشش لباس عروسى و گلوبند با بركت ؛ همان كه گرسنه‌اى را سير كرد ، برهنه‌اى را پوشاند ، فقيرى را بى نياز ساخت و بنده‌اى را آزاد كرد ؛ « 2 »  در چشمان به گودى نشسته‌اش بر اثر گرسنگى ، در دستان پينه بسته‌اش و در لباسهاى غبار آلودش . در ادامهء فصل با نمونه‌هاى عينى زهد در زندگى دختر پيامبر ( ص ) آشنا مىشويم .\r\n\r\n1 . بى رغبتى به دنيا\r\nدر زهد زهرا ( س ) همين بس كه همچون همسرش على ( ع ) به آسانى از دنيا گذشت و به همهء مظاهر آن پشت كرد و بر سر قرب حق تعالى و رضوان او و زندگى جاويد آخرت ، دنيا را سه طلاقه نمود . او با صراحت موضع خود را\r\n\r\n","description":"","footnote":" ( 1 ) . نهج البلاغه ، كلمات قصار ، 103 .  ( 2 ) . ر . ك : بحارالانوار ، ج 43 ، ص 56 - 57 . ","page_name":" 86 ","page_number":86},
  {"content":"\r\n\r\nنسبت به دنياى دنيا پرستان اعلام كرد و فرمود : « انى لا احِبُّ الدُّنْيا ؛ من دنيا را دوست ندارم . » « 1 » \r\nآنچه براى زهرا ( س ) ارزشمند است ، انس با حق و ارتباط با معبود است . از اين رو ، وقتى پيامبر ( ص ) دعايى به او مىآموزد ، رضايت و تشكر خود را چنين اعلام مىكند : « يا ابَةِ لَهذا احَبُّ الىَّ مِنَ الدُّنيا وَ ما فيها ؛ پدر جان ! چنين دعايى از دنيا و آنچه در آن است ، نزدمن‌محبوب‌تراست . « 2 » \r\nدر زيارتنامهء آن حضرت آمده است : « حَليفَةُ الْوَرَعِ و الزُّهْدِ » . « 3 »  در اينجا زهرا ( س ) نه زاهد كه بالاتر از آن ، همدم و هم پيمان زهد معرفى شده و او به راستى بريده و منقطع از دنيا و فانى در ذات خدا بود ؛ آن چنان كه در يكى از تفسيرهاى « بتول » - از القاب آن حضرت - آمده است : « لِانْقِطاعِها عَنِ الدُّنْيا الَى اللَّه ؛ « 4 »  فاطمه ( س ) بدين جهت بتول ناميده شده كه براى وصول به قرب الهى از دنيا منطقع شده است . »\r\n\r\n2 . ساده پوشى\r\nلباس ، اين نعمت الهى ، علاوه بر پوشانيدن تن و مستور ساختن زشتيهاى بدن آدمى ، عامل زيبايى و زينت انسان است كه اندام او را زيباتر از آنچه هست نشان مىدهد . پوشيدن لباس در اين حد امرى لازم و مطلوب شارع مقدس است كه قرآن هم بدان اشاره كرده است . « 5 » \r\n\r\n","description":"","footnote":" ( 1 ) . الغدير ، ج 2 ، ص 318 .  ( 2 ) . بحارالانوار ، ج 92 ، ص 405 .  ( 3 ) . مفاتيح الجنان ، زيارتنامه حضرت فاطمه ( س ) .  ( 4 ) . بحارالانوار ، ج 43 ، ص 15 .  ( 5 ) . اعراف ( 7 ) ، آيه 26 . ","page_name":" 87 ","page_number":87},
  {"content":"\r\n\r\nمتأسفانه نزد بسيارى كسان به ويژه در عصر ما - كه لباسهاى رنگارنگ و متنوع به بازار آمده - جنبه‌هاى فرعى و حتى نامطلوب و زنندهء لباس به قدرى گسترش يافته كه فلسفهء اصلى لباس را تحت الشعاع قرار داده است . لباس ، ابزارى شده است براى انواع تجمل پرستى ، گسترش فساد ، تحريك شهوت ، خود نمايى و تكبر و اسراف . مد پرستى در لباس در عصر حاضر تبديل به آفتى خانمان سوز شده كه نه تنها ثروتهاى كلانى را به كام خود فرو برده كه بخش مهمى از سرمايهء نيروى انسانى جامعه و فرصتهاى ارزشمند را نيز بر باد داده است .\r\nاز مطالعهء سيرهء پيشوايان دينى به ويژه معصومان - عليهم السلام - چنين استفاده مىشود كه آنان با مسئلهء تجمل پرستى در لباس سخت مخالف بوده‌اند .\r\nسيرهء رفتارى مادر امامان ، حضرت زهرا ( س ) بهترين گواه اين موضوع است .\r\nفاطمه ( س ) در پوشيدن لباس چنان زهد مىورزيد كه حتى ياران نزديك رسول خدا ( ص ) تعجب مىكردند . سلمان فارسى به ديدار فاطمه ( س ) رفت .\r\nوقتى چشمش به چادر او افتاد كه دوازده وصله خورده بود ، قلبش شكست و گريه كرد و آه از دل بر آورد : واحزناه ! دختران كسرى و قيصر بر كرسيهاى طلايى مىنشينند و لباسهاى زربفت به تن مىكنند ؛ ولى دختر رسول خدا ( ص ) در چادر شبى پشمينه و كهنه ، آن هم با اينهمه وصله ! « 1 » \r\nحضرت زهرا ( س ) حتى لباس كافى در خانه براى مواجهه با ميهمانان نامحرم نداشت . روزى بيمار بود . رسول خدا ( ص ) بيمارى او را به جمعى از اصحاب گفت . آنان پيشنهاد كردند از بانوى اسلام عيادت كنند . رسول خدا ( ص ) با آنان به سوى خانهء فاطمه ( س ) آمد . نخست از پشت در صدا زد : دخترم خودت را بپوشان ؛ چون جمعى از اصحاب به عيادت تو مىآيند . فاطمه ( س ) از درون\r\n\r\n","description":"","footnote":" ( 1 ) . بحارالانوار ، ج 8 ، ص 303 و ج 43 ، ص 88 . ","page_name":" 88 ","page_number":88},
  {"content":"\r\n\r\nخانه گفت : من جز عبايى ندارم . رسول خدا ( ص ) از اصحاب ردايى گرفت و به خانه انداخت و فرمود : با اين سرت را بپوشان .\r\nپيامبر ( ص ) و اصحاب وارد شدند و پس از عيادت از خانه بيرون آمدند ؛ در حالى كه رو به يكديگر كرده ، از وضع و حال فاطمه ( س ) اظهار تأسف مىكردند . پيامبر ( ص ) رو به آنان كرد و فرمود :\r\n« اما انَّها سَيِّدَةُ النّساءِ يَوْمَ الْقِيامَةِ ؛ بدانيد او سرور تمام زنان در قيامت است . » « 1 » \r\n\r\n3 . سادگى زندگى\r\nاز ديگر جلوه‌هاى عملى زهد حضرت زهرا ( س ) ، زندگى ساده و دور از تجملات آن حضرت است . ساده زيستى يكى از شاخصه‌هاى بارز زندگى حضرت زهرا ( س ) بود كه از مربّى شايستهء خويش ، رسول اكرم ( ص ) به ارث برده بود .\r\nزندگى ساده و بى پيرايهء فاطمه ( س ) در جامعه‌اى كه غرق در سنتهاى موهوم و افتخارات واهى و تشريفات پوچ بود ، راهى نو پيشاروى زنان جامعه نهاد .\r\nحضرت فاطمه ( س ) ساده زيستى را يك اصل قرار داد تا بدين وسيله به همگان پيام دهد كه بين دختران رهبران الهى و كسراها و قيصرها هيچ گونه سنخيّتى وجود ندارد و اين درس بزرگى است كه همهء انسانها به خصوص زنان ، بايد از سيرهء آن حضرت بياموزند و آن را سرمشق زندگى خود كنند .\r\nچون سلمان فارسى از لباس پينه خوردهء فاطمه ( س ) در شگفتى ماند و\r\n\r\n","description":"","footnote":" ( 1 ) . حلية الاولياء ، ج 2 ، ص 42 ، رديف 133 . ","page_name":" 89 ","page_number":89},
  {"content":"\r\n\r\nگريست ، حضرت فاطمه ( س ) نزد رسول خدا ( ص ) رفت و عرضه داشت :\r\nپدر جان ! سلمان از لباس پر وصلهء من تعجب مىكند . به خدايى كه تو را به پيامبرى برانگيخته است ، من و على پنج سال است كه از مال دنيا تنها پوست گوسفندى داريم كه روزها شترمان بر آن علوفه مىخورد و شبها خود بر آن مىخوابيم و بالش ما پوستى پر شده از ليف خرما است . « 1 » \r\nنيمه شبى رسول خدا ( ص ) به خانهء على و فاطمه - عليهما السلام - رفت و حالشان را پرسيد . حضرت فاطمه ( س ) جواب داد : « حالمان چنين است كه مىنگريد ؛ با عبايى زندگى مىكنيم كه نصف آن زير انداز ما است كه بر آن مىنشينيم و نصف ديگرش رو انداز كه بر خود مىكشيم . » « 2 » \r\nرسول خدا ( ص ) به ساده زيستى دخترش فاطمه ( س ) بسيار حساس بود و هرگز اجازه نمىداد حريم نبوى به ذخارف دنيا و تجملات آلوده گردد . زراره از امام باقر ( ع ) نقل مىكند : هرگاه پيامبر ( ص ) به سفر مىرفت ، آخرين ديدارش با فاطمه ( س ) بود و چون از سفر باز مىگشت ، نخستين كسى كه به ديدار وى مىشتافت باز دخترش فاطمه ( س ) بود .\r\nدر ادامهء حديث آمده است : روزى رسول خدا ( ص ) در بازگشت از سفرى به ديدار فاطمه ( س ) شتافت و ضمن گفت و گو چشمش به پرده‌اى افتاد كه از در آويزان بود . ضمن آنكه دو دستبند نقره‌اى در دستان دخترش مشاهده كرد كه اميرالمؤمنين ( ع ) آنها را از سهميهء غنائم جنگى خريده بود .\r\nپيامبر به آنها نگريست ؛ ولى چيزى نگفت و بى درنگ برخاست و خانهء زهرا ( س ) را ترك كرد .\r\n\r\n","description":"","footnote":" ( 1 ) . بحارالانوار ، ج 8 ، ص 303 و ج 43 ، ص 88 .  ( 2 ) . همان ، ج 37 ، ص 44 . ","page_name":" 90 ","page_number":90},
  {"content":"\r\n\r\nفاطمه ( س ) از نگاه و رفتار پدر دريافت كه او براى پرده و دستبندها ناراحت شده است . از اين رو ، گريست و سپس آنها را به دست فرزندانش حسن و حسين - عليهماالسلام - نزد پيامبر ( ص ) فرستاد تا در راه خدا انفاق كند .\r\nرسول خدا ( ص ) چون حسنين را ديد و پيغام دخترش را شنيد ، بسيار خوشحال شد . سپس پرده و دستبندها را ميان اصحاب صُفّه ، كه مهاجران بى بضاعت و بدون خانه و كاشانه بودند ، تقسيم كرد . « 1 » \r\n\r\n4 . تحمل گرسنگى\r\nهر روز كه بر حيات جامعهء اسلامى در مدينه مىگذشت ، اوضاع اقتصادى به نفع مسلمانان تغيير مىكرد . به تدريج وضع مالى مسلمانان تنگدست هم سرو سامان گرفت و غنيمت‌هاى جنگى ، مختصر گشايشى در كارها پديد آورد ؛ اما خانهء ولايت همچنان تهى و بى پيرايه و ساكنان آن تنگدست بودند .\r\nاين تنگدستى به حدى بود كه زهرا ( س ) بارها شكمش از گرسنگى به پشتش مىچسبيد و چشمهايش به گودى مىنشست و حتى فرزندانش در مقابل چشمانش از گرسنگى به خود مىلرزيدند . « 2 » \r\nروزى على ( ع ) از فاطمه ( س ) پرسيد : خوردنى چيزى دارى ؟\r\n- نه به خدا سوگند ، دو روز است كه خود و فرزندانم حسن و حسين گرسنه‌ايم !\r\n- چرا به من نگفتى ؟\r\n- از خدا شرم كردم چيزى از تو بخواهم كه بر فراهم كردن آن توانايى ندارى .\r\n\r\n","description":"","footnote":" ( 1 ) . بحارالانوار ، ج 43 ، ص 83 - 84 .  ( 2 ) . همان ، ج 35 ، ص 240 و ج 43 ، ص 72 . ","page_name":" 91 ","page_number":91},
  {"content":"\r\n\r\nعلى ( ع ) در هواى گرم از خانه بيرون رفت تا دينارى وام بگيرد . پس از گرفتن وام در راه بازگشت ، در آن هواى گرم مقداد را با حالتى آشفته ديد .\r\n- مقداد چه شده است ؟ چرا در اين هواى گرم از خانه بيرون آمده‌اى ؟\r\n- مرا از پاسخ معذور بدار !\r\n- نمىشود ، بايد بگويى !\r\n- حال كه چنين است ، بدان كه گرسنگى مرا از خانه بيرون كشانده است .\r\nديگر نمىتوانستم گريهء فرزندانم را تحمل كنم .\r\n- به خدا من نيز براى همين از خانه بيرون آمده‌ام . اين دينار را وام گرفته‌ام ؛ اما تو را برخود مقدم مىشمارم . سپس دينار را به مقداد داد . « 1 » \r\nروزى ديگر على ( ع ) به خانه آمد و از زهرا ( س ) غذا خواست . فاطمه ( س ) جواب داد : « در خانه چيزى نداريم و من دو روز است كه با بهانه‌هاى گوناگون ، حسن و حسين را به گونه‌اى سرگرم مىكنم تا بى تابى نكنند . » « 2 » \r\nپيامبر ( ص ) ، كه خود از گرسنگى سنگ بر شكم مىبست ، روزى براى افطار به خانهء فاطمه ( س ) رفت . حسن و حسين - عليهما السلام - همين كه چشمشان به پيامبر ( ص ) افتاد ، به سوى او شتافتند و بر دوش مبارك رسول خدا ( ص ) نشستند و گفتند : « بابا به مامان بگو به ما نان بدهد » . پيامبر ( ص ) به فاطمه ( س ) فرمود : « دخترم به بچه‌ها غذايى بده . » زهرا گفت : « در خانهء ما جز بركت وجود رسول خدا ( ص ) چيزى وجود ندارد . » « 3 » \r\nهمچنين روزى در پاسخ به سلمان كه براى كمك به كسى به درِ خانهء او\r\n\r\n","description":"","footnote":" ( 1 ) . كشف الغمه ، ج 1 ، ص 469 .  ( 2 ) . بحارالانوار ، ج 41 ، ص 258 .  ( 3 ) . همان ، ج 35 ، ص 252 . ","page_name":" 92 ","page_number":92},
  {"content":"\r\n\r\nآمده بود ، فرمود : « سلمان ! سوگند به خدايى كه محمد را به نبوت برانگيخته است اكنون سه روز است كه غذايى نخورده‌ايم و حسن و حسين از گرسنگى بى تاب شده و هم اكنون مانند جوجه‌هاى پركنده از گرسنگى به خواب رفته‌اند . » « 1 » \r\nنيز نقل است كه آن حضرت روزى به رسول خدا ( ص ) عرضه داشت : « اى رسول خدا ! به خدا سوگند ، در خانهء على پنج روز است كه بدون غذا صبح كرده‌ام و هيچ غذايى در دهان نگذاشته‌ايم ، نه گوسفندى داريم ، نه شترى و نه آبى . » « 2 » \r\nاز همهء اينها كه بگذريم فرق نكردن وضعيت زندگى زهرا ( س ) در قبل و بعد از بخشش فدك به او ، بهترين گواه بر زهد و ساده زيستى او است . به راستى او همچون پدر و همسرش ، سومين پرچمدار و آيينه تمام نماى زهد است و هرگز از زندگى زاهدانهء خود نزد كسى شكايت نبرد و همواره خدا را شاكر بود .\r\n\r\n","description":"","footnote":" ( 1 ) . همان ، ج 43 ، ص 72 .  ( 2 ) . احقاق الحق ، ج 17 ، ص 23 . ","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n\r\nفصل يازدهم : ادب ، وقار و مهربانى\r\nادب ، وقار و مهربانى از صفات بارز و پسنديدهء اخلاقى به شمار مىروند كه در حوزهء اخلاق اجتماعى و در بعد روابط انسان با ديگران و حوادث و رخدادهاى پيرامونى خود در گفتار و رفتار فردى تجلى مىيابند و نشانهء كمال و آراستگى انسان‌اند .\r\nهر يك از سه خصلت اخلاقى ياد شده در اسلام و آموزه‌هاى دينى از ارزش و جايگاهى ويژه برخوردار است كه به نمونه‌هايى از آن اشاره مىشود .\r\n\r\nالف . ادب\r\nامير مؤمنان ( ع ) : « الْادَبُ كَمالُ الرَّجُلِ ، « 1 »  ادب كمال آدمى است . »\r\nو نيز از آن حضرت : « عَقْلُ الْمَرءِ نِظامُهُ وَ ادَبُهُ قِوامُهُ ؛ « 2 »  خرد آدمى موجب سامان يافتن وى و ادبش مايهء قوام واستوارى او است . »\r\n\r\nب . وقار\r\nرسول اللَّه ( ص ) : لَيْسَ البِرُّ فى حُسْنِ الِلّباسِ و الزِّىِّ ولكِنَّ الْبِرَّ فِى السَّكينةِ وَ الْوَقارِ ؛ « 3 »  نيكى و صلاح به نيكويى لباس و هيئت ظاهرى نيست ، بلكه به متانت و وقار است . »\r\n\r\n","description":"","footnote":" ( 1 ) . ميزان الحكمه ، ج 1 ، ص 92 .  ( 2 ) . همان .  ( 3 ) . همان ، ج 14 ، ص 6972 . ","page_name":" 95 ","page_number":95},
  {"content":"\r\n\r\nامير المؤمنين ( ع ) : « جَمالُ الرَّجُلِ الْوَقار ؛ زيبايى مرد ، وقار است . »\r\n\r\nج . مهربانى و رأفت\r\nقرآن كريم : وَ جَعَلْنا فى قُلُوبِ الَّذينَ اتَّبَعوُهُ رَأْفَةً وَ رَحْمَةً ( حديد : 27 )\r\nو در دل كسانى كه از او [ عيسى 
  ] پيروى كردند ، رأفت و رحمت قرار داديم .\r\nدر اين آيهء شريفه ، رأفت و مهربانى از صفات برجستهء مؤمنان زمان حضرت عيسى ( ع ) دانسته شده است .\r\nقرآن كريم : لَقَدْ جاءَ كُمْ رَسُولٌ مِنْ انفُسِكُمْ عَزيزٌ عَلَيْهِ ما عَنِتُّمْ حَريصٌ عَلَيْكُمْ بِالْمُؤمِنينَ رَئُوفٌ رَحيمٌ ( توبه : 128 ) .\r\nبه يقين رسولى از خود شما به سويتان آمد كه رنجهاى شما بر او سخت است و اصرار بر هدايت شما دارد و نسبت به مؤمنان رئوف و مهربان است .\r\nدر اين آيهء شريفه به چهار صفت از صفات ممتاز رسول خدا ( ص ) كه در تحريك عواطف مردم و جلب احساساتشان اثر عميق دارد اشاره شده است كه سومين و چهارمين آنها رأفت و مهربانى آن حضرت به مؤمنان است .\r\nحضرت فاطمه ( س ) در تخلّق به اخلاق ياد شده در اوج قرار داشت . ادب او در برابر ذات حق تعالى ، وجود مبارك پيامبر ( ص ) ، همسر گرانقدرش على ( ع ) ، برخورد متواضعانه و مهربانانه با مردم به ويژه شيعيان و آرامش و وقار او در برابر رخدادهاى ناگوار و ناملايمات ، چنان محسوس بود كه هر كس در همان نگاه اول مجذوب او مىشد . و اينهمه ، محصول تربيت الهى است كه خدا خود به تربيت اينان پرداخته است . در زيارت جامعهء ائمّة المؤمنين مىخوانيم :\r\nوَ لَكُمُ الْقُلُوبُ الَّتى تَوَلَّى للَّهُ رِياضَتَها بِالْخَوفِ وَ الرَّجاءِ وَ جَعَلَها اوْعِيَةً لِلشُّكْرِ وَ\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nالثَّناءِ وَ آمَنَها مِنْ عَوارِضِ الْغَفْلَةِ وَ صَفَّاها مِنْ سُوءِ الْفَتْرَة . « 1 » \r\nمتصدى و عهده‌دار تربيت و تزكيهء دلهاى شما به خوف و رجاء ، خود حضرت ربوبيّت است و آن دلهاى پاك را خدا محل شكر و سپاس و حمد و ثناى خود گردانيد و ايمن از عوارض غفلت ساخت و از بديهاى سستى پاكيزه و مصفّا كرد .\r\nآنان در پرتو تربيت الهى شايستگى مربيگرى انسانها را پيدا كردند و همگان بايد در مكتب تربيتى ايشان درس ادب و اخلاق بياموزند ، آن چنان كه على ( ع ) فرمود :\r\nانّا صَنايِعُ رَبِّنا و النَّاسُ بَعْدُ صَنايِعُ لَنا « 2 » \r\nما تربيت يافته پروردگارمان هستيم و مردم پس از آن تربيت يافته ما هستند .\r\nامّ سلمه ، همسر رسول خدا ( ص ) مىگويد : پس از ازدواج با پيامبر ( ص ) من عهده‌دار امور دخترش فاطمه ( س ) شدم ، اما به خدا قسم او با ادب‌تر و آگاه‌تر از من به همهء مسائل و موضوعات بود . « 3 »  در ادامهء درس به جلوه‌هاى رفتارى ادب ، وقار و مهربانى حضرت زهرا ( س ) اشاره مىكنيم .\r\n1 . در برابر معبود : ادب عبادى حضرت زهرا ( س ) ايجاب مىكرد كه در محراب عبادت با همهء وجود در پيشگاه معبود خويش بايستد و غرق درعظمت او گردد و از خود بى خود شود ، چنان كه رسول‌خدا ( ص ) بر اين حال دختر خويش گواهى داده است . « 4 » \r\n\r\n","description":"","footnote":" ( 1 ) . مفاتيح الجنان .  ( 2 ) . نهج البلاغه ، نامه 28 .  ( 3 ) . بحارالانوار ، ج 43 ، ص 10 .  ( 4 ) . ر . ك : درس پنجم . ","page_name":" 97 ","page_number":97},
  {"content":"\r\n\r\nدر بعد كمّى نيز ادب بندگى ايجاب مىكرد شب و روز زهرا ( س ) صرف عبادت گردد و چنان براى نماز بر پاى خود بايستد كه پاهاى مباركش به رنج و درد افتد . « 1 » \r\n2 . در برابر رسول اللَّه ( ص ) : در چشم و دل زهرا ( س ) هيچ كس به اندازهء رسول اللَّه ( ص ) جا نداشت . بدين جهت رفتار وى در برابر پدر رفتارى ويژه و بسيار مؤدّبانه بود . آن گاه كه رسول اللَّه ( ص ) پيش فاطمه ( س ) مىآمد ، تمام قد مىايستاد و مشتاقانه به استقبال پدر مىشتافت و بر دست او بوسه مىزد و عبا از دوشش گرفته ، نعلين او را به كنار مىگذاشت و آن گاه آن حضرت را در جاى خويش مىنشاند و خود ، مؤدب پيش رويش مىنشست وهرگاه پدر او را صدا مىكرد ، ندايش را با « لبيك ، لبيك » پاسخ مىداد . « 2 » \r\nاو هميشه رسول خدا ( ص ) را « يا ابه » ( پدر جان ) مىخواند ، تا آيهء « لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً » « 3 »  نازل شد . از آن پس فاطمه ( س ) پدر را « يا رسول اللَّه » خطاب مىكرد . چندين بار كه او را با اين لقب خواند ، پيامبر ( ص ) جواب نگفت و رو برگرداند ؛ سپس فرمود :\r\n« فاطمه جان ! اين آيه دربارهء تو و فرزندانت نازل نشده است ، تو از منى و من از تو هستم . . . . دختركم مرا همان پدرجان صدا كن كه اين گونه ، محبوب من و مرضّى خدا است . » « 4 » \r\n3 . در برابر همسر : زهرا ( س ) براى همسرش احترامى خاصّ قائل بود و با\r\n\r\n","description":"","footnote":" ( 1 ) . همان .  ( 2 ) . بحارالانوار ، ج 43 ، ص 25 و 93 .  ( 3 ) . سوره نور ( 24 ) ، آيه 63 .  ( 4 ) . بحارالانوار ، ج 43 ، ص 33 . ","page_name":" 98 ","page_number":98},
  {"content":"\r\n\r\nوى در همهء زمينه‌ها برخوردى مؤدّبانه و مهربانانه داشت . او از على ( ع ) با كنيهء « ابوالحسن » ياد مىكرد و خطاب به او مىگفت :\r\nرُوحى لِرُحِكَ الْفِداء وَ نَفسى لِنَفْسِكَ الْفِداء يا ابَالْحَسَنِ\r\nروح و جانم فداى تو باد اى ابوالحسن ! « 1 » \r\nاو هرگز بر خلاف خواستهء على ( ع ) گام بر نداشت و همواره مطيع او بود .\r\nآنجا كه على ( ع ) به اصرار شيخين از او خواست تا اجازه دهد آن دو به عيادت او بيايند ، به رغم ناخشنودى از ايشان گفت :\r\nالْبَيْتُ بَيْتُكَ و الْحُرَّةُ زَوْجَتُكَ « 2 » \r\nخانه خانهء تو است و زن نيز همسر و در اختيار تو .\r\nزهرا ( س ) مشكلات زندگى را تحمل و آنها را از على ( ع ) پنهان مىكرد تا او را نيازارد . او هرگز از على ( ع ) چيزى نخواست كه نكند قدرت بر تهيهء آن نداشته باشد و خود مىفرمود : « من از خدا شرم دارم كه به تو چيزى را كه قدرتش را ندارى تحميل كنم . » « 3 » \r\nخلاصه ، حضرت فاطمه ( س ) در طول مدت زندگى با اميرمؤمنان ( ع ) ، هرگز حريم آن حضرت را ناديده نگرفت و در تكريم شخصيت آن بزرگوار كوتاهى نكرد تا جايى كه حضرت على ( ع ) در اين باره فرمود :\r\nفَوَ اللَّهِ ما اغْضَبْتُها . . . وَ لا اغْضَبَتْنى وَ لا عَصَتْ لى امْراً . « 4 » \r\n\r\n","description":"","footnote":" ( 1 ) . الكوكب الدّرى ، 1 / 196 .  ( 2 ) . بحارالانوار . ج 28 ، ص 303 و ج 43 ، ص 198 .  ( 3 ) . همان ، ج 43 ، ص 59 .  ( 4 ) . همان ، ص 134 . ","page_name":" 99 ","page_number":99},
  {"content":"\r\n\r\nسوگند به خدا ! نه من [ در زندگى مشتركمان 
  ] فاطمه را به خشم آوردم و نه او مرا به خشم آورد و نافرمانى كرد .\r\n4 . با زيردستان : حضرت فاطمه ( س ) با همهء مقام و منزلتى كه داشت كارهاى خانه را خود انجام مىداد و تا مدتها خدمتكار نداشت . زمانى هم كه به دستور پيامبر ( ص ) فضّه افتخار خدمتكارى آن حضرت را پيدا كرد ، باز نيمى از كارهاى خانه را خود آن گرامى انجام مىداد .\r\nسلمان مىگويد : فاطمه ( س ) را ديدم كه با آسياب دستى جو آرد مىكند ، در حالى كه دستهايش زخم شده و ميلهء دستاس خونين بود . عرض كردم : « اى دختر رسول خدا ! دستهايت تاول زده . چرا خود را به زحمت مىافكنى ؟ اين فضه در كنار تو ايستاده است ! » فرمود : « رسول خدا ( ص ) به من سفارش كرده كه كارهاى خانه را با فضه تقسيم كنم . يك روز او كار كند و روز ديگر من .\r\nديروز نوبت او بود و امروز نوبت من است . » « 1 » \r\nاين قرار را خود فاطمه ( س ) به پيامبر ( ص ) پيشنهاد كرد و آن حضرت پذيرفت . وقتى پدرش فضه را به وى بخشيد ، فرمود : « فضّه را نمازگزار يافته‌ام . پس با او خوش رفتارى كن . » فاطمه ( س ) عرض كرد : « يا رسول اللَّه علَىَّ يومٌ و عَلَيْها يَوْمٌ ؛ روزى من كار مىكنم و روزى ديگر فضّه . »\r\nچشمهاى رسول خدا ( ص ) پر از اشك شد و فرمود : « خداوند داناتر است بر اينكه رسالتش را در كدام خاندان قرار دهد . » « 2 » \r\nمحبّت فاطمه ( س ) نسبت به خدمتكار خويش به حدى بود كه نه تنها او را به زحمت نمىانداخت ، بلكه گاهى در انتخاب نوع كار از او سؤال مىكرد تا\r\n\r\n","description":"","footnote":" ( 1 ) . همان ، ص 28 و دلائل الامامه ، ص 49 .  ( 2 ) . احقاق الحق ، ج 10 ، ص 277 . ","page_name":" 100 ","page_number":100},
  {"content":"\r\n\r\nهر كارى كه بيشتر دوست دارد انجام دهد . روزى به وى فرمود : « مايلى خمير كنى يا نان بپزى ؟ » فضه در پاسخ گفت : « خمير كردن و هيزم روشن كردن بر عهدهء من باشد . » سپس آماده انجام دادن آن شد . « 1 » \r\n5 . با مؤمنان : زهرا ( س ) محبت به مؤمنان و شيعيان را از پدر خود به ارث برده بود ؛ چه آنكه - همان گونه كه در آغاز درس بدان اشاره رفت - از صفات ممتاز پيامبر ( ص ) ، رأفت و مهربانى نسبت به مؤمنان است .\r\nزيباترين شيوهء رفتار با مؤمنان در عمل فاطمه ( س ) تجلّى داشت . ايشان در حساس‌ترين لحظات خلوت با معبود ، مؤمنان را بر خود مقدم مىداشت و در مناجاتهاى شبانه براى آنان دعا مىكرد و زمانى كه فرزندش حسن ( ع ) از علت تقدم مؤمنان بر خود در دعا پرسيد ، فرمود : « الجار ثمّ الدّار » . « 2 » \r\nنمونهء بارز ديگر از رفتار مهربانانه و دلسوزانهء زهرا ( س ) نسبت به شيعيان ، جريان مهر آن حضرت است . وى پس از آگاهى از مقدار درهم و دينارى كه مهر آن گرامى قرار گرفته بود ، خطاب به پيامبر ( ص ) گفت : « اى رسول خدا ! دختران مردم در ازدواج خود ، درهمها را مهر خود قرار مىدهند ، پس فرق بين من و آنان چيست ؟ از تو مىخواهم درهم و دينار را مهر من قرار ندهى ، بلكه از خدا بخواهى تا مهر من ، شفاعت از گنهكاران امت تو باشد . » « 3 » \r\n6 . در برابر سختيها : سنگينى و متانت در برابر گرفتاريها و حوادث تكان دهنده و فتنه‌هاى روزگار در چندين روايت از ويژگيهاى مؤمنان دانسته شده است . در روايتى از على ( ع ) آمده است :\r\n\r\n","description":"","footnote":" ( 1 ) . همان .  ( 2 ) . بحارالانوار ، ج 43 ، ص 81 .  ( 3 ) . نهج الحياة ، ص 239 - 240 . ","page_name":" 101 ","page_number":101},
  {"content":"\r\n\r\nالْمُؤمِنُ وَقُورٌ عِنْدَ الْهَزائِزِ ، ثَبُوتٌ عِنْدَ الْمَكارِهِ ، صَبُورٌ عِنْدَ البَلاء . . . « 1 » \r\nمؤمن در هنگام گرفتاريهاى تكان دهندده استوار ، در ناخوشيها پابرجا و در هنگام بلا شكيبا است\r\nفاطمه ( س ) در سختى متولد شد ، در دامن سختيها رشد كرد و در طول زندگىاش در برابر سختيها پايدارى نمود و سرانجام ، روح بلند و مقاومش از درون سختيها و درياى غمها و رنجها به آسمان قرب الهى و بهشت رضوان حق پرواز كرد . او حقيقتاً مصداق كامل حديث ياد شده بود و با سرمايهء وقار و ثبات و صبورى به ستيز ناملايمات و مشكلات و مصائب برخاست ؛ مصائبى كه به تعبير خودش اگر بر روز روشن فرو مىريخت تبديل به شب ديجور مىگشت .\r\n\r\n","description":"","footnote":" ( 1 ) . بحارالانوار ، ج 75 ، ص 27 . ","page_name":" 102 ","page_number":102},
  {"content":"\r\n\r\n\r\nفصل دوازدهم : ايثار و انفاق\r\nواژهء « ايثار » در اصل به معناى ترجيح يك چيز بر چيزى ديگر و در اصطلاح ، مقدم داشتن ديگران بر خود در جلب منفعت و دفع ضرر است . « انفاق » از ريشه « نفق » به معناى خروج و تمام شدن است و بخشش مال را از آن جهت انفاق گويند كه شخص ، مال را بدان وسيله از تملك خويش خارج مىكند و در اصطلاح عبارت است از خرج كردن مال در راه خدا ؛ اعم از واجب و مستحب .\r\nدو خصلت پسنديدهء انفاق و ايثار از فضائل اخلاقى به شمار مىروند و متخلّق به اين دو صفت ، يعنى ايثارگران و انفاق كنندگان در آيات و روايات مورد تمجيد قرار گرفته‌اند . قرآن دربارهء انفاق مىفرمايد :\r\nالَّذينَ يُنْفِقُونَ اموالَهُم فى سَبيلِ اللَّه ثُمَّ لا يُتْبِعُونَ ما انْفَقُوا مَنّاً وَ لا اذىً لَهُم اجْرُهُم عِندَ رَّبِهِمْ وَ لا خَوْفٌ عَلَيْهِمْ و لا هُم يَحْزَنُون . ( بقره : 262 )\r\nكسانى كه اموال خود را در راه خدا انفاق مىكنند ، سپس در پى انفاقى كه كرده‌اند منّت نمىگذارند و آزارى نمىرسانند ، پاداش آنان نزد پروردگارشان ( محفوظ ) است ؛ نه ترسى دارند و نه غمگين مىشوند .\r\nو درمقام تمجيد از انصار كه در اوج فقر و نيازمندى ، پذيراى مهاجران\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nشده ، آنان را بر خود مقدم داشتند ، مىفرمايد :\r\nوَ يُؤْثِروُنَ عَلى انْفُسِهِمْ وَ لَو كانَ بِهِمْ خَصاصَةٌ وَ مَن يُوقَ شُحَّ نَفْسِهِ فَاولئِكَ هُم‌ُالمُفلِحُونَ . ( حشر : 9 )\r\nو آنها [ مهاجران 
  ] را بر خود مقدم مىدارند هر چند خود بسيار نيازمند باشند و كسانى كه از بخل و حرص نفس خويش مصون و محفوظ مانده‌اند رستگارانند .\r\nامير مؤمنان ( ع ) ايثار را اوج احسان و نيكى ، « 1 »  شريف‌ترين نوع بخشش « 2 »  ، برترين عبادت ، « 3 »  منش نيكوكاران وخوى نيكان و برگزيدگان « 4 »  دانسته است .\r\nاهل بيت عصمت و طهارت با تأسّى به سيرهء نبوى ( ص ) مختصر امكانات مالى و درآمد روزمرّهء زندگى خويش را به نيازمندان مىدادند و توده‌هاى مردم را بر خود مقدم مىداشتند . در اين ميان حضرت زهرا ( س ) در اوج قرار داشت . سرتاسر زندگى او تبلور ايثار بود . او هيچ گاه حتى در سخت‌ترين شرايط ، نيازمندى را از درگاه خويش نراند سختى زندگى و گرسنگى كودكان خويش را تحمل كرد ، ليكن بازگشت مأيوسانهء درماندگان را هرگز .\r\nزهرا ( س ) به ما آموخت كه براى رسيدن به خوبىها بايد از خويشتن گذشت :\r\nلَن تَنالُوا البِرَّ حَتّى تُنْفِقُوا مِمّا تُحِبُّونَ ( آل عمران : 92 )\r\nهرگز به [ حقيقت 
  ] نيكوكارى نمىرسيد مگر از آنچه دوست مىداريد [ در راه خدا 
  ] انفاق كنيد .\r\n\r\n","description":"","footnote":" ( 1 ) . شرح غرر الحكم ، ج 1 ، ص 235 .  ( 2 ) . همان ، ص 228 .  ( 3 ) . همان ، ص 300 .  ( 4 ) . همان ، ج 2 ، ص 164 . ","page_name":" 104 ","page_number":104},
  {"content":"\r\n\r\nدختر پيامبر ( ص ) به ما آموخت كه ملاك انفاق دارايى نيست كه توانايى است :\r\nلَوْ انْتُمْ تَمْلِكُونَ خَزائِنَ رَحْمَةِ رَبّى لَامْسَكْتُمْ خَشْيَةَ الْانْفاقِ ( اسراء : 100 )\r\nاگر شما مالك خزائن رحمت پروردگار من بوديد ، در آن صورت [ به دليل تنگ نظرى 
  ] امساك مىكرديد ، مبادا انفاق ، مايهء تنگدستى شما شود .\r\nانفاق و ايثار در همهء ابعادش در وجود فاطمه ( س ) به صورت ملكه‌اى در آمده بود كه در تمامى زواياى زندگىاش تبلور داشت . صحنه‌هايى كه فاطمه ( س ) در زندگى كوتاه مدت خود از ايثار ترسيم كرده است ، بى شك در تاريخ بشر بى نظير است . اينك در ادامهء بحث به جلوه هايى از انفاق و ايثار خدا پسندانهء فاطمه ( س ) اشاره مىكنيم .\r\n\r\nدرآمد فدك\r\n: فدك قريه‌اى بود در فاصلهء حدود صد و چهل كيلومترى مدينه با چشمه‌اى جوشان و نخلهاى فراوان « 1 »  كه درختان خرماى آن با كلّ درختان خرماى شهر كوفه در قرن ششم برابرى مىكرد . « 2 »  اين روستاى سر سبز در سال ، درآمدى بين 24 تا هتفاد هزار دينار داشت . « 3 »  شايد اين اختلاف ناشى از تفاوت درآمد سالانهء آن بوده است .\r\nفدك متعلق به يهوديان بود كه طى قرار داد صلحى به رسول اللَّه ( ص ) واگذار شد و چون خالصهء رسول خدا ( ص ) بود . « 4 »  در اختيار آن حضرت قرار گرفت و او در حيات خود فدك را به بانوى اسلام حضرت فاطمه ( س ) بخشيد . « 5 » \r\n\r\n","description":"","footnote":" ( 1 ) . معجم البلدان ، ج 4 ، ص 238 .  ( 2 ) . شرح نهج البلاغه ، ابن ابى الحديد ، ج 16 ، ص 236 .  ( 3 ) . سفينة البحار ، ج 7 ، ص 45 و بحارالانوار ، ج 29 ، ص 123 .  ( 4 ) . طبق تصريح قرآن ، چيزى كه بدون درگيرى نظامى و جنگ به دست مسلمانان بيفتد ، منحصراً حق پيامبر ( ص ) است و به صورت غنائم جنگى تقسيم نمىشود ( ر . ك : حشر ، آيه 6 و 7 ) .  ( 5 ) . ر . ك : الدرالمنثور ، ج 5 ، ص 273 و 274 . ","page_name":" 105 ","page_number":105},
  {"content":"\r\n\r\nحضرت زهرا ( س ) هر ساله تنها به اندازه قوت خود از درآمد فدك بر مىداشت و بقيّه را بين نيازمندان تقسيم مىكرد . اين شيوه تا زمان رحلت پيامبر ( ص ) ادامه داشت . « 1 » \r\nپيش از اين گذشت كه زهرا ( س ) دو دستبند نقره و گوشواره و پرده‌اى را كه به تازگى سهم على ( ع ) از غنائم شده بود براى رسول خدا ( ص ) فرستاد و پيغام داد :\r\nتَقْرَأُ عَلَيْكَ ابنَتَكَ السَّلامَ وَ تَقوُلُ اجْعَلْ هذا فى سَبيل اللَّهِ\r\nيا رسول اللَّه ! دخترت به تو سلام مىرساند و مىگويد اينها را در راه خدا انفاق كن .\r\nپيامبر ( ص ) پس از مشاهدهء اين بخشش سه بار فرمود : « فداها ابُوها ؛ پدرش به فدايش ! » « 2 » \r\n\r\nوصيّت به انفاق :\r\nحضرت فاطمه ( س ) پيش از شهادت به على ( ع ) وصيت كرد كه بخشى از اموال وى را بين همسران پيامبر ( ص ) و زنان بنى هاشم و امامه دختر ابوالعاص تقسيم كند . بنابر نقلى ديگر ، وى با مال خود بر بنى هاشم و بنى عبدالمطلّب انفاق مىكرد . « 3 » \r\n\r\nايثار در شب عروسى :\r\nشب ازدواج براى هرعروس و دامادى خاطره‌آميز ، و زيبايىو آراستگى عروس در چنين شبى در افكار و علاقهء آيندهء داماد اثرگذار است و به عنوان پايه و اساس زندگى مشترك آنان به حساب مىآيد ؛ ولى فاطمه ( س ) با آگاهى از همهء اين حساسيّتها ، پيراهن عروسىاش را به سائل بخشيد و با پيراهن ديگرى آن شب را گذراند .\r\n\r\n","description":"","footnote":" ( 1 ) . بحارالانوار ، ج 29 ، ص 118 .  ( 2 ) . همان ، ج 43 ، ص 30 .  ( 3 ) . همان ، ص 218 و دلائل الامامه ، ص 42 - 43 . ","page_name":" 106 ","page_number":106},
  {"content":"\r\n\r\nهنگامى كه سلمان افسار مركب عروس را در دست داشت و به سمت خانهء استيجارى داماد مىرفتند ، ناگهان كنيزى به دختر پيامبر ( ص ) سلام گفت و براى رفع مشكلات خود استمداد جست . فاطمه ( س ) از مركب پايين آمد و در ميان حلقهء زنان همراه ، پيراهن عروسىاش را كه به هفت درهم خريدارى شده بود از تنش در آورد و به سائل بخشيد و خود پيراهن كهنه پوشيد و راهى خانهء شوهر شد .\r\nروز بعد وقتى پيامبر ( ص ) با كاسهء شير به ديدار عروس و داماد رفت .\r\nمتوجه پيراهن كهنهء فاطمه شد .\r\n- دخترم چرا لباس نو نپوشيدى ؟\r\n- پدر جان ! شب گذشته آن را به نيازمند بخشيدم .\r\n- عزيزم ! مناسب بود براى مراعات حال داماد ، لباس نو را براى خود نگه مىداشتى .\r\n- پدر جان ! اين درس را از قرآن آموخته‌ام :\r\nلَنْ تَنالُوا البِرَّ حَتَّى تُنْفِقُوا مِمَّا تُحِبّونَ ( آل عمران : 92 )\r\nعلاوه بر اين شما نيز چنين مىكرديد . « 1 » \r\n\r\nگردنبند با بركت :\r\nبعد از نماز عصر پيرمردى به رسول خدا ( ص ) مراجعه و عرض كرد : « يا رسول اللَّه ! گرسنه‌ام ، سيرم كن ؛ عريانم ، بپوشان ؛ فقيرم ، كمكم كن . »\r\nپيامبر ( ص ) فرمود : « من چيزى كه به تو بدهم در اختيار ندارم ؛ ولى راهنمايى كننده بر خير همچون انجام دهندهء آن است . برو به منزل كسى كه\r\n\r\n","description":"","footnote":" ( 1 ) . العوالم ، ج 11 ، ص 210 . ","page_name":" 107 ","page_number":107},
  {"content":"\r\n\r\nخدا و پيامبر را دوست دارد ، خدا و پيامبر نيز او را دوست دارند ؛ كسى كه رضاى خدا را بر خواستهء خويش مقدم مىدارد ، هم اكنون برو سراغ خانهء فاطمه . »\r\nعرب ، همراه بلال به خانهء فاطمه ( س ) رفت . بعد از سلام و ستايش اهل بيت ، وضع خود و موضوع ديدار با پيامبر ( ص ) را به اطلاع وى رسانيد . « 1 »  حضرت زهرا ( س ) نخست ، پوستى را كه حسن و حسين ( ع ) بر آن مىخوابيدند به عرب داد ؛ ولى او نپذيرفت و گفت : « من از گرسنگى نزد تو شكايت مىبرم و تو پوست گوسفند به من مىدهى ! »\r\nفاطمه ( س ) وقتى اين سخن را از او شنيد ، گردنبندى را كه يادگار و هديهء دختر عمويش حمزهء سيدالشهداء بود ، به مرد عرب داد و فرمود : « بگير ، آن را به فروش . اميد است مشكل تو با آن حل شود . » مرد عرب گردنبند را گرفت و شادمان نزد پيامبر ( ص ) به مسجد رفت و پس از سخنانى سرانجام ، عمار ياسر آن را به بيست دينار و دويست درهم ، يك دست لباس و يك رأس مركب خريد و اعرابى ، خوشحال از محضر پيامبر ( ص ) مرخص شد .\r\nعمار گردنبند را به خانه آورد و آن را با مشك معطر ساخت و در برد يمانى گذاشت و تحويل غلامش داد و گفت : « اين گردنبند را به پيامبر ( ص ) بده ، تو را نيز به آن حضرت بخشيدم . »\r\nغلام حضور پيامبر ( ص ) رسيد و جريان را به عرض آن گرامى رسانيد .\r\nپيامبر ( ص ) نيز فرمود : « گردنبند را نزد فاطمه ببر و تو را به او بخشيدم . »\r\n\r\n","description":"","footnote":" ( 1 ) . در حديث ياد شده آمده است كه فاطمه و على ( ع ) همچون خود پيامبر ( ص ) سه روز بود كه‌گرسنه بودند و چيزى در اختيار نداشتند و پيامبر ( ص ) اين موضوع را مىدانست ، با اين حال ، مرد سائل را نزد فاطمه ( س ) فرستاد . ","page_name":" 108 ","page_number":108},
  {"content":"\r\n\r\nغلام نزد فاطمه ( س ) آمد و موضوع را به عرض وى رسانيد . فاطمه ( س ) گردنبند را گرفت و غلام را در راه خدا آزاد كرد . غلام از اين رخداد خنديد و گفت : « چه گردنبند با بركتى ! گرسنه‌اى را سير كرد ، عريانى را پوشانيد ، فقيرى را بى نياز ساخت ، برده‌اى را آزاد كرد و سرانجام به صاحب اصلىاش بازگشت . » « 1 » \r\n\r\nايثار فقط براى خدا :\r\nشأن نزول سورهء « دهر » را همه شنيده‌ايم .\r\nخلاصهء آن چنين است : امام حسن و امام حسين ( ع ) مريض مىشوند . پيامبر ( ص ) به عيادت آنان مىرود و به حضرت امير ( ع ) پيشنهاد مىكند براى شفاى فزندانشان نذر كنند روزه بگيرند . بچه‌ها شفا مىيابند . والدين آنها به نذر خويش ، يعنى گرفتن سه روز روزه وفا مىكنند . فضه و حسنين نيز على و زهرا ( عليهما السلام ) را در اين امر همراهى مىنمايند .\r\nبا زحمت و رنج فراوان يك صاع ( حدود سه كيلو ) جو تهيه و پنج قرص نان جوين براى افطار آماده مىگردد . هنگام افطار مسكينى درِ خانهء امير را مىكوبد . على ( ع ) در دادن سهم نان خود به سائل پيش قدم مىشود ، بقيه نيز به او تأسّى مىكنند و بدين ترتيب ، روز نخست را با آب افطار مىنمايند . روز دوم و سوم نيز به همين منوال مىگذرد و افطارى آماده شده به يتيم و اسير داده مىشود و بدين ترتيب نذر ادا مىگردد .\r\nامير مؤمنان ( ع ) حسن و حسين - عليهما السلام - را در حالى كه بسيار گرسنه بودند ، نزد رسول خدا ( ص ) برد . پيامبر ( ص ) چون چشمش به آنان افتاد ، بسيار متأثر شد . سپس همراه آنان به خانهء فاطمه ( س ) آمد . او را در محراب عبادت يافتند ؛ در حالى كه آثار گرسنگى در چهره‌اش نمايان و چشمهايش به گودى فرو\r\n\r\n","description":"","footnote":" ( 1 ) . بحارالانوار ، ج 43 ، ص 56 - 58 با اختصار . ","page_name":" 109 ","page_number":109},
  {"content":"\r\n\r\nرفته بود . پيامبر ( ص ) چون دخترش را بدين وضع ديد ، او را به سينه چسبانيد و فرمود : « شما سه روز است كه چنين هستيد ؟ ! » جبرئيل نازل شد و آيات سورهء دهر را فرود آورد : « 1 » \r\nيُوفُونَ بِالنَّذْرِ وَيَخَافُونَ يَوْماً كَانَ شَرُّهُ مُسْتَطِيراً وَيُطْعِمُونَ الطَّعَامَ عَلَى حُبِّهِ مِسْكِيناً وَيَتِيماً وَأَسِيراً إِنَّمَا نُطْعِمُكُمْ لِوَجْهِ اللَّهِ لَا نُرِيدُ مِنكُمْ جَزَاءً وَلَا شُكُوراً إِنَّا نَخَافُ مِن رَبِّنَا يَوْماً عَبُوساً قَمْطَرِيراً ( دهر : 7 - 10 )\r\nآنان به نذر خود وفا مىكنند و از روزى كه شرّ و عذابش گسترده است مىترسند ، و غذاى خود را با آنكه به آن علاقه ( و نياز ) دارند به مسكين و يتيم و اسير مىدهند . [ و مىگويند : 
  ] ما شما را به خاطر خدا اطعام مىكنيم و هيچ پاداشى و سپاسى از شما نمىخواهيم . ما از پروردگارمان خائفيم در آن روزى كه عبوس و سخت است .\r\n\r\nايثار در پذيرايى از مهمان :\r\nروزى عربى مستمند خدمت رسول اللَّه ( ص ) رسيد و از رنج گرسنگى به حضرتش شكوه كرد . حضرت پيكى نزد همسرانش فرستاد و از ايشان در خواست طعام كرد ؛ ولى همگى گفتند كه ما جز آب چيزى براى خوردن نداريم .\r\nپيامبر ( ص ) خطاب به مسلمانان فرمود : « چه كسى اين مرد را امشب ميهمان مىكند ؟ » على ( ع ) اظهار آمادگى كرد و عرب را به خانه آورد و از فاطمه ( س ) در اين باره كمك خواست . زهرا ( س ) گفت : « ما طعامى جز به اندازهء خوراك كودكانمان نداريم ؛ ولى ميهمان را بر فرزند خود مقدم مىداريم . »\r\nفاطمه ( س ) با توافق اميرمؤمنان ( ع ) فرزندان را گرسنه خوابانيد و چراغ را\r\n\r\n","description":"","footnote":" ( 1 ) . بحارالانوار ، ج 35 ، ص 237 - 240 . ","page_name":" 110 ","page_number":110},
  {"content":"\r\n\r\nخاموش كرد و در تاريكى از ميهمان پذيرايى نمودند . على ( ع ) با تكان دادن و زير و رو كردن زبان خود در تاريكى به ميهمان چنين وانمود مىكرد كه او نيز طعام مىخورد تا ميهمان خجالت نكشد . وقتى ميهمان دست از غذا كشيد و فاطمه ( س ) چراغ را آورد ، ديدند كاسه از فضل الهى پر از غذا است .\r\nروز بعد پس از نمازصبح پيامبر ( ص ) با ديدن‌على ( ع ) به شدت گريست و فرمود :\r\n« اى امير مؤمنان ! پروردگار از مهمان نوازى ديشب شما تعجب كرده است ؛ سپس اين آيه را تلاوت كرد : « وَ يُؤثِرونَ عَلى انفُسِهِمْ وَ لَو كانَ بِهِمْ خَصاصَةٌ » ( حشر : 9 ) « 1 » \r\nعرب تازه مسلمانى در مسجد از مردم كمك خواست . پيامبر ( ص ) به ياران خود نگريست . سلمان برخاست تا نياز سائل را بر طرف كند . هر جا رفت دست خالى برگشت . در بازگشت به مسجد نگاهش به خانهء فاطمه ( س ) افتاد . با خود گفت : اگر خيرى باشد در خانهء فاطمه است .\r\nدر را كوبيد و قصهء عرب مستمند را باز گفت . فاطمه ( س ) فرمود : « سوگند به خدايى كه محمد ( ص ) را به پيامبرى برگزيد ، سه روز است كه غذا نخورده‌ايم و فرزندانم حسن و حسين از شدت گرسنگى بى قرارى مىكنند و خسته و مانده به خواب رفته‌اند ؛ اما من ، خيرى را كه درِ منزل مرا كوبيده رد نمىكنم . »\r\nآن گاه پيراهن خود را به سلمان داد تا با گرو گذاشتن نزد شمعون يهودى مقدارى جو و خرما قرض بگيرد .\r\nسلمان مىگويد : پس از دريافت جو و خرما نزد فاطمه ( س ) بازگشتم و گفتم : « فاطمه جان ! مقدارى از اين غذاها را براى فرزندان گرسنه ات بردار .\r\nفرمود :\r\nهذا شَىءٌ امضَيناهُ لِلّهِ عَزَّ وَجَلَّ لَسْنا نَاخُذُ مِنهُ شَيئاً\r\n\r\n","description":"","footnote":" ( 1 ) . بحارالانوار ، ج 41 ، ص 28 و 34 و ج 36 ، ص 59 . ","page_name":" 111 ","page_number":111},
  {"content":"\r\n\r\nاين كار را فقط براى خداى بزرگ انجام داديم و هرگز چيزى از آن بر نخواهيم داشت . « 1 » \r\nانفاق و ايثار حضرت فاطمه ( س ) به موارد ياد شده محدود نمىشود . ايثار وى در حق همسرش على ( ع ) ، نسبت به فرزندانش ، نسبت به وجود مبارك رسول خدا ( ص ) ، در حق همسايگان ، نسبت به خدمتكار و . . . همه ، جلوه‌هاى ايثار اين ايثارگر مخلص و بى نظير است كه صفحات تاريخ را زينت بخشيده و ما به جهت رعايت اختصار از ذكر آنها صرف نظر كرديم .\r\n\r\n","description":"","footnote":" ( 1 ) . همان ، ج 43 ، ص 72 - 73 با اختصار . ","page_name":" 112 ","page_number":112},
  {"content":"\r\n\r\n\r\nفصل سيزدهم : حق‌طلبى ، ظلم ستيزى و آگاهى بخشى\r\nعمر تقابل حق و باطل با عمر انسان در اين كره خاكى گره خورده است .\r\nوظيفهء انسانها در اين تقابل ، ايستادگى در كنار حق و مبارزه با باطل و ستم است . نمىتوان نسبت به جريان حق و باطل بى تفاوت بود . در مكتبهاى الهى همهء انبيا ، اوصيا و امامان با باطل - در همهء چهره هايش چه در زمينهء افكار و عقايد ، چه در بعد رفتارى و اخلاقى و چه در محور اجتماعى و حكومتى - به ستيز برخاسته و در اين پيكار مقدس همواره در صف مقدم قرار داشته‌اند .\r\nسنت الهى نيز بر اين است كه با نيروى حق ، باطل را نابود كند :\r\nبَلْ نَقْذِفُ بِالْحَقِّ عَلَى الْبَاطِلِ فَيَدْمَغُهُ فَإِذَا هُوَ زَاهِقٌ ( انبياء : 18 )\r\nبلكه ما حق را بر سر باطل مىكوبيم تا آن را نابود سازد و اين گونه ، باطل محو و نابود مىشود .\r\nاميرمؤمنان ( ع ) با الهام از همين سنت الهى فرمود :\r\nوَلكِنّى اضرِبُ بالمُقبِلِ الىَ الحَقِّ المُدبِرَ عَنْهُ « 1 » \r\nمن به يارى نيروهاى حق طلب ، رويگردان از حق را مىزنم .\r\n\r\n","description":"","footnote":" ( 1 ) . نهج البلاغه ، خ 6 . ","page_name":" 113 ","page_number":113},
  {"content":"\r\n\r\nبنابراين ، شرط اساسى تحقق اين سنت الهى و پيروزى جريان حق بر باطل ، وجود نيروهاى حق طلب در هر زمان است . طرفدارى از باطل يا سكوت و بى طرفى نسبت به اين مسئلهء مهم ، تضعيف جبههء حق و تقويت ظلم است . در جريان نبرد صِفّين كه مصداق روشن و بىابهام درگيرى حق و باطل بود ، عده‌اى به بهانهء اينكه در « فتنه » نبايد وارد شد ، به يارى جبههء حق نشتافتند تا به زعم خودشان دستشان به خونى آلوده نشود ! امير مؤمنان ( ع ) آنان را نكوهش كرد و فرمود :\r\nخَذَلُوا الحَقَّ وَ لَم يَنْصُرُوا الباطِلَ « 1 » \r\nحق را خوار كردند و باطل را يارى نكردند .\r\nخدا حق است و شرك و طاغوت ، باطل . اسلام حق است و كفر و نفاق ، باطل ، حضرت رسول ( ص ) و امامان - عليهم السلام - حق‌اند و مخالفانشان باطل .\r\nعدالت و صلاح حق است و جور و فساد ، باطل . حكومت اسلامى حق است و سلطه‌هاى طاغوتى باطل . رسالت همهء مردم به ويژه آگاهان جامعه حمايت از حق و ستيز با باطل در همهء مصاديق و چهره‌ها است . اين حمايت در دو محور بنيادى نظرى و عملى بايد دنبال شود : در مرحلهء نظرى و شناختى ، آگاهى بخشى جامعه نسبت به آنچه در آن مىگذرد و روشن ساختن اذهان و افكار نسبت به واقعيات و افشاى توطئه‌ها و جنايات دشمن ( تا آنچه اتفاق افتاده در پس پرده ، كتمان نشود و به صورت تحريف شده به ديگران منتقل نگردد ) نقش اساسى در پاسداشت حق و جلب افكار بدان سمت دارد و جلو تحريفها و كتمانها و سوء برداشتها را مىگيرد ، و در مرحلهء عملى با حمايت جدى و همه جانبه از حق و ايستادگى در برابر باطل و بسيج مردم عليه آن ، حق راه\r\n\r\n","description":"","footnote":" ( 1 ) . همان ، خ 18 . ","page_name":" 114 ","page_number":114},
  {"content":"\r\n\r\nاستوار خود را مىپيمايد و باطل نابود مىگردد . بدين جهت امام حسين ( ع ) يكى از زمينه‌هاى قيام خود را به فراموشى سپرده شدن حق و گسترش باطل در سطح جامعه مطرح كرده ، مىفرمايد :\r\nالا تَرَونَ الَى الحَقِّ لا يُعمَلُ بِهِ وَ الىَ الباطِلِ لا يُتَناهى عَنهُ . « 1 » \r\nمگر نمىبينيد به حق عمل نمىشود و از باطل نهى نمىگردد .\r\nحضرت زهرا ( س ) به عنوان دست پروردهء رسول خدا ( ص ) ) و آگاه به مسائل جامعه و متعهد به ارزشهاى اسلامى ، پرچم حق‌طلبى و باطل ستيزى را بر دوش گرفت و در اين راه از هيچ كوششى دريغ نورزيد ، عرصهء دفاع از حق در قالب رسالت پيامبر ( ص ) و امامت و ولايت امير مؤمنان ( ع ) در زندگى فاطمه ( س ) از برجسته‌ترين ، بارزترين و افتخارآميزترين عرصه هايى است كه در گفتار و رفتار دختر پيامبر ( ص ) در هر دو بعد نظرى و عملى متجلى است ، تا جايى كه در فرهنگ شيعيان ، به ويژه پس از انقلاب اسلامى ايران ، صديقهء طاهره ( س ) به عنوان حامى و فدايى ولايت لقب گرفته است ؛ چرا كه او در دورهء كوتاه زندگى خويش پس از رحلت پيامبر ( ص ) زيباترين جلوهء پاسدارى از حريم حق و ولايت را به تصوير كشيد ؛ جلوه‌اى كه جز در آينهء وجود زهرا ( س ) حتى اميرمؤمنان ( ع ) نمىتوان يافت . اگر مجاهدتها و خطبه‌هاى هدايتگرانهء زهرا ( س ) نبود امروز بسيارى باور نمىكردند كه حق با على ( ع ) بوده است ؛ چرا كه كينه‌ها ، نفاقها ، سياست بازيها ، تبليغها و تحريفها دست به دست هم داده و جبههء حق را چنان به انزوا كشانده بود كه اجازه نمىداد فرياد حق جويى على ( ع ) به گوش نسلهاى آينده برسد .\r\nآگاهى بخشى الهى زهرا ( س ) به امت اسلامى چنان شفاف و گويا بود كه براى\r\n\r\n","description":"","footnote":" ( 1 ) . بحارالانوار ، ج 44 ، ص 381 . ","page_name":" 115 ","page_number":115},
  {"content":"\r\n\r\nهيچ كس جاى عذر باقى نگذاشت و پژواك روح بخش آن تا قيام قيامت در جان جهانيان طنين‌انداز خواهد ماند . فاطمه ( س ) مردم عصر خويش را خوب مىشناخت و مىدانست آن مسلمان نمايان دين به دنيا فروخته گوش شنوا براى شنيدن سخنان او و جسارت قيام همراه او را ندارند ؛ امّا مىخواست براى آيندگان ، چهرهء باطل و ضلالت را رسوا ، حقيقت را بر ملا و حجّت را تمام كند :\r\nمن آنچه را بايد بگويم با شما گفتم ، با آنكه مىدانم خوارى با وجودتان سرشته و نيرنگ و عهد شكنى بر دلهايتان چيره گشته است ؛ ليكن اين شكوه‌ها جوششى از اندوه نفس و تسكينى بر فوران خشم و گشايشى بر آلام درون و خروشى بر تنگى دل و در نهايت ، اتمام حجتى بر شما است .\r\nاكنون اين شما و اين مركب خلافت . بر شما ارزانى باد ! به آن محكم بچسبيد و رها نكنيد ؛ اما بدانيد پشتش زخم ، كف پايش شكافته و لنگ است . داغ ننگ بر آن خورده و نشان خشم الهى و رسوايى ابدى همراه آن است و شما را آسوده نگذارد تا به آتش بر افروختهء خشم الهى در اندازد ؛ آتشى كه هر دم فروزد و دل و جان را بسوزد .\r\nفراموش نكنيد آنچه راانجام مىدهيد در محضر خدا است . آنها كه ستم كردند به زودى مىدانند كه بازگشتشان به كجا است . منم فرزند آن پيامبر نذير كه بيم مىداد شما را از آنچه پيش رو داريد از عذاب شديد . پس هر چه مىخواهيد بكنيد ، ما هم به تكليف خويش عمل مىكنيم و انتظار بكشيد ، ما نيز انتظار مىكشيم . « 1 » \r\nدر ادامهء بحث به گوشه‌هايى از مبارزات حق طلبانه و اقدامات روشنگرانه و آگاهى بخش حضرت زهرا ( س ) پس از رحلت پيامبر ( ص ) اشاره مىكنيم .\r\n\r\n","description":"","footnote":" ( 1 ) . الاحتجاج ، ج 1 ، ص 141 و دلائل الامامة ، ص 37 با اختلافى اندك در برخى عبارات . ","page_name":" 116 ","page_number":116},
  {"content":"\r\n\r\n\r\n1 . دفاع ازحريم ولايت\r\nعلى ( ع ) و اهل بيت مشغول تجهيز پيامبر ( ص ) بودند كه عده‌اى در سقيفه اجتماع كرده و در غياب خاندان و نزديكان رسول خدا ( ص ) ابوبكر را به عنوان خليفه برگزيدند و پيشگويى پيامبر ( ص ) كه به على ( ع ) فرموده بود : « انَّ الامَّةَ سَتغدِرُبِكَ مِن بَعْدى ؛ « 1 »  امت ، بعد از من به تو نيرنگ خواهند زد » محقق شد .\r\nاينجا بود كه رسالت تاريخى فاطمه ( س ) آغاز شد ؛ زيرا رسول خدا ( ص ) او را ملاك حق و باطل معرفى كرده و رضايت فاطمه ( س ) را رضايت خدا و خشم او را خشم خدادانسته است . « 2 »  فاطمه ( س ) در هر جبهه‌اى قرار بگيرد حقانيت آن را ثابت مىكند و ناخشنودى وى از جناحى ديگر ، بيانگر بطلان آن جناح است . از اين رو ، دختر رسول خدا ( ص ) لازم ديد موضع خود را در قبال رخدادهاى جديد روشن كند تا حق از باطل شناخته و حجت بر مردم تمام شود .\r\nرسالتى كه فاطمه ( س ) دراين مقطع از تاريخ ايفا كرد ، از كسى جز او حتى امير مؤمنان ( ع ) ساخته نبود ؛ زيرا على ( ع ) در رأس جبههء حق قرار داشت و خود مدعى جانشينى پيامبر ( ص ) بود و مدعى نمىتواند شاهد باشد . علاوه بر آنكه سوابق درخشان و مواضع قاطعانهء على ( ع ) در ريشه كن كردن كفر و ستيز با كافران و مستكبران ، كينه‌اى ديرينه از وى بر دلهاى بازماندگان و وارثان انديشهء آنان ، نهاده بود كه زدودن آن كار آسانى نبود . روى اين جهات پرچمدار مبارزه با توطئه‌گران بايد فردى باشد كه در عين محور بودن وجود او براى حق و باطل ، بر روى هيچ كس شمشير نكشيده و با هيچ فرد از در ستيز در نياويخته باشد و در عين حال محبوب‌ترين و نزديك‌ترين فرد به پيامبر ( ص ) باشد و چنين شخصى\r\n\r\n","description":"","footnote":" ( 1 ) . كنزالعمال ، ج 11 ، ص 617 ، حديث 32997 .  ( 2 ) . همان ، ج 3 ، ص 674 و ج 12 ، ص 111 و اسد الغابة ، ج 5 ، ص 522 . ","page_name":" 117 ","page_number":117},
  {"content":"\r\n\r\nجز فاطمه ( س ) نبود . اقدامات فاطمه ( س ) در اين محور عبارت است از :\r\nالف . آگاهى بخشى و هشدار : سقيفه سنگ بناى بدعت و انحرافى شد كه مىتوان ديگر بدعتها و انحرافات پديد آمده در تاريخ اسلام را ناشى از آن دانست . بدعتها و مفاسدى كه پارهء تن مصطفى ( ص ) نسبت به پيدايى آنها به امت اسلامى هشدار داد :\r\nبه جان خودم سوگند ! نطفهء فساد بسته شد . بايد در انتظار به ثمر نشستن اين بذر شوم بود . از اين پس از شتر [ خلافت 
  ] به جاى شير ، قدحى پر از خون و زهر كشنده بدوشيد . اين جا است كه باطل پيشگان زيان مىكنند و آيندگان ، فرجام آنچه را پيشينيان سنت نهادند ، در مىيابند .\r\nاز اين پس با رضايت خاطر و اطمينان ، خود را آماده فتنه و آشوب كنيد .\r\nبشارت باد شما را به شمشيرهاى كشيده و برّان ! و به حمله و تهاجمهاى پى در پى ستمكاران و به هم ريخته شدن امور اجتماعى همگان و به استبداد و ديكتاتورى از سوى ظالمان ! آنان كه غنائم و حقوق شما را اندك پرداخت مىكنند و محصولات كشاورزى را خود درو مىنمايند . پس حسرت و اندوه بر شما ! كارتان به كجا خواهد انجاميد ؟ دريغا كه امر روشن بر شما مخفى مانده است ( و تاوانى بر ما نيست ) آيا ما مىتوانيم شما را به كارى كه آن را خوش نداريد مجبور سازيم ؟ ! « 1 » \r\nب . فراخوانى خواص : حضرت زهرا ( س ) در گام عملى ديگر به سراغ خواص از مهاجر و انصار رفت و با سخنان هشدار دهنده و يادآورى رخدادها و خاطرات دوران حيات رسول خدا ( ص ) سعى كرد وجدانهاى خفتهء آنان را\r\n\r\n","description":"","footnote":" ( 1 ) . بحارالانوار ، ج 43 ، ص 159 ؛ دلائل الامامة ، ص 41 و شرح نهج البلاغه ، ابن ابى الحديد ، ج 16 ، ص 234 با اندكى اختلاف در برخى عبارات . ","page_name":" 118 ","page_number":118},
  {"content":"\r\n\r\nبيدار كند . آن گرامى همراه حضرت على ( ع ) و فرزندانش امام حسن و امام حسين - عليهما السلام - شبانه به منازل و مجالس انصار و مهاجران مىرفت و آنان را به مبارزه با باطل و جانبدارى از جبههء حق دعوت مىكرد و مىفرمود :\r\nاى مهاجران و انصار ! خدا را يارى كنيد . من دختر پيامبر شما هستم و شما با رسول خدا ( ص ) بيعت كرديد كه از او و فرزندانش در برابر يورش دشمنان دفاع كنيد ، همان گونه كه از خود و فرزندان خود دفاع مىكنيد . پس بر سر پيمان با رسول خدا ( ص ) استوار بمانيد . « 1 » \r\nحضرت زهرا ( س ) گاهى آنان را به ياد واقعهء غدير مىانداخت و مىفرمود :\r\nآيا سخن رسول خدا ( ص ) را در روز غدير فراموش كرده‌ايد كه فرمود : « مَن كُنتُ مَولاه فَعلىٌ مَولاه » يا گفتار او را كه فرمود : « انتَ مِنّى بِمَنزِلةِ هارونَ مِن مُوسى » . « 2 » \r\nو زمانى كه براى عذر تقصير نزد آن حضرت آمده و گفتند : « اگر ابوالحسن هم زودتر آمده بود با او بيعت مىكرديم . » بر آشفت و بر سرشان فرياد بر آورد :\r\n« الَيْكُم عَنّى فَلا عُذْرَ بَعدَ تَعذيرِكُمْ وَ لا امْرَ بَعدَ تَقصيرِكُمْ ؛ « 3 »  از نزد من برويد ! ديگر ، پس از كوتاهى كردن و عذر تراشيهاى دروغين ، عذرى پذيرفته نمىشود و پس از كوتاهى و بى تفاوتى ، امرى وجود نخواهد داشت . » پيش از آن هم گفته بود : « هَل تَرَكَ ابى يَوْمَ غَدير خُمٍّ لَاحَدٍ عُذْراً « 4 »  ؛ آيا پدرم پس از رخداد غدير خم براى كسى عذرى باقى گذاشته است ؟ »\r\nج . جانبازى و فداكارى : با ورود گردانندگان سقيفه به مرحلهء جديدى از مبارزه با مقام ولايت و فرا خوانى اجبارى امير مؤمنان ( ع ) به بيعت و مقاومت آن\r\n\r\n","description":"","footnote":" ( 1 ) . الاختصاص ، ص 184 .  ( 2 ) . الغدير ، ج 1 ص 196 .  ( 3 ) . بحارالانوار ، ج 43 ، ص 161 .  ( 4 ) . خصال ، ج 1 ، ص 173 . ","page_name":" 119 ","page_number":119},
  {"content":"\r\n\r\nحضرت در برابر اين خواسته و توسل فرا خوانان به زور ، مبارزهء زهرا ( س ) در حمايت از ولايت نيز وارد مرحلهء جديد خود شد ؛ مرحله‌اى كه به نثار جان و شهادت او منتهى گشت .\r\nفاطمه ( س ) در اين مرحله به عنوان شيداترين پروانهء شمع امامت با سوختن و فداسازى خويش به همگان آموخت كه دفاع از ولايت حقى نيست كه تعطيل بردار باشد .\r\nعصمت كبرى در دفاع از ولايت هنگام هجوم به خانه‌اش تا آن‌جا پيش رفت كه پهلويش شكست و در خون نشست ، محسنش سقط شد ، « 1 »  ميخ در بر سينه‌اش نشست ، « 2 »  دست و بازويش بر اثر ضربهء تازيانه آسيب ديد و كبود شد « 3 »  و سرانجام بر سر پيمان الهى از هستى خويش گذشت و جان خود را فدا كرد تا ولايت بماند .\r\n\r\n2 . دادخواهى\r\nدادخواهى زهرا ( س ) از متجاوزان به حق خود و داعيه داران دروغين جانشينى پيامبر ( ص ) كه در تاريخ از آن به ماجراى « فدك » ياد شده ، از ديگر محورهاى مبارزاتى فاطمه ( س ) به شمار مىرود . ماجراى غم‌انگيز فدك بهانه‌اى شد تا دختر پيامبر ( ص ) در عرصه‌اى ديگر چهرهء باطل را با نقاب جديدش رسوا كند و بسيارى از ناگفته‌ها را بگويد ، و گرنه او در زندگى زاهدانه‌اش با چهار سال در اختيار داشتن فدك ثابت كرد كه هيچ گونه دلبستگى به دنيا و مظاهر آن ندارد .\r\nاز اين رو مىبينيم در خطبه‌اى كه در پى غصب فدك ايرادمى كند ، هيچ نامى از آن\r\n\r\n","description":"","footnote":" ( 1 ) . فرائد السمطين ، ج 2 ، ص 34 - 36 ؛ بحارالانوار ، ج 28 ، ص 37 - 40 و ج 43 ، ص 173 .  ( 2 ) . مؤتمر علماء البغداد فى الامامة و الخلافة ، مقاتل بن عطيه ، ص 181 .  ( 3 ) . الطبقات الكبرى ، ابن سعد ، ج 8 ، ص 27 و بحارالانوار ، ج 53 ، ص 14 . ","page_name":" 120 ","page_number":120},
  {"content":"\r\n\r\nنمىبرد ؛ بلكه محتواى خطبه همه‌اش در محكوميت و رسوايى گردانندگان سقيفه ، عظمت و رنجهاى پيامبر ( ص ) ، وصايت و فضائل على ( ع ) ، تكريم و تحريك انصار و آگاهى بخشى و هشدار به مردم است .\r\nده روز پس از رحلت رسول خدا ( ص ) و در حالى كه زهرا ( س ) با پهلوى شكسته در بستر بيمارى آرميده بود ، خبر آوردند كه فدك از دست رفت و مأموران حكومت به دستور خليفه ، كارگزاران او را از فدك اخراج كرده و آن را به تصرف خويش در آورده‌اند . « 1 » \r\nفاطمه ( س ) كه مىديد اين تجاوز آشكار - و توأم با ناديده گرفتن بسيارى از احكام اسلام - جامعهء اسلامى را گرفتار انحرافى شديد از تعاليم اسلام و سنت پيامبر ( ص ) و بازگشت به جاهليت مىكند و از سوى ديگر ، مقدمه‌اى است براى خانه‌نشين كردن اميرمؤمنان ( ع ) و محاصرهء اقتصادى ياران جانباز آن حضرت ، به دفاع از حق خويش در مقابل غاصبان فدك پرداخت و با تمام وجودش خواستار باز پس دادن اين حق مغصوب شد .\r\nبانوى اسلام براى گرفتن حق خود از دو راه وارد شد : نخست از طريق مالكيت فدك و هديهء رسول خدا ( ص ) به او ، و ديگرى از راه ارث . خليفه با بهانه‌هاى واهى و جعل اين حديث كه پيامبر فرموده است : « ما پيامبران ارثى از خود باقى نمىگذاريم » ، از پاسخ‌گويى به استدلالهاى منطقى فاطمه ( س ) طفره رفت و بدين ترتيب فدك را همچون خود حكومت ، غصب و دست اهل بيت ( ع ) را از يك پشتوانهء مالى ، كوتاه كرد تا آنان نتوانند در مقابل حكومت ايستادگى كنند .\r\nدختر رسول خدا ( ص ) پس از رويارويى با بهانه تراشيهاى خليفه و يأس از باز پس گرفتن حق خود ، براى روشن شدن افكار عمومى و اعلام موضع اهل\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 16 ، ص 263 . ","page_name":" 121 ","page_number":121},
  {"content":"\r\n\r\nبيت ( ع ) نسبت به اين تجاوز آشكار در حالى كه جمعى از زنان بنى هاشم او را در ميان گرفته بودند به مسجد رفت و در جمع انصار و مهاجران خطبهء جامع و مفصلى ايراد كرد و بسيارى از حقايق را در قالب اين سخنرانى افشا نمود .\r\nتحليلهاى عميق بانوى اسلام در اين خطبه در زمينهء مسئلهء توحيد و هدف خلقت ، اهداف بعثت ، جايگاه قرآن ، فلسفه و اسرار احكام و تعليمات اسلام ، تاريخ سياسى اسلام و حوادث و رويدادهاى بعد از رحلت پيامبر ( ص ) و . . .\r\nدرسهاى بزرگى به رهروان راه حق مىدهد و آنان را در مبارزاتشان با جريانهاى انحرافى و نفاق مدد مىرساند . « 1 » \r\n\r\n3 . ديگر اقدامات\r\nتلاشهاى حق طلبانه و باطل ستيزانه و آگاهى بخش فاطمه ( س ) به آنچه بدان اشاره رفت محدود نمىشود . سكوت او در برابر سران حكومت و تصميم وى مبنى بر اينكه هرگز باآنان سخن نخواهد گفت ، « 2 »  رويگردانى از آنان و پاسخ ندادن به سلامشان ، « 3 »  سخنرانى در بستر بيمارى در جمع زنان مهاجر و انصار كه به عيادت او آمده بودند ، « 4 »  وصيت به تجهيز و دفن شبانه و « 5 »  . . . از ديگراقدامات آن حضرت در راه اهداف ياد شده است و مابه لحاظ رعايت اختصار از توضيح آنها خوددارى كرديم .\r\n\r\n","description":"","footnote":" ( 1 ) . براى آگاهى از تفصيل خطبهء آن حضرت ر . ك : كشف الغّمة ، ج 1 ، ص 480 - 492 ؛ دلائل الامامة ، ص 31 - 37 و احتجاج ، ج 1 ، ص 131 - 145 .  ( 2 ) . شرح نهج البلاغه ، ابن ابى الحديد ، ج 6 ، ص 46 و ج 16 ، ص 214 .  ( 3 ) . الامامة و السياسة ، ج 1 ، ص 31 و بحارالانوار ، ج 43 ، ص 203 .  ( 4 ) . ر . ك : احتجاج ، طبرسى ، ج 1 ، ص 146 - 149 و كشف الغمّة ، ج 1 ، ص 492 - 494 .  ( 5 ) . بحارالانوار ، ج 43 ، ص 159 و 182 - 183 . ","page_name":" 122 ","page_number":122},
  {"content":"\r\n\r\n\r\nفصل چهاردهم : همسردارى\r\nبى شك زن در زندگى خانوادگى نقش محورى و تعيين كننده دارد . زن به عنوان ركن اساسى خانواده و نيز به لحاظ ظرافت و لطافت ويژه‌اى كه خداوند در ساختار روحى او به وديعت نهاده است ، عامل مهر و الفت و عشق و دوستى درمحيط خانواده است . قرآن كريم با اشاره به همين لطافت روحى ، كه موجب سكون و آرامش خانواده مىگردد ، مىفرمايد :\r\nوَمِنْ آيَاتِهِ أَنْ خَلَقَ لَكُم مِنْ أَنفُسِكُمْ أَزْوَاجاً لِّتَسْكُنُوا إِلَيْهَا وَ جَعَلَ بَيْنَكُم مَوَدَّةً وَ رَحْمَةً ( روم : 21 )\r\nو از آيات او اين است كه براى شما از جنس خودتان همسرانى آفريد تا در كنار آنان آرامش يابيد . و در ميانتان مودت و رحمت قرار داد .\r\nحضرت زهرا ( س ) به عنوان نمونهء بارز و مظهر كامل يك زن ، بهترين و روشن‌ترين مصداق آيهء كريمهء فوق مىباشد . بى شك در اين ازدواج الهى اهداف و مقاصدى بيش از آنچه در ازدواجهاى معمولى منظور است ، در نظر بوده است .\r\nپيشبرد اهداف رسالت و پشتيبانى فكرى ، معنوى ، سياسى و عاطفى از مقام ولايت در راه دشوارى كه در پيش دارد ، مىتواند از جملهء اين اهداف باشد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nحضرت فاطمه ( س ) نه سال در خانهء على ( ع ) زندگى كرد . آنچه از اين زندگى مشترك در تاريخ ثبت شده نشان دهندهء هماهنگى كامل فاطمه ( س ) با على ( ع ) در ايفاى مأموريت الهى آن حضرت است . تعاون بر تقوا و نيكى در زندگى اين دو زوج نمونه و اسوه ، در اوج قرار داشت . بلكه مىتوان گفت آنچه در اين خانواده گذشت و در گفتار و رفتار اين دو انسان ملكوتى تجلى پيدا كرد برتر و بالاتر از تعاون ، كه ايثار بود . در ادامهء بحث ، جلوه‌هايى از اين ايثار را در آيينه وجود و رفتار زهرا ( س ) نسبت به همسرش على ( ع ) به نظاره مىنشينيم .\r\n\r\n1 . بهترين همسر :\r\nزهرا ( س ) على ( ع ) را بهترين همسر مىدانست و همواره به وظايف همسرى خود عمل مىكرد . پيامبر ( ص ) چند روز پس از زندگى مشترك فاطمه و على - عليهما السلام - نزد آنان رفت و ضمن گفت و گو با ايشان از فاطمه ( س ) پرسيد : كيف رأيتِ زَوجَكِ ؟ دخترم ! شوهرت را چگونه يافتى ؟ » فاطمه ( س ) در پاسخ گفت : « يا أَبَةِ خَيْرَ زَوْجٍ » ؛ پدر جان ! بهترين همسر . » « 1 » \r\n\r\n2 . محبت شديد به همسر :\r\nفاطمه ( س ) به امير مؤمنان ( ع ) بسيار علاقه‌مند بود ؛ به حدى كه خود را فدايى وى مىدانست و با تعبير « رُوْحى لِرُوحِكَ الفِداء وَ نَفْسى لِنَفسِكَ الوقاء « 2 »  ؛ جانم فدايت و سپر بلايت » از او ياد مىكرد .\r\nحضرت زهرا ( س ) روى محبتى كه به على ( ع ) داشت هرگز بر خلاف رضاى او گام بر نداشت و برخوردها و رفتارش با مولا در جهت جلب رضايت وى و زدودن غمها و غصه‌ها از دل او بود ، به گونه‌اى كه خود حضرت امير ( ع ) در اين باره مىفرمايد :\r\n\r\n","description":"","footnote":" ( 1 ) . بحارالانوار ، ج 43 ، ص 133 .  ( 2 ) . الكوكب الدّرى ، ص 198 . ","page_name":" 124 ","page_number":124},
  {"content":"\r\n\r\nلَقَد كُنتُ انظُرُ الَيها فَتَنكَشِفُ عَنِّى الهُمُومُ وَ الاحْزانُ « 1 » \r\nهرگاه به چهره فاطمه مىنگرم غمها و غصه‌ها از دلم زدوده مىشود .\r\nاز گوياترين جلوه‌هاى اين محبت ، آنكه حضرت زهرا ( س ) در طول زندگى پر فراز و نشيب خود با على ( ع ) هيچ گاه از وى تقاضايى نكرد كه برآوردنش براى آن حضرت ، مشكل و باعث رنج و ناراحتى وى باشد .\r\nلباس ، زينت ، اثاث خانه ، امكانات اوليهء زندگى و امثال آن ، خواسته‌هايى است كه معمولًا هر زنى به خود اجازه مىدهد براى تأمين آنها به همسرش مراجعه كند و از او بخواهد ؛ اما زهرا ( س ) هرگز فكر و انديشهء همسرش را بدين چيزها مشغول نساخت و اين درسى بود كه از پيامبر ( ص ) آموخته بود .\r\nوقتى على ( ع ) متوجه شد سه روز است در خانه چيزى براى خوردن وجود ندارد از همسرش پرسيد : « چرا به من نگفتى ؟ » زهرا ( س ) پاسخ داد : « پدرم مرا نهى كرده است از اينكه از تو چيزى بخواهم و مىفرمود : اگر چيزى به خانه آورد كه هيچ و گرنه از پسر عمويت چيزى مخواه . » « 2 »  و نيز مىفرمود : « من از خدا شرم دارم كه بر تو چيزى را تحميل كنم كه قدرت برآوردن آن را ندارى . » « 3 » \r\nزهرا ( س ) دردها و رنجهايش را از على ( ع ) پنهان مىكرد تا مبادا او آزرده شود . حتى در بستر بيمارى و در واپسين ساعات عمرش به فكر على ( ع ) و رنجهاى او بود و بر مظلوميت آن حضرت مىگريست . على ( ع ) پرسيد :\r\n« بانوى گرامى ! چه چيز تو را به گريه واداشته است ؟ » پاسخ داد : « مصيبتها و مرارتهايى كه بعد از من به تو مىرسد . » « 4 » \r\n\r\n","description":"","footnote":" ( 1 ) . بحار الانوار ، ج 43 ، ص 134 .  ( 2 ) . بحارالانوار ، ج 43 ، ص 31 .  ( 3 ) . همان ، ص 59 .  ( 4 ) . همان ، ص 218 . ","page_name":" 125 ","page_number":125},
  {"content":"\r\n\r\nحضرت فاطمه ( س ) همواره - حتى براى پس از مرگش - در انديشهء آرامش و آسايش حضرت على ( ع ) بود . از اين رو ، وصيت كرد پس از درگذشت او ازدواج كند و حتى خواهر زاده‌اش ، امامه « 1 »  را هم معرفى كرد . او مىگفت :\r\n« همسر براى مردان امرى ضرورى است . » « 2 » \r\nبه راستى كه لقب « حانيه » « 3 »  - كسى كه به همسر و فرزندانش بسيار مهربان است - زيبندهء فاطمه ( س ) است ؛ چرا كه او به على ( ع ) و فرزندانش عشق مىورزيد و همهء سختيها و مرارتها را در راه رضايت آنان كه رضايت خدا در آن بود تحمل مىكرد .\r\n\r\n3 . بهترين ياور على ( ع ) :\r\nفاطمه ( س ) پيش از آنكه با على ( ع ) ازدواج كند ، مسئوليت خطير او در پاسدارى از اسلام و حمايت از بنيانگذار آن را به خوبى درك مىكرد و مىدانست اگر مجاهدتهاى على ( ع ) و حضور وى در عرصه‌هاى مختلف نباشد ، پيشرفت اسلام در آن موقعيت حساس با مشكل جدّى مواجه خواهد شد . از اين رو ، رنجهاى ناشى از تهى دستى و فقر در محيط خانواده و كار در خانه و گاه بيرون از خانه را تحمل مىكرد تا همسرش فرصتى بيش‌تر بيابد و به مسئوليت‌هاى دينى و اجتماعىاش بپردازد .\r\nفاطمه ( س ) در كشاكش زندگى نه تنها همفكر على ( ع ) و همگام با او ، كه ياور و مددكار او در ايفاى مسئوليت دينىاش بود ؛ چندان كه وقتى رسول خدا ( ص ) از على ( ع ) پرسيد : « همسرت را چگونه يافتى ؟ » گفت : « نِعْمَ الْعَوْنُ\r\n\r\n","description":"","footnote":" ( 1 ) . امامه - به ضم همزه - دختر ابوالعاص بن ربيع و مادرش زينب ، دختر رسول خدا ( ص ) بود . ( سفينة البحار ، ج 1 ، ص 137 ) .  ( 2 ) . جلاء العيون ، سيد عبداللَّه شبّر ، ج 1 ، ص 218 .  ( 3 ) . بحارالانوار ، ج 43 ، ص 17 . ","page_name":" 126 ","page_number":126},
  {"content":"\r\n\r\nعلى طاعَةِ اللَّه « 1 »  ؛ خوب ياورى براى طاعت خداوند است . »\r\nبدين سان حضرت زهرا ( س ) شريك مجاهدتهاى اجتماعى همسر بزرگوارش على ( ع ) بود و اين مىتواند به نوبهء خود دستورالعمل زندگى براى همهء همسران باشد .\r\n\r\n4 . مديريت كانون خانه :\r\nكانون خانه ، هستهء مركزى جامعه و مقدس‌ترين محيط براى رشد انسانها است . بدين روى كسانى كه با فراگيرى اصول صحيح انسانى و تربيتى از اين آموزشگاه فارغ التحصيل مىشوند ، با پا نهادن در محيط اجتماع ، مىتوانند سهم مهمى در اصلاح خود و جامعه بر گردن گيرند . در اين ميان نقش مديريت و سازندگى زن در رشد و تكامل اعضاى خانواده ، تعيين كننده است و هر چه مديريت و تدبير او در حسن ادارهء شئون مختلف زندگى ، قوىتر و مطلوب‌تر باشد ، محيط خانواده لطيف‌تر و اعضاى آن در پيشبرد اهداف زندگى مشترك ، هماهنگ‌تر خواهند بود .\r\nحضرت زهرا ( س ) هر چند در سنين جوانى به خانهء على ( ع ) رفت و از همان آغاز با مشكلات فراوان اقتصادى مواجه بود و در خانهء محقّر يكى از انصار سكونت گزيد و به حدّاقل امكانات زندگى بسنده كرد ، اما با مديريت صحيح ، خانه دارى مىنمود و بدين وسيله رضايت على ( ع ) را فراهم ساخت ، به گونه‌اى كه على ( ع ) با صراحت در پيشگاه خدا عرضه داشت :\r\nاللّهُمَّ انّى راضٍ عَنِ اْبنَةِ نَبِيِّكَ « 2 » \r\nخداوندا ! من از دختر پيامبرت راضى هستم .\r\n\r\n","description":"","footnote":" ( 1 ) . مناقب ، ابن شهرآشوب ، ج 3 ، ص 356 و بحارالانوار ، ج 43 ، ص 117 .  ( 2 ) . خصال ، ج 2 ، ص 373 و بحارالانوار ، ج 100 ، ص 256 . ","page_name":" 127 ","page_number":127},
  {"content":"\r\n\r\nاز شئون مديريتى حضرت زهرا ( س ) رازدارى وى و رعايت حرمت خانواده و حفظ آبروى على ( ع ) است . او تمام مشكلات و كمبودها را تحمل كرد ؛ اما خم به ابرو نياورد و هرگز محروميت رفاهى خويش را به رخ على ( ع ) نكشيد و در غياب شوهر از خانه و فرزندان او به خوبى نگهدارى كرد و زمانى كه على ( ع ) ميهمانى را به منزل دعوت مىكرد ، زهرا ( س ) با اينكه مىدانست در خانه چيزى وجود ندارد به احترام شوهر از ميهمان به گرمى استقبال مىكرد و اگر لازم بود ، كودكان خود را گرسنه مىخوابانيد و مختصر غذاى آنان را به ميهمان شوهر مىداد « 1 »  و بدين گونه آبروى خانواده را حفظ مىكرد .\r\nاز مطالعهء سيرهءزهرا ( س ) چنين بر مىآيد كه وى ازطرح‌مشكلات‌و نارساييهاى زندگى حتى نزد پدرش ابا داشت مگر آن گاه كه خود آن حضرت از وى مىپرسيد . « 2 » \r\nروزى فاطمه ( س ) به حضور پدرش رسيد ؛ در حالى كه آثار ضعف و گرسنگى در رخسارش نمايان بود . پيامبر ( ص ) وقتى اين حالت را ديد ، دختر خود را در آغوش گرفت و دستهاى خود را به سوى آسمان بلند كرد و گفت : « اللَّهُمَّ رافِعَ الوَضْعَةِ وَ مُشْبِعَ الْجاعَةِ اشْبِعْ فاطِمَةَ بِنْتَ مُحَمَّدٍ ؛ اى خدايى كه هر پستى را رفعت مىبخشى و هر گرسنه‌اى را سير مىكنى ، گرسنگى دختر محمد را به سيرى تبديل كن ! » « 3 » \r\nاز ديگر شئون مديريتى فاطمه ( س ) در محيط خانواده ، تقسيم كار و وظايف ناشى از زندگى مشترك است . زمان زيادى از ازدواج على و فاطمه عليهما السلام نگذشته بود كه خدمت پيامبر ( ص ) رسيدند و از او خواستند تا كارهاى خانه را ميان آن دو قسمت كند . رسول خدا ( ص ) كارهاى خانه را به\r\n\r\n","description":"","footnote":" ( 1 ) . ر . ك : درس دوازدهم .  ( 2 ) . ر . ك : درس دهم .  ( 3 ) . بحارالانوار ، ج 43 ، ص 77 . ","page_name":" 128 ","page_number":128},
  {"content":"\r\n\r\nفاطمه ( س ) سپرد و مسئوليتهاى بيرون خانه را به على ( ع ) ، « 1 »  و بدين ترتيب على ( ع ) هيزم و آب مىآورد و زهرا ( س ) آرد را خمير مىكرد و نان مىپخت . « 2 »  بر پايهء توافقى ديگر ، مسئوليت نظافت و جارو زدن خانه را نيز فاطمه ( س ) بر عهده گرفته بود . « 3 » \r\nاز آنجا كه بيشتر وقت اميرمؤمنان ( ع ) در مأموريتهاى نظامى و تبليغاتى خارج از شهر سپرى مىشد ، به طور قهرى در بسيارى اوقات ، فاطمه ( س ) علاوه بر انجام دادن كارهاى خانه ، ناگزير از سامان دادن امور خارج از خانه نيز بود . بدين جهت امير مؤمنان ( ع ) فرموده است : « فاطمه آنقدر بامشك آب كشيد كه آثار بند مشك بر بدنش پيدا بود . » « 4 » \r\nاز سوى ديگر على ( ع ) نيز در كارهاى خانه به همسرش كمك مىكرد . در روايت آمده است كه روزى رسول خدا ( ص ) وارد خانهء دخترش زهرا ( س ) شد و ديد فاطمه و على - عليهما السلام - مشغول كارند و به كمك يكديگر گندم يا جو آسياب مىكنند . رسول خدا ( ص ) خواست به آنان كمك كند و پرسيد : « كداميك خسته تريد » على عرض كرد : « يا رسول اللَّه ! فاطمه . » پيامبر ( ص ) به جاى فاطمه ( س ) نشست و كار او را انجام داد . « 5 » \r\nمقام معظم رهبرى در بيانى زيبا مسئوليت شوهردارى حضرت زهرا ( س ) را چنين تحليل مىكند :\r\nشما ببينيد شوهردارى فاطمه زهرا ( س ) چگونه بود . در طول ده سالى كه\r\n\r\n","description":"","footnote":" ( 1 ) . همان ، ص 81 .  ( 2 ) . همان ، ص 15 .  ( 3 ) . همان ، ص 31 .  ( 4 ) . همان ، ص 82 .  ( 5 ) . همان ، ص 50 - 51 . ","page_name":" 129 ","page_number":129},
  {"content":"\r\n\r\nپيامبر ( ص ) در مدينه بودند ، حدود نه سالش حضرت زهرا و حضرت على ( ع ) عليهما السلام با همديگر زن و شوهر بودند . در اين نه سال ، جنگهاى كوچك و بزرگى ذكر كرده‌اند ( حدود شصت جنگ اتفاق افتاد ) در اغلب آنها امير المؤمنين هم بوده است .\r\nحالا شما ببينيد ، او خانمى است كه در خانه نشسته و شوهرش مرتب در جبهه است و اگر در جبهه نباشد ، جبهه لنگ مىماند اين قدر جبهه وابسته به او است .\r\nاز لحاظ زندگى هم وضع رو به راهى ندارند ؛ همان چيزهايى كه شنيده‌ايم :\r\nوَيُطْعِمُونَ الطَّعَامَ عَلَى حُبِّهِ مِسْكِيناً وَيَتِيماً وَأَسِيراً ( انسان : 8 ) ؛ يعنى حقيقتاً زندگى فقيرانهء محض داشتند ، در حالى كه دختر رهبر است ، دختر پيامبر است ، يك نوع احساس مسئوليت هم مىكند .\r\nببينيد انسان چه روحيّهء قوىاى بايد داشته باشد تا بتواند اين شوهر را تجهيز كند ، دل او را از وسوسهء اهل و عيال و گرفتاريهاى زندگى خالى كند ، به او گرمى بدهد ، بچه‌ها را به آن خوبى تربيت كند . حالا شما بگوييد امام حسن و امام حسين امام بودند و طينت امامت داشتند ؛ زينب كه امام نبود .\r\nفاطمه زهرا ( س ) اين گونه خانه دارى ، شوهردارى و كدبانويى كردند و اين طور محور زندگى فاميل ماندگار در تاريخ قرار گرفتند . آيا اينها نمىتواند براى يك دختر جوان ، يك خانم خانه دار يا مشرف به خانه دارى الگو باشد ؟ اينها خيلى مهم است .\r\n\r\n5 . همسردارى فاطمه ( س ) در نگاه على ( ع ) :\r\nگرچه در ضمن فصل اشاراتى به ديدگاههاى اميرالمؤمنين ( ع ) دربارهء خانه دارى و شوهردارى فاطمه ( س ) شد ، ليكن براى تكميل بحث به بخشى ديگر از نظرات ايشان در اين باره اشاره مىكنيم .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nوقتى رسول خدا ( ص ) رحلت كرد ، على ( ع ) گفت : « اين يكى از دو تكيه گاه من بود كه فرو ريخت . » و چون فاطمه ( س ) از دستش رفت فرمود : « اين نيز تكيه گاه دوم بود . » « 1 » \r\nروزى امام على ( ع ) خطاب به يكى از مردان بنى اسد فرمود : « مىخواهى از زندگى خود و فاطمه برايت سخن بگويم ؟ : او محبوب‌ترين افراد خانواده نزد پيامبر ( ص ) بود ؛ با اين حال در خانهء من آنقدر مشك آب به دوش كشيد كه جاى آن بر بدنش ماند و آنقدر با دستانش آرد كرد كه دستهايش تاول برداشت و آنقدر در نظافت و پاكيزگى محيط زندگى جارو زد كه رنگ لباسهايش تغيير كرد و آنقدر با هيزم ، آتش زير ديگها روشن كرد كه رنگ لباسهايش به تيرگى گراييد و از اين بابت رنج و آسيب فراوانى متحمل شد . » « 2 » \r\nزهرا ( س ) مايهء آرامش و انس على ( ع ) بود و على ( ع ) با نگاه به او رنجهايش را از ياد مىبرد . اگر على ( ع ) به خانه مىآمد و فاطمه ( س ) را نمىديد ، غم بر سينه‌اش سنگينى مىكرد و بر او بسيار سخت مىگذشت . « 3 » \r\nزهرا ( س ) تكيه گاه على ( ع ) و تسلى بخش دل پر از رنج و درد او بود . از اين رو ، وقتى خبر شهادت او را در مسجد شنيد ، از پا افتاد و بيهوش شد . « 4 »  و بر اساس نقلى ديگر وقتى خبر شهادت زهرا ( س ) را از امام حسن و امام حسين ( ع ) شنيد بر رو افتاد و گفت : « به چه كسى از اين مصيبت پناه ببريم اى دختر رسول خدا ( ص ) ؟ ! هر حادثه‌اى رخ مىداد به تو پناه مىبرديم و آرامش پيدا مىكرديم .\r\nپس از تو چه كسى تسلى بخش دل ما خواهد بود ؟ ! » « 5 » \r\n\r\n","description":"","footnote":" ( 1 ) . بحارالانوار ، ج 43 ، ص 173 .  ( 2 ) . همان ، ص 82 .  ( 3 ) . همان ، ص 201 .  ( 4 ) . همان ، ص 214 .  ( 5 ) . بحار الانوار ، ج 43 ، ص 187 . ","page_name":" 131 ","page_number":131},
  {"content":"\r\n\r\nزهرا ( س ) همواره مايهء افتخار و مباهات على ( ع ) بود و با صراحت مىفرمود :\r\n وَلِىَ الْفَخْرُ بِفاطِمَ وَ ابيها * ثُمَّ فَخْرى بِرَسوُلِ اللَّهِ اذْ زَوَّجَنيها « 1 »  \r\nمن به فاطمه و پدرش افتخار مىكنم و افتخار مىكنم به رسول خدا ( ص ) كه فاطمه را به همسرى من برگزيد .\r\nو نيز در خطابه‌اش در مسجد در جمع مسلمانان فرمود : « من وصىّ پيامبر ( ص ) و همسر دختر او فاطمه سرور زنان جهانيان هستم . » « 2 »  و در نامه‌اى در پاسخ ياوه سرايىهاى معاويه نوشت : « مِنَّا خَيْرُ نِساءِ الْعالَمينَ وَ مِنكُمْ حَمَّالَةُ الْحَطَبِ ؛ « 3 »  بهترين زنان جهانيان از ما است ؛ در حالى كه حمالة الحطب [ عمهء معاويه و همسر ابولهب 
  ] از شما است . »\r\nو نيز به عنوان مفاخر خود در خطبه‌اش در كوفه پس از مراجعت از نهروان فرمود : « من همسر بتول ، سرور زنان جهانيان ، فاطمهء پرهيزگار ، پاكدامن ، خود ساخته ، نيكوكار ، هدايت شده ، محبوب حبيب خدا و بهترين دختران او و گل بوستان محمدى هستم . « 4 »  »\r\nفقدان زهرا ( س ) براى على ( ع ) بسيار سنگين و جانكاه بود . از اين رو ، با آنكه فاطمه ( س ) از قبل ، او را به آرامش و بردبارى دعوت كرده بود ، « 5 »  در فراق\r\n\r\n","description":"","footnote":" ( 1 ) . فاطمة الزهراء ( س ) ، بهجة قلب المصطفى ، ص 119 .  ( 2 ) . بحارالانوار ، ج 28 ، ص 248 .  ( 3 ) . نهج البلاغه ، نامه 38 .  ( 4 ) . معانى الاخبار ، ص 58 - 59 .  ( 5 ) . ر . ك : چشمه در بستر ، ص 262 - 263 . ","page_name":" 132 ","page_number":132},
  {"content":"\r\n\r\nاو ضجّه مىزد و با سوز و گداز زمزمه مىكرد :\r\n نَفْسى عَلى زَفَراتِها مَحْبُوسَةٌ * يا لَيْتَها خَرَجَتْ مَعَ الزَّفَراتِ\r\nلا خَيْرَ بَعْدَكِ فِى الْحَياةِ وَ انَّما * ابْكى مَخافَةَ ان تَطُولَ حَياتى « 1 »  \r\n« جان من در پس آهها و ناله‌هاى عميقش محبوس است . اى كاش اين جان با آن ناله‌ها بيرون آمده بود . پس از تو زندگى من فايده‌اى ندارد و گريهء من بيشتر ازاين جهت است كه مىترسم زندگى ام به طول انجامد . »\r\nو هر روز به زيارت قبر او مىرفت « 2 »  و تا پايان عمر هرگاه نام فاطمه ( س ) را مىشنيد محزون و غمگين مىشد . « 3 » \r\nسخنان امام خطاب به رسول خدا ( ص ) پس از خاك سپارى فاطمه ( س ) ترسيم كنندهء زندگى و حالات روحى اميرمؤمنان ( ع ) پس از شهادت حضرت زهرا ( س ) و فقدان اين همسر محبوب و فداكار است :\r\nدرود بر تو اى رسول خدا ! از من و دخترت كه در جوار تو آرميده و خيلى زود به تو پيوسته است . اى رسول خدا ! مرگ دختر گرامىات ، عنان شكيبايى از كفم ربوده و توان خويشتندارىام نمانده است . . . . امانت باز گردانده شد و گروگان به صاحبش رسيد ، ولى در اين مصيبت ، كار هميشگىام اندوه بوده ، شبم به بيدراى خواهد گذشت تا اينكه خداوند خانه‌اى را كه تو در آن به سر مىبرى برايم برگزيند و مرا به تو ملحق كند . . . . » « 4 » \r\n\r\n","description":"","footnote":" ( 1 ) . بحارالانوار ، ج 43 ، ص 213 .  ( 2 ) . فرائد السمطين ، ج 2 ، ص 88 و الفصول المهمة ، ص 148 .  ( 3 ) . شرح نهج البلاغه ، ابن ابى الحديد ، ج 10 ، ص 269 .  ( 4 ) . نهج البلاغه ، خ 202 ، ص 433 - 434 . ","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\nفصل پانزدهم : فرزنددارى\r\nوراثت ، محيط و مربّى ، سه عامل مهم تربيتى به شمار مىروند كه در تكوين شخصيت انسان نقش بسزايى دارند ؛ عامل وراثت و محيط در حد زمينه و بستر شكل‌گيرى روحيات و خصلتها ، و مربى در جايگاه جهت دهى ، هماهنگى ، بالندگى و هدايت آنها . بدين جهت نقش مربى در ساختار تربيتى از اهميت و جايگاه ويژه‌اى برخوردار است و در حقيقت سرنوشت هر انسانى ، ريشه در روحيات ، خصلتها ، رفتارها و آموزش‌هاى كسانى دارد كه در دوران طفوليت سِمَت مربيگرى او را بر عهده داشته‌اند . در اين ميان ، مادر به عنوان نزديك‌ترين و مهربان‌ترين فرد به انسان در ساختار فكرى و فرهنگى فرزند و تعيين مسير آيندهء زندگى وى نقشى بى بديل دارد .\r\nمكتب تربيتى فاطمه ( س ) بهترين الگوى زنان و مادران در هر عصرى است . ازدواج او با على ( ع ) تلاقى دو درياى عميق نور با يكديگر بود و حاصل آن ، بيرون آمدن لؤلؤها و مرجانهاى گران بها . « 1 » \r\n\r\n","description":"","footnote":" ( 1 ) . اشاره به آيات 19 - 22 سوره مباركه الرّحمن كه بر پايه برخى روايات به جريان ازدواج حضرت على ( ع ) و فاطمه - عليها السّلام - و ولادت امام حسن و امام حسين - عليهما السلام - تأويل شده است . ر . ك : تفسير الدّرالمنثور ، ج 7 ، ص 697 . ","page_name":" 135 ","page_number":135},
  {"content":"\r\n\r\nبانوى اسلام با مديريت صحيح تربيتى و به كارگيرى روشهاى عاطفى و منطقى - كه‌امروزه مورد توجه روان شناسان تربيتى است - موفق شد فرزندانى به جامعهء اسلامى تحويل دهد كه هر يك كوهى از عظمت و سرچشمهء خيرات بودند و نقش اساسى در حفظ وگسترش دين و احكام الهى ايفا كردند و به الگوهاى مقاومت ، شرف ، هدايت ، بخشش ، جهاد ، جانبازى ، شهادت و . . .\r\nتبديل گشتند .\r\nامام حسن ( ع ) بعد از پدر به امامت رسيد و الگوى زهد و تقواو گذشت است و همهء زندگىاش در خدمت به دين ، ستيز با ستمگران و هدايت امت سپرى شد . امام حسين ( ع ) مظهر عزت ، شجاعت و جهاد براى همهء آزاديخواهان تاريخ است . دخترانش زينب و ام كلثوم نيز هر يك شير زنانى هستند كه با آگاهى و صلابت ، رسالت برادران خويش را پى گرفتند و در كربلا به رغم رويارويى با آن همه رنج و محنت ، فرياد حسين ( ع ) را در كوفه و شام و ديگر منازل به گوش ديگران رسانده ، در برابر دشمن خونخوارى چون عبيداللَّه و يزيد مردانه ايستادگى كردند .\r\nاينك با گذشت قرنها از فرزنددارى فاطمه ( س ) اين پرسش مطرح است كه وى چگونه و با چه روشهايى از عهدهء اين وظيفهء سنگين ، آن هم در آن شرايط و با مسئوليتها و مشاغل مهم ديگر بر آمد ؟\r\n\r\nديدگاههاى فاطمه ( س )\r\nقبل از تبيين شيوه‌هاى تربيتى حضرت زهرا ( س ) لازم است اشاره‌اى به ديدگاههاى آن حضرت دربارهء خانواده ، فرزند و موضوع تربيت داشته باشيم .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n1 . خانواده :\r\nاز منظر فاطمه ( س ) ارزش كانون مقدس خانواده به حدى است كه او دوست داشت تمام اوقات خود را در آن بگذراند ، بى آنكه احساس خسارت و زيان كند . او چنان به كانون خانواده دل بسته بود كه وقتى مسئلهء تقسيم كار بين آن حضرت و على ( ع ) مطرح و معلوم شد كه فاطمه ( س ) بايد در محيط خانه به ايفاى مسئوليت بپردازد ، بسيار خوشحال گشت . « 1 » \r\n\r\n2 . فرزند :\r\nحضرت زهرا ( س ) فرزند را امانت الهى در دست والدين و با الهام از فرمايش پيامبر ( ص ) ، دسته گلى خوشبو « 2 »  و پدر و مادر را مسئول تربيت و رشد فرزند مىدانست . او فرزنددارى را شأن كوچكى نمىدانست كه امر ادارهء آن را به ديگرى واگذارد و خود در پى مشاغل ديگر هر چند مهم و پر سر و صدا برود . از اين رو ، وقتى سلمان به ديدار او رفت و ديد فاطمه ( س ) خود مشغول آسياب كردن جو است و فرزندش حسين ( ع ) از گرسنگى بى تابى و گريه مىكند . به آن حضرت گفت : « براى كمك به شما آسياب كنم يا حسين ( ع ) را آرام نمايم ؟ » فاطمه ( س ) فرمود : « من به آرام كردن فرزندم سزاوارترم ، شما جو را آسياب كنيد . » « 3 » \r\n\r\n3 . تربيت :\r\nحضرت زهرا ( س ) به موضوع تربيت به ديدهء اهميت مىنگريست و غفلت از آن را موجب صدمه و خسارتى عظيم براى فرد و جامعه . او اين سخن را از پدر خويش شنيده بود كه « اكْرِمُوا اوْلادَكُمْ وَ احْسِنُوا آدابَهُمْ ؛ « 4 »  به فرزندان خود احترام بگذاريد و آنان را نيكو تربيت كنيد . »\r\n\r\n","description":"","footnote":" ( 1 ) . بحارالانوار ، ج 43 ، ص 81 .  ( 2 ) . همان ، ص 281 .  ( 3 ) . همان ، ص 28 .  ( 4 ) . كنزالعمال ، ج 16 ، ص 456 . ","page_name":" 137 ","page_number":137},
  {"content":"\r\n\r\nبدين جهت همهء شرايط و عوامل تربيت تحوّل زا و سازنده را در محيط خانواده فراهم كرده بود . او با مديريت صحيح تربيتى فضاى خانه را به كلاس عالى تربيت تبديل كرده بود ؛ كلاسى پر از شور و مبحت ، سرشار از ايمان و اخلاص ، اخلاق و انضباط ، همكارى و مشاركت ، ايثار و فداكارى و دهها اصول اخلاقى و انسانى ديگر كه با هدايت و نظارت دقيق مربيانى معصوم ، همچون رسول اللَّه ( ص ) ، حضرت على ( ع ) و حضرت‌فاطمه ( س ) با محوريّت قرآن به اجرا درآمد .\r\nاين كلاس تربيتى از چنان اصالت و استحكامى برخوردار است كه امام حسين ( ع ) پس از گذشت بيش از نيم قرن از تشكيل آن از ارزشهاى والايش ياد مىكند . زمانى كه عبيداللَّه بن‌زياد به دستور يزيد ، حاكم مستبدّ شام ، امام حسين ( ع ) را بين تسليم در برابر حكومت شام و يا مرگ مخيّر كرد ، حضرت در ردّ اين خواستهء نابخردانه به تربيت خانوادگى خويش استناد كرده ، مىفرمايد :\r\nيَأْبَى اللَّهُ ذلِكَ وَ رَسُولُهُ وَ المُؤمِنُونَ وَ حُجُورٌ طابَتْ وَ انُوفٌ حَمِيَّةٌ وَ نُفُوسٌ ابِيَّةٌ . « 1 » \r\nخدا و پيامبرش و مؤمنان و دامنهاى پاك و سرافرازان غيور و دلاوران با شرافت ، ذلّت را از ما نمىپذيرند .\r\nو بدين ترتيب امام حسين ( ع ) آزادگى ، جوانمردى ، ظلم ستيزى و عدالت خواهى تجلى يافته در قيام عاشورا را محصول تربيت و دستاورد آموزشهاى خانواده و دامن پاك و مطهّر مادر مىداند .\r\n\r\n","description":"","footnote":" ( 1 ) . تحف العقول ، ص 174 . ","page_name":" 138 ","page_number":138},
  {"content":"\r\n\r\n\r\nشيوه‌هاى تربيتى حضرت زهرا ( س )\r\nتعليم و تربيت يك علم و فن و هنر است كه موضوع آن در درجهء اول ، روح و جان آدمى است . از اين رو ، روشها و شيوه‌هاى خاص خود را مىطلبد . رفتار معصومان از جمله حضرت زهرا ( س ) به عنوان كسانى كه خداوند امر تعليم و تربيت و تزكيهء انسانها را به آنان واگذاشته است ، در اين زمينه بهترين و مفيدترين الگو است . در ادامهء بحث به برخى شيوه‌هاى تربيتى حضرت زهرا ( س ) اشاره مىكنيم . باشد كه براى همهء مادران و پدران مفيد افتد .\r\n\r\n1 . زمان تربيت :\r\nآغاز تربيت و اثر گذارى بر متربّى از چه زمانى است ؟\r\nنظرات مختلف است ؛ ليكن آموزه‌هاى دينى و سيرهء معصومان - عليهم السلام - آن را از دوران باردارى مادر و حتى پيش از آن مىداند كه پرداختن به اين موضوع مجال بيش‌ترى مىطلبد .\r\nحضرت زهرا ( س ) هنگام باردارى و در زمان شير دادن به فرزندان خويش آداب و سنن اسلامى را به دقت رعايت مىكرد . انتخاب نام مناسب براى فرزند ، كه اثر بسزايى در روح كودك دارد ، گفتن اذان در گوش راست و اقامه در گوش چپ فرزند ، عقيقه كردن به نام او ، تراشيدن سر فرزند در هفتمين روز ولادت او و هم‌وزن موهاى سر ، نقره صدقه دادن و نيز براى قابله و همسايه‌ها هديه فرستادن ، از سنتها و آداب اسلامى ولادت فرزند است كه مورد اهتمام و عنايت حضرت زهرا ( س ) بود . « 1 » \r\n\r\n2 . محبت و شفقت :\r\nحضرت زهرا ( س ) نسبت به فرزندانش بسيار مهربان\r\n\r\n","description":"","footnote":" ( 1 ) . ر . ك : بحارالانوار ، ج 43 ، ص 239 - 240 و 257 . ","page_name":" 139 ","page_number":139},
  {"content":"\r\n\r\nبود و با آنان بسيار مشفقانه و با محبت رفتار مىكرد . او درس محبت به فرزند را از رسول خدا ( ص ) آموخته بود . از اين رو ، خود همچون شمع مىسوخت و خلأ كمبودهاى مادّى را با محبت جبران مىكرد و مشعل زندگى را روشن و فروزان نگه مىداشت .\r\nبانوى بزرگوار اسلام با شفقت خاص ، نور ديدگانش را سرگرم مىنمود .\r\nگاهى شعر مىخواند و گاهى با انواع بازيها نياز طبيعى بچه‌هايش را تأمين مىكرد . در احاديث آمده است كه حضرت زهرا ( س ) با فرزندش حسن ( ع ) همبازى مىشد و در حالى كه او را روى دست گرفته و بالا مىانداخت ، اين شعر را مىخواند :\r\n اشْبِهْ اباكَ يا حَسَنْ * وَ اخْلَعْ عَن الْحَقِّ الرَّسَنْ\r\nوَ اعْبُدْ الهاً ذا مِنَنٍ * وَ لا تُوالِ ذَا الْاحَنْ \r\nحسن جان ! همچون پدرت باش و ريسمان ( ظلم و ستم ) را از ( گردن ) حق بر كن .\r\nخداوند منّان را پرستش نما و كينه توز و حق ستيز را به دوستى مگير .\r\nو در بازى با فرزندش حسين ( ع ) مىخواند :\r\n انْتَ شَبيهٌ بِابى * لَسْتَ شبيهاً بَعِلىٍّ « 1 »  \r\nتو بيش از پدرت على به پدرم [ رسول اللَّه 
  ] شباهت دارى .\r\nنكتهء درخور توجه اينكه فاطمه ( س ) حتى هنگام بازى با كودكان خويش به موضوع تربيت آنان و آشنا ساختن ايشان با مفاهيم عالى تربيتى ، معارف دينى و مضامين انقلابى ، اهتمامى ويژه داشت و با محتوايى ارزشى به\r\n\r\n","description":"","footnote":" ( 1 ) . مناقب ، ابن شهر آشوب ، ج 3 ، ص 389 و بحارالانوار ، ج 43 ، ص 286 - 287 . ","page_name":" 140 ","page_number":140},
  {"content":"\r\n\r\nسرگرمى فرزندان خويش مىپرداخت .\r\nدل زهرا ( س ) كانون محبت به فرزندان و روى سينه‌اش بستر آرميدن آنان بود . على ( ع ) در گزارشى به رسول خدا ( ص ) محبت فاطمه ( س ) به فرزندانش را چنين به تصوير كشيده‌است :\r\nدَخَلْتُ عَلى فاطِمَةَ وَ هِىَ مُسْتَلْقِيةٌ لِقَفاها وَ الْحُسَيْنُ نائِمٌ عَلى صَدْرِها . « 1 » \r\nبر فاطمه وارد شدم . ديدم وى [ از فرط كار و خستگى 
  ] بر پشت دراز كشيده [ و به خواب رفته 
  ] و حسين نيز بر سينه او در خواب است .\r\nفاطمه ( س ) چنان به فرزندانش وابسته بود كه دورى آنان را نمىتوانست تحمل كند . ابن عباس مىگويد : در محضر پيامبر ( ص ) بوديم كه فاطمه ( س ) گريه كنان وارد شد و عرض كرد : « يا رسول اللَّه حسن و حسين ( ع ) از خانه خارج گشته و نمىدانم كجا رفته‌اند . » پيامبر ( ص ) فرمود : « دخترم ! گريه نكن .\r\nآفرينندهء آنان به ايشان از من و تو مهربان‌تر است . »\r\nسپس دستهايش را به دعا برداشت و براى حفظ آنان دعا كرد . در اين هنگام جبرئيل نازل شد و پيامبر ( ص ) را از جاى آنان آگاه ساخت . رسول خدا ( ص ) با اصحاب ، نزد آنان در باغ بنى نجّار رفت . امام حسن و امام حسين ( ع ) در آن‌جا خوابيده بودند . آنان را بيدار كرده و به خانه بازگرداندند . « 2 » \r\nبر اساس روايتى ديگر از امام رضا ( ع ) ، نزديك عيد ( قربان يا فطر ) حسن و حسين ( ع ) ، كه در دوران كودكى به سر مىبردند ، به مادرشان گفتند : « بچه‌هاى مدينه [ در آستانهء عيد 
  ] لباسهاى نو و رنگارنگ پوشيده‌اند ، چرا چنين\r\n\r\n","description":"","footnote":" ( 1 ) . بحارالانوار ، ج 43 ، ص 28 .  ( 2 ) . فرائد السمطين ، ج 2 ، ص 91 - 93 . ","page_name":" 141 ","page_number":141},
  {"content":"\r\n\r\nلباسهايى را بر تن ما نمىپوشانى ؟ » مادر مهربان و دلسوز با شنيدن اين سخن براى آنكه دل آنان نشكند ، فرمود : « لباسهاى شما نزد خياط است . هر وقت آماده شد بر تنتان مىپوشانم » . شب عيد فرا رسيد حسنين ( ع ) خواستهء پيشين خود را دوباره مطرح كردند . مادر گريه كرد و دلش به حال آنان سوخت ؛ ولى بازهم با توريه ، همچون مرتبهء پيش به آنان وعده داد .\r\nمدتى از شب نگذشته بود كه ناگاه درِ خانه زده شد و رضوان ، خاذن بهشتى تحت عنوان خياط ، دو دست لباس تازه و زيبا به فاطمه ( س ) تحويل داد . مادر مهربان و دل شكسته با شادمانى فرزندانش را بيدار كرد و لباسهاى نو را بر اندام نازنين آنان پوشانيد . « 1 » \r\nاين نوع قضايا بيانگر اين واقعيت است كه فاطمه ( س ) به فرزندانش تا چه اندازه محبت و شفقت داشته و هرگز حاضر نمىشده است دل آنان بشكند و يا در پريشانى و ناراحتى به سربرند .\r\n\r\n3 . تمرين عبادت :\r\nاز محورهاى اساسى مورد توجه حضرت فاطمه ( س ) در تربيت فرزندان خويش ، تمرين عبادت در كودكى است او شوق بندگى و خضوع در برابر معبود و استعانت از ذات بىنياز او را از همان دوران كودكى در دل فرزندان خويش تقويت كرد و بذر محبت و ارتباط با معبود را در كام آنان بيفشاند .\r\nبانوى عابد بى همتا هنگامى كه در دل شب به عبادت و تهجد مىايستاد ، كودكان خويش را نيز - با توجه به توان و استعداد آنان - بيدار مىكرد تا تمرين شب زنده دارى كنند .\r\n\r\n","description":"","footnote":" ( 1 ) . مناقب ، ابن شهر آشوب ، ج 3 ، ص 391 . ","page_name":" 142 ","page_number":142},
  {"content":"\r\n\r\nحضرت فاطمه ( س ) در شب قدر كودكان خويش را به بيدارى ترغيب مىكرد و براى آنكه بچه‌ها با ميل و رغبت به احياى شب قدر بپردازند ، در روز آنان را مىخوابانيد و غذاى سبك‌ترى به آنان مىداد تا از نظر جسمى و روحى آمادگى بيشترى براى شب زنده‌دارى پيدا كنند . او به حدى در اين كار جدى و قاطع بود كه نمىگذاشت احدى از اهل خانه به خواب رود و مىفرمود : « محروم كسى است كه از بركات و خيرات شب قدر محروم بماند . » « 1 » \r\nدختر رسول گرامى اسلام با ارائهء الگوى عبادى به فرزندانش و نيز اهتمام به پرورش عبادى آنان توانست آنان را به كمال مطلوب برساند . فرزندان فاطمه ( س ) به درجه‌اى از رشد عبادى رسيده بودند كه حتى در سخت‌ترين شرايط ، سنّت شب زنده دارىِ به يادگار مانده از مادر را رها نكردند . آن حسين ( ع ) كه در شب عاشورا و در آن لحظات حسّاس ، لذّت بخش‌ترين عمل براى او عبادت و تلاوت قرآن و نيايش با پروردگار بود . از اين رو آن شب را از دشمن مهلت خواست تا لحظاتى بيشتر با خداى خويش مناجات كند و فرمود : « خدا مىداند كه من نماز و تلاوت قرآن و دعاى زياد و استغفار را دوست مىدارم . » « 2 »  و آن زينب كبرى ( س ) كه حتى در شب يازدهم محرم با آن همه رنج ، خستگى و تحمل مصائب سخت ، نماز شبش ترك نشد . بر پايهء روايتى امام سجاد ( ع ) مىفرمايد :\r\n« شب يازدهم محرم ، عمّه‌ام را ديدم كه نشسته نافله شب مىخواند . » بر اساس روايتى ديگر فرمود : « عمّه‌ام زينب با آن همه اندوه و مصيبت ، در راه شام نيز نافله‌هاى شب را ترك نكرد . » « 3 » \r\n\r\n","description":"","footnote":" ( 1 ) . ر . ك : دعائم الاسلام ، ج 1 ، ص 282 ؛ مستدرك الوسائل ، ج 7 ، ص 470 و بحارالانوار ، ج 94 ، ص 10 .  ( 2 ) . الارشاد ، ص 230 .  ( 3 ) . ر . ك : زينب كبرى ، فيض الاسلام ، ص 182 و زينب كبرى ، نقدى ، ص 62 - 63 . ","page_name":" 143 ","page_number":143},
  {"content":"\r\n\r\n\r\n4 . عدالت پرورى :\r\nپدر و مادر نبايد بين فرزندانشان بدون جهت فرق بگذارند ؛ بلكه بايد با آنان به عدالت رفتار كنند و از اين طريق زمينهء هر گونه حسادت و كينه توزى را منتفى سازند . اين سفارش رسول خدا ( ص ) است :\r\nاعْدِلُوا بَيْنَ اوْلادِكُمْ كَما تُحِبُّونَ انْ يَعدِلُوا بَيْنَكُمْ فِى البِرِّ وَ اللُّطْفِ . « 1 » \r\nميان فرزندانتان به عدالت رفتار كنيد ؛ چنان كه دوست داريد ديگران در نيكى و محبت با شما به عدالت رفتار كنند .\r\nحضرت زهرا ( س ) با الهام از اين رهنمود پيامبر ( ص ) با رعايت دقيق عدالت در ميان فرزندان خويش روح عدالت پرورى را در آنان تقويت مىنمود .\r\nروزى حسن و حسين ( ع ) در حضور رسول خدا ( ص ) كشتى گرفتند . حضرت زهرا ( س ) شنيد ، كه پدر بزرگوارش امام حسن ( ع ) را به پيروزى بر امام حسين ( ع ) تشويق كرده و به جانبدارى او برخاسته است . از اين رو ، بر اساس روح دادگرى عرض كرد : « پدر جان ! فرزند بزرگ را عليه فرزند كوچك تحريك مىكنى ! ؟ » رسول خدا ( ص ) فرمود : « دخترم ! من ديدم حبيبم جبرئيل به حمايت حسين برخاسته است ؛ از اين رو ، من هم به حمايت حسن برخاستم . » « 2 » \r\nدر روايتى ديگر آمده است : روزى حسن و حسين ( ع ) در كنار يكديگر مشغول نوشتن خط بودند و هر يك مدعى بود خط او زيباتر از ديگرى است .\r\nكار به داورى مادر كشيد ؛ ولى آن حضرت براى آنكه دل هيچ كدام را نشكند ، از داورى خوددارى كرد و موضوع را به پدرشان موكول نمود . او نيز قضيه را به پيامبر و آن حضرت به جبرئيل و جبرئيل به اسرافيل و اسرافيل به خداوند متعال موكول كرد .\r\n\r\n","description":"","footnote":" ( 1 ) . بحارالانوار ، ج 101 ، ص 92 و مكارم الاخلاق ، ص 220 .  ( 2 ) . بحارالانوار ، ج 43 ، ص 263 - 268 . ","page_name":" 144 ","page_number":144},
  {"content":"\r\n\r\nخداوند فرمود : من نيز داورى نمىكنم ؛ بلكه مادرشان فاطمه بايد بين آن دو داورى كند . فاطمه ( س ) دانه‌هاى گردنبند خود را بر زمين ريخت و گفت : هر كس آنها را بيش‌تر بردارد خط او بهتر است .\r\nخداوند به جبرئيل مأموريت داد كه دانه‌هاى گردنبند را به طور مساوى بين آنان تقسيم كند تا هيچ كدام ناراحت نشوند و تبعيضى صورت نگيرد . « 1 » \r\nاز اين دو رخداد كه نمونهء دهها رفتار دادگرانهء فاطمه ( س ) با فرزندانش مىباشد بر مىآيد آن حضرت سعى مىكرد با فرزندانش به گونه‌اى برخورد كند كه ضمن رشد و تعالى آنان ، نسبت به همديگر خيلى مهربان و صميمى باشند و احترام يكديگر را حفظ كنند .\r\n\r\n","description":"","footnote":" ( 1 ) . همان ، ص 309 . ","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\n\r\nفصل شانزدهم : حضور در عرصه‌هاى اجتماعى ، سياسى و نظامى\r\nاز جمله قلمروهاى الگو بخشى سيرهء حضرت فاطمه ( س ) زندگى اجتماعى و سياسى آن حضرت است . حيات اجتماعى بانوى اسلام در اين بعد نيز براى شيفتگان مكتبش بسيار درس‌آموز است . او همان گونه كه در ابعاد مختلف علمى ، اخلاقى ، عبادى ، تربيتى و ساير كمالات انسانى و ارزشهاى دينى پيشگام بود ، در مسائل سياسى و اجتماعى نيز انسانى ممتاز و چهره‌اى فعال به شمار مىرفت .\r\nفاطمه ( س ) گرچه در شرايط عادى ، بانويى خانه دار بود و دور از مردان بيگانه زندگى مىكرد و تمايل نداشت حتى مردى نابينا كنار او بنشيند و با او هم سخن شود ، اما اين بدان معنا نيست كه دختر پيامبر ( ص ) از مسئوليت‌هاى اجتماعى خويش غافل بوده و خود را در برابر جامعه و مسائلى كه در آن مىگذرد مسئول نمىدانسته است .\r\nحضرت زهرا ( س ) هرگز در يك نقطه از ابعاد زندگى توقف نداشت و به يك مرحله و يك بعد از ابعاد آن هر چند مهم ، اكتفا نكرد ؛ چرا كه نه اسلام را محدود به بعد عبادى و فردىاش مىدانست و نه رسالت و مسئوليت زن را تنها در خانه دارى و تربيت فرزند . از اين رو ، به موازات اهتمام به مسائل خانه و\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nخانواده و نيز مسائل عبادى ، مسائل اجتماعى و مبارزاتى و سياسى جامعه نيز برايش مطرح و با ارزش بود . او اين رهنمود هشدار دهنده را از پدر بزرگوارش شنيده بود كه :\r\nمَنْ اصَبَحَ لا يَهتَمُّ بِامُورِ المُسْلِمينَ فَلَيسَ بِمُسْلِمٍ . « 1 » \r\nهر كس صبح كند در حالى كه اهتمامى به امور مسلمانان نداشته باشد ، مسلمان نيست .\r\nبدين روى ، فاطمه ( س ) در زندگى اجتماعى خويش اهتمامى وافر به حل و فصل امور مسلمانان و رفع دردمنديها و نيازمنديها از زندگى آنان داشت . در ادامهء بحث به گوشه‌هايى از سيرهء آن حضرت در ابعاد اجتماعى ، سياسى و نظامى اشاره مىكنيم .\r\n\r\n1 . اجتماعى\r\nاز منابع تاريخى چنين بر مىآيد كه حضرت زهرا ( س ) براى ايفاى مسئوليتهاى اجتماعى با شخصيتهايى ازياران رسول خدا ( ص ) همچون سلمان ، مقداد ، ابوذر ، بلال ، عمار و جابربن عبداللَّه انصارى ارتباط داشت ، با آنان جلسه مىگرفت ، حوزهء درسى تشكيل مىداد و سخنان آموزنده و اطلاعات و رازهاى غيبى و دعاهاى مخصوص به آنان مىآموخت . « 2 » \r\nوقتى بيمار مىشد ، آنان به عيادتش مىآمدند و در اعياد و روزهاى خجسته و هنگام تولد فرزندانش براى عرض تبريك به حضورش مىرسيدند و يا براى\r\n\r\n","description":"","footnote":" ( 1 ) . وسائل الشيعه ، ج 11 ، ص 559 .  ( 2 ) . براى نمونه ر . ك : بحارالانوار ، ج 43 ، ص 66 - 67 . ","page_name":" 148 ","page_number":148},
  {"content":"\r\n\r\nحل مشكل درمانده‌اى به او مراجعه كرده ، از حضرتش استمداد مىجستند كه به نمونه‌هايى از آن در فصل‌هاى گذشته اشاره شد . « 1 » \r\nفاطمه ( س ) در كنار پرداختن به امور خانه از مسائل اجتماعى غافل نبود .\r\nصلهء ارحام مىكرد و به ديدار خويشاوندان مىشتافت و با آنان نشست و برخاست داشت و حتى پس از مرگ فراموششان نمىكرد و ضمن حضور مستمر بر مزارشان براى آنان از خدا طلب آمرزش مىنمود و با دعا و قرائت قرآن ، از فداكاريها و مجاهدتهاى آنان در راه اسلام تقدير و تكريم مىكرد .\r\nبر پايهء حديثى ، كه از امام صادق ( ع ) نقل شده است ، آن حضرت هفته‌اى دو بار ، روزهاى دوشنبه و پنجشنبه به زيارت شهداى احد ، به ويژه حمزهء سيدالشهداء مىرفت و به همراهان ، محل استقرار پيامبر ( ص ) و نيروهاى اسلام در جنگ ، همچنين اردوگاه مشركان را نشان مىداد . « 2 » \r\nبنابر نقلى ، كه هم در منابع شيعه و هم در منابع اهل سنّت آمده است ، حضرت زهرا ( س ) در مراسم تشييع و تدفين خواهرش حضرت رقيه همسر عثمان در قبرستان بقيع شركت كرد و اشك عزا ريخت . « 3 » \r\nبخششها و انفاقهاى حضرت زهرا ( س ) تلاشهاى ايثارگرانهء وى در رفع نيازهاى جامعهء اسلامى و كسانى كه به آن حضرت رجوع مىكردند . دعاهاى شبانه در حق ديگران به ويژه همسايگان و مقدم داشتن آنان برخود - كه در\r\n\r\n","description":"","footnote":" ( 1 ) . ر . ك : درس دوازدهم .  ( 2 ) . وسائل الشيعه ، ج 10 ، ص 279 . در برخى روايات ، زيارت حضرت زهرا ( س ) از احد هفته‌اى يك بار در روز شنبه ذكر شده است . ( بحارالانوار ، ج 43 ، ص 90 ) . اين دو نقل قابل جمع است . ممكن است به تفاوت زمان باشد ؛ بدين معنا كه در مقطعى هفته‌اى دوبار مىرفته‌اند و بعدها هفته‌اى يك بار .  ( 3 ) . كافى ، ج 3 ، ص 241 و تاريخ المدينة المنوره ، ابن شبه ، ج 1 ، ص 103 و الاصابه ، ابن حجر عسقلانى ، ج 4 ، ص 304 . ","page_name":" 149 ","page_number":149},
  {"content":"\r\n\r\nفصل‌هاى پيشين به مواردى از آنها اشاره شد - همه بيانگر نگرش اجتماعى و فعاليتهاى چشمگير فاطمه ( س ) در سطح جامعه است .\r\n\r\n2 . سياسى\r\nمسئول بودن انسان در برابر خدا ، پيامبر ( ص ) و جانشينان او و نيز مردم ، ايجاب مىكند كه در برابر حوادث و جريانات پيرامونى خود بى تفاوت نباشد ؛ چه آنكه حركتها و وقايعى كه در حيات بشر پديد مىآيند . هر كدام به نحوى و در شعاعى در سرنوشت آيندهء انسان مؤثرند . در اين ميان هر قدر جايگاه انسان بالاتر و موقعيت او حساس‌تر باشد ، مسئوليتش بيشتر و سنگين‌تر خواهد بود .\r\nاز سوى ديگر ، روح و جهت‌گيرى اساسى سياست عبارت است از نوع تعامل و روابط متقابل بين مردم و هيئت حاكم و اين مىطلبد كه همهء افراد سياستمدار باشند و نسبت به مسائل پيرامونى خويش كه به سرنوشت آيندهء آنان مربوط مىشود ، در مرحلهء نخست ، شناخت لازم پيدا كنند و در مرحلهء بعد موضع مشخّص اتّخاذ نمايند .\r\nحيات فاطمه ( س ) چه در مكه و چه در مدينه سرشار از وقايع و رخدادهاى مهم فرهنگى ، اجتماعى ، سياسى و نظامى بود و فاطمه ( س ) در همان حال كه از ويژگيهاى لطيف زنانه برخوردار بود و قلبى رئوف و مهربان و تنى خسته ، و انديشه و جسمى مشغول به عبادت داشت ، در همهء اين عرصه‌ها تا آنجا كه وظيفه ايجاب مىكرد حضور داشت .\r\nاو زندگى سياسى را از همان دوران خردسالى و در كنار پدر بزرگوار خويش آغاز كرد و در همهء جبهه‌هاى رويارويى رسول خدا ( ص ) با طاغوتهاى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nزمان خويش ، همراه و پشتيبان آن حضرت بود . زمانى هم كه به مدينه هجرت و با دومين شخصيت اسلام ازدواج كرد ، سنگر به سنگر با او پيش رفت ؛ گويى يك روح بودند در دو بدن .\r\nپس از رحلت پيامبر ( ص ) و پيدايى رخدادهاى جديد در جامعهء اسلامى ، فصلى جديد از زندگى سياسى فاطمه ( س ) آغاز شد ؛ فصلى كه با مراحل پيشين بسيار متفاوت بود و دختر پيامبر ( ص ) را با همهء خستگى ناشى از كار خانه ، سرپرستى كودكان خردسال ، اشتغالات عبادى و اجتماعى و از همه رنج آورتر ، فراق پدر ، با همهء توان به ميدان سياست كشانيد .\r\nحضرت زهرا ( س ) در اين فضاى مسموم و پر از آتش و خون و فتنه ، علاوه بر اينكه دختر پيامبر ( ص ) و همسر على ( ع ) است ، در چهرهء يك زن مسلمان مسئول در برابر رخدادهاى جامعه اسلامى ، وارد ميدان سياست شد و با اتخاذ بهترين و مؤثرترين راهها و شيوه‌هاى مبارزاتى به ايفاى رسالت الهى خويش پرداخت .\r\nدر ضمن برخى مباحث گذشته به فعاليتهاى سياسى و روشهاى مبارزاتى آن حضرت عليه حكومت سقيفه اشاراتى داشتيم كه براى جلوگيرى از تكرار ، از طرح دوبارهء آنها چشم مىپوشيم و خواننده محترم را به مرور فصل‌هاى پيشين در اين خصوص توصيه مىكنيم . در اين جا تنها به ذكر يك نكتهء مهم ، كه اساس و پايهء همهء تلاشهاى سياسى فاطمه ( س ) را تشكيل مىدهد و در مقايسه با ديگر محورها از برجستگى خاصى برخوردار است ، بسنده مىكنيم و آن تبيين جايگاه پيروى از پيشوايان حق و تبعات سرپيچى از آن است كه در خطبهء نغز و گوهرينى از ايشان تجلى يافته است :\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nفَجَعَلَ اللَّهُ . . . طاعَتَنا نِظاماً لِلْمِلَّةِ وَ امامَتَنا أَماناً لِلْفُرْقَةِ . « 1 » \r\nخداوند اطاعت و پيروى از ما را رشتهء نظم و وفاق ملت « 2 »  و رهبرى و پيشوايى ما را موجب امان از تفرقه و تشتت قرار داده است .\r\nحضرت زهرا ( س ) در خطابهء حماسى خود افقهاى بسيارى را گشود ؛ از حمد و ثناى الهى گرفته تا نقش رسالت در تحول تاريخى عرب و حكمت دستورهاى اسلامى ؛ اما با ژرف نگرى در اين خطبه مىتوان دريافت كه همهء موضوعات مطرح شده در مسير باز نمودن جايگاه ولايت و امامت در نظام اسلامى و تعيين و معرفى مصداق آن ، چينش و سامان يافته است .\r\nمىتوان گفت مهم‌ترين هدفى كه در خطبهء حضرت دنبال مىشود ، فهماندن اين حقيقت به همگان است كه تنها راه ثمر بخشى و سامان پذيرى شريعت و يگانه محور وحدت ، پذيرش ولايت اهل بيت - عليهم السلام - و سر سپردگى عملى به آن است .\r\nحضرت زهرا ( س ) در اين بخش نورانى ، آيين اسلام را به مجموعه‌اى متشكل از اعضا و ارگانهاى متعدد تشبيه كرده كه ثمر بخشى آن در درجهء نخست نيازمند يك نظام فرماندهى است كه ميان همهء زير مجموعه‌ها تعادل و توازنى نتيجه بخش برقرار سازد و در درجه دوم ، وابسته به انسجام زير مجموعه‌ها با يكديگر و هماهنگى كامل آنها با خواسته‌هاى فرماندهى است .\r\nاز منظر دختر پيامبر ( ص ) جامعه آن گاه از ناهماهنگى و نابسامانى مىرهد\r\n\r\n","description":"","footnote":" ( 1 ) . احتجاج ، ج 1 ، ص 134 .  ( 2 ) . واژه ملت هر چند در عرف فارسى زبانان به معناى مردم و جامعه مىباشد ، اما در فرهنگ‌قرآنى و روايى به معناى دين ، شريعت و آيين الهى است . براى نمونه رجوع كنيد به سوره نساء ، آيه 125 . ","page_name":" 152 ","page_number":152},
  {"content":"\r\n\r\nكه افراد آن يك نظام لايق و كارآمد را براى ساماندهى امور خويش برگزينند و جملگى با اتحاد و هماهنگى كامل به اجراى فرمانها و خواستهاى رهبرى آن همت گمارند تا از اين رهگذر افراد جامعه به سعادت دنيا و آخرت نايل آيند . « 1 » \r\nحضرت زهرا ( س ) در ادامهء طرح ساماندهى مكتب و جلوگيرى از تفرقه و اختلاف ، در ديدار زنان مهاجر و انصار كه به عيادت او آمده بودند ، به معرفى مصداق الهى آن پرداخت و فرمود :\r\nبه خدا سوگند [ اگر رهبرى على ( ع ) را مىپذيرفتند 
  ] هرگاه از زمام امرى كه رسول خدا ( ص ) به على ( ع ) سپرده بود ، دست بر مىداشتند ، آن حضرت مهار شتر خلافت را در دست مىگرفت و به سهولت آنان را راه مىبرد ، آن چنان كه نه مركب ، زخمى و رنجور شود و نه رونده ، خسته و درمانده گردد . على ( ع ) آنان را به سرچشمه‌اى جوشان ، زلال و پر آب فرود مىآورد كه از آب گوارا لبريز بود و تشنگى را بر طرف مىكرد . . . « 2 » \r\n\r\n3 . نظامى\r\nدر طول نه سال زندگى مشترك فاطمه و على - عليهما السلام - بيش از شصت برخورد نظامى بين پيامبر ( ص ) و مخالفان رخ داد كه على ( ع ) در بسيارى از آنها حضور داشت . حضرت زهرا ( س ) در اين مدت ، ضمن ايفاى مسئوليت سنگين خانه دارى و فرزند دارى ، در مواقع لازم با حضور در ميدانهاى نبرد به يارى رزمندگان اسلام مىشتافت و كارهاى خدماتى و امدادى انجام مىداد ،\r\n\r\n","description":"","footnote":" ( 1 ) . برگفته از : جامى از زلال كوثر ، ص 169 - 171 .  ( 2 ) . احتجاج ، ج 1 ، ص 148 . ","page_name":" 153 ","page_number":153},
  {"content":"\r\n\r\nبه عنوان نمونه :\r\nالف . در ميدان جنگ احد حضور يافت و به مداواى زخمهاى پدر پرداخت كه به شدت مجروح شده بود . على ( ع ) با سپر آب مىآورد و فاطمه ( س ) زخمهاى رسول اللَّه را مىشست . خون بند نمىآمد . فاطمه ( س ) قطعه حصيرى را آتش زد و خاكستر آن را بر زخم نهاد و آن را بست . « 1 »  سپس شمشيرهاى پيامبر ( ص ) و على ( ع ) را شست . « 2 » \r\nدر اين نبرد ، فاطمه ( س ) همراه صفيّه خواهر حمزهء سيدالشهداء ، كنار پيكر مثله شدهء اين فرمانده دلاور نشست و گريست . پيامبر ( ص ) هم با گريهء آنان گريست . آن گاه رسول خدا ( ص ) به آنان مژده داد كه حمزه در آسمانهاى هفت گانه ، شير خدا و شير رسول خدا خوانده مىشود . « 3 » \r\nب . نام گذارى يكى از مساجد هفت گانهء منطقهء خندق به نام مسجد حضرت فاطمه ( س ) نشان و يادگارى از حضور آن حضرت در جنگ سرنوشت ساز خندق است . در يكى از روزهاى اين جنگ فاطمه ( س ) قطعه نانى براى پيامبر ( ص ) آورد و گفت : « براى كودكان نان پختم ، اين را هم براى شما آوردم » . رسول خدا ( ص ) فرمود : « دخترم ! اين اولين غذايى است كه پس از سه روز از دهان پدرت فرو مىرود . » « 4 » \r\nج . چون جعفر بن ابىطالب در نبرد موته به شهادت رسيد ، رسول خدا ( ص ) براى دلدارى همسر و فرزندانش به خانهء او رفت . حضرت فاطمه ( س ) با شنيدن\r\n\r\n","description":"","footnote":" ( 1 ) . مغازى ، ج 1 ، ص 249 - 250 .  ( 2 ) . سيره ابن هشام ، ج 3 ، ص 106 .  ( 3 ) . مغازى ، ج 1 ، ص 290 .  ( 4 ) . شرح نهج البلاغه ، ابن ابى الحديد ، ج 11 ، ص 29 ؛ طبقات ابن سعد ، ج 1 ، ص 400 و بحار الانوار ، ج 20 ، ص 245 . ","page_name":" 154 ","page_number":154},
  {"content":"\r\n\r\nصداى گريه از خانهء جعفر بدانجا رفت و با بقيهء زنان هم ناله شد و مىگفت « 1 »  :\r\n« واى پسر عموى من ، واى » رسول خدا ( ص ) به فاطمه ( س ) فرمود : « خانوادهء جعفر به عزادارى مشغولند ، غذايى براى آنان تهيه كن . » فاطمه ( س ) سه روز غذاى خانواده شهيد را تهيه كرد كه اين عمل ، سنت بنى هاشم شد .\r\nد . فاطمه ( س ) در فتح مكه نيز حضور داشت و به پدر و همسرش كمك مىكرد . « 2 »  در جريان بيعت زنان مشرك با پيامبر ( ص ) نيز حضور داشت . « 3 » \r\nبدين ترتيب زندگى فاطمه ( س ) همانگونه كه در ابعاد فردى ، عبادى ، اخلاقى و تربيتى حجّت است ، در ابعاد اجتماعى ، سياسى و نظامى نيز حجّت و درس‌آموز است . او به همگان آموخت كه دربارهء مسائل مختلف فردى و اجتماعى چگونه موضع بگيرند و نيز آموخت كه در مواردى كه ضرورت ايجاب كند ، با حفظ معيارها و ضوابط مذهبى مىتوان به ميدان اجتماعى پا نهاد و حتى وارد عرصهء كارزار شد و به يارى رزمندگان شتافت . همچنين نشان داد كه زن مسلمان بايد در عرصهء سياسى ، آن گاه كه تشخيص‌دهد ، حق به انزوا و فراموشى سپرده شده و مردم ، راه انحراف در پيش گرفته‌اند ، به دفاع از حق بپردازد و با پرچمداران باطل به ستيز برخيزد و در اين راه تا سرحد شهادت پيش رود .\r\n\r\n","description":"","footnote":" ( 1 ) . تاريخ يعقوبى ، ج 2 ، ص 65 - 66 و طبقات ابن سعد ، ج 8 ، ص 282 .  ( 2 ) . مغازى ، ج 2 ، ص 830 .  ( 3 ) . همان ، ص 850 . ","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\nفهرست منابع\r\nقرآن كريم .\r\nنهج البلاغة ، صبحى صالح .\r\nآيين تزكيه ، محمد رحيميان ، محمد تقى رهبر ، بوستان كتاب ، قم ، 1380 ه . ش .\r\nآداب الصلاة ، امام خمينى ، مؤسسهء تنظيم و نشر آثار امام خمينى ، 1370 .\r\nالاختصاص ، شيخ مفيد ، مؤسسة الاعلمى للمطبوعات ، بيروت .\r\nالامالى ، شيخ صدوق ، مؤسسه بعثت ، تهران .\r\nالامالى ، شيخ مفيد ، منشورات جامعه مدرسين ، قم .\r\nاحقاق الحق ، قاضى نوراللَّه شوشترى ، كتابفروشى اسلامى ، تهران ، 1381 ه . ق .\r\nاعيان الشيعة ، سيد محسن امين ، دار التعارف ، بيروت ، 1403 ه . ق .\r\nالامامة و السياسة ، ابن قتيبه ، منشورات الشريف رضى ، قم .\r\nاقرب الموارد ، شرتونى لبنانى ، بيروت ، 1893 م .\r\nالاحتجاج ، احمد بن على بن ابى طالب معروف به طبرسى ، دار النعمان ، نجف اشرف ، 1386 ه . ق .\r\nاسد الغابة ، ابن اثير ، داراحياء التراث العربى ، بيروت ، بى تا .\r\nالارشاد ، شيخ مفيد ، مؤسسه اعلمى ، بيروت .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nالاصابة فى تمييز الصحابة ، ابن حجر عسقلانى ، دار صادر ، بيروت .\r\nبحارالانوار ، علامه مجلسى ، مؤسسه وفا ، بيروت ، 1403 ه . ق .\r\nبانوى نمونه اسلام ، ابراهيم امينى ، انتشارات شفق ، قم ، 1367 .\r\nبرخورد شايسته با جوانان در آيينه نگاه رهبرمعظم انقلاب اسلامى ، مؤسسه فرهنگى قدر ولايت ، 1381 .\r\nتعليم و تربيت اسلامى ، دكتر على شريعتمدارى ، انتشارات امير كبير ، تهران ، 1369 .\r\nتفسير بيضاوى ( انوار التنزيل ) ، قاضى بيضاوى ، مؤسسة الاعلمى ، بيروت ، 1410 ه . ق .\r\nتاريخ يعقوبى ، احمد بن ابى يعقوب ، معروف به يعقوبى ، دار صادر ، بيروت .\r\nتحف العقول ، ابن شعبه حرانى ، مؤسسه اعلمى ، بيروت .\r\nتاريخ المدينة المنورة ، ابن شبه ، دار الفكر ، قم ، 1410 ه . ق .\r\nجلاء العيون ، عبداللَّه شبّر ، مكتبة بصيرتى ، قم .\r\nجامى از زلال كوثر ، محمد تقى مصباح يزدى ، مركز انتشارات مؤسسه آموزشى و پژوهشى امام‌خمينى .\r\nچشمه در بستر ، مسعود پور سيد آقايى ، انتشارات حضور ، قم .\r\nحلية الاولياء ، حافظ ابو نعيم ، احمد بن عبداللَّه اصفهانى ، دار الكتب العربى ، بيروت ، 1407 ه . ق .\r\nحضرت زهرا ( س ) در كلام ولايت ، شيخ الاسلامى - فيلى ، مؤسسه فرهنگى قدر ولايت ، 1381 .\r\nالخصال ، شيخ صدوق ، نشر جامعه مدرسين ، قم ، 1403 ه . ق .\r\nدلائل الامامة ، ابوجعفر ، محمد بن جرير بن رستم طبرى ، شريف رضى ، قم .\r\nالدر المنثور ، سيوطى ، دارالفكر ، بيروت ، 1403 ه . ق .\r\nدعائم الاسلام ، قاضى نعمان مغربى ، دار المعارف ، قاهره ، 1383 .\r\nذخائر العقبى ، الحافظ محب الدين ، احمد بن عبداللَّه طبرى ، دار الكتب العراقيه ، 1381 ه . ق .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nرياحين الشريعة ، شيخ ذبيح اللَّه محلاتى ، دار الكتب الاسلاميه ، تهران .\r\nزينب كبرى ، فيض الاسلام ، مركز پخش تأليفات فيض الاسلام ، تهران .\r\nزينب الكبرى ، جعفر النقدى ، منشورات الرضى ، قم .\r\nالسيرة النبوية ، ابن هشام ، دار احياء التراث العربى ، بيروت .\r\nالسيرة الحلبية ، على بن برهان الدين حلبى شافعى ، دار احياء التراث العربى ، بيروت .\r\nسفينة البحار ، محدث قمى ، دار الاسوة ، 1414 ه . ق .\r\nشرح غرر الحكم ، آمدى ، دفتر تبليغات اسلامى ، قم .\r\nشرح نهج البلاغه ، ابن ابى الحديد ، دار احياء التراث العربى ، بيروت .\r\nالصحيح من سيرة النبى الاعظم ، جعفر مرتضى العاملى ، جامعه مدرسين ، قم .\r\nصحيفه نور ( مجموعه سخنان امام‌خمينى ) وزارت ارشاداسلامى ، تهران ، 1368 ه . ش .\r\nصحيح مسلم ، بشرح النووى ، دار احياء التراث العربى ، بيروت ، 1392 ه . ق .\r\nالطبقات الكبرى ، ابن سعد ، طبع صادر ، بيروت ، 1903 م .\r\nعلل الشرايع ، شيخ صدوق ، مكتبة الداورى ، قم .\r\nالعوالم ( عوالم العلوم ) ، محدث بحرانى ، مدرسة الامام المهدى ، قم .\r\nالغدير ، علامه امينى ، دار الكتاب العربى ، بيروت .\r\nالغيبة ، شيخ طوسى ، مكتبة نينوا الحديثه ، طهران .\r\nفرائد السمطين ، ابراهيم بن محمد جوينى خراسانى ، تحقيق محمد باقر محمودى .\r\nالفصول‌المهمة ، ابن صباغ مالكى ، منشورات الاعلمى ، بيروت ، مؤسسة المحمودى ، بيروت .\r\nفاطمة الزهراء ( س ) بهجة قلب المصطفى ( ص ) ، احمد رحمانى همدانى ، مؤسسة النعمان ، بيروت .\r\nقصص الانبياء ، نعمت اللَّه جزايرى ، كتابخانه آية اللَّه نجفى مرعشى ، قم .\r\nكشف الغمّة ، على بن عيسى اربلى ، دارالكتاب الاسلامى ، بيروت .\r\nالكافى ، محمد بن يعقوب كلينى ، مكتبة الاسلامية ، تهران .\r\nالكوكب الدّرى ، محمد مهدى حائرى مازندرانى ، انتشارات الرضى ، قم .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nكنزالعمال ، علاء الدين على متقى هندى ، مؤسسة الرسالة ، بيروت .\r\nمناقب آل ابى طالب ، ابن شهر آشوب ، كتابفروشى مصطفوى ، قم .\r\nمسند فاطمة الزهراء ( س ) ، عزيز اللَّه عطاردى ، انتشارات عطارد ، تهران ، 1371 .\r\nملحقات احقاق الحق ، شهاب الدين نجفى مرعشى ، كتابخانه آية اللَّه نجفى مرعشى ، قم .\r\nموسوعة المصطفى و العترة ، فاطمة الزهراء ( س ) ، حسين شاكرى ، نشر الهادى ، قم .\r\nمرآة العقول ، علامه محمد باقر مجلسى ، دار الكتب الاسلامية ، تهران .\r\nالمستدرك ، حاكم نيشابورى ، دار المعرفة ، بيروت .\r\nمستدرك الوسائل ، محدث نورى ، مؤسسه آل البيت ، قم .\r\nالمغازى ، واقدى ، نشر دانش اسلامى ، قم .\r\nالمحجة البيضاء ، فيض كاشانى ، انتشارات اسلامى ، قم .\r\nمفردات الفاظ القرآن ، راغب اصفهانى ، مؤسسه مطبوعاتى اسماعيليان ، قم .\r\nمفاتيح الجنان ، محدث قمى .\r\nميزان الحكمة ، محمد رى شهرى ، مؤسسه فرهنگى دار الحديث با ترجمه فارسى .\r\nمعجم البلدان ، ياقوت بن عبداللَّه حموى ، دار صادر ، بيروت .\r\nمؤتمر علماء البغداد فى الامامة و الخلافة ، مقاتل بن عطيّه ، دارالكتب الاسلاميه ، تهران .\r\nمعانى الاخبار ، شيخ صدوق ، جامعه مدرسين ، قم .\r\nمكارم الاخلاق ، رضى الدين ابى نصر ، حسن بن فضل طبرسى ، مؤسسه الاعلمى ، بيروت .\r\nمبانى تربيت و اخلاق اسلامى ، على فايضى - محسن آشتيانى ، انتشارات روحانى .\r\nمجمع البيان ، فضل بن حسن طبرسى ، دار احياء التراث العربى ، بيروت .\r\nنهج الحياة ، فرهنگ سخنان حضرت فاطمه ( س ) ، محمد دشتى ، مؤسسه تحقيقاتى اميرالمؤمنين ، قم .\r\nوسائل الشيعة ، شيخ حر عاملى ، مكتبة الاسلامية ، تهران .\r\nوصيت نامه سياسى - الهى ، امام خمينى .\r\n\r\n\r\n","description":"","footnote":"","page_name":" 160 ","page_number":160}
  ]