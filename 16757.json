[
  {"content":"\r\n\r\nترجمه جلد هفتم\r\nبحار الانوار\r\nتأليف :\r\nمرحوم ملا محمدباقر مجلسى\r\nبخش امامت\r\nجلد چهارم\r\nمترجم : موسى خسروى\r\nچاپ دوم\r\nحق چاپ وعكسبردارى محفوظ\r\nاز انتشارات :\r\nكتابفروشى اسلاميه\r\nتهران - خيابان بوذر جمهرى شرقى تلفن 521966 - 535448\r\nچاپ اسلاميه\r\n1363 شمسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nشناسائى ائمة عليهم السّلام با نورانيت و مختصرى از فضائل آنها\r\nمرحوم پدرم نقل كرد كه در كتابى قديمى كه يكى از محدثين اصحاب جمع كرده بود اين روايت را در فضائل امير المؤمنين عليه السّلام ديده است من خود نيز همين روايت را در يك كتاب قديمى كه مشتمل بر اخبار زيادى بود ديدم .\r\nمحمّد بن صدقه نقل كرد : ابا ذر غفارى از سلمان فارسى پرسيد معرفت امام امير المؤمنين عليه السّلام بنورانيّت چگونه است . سلمان گفت با هم برويم از خود مولا سؤال كنيم آمديم خدمت امير المؤمنين عليه السّلام ايشان را نيافتيم .\r\nمدتى منتظر شديم تا آمد . سؤال فرمود براى چه آمده‌ايد . گفتيم آمده‌ايم بپرسيم شما را چگونه با نورانيّت ميتوان شناخت . فرمود : مرحبا بشما دو دوست متعهد كه در راه دين كوتاهى نداريد . بجان خود سوگند ياد مىكنم كه اين مطلب بر هر مرد و زن مؤمنى واجب است آنگاه فرمود :\r\nسلمان و ابا ذر . گفتيم بفرمائيد يا امير المؤمنين . فرمود : ايمان شخص كامل نميشود مگر مرا بكنه معرفت با نورانيت بشناسد . وقتى به اين صورت\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nشناخت آنگاه دلش را خدا بايمان آزمايش نموده و شرح صدر براى اسلام به او عنايت كرده و در اين صورت است كه عارف و بينا و مستبصر مىشود . و هر كه كوتاهى از اين عرفان بنمايد در حال شك و ارتياب است . سلمان و ابا ذر ! شناخت با نورانيت شناخت خدا است و شناخت خدا معرفت من است با نورانيّت اين است همان دين خالص كه خداوند ميفرمايد  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ حُنَفاءَ وَ يُقِيمُوا الصَّلاةَ وَ يُؤْتُوا الزَّكاةَ وَ ذلِكَ دِينُ الْقَيِّمَةِ  .\r\nميفرمايد : دستور داده نشده به آنها مگر اينكه ايمان به نبوت حضرت محمّد آورند كه همان دين حنيف محمدى ساده است اين قسمت آيه  « وَ يُقِيمُوا الصَّلاةَ »  هر كس اقامه ولايت مرا كرده باشد نماز را بپاى داشته است به پا داشتن ولايت من دشوار و سنگين است كه تاب آن را ندارد مگر فرشته مقرب يا پيامبر مرسل يا بنده مؤمنى كه خدا دلش را بايمان آزمايش كرده باشد .\r\nفرشته اگر مقرّب نباشد تاب تحمل آن را ندارد و پيامبر نيز اگر مرسل نباشد تحمل ندارد و مؤمن هم اگر مورد آزمايش و اعتماد نباشد تاب آن را ندارد گفتم يا امير المؤمنين مؤمن كيست و حدّ و نهايت ايمان چيست تا بتوان او را شناخت ؟\r\nفرمود : يا ابا عبد اللَّه . عرض كردم آرى اى برادر پيامبر فرمود : مؤمن امتحان شده كسى است كه هر چه از جانب ما به او برسد دلش براى پذيرش وسعت دارد و شك و ترديد در آن ندارد .\r\nبدان ابا ذر كه من بنده خدا و خليفه بر بندگانم ما را خدا قرار ندهيد ولى در فضل ما هر چه ميخواهيد بگوئيد باز هم بكنه فضل ما نخواهيد رسيد و نهايت ندارد زيرا خداوند تبارك و تعالى بما بيشتر و بزرگتر از آنچه ما ميگوئيم و شما ميگوئيد يا خطور بقلب يكى از شما نمايد عنايت فرموده وقتى ما را اين طور شناختيد آن وقت مؤمن هستيد .\r\nسلمان گفت : عرضكردم اى برادر پيامبر هر كسى نماز به پا دارد ولايت\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nترا به پا داشته فرمود آرى دليل اين مطلب آيه قرآن است  وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلَّا عَلَى الْخاشِعِينَ  . كمك بگير از صبر و نماز و آن سنگين و دشوار است مگر براى خشوع‌كنندگان صبر پيامبر است و نماز اقامه ولايت من است به همين جهت خداوند مىفرمايد  « إِنَّها لَكَبِيرَةٌ »  و نفرموده « انهما لكبيرة » آن دو سنگين است چون حمل ولايت سنگين است مگر براى خاشعين كه آنها شيعيان بينا و روشنند .\r\nزيرا صاحب عقايد از قبيل مرجئه و قدريه و خوارج و ديگران از قبيل ناصبىها اقرار به نبوت حضرت محمّد صلّى اللَّه عليه و آله و سلّم دارند و در اين مورد اختلافى ندارند ولى هم ايشان در باره ولايت من اختلاف دارند و منكر آن هستند مگر تعداد كمى .\r\nآنهايند كه خداوند در قرآن ايشان را توصيف نموده «  إِنَّها لَكَبِيرَةٌ إِلَّا عَلَى الْخاشِعِينَ  » .\r\nدر جاى ديگر قرآن راجع به نبوت حضرت محمّد و ولايت من ميفرمايد  وَ بِئْرٍ مُعَطَّلَةٍ وَ قَصْرٍ مَشِيدٍ  قصر محمّد صلّى اللَّه عليه و آله و سلّم است و  ( بِئْرٍ مُعَطَّلَةٍ )  چاه واگذار شده ولايت من است كه آن را رها كرده‌اند و منكر شده‌اند هر كه اقرار به ولايت من نداشته باشد اقرار به نبوت پيامبر براى او سودى نخواهد داشت اين دو با هم قرين و همراهند زيرا پيامبر اكرم نبىّ مرسل و امام مردم است على پس از او امام مردم و وصىّ محمّد است چنانچه پيامبر اكرم فرمود\r\n« انت منى بمنزلة هارون من موسى الا انه لا نبى بعدى »\r\nاول ما محمّد و وسط ما محمّد و آخر ما محمّد نام دارد هر كس معرفت مرا كامل داشته باشد او بر دين قيم و استوار است چنانچه در اين آيه ميفرمايد «  وَ ذلِكَ دِينُ الْقَيِّمَةِ  » اين مطلب را بتوفيق خدا و كمك او توضيح مىدهم .\r\nاينك ميگويم سلمان و ابا ذر ! من و محمّد يك نور از نور خداوند بوديم خداوند دستور داد به آن نور كه دو قسمت شود به نيمى از آن فرمود محمّد باش و به نيم ديگر فرمود على باش به همين جهت پيامبر اكرم فرموده است\r\n« علىّ منى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nو انا من على و لا يودى عنى الا على »\r\nعلى از من و من از على هستم و اين كار را نميتواند انجام دهد مگر على ابا بكر را با سورهء برائت به مكه فرستاد جبرئيل نازل شد گفت اى محمّد خداوند ميفرمايد بايد اين كار را تو انجام دهى يا مردى از خودت آنگاه مرا فرستاد تا از ابا بكر بگيرم از او گرفتم اما او ناراحت شد از پيامبر اكرم پرسيد آيا در اين مورد آيه قرآن در باره من نازل شده فرمود نه ولى نبايد اين كار را انجام دهد مگر من يا على .\r\nسلمان ابا ذر ! اينك فكر كنيد كسى كه صلاحيت نداشته باشد چند آيه را بمردم برساند از جانب پيامبر چگونه صلاحيت براى امامت دارد ؟ ، من و پيامبر يك نور بوديم او محمّد مصطفى گرديد و من وصى او علىّ مرتضى شدم محمّد ناطق شد و من ساكت بايد در هر زمان ناطق و صامتى باشد سلمان ! محمّد منذر است و من هادى .\r\nاين است معنى آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  پيامبر اكرم منذر است و من هادى .\r\n    اللَّهُ يَعْلَمُ ما تَحْمِلُ كُلُّ أُنْثى وَ ما تَغِيضُ الْأَرْحامُ وَ ما تَزْدادُ وَ كُلُّ شَيْءٍ عِنْدَهُ بِمِقْدارٍ عالِمُ الْغَيْبِ وَ الشَّهادَةِ الْكَبِيرُ الْمُتَعالِ سَواءٌ مِنْكُمْ مَنْ أَسَرَّ الْقَوْلَ وَ مَنْ جَهَرَ بِهِ وَ مَنْ هُوَ مُسْتَخْفٍ بِاللَّيْلِ وَ سارِبٌ بِالنَّهارِ لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ     .\r\nدر اين موقع على عليه السّلام دست خود را بر دست ديگر زده گفت محمّد صلّى اللَّه عليه و آله و سلّم صاحب جمع است و من صاحب نشر محمّد صاحب بهشت است و من صاحب جهنم بجنهم ميگويم اين را بگير و اين يك را واگذار محمّد صاحب مكان و من صاحب ريزش و من صاحب لوح محفوظم كه خدا به من الهام نموده آنچه در لوح است .\r\nسلمان و يا ابا ذر ! محمّد يس و قرآن حكيم است محمّد ن و القلم است و محمّد    طه ما أَنْزَلْنا عَلَيْكَ الْقُرْآنَ لِتَشْقى    محمّد صاحب دلالات و من صاحب معجزات و آيات . محمّد خاتم النبيين و من خاتم الوصيين و صراط مستقيم و من «   النَّبَإِ الْعَظِيمِ  \r\n\r\n","description":"","footnote":"","page_name":" 5 ","page_number":5},
  {"content":"\r\n\r\n  الَّذِي هُمْ فِيهِ مُخْتَلِفُونَ   » هيچ كس اختلاف ندارد مگر در باره ولايت من . محمّد صاحب دعوت و من صاحب شمشير محمّد پيامبر مرسل و من صاحب امر پيامبرم خداوند ميفرمايد  يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ  او روح اللَّه است كه عطا نمىكند و القا نمىنمايد آن روح را مگر بر ملك مقرب يا پيامبر مرسل يا وصىّ برگزيده بهر كس اين روح را عنايت كند او را از مردم جدا نموده و به او قدرت تفويض كرده و مرده زنده مىكند اطلاع از گذشته و آينده دارد از مشرق به مغرب و از مغرب بمشرق در يك چشم بهم زدن ميرود از دلها و قلبها خبر دارد و آنچه در آسمانها و زمين است ميداند .\r\nسلمان و يا ابا ذر محمّد صلّى اللَّه عليه و آله و سلّم همان ذكرى است كه در قرآن فرموده   قَدْ أَنْزَلَ اللَّهُ إِلَيْكُمْ ذِكْراً رَسُولًا يَتْلُوا عَلَيْكُمْ آياتِ اللَّهِ   به من علم مرگ و ميرها و بلاها و فصل الخطاب ( در هر جا چه بايد گفت و هر مسأله چه جوابى دارد ) داده‌اند و به من علم قرآن و آنچه تا قيامت اتفاق خواهد افتاد واگذارده‌اند . محمّد صلّى اللَّه عليه و آله و سلّم حجة را تعيين نمود تا براى مردم حجت باشد و من حجة اللَّه شدم خداوند به من مقامى عنايت كرده كه براى هيچ يك از گذشتگان و آيندگان چه پيامبر مرسل و چه فرشته مقرب قرار نداده .\r\nسلمان و يا ابا ذر منم آن كس كه نوح را در كشتى بدستور خدا بردم « 1 » من يونس را به اجازه خدا از شكم نهنگ خارج كردم من به اجازه خدا موسى را از دريا گذراندم من ابراهيم را از آتش نجات دادم به اجازه خدا من نهرها و چشمه‌هايش را جارى و درختهايش را كاشتم با اجازه خدايم .\r\nمن عذاب يوم الظله هستم ( شايد منظور قيامت باشد ) من فرياد ميزنم از مكان نزديكى كه تمام جن و انس آن را ميشنوند و گروهى ميفهمند من با هر\r\n\r\n\r\n","description":"","footnote":"\r\n( 1 ) در صورتى كه روايت صادر از امام عليه السّلام شده باشد منظور اين است كه نوح با توسل به من توانست از طوفان نجات يابد كه اين معنى مطابق با اخبار صحيح زيادى است .\r\n","page_name":" 6 ","page_number":6},
  {"content":"\r\n\r\nگروهى چه ستمگران و چه منافقين به زبان خودشان صحبت ميكنم من آن خضرم كه دانشمند همراه موسى بود من معلم سليمان بن داودم و من ذو القرنين و قدرت اللَّه‌ام .\r\nسلمان و يا ابا ذر من محمّد و محمّد منم من از محمّدم و محمّد از من است خداوند در اين آيه مىفرمايد   مَرَجَ الْبَحْرَيْنِ يَلْتَقِيانِ بَيْنَهُما بَرْزَخٌ لا يَبْغِيانِ   .\r\nسلمان و يا ابا ذر مرده ما نمرده و غائب ما دور نشده و كشته‌هاى ما هرگز كشته نشده‌اند .\r\nسلمان و يا ابا ذر ! من امير هر مرد و زن مؤمنم چه گذشتگان و چه آيندگان مرا با روح عظمت تائيد كرده‌اند من يكى از بندگان خدايم مبادا ما را خدا بناميد در باره فضل ما هر چه مايليد بگوئيد بكنه فضل ما نخواهيد رسيد و حتّى مقدارى از يك دهم آن را نميتوانيد بيان كنيد .\r\nچون ما آيات و دلائل خدائيم و حجت و خليفه و امين و امام وجه اللَّه و عين اللَّه و لسان اللَّه هستيم . بوسيله ما بندگان خدا عذاب ميشوند و بوسيله ما پاداش داده ميشوند ما را از ميان بندگان خود پاك نموده و انتخاب كرده و برگزيده اگر كسى بگويد بچه جهت و چگونه هستند و در كجايند كه چنين شده‌اند كافر و مشرك مىشود زيرا از آنچه بيان كردم و تفسير نمودم و شرح دادم و روشن كردم و استدلال نمودم نيابد او مؤمنى است كه آزمايش شده قلبش براى ايمان و سينه‌اش وسعت يافته براى اسلام او عارف روشن بين است كه بهدف رسيده و كامل شده و هر كس شك نمايد و دشمنى ورزد و منكر شود و متحير باشد و ترديد نمايد او مقصر و ناصبى است .\r\nسلمان و يا ابا ذر من زنده مىكنم و مىميرانم به اجازه خدا من بشما خبر مىدهم چه ميخوريد و چه ذخيره در خانه‌هاى خود كرده‌ايد باذن خدا من از دلهاى شما مطلعم و ائمه از اولادم نيز همين كارها را ميكنند و اين اطلاعات را\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nدارند هر وقت بخواهند و اراده كنند چون ما همه يكى هستيم اول ما محمّد آخر ما محمّد و وسط ما محمّد است همه ما محمّديم بين ما جدائى نياندازيد ما وقتى بخواهيم خدا ميخواهد وقتى نخواهيم خدا نميخواهد واى بس واى بر كسى كه منكر فضل و امتيازات و الطافى كه خدا بما عنايت كرده باشد زيرا هر كسى منكر يكى از چيزهائى باشد كه خدا بما عنايت كرده منكر قدرت خدا و مشيّت اوست در باره ما .\r\nسلمان و ابا ذر ! خدا بما چيزهائى داده كه بزرگتر و عظيم‌تر و عالىتر از همه اينها است .\r\nپرسيديم چه چيز بشما داده كه بهتر از همه اينها است فرمود ما را مطلع از اسم اعظم نموده كه اگر بخواهيم آسمانها و زمين و بهشت و جهنم را از جاى بر كنيم به آسمان ببريم و به زمين بزنيم به مغرب و مشرق ميرويم و منتهى بعرش ميشويم در آنجا مىنشينيم در مقابل خدا و همه چيز مطيع ما هستند حتّى آسمانها و زمين و شمس و قمر و ستارگان و كوهها و درخت‌ها و جنبندگان و درياها و بهشت و جهنم اين مقام را خداوند بواسطه اسم اعظم كه عنايت نموده بخشيده با تمام اين امتيازات ما غذا ميخوريم و در بازارها راه ميرويم و اين كارها را بامر خدا انجام ميدهيم ما بندگان گرامى خدا هستيم كه اظهار نظر در مقابل او نداريم و بدستورش عمل ميكنيم .\r\nما را معصوم و پاك قرار داده و برترى بخشيده بر بسيارى از بندگان مؤمنش ما ميگوئيم  الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ  خدا را ستايش كه ما را به اين مقام هدايت نموده كه اگر او راهنماى ما نبود راه به اين مقام نمىيافتيم . و ثابت است عذاب بر كافران كه منظور منكران الطاف خدا بما هستند .\r\nسلمان و يا ابا ذر اين است معرفت من بنورانيّت وقتى مرا با اين مقام كسى شناخت روشن بين و بهدف رسيدهء كامل است كه در درياى علم فرو رفته\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nو بمقام فضل رسيده و مطلع بر سرّى از اسرار و گنجينه علوم خدا شده .\r\n* پدرم از همان كتاب نقل كرد : كه جابر بن يزيد جعفى گفت چون خلافت به بنى اميه رسيد خونها ريختند و امير المؤمنين عليه السّلام را روى منبر هزار ماه لعنت كردند و از او بيزارى جستند و شروع به پنهان كشتن شيعيان در هر شهر نمودند و بنياد زندگى آنها را بر باد دادند براى رسيدن به پشيز بىارزش دنيا مردم را وحشت زده كردند هر كس امير المؤمنين را لعنت نميكرد و از او بيزارى نمىجست او را ميكشتند هر كه باشد .\r\nجابر بن يزيد جعفى گفت : از بنى اميه و پيروان آنها شكايت به امام سجاد زين العابدين عليه السّلام كردم گفتم آقا ما را در هر گوشه و كنار ميكشند و از بيخ و بن برميكنند و آشكارا مولاى ما امير المؤمنين را بر روى منبرها و مناره‌ها و بازار و كوچه‌ها لعنت ميكنند و از او بيزارى ميجويند تا آنجا كه در مسجد پيامبر صلّى اللَّه عليه و آله و سلّم جمع ميشوند و آشكارا على را لعنت ميكنند يك نفر اين كار را منع نمىكند و اظهار ناراحتى نمىنمايد اگر يكى از ما انكار كند همه بر او حمله ميكنند و ميگويند اين رافضى و ابو ترابى است و او را پيش فرمانرواى خود مىبرند و مدعى ميشوند كه اين شخص ابو تراب را به نيكى ياد كرده او را ميزنند و زندانى ميكنند و بعد او را ميكشند .\r\nامام عليه السّلام كه اين سخنان را از من شنيد نگاهى به آسمان دوخته گفت :\r\n« سبحانك اللهم سيدى ما احلمك و اعظم شأنك في حلمك و اعلى سلطانك يا رب قد امهلت عبادك في بلادك حتّى ظنوا انك امهلتهم ابدا و هذا كلّه بعينك ، لا يغالب قضاؤك و لا يرد المحتوم من تدبيرك كيف شئت و انى شئت و انت اعلم به منا »\r\n. خدايا منزهى مولاى ما چقدر حلم تو زياد است و بلند مرتبه‌اى در شكيبائى و برتر است قدرت تو خدايا آنچنان بندگان خود را مهلت داده كه آنها گمان ميكنند هميشه مهلت دارند تمام اين جريانها در ديدگاه تو است قضاى تو مغلوب نميشود و تدبير حتمى تو قابل جلوگيرى نيست هر جور و هر\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nوقت بخواهى تو داناتر از ما بآنهائى .\r\nسپس فرزند خود محمّد را خواست به او فرمود فردا صبح برو به مسجد پيامبر نخ را كه جبرئيل براى جد ما آورده بگير و آرام تكان بده مبادا محكم حركت دهى چنين كارى را مبادا بكنى كه مردم همه نابود ميشوند .\r\nجابر گفت : با تعجب در فكر بودم از فرمايش امام و نميدانستم چه بگويم فردا صبح زود خدمت حضرت باقر رفتم شبى را با تمام شوق بسر برده بودم تا نگاه كنم حركت دادن آن نخ را در همان بين كه من سوار الاغ خود بودم امام عليه السّلام خارج شد از جاى جستم و سلام كردم جواب داد و فرمود چه شد صبح به اين زودى پيش ما نمىآمدى گفتم : يا ابن رسول اللَّه از پدر بزرگوارت ديروز شنيدم كه فرمود : اين نخ را بگير و به مسجد پيامبر اكرم برو و آن را آرام تكان بده مبادا محكم حركت بدهى كه همه مردم ميميرند فرمود جابر ! اگر نه اين است كه وقتى معين قرار داده و هنگام مشخصى تعيين شده است هر آينه اين مردم بد سيرت را در يك چشم بهم زدن زيرورو ميكردم نه بلكه در يك لمحه و لحظه اما ما بندگان گرام خدا هستيم كه اظهار نظر پيش او نمىكنيم و بدستورش عمل مينمائيم عرضكردم مولاى من چرا چنين كارى نسبت به آنها انجام ميدهى ؟\r\nفرمود : تو مگر ديروز نبودى كه شيعيان پيش پدرم شكايت ميكردند از ناصبيان ملعون و قدريهاى مقصر . عرضكردم چرا فرمود : ميخواهم آنها را بترسانم مايلم عده‌اى از آنها هلاك شوند خداوند زمين را از وجودشان پاك كند و مردم راحت شوند . گفتم چگونه آنها را ميترسانى آنها تعدادشان بيشتر از حد شماره‌اند . فرمود : برويم مسجد تا قدرت خدا را به تو نشان دهم .\r\nجابر گفت : در خدمت آن جناب رفتيم به مسجد دو ركعت نماز خواند آنگاه صورت به خاك نهاد و كلماتى بر زبان راند سپس سر بلند نموده از درون آستين نخ نازكى بيرون آورد كه بوى مشك از آن ساطع و از نخ خياطى نازكتر بود به من فرمود : يك سر نخ را بگير و كمى راه برو مبادا مبادا آن را\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nحركت دهى .\r\nمن سر نخ را گرفتم و چند قدم رفتم فرمود بايست . ايستادم نخ را به آرامى تكان داد سپس فرمود : سر نخ را به من بده . سر نخ را دادم . عرضكردم چه كرديد فرمود : واى بر تو برو بيرون ببين مردم چطورند .\r\nمن از مسجد خارج شدم ناگهان همهمه و ولوله زيادى شنيدم كه از هر طرف بلند است زمين‌لرزه و ريختن و خراب شدن و اين تكان تمام خانه‌هاى مدينه را خراب كرده و بيشتر از سى هزار زن و مرد كشته شده‌اند .\r\nديدم مردم از كوچه و بازارها با گريه و ناله و فرياد شديد خارج ميشوند و ميگويند «  إِنَّا لِلَّهِ وَ إِنَّا إِلَيْهِ راجِعُونَ  » قيامت بر پا شده مردم مردند گروهى ميگويند زلزله و خرابى و دسته ديگر ميگويند ويرانى و قيامت .\r\nمردم همه مردند .\r\nگروهى را ديدم كه مىآيند و گريه ميكنند بجانب مسجد ميروند به يكديگر مىگويند چگونه زمين ما را فرو نبرد با اينكه امر بمعروف و نهى از منكر را واگذاشتيم و فسق و فجور آشكار شده و زنا و ربا و شرابخوارى و جمع شدن با هم جنس زياد گرديده . به خدا قسم بايد بر سر ما بالاتر از اين فرود آيد مگر اينكه خود را اصلاح كنيم .\r\nجابر گفت : من متحير و سر گردان بودم نگاه مىكردم كه با ناله و شيون دسته جمعى به طرف مسجد ميروند دلم بحالشان سوخت بطورى كه از گريه آنها گريه‌ام گرفت نميدانستند علّت واقعه چه بوده و از كدام ناحيه دچار شده‌اند بجانب امام باقر عليه السّلام رفتم ديدم مردم اطرافش را گرفته‌اند ميگفتند يا ابن رسول اللَّه نمىبينى چه بروزگار ما آمده مردم مردند و از بين رفتند براى ما دعا كن فرمود : پناه به نماز ببريد و صدقه بدهيد و دعا كنيد .\r\nحضرت باقر رو به من نموده فرمود : جابر مردم در چه حالند ؟ عرضكردم نپرس آقا خانه‌ها خراب شده و قصرها ويران گرديده مردم از دست رفتند\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمن از ديدن آنها دلم سوخت .\r\nفرمود : خدا هرگز به آنها رحم نكند حتما در دل تو اثرى هنوز باقيمانده و گر نه دلت به حال دشمنان ما و دشمنان دوستان ما نميسوخت سپس فرمود :\r\nمرگ باد مرگ دور باد دور ستمگران به خدا اگر نخ را مختصر حركتى داده بودم همه ميمردند و زير رو ميشدند يك خانه و قصر باقى نمىماند ولى مولايم به من دستور داد آن را حركت ندهم .\r\nآنگاه بر مناره بالا رفت مردم او را نميديدند با صداى بلند فرياد زد اى مردم گمراه و تكذيب گر . مردم خيال كردند صداى آسمانى است خود را به خاك انداختند و دلهايشان بطپش افتاد در سجده ميگفتند . امان امان . آنها صدا را ميشنيدند و صاحب صدا را نمىديدند .\r\nسپس با دست اشاره كرد من ايشان را ميديدم ولى مردم نمىديدند در مدينه زلزله سبكى شد كه مانند اول نبود خانه‌هاى زيادى خراب شد بعد اين آيه را تلاوت نمود  ذلِكَ جَزَيْناهُمْ بِبَغْيِهِمْ  سپس وقتى فرود آمد اين آيه را تلاوت نمود  فَلَمَّا جاءَ أَمْرُنا جَعَلْنا عالِيَها سافِلَها وَ أَمْطَرْنا    عَلَيْهِمْ حِجارَةً مِنْ طِينٍ مُسَوَّمَةً عِنْدَ رَبِّكَ لِلْمُسْرِفِينَ   و اين را قرائت كرد  فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ لا يَشْعُرُونَ  .\r\nجابر گفت : در زلزله دوم دختران با سر برهنه از خانه‌ها بيرون دويدند و اطفال شروع بگريه و فرياد كردند هيچ كس به آنها توجهى نداشت امام باقر عليه السّلام وقتى اين جريان را ديد نخ را جمع نمود ميان دست خود زلزله آرام شد .\r\nسپس دست مرا گرفت مردم ايشان را نمىديدند و از مسجد خارج شديم در اين موقع ديديم گروهى از مردم درب دكان آهنگر جمع شده‌اند تعداد آنها زياد بود به يكديگر ميگفتند در اين زلزله چه ميشنيديد . بعضى ميگفتند همهمه و صداى زيادى بود گروه ديگرى ميگفتند نه به خدا قسم صدا بود و سخن\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nو فريادى بود ولى ما سخنان را تشخيص نداديم .\r\nجابر گفت : حضرت باقر متوجه گفتگوى آنها شد به من فرمود : جابر كار ما اينست و كار آنها آن وقتى فساد كنند و شرارت نمايند و متمرّد گردند و ستم روا دارند ما آنها را ميترسانيم و اگر بر گردند كه هيچ و گر نه خدا اجازه خواهد داد در خسف و فرو بردن آنها به زمين .\r\nجابر گفت : يا ابن رسول اللَّه ! ! اين نخ چيست كه چنين شگفت انگيز است . فرمود : اين يادگارى است از آنچه آل موسى و هارون گذارده‌اند و ملائكه براى ما آورده‌اند جابر ! ما را در نزد خداوند مقام و منزلى عالى است اگر ما نبوديم خداوند زمين و آسمان و بهشت و جهنم و خورشيد و ماه ، بيابان و دريا و هموارىها ، و كوهها و تر و خشك و شيرين و تلخ و آب و گياه و درختى را نمىآفريد ما را خداوند از نور ذات خود پديد آورد با هيچ يك از انسانها مقايسه نميشويم .\r\nبواسطه ما خداوند شما را نجات بخشيد و هدايت نمود به خدا قسم ما شما را به خداوند راهنمائى كرديم در مقابل فرمان ما از امر و نهى پايدار باشيد مبادا هر چه از ما بشما ميرسد رد كنيد ما بزرگتر و برتر و عظيم‌تر و بالاتر از تمام آن فضائلى هستيم كه از ما براى شما نقل ميكنند هر چه را ميفهميد خدا را سپاس‌گزار باشيد و آنچه نمىفهميد بخودمان واگذاريد و بگوئيد پيشوايان ما بهتر ميدانند كه چه ميگويند .\r\nدر اين موقع امير مدينه سوار بر مركب آمد نگهبانان اطرافش را گرفته بودند و فرياد ميزدند مردم بيائيد پيش پسر پيامبر على بن الحسين عليه السّلام و بشفاعت او تقرب به خداوند بجوئيد شايد عذاب را از شما بر طرف فرمايد :\r\nچشم آنها كه به حضرت باقر افتاد با عجله به طرف آن جناب آمده گفتند يا ابن رسول اللَّه نمىبينى چه بر سر امّت جدّت محمّد صلّى اللَّه عليه و آله و سلّم آمده هلاك شدند و از بين رفتند پدرتان كجا است تا از او خواهش كنيم به مسجد بيايد و با شفاعت او\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبه خدا تقرب جوئيم شايد اين بلا را از امّت جدّت بر طرف نمايد . امام باقر فرمود : انشا اللَّه خداوند بر طرف خواهد كرد خود را اصلاح كنيد و تضرع و توبه نمائيد و پرهيزكار باشيد و خوددارى كنيد از اين كار كه ميكنيد از كيفر خدا خود را خلاص نمىبينند مگر زيان‌كاران .\r\nجابر گفت : خدمت حضرت زين العابدين عليه السّلام آمديم مشغول نماز بود منتظر شديم تا نمازش را تمام كرد آنگاه رو بما نمود ، فرمود : محمّد ! مردم در چه حالند جوابداد اين جابر از قدرت خداوند چيزهائى ديد كه پيوسته در تعجب و حيرانى بود .\r\nجابر گفت : امير آنها از شما تقاضا دارد به مسجد بيائيد تا مردم جمع شوند دعا كنند و تضرع نمايند و از خدا بخواهند كه آنها را ببخشد .\r\nامام عليه السّلام تبسمى نموده اين آيه را خواند  أَ وَ لَمْ تَكُ تَأْتِيكُمْ رُسُلُكُمْ بِالْبَيِّناتِ قالُوا بَلى قالُوا فَادْعُوا وَ ما دُعاءُ الْكافِرِينَ إِلَّا فِي ضَلالٍ   وَ لَوْ أَنَّنا نَزَّلْنا إِلَيْهِمُ الْمَلائِكَةَ وَ كَلَّمَهُمُ الْمَوْتى وَ حَشَرْنا عَلَيْهِمْ كُلَّ شَيْءٍ قُبُلًا ما كانُوا لِيُؤْمِنُوا إِلَّا أَنْ يَشاءَ اللَّهُ وَ لكِنَّ أَكْثَرَهُمْ يَجْهَلُونَ  .\r\nگفتم : آقا تعجب در اين است كه نميدانند از كجا دچار چنين بلا شده‌اند فرمود : آرى بعد اين آيه را خواند  فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا وَ ما كانُوا بِآياتِنا يَجْحَدُونَ  به خدا قسم اين آيات ما است و اين يكى از آنها است اينست به خدا ولايت ما جابر ! چه ميگوئى در باره مردمى كه سنت ما را از بين برده‌اند و با دشمنان ما دوست شده‌اند و احترام ما را نگه نداشته بما ستم كردند و حق ما را غصب كردند و راه و روش ستمكاران را در پيش گرفتند و سيرت فاسقان را عمل ميكنند .\r\nجابر گفت : حمد خدا را كه بر ما منت نهاد بمعرفت شما و فضل و مقام شما را بما فهماند و توفيق اطاعت و دوستى با دوستان شما و دشمنى با دشمنانتان را بما عنايت كرد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nفرمود : جابر ميدانى معرفت چيست ؟ معرفت اثبات توحيد و يكتائى خدا است در درجه اول بعد معرفت معانى در مرحله دوم سپس معرفت ابواب و آنگاه معرفت و شناسائى مردم است در درجه چهارم و بعد شناختن اركان و در مرتبه ششم شناختن نقباء و پاكان است و در مرحلهء هفتم شناختن نجباء و اين تفسير آيه شريفه است  لَوْ كانَ الْبَحْرُ مِداداً لِكَلِماتِ رَبِّي  . . . .  وَ لَوْ جِئْنا بِمِثْلِهِ مَدَداً  اين آيه ديگر را نيز قرائت فرمود :  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ  .\r\n( اينك برايت توضيح ميدهيم ) جابر اثبات توحيد و معرفت معانى را امّا اثبات توحيد عبارت است از شناختن خداى قديم و پنهان از ديده‌ها كه ديده‌ها او را در نيابد و لطيف و خبير است و او غيب است و پنهان به آن طورى كه خود را ستوده او را در ميابى .\r\nاما معانى ما معانى خدا و مظاهر او در ميان شمائيم ما را از نور ذات خويش آفريد و بما امور بندگان خود را واگذارد ما به اجازه او هر چه بخواهيم انجام ميدهيم ما وقتى بخواهيم خدا ميخواهد و اراده كنيم خدا اراده مىكند ما را خداوند به اين مقام رسانيده و از بين بندگان خود برگزيده و ما را حجت خويش در زمين قرار داده .\r\nهر كسى يكى از اينها را منكر شود و رد كند رد بر خدا كرده و كافر بآيات و انبياء و پيامبران او شده جابر ! هر كه خدا را با اين صفت بشناسد اثبات توحيد كرده چون اين صفت موافق قرآن مجيد است در اين آيه  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ   لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  و اين آيه  لا يُسْئَلُ عَمَّا يَفْعَلُ وَ هُمْ يُسْئَلُونَ  .\r\nجابر گفت آقا چقدر ياران هم عقيده ما كمند ، امام فرمود : هيهات هيهات ميدانى روى زمين چقدر يار و هم عقيده دارى عرضكردم در هر شهر خيال ميكنم بين صد تا دويست و در تمام شهرها هزار يا دو هزار باشند و در روى زمين\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nخيال ميكنم صد هزار باشند فرمود : نه جابر گمان تو زياد است آنهائى كه خيال ميكنى مقصّرند و از ياران تو نيستند .\r\nعرضكردم يا ابن رسول اللَّه مقصّر كيست ؟ فرمود : كسانى كه در معرفت امام كوتاهى دارند و همچنين در معرفت آنچه خدا بر آنها واجب نموده از امر و روح خود عرضكردم معرفت روح خدا چيست ؟ فرمود : اينكه بداند بهر كسى خداوند اين روح را بخشيده امر خود را نيز به او تفويض نموده و به اجازه خدا مىآفريند و زنده مىكند و به ديگرى علم غيب مىآموزد و از گذشته و آينده تا روز قيامت اطلاع دارد چون آن روح از امر اللَّه است هر كه ممتاز به اين روح شد كامل است و نقصانى ندارد هر چه بخواهد با اجازه خدا انجام ميدهد از مشرق به مغرب در يك لحظه ميرود و به آسمان بالا ميرود و به زمين فرود مىآيد هر چه اراده كند و بخواهد انجام ميدهد .\r\nعرضكردم آقا دليلى از اين روح در قرآن برايم بياور كه خداوند آن را بمحمّد صلّى اللَّه عليه و آله و سلّم بخشيده فرمود بسيار خوب اين آيه را بخوان  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا  و اين آيه  أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ  گفتم خدا گشايش به تو عنايت كند آن چنانچه عقده دل مرا گشودى و مرا بر شناخت روح و امر كمك كردى سپس عرضكردم آقا پس در اين صورت بيشتر از شيعيان مقصرند من يك نفر از ياران خود را نمىشناسم كه داراى چنين معرفتى باشد فرمود جابر ! اگر تو يك نفر را نمىشناسى من چند نفر را ميشناسم مىآيند و سلام ميكنند و از من اسرار و علوم پنهان و حقايق را مىآموزند .\r\nعرضكردم فلان كس با يارانش از اين نمونه هستند ( ان شاء اللَّه ) چون من از آنها يكى از اسرار و حقايق شما را شنيدم خيال ميكنم بهدف رسيده‌اند و كامل شده‌اند فرمود : فردا بگو بيايند با تو اينجا . من روز بعد آنها را آوردم\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nسلام كردند و احترام گزاردند و بسيار گرامى داشتند امام را و در مقابل ايشان ايستادند .\r\nامام فرمود : جابر اينها برادران تواند اينك يك مطلب باقيمانده آيا شما اعتراف داريد كه خداوند هر چه بخواهد انجام ميدهد و هر چه اراده كند حكم مينمايد هيچ كس نميتواند حكم او را بتاخير و قضايش را برگرداند از آنچه خدا انجام دهد بازخواست نميشود اما مردم مورد مواخذه هستند گفتند آرى خدا هر چه بخواهد مىكند و هر حكمى را كه اراده نمايد اجرا ميفرمايد گفتم خدا را شكر كه روشن و عارف و بهدف رسيده‌اند و امام فرمود : جابر عجله در مورد چيزى كه نميدانى مكن من متحير شدم .\r\nفرمود : از آنها بپرس آيا علي بن الحسين ميتواند به صورت فرزند خود محمّد در آيد . جابر گفت پرسيدم از دادن جواب خوددارى كرده ساكت ماندند فرمود : بپرس آيا ميتواند محمّد به صورت من در آيد باز سؤال كردم سكوت كردند و چيزى نگفتند .\r\nدر اين موقع امام نگاهى به من نموده فرمود اين دليل آن مطلبى بود كه به تو گفتم كه هنوز مقدارى باقيمانده . من به آنها گفتم چه شده چرا جواب نميدهيد ؟ سكوت كردند و مشكوك بودند فرمود : اين دليل جريانى بود كه برايت توضيح دادم كه مقدارى باقيمانده حضرت باقر عليه السّلام فرمود : چرا حرف نميزنيد ؟ به يكديگر تماشا كرده از هم پرسيدند و گفتند يا ابن رسول اللَّه ما اطلاعى نداريم بما بياموز .\r\nحضرت زين العابدين عليه السّلام اشاره به فرزند خود حضرت باقر كرده پرسيد از آنها كه اين كيست گفتند پسر شما است فرمود : من كيستم گفتند پدر او علي بن الحسين در اين موقع كلامى را بر زبان راند كه ما نفهميديم ناگاه محمّد به صورت پدرش علي بن الحسين و علي بن الحسين به صورت فرزند خود محمّد در آمد همه گفتند لا إله الا اللَّه .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nامام فرمود : از قدرت خدا تعجب نكنيد من محمّدم و محمّد من است و محمّد گفت مردم تعجب نكنيد از امر خدا من علي و علي من است همه ما يكى هستيم از يك نور روح ما از امر خداست اول ما محمّد و وسط ما محمّد و آخر ما محمّد و همه‌ى ما محمّديم .\r\nاين سخنان را كه شنيدند همه به سجده افتادند و ميگفتند ايمان بولايت و پنهان و آشكار شما آورديم و اقرار بامتيازات شما داريم حضرت زين العابدين فرمود : سر برداريد اينك شما عارف و رستگار و روشن بين هستيد و كامل و بهدف رسيده خدا خدا ! مبادا آنچه از من و محمّد مشاهده كرديد به مقصرين مستضعف بگوئيد كه شما را مسخره ميكنند و تكذيب مينمايند گفتند اطاعت ميكنيم فرمود : اينك برويد رستگار باشيد متفرق شدند .\r\nجابر گفت : آقا هر كس اين مقام را به اين صورتى كه انجام دادى و آشكار كردى نداند اما شما را دوست داشته باشد و اعتراف بمقام شما بنمايد و از دشمنانتان بيزار باشد وضع او چگونه است ؟ فرمود : در خوبى و خير است تا برسد .\r\nجابر گفت : يا ابن رسول اللَّه آيا ممكن است بعد از اين معرفت چيزى موجب مقصر شدن آنها بشود فرمود : آرى وقتى كه كوتاهى در مورد حقوق برادران خود بنمايند و آنها را شريك در اموال خود و اسرار و آشكار خود ننمايند و خود در لذت دنيا بسر برند و آنها را بىبهره گذارند در اين موقع است كه نيكى از آنها سلب مىشود و از آنها گرفته مىشود و گرفتار بلاهاى دنيا و گرفتارىهاى طاقت فرسا و دردهاى غير قابل تحمل در مورد خود ميشوند و مالشان از دست ميرود و پراكندگى در جمعيت خود مىيابند چون كوتاهى در رسيدگى به برادر دينى خود نموده‌اند .\r\nجابر گفت : خيلى غمگين شدم و گفتم يا ابن رسول اللَّه حق مؤمن بر برادر مؤمن خود چيست ؟ فرمود : در شادى او شاد و در حزن او محزون است و تمام\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nگرفتاريهايش را بر طرف مىكند و هرگز افسرده نميشود براى پشيز بىارزش دنياى فانى ، چنان با برادران خود مواسات مىكند كه در خوبى و بدى برابر باشند .\r\nعرضكردم چگونه خداوند تمام اينها را براى برادر مؤمن واجب نموده فرمود : زيرا مؤمن برادر مؤمن است از پدر و مادر بنا بر اين نميتواند برادرش باشد در صورتى كه استفاده از ثروتش منحصر به خودش باشد . جابر گفت : سبحان اللَّه چه كسى ميتواند اين طور باشد امام عليه السّلام فرمود كسى كه ميخواهد دربهاى بهشت را بكوبد و با حوريه‌هاى زيبا هم آغوش شود و در دار السّلام با ما همنشين باشد .\r\nجابر گفت : عرضكردم به خدا قسم هلاك شدم يا ابن رسول اللَّه چون من كوتاهى كرده‌ام در مورد حقوق برادرانم من نميدانستم كه چنين رفتارى موجب تقصير در باره رعايت حقوق برادران مؤمن مىشود .\r\nتوضيح : اين اخبار را جدا آوردم به جهت صحيح نبودن سند آنها و بعيد بودن مضمون اين اخبار ما حكم به صحت يا بطلان آن نمىكنيم و علم آنها را برميگردانيم به خود ائمه عليهم السّلام .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nابواب علوم ائمه عليهم السّلام\r\n\r\nبخش اول جهات علوم ائمه و كتابهائى كه در نزد آنها است و در دل و گوش آنها سروش ميرسد\r\nارشاد مفيد : ص 257 امام صادق عليه السّلام ميفرمود : علم غابر و مزبور و خطور بقلب و خوردن به گوش است در نزد ما جفر قرمز و سفيد و مصحف فاطمه عليها السّلام و در نزد ما جامعه كه در آن هر چه مردم نيازمندند هست . از تفسير اين فرمايش امام سؤال كردند فرمود : غابر عبارت است از علم به آنچه به وجود مىآيد و مزبور علم به آنچه قبلا بوده اما خطور بقلب عبارت است از الهام اما به گوش خوردن همان شنيدن صداى ملائكه است سخن آنها را مىشنويم و خودشان را نمىبينيم .\r\nاما جفر قرمز ظرفي است كه در آن اسلحه پيامبر اكرم صلّى اللَّه عليه و آله است و از آن خارج نمىشود مگر زمانى كه قائم ما قيام كند اما جفر سفيد ظرفى است كه در آن تورات موسى و انجيل عيسى و زبور داود و كتابهاى آسمانى قديم است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nو اما مصحف فاطمه محتوى وقايعى است كه اتفاق مىافتد و اسم كسانى كه فرمانروا در زمين ميشوند تا روز قيامت و اما جامعه كتابى است به طول هفتاد ذراع ( هر ذراع فاصله بين انگشتان دست تا آرنج است ) كه پيامبر اكرم با زبان خود املاء نموده و فرموده و على بن ابى طالب عليه السّلام بدست خود نوشته در آن جامعه تمام نيازمندىهاى مردم تا روز قيامت هست حتّى جريمه خدشه وارد كردن بر كسى و يك تازيانه و نصف تازيانه .\r\nامالى ابن شيخ : ص 260 حارث نضرى گفت به حضرت صادق عليه السّلام عرض كردم سؤالى كه از امام ميكنند و در آن مورد چيزى در اختيارش نيست از كجا جواب را كشف مىكند ؟ فرمود : يا خطور بدلش مىشود و يا به گوش ميشنود .\r\nو شخصى به حضرت صادق عرضكرد وقتى از امام سؤالى ميكنند چگونه جواب ميدهد فرمود گاهى الهام مىشود و گاهى به گوش ميشنوند و گاهى نيز با هر دو .\r\nامالى شيخ : ابو حمزه گفت : از حضرت صادق عليه السّلام شنيدم ميفرمود :\r\nبعضى از ما بدلش خطور مىشود و بعضى در خواب به او مىگويند و بعضى از ما نيز صدا را ميشنوند مانند صداى زنجيرى كه در ميان طشت بزنند و بعضى مواجه با صورتى بزرگتر از جبرئيل و ميكائيل ميشوند .\r\nو حضرت صادق عليه السّلام فرمود : بعضى از ما بر دلش خطور مىشود و بعضى بدل او القا ميگردد « 1 » و بعضى نيز با او صحبت ميكنند و فرمود : بعضى از ما با چشم خوب مشاهده مىكند و بعضى بدلش خطور مىشود كه چنين و چنان است و بعضى چنان ميشنوند مانند صداى زنجيرى كه در طشتى به حركت در آيد عرض كردم آنچه را كه با چشم مشاهده ميكنيد چيست ؟ فرمود : آفريده ايست بزرگتر از جبرئيل و ميكائيل .\r\n\r\n\r\n","description":"","footnote":"\r\n( 1 ) ممكن است نكت در دل و قذف بر دل دو نوع از الهام باشد خطور شود و يا القا گردد و مراد از مشاهده ديدن روح القدس است كه از ملائكه نيست .\r\n","page_name":" 21 ","page_number":21},
  {"content":"\r\n\r\nعيون اخبار الرضا : باسانيد سه‌گانه تا حضرت رضا عليه السّلام و آن جناب از آباء گرام خود از پيامبر اكرم نقل مىكند كه فرمود : پر پرنده‌اى در هوا تكان نميخورد مگر اينكه نزد ما در آن باره دانشى است .\r\nبصائر : عبد الحميد از سليمان نقل كرد كه حضرت صادق عليه السّلام فرمود :\r\nدر يك صحيفه‌اى از حدود يك سوم تازيانه بيان شده است كه هر كس يك سوم تازيانه از روى اجحاف و ستم به ديگرى بزند بايد او را يك تازيانه زد .\r\nبصائر : منصور بن حازم از حضرت صادق عليه السّلام نقل كرد كه گفتم مردم مىگويند نزد شما صحيفه‌ايست به طول هفتاد ذراع كه تمام نيازهاى مردم در آن هست و علم همان است فرمود : اين علم نيست اثرى است كه از پيامبر اكرم براى ما باقيمانده علم آن چيزى است كه در هر شبانه روز پديد مىآيد « 1 » .\r\nبصائر : حمران بن اعين گفت : به حضرت صادق عليه السّلام عرضكردم تورات و انجيل و زبور و آنچه در صحف پيش يعنى صحف ابراهيم و موسى بوده در نزد شما است فرمود : آرى عرضكردم اين همان اكبر است فرمود : اگر در نزد ما غير از علوم پيشينيان چيز ديگرى نبود اين علم اكبر بود ولى ما اطلاع از حوادث شب و روز داريم كه اين اطلاع بزرگتر از آن است .\r\nتوضيح : در اينجا اشكال بزرگى است به اين معنى كه پيامبر اكرم طبق اخبارى كه حاكى است اطلاع از گذشته و آينده و تمام شرايع و احكام داشته و تمام آنها را بعلى عليه السّلام آموخته و حضرت على به امام حسن به همين ترتيب آموخته را پس ديگر چه چيز باقى ميماند كه با گذشت شب و روز ائمه از آن مطلع شوند .\r\nاين اشكال را ميتوان به چند صورت جواب داد :\r\n1 - علم بطورى كه گفته‌اند با شنيدن و كتاب خواندن و حفظ نمودن\r\n\r\n\r\n","description":"","footnote":"\r\n( 1 ) شايد منظور اين است كه صحيفه باقى مانده از پيامبر اكرم اصول و كليات است ولى ما اطلاع از وقايع شبانه روز داريم كه از آن عظيم‌تر است .\r\n","page_name":" 22 ","page_number":22},
  {"content":"\r\n\r\nحاصل نميشود اين تقليد است علم آن چيزى است كه از جانب خدا بر دل مؤمن روز بروز و ساعت بساعت افاضه مىشود بوسيله آن چنان كشف حقائق را مينمايد كه اطمينان خاطر برايش پيدا مىشود و شرح صدر مىيابد و دلش نورانى ميگردد و بالاخره با اين افاضه علم بر آنها موجب مزيد ايمان و يقين و شرافت و مقام آنها مىشود بىآنكه انبياء واسطه اين افاضه باشند .\r\n2 - اينكه بائمه عليهم السّلام افاضه مىشود تفصيل و شرح علوم است با اينكه بطور مجمل و كليات اطلاع دارند و مىتوانند آن تفاصيل را خودشان استخراج نمايند از اصول و كليات .\r\n3 - ممكن است علوم رسيده از انبياء قابل بداء و تغيير باشد وقتى به آنها الهام شد آنچه تغيير يافته از معلوماتى كه توسط ارواح ائمه به آنها رسيده و يا معلومات قبلى تاكيد شده كه حتمى و غير قابل تغيير است مسلم است كه علم آنها را قوىتر مىنمايد و ارزش آن بيشتر است .\r\n4 - جوابى است كه به نظر من بهتر است و آن اينكه ائمه عليهم السّلام در دو زمان قبل از مرگ و بعد از مرگ سير كمالى در معارف ربانى كه نامتناهى است ميكنند زيرا عرفان و قرب به خدا نهايت پذير نيست و اين معنى از اخبار زيادى بدست مىآيد مسلم است كه وقتى ائمه عليهم السّلام علمى را در ابتداى امامت خود داشته باشند به همين مرتبه باقى نمىمانند و اين مقام علمى و اطلاعات آنها افزايش مىيابد به نسبت قرب به خدا و اطاعت و بندگى او و ترقياتى كه در معرفت خدا مييابند چطور ممكن است براى آنها چنين افزايشى بوجود نيايد با اينكه براى مردم معمولى با نقص قابليت و استعدادى كه دارند پيش مىآيد پس آنها شايسته‌تر و سزاوارتر به اين افزايش هستند .\r\nشايد همين وجه دليل استغفار و توبه ائمه عليهم السّلام است كه در هر شبانه روز هفتاد مرتبه يا بيشتر توبه و استغفار ميكنند زيرا با عروج بهر درجه بالاترى از معرفت متوجه ميشوند كه در مرتبه و درجه قبلى نقص داشته‌اند استغفار\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nميكنند و توبه مىنمايند بسوى خدا اين بود تمام وجوهى كه در رد اين اشكال به نظر من رسيد استغفار مىنمايم از آنچه مورد رضاى خدا نيست و بر زبانم جارى شد و از من اجرا گرديد .\r\nبصائر : بكر بن كرب گفت نزد حضرت صادق عليه السّلام بوديم شنيديم ميفرمود به خدا سوگند نزد ما چيزى است كه ما را از مردم بىنياز مىكند مردم محتاج بمايند در نزد ما صحيفه‌ايست به خط على عليه السّلام و املاء پيامبر اكرم صلّى اللَّه عليه و آله در آن هر نوع حلال و حرامى ذكر شده شما پيش ما مىآييد خوبتان را از بد مىشناسيم .\r\nبصائر : علي بن رئاب از حضرت صادق عليه السّلام راجع بجامعه پرسيد فرمود :\r\nآن صحيفه‌ايست هفتاد ذراع از پوست ران شتر بزرگ دو كوهان در آن تمام نيازهاى مردم هست هر پيش‌آمدى جوابش در آن هست حتّى جريمه خدشه .\r\nبصائر : سليمان بن خالد گفت از حضرت صادق عليه السّلام شنيدم ميفرمود : در نزد ما صحيفه‌ايست به طول هفتاد ذراع باملاء پيامبر صلّى اللَّه عليه و آله و خط على هر حلال و حرامى در آن هست حتّى جريمه خدشه .\r\nبصائر : حمران بن اعين از حضرت باقر نقل كرد كه اشاره كرد بيك خانه بزرگ و فرمود : اى حمران در اين خانه صحيفه ايست به طول هفتاد ذراع به خط علي و املاء پيامبر اكرم اگر حاكم بر مردم بشويم ميان آنها حكم ميكنيم به آنچه خدا نازل كرده و از دستور صحيفه تجاوز نمىكنيم .\r\nدر خبر ديگر از بصائر در مورد صحيفه نقل شده كه مطابق خبرهاى قبل است .\r\nبصائر : ابو جعفر احول گفت حضرت باقر عليه السّلام صحيفه‌اى به من نشان داد كه در آن حلال و حرام و فرائض بود گفتم اين چيست ؟ فرمود : نوشته‌ايست باملاء پيامبر و خط حضرت علي عليه السّلام گفتم از بين نميرود فرمود : چه چيز ميتواند آن را از بين ببرد گفتم كهنه و مندرس نميشود گفت چه چيز ميتواند\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nآن را كهنه كند فرمود : اين جامعه يا از جامعه است .\r\nتوضيح : يعنى چه چيز ميتواند آن را كهنه نمايد خدا آن را براى ما حفظ مىكند يا منظور اين است كه در دسترس مردم نيست تا كهنه شود يا از بين برود .\r\nسه روايت ديگر در مورد صحيفه شبيه روايات قبل نقل مىشود كه از ترجمه خوددارى شد .\r\nبصائر : زراره گفت خدمت امام رسيدم در دستش صحيفه‌اى بود آن را زير لباس خود كرد بعد خارج نمود و خواند براى من : آنچه پيامبران نقل ميكنند مانند صداى زنجير يا گفتگوى شخصى است با ديگرى .\r\nبصائر : ابو بصير از حضرت باقر عليه السّلام نقل كرد كه من خدمت ايشان بودم جامعه را خواست در آن نظر كرد اين مسأله بود كه مردى ميميرد و فقط همسر دارد وارث ديگرى ندارد . گفت تمام مال متعلق بزن است .\r\nچند روايت ديگر در همين زمينه بود كه از ترجمه آنها خوددارى شد .\r\nاختصاص ، بصائر : حسن بن راشد گفت از حضرت موسى بن جعفر عليه السّلام شنيدم ميفرمود : خداوند به حضرت محمّد وحى كرد كه اجلت رسيده و مدت عمرت تمام شده بايد بديدار خدا بشتابى . پيامبر اكرم دست خود را به آسمان بلند كرده گفت : « بار خدايا وعده‌اى به من داده‌اى تو خلاف وعده نميكنى » .\r\nخدا به او وحى كرد كه برو بجانب احد با كسى كه به او اطمينان دارى پيامبر اكرم دعاى قبل را تكرار كرده خداوند وحى كرد به او كه برو با پسر عمويت بجانب احد و بر آن بالا برو و قبله را پشت سر خود قرار بده و حيوانات وحشى كوه را صدا بزن جوابت را خواهند داد وقتى جواب دادند يك بره ميش چهار ماهه كه تازه شاخهايش شروع بدر آمدن كرده و از رگهاى گردنش خون جارى است همان بره مربوط به تو است به پسر عمويت بگو آن را بكشد و پوست كند از طرف گردن وقتى پوست آن را بر گرداند دباغى شده است به زودى\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nروح الامين و جبرئيل با دوات و قلم و مركب نازل مىشود كه البته از نوع مركبهاى روى زمين نيست اثر مركب باقى ميماند و پوست كهنه نميشود و زمين آن را از بين نميبرد و خاك موجب نابودى آن نميشود هر وقت باز كنى تازه است و محفوظ و مستور خواهد بود بر تو وحى مىشود علم گذشته و آينده و تو آن را براى پسر عمويت ميخوانى و او مينويسد از همان دوات .\r\nپيامبر اكرم بجانب احد رفت و آنچه دستور گرفته بود عمل كرد و تمام چيزهائى كه قبلا برايش توضيح داده شده بود بوقوع پيوست همين كه شروع به پوست كندن بره كرد جبرئيل و روح الامين نازل شد با گروهى از ملائكه كه تعداد آنها را جز خدا كسى نميدانست و كسانى كه در آن مجلس حضور داشتند علي عليه السّلام پوست را مقابل خود گذاشت دوات و مركبى سبز رنگ شبيه سبزه بلكه سبزتر از سبزى و روشن‌تر .\r\nسپس بر حضرت محمّد وحى نازل شد و شروع به خواندن براى علي عليه السّلام نمود آن جناب مينوشت خصوصيات هر زمان و دقايقى كه در آن زمان اتفاق مىافتد و باطن و ظاهر آن را توضيح ميداد و از تمام وقايع گذشته و آينده تا روز قيامت او را مطلع نمود و مطالبى را برايش تفسير كرد كه جز خدا و راسخين در علم از آن اطلاع ندارد او را از تعداد اولياى خدا از ذريه خود تا روز قيامت مطلع نمود و تمام دشمنان خود را در هر زمان معرفى نمود كه علي عليه السّلام متوجه تمام آنها شد و نوشت .\r\nسپس به او اطلاع داد نسبت به پيش آمدهائى كه پس از پيامبر براى او پيش مىآيد . علي عليه السّلام وظيفه خود را پرسيد فرمود : بايد صبر كنى صبر و بائمه دستور صبر داد و به پيروان ايشان نيز دستور صبر و تسليم داد تا فرج برسد و علامتهاى آن زمانها و علامات پيدايش آن را توضيح داد و نشانه‌هائى كه در فرمانروائى بنى هاشم است اطلاع داد از همين كتاب استفاده مىشود تمام وقايع و پيش‌آمدها و هر امامى كه بامامت ميرسد مطالب عجيبى را به گوش مردم مىرساند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمناقب : صفوان بن يحيى نقل از يكى از راويان خود نموده از حضرت صادق عليه السّلام فرمود : به خدا قسم بما علم گذشتگان و آيندگان داده شده . مردى از اصحاب امام عرضكرد فدايت شوم آيا شما از غيب اطلاع داريد ؟ فرمود :\r\nواى بر تو من نطفه‌هائى كه در صلب مردان و رحم زنان هست ميدانم . گسترش دهيد سينه‌هاى خود را و بينا باشيد و بر دل بسپاريد ما حجت خداى تعالى ميان مردميم و نميتواند اين معنى را تحمل نمايد مگر سينه هر مؤمن قوى كه نيرويش به اندازه نيروى كوههاى تهامه باشد جز با اجازه خدا . سوگند به خدا اگر بخواهم بشمارم بر سنگ‌ريزه‌اى كه بر روى آن كوههااست ميشمارم در هر روز و شب ريگها بوجود مىآيند مثل زاد و ولد مردم به خدا قسم شما با يك ديگر بدشمنى ميپردازيد بعد از من تا آنجا كه بجان يك ديگر مىيافتيد .\r\nمناقب : بكير بن اعين گفت حضرت صادق عليه السّلام آرنج خود را گرفت و فرمود بكير ! به خدا سوگند اين پوست پيامبر اكرم است و به خدا سوگند اين رگهاى پيامبر است اين به خدا قسم گوشت او و استخوان اوست . سوگند به خدا من ميدانم آنچه در زمين و آنچه در دنيا است و ميدانم آنچه در آخرت است در اين موقع متوجه تغيير قيافه بعضى از حاضران شده فرمود : بكير : من اين مطلب را از روى كتاب خدا ميدانم زيرا در اين آيه ميفرمايد :  وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ  .\r\nاختصاص : جابر از حضرت باقر نقل كرد كه فرمود : اگر ما شما را برأى و هواى نفس خود حديث كنيم هر آينه از هلاك‌شدگان خواهيم بود ولى آنچه حديث براى شما ميگوئيم ذخيره‌ايست كه از پيامبر اكرم داريم همانطور كه مردم طلا و نقره خود را ذخيره ميكنند .\r\nاختصاص : فضيل از حضرت باقر عليه السّلام نقل كرد كه فرمود : ما بخداى خود معتقديم با برهان و دليل واقعى خداوند پيامبرش را بر آن برهان و دليل وارد نموده پيامبر اكرم آن را براى ما بيان كرده اگر نه اين طور بود ما هم با اين\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمردم برابر بوديم .\r\nاختصاص : مرازم از حضرت صادق عليه السّلام نقل كرد كه فرمود : پيامبر اكرم بعلى هزار باب از علم آموخت كه از هر بابى هزار باب ديگر ميگشود .\r\nبصائر : ابو بصير گفت : خدمت حضرت صادق عليه السّلام رسيده عرضكردم شيعه نقل مىكند كه پيامبر اكرم بعلى يك باب از علم آموخت كه از آن هزار باب گشوده ميشد امام صادق عليه السّلام فرمود : به خدا قسم پيامبر بعلى عليه السّلام هزار باب آموخت كه براى او از هر بابى هزار باب گشوده ميشد عرضكردم اين به خدا علم است فرمود : آرى اين علم است ولى آن علم نيست چند روايت ديگر در همين مورد نقل شده بود كه ترجمه نشد .\r\nاختصاص : ابن نباته از امير المؤمنين عليه السّلام نقل كرد كه فرمود : پيامبر اكرم به من هزار باب از حلال و حرام از آنچه قبلا بوده و آنچه تا روز قيامت خواهد آمد آموخت كه از هر باب هزار باب هزار باب گشوده ميشد كه مىشود هزار هزار باب تا آنجا كه من بر مرگ و ميرها و بلاها و فصل الخطاب مطلع شدم .\r\nاختصاص : ثمالى از علي بن الحسين عليه السّلام نقل كرد كه پيامبر اكرم بعلى آموخت هزار حرف كه ميگشايد هزار حرف و هزار حرف از آنها ميگشايد هزار حرف .\r\nدر روايت ديگر هزار كلمه است كه هر كدام از هزار كلمه هزار كلمه ميگشايد .\r\nو چند روايت ديگر در مورد كلمه بجاى حرف و باب نقل شده كه ترجمه نشد .\r\nاختصاص : محمّد بن مسلم گفت حضرت صادق عليه السّلام فرمود : پيامبر اكرم مردم را از علوم كثيرى بهره‌مند نمود از چپ و راست و ( هر طرف كه سؤال ميشد ) ولى در نزد ما خانواده پايه و ريشه‌هاى علم و مآخذ و سرچشمه‌هاى آن و شرح و گنجينه‌هاى علم است ( كه تفسير علم و ناسخ و منسوخ و عام و خاص\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nو فرق بين واقعيت‌ها و غير واقع‌ها را ميدهيم ) .\r\nدر روايت ديگر در همين مورد نقل شده كه مختصر اختلافى در لفظ داشت ترجمه نشد در يك روايت محمّد بن مسلم ميگويد ما بعضى از احاديث خود را در دست مردم مىبينيم امام مىفرمايد : مگر نميدانى پيامبر اكرم مردم را بهره‌مند كرد .\r\nدر آخر يك روايت ميفرمايد « فمن عرفنا نفعته معرفته و قبل منه عمله و من لم يعرفنا لم ينفعه اللَّه بمعرفة ما علم و لم يقبل منه عمله » هر كه ما را بشناسد معرفت و شناسائى او برايش سودمند است و عملش قبول مىشود و هر كس ما را نشناسد اطلاع و علمى كه دارد برايش سودمند نخواهد بود و عملش قبول نميشود .\r\nاختصاص : از حضرت باقر عليه السّلام نقل مىكند كه فرمود : حضرت علي عليه السّلام اگر مواجه با مسأله‌اى ميشد كه در آن مورد آيه و يا روايتى نرسيده بود بالهام عمل ميكرد ( در روايت ديگرى رجم است كه مجلسى عليه الرحمه بالهام معنى كرده يا قرعه زدن ، با استدلال باينكه قرعه امام خطا ندارد ) حضرت باقر فرمود : اينها مشكلات نيستند .\r\nروايت ديگرى به همين مضمون نقل مىشود كه بجاى ( رجم ، ساهم ) كه قرعه بوسيله تير است .\r\nبصائر : از حضرت باقر يا صادق عليه السّلام نقل شده كه فرمود : در نزد ما نوشته‌اى از كتاب علي عليه السّلام ( يا فرمود مصحف ) حضرت علي است به طول هفتاد ذراع ما از آن پيروى ميكنيم هرگز مخالف آن رفتار نخواهيم كرد .\r\nبصائر : ابو بصير از حضرت صادق عليه السّلام نقل كرد كه صحبت از ابن شبرمه و فتوائى كه داده بود شد . فرمود : ابن شبرمه كجا اطلاع از جامعه دارد كه باملاء پيامبر اكرم و خط على بن ابى طالب است تمام مسائل حلال و حرام در\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nآن هست حتّى جريمه يك خدشه .\r\nبصائر : ابى شيبه گفت از حضرت صادق عليه السّلام شنيدم ميفرمود : اطلاعات ابن شرمه در مقابل جامعه هيچ است جامعه ديگر جاى سخن براى احدى در مورد حلال و حرام نگذاشته اصحاب قياس در جستجوى علم با قياس پيش ميروند كه پيوسته اين كار موجب فاصله بيشتر آنها از واقعيت مىشود هرگز دين خدا با قياس سازگار نيست .\r\nبصائر : عبد اللَّه بن سنان گفت : از حضرت صادق عليه السّلام شنيدم ميفرمود :\r\nجبرئيل براى پيامبر اكرم صحيفه‌اى آورد كه با هفت مهر از طلا ممهور شده بود و او را مامور كرد كه وقتى هنگام مرگش شد آن را بعلى بن ابى طالب عليه السّلام سپارد و او عمل بدستورات آن صحيفه نمايد و هرگز مخالفت با دستور آن نكند و بهر يك از جانشينان پس از خود دستور دهد كه مهر مربوط به خود را باز كند و بدستور آن عمل نمايد و بر خلاف رفتار نكند .\r\nتوضيح : شايد هفت مهر اشتباهى از نسخه‌برداران شده است يا واقفىها روايت را بنفع خود تحريف كرده‌اند يا از اخبار بدائى است يا اينكه احتمال هست كه بعضى از ائمه در دستور با يك ديگر شركت داشته يعنى يك مهر مربوط به دو امام بوده .\r\nبصائر : مروان از فضيل نقل كرد كه حضرت باقر عليه السّلام فرمود : يا فضيل ! در نزد ما كتاب على است به طول هفتاد ذراع كه روى زمين هر چه مورد احتياج باشد در آن هست حتّى جريمه يك خدشه سپس با دست خود خطى كشيد بر روى انگشت ابهام خويش .\r\nبصائر : محمّد بن حكيم از حضرت ابو الحسن عليه السّلام نقل كرد كه فرمود :\r\nهمانا پيشينيان نابود شدند بواسطه قياس . خداوند هيچ پيامبرى را از دنيا نبرد مگر اينكه تمام دينش را تكميل نمود از نظر حلال و حرام پيامبر اكرم آنچه احتياج داشتيد در زمان خود آورد و چنگ ميزنيد به آنچه آورده و باهل بيتش\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nپس از در گذشت پيامبر آن علم و مطالب در نزد اهل بيت پيامبر پنهان است حتّى جريمه يك خدشه سپس فرمود : ابو حنيفه مدعى بود كه على ابن ابى طالب چنين گفته من اين طور ميگويم .\r\nبصائر : عنبسه عابد گفت : از حضرت صادق عليه السّلام شنيدم ميفرمود : در نوشته‌اى كه باملاء پيامبر و خط على عليه السّلام است نوشته شده اگر شومى وجود داشته باشد در چيزى اين شومى در زمان است .\r\nدو روايت ديگر در مورد كتاب على عليه السّلام نقل مىشود از بصائر .\r\nبصائر : حماد گفت : از حضرت صادق عليه السّلام شنيدم ميفرمود : خداوند حلال و حرامى نيافريده مگر اينكه داراى حدّ و حدودى است مانند حدود منازل كه حدّ خيابان و كوچه را از منزل جدا مىكند حتّى جريمه خدشه و غير آن از يك تازيانه و نصف تازيانه .\r\nاز بصائر روايت اظهار نظر راجع به فتواى ابن شبرمه كه قبلا ترجمه شد نقل مىشود .\r\nبصائر : از حضرت باقر عليه السّلام نقل مىكند كه فرمود : وقتى كار بر امام حسين عليه السّلام تنگ شد دختر خود فاطمه كبرى را خواست در اختيار او كتابى كه در چيزى پيچيده شده بود گذاشت با يك وصيت آشكار و وصيتى پنهان .\r\nحضرت على بن حسين عليه السّلام در آن موقع مبتلا به بيمارى معده بود كه سخت گرفتار آن ناراحتى مينمود .\r\nحضرت فاطمه كتاب را در اختيار زين العابدين عليه السّلام گذاشت آن كتاب بما رسيده است .\r\nعرضكردم در آن كتاب چيست ؟ فرمود : در آن تمام نيازهاى بشر تا آخر دنيا هست .\r\nدر روايت ديگرى از ابى الجارود و آخرش افزوده است كه در آن حدود بتفصيل هست حتّى جريمه خدشه .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nبصائر : عثمان بن زياد گفت : خدمت حضرت صادق رفتم با انگشت خود بر روى دست خويش خطى كشيد فرمود : در نزد ما چنين كارى هست حتّى كمتر از اين .\r\nبصائر : ابن رئاب گفت : از حضرت صادق عليه السّلام راجع بجامعه پرسيدند ؟\r\nفرمود : صحيفه ايست به طول هفتاد ذراع بعرض يك پوست .\r\nبصائر : بكر بن كرب صيرفى گفت : از حضرت صادق عليه السّلام شنيدم ميفرمود چه شده آنها و شما را از شما چه ميخواهند چه عيب بر شما ميگيرند . ميگويند شما رافضى هستيد آرى به خدا قسم شما دروغ را رها كرده‌ايد و پيرو حق شده‌ايد به خدا قسم نزد ما چيزى است كه به هيچ كس نيازمند نيستيم مردم بما نياز دارند در نزد ما كتابى است باملاء پيامبر اكرم و خط على به طول هفتاد ذراع كه در آن هر حلال و حرامى هست .\r\nبصائر : ابو اراكه گفت : در محلى بنام مسكن خدمت حضرت على عليه السّلام بودم صحبت از اين ميكرديم كه على عليه السّلام از پيامبر اكرم شمشيرش را به ارث برده بعضى ميگفتند : قاطر سواريش را و برخى ميگفتند : نوشته و صحيفه‌هائى به ارث به او رسيد در غلاف‌هاى شمشير در همين موقع حضرت على عليه السّلام از خانه خارج شد و پيش ما آمد همان موقعى كه ما حرف ايشان را ميزديم فرمود : به خدا قسم اگر به من اجازه داده شود تا آخر سال با شما صحبت ميكنم بدون اينكه يك حرف را تكرار كنم .\r\nبه خدا قسم در نزد ما صحيفه‌هاى زيادى است از هداياى پيامبر و اهل بيتش در ميان آنها صحيفه‌ايست بنام عبيطة كه ناگوارترين چيزيست در مورد اعراب در همان صحيفه است كه شصت قبيله عرب بباطل رفته‌اند و از دين خدا آنها را بهره‌اى نيست .\r\nبصائر : ابو العلاء گفت : از حضرت صادق عليه السّلام شنيدم ميفرمود : در نزد من جفر ابيض است ما گفتيم چه چيز در آن هست ؟ به من فرمود : زبور داود\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو تورات موسى و انجيل عيسى و صحف ابراهيم و حلال و حرام و مصحف فاطمه نه اينكه آيات قرآن در آن باشد در آن مطالبى است كه مردم را بما نيازمند مىكند و ما به هيچ كس محتاج نيستيم حتّى يك تازيانه و نصف آن يك سوم و يك چهارم آن و جريمه خدشه در آن هست و در نزد من جفر احمر است .\r\nعرضكردم فدايت شوم در جفر احمر چيست ؟ فرمود : سلاح و آن سلاح در هنگام خون‌ريزى گشوده مىشود آن كس كه ماموريت شمشير دارد براى كشتن آن را ميگشايد عبد اللَّه بن ابى يعفور گفت : خدا خير خواه شما باشد آيا اين مطلب را بازماندگان امام حسن مطلع هستند ؟ فرمود : آرى به خدا قسم همان طورى كه شب را از روز تشخيص ميدهند ولى حسد و دنيا دوستى آنها را بر اين كارها واداشته اگر بدنبال حقيقت بروند براى آنها بهتر است .\r\nبصائر : محمّد بن عبد الملك گفت : در حدود شصت نفر در خدمت امام صادق عليه السّلام بوديم ايشان وسط ما قرار داشت در اين موقع عبد الخالق پسر عبد ربه آمد ، او گفت به امام صادق عليه السّلام كه من نزد ابراهيم بن محمّد بودم صحبت از اين شد كه شما مدعى هستى : در نزد ما كتاب على است او گفت نه به خدا على عليه السّلام كتابى باقى نگذاشته اگر كتابى هم باشد فقط دو پوست تخت است آنقدر بىارزش كه به درد من نميخورد بطورى كه من علاقه دارم آن را به اين غلامم واگذارم .\r\nحضرت صادق عليه السّلام پس از شنيدن اين سخن نشست و فرمود : نه به خدا آن طور كه آنها ميگويند نيست دو جفر است و نوشته است نه به خدا قسم دو پوست است كه موى و پشم آن هنوز هست در يكى كتابهائى است و در ديگرى سلاح پيامبر صلّى اللَّه عليه و آله و سلّم به خدا قسم در نزد ما صحيفه‌ايست به طول هفتاد ذراع هيچ حلال و حرامى را خدا نيافريده مگر اينكه در آن هست حتى جريمه خدشه ( با ناخن روى دست خود كشيد ) و در نزد ما مصحف فاطمه است نه به خدا آن قرآن نيست .\r\nبصائر : ابو بصير گفت : خدمت حضرت صادق عليه السّلام رسيدم بايشان عرض\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nكردم من يك سؤال از شما دارم اينجا كسى نيست كه گوش بدهد امام عليه السّلام پرده‌اى بالا زد كه فاصله بود بين ايشان و اطاق ديگرى و به داخل آن تماشا نمود بعد فرمود : هر چه مايلى بپرس گفتم : فدايت شوم شيعيان نقل ميكنند كه پيامبر اكرم بعلى عليه السّلام بابى از علم گشود كه هزار باب از آن باز ميشد .\r\nحضرت صادق عليه السّلام فرمود : به خدا قسم پيامبر اكرم بعلى هزار باب آموخت كه از هر بابى هزار باب گشوده ميشد گفتم به خدا قسم اينست علم امام عليه السّلام ساعتى با چيزى كه در دست داشت به زمين ميزد بعد فرمود : اين علمى است ولى اين آن نيست .\r\nسپس فرمود : يا ابا محمّد در نزد ما جامعه‌ايست آنها چه ميدانند كه جامعه چيست عرضكردم فدايت شوم جامعه چيست ؟ فرمود : صحيفه‌ايست به طول هفتاد ذراع با دست‌هاى پيامبر اكرم ( هر ذراع فاصله بين انگشتان دست تا آرنج است ) كه خود آن جناب املاء نموده و على عليه السّلام با دست خود نوشته است در آن تمام حلال و حرام و هر چه مردم نيازمندند هست حتّى جريمه خدشه دست بر من نهاده فرمود : اجازه به من ميدهى عرضكردم هر كار مايليد بكنيد .\r\nبا دست خود مرا با حالت خشم آلود ضربه‌اى زد فرمود : حتّى جريمه اين كار عرضكردم به خدا اينست علم فرمود : اين علم است امام آن علم نيست ساعتى بسكوت گذرانيد سپس فرمود : در نزد ما جفر است آنها چه ميدانند جفر چيست . پوست گوسفند يا شترى است عرضكردم فدايت شوم جفر چيست ؟\r\nفرمود : ظرف قرمز و پوست قرمزى است كه در آن علم پيامبران و اوصياء است عرضكردم به خدا اينست علم فرمود : اين علم است اما نه آن علم .\r\nساعتى سكوت كرد آنگاه فرمود : در نزد ما مصحف فاطمه است نميدانند مصحف فاطمه عليها السّلام چيست ؟ فرمود : در آن سه برابر قرآن است ولى به خدا قسم از قرآن يك حرف در آن نيست در آن مطالبى است كه خداوند املاء كرده بر او و بفاطمه وحى نموده عرض كردم به خدا قسم اينست علم فرمود : اين علم است\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاما نه آن علم .\r\nباز ساعتى سكوت كرد سپس فرمود : در نزد ما آنچه اتفاق افتاده و آنچه تا روز قيامت اتفاق خواهد افتاد هست عرضكردم فدايت شوم اينست به خدا قسم علم فرمود : علمى است اما آن علم نيست عرضكردم فدايت شوم پس چه چيز آن علم است ؟ فرمود : آنچه در شب و روز بتدريج پديد مىآيد يكى پس از ديگرى تا روز قيامت .\r\nبصائر : على بن سعيد گفت : خدمت حضرت صادق عليه السّلام نشسته بودم محمّد بن عبد اللَّه بن على پهلويش نشسته بود و عبد الملك بن اعين و محمّد طيار و شهاب ابن عبد ربه نيز حضور داشتند يكى از اصحاب عرضكرد فدايت شوم عبد اللَّه بن حسن ميگويد ما را در امامت مقامى است كه ديگران را حقى در آن نيست .\r\nحضرت صادق عليه السّلام پس از سخنانى فرمود : تعجب نميكنيد از عبد اللَّه گمان او اينست كه پدرش على امام نبوده او مدعى است كه در نزد ما علم و صدقى نيست به خدا قسم در نزد او علم نيست ولى به خدا قسم در اين موقع اشاره به سينه خود نموده فرمود : نزد ما سلاح پيامبر و شمشير و زره اوست در نزد ما مصحف فاطمه است كه در آن يك آيه از قرآن نيست و آن املاء پيامبر است و خط على عليه السّلام و جفر است نميدانند جفر چيست گمان آنها اينست يك پوست گوسفند يا شترى است .\r\nسپس روى بجانب ما نموده فرمود : بشارت باد شما را آيا خوشنود نيستيد كه در روز قيامت چنگ بدامن على زده‌ايد و على عليه السّلام چنگ بدامن پيامبر اكرم صلّى اللَّه عليه و آله و سلّم دارد .\r\nبصائر : ابو عبيده گفت : يكى از اصحاب از حضرت صادق عليه السّلام راجع بجفر پرسيد فرمود : پوست گاوى است پر از علم سؤال كرد جامعه چيست ؟\r\nفرمود : صحيفه‌ايست به طول هفتاد ذراع در عرض يك پوست چون ران يك شتر دو كوهان در آن تمام نيازمنديهاى مردم هست هر جريانى حكمش در آن وجود\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدارد حتّى جريمه خدشه .\r\nگفت : مصحف فاطمه عليها السّلام چيست ؟ فرمود : شما سؤال ميكنيد از چيزهائى كه ضرورى شما است و چيزهائى كه ضرورى نيست هفتاد و پنج روز از وفات پيامبر اكرم بر فاطمه زهرا عليها السّلام گذشت بسيار غمگين بود در اين مدت براى در گذشت پدر خود ، جبرئيل براى تسليت او مىآمد و به او آرامش خاطر ميبخشيد و از وضع پيامبر اكرم و جايگاهش براى او صحبت ميكرد و آنچه بر سر فرزندان آينده‌اش مىآيد به او اطلاع ميداد على عليه السّلام آنها را مىنوشت مصحف فاطمه عليها السّلام همين است .\r\nبصائر : محمّد بن مسلم گفت : حضرت صادق عليه السّلام در جواب كسانى كه مىآمدند و ميپرسيدند پيامبر اكرم چه به ارث گذاشته . و بعلى عليه السّلام سپرده و آن جناب به حضرت امام حسن داده فرمود پيامبر اكرم براى ما پوستى گذاشته كه پوست شتر و گاو نر و گاو ماده نيست بلكه پوست گوسفندى است كه تمام نيازمنديهاى مردم در آن هست حتّى جريمه خدشه و ناخن و فاطمه زهرا عليها السّلام مصحفى گذاشته كه قرآن نيست ولى كلام خدا است كه بر او نازل شده املاء پيامبر اكرم و خط على عليه السّلام .\r\nتوضيح : در اين روايت كه املاء پيامبر است منظور جبرئيل است كه او نيز رسول خدا است .\r\nبصائر : على بن سعيد گفت : خدمت حضرت صادق عليه السّلام نشسته بودم گروهى از اصحاب حضور داشتند معلى بن خنيس عرضكرد فدايت شوم چقدر من از حسن بن حسن بايد بكشم ؟\r\nطيّار عرضكرد فدايت شوم من در بازار ميرفتم چشمم بمحمّد بن عبد اللَّه بن حسن افتاد كه سوار الاغى بود و گروهى از زيدى مذهبان اطرافش را گرفته بودند مرا كه ديد گفت آى مرد بيا بيا ! .\r\nگفت پيامبر اكرم فرمود : هر كس نماز ما را بخواند و رو به قبله ما بايستد\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nو ذبيحه ما را بخورد مسلمان است آن مسلمانى كه در پناه خدا و پيامبر خدا است هر كه مايل است بايستد و هر كه مايل است برود ( يعنى چه خوشتان بيايد و چه بدتان آيد ) من به او گفتم از خدا بترس مبادا اينها كه اطرافت را گرفته‌اند ترا گول بزنند .\r\nحضرت صادق بطيّار گفت : چيز ديگرى به او نگفتى ؟ گفتم : نه فرمود :\r\nچرا نگفتى پيامبر اكرم وقتى اين سخن را فرمود : كه مسلمانان همه مطيع او بودند پس از درگذشت او اختلاف بوجود آمد اين مطلب از ميان رفت .\r\nمحمّد بن عبد اللَّه بن على گفت : تعجب ميكنم از عبد اللَّه بن حسن كه او مسخره ميكرد و ميگفت : اين مطلب در جفر شما است همان جفرى كه ادعا مىكنيد .\r\nحضرت صادق عليه السّلام خشمگين شده فرمود : تعجب از عبد اللَّه بن حسن است كه ميگويد در ميان ما امام درستى نيست نه او امام است و نه پدرش او گمان مىكند على بن ابى طالب نيز امام نبود اين مطلب را تكرار نيز مىكند اما اينكه راجع بجفر سخن گفته آن پوست گاو است مانند خيك در آن كتابها و تمام علومى كه مردم نيازمند هستند تا روز قيامت از حلال و حرام هست باملاء پيامبر اكرم و خط على عليهما السّلام در همان مصحف فاطمه است كه يك آيه از قرآن در آن نيست در نزد من انگشتر و زره و شمشير و پرچم پيامبر است بر خلاف ميل آن كس كه گفته آرى نزد من جفر است .\r\nبصائر : عمر بن يزيد گفت : به حضرت صادق عليه السّلام گفتم : آنچه جبرئيل به حضرت على عليه السّلام املاء كرد قرآن بود ؟ فرمود : نه .\r\nبصائر : سليمان بن خالد گفت : حضرت صادق عليه السّلام فرمود : در جفرى كه آنها نام مىبرند مطالبى است كه موجب ناراحتى ايشان مىشود چون آنها اعتقاد به حق ندارند و حق در آن ثبت شده قضاياى على واجباتش را بيرون بياورند\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nاگر راست ميگويند از آنها راجع بخاله‌ها و عمه‌ها سؤال كنيد و مصحف حضرت فاطمه را بياورند در آن وصيت فاطمه است .\r\nيا سلاح پيامبر را خداوند ميفرمايد : «  ائْتُونِي بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ إِنْ كُنْتُمْ صادِقِينَ  » .\r\nبصائر : حماد بن عثمان گفت : از حضرت صادق عليه السّلام شنيدم ميفرمود :\r\nدر سال 128 زنادقه ظاهر ميشوند چون در مصحف فاطمه عليها السّلام ديده‌ام عرضكردم مصحف فاطمه عليها السّلام چيست ؟ فرمود : پس از درگذشت پيامبر اكرم فاطمه زهرا آنقدر محزون شد كه جز خدا كسى نميداند فرشته‌اى را فرستاد تا او را تسلى دهد و با او صحبت كند جريان را براى حضرت على عليه السّلام نقل كرد امير المؤمنين به او فرمود : هر وقت احساس بآمدن او كردى و صدا را شنيدى به من اطلاع بده ، فاطمه زهرا اطلاع داد على عليه السّلام هر چه مىشنيد مينوشت تا به صورت مصحفى در آمد فرمود : در آن از حلال و حرام چيزى نيست ولى وقايعى است كه اتفاق مىافتد .\r\nبصائر : بكر بن كرب صيرفى گفت : از حضرت صادق عليه السّلام شنيدم ميفرمود : آگاه باشيد به خدا در نزد ما چيزى است كه باحدى احتياج نداريم مردم بما احتياج دارند در نزد ما كتابى است باملاء پيامبر اكرم و خط على عليهما السّلام صحيفه‌ايست كه در آن تمام حلال و حرام هست شما مىآئيد و از ما سؤالى ميكنيد ما متوجه ميشويم وقتى به آن عمل ميكنيد و وقتى انجام نميدهيد .\r\nبصائر : عنبسة بن مصعب گفت : خدمت حضرت صادق عليه السّلام بوديم يكى از حاضرين آن جناب را ستود از جمله حرفهايش اين بود كه خدا دشمنانت از جن و انس را خوار كند حضرت صادق عليه السّلام فرمود : ما و دشمنانمان زياد هستند هم اكنون احدى دشمن‌تر با ما از خويشاوندانمان نيست و كسانى كه مدعى محبت مايند آنها ما را در مورد جفر تكذيب ميكنند .\r\nعرض كردم خدا يارت باشد جفر چيست ؟ فرمود : به خدا قسم پوست بز و\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nميش است به اندازه هم در آن سلاح پيامبر و كتاب‌ها است و مصحف فاطمه به خدا قسم در آن قرآن وجود ندارد .\r\nبصائر : عبد اللَّه بن سنان از حضرت صادق عليه السّلام نقل كرد : در نزد ايشان صحبت بدگوئى فرزندان امام حسن شد و سخن از جفر كرديم فرمود : به خدا نزد ما دو پوست بز و ميش است املاء پيامبر و خط على در نزد ما صحيفه‌ايست به طول هفتاد ذراع كه پيامبر املاء كرده و على عليه السّلام بدست خود نوشته هر چه به آن نياز پيدا شود در آن صحيفه است حتّى جريمه خدشه .\r\nدو روايت ديگر به همين مضمون ذكر شده است .\r\nبصائر : على بن الحسين از حضرت صادق عليه السّلام نقل كرد كه عبد اللَّه بن حسن مدعى است كه در نزد او علمى بيش از آنچه نزد مردم است نيست فرمود :\r\nبه خدا قسم عبد اللَّه بن حسن درست گفته نزد او نيست مگر آنچه نزد مردم است ولى نزد ما به خدا قسم جامعه است كه در آن حلال و حرام است و جفر است آيا عبد اللَّه بن حسن ميداند جفر چيست ؟ پوست شتر است يا گوسفند ؟\r\nدر نزد ما مصحف فاطمه است به خدا قسم در آن يك حرف از قرآن نيست ولى املاء پيك خدا و خط على است عبد اللَّه بن حسن چه خواهد كرد وقتى مردم از هر طرف بيايند و از او سؤال كنند ( در صفحه بعد همين روايت نقل مىشود باضافه اينكه ميفرمايد شما راضى نيستيد كه دامن ما را بگيريد و ما دامن پيامبر و او چنگ بلطف خدا بزند ) .\r\nبصائر : معلى بن خنيس از حضرت صادق عليه السّلام نقل كرد كه در باره پسر عموهايش فرمود : وقتى آنها از شما ميپرسند و دليل ميخواهند مايلم بايشان بگوئيد آن طور كه بشما گفته‌اند نيست كه ما بىدليل از كسى بپذيريم ما جستجو ميكنيم در نزد هر كس اين علم باشد و داراى مقام امامت باشد از او پيروى ميكنيم . سلاح پيامبر در دست كيست ؟ جفر نزد كيست و در اختيار چه كسى است اگر در اختيار شما است با شما بيعت ميكنيم اگر نزد ديگرى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاست جستجو ميكنيم تا بدانيم در دست كيست .\r\nبصائر : ابو بصير گفت : از حضرت صادق عليه السّلام شنيدم ميفرمود : از دنيا نرفت حضرت باقر تا وقتى كه آن جناب مصحف فاطمه را در اختيار گرفت .\r\nبصائر : عثمان بن زياد گفت : خدمت حضرت صادق عليه السّلام رسيدم به من فرمود : بنشين نشستم با انگشت خود بر پشت دست من زد و كشيد فرمود : در نزد ما جريمه همين كار و از اين كمتر و از اين بيشتر هم هست .\r\nبصائر : ابو حمزه از حضرت صادق نقل كرد كه فرمود : در مصحف فاطمه از قرآن چيزى نيست در آن مطالبى است كه پس از در گذشت پيامبر اكرم به او القا شده .\r\nبصائر : ابو مريم گفت : حضرت باقر به من فرمود : در نزد ما جامعه است و آن هفتاد ذراع است كه در آن همه چيز وجود دارد حتّى جريمه خدشه املاء پيامبر اكرم و خط على عليه السّلام در نزد ما جفر است كه پوستى از بازار عكاظ است آن چنان نوشته شده كه ساقهايش را هم پر كرده در آن آنچه بوده و آنچه تا روز قيامت بوقوع مىپيوندد هست .\r\nبصائر : وليد بن صبيح گفت : حضرت صادق به من فرمود : وليد ! من لحظه‌اى پيش بمصحف فاطمه تماشا ميكردم براى فرزندان فلان سهمى نديدم مگر مثل غبار كفشى .\r\nبصائر : عمر بن ابى سلمه از مادر خود ام سلمه نقل كرد كه پيامبر اكرم صلّى اللَّه عليه و آله و سلّم على را در خانه من نشاند سپس پوست گوسفندى خواست در آن نوشت بطورى كه ساقهايش را هم پر كرد و به من داد و فرمود : هر كس پس از من فلان نشانه و فلان نشانه را آورد به او بده .\r\nپس از در گذشت پيامبر اكرم كه ابا بكر زمام امر را در اختيار گرفت مادرم مرا فرستاد گفت : برو ببين اين مرد چه مىكند من رفتم و ميان مردم نشستم تا ابو بكر سخنرانى كرد و از منبر پائين آمد و داخل خانه‌اش شد من\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nپيش مادرم رفته جريان را گفتم گذشت تا عمر متصدى امر شد مرا فرستاد مادرم او هم همان كار دوست خود را انجام داد باز آمدم و خبر بمادرم داد گذشت تا عثمان بمقام رسيد مادرم مرا فرستاد او نيز مانند آن دو نفر انجام داد .\r\nگذشت تا على عليه السّلام عهده دار شد مرا مادرم فرستاد گفت : برو ببين او چه مىكند آمدم و ميان مسجد نشستم پس از تمام كردن خطبه على عليه السّلام پائين آمد مرا ميان مردم مشاهده كرد فرمود : برو از مادرت برايم اجازه بگير . من پيش مادرم رفتم و جريان را گفتم : كه پشت سر من است و اجازه خواسته است مادرم گفت : به خدا قسم منهم با او كار داشتم .\r\nعلى اجازه خواست و داخل شد فرمود : آن نوشته را كه پيامبر فرمود :\r\nبا فلان و فلان نشانى كه هر كسى داد به او بسپار به من بده مثل اينكه من اكنون مشاهده ميكنم كه مادرم از جاى حركت كرد و صندوقى كه داشت و داخل آن جعبه‌اى كوچك بود به طرف آن رفت و از داخل جعبه نوشته را خارج كرد و بعلى عليه السّلام سپرد آنگاه مادرم به من فرمود : دست از دامن او برمدار پس از پيامبر كسى را جز او امام نميدانم .\r\nاين روايت باختصار در دو صفحه بعد تكرار شده است در آخر روايت اضافه شده است كه در آن نامه‌ها چه بود مىفرمايد هر چه بشر احتياج داشته باشد .\r\nبصائر : از حضرت صادق عليه السّلام نقل مىكند كه نوشته تا نزد حضرت على عليه السّلام بود وقتى به طرف عراق رفت بام سلمه سپرد پس از درگذشت على عليه السّلام در اختيار امام حسن بود پس از امام حسن در نزد حضرت حسين بود بعد از شهادت حضرت حسين پيش على بن الحسين بود بعد در نزد پدرم .\r\nبصائر : عبد الملك بن اعين گفت : حضرت باقر عليه السّلام بعضى از نوشته‌هاى حضرت على را به من نشان داد پرسيد ميدانى اين نوشته‌ها را براى چه نوشته ؟\r\nگفتم خيلى واضح است فرمود : بگو عرضكردم ميدانست كه قائم شما يك روز\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nقيام خواهد كرد ميخواهد به آن نوشته‌ها عمل كند فرمود : راست گفتى .\r\nبصائر : عنبسه عابد گفت : از حضرت صادق عليه السّلام شنيدم موقعى كه صحبت از نماز شد فرمود : در نوشته على عليه السّلام كه باملاء پيامبر است نوشته است خداوند بر نماز و روزه زياد عذاب نميكند ولى پاداش آن را اضافه خواهد كرد .\r\nبصائر : عنبسه عابد گفت : پيش حسين بن على عموى جعفر بن محمّد بودم كه محمّد بن عمران آمد از او نوشته زمينى را خواست گفت : باشد تا از حضرت صادق عليه السّلام بگيرم . من گفتم آن نوشته چكار به حضرت صادق دارد گفت : در پيش حسن عليه السّلام بوده بعد نزد امام حسين سپس على بن الحسين بعد نزد پدرم حضرت باقر سپس نزد حضرت صادق ما از نسخه او نوشته‌ايم .\r\nبصائر : عبد الملك گفت : حضرت باقر نوشته حضرت على را خواست ، آوردند مثل ران يك آدم در هم پيچيده بود در آن نوشته بود زنان از زمين شوهر خود نمىبرند پس از فوت آنها حضرت باقر فرمود : به خدا قسم اين خط على و املاء رسول خدا است .\r\nبصائر : عبد اللَّه بن ايوب از پدر خود نقل كرد گفت : از حضرت صادق عليه السّلام شنيدم ميفرمود : على عليه السّلام شيعيان خود را نگذاشت در حلال و حرام محتاج احدى باشند ما در كتاب على جريمه خدشه را نيز يافتيم سپس فرمود : اگر تو كتاب على را ببينى خواهى فهميد از كتاب‌هاى پيشينيان است .\r\nبصائر : ابو الصلاح گفت : به حضرت صادق عليه السّلام گفتم : شنيده‌ايم پيامبر اكرم بعلى عليه السّلام گفت : تو برادر من و دوست و برگزيده و وصى و شخصيت برجسته خانواده و جانشين منى در ميان امتم به زودى به تو خواهم گفت : چه ماجرائى پيش خواهد آمد در مورد خلافت بعد از من يا على من براى تو دوست دارم آنچه را براى خود ميخواهم و ناپسند ميشمارم برايت آنچه را براى خود ناپسند ميشمارم .\r\nحضرت صادق عليه السّلام فرمود : اين مطلب در كتاب حضرت على كه در پيش\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمن است نوشته است ولى ديروز كه اين پيش آمد ترس شد آن را پنهان كردم آن زمانى بود كه مغيره را بدار آويختند .\r\nبصائر : زراره از حضرت صادق عليه السّلام نقل كرد كه فرمود : حضرت باقر از دنيا نرفت مگر اينكه كتابها در اختيار من قرار گرفت .\r\nبصائر : معلى بن خنيس از حضرت صادق عليه السّلام نقل كرد كه در باره پسران عمويش فرمود : وقتى از شما چيزى ميپرسند و جواب ميدهيد مايلم به آنها بگوئيد ما آن طور كه شما خيال ميكنيد نيستيم ولى جستجو ميكنيم ببينيم اين علم در اختيار كيست اگر در دست شما باشد پيرو شما ميشويم اگر نزد ديگرى است جستجو ميكنيم تا او را بيابيم ، و فرمود : كتاب‌ها در نزد على بن ابى طالب عليه السّلام بود وقتى رهسپار عراق شد بام سلمه سپرد پس از شهادت در نزد امام حسن بود بعد از درگذشت امام حسن در اختيار امام حسين عليه السّلام بود بعد در اختيار پدرم قرار گرفت بعد تو گمان ميكنى آنها بجهاد از ما علاقمندترند يا سرعت بيشترى ميگيرند اما مطلب اين است كه ببينيم چه دستورى از طرف ائمه پيشين در اين مورد بما داده‌اند ولى من باكى ندارم كه بگويم خداوند در قرآن كريم راجع بگروهى ميگويد :\r\n أَوْ أَثارَةٍ مِنْ عِلْمٍ إِنْ كُنْتُمْ صادِقِينَ  بگو به آنها اظهار كنند در نزد چه كسى هست كتابهاى حاوى علوم اگر راست ميگويند .\r\nبصائر : ابو الجارود از حضرت باقر عليه السّلام نقل كرد : موقعى كه آن گرفتارى براى حضرت حسين پيش آمد وصيت خود را در اختيار فاطمه دخترش آشكارا قرار داد در يك نوشته چند صفحه‌اى پس از شهادت حضرت حسين آن وصيت را در اختيار على بن الحسين قرار داد عرضكردم در آن چه بود خدا شما را رحمت كند . فرمود : هر چه فرزندان آدم از ابتداى دنيا تا انتهاى آن احتياج داشته باشند .\r\nبصائر : ابو بصير گفت : از حضرت صادق عليه السّلام شنيدم ميفرمود :\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمعلومات ما در شب و روز افزايش مىيابد اگر اين طور نبود آنچه داشتيم پايان مىيافت . ابو بصير ميگويد : عرضكردم فدايت شوم چه كسى براى شما مىآورد آن افزايش معلومات را فرمود : بعضى از ما با چشم مشاهده مىكند و بعضى در دل او القا مىشود چنين و چنان و بعضى از ما به گوش ميشنود مثل اينكه زنجيرى را درون طشت حركت دهند .\r\nعرضكردم فدايت شوم چه كسى اين مطالب را مىآورد ؟ فرمود : آن فرشته‌ايست بزرگتر از جبرئيل و ميكائيل .\r\nبصائر : وليد طائفى گفت : از حضرت صادق عليه السّلام شنيدم فرمود : بعضى از ما احساس مطلب را در قلب خود مىكند و بعضى با گوش ميشنود و بعضى به او القاء مىشود و بهتر است از كسى كه ميشنود .\r\nروايت ديگرى شبيه دو روايت قبل از بصائر تكرار مىشود كه بواسطه اختصار ترجمه نشد .\r\nبصائر : علا از محمّد از حضرت باقر نقل كرد كه على بن ابى طالب عمل بكتاب خدا و سنت پيامبر صلّى اللَّه عليه و آله و سلّم ميكرد وقتى پيش آمدى ميشد كه در كتاب و سنت راجع به آن چيزى نبود خداوند به او الهام ميكرد به خدا قسم اين از مشكلات است .\r\nبصائر : ثمالى از على بن الحسين نقل كرد كه گفتم به آن آقا فدايت شوم آيا ائمه ميدانند نيّت اشخاص را فرمود : به خدا قسم آنچه انبيا بدانند آنها ميدانند سپس فرمود ميخواهى برايت اضافه كنم . گفتم : بفرمائيد فرمود : بما اضافه داده مىشود چيزهائى كه براى انبياء نبوده .\r\nاختصاص و بصائر : ابان بن تغلب گفت : حضرت صادق عليه السّلام فرمود :\r\nدر بند شمشير على نوشته كوچكى بود پسرش حضرت حسن را خواست آن شمشير را در اختيارش گذاشت و به او كاردى داد و گفت : باز كن نتوانست باز كند على عليه السّلام برايش باز كرد فرمود : بخوان امام حسن خواند ( الف ب سين لام ) « ممكن\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاست مانند حروف ابتداى سور رمز باشد » يكى پس از ديگرى حروف را قرائت كرد بعد آن جناب در جاى خود گذاشت و بدست امام حسين عليه السّلام داد او نيز نتوانست بگشايد برايش باز كرد و فرمود : بخوان پسرم ! امام حسين نيز مانند حضرت حسن خواند باز پيچيد و در جايش گذاشت بدست محمّد بن حنفيه داد نتوانست بگشايد برايش باز كرد فرمود : بخوان نتوانست چيزى از آن استخراج كند گرفت از او در جايش گذاشت .\r\nبه حضرت صادق عليه السّلام عرضكردم در آن صحيفه چه بود ؟ فرمود : آنها حروفى بودند كه هر حرفى هزار باب ميگشود . ابو بصير گفت : حضرت صادق عليه السّلام فرمود : تا كنون بيش از دو حرف آن خارج نشده .\r\nبصائر : يزيد بن فرقد نهدى از حضرت صادق عليه السّلام نقل كرد كه فرمود :\r\nامام وقتى بخواهد چيزى را بداند ميداند .\r\nاختصاص و بصائر : ساباطى گفت : از حضرت صادق پرسيدم امام علم غيب دارد فرمود : نه ولى هر وقت اراده كند چيزى را بداند خدا او را مطلع مىكند .\r\nچند روايت راجع به همين مطالب تكرار مىشود .\r\nبصائر : حارث بن مغيره نضرى گفت : به حضرت صادق عليه السّلام عرضكردم سؤالى كه از امام بشود و در آن مورد چيزى نداشته باشد از كجا ميفهمد فرمود :\r\nبه قلبش القاء مىشود يا بگوشش مىخورد .\r\nبصائر : حمزه ثقفى گفت : به حضرت صادق عليه السّلام گفتم : ما سؤالى ميكنيم شما بسرعت جواب ميدهيد و گاهى سر به زير مياندازيد بعد جواب ميدهيد ؟\r\nفرمود : آرى به گوش و قلب ما القاء مىشود وقتى بما القاء شود مىگوئيم وقتى نشود ساكتيم .\r\nبصائر : حسن بن يحيى مدائنى گفت : به حضرت صادق عليه السّلام عرضكردم امام وقتى از او چيزى بپرسند چگونه جواب ميدهد فرمود : با الهام و شنيدن\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nو گاهى بوسيله هر دو .\r\nدو روايت ديگر به همين مضمون تكرار مىشود .\r\nبصائر : حارث بن مغيره نضرى گفت : به حضرت صادق عليه السّلام عرضكردم علم عالم شما چگونه است بدلش القا مىشود يا بگوشش مىخورد فرمود : وحى است مانند وحى بمادر موسى .\r\nاختصاص و بصائر : عبد اللَّه بن نجاشى از حضرت صادق عليه السّلام نقل كرد كه فرمود : در ميان ما كسى است كه به گوش ميشنود و بر دلش الهام ميگردد و ملائكه با او رو ميشوند عرضكردم در سابق يا هم اكنون فرمود : اكنون براى مرتبه دوم گفتم : در سابق يا حالا ؟ فرمود : به خدا قسم پسر نجاشى همين امروز سه مرتبه تكرار كرد .\r\nبا مختصر اختلافى همين روايت تكرار مىشود .\r\nبصائر : حمزة بن بزيع گفت : على سائى نقل كرد كه از حضرت صادق عليه السّلام پرسيدم علم شما چه اندازه است ؟ فرمود : علم ما بسه طريق محدود مىشود ماضى و غابر و حادث اما ماضى و گذشته آن چيزى است كه تفسير شده و باقى آنها است كه ثبت شده و اما پديده و حادث بدلها الهام مىشود و به گوش مىخورد كه بهترين علم ما است اما پيامبرى بعد از پيامبر ما نيست .\r\nبصائر : محمّد بن فضيل گفت : به حضرت ابو الحسن گفتم : روايت بما رسيده از حضرت صادق عليه السّلام كه فرموده است علم ما غابر و مزبور است و بقلب القا مىشود و در گوش ميشنويم اما غابر عبارت است از علوم گذشته ما اما مزبور چيزهائى است كه براى ما مىآيد اما القاء بقلب همان الهام است و به گوش رسيدن توسط ملك است .\r\nزراره مثل همين مطلب را از حضرت صادق عليه السّلام نقل مىكند گفتم : آقا از كجا ميفهمد او فرشته است و بيم آن ندارد كه شيطان باشد چون شخصى را نمىبيند فرمود : به او اطمينان بخشيده مىشود و ميفهمد كه فرشته است اگر از\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nجانب شيطان باشد دچار هراس ميگردد گر چه شيطان متعرض امام نميشود .\r\nبصائر : ضريس از حضرت صادق نقل كرد كه فرمود : علم آن است كه در شبانه‌روز پيش مىآيد روز بروز و ساعت بساعت .\r\nبصائر : ضريس گفت : من و ابو بصير خدمت حضرت باقر عليه السّلام بوديم ابو بصير گفت : آقا عالم شما بچه وسيله علم پيدا مىكند ؟ فرمود : اى ابو محمّد عالم ما علم غيب ندارد اگر او را به خود واگذارند مانند يكى از شماها است ولى ساعت بساعت به او معلومات و اطلاعات ميدهند .\r\nبصائر : ابو بصير گفت : به حضرت صادق عليه السّلام گفتم : فدايت شوم چه چيز در نزد شما علم است ؟ فرمود : آنچه در شب و روز پيش مىآيد يكى پس از ديگرى چيزى پس از چيز ديگر تا روز قيامت .\r\nبصائر : ابو بصير گفت : شنيدم از امام ميفرمود : در نزد ما صحف اولى :\r\nصحف ابراهيم و موسى است ضريس عرضكرد مگر آنها همان الواح نيست ؟\r\nفرمود : چرا ضريس گفت : اينست علم ؟ فرمود : علم آن نيست اينها كتابهاى گذشته است علم پيش آمدهائى است كه در شب و روز و روز بروز و ساعت بساعت اتفاق مىافتد .\r\nشبيه همين روايت با مختصرى تغيير تكرار مىشود .\r\nبصائر : حارث بن مغيره از حضرت صادق عليه السّلام نقل كرد كه فرمود :\r\nزمين بدون عالم را گذاشته نميشود گفتم : عالم شما چه چيزها را ميداند ؟ فرمود :\r\nبوراثت از پيامبر اكرم و على بن ابى طالب اطلاعاتى دارد كه از مردم بىنياز است ولى مردم از او بىنياز نيستند عرض كردم حكمت بدل او القا مىشود و يا به گوش ميشنود ؟ فرمود : همين اينست و هم آن .\r\nهمين روايت با تغيير الفاظ به دو صورت تكرار مىشود .\r\nبصائر : ابو حمزه ثمالى از حضرت باقر نقل كرد كه فرمود : وقتى نبوّت پيامبر پايان يافت و تكميل شد خداوند به او وحى كرد كه نبوّت خود را بپايان\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nرساندى و عمرت تمام شد علمى كه در اختيار دارى و ايمان و اسم اكبر و علم‌هاى موروثى و آثار نبوت را در اختيار بازماندگان از نسل خود قرار ده چنانچه در مورد پيامبران پيشين همين طور از اولاد آنها جدا نكرده‌ام .\r\nتفسير فرات بن ابراهيم : سليم بن قيس گفت : امير المؤمنين عليه السّلام پس از بازگشت از صفين و يك روز جلوتر از واقعه نهروان كه ما در مسجد نشسته بوديم از خانه خارج شد و به مسجد آمد اطراف آن جناب را گرفتيم .\r\nمردى گفت : يا امير المؤمنين از اصحاب خود ما را مطلع فرما داستان طولانى نقل كرد و گفت : من از پيامبر اكرم صلّى اللَّه عليه و آله و سلّم شنيدم در يك سخن طولانى فرمود :\r\nخداوند مرا دستور داد بمحبت چهار مرد از اصحابهم امر كرد آنها را دوست بدارم و بهشت مشتاق آنها است شخصى گفت : آنها كيانند يا رسول اللَّه ؟\r\nفرمود : على بن ابى طالب سپس سكوت كرد باز گفتند آنها كيستند ؟ فرمود :\r\nعلى و سكوت كرد باز پرسيدند آنها كيانند ؟ فرمود : على و سه نفر كه با اويند على امام و قائد و دليل و راهنماى آنها است نه از دين بر ميگردند و نه گمراه ميشوند و نه برميگردند و نه براى آنها طولانى مىشود كه دلهايشان به تنگ آيد : سلمان و ابو ذر و مقداد .\r\nبعد داستانى طولانى ذكر كرد سپس فرمود : على را بگوئيد بيايد آنگاه متوجه من شد و بطور پنهانى با من هزار باب در ميان گذاشت كه از هر باب هزار باب باز ميشد .\r\nآنگاه امير المؤمنين عليه السّلام روى بجانب ما كرده فرمود : از من بپرسيد قبل از اينكه مرا نيابيد قسم به آن كس كه دانه را شكافت و انسان را آفريد من تورات را از اهل تورات و انجيل را از اهل انجيل و قرآن را از اهل قرآن بهتر ميدانم .\r\nسوگند به كسى كه دانه را شكافت و انسان را آفريد هر گروهى كه تعداد\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nآنها به صد نفر برسد تا روز قيامت رهبر و فرمانده آنها را ميشناسم از قرآن بپرسيد در قرآن توضيح هر چيزى هست در آن علم پيشينيان و آيندگان وجود دارد قرآن براى گوينده‌اى جاى سخن باقى نگذاشته تاويل آن را جز خدا و راسخين در علم نميدانند كه آنها يك نفر نيستند رسول خدا يكى از آنها است خدا به او تعليم كرده و او مرا آموخته پيوسته اين اطلاعات در نژاد ما است تا روز قيامت سپس اين آيه را قرائت نمود  بَقِيَّةٌ مِمَّا تَرَكَ آلُ مُوسى وَ آلُ هارُونَ  من نسبت به پيامبر همچون هارون هستم نسبت بموسى دانش در نژاد ما است تا روز قيامت .\r\nتفسير فرات : احمد بن عتاب . . . از ابى جعفر و آن جناب از پدرش نقل كرد كه فرمود : خداوند هيچ پيامبرى را بر نيانگيخت مگر اينكه مقدارى از علم به او داد بجز پيامبر ما صلّى اللَّه عليه و آله و سلّم به او تمام علم را داد و در قرآن فرموده :  تِبْياناً لِكُلِّ شَيْءٍ  و در آيهء ديگر  وَ كَتَبْنا لَهُ فِي الْأَلْواحِ مِنْ كُلِّ شَيْءٍ  و فرموده است  الَّذِي عِنْدَهُ عِلْمٌ مِنَ الْكِتابِ  نفرمود : كسى كه داراى علم كتاب است بلكه فرموده است كسى كه در نزد او مقدارى از علم كتاب است ولى در باره حضرت محمّد فرموده است .\r\n أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  اين بيان مربوط به تمام علم است و ما آن خانواده برگزيده هستيم كه در اين آيه ميفرمايد : پيامبر اكرم در تقاضاى خود از خدا ميگفت :  رَبِّ زِدْنِي عِلْماً  مرا افزايش علم عنايت كن اين همان افزايشى است كه در نزد ما است كه در اختيار هيچ يك از اوصياى انبياء و نه بازماندگان آنها جز ما بوده است با همين علم ما از بلاها و مرگ و ميرها و حق و باطل‌ها اطلاع داريم .\r\nاز كتاب سليم بن قيس در حديثى طولانى نقل مىكند كه امير المؤمنين عليه السّلام بطلحه فرمود : هر آيه كه خداوند بر محمّد صلّى اللَّه عليه و آله و سلّم نازل نمود باملاء پيامبر و خط خودم در نزد من هست و تاويل هر آيه‌اى كه بر محمّد صلّى اللَّه عليه و آله و سلّم نازل شده و هر حلال\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nو حرامى يا حدّ و يا حكمى كه مورد احتياج امت باشد تا روز قيامت نوشته آن نزد من است باملاء پيامبر و خط خودم حتّى جريمه خدشه .\r\nطلحه پرسيد هر خبر از كوچك و بزرگ خاص و عام آنچه بوده و آنچه خواهد بود تا روز قيامت نوشته آن در نزد تو است فرمود : آرى غير از اين نيز پيامبر اكرم در بيمارى خود پنهانى كليد هزار باب از دانش را در اختيارم گذاشت كه از هر بابى هزار باب گشوده مىشود اگر امت پس از درگذشت پيامبر از من پيروى مىكردند و اطاعت مينمودند از بالاى سر و زير پاى خود بنفع خورد و خوراك استفاده مينمودند .\r\nبقيه اين روايت در كتاب فتن خواهد آمد .\r\nحسن بن سليمان در كتاب محتضر روايت كرده از كتاب نوادر الحكم كه سند را بابراهيم بن عبد الحميد مىرساند و او از پدرش از موسى بن جعفر در باره آيه  وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى  فرمود :\r\nآن قرآن بما به ارث رسيده كه بوسيله آن كوهها پيموده مىشود و شهرها در نور ديده ميگردد و مرده زنده مىشود خداوند در قرآن كريم ميفرمايد :  وَ ما مِنْ غائِبَةٍ فِي السَّماءِ وَ الْأَرْضِ إِلَّا فِي كِتابٍ مُبِينٍ  ، و در اين آيه ميفرمايد :\r\n ثُمَّ أَوْرَثْنَا الْكِتابَ الَّذِينَ اصْطَفَيْنا  .\r\nما را خداى عزيز برگزيده و بما به ارث بخشيد اين كتاب را كه در آن هر چيزى هست .\r\nدر كتاب منهج التحقيق باسناد خود از زيد بن شراحيل انصارى نقل مىكند كه پيامبر اكرم باصحاب خود فرمود : بهترين خود را برايم نام ببريد گفتند : شما يا رسول اللَّه فرمود : صحيح است من بهترين شما هستم ولى من بشما معرفى ميكنم بهتر از بهترين شما را از همه پيش‌قدم‌تر در پيروى اسلام و از\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nهمه دانشمندتر و از همه شكيباتر على بن ابى طالب هيچ دستورى به من ندادند مگر اينكه به او دستور دادم مرا كفيل كارى نكردند مگر اينكه او را كفيل نمودم من اختيار زنان خود را بدست او دادم او جانشين من است براى شما پس از من اگر شما را بشهادت طلبيد برايش گواهى دهيد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nبخش دوم ائمه عليهم السّلام با فرشته صحبت ميكنند و به آنها اطلاع ميدهند و شبيه كداميك از گذشتگانند و فرق بين آنها و پيامبران\r\nامالى ابن الشيخ : ابو هاشم جعفرى گفت : از حضرت رضا عليه السّلام شنيدم ميفرمود : ائمه علماء و شكيبايان و صادقين و مطلعين و كسانى هستند كه با فرشته سخن ميگويند : امالى : با سند قبلى نقل كرد كه فرمود : ما چشم‌هائى داريم كه شبيه چشم‌هاى مردم نيست در آن چشم‌ها نورى است كه شيطان را در آن بهره‌اى نيست .\r\nامالى : ابو بصير از حضرت صادق عليه السّلام نقل كرد كه فرمود : على و سلمان محدّث بودند عرضكردم شاهد محدّث بودن چيست ؟ فرمود : فرشته‌اى مىآيد و بر دل او القا مىكند چنين و چنان .\r\nبصائر : حكم بن عيينه گفت : خدمت على بن الحسين عليه السّلام رسيدم فرمود :\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nحكم ميدانى نشانه‌اى كه على بن ابى طالب بوسيله آن كشنده خود را مىشناخت و از كارهاى بزرگ كه بمردم اطلاع ميداد خبر داشت چه بود .\r\nحكم ميگويد من در دل با خود گفتم به مقدارى از علم على بن الحسين اطلاع يافتم و بوسيله آن از اين كارهاى بزرگ مطلع ميشوم . عرض كردم نه به خدا اطلاع ندارم آن چيست بفرمائيد فرمود : به خدا سوگند اين آيه بود\r\n وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  و لا محدّث\r\nگفتم پس على بن ابى طالب محدّث بود ؟ فرمود : آرى هر امامى از ما خانواده محدّث است .\r\nتوضيح : در آيه لفظ محدّث نيست در قرآن خود ائمه عليهم السّلام بوده .\r\nبصائر : حمران از ابو جعفر عليه السّلام نقل كرد كه فرمود : پيامبر اكرم فرمود : دوازده نفر از خانواده من محدّث هستند عبد اللَّه بن زيد كه برادر مادرى على بود عرض كرد سبحان اللَّه محدّث هستند مانند كسى كه منكر اين مطلب باشد حضرت ابو جعفر متوجه او شده فرمود : به خدا قسم متوجه باش كه پسر مادرت اين مطلب را ميدانست وقتى اين سخن را فرمود آن مرد ساكت شد ابو جعفر فرمود : اين مطلب بود كه ابو الخطاب را به هلاكت رسانيد چون فرق بين محدّث و پيامبر را نميدانست .\r\nبصائر : محمّد بن مسلم گفت : صحبت از محدّث كردم خدمت حضرت صادق عليه السّلام فرمود : كسى است كه صدا را ميشنود ولى نمىبيند عرضكردم از كجا ميفهمد صداى ملك است فرمود : به او اطمينان خاطر بخشيده مىشود كه ميداند آن فرشته است .\r\nتوضيح : در داستان ذى القرنين گذشت از اصبغ كه امير المؤمنين بعد از ذكر داستانش فرمود : در ميان شما مانند او هست .\r\nبصائر : حمران گفت : حكم بن عيينه از على بن الحسين عليه السّلام نقل كرد كه علم على عليه السّلام در يك آيه از قرآن است امّا حكم آن آيه را بما نميگفت ما با هم مىنشستيم و قرآن مىآموختيم اما آيه را نمىدانستيم . گفت : خدمت\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nحضرت باقر عليه السّلام رسيدم عرضكردم حكم بن عيينه از على بن الحسين عليه السّلام نقل ميكرد كه فرموده است علم على در يك آيه از قرآن است ولى آيه را بما نميگفت فرمود : حمران بخوان خواندم  وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  حضرت باقر فرمود :\r\n وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  و لا محدّث\r\nعرضكردم حضرت على محدث بود ؟ فرمود : آرى پيش دوستان آمدم و گفتم آنچه حكم از ما پنهان ميكرد پيدا كردم حضرت باقر فرمود على عليه السّلام محدّث بود .\r\nگفتند كارى نكرده‌اى بايد مىپرسيدى چه كسى به او سخن ميگفت بعد من خدمت حضرت عرضكردم شما نفرموديد على عليه السّلام محدّث بود فرمود : چرا گفتم چه كسى بايشان مطالب را ميگفت فرمود : فرشته‌اى . عرضكردم پس من ميگويم او نبى يا رسول بوده فرمود : نه اضافه نمود كه مثل او مانند رفيق سليمان و دوست موسى و مانند ذو القرنين است .\r\nتوضيح : دوست موسى يا يوشع است چنانچه در بعضى اخبار تصريح شده يا خضر است كه در بعض ديگر اخبار است كه شاهد است هيچ كدام آنها پيامبر نبوده‌اند ممكن است منظور پيامبر نبودن آنها در آن حال باشد نه بعد .\r\nكه يوشع بعد پيامبر شد و قبلا كه خضر پيامبر بود .\r\nبصائر : زراره گفت : به حضرت صادق عليه السّلام گفتم پدرت به من فرمود : على و حسن و حسين محدّث بودند فرمود : چگونه به تو گفت : عرضكردم فرمود :\r\nبه گوش آنها صدا ميرسيد فرمود : پدرم راست گفته همين روايت بعد تكرار مىشود باضافه اينكه راوى ميپرسد آيه اين طور نيست ميفرمايد در كتاب على چنين است و توضيح راجع بمحدّث ميپرسد .\r\nميفرمايد : بگوشش صدائى مانند صداى طشت ميرسد يا بر دلش الهام مىشود صدائى مانند صداى زنجيرى كه ميان طشت بياندازند ميشنود .\r\nو از اختصاص نيز با تغيير مختصرى نقل مىشود .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبصائر : زراره نقل كرد كه در مدينه بودم مردم آماده حركت شدند و بارهاى خود را بر چهارپايان بستند يك مرتبه بدلم افتاد كه راجع بمحدّث بپرسم خدمت حضرت باقر عليه السّلام رسيدم و اجازه خواستم فرمود : كيست عرضكردم زراره فرمود : داخل شو سپس فرمود : على عليه السّلام با املاء پيغمبر مينوشت پيامبر را خواب ربود و چرتى زد همين كه چشم باز كرد نگاه به نوشته كرده فرمود :\r\nاينها را چه كسى املاء كرد كه نوشته‌اى على عليه السّلام گفت : شما فرمود : نه جبرئيل بود .\r\nبصائر : ابن ابى يعفور گفت : به حضرت صادق عرضكردم ما معتقديم كه على بدلش يا سينه‌اش يا گوشش القا ميشد فرمود : على محدّث بود گفتم ميان شما مانند او هست ؟ فرمود : على محدث بود چون آن سؤال را تكرار كردم فرمود : على عليه السّلام در روز بنى قريظه و بنى النضير جبرئيل طرف راست و ميكائيل طرف چپ با او صحبت ميكردند .\r\nبصائر : ابو بصير از حضرت صادق نقل كرد كه شنيدم ميفرمود : على به خدا قسم محدّث بود عرض كردم برايم توضيح بدهيد خدا يارتان باشد فرمود :\r\nخداوند فرشته‌اى را ميفرستد در گوش او القاء مىكند چنين و چنان است .\r\nبصائر : زراره گفت : از حضرت باقر عليه السّلام شنيدم ميفرمود : دوازده امام از آل محمّد همه آنها محدّثند از فرزندان پيامبر و على . پيامبر و على دو پدر آنهايند عبد الرحمن بن زيد كه برادر مادرى على بن الحسين بود اين مطلب را انكار داشت حضرت باقر عليه السّلام دست بر ران او زده فرمود : برادر تو يكى از آنها است .\r\nبصائر : محمّد بن حسين از صفوان بن يحيى از حضرت رضا عليه السّلام نقل كرد حضرت باقر محدّث بود .\r\nبصائر : حضرت باقر از پى زراره فرستاده فرمود : به حكم بن عيينه اطلاع بده كه جانشينان على همه محدّثند .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاختصاص و بصائر : حمران گفت : به حضرت ابو جعفر عليه السّلام گفتم :\r\nموقعيت علماء چگونه است ؟ فرمود : مانند ذى القرنين و رفيق سليمان و دوست داود .\r\nتوضيح : شايد منظور از دوست داود طالوت باشد زيرا از اخبار ما چنين استفاده مىشود كه او بنده مورد تائيد خدا بوده .\r\nبصائر : بريد بن معاويه از حضرت باقر و حضرت صادق نقل كرد كه گفتم مقام شما چقدر است و شبيه كدام يك از پيشينيان هستيد ؟ فرمود : مانند دوست موسى و ذى القرنين كه هر دو عالم بودند ولى پيامبر نبودند .\r\nبصائر : بريد عجلى گفت : از حضرت صادق عليه السّلام فرق بين رسول و نبى و محدّث را پرسيدم ؟ فرمود : رسول كسى است كه فرشته بر او نازل مىشود و پيغام از طرف خداوند مىآورد اما نبى كسى است كه در خواب مىبيند هر چه در خواب ديد واقعيت است اما محدث كسى است كه صداى ملك را ميشنود و به گوش او مىخورد و بقلبش القاء ميگردد .\r\nدر روايت ديگر ميفرمايد : نبى كسى است در خواب مىبيند و صدا را ميشنود و ملك را نمىبيند اما رسول ملك را مىبيند با او صحبت مىكند مقام امام را ميپرسد ميفرمايد : صدا را ميشنود ولى ملك را نمىبيند .\r\nبصائر : حسن بن عباس معروفى نامه‌اى به حضرت رضا عليه السّلام نوشت : فدايت شوم فرق بين رسول و نبى و امام چيست ؟ گفت : امام نوشت يا فرمود : فرق بين آنها چنين است كه رسول بر او جبرئيل نازل مىشود او را مىبيند و صدايش را ميشنود نبى بر او جبرئيل نازل مىشود اما بسا اوقات در خواب به او خبر ميدهند مانند خواب ابراهيم نبى صدا را ميشنود و بسا شخص را مىبيند و كلام را نميشنود اما امام كلام را ميشنود شخص را نمىبيند .\r\nچند روايت ديگر در همين مورد نقل مىشود با اختلاف مختصرى در الفاظ كه ترجمه نشد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبصائر : ثعلبه از زراره نقل كرد كه گفت از حضرت باقر راجع به آيه  وَ كانَ رَسُولًا نَبِيًّا *  رسول با نبى چه فرق دارد ؟ فرمود : رسول كسى است كه در خواب مىبيند و ملك را هم مشاهده مىكند گفتم پس نبى ميتواند رسول نباشد فرمود : آرى او در خواب مىبيند و صدا را ميشنود ولى نمىبيند گفتم : مقام امام چگونه است ؟ فرمود : صدا را ميشنود ولى با او روبرو نميشود و نمىبيند بعد اين آيه را قرائت كرد\r\n وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  و لا محدث\r\nچند روايت ديگر نيز در همين مورد نقل مىشود .\r\nبصائر : عبد اللَّه بن سنان از حضرت صادق عليه السّلام نقل كرد كه فرمود : علم نبوت در جوارح امام داخل مىشود .\r\nبا همان اسناد حضرت صادق ميفرمايد : حضرت امام حسن و امام حسين محدث بودند .\r\nبصائر : سليم بن قيس شامى از على عليه السّلام شنيد ميفرمود : من و اوصياى من از فرزندانم تمام مهدى و محدث هستيم گفتم : يا امير المؤمنين آنها كيانند فرمود : حسن و حسين سپس پسرم على بن الحسين عليهم السّلام در آن موقع على شيرخواره بود سپس هشت نفر بعد از او يكى پس از ديگرى آنهايند كه خدا قسم بايشان ياد مىكند در اين آيه  وَ والِدٍ وَ ما وَلَدَ  والد پيامبر اكرم و فرزندان همين اوصيائند .\r\nعرض كردم يا امير المؤمنين آيا دو امام جمع ميشوند در يك زمان ؟ فرمود :\r\nنه مگر اينكه يكى ساكت باشد و سخن نگويد تا اولى از دنيا برود .\r\nسليم شامى گفت : از محمّد بن ابى بكر پرسيدم على محدّث بود گفت : آرى گفتم : ملائكه مگر جز با انبياء سخن ميگويند گفت : مگر اين آيه را نخوانده‌اى\r\n وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  و لا محدّث\r\nگفتم : پس امير المؤمنين عليه السّلام محدّث بود گفت : آرى فاطمه زهرا عليها السّلام نيز محدّثه بود نه پيامبر .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبصائر : زراره از حضرت باقر عليه السّلام نقل كرد فرق بين رسول و نبى و محدّث چيست ؟ فرمود : رسول جبرئيل بر او نازل مىشود و روبرو با او بصحبت ميپردازد او را چنان مشاهده مىكند كه شما يكى از دوستان خود را مشاهده ميكنيد اما نبى در خواب مىبيند مانند خواب ابراهيم و شبيه خوابهاى پيامبر اكرم كه جبرئيل مىآمد .\r\nبعضى از پيغمبران هم داراى مقام رسالت هستند و هم نبوّت پيامبر اكرم رسول و نبى هر دو بود جبرئيل بر او نازل ميشد او را ميديد و با او بصحبت ميپرداخت و در خواب نيز او را ميديد نبى سخن فرشته را ميشنود و بطورى كه با او بصحبت ميپردازد اما محدّث ميشنود ولى او را نمىبيند و بخواب او نمىآيد .\r\nرجال كشى : زراره گفت : وارد مدينه شدم در آن موقع جوانى نورس بودم وارد خيمه‌هاى حضرت باقر عليه السّلام شدم در منى ديدم عده‌اى در يك خيمه نشسته‌اند در صدر مجلس كسى نيست اما ديدم مردى در يك طرف مجلس نشسته است و حجام از او خون ميگيرد با خود حدس زدم بايد حضرت باقر عليه السّلام باشد بجانب ايشان رفتم و سلام كردم و در مقابل آن جناب نشستم حجام نيز پشت سر ايشان بود .\r\nفرمود : تو از قبيله بنى اعين هستى ؟ عرض كردم آرى زراره پسر اعينم فرمود : من از روى شباهت ترا شناختم آيا حمران به حج آمده ؟ عرض كردم نه او بشما سلام رساند .\r\nفرمود : او از مؤمنين واقعى است كه هرگز گمراه نخواهد شد وقتى او را ديدى سلام مرا به او برسان و به او بگو چرا به حكم بن عيينه از جانب من حديث كردى كه اوصياء محدّثند به او و امثالش چنين احاديثى را مگو .\r\nزراره گفت : شكر و سپاس خداى را بجا آوردم گفتم : الحمد للَّه آن جناب\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nنيز فرمود : الحمد للَّه گفتم : خدا را ميستايم و از او يارى ميجويم آن جناب نيز فرمود : خدا را ميستايم و از او يارى ميجويم هر كلامى را « حمد و ستايش خدا » ميگفتم ايشان نيز با من همان را تكرار ميكرد تا اينكه من بپايان بردم .\r\nكنز جامع الفوائد : حارث نضرى گفت : حكم بن عيينه به من گفت كه مولايم على بن الحسين به من فرمود : علم على بن ابى طالب عليه السّلام در يك آيه از قرآن است .\r\nحمران بن اعين رفت تا خدمت حضرت زين العابدين برسد و از ايشان بپرسد اما امام على بن الحسين عليه السّلام از دنيا رفته بود به حضرت باقر عرضكردم كه حكم از حضرت زين العابدين چنين روايت كرده كه تمام علم على در يك آيه از قرآن است حضرت باقر فرمود : ميدانى كدام آيه است عرض كردم نه فرمود :\r\nاين آيه است\r\n وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ  و لا محدّث .\r\nكنز الفوائد : بريد عجلى گفت : از حضرت باقر عليه السّلام پرسيدم فرق بين رسول و نبى و محدّث فرمود : رسول كسى است كه ملائكه بر آنها نازل مىشود آنها را مشاهده مىكند و پيام خدا را به آنها مىرساند و نبى در خواب مىبيند آنچه در خواب ديد واقعيت است محدّث كلام و گفتار ملائكه را ميشنود اما چيزى مشاهده نميكند به گوش او مىخورد و بقلبش القاء ميگردد .\r\nتوضيح : درك و فهميدن فرق بين پيامبر و امام از اين اخبار خالى از اشكال نيست و همين طور جمع كردن بين آنها نيز جدا مشكل است ولى آنچه از بيشتر اين اخبار درك مىشود اينست كه امام حكم شرعى را در خواب نمىبيند اما نبى گاهى مىبيند ولى فرق بين امام و نبى و رسول اين طور است كه رسول فرشته را موقع القاء حكم مىبيند و نبى كه رسول نباشد و همچنين امام در آن حال فرشته را مشاهده نميكنند گر چه ممكن است در غير حالت القاء حكم فرشته را ببينند و ممكن است اختصاص داد فرشته‌اى را كه نمىبينند بجبرئيل اما احوال را عموميت داد ولى اين مطلب نيز با بعضى از اخبار منافات دارد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبا قطع نظر از اخبار شايد فرق بين ائمه و انبياى غير اولو العزم اين باشد كه ائمه عليهم السّلام نايبان رسول هستند و ماموريت آنها فقط با نيابت است اما انبيا گر چه تابع شريعت ديگرى هستند ولى ماموريت آنها اصلى است بدون نيابت با توجه باينكه مقام نيابت امام بالاتر از مقام اصلى نبى است .\r\nبالاخره ما بايد اعتقاد داشته باشيم كه ائمه عليهم السّلام پيامبر نبودند ولى اشرف و افضل از آنهايند جز پيامبر خودمان از ساير پيامبران و اوصياء و علتى براى پيامبر نشدن آنها نمىيابيم جز جلالت و عظمت مقام خاتم انبيا و عقول ما نميتواند فرق آشكارى بين مقام نبوت و امامت بگذارد اخبار را نيز ملاحظه كرديد خداوند از حقايق احوال آنها اطلاع دارد .\r\nكافى : ابو العلاء گفت : حضرت صادق عليه السّلام فرمود : بايد در مورد حلال و حرام بدر خانه ما بيائيد ( و ملجأ احكام الهى ما هستيم ) اما مقام نبوّت نه ، ما پيامبر نيستيم .\r\nدنباله بحث : شيخ مفيد در شرح عقائد صدوق رحمة اللَّه عليه مينويسد :\r\nكه اصل وحى سخن پنهان است . ولى استعمال در مورد اعلام مخاطب بطور پنهانى بر يك امرى شده است كه ديگران اطلاع نداشته باشند ولى وقتى وحى را نسبت به خدا بدهيم اختصاص به پيمبران عليهم السّلام پيدا مىكند بنا بر عرف اسلام و شريعت اسلام خداوند در اين آيه ميفرمايد :  وَ أَوْحَيْنا إِلى أُمِّ مُوسى أَنْ أَرْضِعِيهِ  مسلمانان در تفسير آيه متفقند كه اين وحى به صورت خواب بوده كه مادر موسى در خواب كلام را شنيده و در اين آيه ميفرمايد :  وَ أَوْحى رَبُّكَ إِلَى النَّحْلِ  كه منظور الهام خفى و پنهان است بزنبور زيرا اين اختصاص به او فقط دارد نه ديگران اين اطلاع را زنبور بدون اينكه سخنى را بشنود بدست آورده نه اينكه خدا ايجاد صدائى بكند و او بشنود .\r\nبحث را تعقيب كرده تا آنجا كه ميگويد خيلىها خوابهائى ديده‌اند كه از جانب خدا به آنها الهام‌هائى شده كه نميتوان منكر واقعيت آن شد ولى پس از\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاستقرار شريعت نميتوان به آنها وحى گفت و در اين زمانهم اگر خداوند كسى را بر امرى مطلع نمود نميتوان گفت به او وحى كرده .\r\nما معتقديم كه خداوند پس از پيامبر اكرم به گوش ائمه عليهم السّلام سخنانى مىرساند در باره مسائلى كه وجود دارد ولى نميتوان اين سخنان را وحى ناميد به همان علت اجماعى كه از مسلمانان نقل شد .\r\nبا اينكه پس از پيامبر ما باحدى وحى نخواهد شد و در هيچ مورد از مثالهاى ذكر شده نميتوان نام وحى داد خداوند ميتواند سخنى را در موردى اطلاق كند و در مورد ديگر اطلاق ننمايد و اين نشانه‌ها را در بعضى موارد مانع شود و بعضى موارد مانع نشود اما معانى و مفاهيم همان طورى كه قبلا توضيح داديم قابل تغيير نيستند .\r\nدر كتاب مقالات نيز مينويسد : عقل مانعى از نزول وحى بائمه عليهم السّلام نمى - بيند گر چه پيامبر نباشند خداوند بمادر موسى وحى مىكند  أَنْ أَرْضِعِيهِ  اين مطلب بوسيله وحى به او رسيده و طبق آن عمل كرده با اينكه نه رسول و نه نبى و نه امام بوده از بنده‌هاى شايسته خدا بشمار مىآمده اينكه ميگوئيم وحى بائمه نميشود و به صورت وحى به آنها چيزى عرضه نميشود بواسطه اجماع است كه منع مينمايد و اتفاق مسلمانان بر اينكه هر كس خيال كند پس از پيامبر ما به كسى وحى شده اشتباه نموده و كافر است .\r\nو چون اين مطلب براى ما از جانب دين ثابت شده همانطور كه از نظر عقلى مانعى براى ارسال پيامبر پس از پيغمبر ديده نميشود كه شريعت اسلام را نسخ كند همان طورى كه شرايع قبلى توسط پيامبر ما نسخ شده مانع اين مطلب اجماع است و علم باينكه چنين چيزى بر خلاف دين و آئين پيامبر ما است و تمام علماى شيعه در مطلبى كه ذكر كردم اتفاق دارند .\r\nسپس آن مرحوم ميفرمايد : اما اينكه ائمه عليهم السّلام صداى ملائكه را ميشنوند ولى خود آنها را نمىبينند از نظر عقلى هيچ جاى اشكال نيست جواز\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاين مطلب در باره پاكان شيعه كه محفوظ از ضلالت باشند از نيكان و ابرار واضح و آشكار است همين عقيده علماى اماميه و اخباريهاى آنها است ولى نوبختىها و گروهى از اماميه كه اطلاع از اخبار ندارند و اهل تحقيق در اين مسأله نبوده‌اند مخالف اين اعتقادند و اشتباه ميكنند .\r\nسپس ميفرمايد خواب‌هاى پيامبران و انبياء و ائمه خواب صادق است و خداوند آنها را از ديدن خواب‌هاى پوچ نگاهدارى مىكند در تائيد همين مطلب از ائمه عليهم السّلام اخبارى رسيده است و همين اعتقاد را گروه فقهاى اماميه و اخباريين دارند اما متكلمين اماميه در اين مورد نفيا و اثباتا چيزى نگفته‌اند ولى معتزليان همگى در اين عقيده با ما مخالفند پايان .\r\nدر كتاب محتضر باسناد خود از حضرت رضا عليه السّلام در حديث طويلى نقل مىكند كه در يكى از فرمايشات خود فرمود : اگر مايل باشيد بشما اطلاعى از اين بزرگتر مىدهم عرضكردند بفرمائيد . فرمود : شبى در خدمت پيامبر اكرم در اطاقى نشسته بودم من شماره پاهاى شصت و شش نفر ملائكه را شمردم همه آنها را با زبان و لغت مخصوص و ويژگيها و نام‌ها و صداى راه رفتنشان را ميشناسم .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nبخش سوم علوم ائمه عليهم السّلام در افزايش است و گر نه آنچه دارند تمام مىشود و ارواح مقدسه آنها در شب جمعه به آسمان عروج مىكند\r\nامالى ابن الشيخ : ابن بكير گفت : به حضرت صادق عليه السّلام عرضكردم ابا بصير ميگفت : از شما شنيده كه فرموده‌ايد اگر مسأله افزايش نبود ما علم خود را تمام ميكرديم فرمود : صحيح است عرض كردم آيا در علم شما چيزهائى اضافه مىشود كه پيامبر اكرم نداشت فرمود : نه براى پيامبر اكرم اين مطالب بطريق وحى بود و براى ما از طريق حديث .\r\nدر امالى طوسى همين خبر نقل مىشود اما پس از سؤال اينكه آيا بشما اضافه بر علم پيامبر ميدهند ميفرمايد وقتى چنين مطلبى پيش آيد ابتدا پيش پيامبر ميرود و بايشان اطلاع ميدهد سپس امير المؤمنين آنگاه فرزندانش يكى پس از ديگرى تا منتهى به امام وقت مىشود .\r\nبصائر از حضرت صادق نقل مىكند كه راوى پرسيد چگونه براى شما\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nافزايش بوجود مىآيد فرمود : بعضى از ما به گوش او ميرسد و بعضى بدلش الهام ميگردد و با بعضى صحبت ميكنند .\r\nبصائر : ابو بصير گفت : از حضرت صادق عليه السّلام شنيدم ميفرمود : براى ما در هر شب و روز افزايش داده اگر چنين نبود آنچه داشتيم پايان مىيافت .\r\nابو بصير گفت : فدايت شوم چه كسى افزايش را مىآورد فرمود : بعضى مشاهده ميكنند و بعضى بدل الهام آنها مىشود چنين و چنان و بعضى از ما با گوش ميشنود صدائى مانند صداى زنجير كه در داخل طشت به حركت درآيد عرض كردم آن شخص كيست ؟ فرمود : مخلوقى است بزرگتر از جبرئيل و ميكائيل .\r\nبصائر : عباس بن جريش از حضرت باقر عليه السّلام نقل كرد كه فرمود : ما را در شب‌ها كارهاى مخصوصى است عرض كردم فدايت شوم چه كار فرمود :\r\nبملائكه و پيامبران و اوصياى از دنيا رفته و بارواح اوصيا « 1 » و وصى كه حاضر است اجازه داده مىشود به آسمان عروج ميكنند هفت دور اطراف عرش پروردگار طواف ميكنند در حالى كه ميگويند :\r\n« سبوح قدوس رب الملائكة و الروح »\r\nوقتى تمام كردند كنار هر پايه‌اى دو ركعت نماز ميخوانند ملائكه بر ميگردند با آنچه خداوند در ايشان بوجود آورده سخت احترام ميگذارند براى آنچه ديده‌اند در كوشش و خوف آنها افزايش بوجود آمده .\r\nپيامبران و اوصياء و ارواح اوصياء بر ميگردند با شدت تعجب بسيار خوشحال و شادمانند براى خود امام وقت بر ميگردد با الهام فراوانى از علم به صورت يك توده بسيار زياد كسى شادمان‌تر از آنها نيست . فرمود : اين مطلب را بپوشان به خدا قسم اين كار در نزد خدا ارزشش بيشتر از فلان و فلان مقدار حصن و دژ محكم است در نزد تو .\r\n\r\n\r\n","description":"","footnote":"\r\n( 1 ) در صفحه بعد روايتى است كه ميگويد روح انبياء گذشته و ارواح اوصياء با امام وقت است .\r\n","page_name":" 64 ","page_number":64},
  {"content":"\r\n\r\nفرمود : اى سرور الهام باقرار اين مطلب نميشوند مگر صالحين عرضكردم آقا به خدا قسم من در خود صلاح زيادى نمىبينم فرمود : دروغ بر خدا نبند چون خداوند ترا صالح ناميده چنانچه در اين آيه ميفرمايد :  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ  كسانى كه بما و امير المؤمنين و ملائكه و انبياء و تمام امامان عليهم السّلام ايمان آورده‌اند .\r\nبصائر : مفضل گفت : حضرت صادق عليه السّلام روزى مرا با كنيه فرمود :\r\nيا ابا عبد اللَّه تا آن روز مرا با كنيه مخاطب قرار نميداد عرضكردم بلى فرمود :\r\nمرا در هر شب جمعه سرورى است عرض كردم خداوند سرورت را افزايش عنايت كند آن سرور از چه جهت است .\r\nفرمود : در شب جمعه با پيامبر اكرم و ائمه روبرو ميشويم و ما نيز پيش آنها ميرويم ارواح ما كه ببدن‌ها برميگردد با افزايش علمى و علم مستفاد است اگر اين طور نبود علوم ما پايان مىيافت .\r\nتوضيح : ممكن است علمى كه در اختيار آنها است مشروط به همين حالت باشد و احتمال دارد علم مستفاد كه در روايت ميفرمايد تفصيل معلومات اجمالى باشد و براى آنها امكان استفاده تفصيلى از آن اجمال مقدور مىشود يا منظور اين است كه براى ما اجازه اظهار نميدهند بدون عروج شب جمعه چنانچه اخبار ليلة القدر اشاره به همين مطلب دارد يا مراد اين است كه علوم مخصوص ما تمام ميشد نه علم حلال و حرام كه به پيامبر و ائمه پيشين افاضه نشده است گر چه در آن زمان بايشان افاضه شود چنانچه بعد از اين خواهد آمد و آن مطالب يا از معارف الهى است يا از امور بدائى چنانچه بهر دو مطلب اشاره شد و احتمال اخير را اخبار زيادى تائيد مىكند .\r\nبصائر : حضرت صادق عليه السّلام فرمود : در هر شب جمعه ما مسافرتى بجانب خدا داريم كه برميگرديم با افزايش علمى .\r\nدر همين معنى چند روايت ديگر نقل مىشود كه ترجمه نشد :\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاختصاص و بصائر : ثمالى از على بن الحسين عليه السّلام نقل مىكند كه عرض كردم فدايت شوم آنچه در نزد پيامبر اكرم بود بامير المؤمنين پس از او عنايت شد پس به امام حسن بعد از امير المؤمنين سپس به امام حسين و بعد هر امام تا روز قيامت امام عليه السّلام فرمود : صحيح است باضافه پيش آمدهائى كه در هر سال مىشود و در هر ماه آرى به خدا قسم در هر ساعت .\r\nبصائر : بشر بن ابراهيم از حضرت صادق عليه السّلام نقل كرد كه من در خدمت آن جناب نشسته بودم مردى وارد شد و سؤالى كرد فرمود : در اين مورد نزد من چيزى نيست آن مرد گفت :  إِنَّا لِلَّهِ وَ إِنَّا إِلَيْهِ راجِعُونَ  اين امام مفترض - الطاعة است از او مسأله‌اى سؤال مىكنم مدعى است كه در اين مورد اطلاعى ندارد .\r\nحضرت صادق عليه السّلام گوش به ديوار فرا داشت مثل اينكه در ديوار كسى صحبت مىكند آنگاه فرمود : كجا است مردى كه سؤال داشت آن مرد از درگاه درب در حال خارج شدن بود برگشت و گفت : من اينجا هستم امام فرمود : جواب اين است آنگاه رو به من نموده فرمود : اگر بما افزايش ندهند آنچه نزد ما است تمام مىشود .\r\nاختصاص و بصائر : سليمان ديلمى از پدر خود نقل كرد كه گفت :\r\nبه حضرت صادق عليه السّلام گفتم از شما بارها شنيده‌ام كه فرموده‌ايد اگر بما افزايش ندهند علم ما پايان مىپذيرد فرمود : اما حلال و حرام را كه خداوند بطور كامل بر پيامبر اكرم نازل كرد اما در مورد حلال و حرام چيزى افزايش ندارد .\r\nعرضكردم پس اين افزايش چيست ؟ فرمود : در ساير چيزها است غير حلال و حرام عرض كردم آيا چيزى بشما اضافه ميدهند كه پيامبر اكرم صلّى اللَّه عليه و آله و سلّم اطلاع نداشته باشد فرمود : نه مطلب از جانب خداوند بوسيله ملك به پيامبر اكرم ميرسد فرشته ميگويد يا محمّد پروردگارت چنين دستور ميدهد او مراجعه بعلى عليه السّلام ميدهد مىآيد پيش على او نيز ميفرمايد برو پيش حسن آن جناب\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nبحسين عليه السّلام به همين ترتيب يكى پس از ديگرى تا ميرسد بما .\r\nعرضكردم ممكن است بشما چيزى اضافه بدهند كه پيامبر نداند فرمود واى بر تو آيا جايز است امام چيزى را بداند كه پيامبر نداند با اينكه از جانب او به اين مقام و منصب رسيده .\r\nاختصاص و بصائر : يكى از اصحاب حضرت صادق عليه السّلام نقل كرد كه شنيدم ميفرمود : چيزى از جانب خدا خارج نميشود مگر اينكه ابتدا به پيامبر اكرم مىشود سپس امير المؤمنين بعد يكى پس از ديگرى تا امام‌هاى آخر داناتر از امام‌هاى اول نباشند .\r\nدو روايت ديگر در همين مورد كه علم اول به پيامبر و بعد بائمه عليهم السّلام يكى پس از ديگرى نقل مىشود كه ترجمه نشد .\r\nبصائر : سماعه گفت : حضرت صادق فرمود : خدا را دو علم است يكى علمى كه ملائكه و انبيا و رسل را مطلع ميگرداند آنچه بانبياء و رسل و ملائكه اطلاع دهد ما نيز مطلع هستيم و علمى كه اختصاص به خود خدا دارد هر گاه در باره چيزى بدا براى خدا پيش آيد اطلاع داده ميشويم به آن و بر ائمه پيشين نيز عرضه مىشود .\r\nدو روايت ديگر در اين مورد نقل مىشود كه ترجمه نشد .\r\nاختصاص و بصائر : هشام ابن سالم گفت : به حضرت صادق عليه السّلام عرضكردم سخنى از ابو الخطاب شنيده‌ام فرمود : بگو ببينم چيست عرضكردم او ميگفت :\r\nشما از حلال و حرام و تمييز بين حق و باطل آنچه در نزد مردم است اطلاع داريد .\r\nهمين كه خواستم حركت كنم دست مرا گرفت و فرمود يا محمّد همچنين است علم قرآن و حلال و حرام در كنار علمى كه در شبانه روز پيش مىآيد .\r\nبصائر : عمر بن يزيد گفت : به حضرت صادق عرضكردم وقتى امامى از دنيا برود علم او در آن شب كه از دنيا ميرود ميرسد به امام بعد از او همان مقدارى كه امام گذشته ميدانست فرمود : آنچه خداوند بخواهد بوسيله كتاب به ارث\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nميرسد او را به خود وانميگذارد و در شبانه روز افزايش مىيابد .\r\nسه روايت ديگر در همين مضمون نقل مىشود با اختلاف مختصرى در لفظ .\r\nبصائر : يعقوب سراج گفت : به حضرت صادق عرض كردم زمانى كه امام از دنيا رود علم خود را تحويل بامامى كه پس از او قيام بامر امامت دارد ميدهد ؟\r\nفرمود : از دنيا نميرود مگر اينكه خداوند او را مطلع مىكند كه چه كسى بمقام امامت انتخاب شده ولى امام بعد ساكت است در زمان او وقتى از دنيا رفت او متصدى علم مىشود و به آن گويا ميگردد .\r\nبصائر : محمّد بن نعمان گفت : از حضرت صادق عليه السّلام شنيدم ميفرمود :\r\nخداوند ما را به خود واگذار نميكند اگر ما را بخودمان واگذارد ما هم مثل ساير مردم ميشويم ولى ما كسانى هستيم كه خداوند در باره آنها فرموده :\r\n ادْعُونِي أَسْتَجِبْ لَكُمْ  .\r\nيعنى ما از خدا درخواست افزايش علم ميكنيم و او دعاى ما را مستجاب ميفرمايد : بصائر : عمر بن يزيد از حضرت ابو الحسن نقل كرد كه عرض كردم پدرم از جد شما برايم نقل كرد كه سؤال كرده بود از ايشان سؤال كرده چه وقت علم امام بجانشينش ميرسد فرموده : در ساعتى كه قبض روح شود علم او بجانشينش ميرسد فرمود : آن علم يا مقدارى كه خداوند ميخواهد بوسيله كتاب به ارث ميرسد و به خود واگذار نخواهد شد و در شبانه روز افزايش ميابد .\r\nعرضكردم در نزد شما آن كتابها و ميراث هست فرمود : آرى به خدا نگاه كن در اين‌ها .\r\nبصائر : معمر گفت : عرضكردم چه خوب بود اگر علم غيب ميداشتيد حضرت باقر فرمود : راه براى ما باز مىشود مطلع ميشويم و جلويش را ميگيرند آنگاه نخواهيم دانست .\r\nكنز جامع : على بن احمد علوى گفت : شنيدم حضرت صادق عليه السّلام بداود\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nرقى فرمود : كداميك از شما به آسمان ميرويد به خدا قسم ارواح ما و ارواح انبياء بعرش ميروند در هر شب جمعه فرمود : داود براى محمّد بن على حضرت باقر حم سجده را قرائت كرد تا رسيد به  « فَهُمْ لا يَسْمَعُونَ »  سپس فرمود : جبرئيل بر پيامبر اكرم نازل شد و گفت امام بعد از او على عليه السّلام است سپس خواند سوره     حم تَنْزِيلٌ مِنَ الرَّحْمنِ الرَّحِيمِ كِتابٌ فُصِّلَتْ آياتُهُ قُرْآناً عَرَبِيًّا لِقَوْمٍ يَعْلَمُونَ     تا رسيد به  فَأَعْرَضَ أَكْثَرُهُمْ  بيشتر آنها از ولايت على اعراض كردند  فَهُمْ لا يَسْمَعُونَ  آنها گوش نميدهند .\r\nعبد اللَّه بن طلحه نهدى گفت : از حضرت صادق شنيدم كه ذريح بايشان عرض كرد از شما درخواستى دارم فدايت شوم فرمود : حاجت خود را بيان كن چقدر مايلم كه نياز ترا برآورده كنم عرض كرد فدايت شوم وقتى از شما چيزى ميپرسند كه در مورد آن از پيامبر چيزى ثبت نشده آيا بكتابهائى كه نزد شما است نگاه ميكنيد فرمود : ذريح اگر علم ما را افزايش ندهند پايان مىپذيرد .\r\nعبد اللَّه بن طلحه گفت : عرض كردم بشما اضافه بر آنچه پيامبر اكرم ميدانست ميدهند ؟ فرمود : داود وارث پيامبران شد خداوند به او اضافه داد و سليمان وارث داود گرديد خدا به او افزايش عنايت كرد پيامبر ما محمّد مصطفى صلّى اللَّه عليه و آله وارث داود و سليمان شد به او اضافه دادند ما وارث پيامبريم و خدا بما افزون عنايت كرد بما اضافه نميدهند مگر چيزى كه بمحمّد صلّى اللَّه عليه و آله و سلّم اطلاع داده‌اند مگر نشنيده‌اى كه پدرم ميفرمود : اعمال بندگان در هر پنجشنبه به پيامبر اكرم عرضه مىشود در آن ملاحظه ميفرمايد اطلاع پيدا مىكند از چيزهائى كه بوده پس بما اضافه نميدهند مگر آن چيزهائى كه او ميداند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nبخش چهارم ائمه عليهم السّلام علم غيب ندارند و معنى علم غيب\r\nآيات آل عمران ( 3 )  وَ ما كانَ اللَّهُ لِيُطْلِعَكُمْ عَلَى الْغَيْبِ وَ لكِنَّ اللَّهَ يَجْتَبِي مِنْ رُسُلِهِ مَنْ يَشاءُ  ( 175 ) خدا شما را از غيب مطلع نمىگرداند ولى هر كه را بخواهد از پيامبرانش برمىگزيند .\r\nانعام ( 6 )  قُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ إِنْ أَتَّبِعُ إِلَّا ما يُوحى إِلَيَّ  ( 51 ) بگو من مدعى نيستم كه گنجينه‌هاى خدا در اختيار من است و نه اطلاع از غيب دارم و نميگويم فرشته هستم من فقط پيرو وحيم .\r\nدر اين آيه ميفرمايد :  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  ( 60 ) .\r\nدر نزد خدا است كليدهاى غيب كه جز او كسى نميداند .\r\nاعراف ( 7 )  وَ لَوْ كُنْتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ  ( 189 ) .\r\nاگر علم غيب ميداشتم خير و خوبى بيشترى را منشأ ميشدم و دچار گرفتارى و فقر نميشدم .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nيونس ( 10 )  فَقُلْ إِنَّمَا الْغَيْبُ لِلَّهِ  ( 20 ) بگو غيب اختصاص به خدا دارد .\r\nنحل :  وَ لِلَّهِ غَيْبُ السَّماواتِ وَ الْأَرْضِ  « 79 » .\r\nاسرار پنهان آسمان و زمين در اختيار خدا است .\r\nلقمان « 31 »  إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ  « 34 » .\r\nهنگام قيامت را فقط خدا ميداند و باران او ميفرستد و آنچه در رحم‌هاى مادران است او ميداند و نميداند كسى كه فردا چه خواهد كرد و نميداند كجا خواهد مرد خداوند دانا و مطلع است .\r\nسبا ( 34 )  قُلْ إِنَّ رَبِّي يَقْذِفُ بِالْحَقِّ عَلَّامُ الْغُيُوبِ  « 48 » .\r\nسورهء جن « 72 »   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً   « 26 و 27 » .\r\nتفسير : با استفاده از آيه اول چنين معلوم مىشود كه خداوند بعضى از پيامبران را كه خود برمىگزيند بر مقدارى از اسرار غيبى مطلع مينمايد بيضاوى مينويسد : يعنى هرگز بشما علم غيب نخواهد داد كه مطلع بر اسرار دلها شويد از كفر و ايمان ولى برمىگزيند براى رسالت خويش هر كه را بخواهد و به او وحى مىكند او را از بعضى اسرار مطلع مينمايد يا برايش راهنمائى قرار ميدهد كه او را مطلع نمايد .\r\nاما آيه دوم مرحوم طبرسى مينويسد : نميدانم اسرار غيبى را كه اختصاص به خدا دارد فقط به آن مقدار كه خدا مرا مطلع نمايد دارم از جريان بعث و نشر و بهشت و جهنم و چيزهاى ديگر  إِنْ أَتَّبِعُ إِلَّا ما يُوحى إِلَيَّ *  يعنى شما را خبر نميدهم مگر به همان چيزهائى كه خداوند بر من نازل نموده .\r\nابن عباس و زجاج گفته‌اند يعنى آنچه از اسرار غيبى راجع به گذشته و آينده در اختيار شما ميگذارم فقط از طريق وحى است .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nو در باره آيه  وَ عِنْدَهُ مَفاتِحُ الْغَيْبِ  مينويسد يعنى اسرار غيبى كه در آن عذاب آينده و چيزهاى ديگر است جز خدا كسى نميداند يا كسى كه به او خدا اعلام كرده و به او آموخته بعضى گفته‌اند در نزد خداست امكانات غيبى كه آن‌ها را در اختيار كسانى كه بخواهد قرار ميدهد يا باعلام و يا بتعليم و يا گشودن راه و قرار دادن دليل و براى هر كسى بخواهد درب‌ها را مىبندد و راهى برايش نميگشايد .\r\nزجاج گفته است يعنى در اختيار خدا است رسيدن بعلم غيب بعضى گفته‌اند كليدهاى غيب پنج قسم است : در نزد خداست علم ساعت و تاويل آيه اين است كه خداوند دانا بهر چيزى است از ابتداى امور و انتهاى آن هر چه را صلاح بداند پيش مياندازد و هر چه را صلاح بداند تاخير و او درب علم را ميگشايد براى پيامبران و اوليائى كه ميخواهد زيرا جز او كسى علم غيب ندارد و قدرت گشودن باب علم را براى بندگان جز خدا كسى ندارد .\r\nمرحوم طبرسى در باره آيه  وَ لِلَّهِ غَيْبُ السَّماواتِ وَ الْأَرْضِ  مينويسد در اختيار خدا است علم آنچه در آسمانها و زمين پنهان است براى او چيزى مخفى نيست .\r\nسپس ميگويد يكى از كسانى كه خود را طرفدار عدالت و تشيع ميداند در مورد تفسير اين آيه به شيعه امامى ستم روا داشته گفته است اين آيه دليل است كه علم غيب اختصاص به خدا دارد بر خلاف ادعاى رافضىها كه ميگويند ائمه داراى علم غيب هستند مسلم منظورش شيعيان دوازده امامى است كه معتقدند ائمه عليهم السّلام بهترين افراد پس از پيامبرند زيرا اين عادت و روش او است در مورد شيعيان در جاهاى زيادى از تفسير خود عيبجوئى بر آنها نموده و نسبت‌هاى زشت و اعمال ناشايست را به آنها ميدهد با اينكه ما سراغ نداريم يك نفر از شيعيان را كه مدعى علم غيب براى احدى از مخلوقات باشد زيرا اين صفت كه عالم غيب است شايسته كسى است كه تمام اسرار را بدون استفاده از\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nديگرى بداند و اين چنين صفتى فقط شايسته خداى قديم و متعال است كه در اين مزيت هيچ كس با او شريك نيست .\r\nهر كس معتقد باشد كه در اين صفت كسى غير از خدا با خدا شريك است او از دين اسلام خارج است .\r\nاما آنچه از امير المؤمنين عليه السّلام نقل شده كه شيعه و سنى نقل كرده‌اند در مورد اخبار از مسائل غيبى در خطب ملاحم و ديگر خطبه‌ها مانند پيشگوئى از صاحب الزنج و حكومت مروان حكم و اولاد او و آنچه از ائمه عليهم السّلام در اين موارد نقل شده تمام آنها از پيامبر اكرم گرفته‌اند كه خداوند او را مطلع نموده ديگر جاى اين نيست كه عيب‌جوئى شود و بر كسانى كه اين اخبار مشهور را نقل ميكنند بگويند اينها ادعاى علم غيب براى ائمه كرده‌اند آيا اين جز دشنام زشت و گمراه نمودن بلكه نسبت بكفر دادن است كه چنين كارى شايسته يك فرد مذهبى نيست خدا بين آنها و او حكومت خواهد كرد او دانا است .\r\nو در بارهء آيه  قُلْ لا يَعْلَمُ مَنْ فِي السَّماواتِ وَ الْأَرْضِ  بگو علم غيب ندارد هر كه در آسمان‌ها و زمين است از ملائكه و بشر و جن « الغيب » علم غيب يعنى اطلاع از آنچه پوشيده از مردم است راجع بآينده فقط خدا ميداند يا كسى كه خدا به او اطلاع داده .\r\nو در مورد آيه  إِنَّ اللَّهَ عِنْدَهُ عِلْمُ السَّاعَةِ  اين علم اختصاص به خدا دارد و كسى جز او نميداند قيامت چه وقت است و باران ميفرستد در هر زمان و مكانى كه بخواهد و معنى صحيح آن اينست كه اطلاع از آمدن باران در چه زمان و مكانى دارد .\r\nچنانچه در روايت نيز آمده كه مفاتح غيب پنج قسم است كه جز خدا كسى نميداند همين آيه را قرائت فرمود  وَ يَعْلَمُ ما فِي الْأَرْحامِ  ميداند كه در رحم‌ها پسر است يا دختر سالم است يا ناسالم يكى است يا بيشتر  وَ ما \r\n\r\n","description":"","footnote":"","page_name":" 73 ","page_number":73},
  {"content":"\r\n\r\n تَدْرِي نَفْسٌ ما ذا تَكْسِبُ غَداً  يعنى نميداند كه چه انجام خواهد داد فردا .\r\nبعضى گفته‌اند زنده بودن خود را در فردا نميداند چگونه خواهد دانست كه چه مىكند  وَ ما تَدْرِي نَفْسٌ بِأَيِّ أَرْضٍ تَمُوتُ  يعنى نميداند در كدام سرزمين خواهد مرد .\r\nاز ائمه عليهم السّلام روايت شده كه اين امور پنجگانه را بطور تفصيل و تحقيق جز خدا كسى نميداند .\r\nو در باره  فَلا يُظْهِرُ عَلى غَيْبِهِ أَحَداً  گفته است استثناء كرده  إِلَّا مَنِ ارْتَضى مِنْ رَسُولٍ  اطلاع از غيب ندارد احدى مگر پيامبران زيرا همين اطلاع از غيب دليل پيامبرى آنها است تا معجزه باشد يعنى كسى را كه برگزيد به نبوت و رسالت او را بر مقدارى از غيب كه صلاح بداند مطلع مينمايد اين قسمت آيه اشاره به همان است  فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً  يعنى خداوند براى او راهى بعلوم انبياء پيش و آيندگان ميگشايد .\r\nبعضى گفته‌اند معنى آيه اينست كه معلومات پيامبر را حفظ مينمايد از پشت سر و جلو او ملائكه‌اى را مراقب قرار ميدهد تا وحى را حفظ كنند و نگذارند شياطين از آن استفاده نمايند و به كاهنان بسپارند بعضى نيز گفته رصدا  مِنْ بَيْنِ يَدَيْهِ وَ مِنْ خَلْفِهِ  منظور ملائكه‌ايست كه او را از شر دشمنان و حيله آنها حفظ ميكنند گفته‌اند منظور جبرئيل است يعنى قرار ميدهد از جلو و عقب او پرده‌اى به جهت حفظ و حراست و احترام به مأموريت‌هاى پيامبرى ، چنانچه پادشاهان نيز پيك و پيامبر خود را تحت حمايت گروهى از مأمورين قرار ميدهند به جهت احترام به او .\r\nتفسير على بن ابراهيم :  إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ  .\r\nحضرت صادق عليه السّلام فرمود : بر اين پنج چيز نه ملك مقرب و نه نبى مرسل\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمطلع است مخصوص خدا است .\r\nخصال : ابو اسامه از حضرت صادق عليه السّلام نقل كرد كه پدرم به من گفت ترا خبر دهم از پنج چيز كه خداوند هيچ يك از خلايق را بر آنها مطلع نكرده عرضكردم بفرمائيد فرمود :  إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ  .\r\nبصائر : اصبغ بن نباته گفت امير المؤمنين عليه السّلام شنيدم ميفرمود : خدا دو نوع علم دارد 1 - علمى كه بخويشتن اختصاص داده و هيچ يك از انبياء و فرشتگان را از آن مطلع نكرده اين آيه اشاره به همان است  إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ  .\r\n2 - علمى كه ملائكه را بر آن مطلع نموده هر چه ملائكه از آن مطلع باشند محمّد و آلش نيز اطلاع دارند و هر چه محمّد و آل مطلع باشند مرا نيز مطلع كرده كبير و صغير ما از آن مطلع است تا روز قيامت .\r\nتفسير عياشى : مردى از حضرت صادق عليه السّلام نقل كرد در مورد آيه  وَ لَوْ كُنْتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ  در اين جا بمعنى فقر است .\r\nمجالس مفيد : ابو المغيره گفت : من و يحيى بن عبد اللَّه بن حسن خدمت حضرت ابو الحسن عليه السّلام بوديم يحيى عرضكردند فدايت شوم گروهى معتقدند كه شما علم غيب دارى فرمود : سبحان اللَّه دستت را بگذار روى سرم به خدا سوگند هر موى كه در سر و بدنم بوده راست شد فرمود : نه به خدا جز آن مقدار كه بوراثت از پيامبر صلّى اللَّه عليه و آله و سلّم بما رسيده .\r\nنهج البلاغه : وقتى امير المؤمنين جريان تركها و بعضى از اخبار آينده را گوشزد كرد يكى از ياران گفت : يا امير المؤمنين بشما علم غيب داده شده\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nلبخندى زد آن شخص از قبيله بنى كلب بود فرمود : برادر كلبى اين علم غيب نيست اين آموزشى است از كسى كه داراى علم بوده علم غيب اطلاع از قيامت است و آنچه خداوند در اين آيه شمرده  إِنَّ اللَّهَ عِنْدَهُ عِلْمُ السَّاعَةِ  .\r\nخدا آنچه در ارحام است ميداند نر يا ماده زشت يا زيبا است سخاوتمند يا بخيل است شقى است يا سعيد و چه كسى آتش‌گيره آتش است و چه كس در بهشت رفيق پيامبران است اينست علم غيب كه احدى جز خدا خبر ندارد اما غير از اين علمى است كه خداوند به پيامبرش آموخته و او به من آموخته و دعا كرد كه سينه حافظ و گنجينه آن‌ها باشد و من آنها را فرا گيرم : تحقيق : چندين مرتبه اين مورد را گوشزد كرديم كه اطلاع نداشتن ائمه از غيب معنى آن اين است كه آنها اطلاع از غيب ندارند از جانب خود بدون تعليم خدا با وحى يا الهام و گر نه مسلم است كه معجزات انبياء و اوصياء از همين قبيل بوده است يكى از وجوه اعجاز قرآن نيز اشتمال آن بر اخبار غيبى است ما نيز بسيارى از مطالب غيبى را اطلاع داريم بوسيله خدا و رسول و ائمه عليهم السّلام مانند قيامت و جريان آن و بهشت و جهنم و رجعت و قيام قائم و نزول عيسى و ساير چيزها از شرايط قيامت و عرش و كرسى و ملائكه .\r\nاما آن پنج قسمت كه در آيه ذكر شده چند احتمال دارد :\r\nاول : اينكه اين مسائل را بطور يقين و خصوصى جز خدا نميداند زيرا ائمه اگر خبر دهند از مردن شخصى در فلان روز ممكن است دقيقه‌اى كه روح از جسد خارج مىشود ندانند ممكن است ملك الموت نيز اين مطلب را نداند .\r\nدوم : علم حتمى و غير قابل تغيير در موارد اين مسائل اختصاص به خدا دارد و هر چه در اين موارد خداوند اطلاع داده احتمال بداء دارد .\r\nسوم : شايد منظور اين است كه ديگران از پيش خود مطلع نيستند در اين صورت مانند ساير اسرار غيبى خواهد شد و اينكه مسائل مزبور را در آيه ذكر كرده‌اند چون غيب بودن آنها آشكارتر است يا دليل ديگرى داشته .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nچهارم : مطلبى كه قبلا اشاره كرديم كه خداوند اين امور را بطور كلى بىاينكه قابل بداء باشد باحدى اطلاع نداده بلكه نزديك بوقوع اين مسائل علم آنها را در اختيار اولياى خود ميگذارد مانند شب قدر يا نزديك‌تر از آن اين وجه نزديكتر است بتوصيه آيه چنانچه اخبار زيادى شاهد آن است چون بناچار بايد ملك الموت اطلاع از زمان مرگ شخصى داشته باشد كه در اخبار نيز هست همچنان فرشتگان مأمور ابر و باران نسبت بوقت بارش باران همچنين ملائكه مدبر راجع باوقات وقوع حوادث .\r\nدنبالهء مطلب شيخ مفيد رحمة اللَّه عليه در كتاب مسائل مينويسد : ائمه عليهم السّلام گاهى از دل اشخاص اطلاع داشتند و مطالبى را از آينده خبر ميدادند اين از شرايط امامت و صفات واجب آنها نبود خداوند به اين مزايا آنها را كرامت بخشيده بود و آنها را داراى اين مزيت كرده بود تا بيشتر موجب اطاعت و اثبات امامت ايشان شود گرچه عقلا لزومى ندارد ولى اين از جهت سماع لازم شده اما اينكه به آنها نسبت علم غيب بدهيم كار زشتى است و فساد آن آشكار است زيرا چنين نسبتى شايسته كسى است كه اطلاعات را بذات خويش داشته باشد نه آنكه به او بياموزند و اين فقط در مورد خدا است بر همين عقيده هستند تمام امامى مذهبان مگر گروه اندكى از مفوضه و كسانى كه شبيه آنهايند از غاليان .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nبخش پنجم ائمه عليهم السّلام گنجينه علم خدا و حامل عرش اويند\r\nبصائر : سورة بن كليب گفت : حضرت باقر عليه السّلام فرمود : به خدا قسم ما گنجينه‌هاى خدائيم در آسمان و زمين نه گنجينه طلا و نقره گنجينه علم اوئيم .\r\nتوضيح : منظور اين است كه گنجينه علم آسمان و زمين هستيم .\r\nبصائر : ثمالى از حضرت باقر عليه السّلام نقل كرد كه فرمود : بعضى از ما گنجينه خدا در زمين و گنجينه او در آسمانيم ما گنجينه طلا و نقره نيستيم در روايت بعد اضافه مىكند كه بعضى از ما حاملين عرش هستيم تا قيامت .\r\nبصائر : سدير از حضرت صادق عليه السّلام نقل كرد كه بايشان عرضكردم فدايت شوم شما چه هستيد ؟ فرمود : ما خزينه‌دار خداى عليم هستيم و ما ترجمه وحى اوييم ما حجت بالغه بر پائين آسمان و روى زمين هستيم .\r\nبصائر : سدير از حضرت باقر نقل كرد كه فرمود : ما خزينه داران خدا در دنيا و آخرت هستيم و شيعيان ما خزينه داران ما هستند در روايت بعد آخرش ميافزايد اگر ما نبوديم خدا شناخته نميشد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nدو روايت ديگر در مورد همان خزينه‌دارى علم خدا است .\r\nبصائر : ابن ابى يعفور گفت : حضرت صادق عليه السّلام به من فرمود : اى پسر ابى يعفور خداوند يكتاى بىهمتا است تنها او فرمانروا است او مخلوقى را آفريد و در آنها قرار داد اين امر ( امامت يا علم را ) ما آن مخلوق هستيم ما حجت‌هاى خدائيم در ميان مردم و نگهبان علم اوئيم و قيام به اين كار داريم .\r\nبصائر : عبد الرحمن بن كثير گفت : از حضرت صادق شنيدم ميفرمود :\r\nما فرمانروايان امر خدائيم و گنجينه علم و مخزن وحى او .\r\nبصائر : على بن جعفر از برادر خود موسى بن جعفر عليه السّلام نقل كرد كه حضرت صادق عليه السّلام فرمود : خداوند ما را به بهترين وجه خلق نمود و بهترين صورت بخشيد ما را خزينه داران آسمانها و زمين قرار داد اگر ما نبوديم خدا شناخته نميشد .\r\nبصائر : ثمالى از حضرت باقر نقل كرد فرمود : پيامبر اكرم از خداوند نقل مىكند كه فرمود : من حجت و دليل خود را بر اشقياء امت تو تكميل نموده‌ام هر كس رها كند ولايت على و اوصياى بعد از ترا در ميان آنها سنت و روش تو و انبياء پيشين است و آنها خزينه دار علم من بعد از تويند سپس فرمود :\r\nجبرئيل مرا از اسماء آنها و نام پدرانشان آگاه نمود .\r\nبصائر : حمران از حضرت باقر عليه السّلام نقل كرد كه فرمود : خداوند پيمان گرفت از اولياى اولو العزم باينكه من پروردگار شمايم و محمّد رسول من و على امير المؤمنين و اوصياى بعد از او فرمانروايان فرمان منند و گنجينه علم من و بوسيله مهدى دين خود را يارى ميكنم .\r\nبصائر : ثمالى از حضرت باقر عليه السّلام نقل كرد در باره اين فرمايش خدا  صِراطِ اللَّهِ الَّذِي لَهُ ما فِي السَّماواتِ وَ ما فِي الْأَرْضِ أَلا إِلَى اللَّهِ تَصِيرُ الْأُمُورُ  منظور از صراط خدا على است على را خزينه دار آنچه در آسمانها و زمين است قرار داده و او را امين خويش نموده ، بسوى خدا برگشت مىكند امور .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nبخش ششم علم آسمان و زمين و بهشت و جهنم از آنها پوشيده نيست بر آنها ملكوت آسمانها و زمين عرضه شده و علم گذشته و آينده را دارند\r\nبصائر : سماعة بن سعد خثعمى بهمراه مفضل خدمت حضرت صادق بود .\r\nمفضل عرض كرد فدايت شوم آيا خداوند فرمانبردارى شخصى را بر مردم واجب مىكند آنگاه او را از اخبار آسمانها بىاطلاع ميگذارد فرمود : خداوند رئوف‌تر و كريم‌تر است نسبت به بندگان خود كه اطاعت شخصى را بر آنها واجب نمايد كه از اخبار آسمان در صبح و شب اطلاع نداشته باشد .\r\nبصائر : حضرت باقر فرمود : نه به خدا كسى كه اطاعت او بر مردم واجب باشد جاهل به نيازهاى آنها نيست كه چيزى را بداند و چيزى را نداند سپس فرمود : خداوند بزرگ و كريم‌تر است از آن كه اطاعت شخصى را بر مردم\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nواجب كند كه داراى علم آسمان و زمين نيست هرگز از او پوشيده نميدارد .\r\nتوضيح : منظور از علم آسمان اطلاع از چيزهائى كه در آنجا است از قبيل ستارگان و حركت آنها و ملائكه و احوال ايشان يا مراد علمى است كه از طرف آسمان نازل مىشود علم زمين نيز احتمال همين دو جهت را دارد .\r\nدو روايت ديگر از بصائر به همين مضمون نقل مىشود .\r\nسعد بن اصبغ ازرق گفت : با حصين و مرد ديگرى خدمت حضرت صادق رسيدم با مردى آرام آرام صحبت ميكرد شنيدم حضرت صادق به او ميفرمود آيا گمان ميكنى خدا بر بنده‌اى منت گذارد و بوسيله او حجت بر مردم تمام كند آنگاه چيزى از امر خود را از او مخفى بدارد .\r\nبصائر : ابو بصير از حضرت باقر نقل كرد كه از على عليه السّلام علم پيامبر را پرسيدند فرمود : علم تمام انبياء است و علم گذشته و علم آنچه تا روز قيامت بيايد سپس فرمود : قسم به آن كسى كه جانم در دست اوست من داراى علم پيامبرم و علم گذشته و علم آينده تا فاصله بين من و قيامت .\r\nبصائر : عبيدة بن بشير گفت : حضرت صادق عليه السّلام ابتداء به من فرمود :\r\nبه خدا قسم من داراى علم آنچه در آسمانها و زمين و بهشت و جهنم و آنچه بوده و آنچه خواهد آمد تا روز قيامت هستم سپس فرمود : من اين اطلاعات را از كتاب خدا بدست مىآورم به آن چنين نگاه ميكنم در اين موقع دستهاى خود را گشود سپس فرمود : خداوند ميفرمايد :\r\n وَ أَنْزَلْنا  « 1 »  إِلَيْكَ الْكِتابَ  فيه  تِبْياناً لِكُلِّ شَيْءٍ  .\r\nدر روايت ديگر همين مطلب را ميفرمايد : سپس اضافه مىكند كه چون امام ديد بر ما گران آمد كه اين اطلاعات را از كجا دارد فرمود : از قرآن كريم فيه  تِبْياناً لِكُلِّ شَيْءٍ  .\r\n\r\n\r\n","description":"","footnote":"\r\n( 1 ) در قرآن  وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ  است شايد نقل بمعنى شده .\r\n","page_name":" 81 ","page_number":81},
  {"content":"\r\n\r\nبصائر : سيف تمّار گفت : با حضرت صادق عليه السّلام در حجر بوديم فرمود :\r\nيك نفر مراقب ما است ما متوجه چپ و راست شديم كسى را نديديم عرضكردم كسى مراقب ما نيست فرمود : چرا قسم بپروردگار كعبه و پروردگار خانه سه مرتبه تكرار كرد اگر من بين موسى و خضر بودم به آن دو ميگفتم كه از شما دو تا عالم‌ترم و به آنها اطلاع ميدادم كه چيزى در دست ندارند زيرا موسى و خضر علم گذشته را داشتند ولى به آنها علم آينده را نداده بودند به پيامبر اكرم علم گذشته و آينده را تا روز قيامت داده‌اند و بما به ارث از جانب پيامبر رسيده .\r\nتوضيح : شايد منظور تمام اطلاعات آينده باشد زيرا مسأله آن پسر بچه مربوط بآينده بود .\r\nاگر اشكال شود كه سؤال اولى امام با علم بگذشته و آينده منافات دارد در جواب ميگويم ائمه مكلف به عمل به اين علم نيستند بايد عمل بر طبق تقيه نمايند در ظاهر با اينكه ميتوان گفت در اين علم شايد محتاج بمراجعه كتاب باشند يا توجه بعالم قدس يا سؤال از روح القدس در بعضى از مواقع بصائر : از معاوية بن وهب نقل شده كه گفت اجازه از حضرت صادق عليه السّلام خواستم اجازه داد شنيدم ميفرمود : اى كسى كه ما را بوصايت امتياز بخشيده و بما علم گذشته و آينده را داده و دلهاى مردم را متوجه ما نموده و ما را وارث انبياء قرار داده .\r\nاحتجاج : ابان بن تغلب گفت : خدمت حضرت صادق عليه السّلام بودم كه مردى از اهالى يمن وارد شد سلام كرد امام جواب داده فرمود : مرحبا اى سعد آن مرد گفت : مادرم مرا به اين نام ناميده اما كمتر كسى به اين نام من آشنا است حضرت صادق فرمود :\r\nيا سعد المولى .\r\nمرد يمنى گفت : فدايت شوم مرا به اين لقب صدا ميزدند حضرت صادق فرمود : لقب خوب نيست خداوند در قرآن ميفرمايد :  وَ لا تَنابَزُوا بِالْأَلْقابِ \r\n\r\n","description":"","footnote":"","page_name":" 82 ","page_number":82},
  {"content":"\r\n\r\n بِئْسَ الِاسْمُ الْفُسُوقُ بَعْدَ الْإِيمانِ  .\r\nفرمود : شغل تو چيست عرض كرد فدايت شوم خانواده ما منجم هستند در يمن كسى از ما واردتر نيست .\r\nحضرت صادق عليه السّلام پرسيد نسبت نور مشترى با ماه چند درجه است ؟\r\nيمنى گفت نميدانم و فرمود : نسبت نور مشترى با عطارد چقدر است ؟ جوابداد نميدانم حضرت صادق فرمود : اسم ستاره‌اى كه وقتى طلوع كند شتر بهيجان در مىآيد جوابداد نميدانم فرمود : راست گفتى سؤال كرد اسم ستاره‌اى كه وقتى طلوع كرد گاو بهيجان در مىآيد يمنى جوابداد نميدانم .\r\nحضرت صادق عليه السّلام فرمود : راست ميگوئى اسم ستاره‌اى كه وقتى طلوع كند سگها بهيجان مىآيند چيست ؟ گفت : نميدانم .\r\nفرمود : راست ميگوئى كه ميگوئى نميدانم فرمود : زحل در نظر شما ميان ستارگان چگونه است ؟ گفت ستاره‌اى نحس است . حضرت صادق فرمود :\r\nاين حرف را نزن اين ستاره امير المؤمنين صلوات اللَّه عليه است و آن ستاره اوصيا است و آن نجم ثاقب است كه خدا در قرآن فرمود :\r\nيمانى گفت : معنى ثاقب چيست ؟ فرمود : طلوعش در آسمان هفتم است و با نورش شكاف بوجود آورده بطورى كه آسمان دنيا را روشن كرده به همين جهت آن را نجم ثاقب ناميده سپس فرمود : برادر عرب آيا در نزد شما عالمى هست ؟ يمانى گفت : فدايت شوم در يمن گروهى هستند كه هيچ كس به آنها در علم نميرسد حضرت صادق فرمود : علم عالم چقدر است .\r\nيمنى گفت : عالم آنها بوسيله پرنده كه او را رها مىكند و تعقيب رفتنش را با فال‌گيرى مينمايد در يك ساعت به اندازه يك ماه كه سوارى سريع راه برود اطلاع پيدا مىكند حضرت صادق فرمود : عالم مدينه از عالم يمن داناتر است .\r\nيمنى گفت : مقدار علم عالم مدينه چقدر است .\r\nفرمود : عالم مدينه بدون اينكه پرنده‌اى را بپراند در يك لحظه اطلاع\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاز مسير خورشيد در دوازده برج و دوازده خشكى و دوازده دريا و دوازده عالم دارد مرد يمنى گفت : گمان نميكنم كسى اين قدر اطلاع داشته باشد و نميتوان حقيقت آن را فهميد از جاى حركت كرد .\r\nتفسير قمى : هشام از حضرت صادق در باره آيه  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  فرمود : پرده از روى زمين و آنچه در زمين است برداشته شد براى ابراهيم و از آسمان بطورى كه هر چه در آسمان بود مشاهده كرد و فرشته‌اى كه آن را حمل ميكرد و عرش و آنچه بر عرش بود همين طور به من نشان داده‌اند در روايت بعد ميفرمايد همين كار را نسبت به حضرت محمّد و ائمه و من كرده‌اند .\r\nبصائر : بريده اسلمى از پيامبر اكرم نقل كرد كه فرمود : يا على خداوند ترا با من در هفت محل شاهد و ناظر قرار داد تا محل دوم را ذكر كرد فرمود :\r\nجبرئيل مرا به آسمان برد گفت كو برادرت گفتم او را پشت سر گذاشتم گفت از خدا بخواه او را برايت بياورد دعا كردم ديدم تو با من هستى آن وقت پرده از هفت آسمان و هفت زمين برداشته شد بطورى كه ساكنين و ماموران آنجا را مشاهده كردم و هر فرشته‌اى را در محل خودش ديدم هر چه من ديدم تو نيز مشاهده كردى .\r\nدر روايت بعد تا موطن چهارم نام مىبرد و بعد قريب به همان مضمون توضيح ميدهد .\r\nبصائر : ابو بصير گفت به حضرت صادق عليه السّلام گفتم آيا محمّد صلّى اللَّه عليه و آله و سلّم ملكوت آسمانها و زمين را مانند ابراهيم ديده است ؟ فرمود : آرى منهم ديده‌ام .\r\nدر روايت بعد همين مطلب را با توضيح آيه  وَ كَذلِكَ نُرِي إِبْراهِيمَ  بيان مىكند .\r\nسه روايت ديگر با مختصر اختلافى در الفاظ ذكر مىشود .\r\nمصباح الانوار باسناد خود از مفضل نقل مىكند كه گفت روزى خدمت\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nحضرت صادق عليه السّلام رسيدم به من فرمود : آيا محمّد و على و فاطمه و حسن و حسين را خوب ميشناسى ؟ عرضكردم شناسائى واقعى آنها چگونه است فرمود : اى مفضل هر كس آنها را با كنه معرفت بشناسد مؤمن خواهد بود در درجه اعلى .\r\nعرضكردم آقا مرا آشنا بكنه معرفت ايشان بفرما فرمود : مفضل ! آيا ميدانى آنها اطلاع از آنچه خدا آفريده و بوجود آورده دارند و آنها كلمه تقوى و خازنان آسمانها و زمين‌ها و كوه‌ها و ريگستانها و درياها هستند و ميدانند در آسمان چقدر ستاره و فرشته است و وزن كوهها و مقدار آب درياها و نهرها و چشمه‌ها و هر برگى كه بيافتد آنها ميدانند و هر دانه‌اى كه در تاريكيهاى زمين و هر تر و خشكى كه در كتاب مبين است همه را ميدانند و به آن اطلاع دارند .\r\nعرضكردم آقا فهميدم و اقرار نمودم و ايمان آوردم فرمود : آرى مفضل آرى اى برجسته و آرى اى مسرور و شادمان آرى اى پاك سرشت گوارا باد ترا بهشت و هر كسى ايمان به آن دارد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nبخش هفتم ائمه عليهم السّلام عارف بحقيقت ايمان مردم و نفاق آنها هستند و نوشته‌اى دارند كه اسم اهل بهشت و جهنم و شيعيان و دشمنانشان در آن هست و هر نوع خبرى كه كسى بدهد آنها را نسبت باطلاعى كه دارند مشكوك نميكند\r\nامالى ابن الشيخ : ابن نباته گفت : خدمت امير المؤمنين عليه السّلام نشسته بودم مردى وارد شد عرضكرد يا امير المؤمنين من شما را دوست دارم در پنهانى همانطور كه در آشكارا دوست ميدارم .\r\nامير المؤمنين عليه السّلام با چوبى كه در دست داشت به زمين ساعتى ميزد آنگاه سر برداشت و گفت دروغ ميگوئى به خدا قسم چهره ترا در ميان چهره‌ها و اسمت را در ميان اسمها نمىبينم اصبغ گفت : من از شنيدن اين مطلب سخت\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nدر تعجب شدم در همين موقع مرد ديگرى آمد او نيز گفت : يا على من ترا در پنهانى چنان دوست دارم كه در آشكارا دوست ميدارم .\r\nمدتى با چوبى كه در دست داشت به زمين ميزد سپس سر برداشته فرمود :\r\nراست گفتى سرشت ما سرشتى مورد رحمت است در روز ميثاق خداوند از آنها پيمان گرفت هرگز كسى از اين گروه خارج نميشود و كسى داخل آنها نميگردد تا روز قيامت اما بايد براى فقر روپوشى تهيه كنى از پيامبر اكرم شنيدم ميفرمود :\r\n« الفاقة الى محبّك اسرع من السيل من اعلى الوادى الى اسفله »\r\nتنگدستى سرعتش بسوى دوستان تو بيشتر است از سرعت سيل از بالاى درّه به پائين آن .\r\nتوضيح : يعنى بايد در دنيا زهد و پارسائى را پيشه كنى و صبر و شكيبائى در مقابل فقر و تنگدستى داشته باشى و جلباب بمعنى لنگ و رداء است بعضى گفتند جلباب مانند چارقد است كه سر و سينه و پشت زن را ميپوشاند و در اينجا كنايه از صبر آورده شده كه فقر را ميپوشاند مانند جلباب كه سر را مىپوشاند .\r\nحضرت على بن الحسين عليه السّلام فرمود : خداوند پيمان آنها را با ما بر ولايت ما گرفته نه زياد ميشوند و نه كم خداوند ما را از اعلى عليين آفريده و شيعيان ما را از طينت ما پائين‌تر از آن و دشمنان ما را از سجين آفريده دوستان آنها را از طينت ايشان آفريده پائين‌تر از آن .\r\nدر روايت بعد راوى را حذيفه بن اسيد غفارى نام مىبرد و پس از هشت اسم باسم عمويش ميرسد .\r\nبصائر : ابو بصير از حضرت صادق عليه السّلام نقل كرد كه فرمود : هر وقت مردم پيش معاويه ميرفتند حبابه والبيه خدمت حضرت حسين عليه السّلام ميرسيد زنى بسيار كوشا بود كه پوست بدنش خشك مينمود از عبادت يك روز با پسر عمويش كه پسركى كوچك بود خدمت حضرت حسين رسيد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nعرض كرد آقا ملاحظه بفرمائيد در مداركى كه خدمت شما است آيا اسم اين پسر عمويم هست و او اهل نجات است . امام فرمود آرى اسم او نزد ما است و رستگار است .\r\nبصائر : ابو حمزه گفت : من دست ابو بصير را گرفته بودم و او را بردم در خانه حضرت صادق عليه السّلام . به من گفت هيچ حرف نزن بدرب خانه كه رسيديم ابو بصير سرفه‌اى كرد صداى حضرت صادق را شنيديم كه بكنيز ميفرمود فلانى درب را باز كن كه ابو محمّد درب خانه است وارد شديم چراغ مقابل آقا ميسوخت و يك خورجين در خدمت ايشان گشوده بود من بلرزه افتادم امام عليه السّلام سر بلند كرده فرمود : تو بزّاز هستى عرض كردم آرى فدايت شوم يك ملافه‌اى كه روى بالش بود به من داد و فرمود : اين را به‌پيچ من آن را پيچيدم باز فرمود : تو بزاز هستى در آن صحيفه تماشا ميكرد رعشه و لرزه من بيشتر شد .\r\nوقتى خارج شديم من به ابو محمّد گفتم چون امشب مرا پيش آمدى نشده بود مقابل امام خورجينى ديدم كه از داخل آن صحيفه‌اى را بيرون آورده بود و به آن نگاه ميكرد هر وقت امام در آن مينگريست بر تن من لرزه مىافتاد . ابو بصير دست خويش را بر پيشانى زده گفت : چرا در آن موقع به من اطلاع ندادى واى بر تو به خدا قسم آن ديوان اسامى شيعه بوده اگر به من ميگفتى درخواست ميكردم اسمت را به تو نشان بدهد .\r\nبصائر : داود رقى گفت : به حضرت موسى بن جعفر عليه السّلام عرض كردم آيا اسم من از خزينه‌اى كه اسماء شيعيان شما در آنجا هست وجود دارد فرمود : آرى به خدا قسم در مخزن اسرار است .\r\nبصائر : مرزبان بن عمران گفت : از حضرت رضا عليه السّلام سؤالى راجع به خود كردم عرض كردم از مهمترين چيزها سؤالى دارم . آيا من از شيعيان شما هستم فرمود : آرى عرضكردم اسم مرا در ميان اسماء شيعيان ملاحظه فرموده‌ايد ؟\r\nفرمود : آرى .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبصائر : عبد اللَّه بن جندب از حضرت رضا عليه السّلام نقل كرد امام عليه السّلام در نامه‌اى به او نوشته بود كه شيعيان ما اسم خود و پدرشان در نزد ما نوشته است خداوند ميثاق و پيمان ما و آنها را گرفته هر جا ما وارد شديم و هر جا داخل گرديديم آنها نيز وارد ميشوند بر ملت اسلام جز ما و آنها كسى نيست .\r\nبصائر : على بن سرى كرخى گفت : خدمت حضرت صادق بودم كه پيرمردى با پسرش وارد شد پيرمرد عرض كرد فدايت شوم آيا من از شيعيان شمايم ؟ ! حضرت صادق صحيفه مانند ران شتر بيرون آورد بدست او داد و فرمود : ورق بزن ورق زد تا بيكى از حروف هجا ناگاه اسم پسرش جلوتر از اسم او بود پسرك فرياد زد از شادى به خدا قسم اسم من ! پيرمرد دلش به حال او سوخت سپس فرمود :\r\nورق بزن ورق زد اسم او را نيز نشانش داد .\r\nبصائر : حذيفه بن اسيد غفارى گفت : وقتى امام حسن از معاويه جدا شد و بجانب مدينه رهسپار گرديد من در خدمت ايشان بودم پيوسته در مقابل ايشان بار شترى قرار داشت كه كاملا مراقب آن بود يك روز عرضكردم آقا اين شتر چه بار دارد كه از خود جدا نميكنى بهر جا كه ميروى فرمود : ميدانى چيست عرض كردم نه .\r\nفرمود : ديوان است گفتم : چه ديوانى فرمود : ديوان اسماء شيعيان ما .\r\nگفتم : فدايت شوم اسم مرا نشانم بده فرمود : فردا صبح بيا . فردا صبح خدمت ايشان مشرف شدم با پسر برادرم كه سواد خواندن داشت ولى من نميتوانستم بخوانم فرمود : اين صبحگاه براى چه آمدى ؟\r\nعرضكردم براى وعده‌اى كه به من داديد فرمود : اين پسرك كيست ؟ گفتم :\r\nپسر برادر من است كه با سواد است ولى من سواد ندارم فرمود : بنشين . دستور داد ديوان متوسط را بياورند .\r\nديوان را آوردند پسرك تماشا ميكرد اسمها ميدرخشيد در همان بين كه ميخواند يك مرتبه گفت عمو جان اسم من ! گفتم مادرت بمرگ تو بنشيند اسم\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمن كجا است نگاهى كرده گفت اين هم اسم شما هر دو شاد شديم و آن جوان در جريان كربلا با حسين عليه السّلام شهيد شد .\r\nبصائر : عبد الصمد بن بشير گفت : خدمت حضرت صادق عليه السّلام صحبت از ابتداى اذان و داستان آن شد در معراج پيامبر صلّى اللَّه عليه و آله و سلّم تا رسيد بسدرة المنتهى فرمود : سدرة المنتهى گفت : به پيامبر كه هيچ مخلوقى تاكنون از من رد نشده بعد آيه را خواند    ثُمَّ دَنا فَتَدَلَّى . فَكانَ قابَ قَوْسَيْنِ أَوْ أَدْنى . فَأَوْحى إِلى عَبْدِهِ ما أَوْحى    .\r\nفرمود : آنگاه در اختيار پيامبر گذاشت نامه اصحاب يمين و اصحاب شمال را فرمود : كتاب اصحاب يمين را بدست راست خود گرفت و گشود در آن اسم بهشتيان و اسم پدر و قبيله آنها را مشاهده كرد فرمود : خدا به او گفت :\r\n آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  امام فرمود : پيامبر اكرم جواب داد «  وَ الْمُؤْمِنُونَ كُلٌّ آمَنَ بِاللَّهِ وَ مَلائِكَتِهِ وَ كُتُبِهِ وَ رُسُلِهِ  » پيامبر اكرم فرمود :\r\n«  رَبَّنا لا تُؤاخِذْنا إِنْ نَسِينا أَوْ أَخْطَأْنا  » .\r\nخداوند در جواب فرمود : قبول كردم باز پيامبر عرضكرد «  رَبَّنا وَ لا تُحَمِّلْنا ما لا طاقَةَ لَنا بِهِ وَ اعْفُ عَنَّا  » تا آخر سوره خداوند ميفرمود : قبول كردم .\r\nبعد فرمود : پيامبر اكرم ديوان را بست و بدست راست گرفت آنگاه نوشته اصحاب شمال را گشود كه در آن اسماى جهنميان و اسماء آباء آنها و قبائل آنها بود امام فرمود : پيامبر اكرم گفت : «  رَبِّ إِنَّ هؤُلاءِ قَوْمٌ لا يُؤْمِنُونَ  » خداوند فرمود :  فَاصْفَحْ عَنْهُمْ وَ قُلْ سَلامٌ فَسَوْفَ يَعْلَمُونَ  .\r\nفرمود : وقتى از مناجات پروردگار فراغت حاصل كرد بجانب بيت المعمور رفت بعد داستان خانه و نماز در آن را ياد كرد سپس پائين آمد و هر دو نوشته با او بود و آنها را در اختيار على بن ابى طالب عليه السّلام گذاشت .\r\nبصائر : ابو الصلاح كنانى از حضرت باقر نقل كرد گفت : پدرم از شخصى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nنقل كرد كه گفت : پيامبر اكرم بيرون آمد در دست راستش كتابى و در دست چپش كتابى بود . كتابى كه در دست راست داشت گشود و خواند\r\nبسم اللَّه الرحمن الرحيم\r\nنوشته است يك نفر كم و زياد نميشود .\r\nبعد كتاب دست چپ خود را گشود و خواند\r\nبسم اللَّه الرحمن الرحيم\r\nنوشته‌ايست با اسم جهنميان و اسم پدر و قبيله‌ى آنها كه يكى كم و زياد نمىشود .\r\nدر صفحه بعد همين روايات باختصار نقل مىشود از بصائر .\r\nبصائر : اعمش گفت : كلبى به من گفت : اى اعمش چه چيز دشوارترين مناقب على است كه شنيده‌اى اعمش در جواب گفت : موسى بن طريف از عبايه نقل كرد كه گفت : از على شنيدم ميفرمود : من قسمت‌كننده جهنم هستم هر كه پيرو من باشد از من است و هر كه مخالفت با من كند اهل جهنم است .\r\nكلبى گفت : من بزرگتر از اين را دارم پيامبر اكرم در اختيار على گذاشت كتابى را كه اسم بهشتيان و اسم جهنميان در آن بود پيامبر اكرم آن را به ام سلمه سپرد ابو بكر كه مقام خلافت را گرفت آن كتاب را از او خواست گفت مربوط به تو نيست عمر كه بخلافت رسيد از ام سلمه خواست گفت از آن تو نيست عثمان كه عهده‌دار خلافت شد از ام سلمه خواست گفت به تو مربوط نيست وقتى على بخلافت رسيد به او سپرد .\r\nتوضيح : در نهايه راجع بحديث على\r\n( انا قسيم النار )\r\nمينويسد منظور اين است كه مردم دو دسته هستند يك دسته با منند آنها در راه هدايتند و يك دسته بر خلاف من هستند آنها در راه گمراهى هستند گروهى كه با منند در بهشت و گروه مخالف در جهنم هستند قسيم فعيل بمعنى فاعل است مانند جليس و سمير .\r\nبصائر : على بن الحسين عليه السّلام فرمود : ما شخصى را وقتى به بينيم ميشناسيم كه واقعا مؤمن است يا منافق همين روايت با چند سند تكرار مىشود .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nبصائر : بكر بن كرب از حضرت صادق عليه السّلام نقل كرد كه فرمود خداوند پيمان گرفت پيمان شيعيان ما را از صلب آدم ما خوبهاى شما را از بدهايتان تشخيص ميدهيم .\r\nاختصاص و بصائر : جابر از حضرت باقر نقل كرد كه فرمود : خداوند پيمان شيعيان ما را از صلب آدم گرفت ما با همين پيمان دوستى دوست را مىشناسيم گر چه به ظاهر مخالف با اين دوستى ابراز كند به زبان و دشمنى دشمن را تشخيص ميدهيم اگر چه به ظاهر ابراز محبت كند .\r\nبصائر : زراره گفت : من و عبد الواحد مختار و سعد بن لقمان و با آن دو عمر بن شجره كندى بود خدمت حضرت صادق عليه السّلام بوديم امام صادق فرمود : اين كيست آن دو جواب دادند عمر بن شجره و شروع بتوصيف او از ورع و پرهيزكارى و علاقه به برادران خود و گذشت‌هاى مالى و خوبيهائى كه به برادران مىكند كردند .\r\nامام صادق عليه السّلام فرمود : شما مردم را نمىشناسيد من با يك نگاه ميشناسم اين شخص از خبيث‌ترين يا بدترين مردم است عمر بعد هر حرامى را مرتكب مىشد .\r\nبصائر : عقبه گفت : من و معلى بن خنيس خدمت حضرت صادق بوديم آن جناب فرمود : هر كس در جاى تو بنشيند او را ميشناسم .\r\nاختصاص و بصائر : ضريس كناسى گفت : ما در خدمت امام صادق عليه السّلام بوديم با گروهى از اصحاب ناگاه شخصى وارد شد كه من او را ميشناختم يكى از حاضرين اسم آن مرد را برد و با كنايه او را معرفى كرد به حضرت صادق عليه السّلام امام جوابى نداد آن مرد خيال كرد حضرت صادق عليه السّلام نشنيد باز حرف خود را براى آن جناب تكرار كرد . امام اين بار نيز به او توجهى نكرد باز خيال كرد حضرت صادق نشنيد براى مرتبه سوم تكرار كرد .\r\nحضرت صادق عليه السّلام دست برد و ريش آن مرد را گرفت چنان كشيد سه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمرتبه كه من خيال كردم ريش او بدست امام خواهد ماند فرمود : اگر من شخصى را نشناسم مگر با معرفى ديگرى نژاد و نسب خوبى نخواهم داشت دست از ريش او برداشت و آنچه موى از ريش او در دستش مانده بود ريخت .\r\nهمين روايت با مختصر اختلاف در عبارت در صفحه بعد دو مرتبه تكرار مىشود .\r\nبصائر : داود بن فرقد گفت : از حضرت صادق عليه السّلام شنيدم ميفرمود : ما خانواده‌اى هستيم كه هر گاه از شخصى خوبى و خيرى بدانيم هرگز حرف‌هاى مردم نميتواند علم ما را از بين ببرد راجع به آن شخص .\r\nبصائر : اصبغ بن نباته گفت : امير المؤمنين عليه السّلام بر منبر رفت پس از حمد و ثناى پروردگار فرمود : مردم شيعيان ما از سرشت محفوظى خلق شده‌اند دو هزار سال قبل از خلقت آدم هيچ كس از آنها خارج نميشود و كسى بر آنها اضافه نميگردد من آنها را ميشناسم وقتى چشمم بايشان بيافتد زيرا وقتى پيامبر ( ص ) با آب دهان درد چشم مرا بهبودى بخشيد فرمود : خدايا گرما و سرما را از او دور بگردان و دوست را از دشمن براى او مشخص گردان بعد از آن ديگر ناراحتى چشم برايم پيش نيامده و گرما و سرما مرا نيازرده من دوستم را از دشمن ميشناسم .\r\nمردى از ميان جمع حركت كرده سلام كرد سپس گفت : به خدا قسم يا امير المؤمنين من طرفدار دين خدايم با ولايت تو و من در پنهانى چنان ترا دوست ميدارم كه در آشكارا اظهار ميكنم حضرت على عليه السّلام به او فرمود : دروغ ميگوئى به خدا من اسم ترا در ميان اسمها و چهره ترا در ميان چهره‌ها نمىشناسم و سرشت تو غير از آن سرشت مخصوص است آن مرد نشست خداوند رسوايش كرد و مغلوب شد .\r\nبعد ديگرى حركت كرد گفت : يا امير المؤمنين من طرفدار دين خدايم با ولايت تو و ترا در پنهان چنان دوست ميدارم كه در آشكارا اظهار ميكنم فرمود :\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nراست ميگوئى سرشت تو از آن سرشت است و بر ولايت ما پيمان از تو گرفته شده و روح تو از ارواح مؤمنين است اما براى فقر تن پوشى تهيه نما قسم به آن كس كه جانم در دست اوست از پيامبر اكرم شنيدم ميفرمود فقر نسبت بدوستان ما سرعتش زيادتر است از سرعت سيلى كه از بالاى دره سرازير شود .\r\nاختصاص : عبد اللَّه بن فضل هاشمى گفت : حضرت صادق عليه السّلام به من فرمود :\r\nاى عبد اللَّه بن فضل خداوند تبارك و تعالى ما را از نور عظمت خود آفريده و برحمت خويش ساخته و ارواح شما را از ما آفريده ما بشما تمايل داريم و شما نيز بما علاقمند هستيد به خدا قسم اگر اهل شرق و غرب تصميم بگيرند يك نفر بشيعيان ما بيافزايند يا يكى كم كنند قدرت چنين كارى را ندارند نام پدران آنها و قبيله ايشان و نژادشان در نزد ما نوشته است يا عبد اللَّه بن فضل اگر بخواهى نام ترا در صحيفه خودمان نشانت مىدهم .\r\nگفت : امام عليه السّلام صحيفه‌اى را خواست و آن را باز نمود ديدم سفيد است و چيزى در آن نوشته نيست عرضكردم يا ابن رسول اللَّه در اين صحيفه اثر نوشتن نيست دست روى آن كشيد ديدم نوشته است در پائين ورقه نام خود را مشاهده كردم به سجده افتادم و خداى را سپاسگزارى كردم .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nبخش هشتم خداوند استوانه‌اى بلند مىكند امام در آن اعمال بندگان را مىبيند\r\nبصائر : محمّد بن مروان از حضرت صادق عليه السّلام نقل كرد كه فرمود :\r\nامام صدا را ميشنود در شكم مادر وقتى بچهارماهگى رسيد بر بازوى راستش نوشته مىشود «  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ  » وقتى به دنيا آمد نورى براى او ميدرخشد بين آسمان و زمين وقتى به راه افتاد استوانه از نور براى او بين مشرق و مغرب بلند مىشود .\r\nدر روايت بعد ميفرمايد : وقتى به دنيا آمد بر بازويش نوشته مىشود  ( وَ تَمَّتْ كَلِمَةُ )  و وقتى بسن جوانى رسيد عمود نور برايش بلند مىشود دنيا و آنچه در اوست مىبيند چيزى از او پنهان نميشود .\r\nاين روايت به چند عبارت نقل مىشود در روايتى ميفرمايد : در هر قريه‌اى استوانه از نور برايش بلند مىشود اعمال اهل آن قريه را مىبيند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبصائر : محمّد بن فضيل از يك راوى خود از حضرت صادق عليه السّلام نقل كرد كه فرمود : امام در شكم مادر كه هست صدا را ميشنود وقتى به دنيا آمد عمودى از نور برايش افراشته مىشود در همان محلى كه هست بوسيله آن مشاهده مىكند آنچه در جاى ديگر است .\r\nبصائر : ابو اسحاق جريرى گفت : خدمت حضرت صادق عليه السّلام بودم شنيدم ميفرمود : خدا را عمودى از نور است كه خداوند آن را از تمام خلايق مستور ميدارد يك طرف در نزد خدا است و طرف ديگر در گوش امام است هر وقت اراده چيزى بكند خداوند به گوش او وحى مينمايد .\r\nبصائر : صالح بن سهل از حضرت صادق عليه السّلام نقل كرد گفت من در خدمت ايشان نشسته بودم ابتداء به من فرمود : يا صالح خداوند بين خود و بين پيامبرش پيكى قرار داده ولى بين خود و امام پيك قرار نداده عرضكردم اين مطلب چگونه است فرمود : بين خود و بين امام عمودى از نور قرار داده كه خدا بوسيله آن امام را تماشا مىكند و امام خدا را وقتى چيزى را بخواهد بداند به آن نور نگاه مىكند ميفهمد .\r\nبصائر : عباس بن جريش از حضرت جواد نقل كرد كه فرمود : امام صادق عليه السّلام فرمود :\r\n  ( إِنَّا أَنْزَلْناهُ )  \r\nنورى است به صورت خورشيد بر سر پيامبر و اوصياء اراده نميكند هيچ كدام از ما دانستن چيزى را از مسائل زمين يا آسمان تا حجبى كه بين خدا و عرش است مگر اينكه يك طرف آن نور بلند مىشود تفسير مطلبى را كه ميخواست در آن نوشته مىيابد .\r\nبصائر : اسحاق قمى گفت : به حضرت باقر گفتم فدايت شوم مقام امام چقدر است ؟ فرمود در شكم مادر ميشنود وقتى به زمين رسيد بر شانه راستش نوشته است «  وَ تَمَّتْ كَلِمَةُ رَبِّكَ صِدْقاً وَ عَدْلًا لا مُبَدِّلَ لِكَلِماتِهِ وَ هُوَ السَّمِيعُ الْعَلِيمُ  .\r\nسپس خداوند نورى به صورت استوانه‌اى ميفرستد از درون عرش تا زمين در آن اعمال تمام خلايق را مىبيند سپس استوانه‌اى ديگر از آن جدا ميگردد\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nاز جانب خدا تا گوش امام هر گاه احتياج بافزايشى داشته باشد در آن قرار داده مىشود .\r\nبصائر : ابو بكر حضرمى گفت : حضرت صادق به من فرمود : يا ابا بكر چيزى از اتفاقات شهرهاى شما بر من مخفى نيست .\r\nبصائر : على بن احمد بن محمّد از پدر خود نقل كرد كه گفت من و صفوان خدمت حضرت ابو الحسن عليه السّلام بوديم صحبت از امام و مقامش شد فرمود : مقام امام در زمين مانند ماه است در آسمان او در محل خود از تمام چيزها مطلع است .\r\nدر روايت بعد ميفرمايد : امام مانند ماه است كه در هر مكان دور مىزند يا او را از هر مكانى مىبينند .\r\nشيخ حسن بن سليمان از كتاب منهج التحقيق از اسحاق بن عمّار نقل مىكند كه حضرت صادق فرمود : امام صدا را در شكم مادر ميشنود وقتى به زمين آمد بر بازوى راستش نوشته است «  وَ تَمَّتْ كَلِمَةُ رَبِّكَ  » وقتى به حركت در آمد برايش استوانه‌اى از نور از آسمان تا زمين قرار داده مىشود بوسيله آن اعمال بندگان را مىبيند .\r\nيونس بن ظبيان اضافه نموده : وقتى متولد شد به او حكمت داده مىشود و با حلم و وقار آراسته مىشود و بقامت او هيبت پوشانده مىشود و برايش چراغى قرار ميدهند كه رمز دلها را ميفهمد و اعمال بندگان را مىبيند .\r\nفضل از حضرت باقر اضافه مينمايد كه وقتى در زمين قرار گرفت نورى از آسمان تا زمين براى او ميدرخشد كه بين شرق و غرب را مىبيند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nبخش نهم از ائمه احوال شيعيان پوشيده نيست و هر نيازى كه از علوم مردم داشته باشند در اختيار آنها است آنها ميدانند دچار چه بلاها ميشوند و بر آن صبر ميكنند اگر از خدا بخواهند كه جلو آن بلا را بگيرد ميگيرد . علم بضمائر دارند و از بلاها و مرگها مطلعند و تمييز بين حق و باطل ميدهند و ميلادها را مىدانند\r\nبصائر : اسماعيل ازرق گفت : از حضرت صادق عليه السّلام شنيدم ميفرمود :\r\nخداوند حكيم‌تر و كريم‌تر و بزرگتر و داناتر از آن است كه بر بندگان خود\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nحجتى قرار دهد آنگاه پنهان بدارد از او امور مردم را .\r\nبصائر : ابان بن تغلب گفت : خدمت حضرت صادق عليه السّلام رسيديم مردى از اهالى كوفه آنجا بود او را در مورد مالى سرزنش ميكرد كه دستور داده بود به آن جناب برساند به او ميفرمود : تو مال مرا از بين برده‌اى او ميگفت نه به خدا امام با خشم نشست سپس فرمود : قسم ميخورى نه به خدا چند مرتبه سخن او را تكرار كرد سپس رو بجانب ما نموده گفت : ابان ! زياد اگر شما امين خدا و خليفه او در زمين و حجت او بر مردم باشيد ميدانيد آن پول چه شده .\r\nدر اين موقع آن مرد گفت : فدايت شوم صحيح است آن مال را من گرفته‌ام .\r\nبصائر : سعد بن ابى الاصبع گفت : خدمت حضرت صادق عليه السّلام نشسته بودم كه حسن بن سرى كرخى وارد شد امام عليه السّلام از او چيزى پرسيد و در مورد چيزى گفتگو كردند او ميگفت نه اين طور نيست سه بار تكرار كرد . سپس حضرت صادق عليه السّلام فرمود : خيال ميكنى كسى را كه خدا حجت قرار داده بر خلقش بر او چيزى از امور مردم مخفى بماند ؟\r\nدر روايت بعد مينويسد سه بار حضرت صادق فرمود : چنين است او ميگفت نه اين طور نيست . . .\r\nبصائر : هشام بن حكم گفت : از حضرت صادق عليه السّلام در منى سؤال از پانصد حرف از كلام كردم من ميگفتم چنين و چنين ميگويند او ميفرمود :\r\nبگو چنين و چنان گفتم : فدايت شوم از حلال و حرام و قرآن ميدانم شما آگاه هستيد و از همه مردم وارد تريد اما اين كلام است فرمود : هشام مگر شك دارى ، كسى كه شك كند كه خداوند حجتى بر مردم قرار دهد كه در نزد او نيازهاى مردم نباشد بر خدا بهتان زده .\r\nبصائر : ابراهيم بن عمر گفت : حضرت صادق فرمود : هر كه گمان كند خداوند در زمين شخصى را حجت قرار داده آنگاه از او پوشيده بدارد جميع\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nنيازهاى مردم را بر خدا بهتان زده .\r\nبصائر : خالد جوّاز گفت خدمت حضرت ابو الحسن رفتم ايشان ميان خانه بود آن روز در رميله ساكن بود همين كه چشمم بايشان افتاد گفتم پدر و مادرم فدايت سرورم كه مظلوم و مغضوب و ستمديده هستى اين سخن را با خود گفتم بعد نزديك شدم و پيشانى آن جناب را بوسيدم و خدمتش نشستم روى بجانب من نموده فرمود : خالد ما بهتر به اين كار وارديم اين حرف‌ها را با خود مگو .\r\nعرضكردم فدايت شوم به خدا قسم منظورى نداشتم فرمود ما به اين كار بهتر وارديم اگر بخواهيم برميگردد بسوى ما ولى اين گروه را مدت و نهايتى است كه بايد به آخر برسانند گفتم ديگر چنين كارى نميكنم و در دل چيزى نميگويم فرمود : نه ديگر چنين نكن .\r\nبصائر : عمر بن يزيد گفت : خدمت حضرت صادق عليه السّلام رسيدم ايشان خوابيده بود و صورتش به طرف ديوار بود وقتى وارد شدم به من فرمود : عمر ! پايم را فشار ده نشستم و پايش را فشار دادم در دل با خود گفتم حالا ميپرسم راجع بعبد اللَّه و موسى كه كدام يك از آن دو امام هستند در همين موقع روى بجانب من نموده فرمود : منهم حالا به تو جواب نميدهم .\r\nتوضيح : روايات ديگرى شبيه اينها در باب معجزات ائمه خواهد آمد .\r\nبصائر : رميله گفت : تب شديدى در زمان امير المؤمنين عليه السّلام داشتم روز جمعه آرامش بيشترى در خود ديدم با خود گفتم بهترين كار اينست كه روى خودم مقدارى آب بريزم و پشت سر امير المؤمنين عليه السّلام نماز بخوانم اين كار را كردم و بجانب مسجد رفتم همين كه مولى امير المؤمنين روى منبر رفت باز تب برگشت .\r\nوقتى آن جناب تمام كرد و بجانب خانه رفت من نيز با ايشان رفتم فرمود :\r\nرميله ! ديدم در خود پيچيده بودى عرضكردم آرى جريان را بعرض ايشان رساندم كه علاقه داشتم نمازى پشت سر شما بخوانم فرمود : رميله هر مؤمنى كه\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمريض مىشود ما نيز بواسطه بيمارى او مريض ميشويم « 1 » و فزون نميشود مگر اينكه ما نيز از اندوه او محزون ميشويم و دعائى نميكند مگر اينكه دعاى او را آمين ميگوئيم ساكت نميشود مگر اينكه ما برايش دعا ميكنيم .\r\nعرضكردم يا امير المؤمنين فدايت شوم اين براى كسى است كه با شما در خانه باشد اما آنها كه در اطراف زمين هستند چطور فرمود : رميله ! در شرق و غرب و غير آن مؤمنى از نظر ما پنهان نيست .\r\nبصائر : ابو ربيع شامى گفت : به حضرت صادق عليه السّلام عرضكردم از عمرو بن حمق حديثى شنيده‌ام فرمود : بگو گفت : وارد خدمت حضرت امير المؤمنين عليه السّلام شد و در چهره آن جناب زردى مشاهده كرد گفت : اين زردى از چيست ؟\r\nآن جناب اظهار يك ناراحتى كرد على عليه السّلام به او فرمود : ما شادمانيم براى شادى شما و محزون هستيم براى حزن شما و دعا ميكنيم براى شما و دعا ميكنيد ما آمين ميگوئيم . عمرو گفت : فهميدم چه فرمودى ولى چگونه دعا ميكنيم شما آمين ميگوئى ؟ فرمود : براى ما مساوى است كسى كه حضور داشته باشد و كسى كه غايب باشد .\r\nحضرت صادق عليه السّلام فرمود : عمرو درست گفته : امالى ابن شيخ : عبد اللَّه اصم از حضرت صادق عليه السّلام نقل كرد كه شنيدم پدرم ميفرمود : براى گروهى از اصحاب خود : و اللَّه اگر دهانهاى آنها را دربى بود بهر كدام از ايشان خبر ميدادم از چيزهائى كه وحشت او را وادار به پناه بردن به چيزى نكند ولى افسوس كه در ميان شما افشاگرى است و خداوند كار خود را باتمام مىرساند .\r\nتوضيح : در بيشتر از سخنان امير المؤمنين عليه السّلام روايت كرده‌ايم كه او ميفرمود : من علم بلاها و مرگ و ميرها و جريان‌ها و تمييز بين حق و باطل را دارم و در بخش مناقب آشكار آن حضرت خواهد آمد .\r\n\r\n\r\n","description":"","footnote":"\r\n( 1 ) شايد منظور شدت عنايت و توجه آنها است بدوستان خود .\r\n","page_name":" 101 ","page_number":101},
  {"content":"\r\n\r\nامالى ابن شيخ : مفضل از حضرت صادق عليه السّلام نقل كرد كه امير المؤمنين عليه السّلام فرمود : به من نه چيز داده شده كه به هيچ كس قبل از من نداده‌اند بجز پيامبر اكرم برايم راههاى علوم گشوده شد و علم مرگ و ميرها و بلاها و نژادها و تمييز بين حق و باطل را دارم .\r\nبا اجازه پروردگار ملكوت را تماشا كردم آنچه پيش از اين بود و بعد از اين خواهد آمد از نظر من غايب نيست با ولايت من خدا دين اين امت را تكميل نمود و نعمت را بر آنها تمام كرد و براى آنها اسلامشان را خواست زيرا در روز ولايت فرمود : به حضرت محمّد . يا محمّد بايشان اطلاع بده كه امروز دينشان را تكميل و نعمت را بر آنها تمام و اسلام را برايشان خواستم تمام اينها لطفى است كه خدا بر من كرده او را سپاسگزارم .\r\nامالى : عبد العزيز صانع گفت : حضرت صادق عليه السّلام به من فرمود : گمان ميكنى خداوند يك نفر بعنوان رهبر و جانشين خود در ميان مردم تعيين كند بعد يكى از مسائل مربوط به آنها را از او پنهان بدارد .\r\nبصائر : ابن ابى نجران گفت : حضرت رضا عليه السّلام نامه‌اى نوشته بود و برايم خواند فرمود : حضرت زين العابدين فرموده است حضرت محمّد امين خدا در زمين بود پس از در گذشت او ما اهل بيت ورثه او هستيم پس ما امينهاى خدا در زمينيم در نزد ما علم بلايا و منايا و نژاد عرب و ميلاد اسلام است ما شخص را بمحض ديدن ميشناسيم واقعا مؤمن است يا منافق نام شيعيان ما و نام پدران آنها در نزد ما نوشته است خداوند از ما و آنها پيمان گرفته بهر جا وارد شويم آنها وارد ميشوند و هر جا داخل شويم آنها نيز داخل ميشوند .\r\nما رستگارانيم و اولاد پيامبران و اولاد اوصياء و ما برجستگان كتاب خدا و شايسته‌ترين افراد نسبت بپروردگار و ما از همه شايسته‌تر نسبت بكتاب خدا و دين اوييم شريعت را براى ما توضيح داد در قرآن ميفرمايد :  « شَرَعَ لَكُمْ » \r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاى آل محمّد «  مِنَ الدِّينِ ما وَصَّى بِهِ نُوحاً  » بما همان سفارشاتى را كرد كه به نوح كرده بود «  وَ الَّذِي أَوْحَيْنا إِلَيْكَ  » اى محمّد  « وَ ما وَصَّيْنا بِهِ إِبْراهِيمَ  » و اسماعيل  « وَ مُوسى وَ عِيسى »  و اسحاق و يعقوب بما آموخت و ما آنچه آموختيم تبليغ كرديم و علم آنها را بما داد ما وارث انبياء و وارث اولو العزم از پيامبرانيم .\r\n«  أَنْ أَقِيمُوا الدِّينَ  » دين را بپاى داريد اى آل محمّد  « وَ لا تَتَفَرَّقُوا »  متحد باشيد «  كَبُرَ عَلَى الْمُشْرِكِينَ  » دشوار است بر كسانى كه در باره ولايت على شرك ورزيدند و ديگرى را با او شريك كردند  « ما تَدْعُوهُمْ إِلَيْهِ »  دعوتى كه آنها را ميكنى بولايت على « ان اللَّه  يَهْدِي إِلَيْهِ مَنْ يُنِيبُ  » اى محمّد خدا بسوى خود هدايت مىكند كسى را كه در ولايت على دعوت ترا بپذيرد .\r\nتوضيح : فرمود نژاد عرب شايد اينكه نام از نژاد عرب برده به جهت اهميت آنها در اين مورد است در ميان آنها اولاد حرامى بودند كه حقوق ائمه را غصب كردند و با آنها بجنگ پرداختند .\r\nميلاد اسلام يعنى ميدانند هر كس متولد مىشود آيا با اسلام خواهد مرد يا با كفر يا منظور اين است كه ميدانند هر كس اسلام از او سر مىزند يا كفر .\r\nاز ما و آنها خدا پيمان گرفته از ما بر هدايت آنها و رعايت و كمال بخشيدن به آنها و از آنها باقرار بولايت ما و اطاعت از ما و رعايت حقوق ما .\r\nبصائر : ابن مسكان گفت : ابا بصير ميگفت به حضرت صادق عليه السّلام عرضكردم چگونه اصحاب و ياران على مبتلا به آن گرفتارىها شدند با اينكه از بلاها و مرگ و ميرهاى خود اطلاع داشتند با خشم فرمود از چه جهت گرفتار شدند مگر جز از جانب خودشان بود ( كه قابليت شهادت را داشتند و يا افشاى اسرار كردند ) .\r\nعرضكردم چه مانع مىشود كه شما چيزى نميگوئيد فرمود اين مطلبى است كه بايد پوشيده باشد جز اينكه حسين بن على عليه السّلام مقدارى از آن را گشود سپس فرمود : اى ابا محمّد آنها بر دهان خود درب داشتند و آن را ميبستند .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nبصائر : ابو بصير گفت : به حضرت صادق عليه السّلام گفتم چه كسى براى ما ميگويد آن چيزهائى كه امير المؤمنين باصحاب خود ميفرمود آنها را از پيش آمدها مطلع ميكرد و اين از مشكلات است فرمود آيا مثل او در ميان شما هست آنها بر دهان خود سرپوش داشتند .\r\nدر روايت بعد در جواب ميفرمايد اين موقعيت براى شما نيز هست اما يك حديث به من نشان بده كه بشما گفته باشم و آن را افشا نكرده باشيد من سكوت كردم به خدا قسم حديثى به من نفرموده بود مگر اينكه آن را به ديگرى گفته بودم .\r\nبصائر : اصبغ بن نباته گفت : هر وقت كسى مقابل امير المؤمنين عليه السّلام ميايستاد به او ميفرمود آماده شو هر چه ميخواهى براى خود مهيا كن تو در فلان روز و فلان ساعت بيمار ميشوى و علت بيمارى تو اين است و در فلان ماه و فلان روز و فلان ساعت از دنيا خواهى رفت .\r\nسعد گفت : فدايت شوم چرا شما نمىگوئيد و بما اطلاع نمىدهيد كه آماده شويم فرمود اين مسأله‌ايست كه درب آن بسته شده از زمان على بن الحسين عليه السّلام بسته شده تا قائم ما قيام كند .\r\nسه روايت ديگر در مورد اطلاع از بلايا و منايا و فصل الخطاب ذكر مىشود .\r\nبصائر : هشام بن سالم سند را بامير المؤمنين عليه السّلام مىرساند كه فرمود : از من سؤال كنيد قبل از اينكه مرا نيابيد آيا سؤال نمىكنيد از كسى كه در نزد اوست علم منايا و بلايا و تشخيص جريانها و تمييز بين حق و باطل .\r\nبصائر : ابو بصير از حضرت صادق عليه السّلام نقل كرد كه فرمود : يا ابا بصير ما خانواده‌اى هستيم كه داراى علم مرگ و ميرها و بلاها و اسرار و تمييز بين حق و باطل هستيم شيعيان خود را چنان ميشناسيم مثل يكى از شما كه افراد خانواده خود را ميشناسد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nچند روايت ديگر در همين مورد بود كه از جهت اختصار ترجمه نشد .\r\nبصائر : ابن نباته گفت : امير المؤمنين عليه السّلام فرمود : ما خانواده‌اى هستيم كه داراى علم منايا و بلايا و انساب هستيم به خدا سوگند اگر يكى از ما بر سر پلى بايستد آنگاه اين امت بر او عرضه شود به تمام آنها اسم و نژادشان را بيان خواهد كرد .\r\nبصائر : جابر از حضرت باقر عليه السّلام نقل كرد كه ميفرمود : ما خانواده‌اى هستيم داراى علم منايا و بلايا و انساب پند بگيريد از ما و دشمنانمان و براهبرى ما و راهبرى آنها و بحكومت ما و حكومت آنها و داورى ما و داورى آنها و مرگ ما و مرگ آنها ميميرند با و با و جراحتى كه در داخل بوجود مىآيد و با زخم و ما ميميريم به آنچه خدا بخواهد .\r\nبصائر : مفضل بن عمر گفت : از حضرت صادق شنيدم ميفرمود : به من مزايايى داده‌اند كه كسى قبل از من نداشته علم منايا و بلايا و فصل الخطاب از گذشته و آينده خبر دارم با اجازه خدا بشارت مىدهم و از جانب او هر مأموريتى چنين باشد انجام مىدهم خدا بر من منت نهاده كه چنين قدرتى عنايت كرده .\r\nبصائر : يزداد بن ابراهيم از راوى و او از حضرت صادق عليه السّلام نقل كرد كه ميفرمود در نزد من علم منايا و بلايا و وصايا و انساب و اسباب و فصل الخطاب و مولد اسلام و مولد كفر است من پيروز در حمله‌هاى جنگى هستم و اطلاع از هر پيشبرد اقتصادى و مالى دارم از من بپرسيد راجع به آنچه تا قيامت پيش مىآيد .\r\nتوضيح : راجع به جمله صاحب الكرات و دولة الدول چند معنى شده كه محصول آن ترجمه فارسى است كه ذكر شد يك معنى ديگر يعنى چند مرتبه به دنيا بر ميگردم و غلبه انبياء بر دشمنانشان و نجات از گرفتاريها بواسطه توسل بنور من بوده و دولة الدول اشاره است بقدرتهائى كه در مراجعات مكرّر دنيا در اختيار ايشان قرار مىگيرد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nبصائر : امير المؤمنين عليه السّلام فرمود : خداوند محمّد را به نبوّت مبعوث كرد و برسالت برگزيد در راه اسلام رساند آنچه بايد برساند در نزد ما خانواده كليدهاى علم و ابواب حكمت و چراغ روشنگر امور و تمييز بين حق و باطل است هر كه ما اهل بيت را دوست بدارد ايمانش مفيد و عملش قبول مىشود و هر كه ما را دوست ندارد نه بهره از ايمان خود ميبرد و عملش قبول نخواهد شد اگر چه شب و روز با رنج و زحمت ادامه دهد .\r\nبصائر : حضرت باقر عليه السّلام فرمود : اگر زبان شما بند و بستى داشت بهر كدام از شما منافع و مضار و زيانهايتان اطلاع داده ميشد .\r\nخرايج : ضريس كناسى گفت : از حضرت باقر شنيدم در حالى كه گروهى از اصحاب اطرافش بودند ميفرمود : من در شگفتم از گروهى كه ما را دوست ميدارند و امام ميدانند و ميگويند اطاعت ما واجب است مثل فرمانبردارى از خدا سپس نقطه ضعف بدشمنان ميدهند و مسبب شكست خود ميشوند زيرا موجب نقصان حق ما ميگردند و اين مطلب را عيب‌جوئى ميكنند بر كسى كه او عارف به حق ما است و تسليم دستور ما است ( يعنى ما را كامل ميداند و حقى از ما تضييع نميكند اما آنها نسبت نقص بما ميدهند كه موجب شكست در مقابل دشمنان مىشود ميگويند به آنها امام ما هم كه مثل امام شما است ) آيا خيال مىكنيد خداوند اطاعت امامان را بر بندگان واجب نمايد آنگاه اخبار آسمانها و زمين را بر آنها مخفى بدارد و از سرچشمه علم آنها را محروم نمايد در مسائلى كه پيش آمد مىكند كه مربوط است باستحكام دين مردم .\r\nحمران عرضكرد يا ابن رسول اللَّه توضيح بفرمائيد قيام حضرت امير المؤمنين و امام حسن و حسين و خروج آنها و قيام در راه دين خدا و آنچه بايشان رسيد از جانب ستمگران بطورى كه مغلوب شده و شهيد گشتند چگونه بود .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nحضرت باقر فرمود : حمران خداوند تبارك و تعالى اين پيش‌آمد را مقدر نموده بود براى آنها و امضا نموده و حتمى كرده بود بطورى كه خود آنها اختيار نموده بودند ( به همين جهت از آن سرپيچى نداشتند و فرار نميكردند ) سپس اتفاق افتاد با اطلاع قبلى آنها از طرف پيامبر اكرم ، على عليه السّلام و امام حسن و امام حسين قيام كردند از روى علم و سكوت كرد هر كدام از ما كه مأمور بسكوت بود با علم و اطلاع « 1 » .\r\nاگر هنگام اين پيش آمدها از خدا در خواست ميكردند و الحاح مينمودند كه قدرت ستمگران را از سر آنها رفع نمايد و سلطنت آنها را از بين ببرد بسرعت از بين مىبرد چون نخى كه پاره شود و قطع گردد اين پيش آمدها كه براى آنها شد نه بواسطه ارتكاب گناهى بوده و نه به جهت كيفر مخالفت و معصيت پيش آمده اين بواسطه لطف و عنايت خدا به آنها و مقام و منزلت ايشان در نزد خدا بود مبادا در مورد آنها گمان‌هاى نامناسب ببرى .\r\nبصائر و اختصاص : حارث نضرى گفت : حضرت صادق عليه السّلام فرمود : از صحبت كردن در باره ما بپرهيزيد كه سخن شما را بما ميرسانند .\r\nهمين روايت با اختلاف مختصرى در عبارت تكرار مىشود .\r\nاختصاص : عروة بن موسى جعفى گفت : روزى حضرت صادق عليه السّلام كه ما در خدمت ايشان صحبت ميكرديم فرمود : امروز چشمهاى هشام بن عبد الملك در قبرش از جاى درآمد عرض كرديم چه وقت مرده فرمود : سه روز است ما تاريخ را يادداشت كرديم بعد تحقيق كرديم همانطور بود .\r\nخرايج : صالح بن عقبه اسدى از پدرش نقل كرد كه حضرت صادق عليه السّلام فرمود : معتقد بيك امرى هستند ولى خودشان باعث ضعف و شكست آن ميشوند .\r\n\r\n\r\n","description":"","footnote":"\r\n( 1 ) شخصيت ائمه ما عليهم السّلام يكى از همين جهت است كه اطلاع از عاقبت امر داشتند باز رفتار آنها عادى و چون كسى بود كه اطلاع ندارد اين علم و اطلاع موجب فرار مرگ و جلوگيرى از مقدرات نميشد .\r\n","page_name":" 107 ","page_number":107},
  {"content":"\r\n\r\nميگويند خداوند يكى از بندگان را حجت بر مردم قرار داده ولى از او پنهان داشته علم آسمانها و زمين را نه به خدا نه به خدا نه به خدا .\r\nعرضكردم پس جريان اين ستمگران و كار حسين بن على عليه السّلام چگونه است فرمود : اگر آنها التماس كنند نزد خدا تقاضايشان را مىپذيرد و از پاره كردن يك رشته‌اى كه داراى چند دانه است آسان‌تر است از هم بپاشد اما چگونه چنين كارى ميكنند ؟ در اين صورت بايد ما آنچه را خدا نخواسته بخواهيم .\r\nبصائر : سيارى همين روايت را نقل كرده در آخرش ميافزايد ولى چگونه ممكن است عقبه ! كارى را كه خدا اراده كرده و تقدير نموده و حكم كرده اگر ما رد كنيم و التماس نمائيم چيزى را خواسته‌ايم كه خدا اراده نكرد .\r\nتوضيح : راوندى رحمة اللَّه عليه بعد از ذكر اين خبر ميگويد منظور اينست كه خداوند اين كار را به صورت اضطرار و اجبار اراده نكرده خواسته است و در اختيار آنها گذاشته زيرا اجبار با تكليف منافات دارد همچنين ما هم آن را اراده ميكنيم و مخالفت خدا را نمىكنيم .\r\nاز كتاب خطب عبد العزيز بن يحيى جلودى گفت امير المؤمنين سخنرانى كرد و فرمود از من بپرسيد قبل از اينكه مرا نيابيد من گنجينه علم پيامبرم از من سؤال كنيد من سرچشمه فتنه از بيخ و بن بر ميكنم بپرسيد از كسى كه علم بلايا و منايا و وصايا و فصل الخطاب را دارد از من بپرسيد من رهبر واقعى مؤمنين هستم هر گروهى را كه با صد نفر به راه هدايت يا به راه ضلال بروند رهبر و فرمانرواى آنها را مىآورم .\r\nقسم به آن خدائى كه جان على در دست اوست اگر برايم مسند گذاشته شود بر آن تكيه ميكنم و داورى مينمايم بين اهل تورات با توراتشان و براى انجيليان با انجيلشان و براى پيروان فرقان با فرقانشان .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nابن كوّاء از جاى حركت كرد در همان حال كه امير المؤمنين سخنرانى ميكرد گفت : يا امير المؤمنين خودت را معرفى كن فرمود : واى بر تو ميخواهى خود را بستايم و حال اينكه خدا از چنين كارى نهى كرده با اينكه هر وقت من از پيامبر چيزى ميخواستم به من ميداد و اگر سكوت ميكردم او خود بدون اظهارى از طرف من لطف ميفرمود در اين سينه من انبوهى از علم است ما خانواده را نميتوان با احدى قياس كرد .\r\nاز همان كتاب جلودى مينويسد در ضمن خطبه خود فرمود : مردم از من بپرسيد پيش از آنكه مرا نيابيد من رهبر مؤمنين و هدف پيشروان و زبان متقين و خاتم وصيين و خليفه پروردگارم من قسمت ميكنم آتش را من صاحب بهشتم من صاحب اعرافم و صاحب حوض از ما امامى نيست مگر اينكه او عارف به تمام ولايتش هست من هادى بولايتم .\r\nاز كتاب فضل بن شاذان .\r\nحسن بن عبد اللَّه از حضرت صادق عليه السّلام نقل كرد كه امير المؤمنين بر منبر كوفه فرمود به خدا قسم من پاداش دهنده مردمم در روز حساب و قسمت‌كننده خدايم بين بهشت و جهنم داخل نميشود هيچ كس مگر توسط يكى از دو نوع قسمت من .\r\nمن فاروق اكبر و شاخ آهنين و باب ايمان و صاحب ميسم و صاحب سنين .\r\nمن صاحب انگيزش اول و انگيزش آخر و صاحب قضاء و صاحب كرّات و دولت دول و امام براى پس از خود و جانشين براى كسى كه قبل از من بوده كسى بر من تقدم ندارد مگر احمد صلّى اللَّه عليه و آله و سلّم تمام ملائكه و رسل و روح پشت سر منند از رسول اللَّه ميخواهند سخن ميگويد مرا نيز دستور ميدهند چون او سخن مىگويم .\r\nبه من هفت چيز داده‌اند كه ديگرى پيش از من نگرفته . آشنا براههاى\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nكتابم و برايم اسباب گشوده شده و عالم بانسابم و مجرى حساب و داراى علم مرگ و مير و بلايا و وصايا و تمييز بين حق و باطل تماشا در ملكوت كردم از نظرم مخفى نيست چيزى كه از من غايب باشد و از دست من نرفته چيزى قبلا بوده با من كسى شريك نبود روزى كه بگواهى گرفتند گواهان را من شاهد بر آنهايم بدست من وعده خدا تمام مىشود و كلمه او تكميل ميگردد و بوسيله من دين كامل مىشود من آن نعمتى هستم كه خدا بر مردم ارزانى داشته و من اسلامى هستم كه خدا براى خود خواسته تمام اينها منّت و لطفى است از خدا بر من .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nبخش دهم در اختيار ائمه عليهم السّلام نوشته‌هائيست كه اسم پادشاهان روى زمين در آن ثبت است\r\nبصائر : عنبسة بن خنيس گفت : خدمت حضرت صادق عليه السّلام بودم كه محمّد بن عبد اللَّه بن حسن وارد شد سلام كرد و رفت امام صادق عليه السّلام دلش به حال او سوخت و گريه كرد عرضكردم كارى نسبت به او نموديد كه سابقه نداشت فرمود دلم بحالش سوخت در پى كارى است كه مربوط به او نيست در كتاب اسم او را جزء خلفاى اين امت نيافتم و نه جزء پادشاهان .\r\nبصائر : ابن اذينه از جماعتى نقل كرد كه شنيده بودند از حضرت صادق عليه السّلام وقتى راجع بمحمّد از او سؤال كرده بودند فرمود : در نزد من دو كتاب است اسم هر پيامبر و پادشاه در آنها است به خدا قسم محمّد بن عبد اللَّه در هيچ كدام از آن كتاب‌ها نيست .\r\nبصائر : فضيل سكره گفت : خدمت امام صادق رسيدم فرمود : ميدانى فضيل ؟ در چه نگاه ميكردم عرضكردم نه فرمود : تماشا ميكردم در كتاب فاطمه عليها السّلام هر پادشاهى كه بفرمانروائى برسد اسم او در آن كتاب است با اسم\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nپدرش براى فرزندان حسن در آن چيزى نيافتم .\r\nسه روايت ديگر با طرق مختلف در همين مورد از حضرت صادق نقل مىشود .\r\nبصائر : على بن ابى حمزة از وليد بن صبيح گفت : حضرت صادق عليه السّلام به من فرمود : يا وليد من در مصحف فاطمه عليها السّلام نگاه كردم براى فرزندان فلان در آن چيزى حز مانند گرد و خاك كفش نديدم .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nبخش يازدهم سرچشمه علم از خانه آنها است و آثار وحى در آن خانه‌ها است\r\nبصائر : حكم بن عتيبه گفت : مردى در ثعلبيه خدمت حضرت حسين عليه السّلام رسيد آن موقعى كه به طرف كربلا ميرفت وارد شد و سلام كرد امام فرمود از كدام شهرى گفت اهل كوفه فرمود اى برادر كوفى اگر ترا در مدينه ميديدم نشانت ميدادم اثر جبرئيل را در خانه خودمان و نزول او براى جدم با وحى اى برادر كوفى سرچشمه علم نزد ما است ممكن است آنها بدانند و ما ندانيم اين مطلب است كه امكان ندارد .\r\nاز على بن الحسين عليه السّلام در منى همين روايت با مختصر اختلاف در لفظ نقل مىشود .\r\nمجالس مفيد : محمّد بن مسلم از حضرت باقر نقل كرد كه فرمود در نزد هيچ يك از مردم حق و واقعيتى نيست مگر چيزى كه از ما خانواده گرفته‌اند و احدى از مردم قضاوت به حق و عدالتى نميكند مگر اينكه كليد اين قضاوت و باب و اول و روشش از امير المؤمنين على بن ابى طالب است وقتى بر آنها مشتبه\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nشود امور ، خطا از جانب آنها است اگر خطا كنند و صواب از طرف على بن ابى طالب عليه السّلام .\r\nمجالس مفيد : يحيى بن عبد اللَّه بن حسن گفت : از حضرت صادق شنيدم در موقعى كه گروهى از اهل كوفه خدمتش بودند ميفرمود تعجب ميكنم از مردم ميگويند تمام علم خود را از پيامبر گرفته‌اند پس به آن عمل كرده هدايت يافته‌اند اما عقيده دارند ما اهل بيت علم او را نگرفته‌ايم و هدايت نيافته‌ايم با اينكه ما خانواده و فرزندان اوئيم در منازل ما وحى نازل شده از نزد ما علم بسوى مردم خارج شده آيا آنها علم را گرفته و هدايت يافته‌اند و ما جاهليم و گمراه اين محال است .\r\nكتاب محتضر : يونس بن ظبيان از حضرت صادق عليه السّلام فرمود : يونس هر گاه علم صحيح خواستى از اهل بيت پيامبر بگير علم را بما داده‌اند و حكمت را براى ما تشريح كرده‌اند و فصل خطاب خداوند ما را برگزيده و بما داده است چيزى كه باحدى در جهان نداده .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nبخش دوازدهم علم تمام ملائكه و انبياء در اختيار آنها است و به آنها هر چه بانبياء عطا شده داده شده است و هر امامى تمام علوم پيش از خود را ميداند و زمين بدون امام نيست\r\nعلى بن يقطين از موسى بن جعفر عليه السّلام گفت : به خدا قسم بما داده شده آنچه بسليمان داده شده و چيزهائى كه بسليمان هم نداده و نه باحدى از جهانيان خداوند در داستان سليمان ميفرمايد :  هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  و در داستان محمّد صلّى اللَّه عليه و آله و سلّم ميفرمايد :  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  .\r\nتوضيح : منظور اينست : همان طورى كه در اختيار سليمان گذاشته بودند كه بهر كس مايل است چيزى از اموال را ببخشد و هر كه را بخواهد مانع شود به پيامبر صلّى اللَّه عليه و آله و سلّم از اين بهتر داده است ميفرمايد : آنچه پيامبر براى شما از\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمال ، علم ، حكم و امر آورد بگيريد و خشنود باشيد و از هر چه شما را باز - داشت خوددارى كنيد اين بزرگتر است از قدرت سليمان . در اخبار زيادى اين مطلب تصريح شده است .\r\nتوحيد صدوق : جابر از حضرت باقر عليه السّلام نقل كرد كه فرمود : خداوند يك علمى دارد كه جز خودش كسى از آن اطلاع ندارد و علمى كه ملائكه مقرب و انبياى مرسل از آن مطلعند ما نيز آن را اطلاع داريم .\r\nدر خبر دوم همين مطلب بعنوان علم خاص و تمام تعبير مىشود كه از علم خاص ملائكه مقرب و انبياى مرسل اطلاع ندارند و از علم عام اطلاع دارند .\r\nو روايت مختصر ديگرى به همين مضمون نقل مىشود .\r\nدر آخر همان روايت علم خاص و عام امام استشهاد به آيه ( و  عِنْدَهُ عِلْمُ السَّاعَةِ وَ يُنَزِّلُ الْغَيْثَ  . . . ) ميفرمايد : تفسير قمى : ابن اذينه از حضرت صادق عليه السّلام نقل كرد كه فرمود : كسى كه داراى علم كتاب است امير المؤمنين عليه السّلام است از آن جناب سؤال كردند كسى كه داراى علم كتاب است داناتر است يا كسى كه مقدارى از علم كتاب را دارد فرمود :\r\nنسبت علم كسى كه مقدارى از علم كتاب دارد به كسى كه علم كتاب دارد به نسبت فكر باندازه‌اى كه يك پشه از آب دريا با بال خود بر ميدارد امير المؤمنين عليه السّلام فرمود : تمام دانشى را كه آدم از آسمان به زمين فرود آورد و همه امتيازات علمى پيامبران تا خاتم انبياء در اختيار عترت پيامبر خاتم است .\r\nبصائر : ابراهيم بن عبد الحميد از پدر خود از حضرت موسى بن جعفر عليه السّلام كه به آن جناب گفتم فدايت شوم آيا پيامبر علوم تمام انبيا را داشت فرمود آرى گفتم از آدم تا منتهى به خودش گرديد فرمود آرى وارث نبوت آنها و تمام علومى كه در پدران آنها بود از نبوّت و علم در اختيار آن جناب قرار گرفت هيچ پيامبرى را خدا مبعوث نكرده مگر اينكه پيامبر ما از او داناتر بوده .\r\nعرضكردم عيسى بن مريم مرده را به اجازه خدا زنده ميكرد فرمود صحيح است\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nو سليمان بن داود سخن پرنده‌ها را ميدانست فرمود پيامبر اكرم اين قدرت‌ها را داشت فرمود سليمان بن داود وقتى هدهد را نديد و در مورد او مشكوك شد گفت  « ما لِيَ لا أَرَى الْهُدْهُدَ أَمْ كانَ مِنَ الْغائِبِينَ  » تمام شياطين و باد و مورچه و انس و جن و پريان مطيع او بودند بر او خشمگين شد گفت  لَأُعَذِّبَنَّهُ عَذاباً شَدِيداً أَوْ لَأَذْبَحَنَّهُ أَوْ لَيَأْتِيَنِّي بِسُلْطانٍ مُبِينٍ  .\r\nاين خشمى كه سليمان بر او گرفته بود بواسطه آن بود كه او را به آب راهنمائى ميكرد اكنون ببين اين يك پرنده است خدا به او چيزى داده كه بسليمان نداده او را ميخواست تا جاى آب را بسليمان نشان دهد اين مطلبى بود كه سليمان نميدانست با اينكه شياطين پيرو او بودند و اطلاع از آب در زير هوا نداشتند آن پرنده ميدانست .\r\nخداوند در قرآن ميفرمايد :  وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى  ما وارث اين قرآن هستيم پس در نزد ما قدرتى است كه بوسيله آن كوه‌ها را جابجا مىنمايد و شهرها را پشت سر ميگذارد و مرده را باذن خدا زنده مىكند ما آنچه زير آسمان است ميدانيم گر چه در كتاب خدا آياتى هست كه آنچه انبياى پيشين و مرسلين از جانب خدا داشته‌اند تمام آنها را خداوند براى ما در ام الكتاب قرار داده .\r\nخداوند در قرآن ميفرمايد :  وَ ما مِنْ غائِبَةٍ فِي السَّماءِ وَ الْأَرْضِ إِلَّا فِي كِتابٍ مُبِينٍ  .\r\nو در اين آيه ميفرمايد :  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  ما همان كسانى هستيم كه خداوند ما را برگزيده و وارث علم قرآنيم كه در آن توضيح هر چيزى هست .\r\nبصائر : ابو بصير از حضرت صادق عليه السّلام نقل كرد كه خدا را دو علم است يكى مخزون است كسى جز او خبر ندارد كه از همين نوع بداء است و ديگرى علمى است كه بملائكه و انبيا و رسل آموخته ما نيز ميدانيم .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nتوضيح : از همين نوع بداء است يعنى بداء جزء علمى است كه خداوند بانبياء و رسل اطلاع نداده تا مبادا اگر بمردم اطلاع دادند مورد تكذيب واقع شوند يا منظور اينست كه جريان اخير كه از بداء ظاهر مىشود در گذشته ، از نوع علمى است كه بانبياء و ملائكه نرسيده احتمال اول را بسيارى از اخبار تائيد مىكند و احتمال دوم را خبر بعد تائيد مينمايد .\r\nبصائر : ضريس از حضرت باقر عليه السّلام نقل مىكند كه شنيدم ميفرمود خدا دو نوع علم دارد علمى كه به ديگران داده شده و علمى كه محفوظ است اما نوع اول كه افاضه شده هر چه را ملائكه و انبيا و رسل بدانند ما هم ميدانيم اما علم محفوظ آن علمى است كه در نزد خدا است در ام الكتاب وقتى آشكار شد ديگر بدائى در آن نخواهد بود ( بر خلاف علم اول كه احتمال بداء دارد ) .\r\nبصائر : ابو بصير از حضرت صادق عليه السّلام نقل كرد كه فرمود : خداوند تبارك و تعالى به پيامبرش فرمود  فَتَوَلَّ عَنْهُمْ فَما أَنْتَ بِمَلُومٍ  خداوند تصميم گرفت كه اهل زمين را عذاب كند بعد بداء حاصل شد براى خدا و رحمت نازل گرديد فرمود : ( ذكر ) اى محمّد  فَإِنَّ الذِّكْرى تَنْفَعُ الْمُؤْمِنِينَ  تذكر بده كه تذكر براى مؤمنين سودمند است .\r\nسال بعد كه آمدم به حضرت صادق عليه السّلام عرضكردم فدايت شوم من اين حديث را باصحاب نقل كردم گفتند بداء براى خدا حاصل شد چيزى كه در علم او نبود ( اطلاع از آن نداشت ) حضرت صادق عليه السّلام فرمود خدا را دو علم است .\r\nعلمى كه اختصاص به خودش دارد و باحدى از مخلوق اطلاع نميدهد . و علمى كه در اختيار ملائكه و رسل قرار داده آنچه را بملائكه و رسل داده بما رسيده .\r\nشش روايت ديگر از بصائر راجع باينكه خدا را دو علم است نقل مىشود با اختلاف سند ولى با يك مفهوم و معنى .\r\nبصائر : برقى سند را به امام صادق عليه السّلام مىرساند كه فرمود خدا را دو علم است 1 - علمى كه بملائكه و رسل تعليم كرده و علمى كه جز او كسى نميداند\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nآنچه را ملائكه و رسل بدانند ما نيز ميدانيم از علمى كه مخصوص خدا است اگر چيزى خارج شود پيش ما خواهد آمد .\r\nبصائر : حمران بن اعين گفت از حضرت باقر راجع به آيه  بَدِيعُ السَّماواتِ وَ الْأَرْضِ *  سؤال شد .\r\nفرمود خداوند اشياء را بوجود آورد بىآنكه اقتباس از شبيه و نظيرى كرده باشد آسمان‌ها و زمين را بوجود آورد با اينكه قبلا آسمانها و زمين نبود نمىبينى ميفرمايد  وَ كانَ عَرْشُهُ عَلَى الْماءِ  عرش خدا بر روى آب بود .\r\nحمران بن اعين گفت : پس اين آيه را توضيح بفرمائيد  عالِمُ الْغَيْبِ فَلا يُظْهِرُ عَلى غَيْبِهِ أَحَداً  فرمود :  إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً  .\r\nبه خدا قسم محمّد صلّى اللَّه عليه و آله و سلّم از پيامبران برگزيده است كه ( اطلاعات غيبى در اختيار او گذاشته شده ) اما اين قسمت آيه  عالِمُ الْغَيْبِ  خداوند عالم است نسبت به آنچه پنهان است از مردم آنچه مقدر مينمايد و انجام ميدهد در علم خود آنها مربوط بعلمى است كه در نزد خود اوست خدا را در آن علم اراده و خواست اگر خواست اجراء مىكند و اگر بداء در آن پديد آورد اجرا نميكند .\r\nاما علمى كه مقدر مىكند و انجام ميدهد همان علمى است كه به پيامبر رسيده و بعد بما .\r\nعبد اللَّه بن محمّد از ابن محبوب با همين اسناد نقل مىكند و اضافه مينمايد :\r\nآنچه مقدر مىكند و در علم خود ميگذراند كه خلق كند قبل از اينكه بملائكه بدهد اى حمران همان علمى است كه در نزد خود اوست به كسى داده نشد و جز او كسى نميداند خدا را در اين علم اگر خواست انجام ميدهد . . . .\r\nتوضيح : شايد منظور اينست كه در اين علم غالبا بداء نيست نه اينكه به هيچ وجه بداء نباشد چنانچه از بيشتر اخبار ظاهر مىشود و يا اختصاص بعلم\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمحتوم دارد يا به آنچه در شب قدر ظاهر مىشود يا به آنچه در شب و روز پيش مىآيد .\r\nبصائر : على بن نعمان : از حضرت باقر عليه السّلام نقل مىكند كه فرمود :\r\nميمكند قطره آب در حال خشك شدن را و رود ژرف و بزرگ را رها ميكنند عرض شد رود بزرگ چيست ؟ فرمود پيامبر اكرم و علمى كه خدا به او داده خداوند براى محمّد سنن انبياء از آدم تا خود محمّد صلّى اللَّه عليه و آله و سلّم را جمع نموده عرض شد آن سنن چيست ؟ فرمود علم تام پيمبران ، خدا تمام علم پيامبران را براى او جمع كرد و پيامبر اكرم همه را بامير المؤمنين عليه السّلام سپرد .\r\nآن مرد گفت پس امير المؤمنين داناتر است يا بعضى از پيغمبران فرمود :\r\nحضرت باقر گوش بدهيد اين شخص چه ميگويد خداوند گوش كسى را كه بخواهد باز مىكند من ميگويم خداوند براى حضرت محمّد علم تمام پيغمبران را جمع نموده و او همه را در اختيار امير المؤمنين نهاده باز او سؤال مىكند امير المؤمنين داناتر است يا بعضى از پيامبران .\r\nبصائر : فضيل گفت : از حضرت صادق عليه السّلام شنيدم ميفرمود : علمى كه با آدم فرود آمد از بين نرفته و به ارث گذاشته مىشود هيچ عالمى از ما نميميرد مگر اينكه ديگرى از خانواده‌اش جانشين او مىشود علم او را دارد يا آنقدر كه خدا ميخواهد .\r\nدر خبر بعد فقط بعد از جمله به ارث گذاشته مىشود اضافه شده است كه على عالم اين امت است .\r\nتوضيح : جمله يا آنقدر كه خدا ميخواهد منظور اضافه از مقدارى است كه امام سابق داشته ولى پس از اينكه همان را به امام پيش نيز افاضه ميكنند چنانچه خواهد آمد . يا كمتر از امام پيش كه اين احتمال بعيد است .\r\nمضمون اين روايت بسندهاى مختلف با اختلاف مختصرى به دوازده صورت ذكر و تكرار شده است .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبصائر : ابن بكير از حضرت صادق عليه السّلام نقل كرد كه فرمود : من خدمت آن جناب بودم سخن علم سليمان شد و قدرتى كه به او داده شده بود فرمود بسليمان بن داود چه چيز داده شده به او يك حرف از اسم اعظم داده بودند ولى امام شما كه خداوند در اين آيه ميفرمايد  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  به خدا قسم نزد على علم كتاب بود عرض كردم صحيح مىفرمائيد فدايتان بشوم .\r\nبصائر : عبد الرحمن بن كثير از حضرت صادق عليه السّلام نقل كرد كه فرمود كسى كه مقدارى از علم كتاب در اختيار او بود گفت من تخت بلقيس را مىآورم برايت قبل از اينكه چشم بهم بزنى حضرت صادق انگشتان خود را از هم گشود و بر سينه گذاشت فرمود : به خدا قسم در نزد ما تمام علم كتاب هست .\r\nبصائر : داود رقى گفت : در خدمت حضرت صادق عليه السّلام بوديم كه امام با خشم آمد و جاى خود نشست فرمود : تعجب ميكنم از كسانى كه بما نسبت علم غيب ميدهند با اينكه جز خدا كسى علم غيب ندارد تصميم گرفتم فلان كنيزم را بزنم اما فرار كرد نفهميدم بكدام اطاق رفت و كجا است .\r\nوقتى از جايش حركت كرد و داخل منزل شد من و ابو بصير و ميسّر رفتيم خدمت حضرت صادق عرضكرديم فدايت شويم شنيديم چنين و چنان فرمودى در مورد كنيز خود با اينكه ما ميدانيم شما داراى علم زيادى هستى و علم غيب بشما نسبت نميدهيم فرمود قرآن نخوانده‌اى عرضكرديم چرا . فرمود نديده‌اى اين آيه  قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ  .\r\nگفت : چرا خوانده‌ام فرمود آن شخص را ميدانى كيست ؟ و چقدر نزد او علم كتاب بود عرضكردم بفرمائيد تا بدانم . فرمود به اندازه يك قطره از ژاله در درياى « 1 » سبز نسبت اطلاع از علم كتاب با مجموع علم كتاب نبود .\r\n\r\n\r\n","description":"","footnote":"\r\n( 1 ) درياى سبز بحر محيط است كه بواسطه كثرت آب و سياهى آن به اين نام مشهور شده .\r\n","page_name":" 121 ","page_number":121},
  {"content":"\r\n\r\nعرضكردم چقدر كم ؟ ! فرمود چقدر زياد است اين علم نسبت به همان كسى كه خداوند او را داراى تمام علم كتاب ندانسته ( و از او تعريف كرده كه بيك چشم بهم زدن تخت بلقيس را آورد ) .\r\nفرمود : در قرآن اين آيه را خوانده‌اى  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  گفتم تمام علم كتاب با دست اشاره به سينه خود نموده فرمود علم كتاب تمام آن و اللَّه نزد ما است سه مرتبه تكرار كرد .\r\nتوضيح : حاصل جواب اينست كه فرمايش امام اشاره به نقص علم آنها نيست بلكه بواسطه تقيه از مخالفين يا ضعفاى شيعه تا مبادا آنها را نسبت بربوبيت بدهند و ممكن است منظور اين باشد ميخواهد بفهماند منافاتى نيست بين اينكه خداوند از آنها در بعضى از اوقات بواسطه مصالحى علم بعضى چيزها را مخفى نمايد در عين حال كه آماده داشتن علم كتاب باشند وقتى خداوند اين را براى آنها خواسته باشد و يا گفته مىشود ائمه احتياج دارند براى تحصيل و بدست آوردن بعضى از علوم بمراجعه و تمام علوم را بالفعل ندارند .\r\nبصائر : مثنى گفت : از اين آيه سؤال كردم  وَ مَنْ عِنْدَهُ عِلْمُ الْكِتابِ  فرمود در باره على عليه السّلام بعد از پيامبر اكرم و در باره امامان بعد از اوست .\r\nاختصاص و بصائر : ابو يعقوب احول گفت ما با ابا بصير و چند نفر خدمت حضرت صادق عليه السّلام رسيديم فرمود يا ابا محمّد علم على از علم رسول اللَّه است ما آموخته‌ايم علم او را در ميان علمى كه آموخته‌ايم خداى را بپرست و از او اميدوار باش .\r\nبصائر : ابو الصباح گفت : به خدا قسم جعفر بن محمّد به من فرمود خداوند به پيامبرش تنزيل و تأويل قرآن را آموخت آن جناب بعلى عليه السّلام آموخت فرمود به خدا قسم ما نيز ميدانيم هر قسمى كه بخوريد و هر ادعائى در باره علم ما بنمائيد بىاشكال است ( بواسطه وسعت علم ما ) .\r\nاختصاص و بصائر : محمّد بن مسلم گفت : از حضرت باقر شنيدم ميفرمود :\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nجبرئيل براى محمّد صلّى اللَّه عليه و آله و سلّم دو انار آورد از بهشت على عليه السّلام آنها را ديد عرضكرد اين دو انار چيست در دست شما فرمود يكى از آنها نبوّت است كه ترا در آن بهره‌اى نيست اما يكى علم است آنگاه آن انار را پاره كرد نصفش را بعلى داد و نصف ديگر را خود برداشت سپس فرمود تو شريك منى در اين و من شريك تو هستم در آن فرمود به خدا قسم هر حرفى را كه خدا به پيامبر آموخت بعلى نيز اطلاع داد بعد آن علم بما رسيد بعد دست خود را بر روى سينه گذاشت .\r\nاكمال الدين : حارث بن مغيره از حضرت صادق عليه السّلام نقل كرد كه شنيدم ميفرمود خدا زمين را رها نكرده بدون عالمى كه مردم به آن احتياج دارند و او احتياج به آنها ندارد عالم حلال و حرام است گفتم فدايت شوم بچه وسيله ميداند ؟\r\nفرمود به ارث از پيامبر و على بن ابى طالب عليهما السّلام است .\r\nاكمال الدين : حارث بن مغيره از حضرت صادق عليه السّلام نقل كرد كه شنيدم ميفرمود علمى كه با آدم نازل شد برداشته نشده عالمى از ما خانواده از دنيا نميرود مگر اينكه علم او به ارث ميماند زمين بدون عالم باقى نمىماند .\r\nاكمال الدين : ابو حمزه از پدرش از ابو جعفر عليه السّلام نقل كرد اى ابا حمزه زمين خالى نيست مگر اينكه در آن عالمى از ما هست اگر مردم بيافزايند او ميگويد اضافه كرده‌اند اگر كم كنند ميگويد كم كرده‌اند و خداوند آن عالم را از روى زمين بر نمىدارد مگر اينكه به او نشان دهد در ميان فرزندانش كسى را كه مثل او بداند يا آنقدر كه خدا ميخواهد .\r\nاخبار زيادى در اين مورد در باب احتياج بحجت آورده‌ايم .\r\nبصائر : حارث از حضرت صادق عليه السّلام نقل مىكند كه گفتم مرا از علم عالمتان مطلع فرما فرمود به ارث از پيامبر است و از على بن ابى طالب عرضكردم ما حديث داريم كه بدل آنها الهام مىشود و به گوش ايشان ميرسد فرمود هم اين است و هم آن .\r\nدو روايت ديگر در همين مورد نقل مىشود با اختلاف در عبارت .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبصائر : ابو اسماعيل از حضرت صادق عليه السّلام نقل مىكند كه فرمود : هيچ امامى از دنيا نميرود مگر اينكه به كسى كه بعد از اوست داده مىشود همان مقدارى كه به او داده شد باضافه پنج جزء .\r\nسه روايت به همين عبارت نقل مىشود ممكن است آن پنج جزء عبارت باشد از آنچه در سوره لقمان است كه عبارت علم بروز قيامت و نزول باران و آنچه در ارحام است و آنچه فردا انجام ميدهد و در كدام سرزمين ميميرد خداوند علم آنها را بطور كلى در اختيار كسى قرار نداده و در آن بداء است در هر موردى آنچه حتمى است بهر كس كه مىخواهد افاضه مىنمايد و همين يكى از معانى ( آنچه در شبانه روز بوجود مىآيد ) هست چنانچه دانستن اينها علومى است كه امكان دارد بعد اضافه داشته باشد نسبت به امام قبل در موقع امامت خود گر چه ممكن است افاضه بروح مقدس آن امام نشود در موقعى كه به امام زنده افاضه مىشود .\r\nممكن است اشاره بمراتب ترقى در معارف ربانى باشد كه بازگشت آن بسه قسم است كه تقسيم مىشود به پنج قسم زيرا آنها صفات ثبوتى است كه برگشت بسه صفت دارد علم ، قدرت ، اراده يا حيات بجاى اراده و صفات سلبيه كه بر مىگردد بوجوب وجود و صفات فعل مانند خالق بودن و رازق بودن و اين نيز يكى از چيزهائى است كه در شب و روز بوجود مىآيد چنانچه دانستى .\r\nخدا ميداند و ائمه عليهم السّلام .\r\nبصائر : عمر بن يزيد گفت : به حضرت رضا عليه السّلام گفتم من از پدرت سؤالى كردم مايلم همان را از شما بپرسم فرمود از چه ميپرسى ؟ عرضكردم آيا نزد شما علم پيامبر هست و كتابهاى او و علم اوصياء و كتابهايشان فرمود آرى و از آن بيشتر هر چه مايلى بپرس .\r\nبصائر : ابو عبيده حذاء گفت : در زمان حضرت باقر وقتى آن جناب از دنيا رفت ما سرگردان بوديم مانند گوسفندان بىچوپان . سالم بن ابى حفصه\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nرا ديديم گفت امام تو كيست ؟ گفتم ائمه من آل محمّدند گفت نابود شدى و نابود كردى مگر من و تو از حضرت باقر نشنيديم كه فرمود هر كس بميرد و امامى نداشته باشد بنوع مرگ جاهليت از دنيا رفته گفتم چرا بجان خودم همين طور است .\r\nبعد پس از سه روز يا قريب به آن خدمت حضرت صادق عليه السّلام رسيديم خدا بما معرفت را روزى نمود وارد خدمت ايشان شدم و گفتم سالم را ديدم به من چنين و چنان گفت و من چنين و چنان گفتم :\r\nامام صادق سه مرتبه فرمود : واى بر سالم مگر سالم نميداند مقام امام چگونه است امام بزرگتر است از آنچه او و مردم خيال ميكنند اى ابا عبيده از ما يك نفر از دنيا نميرود مگر اينكه يكى ديگر جانشين او مىشود كه مانند او عمل مىكند و بروش او رفتار مينمايد و به همان راه دعوت مىكند يا ابا عبيده خداوند جلو نگرفته كه آنچه بداود داد بسليمان بهتر از آن عنايت كند سپس فرمود :  « هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  » .\r\nعرضكردم خدا چه به او عطا كرد فدايت شوم فرمود : يا ابا عبيده وقتى قائم آل محمّد قيام كند حكم مىكند به حكم داود و سليمان از مردم دليل و بيّنه نمىخواهد .\r\nتوضيح : ظاهر اخبار اين است كه قائم عليه السّلام وقتى ظهور كند بعلم خود در پيش آمدها عمل مىكند احتياج به اقامه بيّنه و شاهد ندارد ولى ائمه قبل حكم به ظاهر ميكردند و گاهى اطلاعى كه از باطن داشتند با لطائف الحيل باقرار واميداشتند چنانچه امير المؤمنين عليه السّلام در چندين مورد انجام داد .\r\nشيخ مفيد در كتاب مسائل مينويسد : امام ميتواند بعلم خود حكم كند چنانچه حكم به ظاهر شهادت‌ها مىكند وقتى ميداند شهادت بر خلاف داده‌اند آن را باطل مىكند و مطابق آنچه خداوند به او اطلاع داده عمل مىنمايد در نظر من\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nجايز است كه امام گاهى واقع امر را نداند و حكم كند به ظاهر گر چه آن حكم بر خلاف حقيقت باشد در نزد خدا و مىتواند كه خداوند او را راهنمائى كند كه شهود صادق را از كاذب تميز دهد در نتيجه واقع مطلب را بداند در اين موارد بستگى دارد بالطاف خدا و مصالحى كه جز خدا از آن اطلاع ندارد .\r\nامامى مذهبان در اين مورد سه دسته هستند . گروهى معتقدند كه احكام ائمه بطور كلى مطابق ظاهر است نه اطلاعاتى كه از باطن دارند . گروهى را نيز اعتقاد اين است كه فقط با باطن عمل مىكنند نه ظاهرى كه ممكن است بر خلاف واقع باشد و گروهى نيز هم عقيده با منند و من از نوبختيان ( خداوند آنها را رحمت كند ) در اين مورد چيزى نديدم كه يقين كنم آنها در اين مورد چه عقيده‌اى دارند .\r\nمحاسن : ابو حمزه از حضرت باقر عليه السّلام نقل كرد كه فرمود : زمين خالى نيست از مردى كه عارف به حق باشد اگر مردم چيزى افزودند بگويد اضافه كرده‌اند و اگر كم نمودند اعلام بكمى كند و اگر درست انجام دادند آنها را تصديق نمايد اگر چنين نبود حق از باطل تميز داده نميشد .\r\nچند روايت ديگر در همين صفحه مربوط باينكه بايد در هر زمان امامى كه از دنيا رفت كس ديگرى از ائمه جاى او را بگيرد ذكر شده است .\r\nاختصاص : عبد اللَّه بن بكير هجرى از حضرت باقر عليه السّلام نقل كرد كه على ابن ابى طالب عليه السّلام هبه و بخشايش خدا بود براى محمّد صلّى اللَّه عليه و آله و سلّم وارث علم اوصياء و علم كسانى كه قبل از او وجود داشتند بود از انبياء و مرسلين .\r\nاختصاص : معمر بن خلاد از حضرت رضا عليه السّلام نقل كرد كه فرمود : ما خانواده‌اى هستيم به ارث مىبرند كوچكتران ما از بزرگتران كاملا مطابق يك ديگر .\r\nاختصاص : ابن نباته گفت : از حضرت على شنيدم روى منبر ميفرمود :\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاز من سؤال كنيد قبل از آنكه مرا نيابيد قسم به خدا زمينى نيست چه سرسبز و چه شوره‌زار و گروهى كه گمراه كنند صد نفر را يا صد نفر را هدايت كنند جز اينكه رهبر و فرمانرواى آنها را ميشناسم اين مطالب را بيكى از خانواده خود اطلاع داده كه پيوسته بزرگتران به كوچك‌ترها اطلاع ميدهند تا روز قيامت .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nبخش سيزدهم در نزد ائمه عليهم السّلام كتب انبياء هست آنها را با اختلاف زبانهائى كه دارند قرائت ميكنند\r\nاختصاص و بصائر : يكى از اصحاب ما از حضرت باقر عليه السّلام نقل كرد :\r\nما رفتيم كه خدمت ايشان برسيم وقتى وارد خانه شديم صداى قرائتى بسريانى با صوتى نيكو شنيديم كه ميخواند و گريه ميكرد بطورى كه بعضى از ما را بگريه در آورد .\r\nاختصاص و بصائر : هشام بن حكم در حديث بريهه نصرانى نقل مىكند كه او با هشام آمدند خدمت موسى بن جعفر عليه السّلام امام فرمود از كتاب دينى خود چگونه اطلاع دارى ؟ گفت من واردم فرمود چقدر اطمينان بتأويل آن دارى گفت خيلى مطمئن هستم آنگاه ابتدا موسى بن جعفر شروع به خواندن انجيل كرد بريهه گفت مسيح همين طور قرائت ميكرد اين قرائت را جز مسيح كسى نخوانده بعد بريهه گفت پنجاه سال بود كه بدنبال چنين شخصى ميگشتم بدست آن جناب مسلمان شد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاختصاص و بصائر : موسى نميرى گفت بدرب خانه حضرت باقر رفتيم اجازه ورود خواستيم صداى محزونى شنيديم كه بعبرانى ميخواند بمحض شنيدن صدا بگريه شديم با خود خيال كرديم امام يكى از اهل كتاب را آورده او ميخواند اجازه ورود داد وارد شديم در نزد او احدى را نديديم گفتيم خدا بشما خير دهد صدائى با لهجه عبرانى شنيديم خيال كرديم شما يكنفر از اهل كتاب را دستور داده‌ايد بخواند فرمود نه ، يادم از مناجات اليا با پروردگار آمد گريه كردم از آن عرضكرديم فدايت شويم مناجات اليا چگونه است شروع كرد به خواندن اين جملات\r\n« يا رب اتراك معذبى بعد طول مقامى لك ؟ اتراك معذبى بعد طول صلاتى لك ؟\r\nخدايا آيا مرا عذاب ميكنى بعد از اين مدت طولانى كه در خدمت توام ؟ آيا مرا عذاب خواهى نمود بعد از اين همه نماز ؟ اعمال خود را يكى پس از ديگرى شروع كرد بشمردن خداوند به او وحى كرد من ترا عذاب نخواهم كرد .\r\nگفت پروردگارا چه كسى ميتواند جلو قدرت ترا بگيرد اگر بعد از قبول كردن باز بگوئى نه من بنده‌ى توام و در اختيارت ميباشم . خداوند به او وحى كرد كه من وقتى چيزى بگويم به آن وفا خواهم كرد .\r\nاز خرايج روايت تكرار مىشود بدون توضيح مناجات اليا .\r\nتفسير عياشى : عبد اللَّه بن سنان گفت : از حضرت صادق عليه السّلام راجع به آيه  قُلْ مَنْ أَنْزَلَ الْكِتابَ الَّذِي جاءَ بِهِ مُوسى نُوراً وَ هُدىً لِلنَّاسِ تَجْعَلُونَهُ قَراطِيسَ تُبْدُونَها  .\r\nفرمود : هر چه ميخواستند پنهان ميكردند و هر چه مايل بودند افشا و اظهار ميكردند .\r\nدر روايت ديگرى است : آيات را در كاغذها مينوشتند بعد هر چه را مايل بودند اظهار ميكردند و آنچه نميخواستند پنهان مينمودند . بعد فرمود هر كتابى كه نازل شد در نزد اهل علم است .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nتوحيد صدوق : هشام بن حكم در خبرى طويل ميگويد بريهه رئيس نصرانيان به حضرت موسى بن جعفر عليه السّلام عرضكرد از كجا تورات و انجيل و كتاب‌هاى انبيا را آورده‌ايد ؟ فرمود : به ارث از انبيا بما رسيده ما همانطور كه خود آنها قرائت كرده‌اند ميخوانيم و مثل خودشان ميگوئيم خداوند حجتى در روى زمين قرار نميدهد كه از او چيزى بپرسند بگويد نميدانم . . .\r\nبصائر : داود بن فرقد از حضرت صادق عليه السّلام نقل كرد كه امير المؤمنين عليه السّلام فرمود : اگر مردم براى من مسندى همانطور كه براى ابن صوحان قرار داده‌اند قرار دهند قضاوت خواهم كرد بين توراتيان با تورات خودشان چنانچه بين آسمان و زمين بدرخشد و بين انجيليان با انجيل خودشان بطورى كه بين آسمان و زمين بدرخشد و بين زبوريان آنچنان كه بين آسمان و زمين درخشان شود و بين اهل فرقان با فرقان چنانچه بين آسمان زمين را روشن كند .\r\nتوضيح : نام ابن صوحان را در اين خبر آوردن بعيد به نظر ميرسد شايد منظور معاوية بن ابى سفيان باشد بالاخره منظور اين است كه اگر حرف مرا اصحابم بپذيرند آن طور كه حرف صعصعه را يا زيد برادرش را قبيله‌اش ميپذيرند .\r\nهمين خبر با مختصر اختلاف در عبارت نقل مىشود بدون ذكر ابن صوحان به دو صورت با قيد اينكه در تورات و انجيل و قرآن من حكم ميكنم به همان طورى كه خدا نازل كرده .\r\nبصائر : ضريس كناسى گفت : خدمت حضرت صادق عليه السّلام بودم ابا بصير نيز حضور داشت آن جناب فرمود : داود وارث انبياء بود و سليمان وارث داود شد و محمّد صلّى اللَّه عليه و آله و سلّم وارث سليمان با اينكه آنجا نبود و ما وارث محمّديم صلّى اللَّه عليه و آله و سلّم در نزد ما صحف ابراهيم و الواح موسى است .\r\nابو بصير گفت : علم همين است فرمود : نه اين علم نيست اين يادگار و اثرى است علم وقايعى است كه در شبانه روز اتفاق مىافتد روزبروز و ساعت بساعت .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبصائر : هشام بن حكم در حديث بريهه ( كه قبلا توضيح داده شد تا آنجا كه بريهه گفت پنجاه سال است مانند ترا ميجويم ) .\r\nهشام گفت : بريهه و آن زن خدمت حضرت صادق عليه السّلام رسيدند هشام توضيح برخورد بريهه را با موسى بن جعفر عليه السّلام براى حضرت صادق عليه السّلام داد بريهه گفت آقا شما از كجا تورات و انجيل و كتاب‌هاى انبياء را آورده‌ايد ؟\r\nفرمود : اينها به ارث بما رسيده مثل خود آنها ميخوانيم و چون خودشان ميگوئيم خداوند حجتى در روى زمين قرار نميدهد كه از او چيزى بپرسند بگويد نمىدانم . بريهه خدمت حضرت صادق عليه السّلام اسلام را اختيار كرد تا از دنيا رفت .\r\nبصائر : ابو بصير از حضرت صادق عليه السّلام نقل كرد كه به من فرمود : يا ابا محمّد خداوند بانبياء چيزى نداده مگر اينكه بمحمّد ( ص ) نيز داده به آن جناب تمام آنچه بانبياء داده عطا كرده است در نزد ما صحفى كه خدا در قرآن فرموده «  صُحُفِ إِبْراهِيمَ وَ مُوسى  » هست عرضكردم فدايت شوم همان الواح است ؟\r\nفرمود : آرى .\r\nبصائر : عبد اللَّه بن سنان از حضرت صادق عليه السّلام نقل كرد كه از آن جناب راجع به اين آيه سؤال كردند  وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ  ذكر چيست و زبور كدام است فرمود ذكر در نزد خدا است و زبور همان كتابى است كه بر داود نازل شد هر كتابى كه نازل شود در نزد عالم است .\r\nبصائر : ليث مرادى حديثى از سدير نقل كرد راوى كه ابن مسكان است گفت من پيش سدير رفتم و گفتم ليث مرادى حديثى از شما برايم نقل كرد گفت چه حديث گفتم فدايتان شوم حديث مرد يمنى گفت خدمت حضرت باقر بوديم مردى از يمنيها رد شد امام از او راجع به يمن سؤالاتى كرد فرمود فلان خانه را ميشناسى عرضكرد بله آن خانه را ديده‌ام امام باقر فرمود آن سنگ را جلو آن خانه ميشناسى گفت بله خودم آن سنگ را ديده‌ام . مرد يمنى گفت كسى را نديده‌ام مثل شما وارد بخصوصيات شهرها باشد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nوقتى مرد يمنى رفت امام به من فرمود : ابو الفضل ! اين همان سنگى است كه موسى خشمگين شد و الواح را روى آن انداخت هر چه از الواح از بين رفت در دل آن سنگ جاى گرفت وقتى خدا پيامبرش را مبعوث نمود به او تقديم كرد و آنها پيش ما است .\r\nتوضيح اينكه ابن مسكان بسدير ميگويد فدايت شوم استبعادى ندارد گر چه كم اتفاق مىافتد .\r\nبصائر : ابو خالد قماط از حضرت صادق عليه السّلام نقل كرد كه شنيدم ميفرمود :\r\nما ولادت و نژاد پاكى از پيامبر اكرم صلّى اللَّه عليه و آله و سلّم هستيم در نزد ما صحف ابراهيم و موسى است كه به ارث از پيامبر بما رسيده .\r\nبصائر : فيض بن مختار از حضرت صادق عليه السّلام نقل كرد كه فرمود به پيامبر اكرم رسيد صحف ابراهيم و موسى . آن جناب بعلى عليه السّلام سپرد ايشان به امام حسن و امام حسن عليه السّلام به حضرت حسين تا رسيد بما .\r\nبصائر : على صائغ گفت : محمّد بن عبد اللَّه بن حسن در بين راه به حضرت صادق عليه السّلام برخورد كرد امام را دعوت كرد به منزل خود ولى امام عليه السّلام نرفت با او ولى اسماعيل فرزند خود را فرستاد و اشاره كرد كه خوددارى نمايد دست خود را بر دهان گذاشت كه زبان نگه دارد وقتى امام به منزل رسيد باز يك نفر از طرف عبد اللَّه آمد و ايشان را دو مرتبه دعوت كرد برفتن باز امتناع ورزيد .\r\nپيك آمد و امتناع امام صادق را ابراز نمود محمّد خنديد و گفت چه مانع شد از آمدن ايشان به منزل ما مگر اينكه ميخواست تماشاى صحف را بنمايد ( جنبه استهزاء داشت ) .\r\nاسماعيل خدمت امام رسيد سخن عبد اللَّه را براى امام صادق نقل كرد امام صادق عليه السّلام يك نفر را فرستاد و فرمود آنچه گفته بودى شنيدم راست ميگوئى من نگاه در صحف اولى ميكنم همان صحف ابراهيم و موسى از خود و پدرت بپرس\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nآيا پيش آنها وقتى جريان را پيك به او گفت جوابى نداد حضرت صادق عليه السّلام را از سكوت عبد اللَّه اطلاع داد آن جناب فرمود وقتى راه جواب بدست آيد سخن كوتاه مىشود .\r\nبصائر : ابن قياما گفت : خدمت حضرت رضا عليه السّلام رسيدم پسرش حضرت جواد متولد شده بود فرمود خداوند به من مولودى عنايت كرد كه از من و آل داود ارث ببرد .\r\nبصائر : مفضل گفت : حضرت صادق عليه السّلام فرمود : سليمان وارث داود شد و محمّد وارث سليمان و ما وارث محمّد صلّى اللَّه عليه و آله و سلّم در نزد ما علم تورات و انجيل و زبور و توضيح مطالب الواح است .\r\nعرضكردم اينست علم فرمود : اين علم نيست علم آن چيزى است كه روز بروز و ساعت بساعت پيش مىآيد .\r\nبصائر : ابو حمزه ثمالى از حضرت صادق عليه السّلام نقل كرد كه فرمود : در جفر است كه خداوند وقتى الواح را بر موسى نازل كرد و در آن توضيح هر چيز هست و او تا روز قيامت خواهد بود .\r\nپس از پايان نبوّت موسى خدا به او وحى كرد كه الواح را بامانت بسپارد بكوهى الواح زبرجدى از بهشت بود ، موسى كنار رفت ، كوه شكاف خورد الواح را پيچيده در آن گذاشت وقتى آنها را قرار داد كوه بهم آمد پيوسته در آن كوه بود تا حضرت محمّد مبعوث گرديد يك قافله‌اى از يمن خدمت پيامبر آمدند به آن كوه كه رسيدند كوه باز شد الواح همانطور پيچيده بيرون آمد به همان صورتى كه موسى نهاده بود آنها برداشتند .\r\nوارد خدمت پيامبر كه رسيدند ابتداء پيامبر از آنها راجع به آنچه يافته بودند سؤال كرد پرسيدند از كجا فهميدى كه ما چيزى پيدا كرده‌ايم فرمود :\r\nخدا به من اطلاع داد و آن الواح است گفتند ما شهادت ميدهيم كه تو پيامبرى الواح را تقديم كردند .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nنگاه كرد و خواند با اينكه بعبرانى نوشته شده بود بعد امير المؤمنين عليه السّلام را خواست و فرمود اين را داشته باش كه در آن علم گذشتگان و آيندگان است الواح موسى است خدا به من دستور داده در اختيار تو بگذارم .\r\nعرضكرد يا رسول اللَّه من نميتوانم آنها را بخوانم فرمود : جبرئيل به من گفته كه به تو بگويم اين الواح را امشب زير سر خود بگذار فردا صبح كه برخيزى ميتوانى بخوانى . شب را امير المؤمنين زير سر خود گذاشت صبح كه شد تمام آنها را خدا به او آموخته بود پيامبر اكرم به او فرمود از آن نسخه بردارى كند در يك پوست گوسفند نسخه‌اى برداشت و همان جفر است كه در آن علم گذشتگان و آيندگان است و آن نزد ما است با الواح و عصاى موسى و ما وارث پيامبريم .\r\nتفسير عياشى - در آخر خبر افزوده كه حضرت باقر فرمود آن سنگى كه الواح در آن بود زير درختى بود در محلى بنام فلان .\r\nبصائر : حبّه عرنى گفت : از امير المؤمنين عليه السّلام شنيدم ميفرمود كه يوشع بن نون وصى موسى بن عمران بود ، الواح موسى از زمرد سبز بود . وقتى موسى خشمگين شد الواح را از دست خود انداخت بعضى شكست و بعضى باقى ماند و مقدارى نيز بالا رفت پس از تسكين خشم موسى يوشع بن نون گفت آيا در نزد تو توضيح آنچه در الواح بود هست . موسى گفت آرى پيوسته به ارث گروهى از گروهى ديگر ميگرفتند تا رسيد به چهار دسته از يمن . خداوند محمّد صلّى اللَّه عليه و آله و سلّم را مبعوث كرد اين خبر به آنها رسيد گفتند اين پيامبر چه ميگويد . گفتند شراب و زنا را حرام كرده ، و دستور باخلاق خوب و خوش رفتارى با همسايه ميدهد گفتند او شايسته‌تر است به اين الواحى كه در دست ما است قرار گذاشتند در فلان ماه ببرند خدمت او .\r\nخداوند بجبرئيل وحى كرد كه برو خدمت پيامبر و جريان را بگو جبرئيل آمد و گفت فلان كس و فلان كس وارث الواح موسى شده‌اند آنها در فلان ماه و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nفلان شب الواح را براى شما مىآورند .\r\nآن شب پيامبر اكرم بيدار بود تا قافله آمدند درب را كوبيدند در حالى كه ميگفتند يا محمّد . فرمود آرى فلان كس پسر فلان كس و فلان كس پسر فلانى و يا فلان كس پسر فلان كس كو آن كتابى كه به ارث از يوشع بن نون وصى موسى بن عمران بشما رسيده گفتند ما شهادت ميدهيم باينكه خدائى جز خداى يكتا نيست ( وحده لا شريك له ) و اينكه محمّد پيامبر اوست به خدا قسم كسى اطلاع از اين نداشته از وقتى در اختيار ما قرار گرفته تاكنون جز تو .\r\nبصائر : مردى از حضرت باقر عليه السّلام نقل كرد كه فرمود : مردى از اهل بلخ خدمت ايشان رسيد فرمود خراسانى ! فلان بيابان را ميشناسى گفت آرى فرمود ميشناسى شكافى كه در بيابان با چنين مشخصاتى هست گفت آرى فرمود از همان شكاف دجال خروج مىكند .\r\nسپس مردى از يمن وارد شد به او فرمود فلان درّه را ميشناسى گفت آرى فرمود فلان درخت در درّه فلان با فلان خصوصيات گفت آرى فرمود سنگ زير آن درخت را ديده‌اى گفت آرى فرمود آن همان سنگى است كه الواح موسى در آن نگهداشته بود براى حضرت محمّد صلّى اللَّه عليه و آله و سلّم .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nبخش چهاردهم ائمه عليهم السّلام تمام لغات و زبانها را ميدانند و با آن زبانها صحبت ميكنند\r\nعيون اخبار الرضا : هروى گفت : حضرت رضا عليه السّلام با مردم به زبان خود آنها صحبت ميكرد به خدا قسم فصيح‌ترين و داناترين مردم بهر زبان و لغتى بود .\r\nروزى عرضكردم يا ابن رسول اللَّه من تعجب ميكنم از اطلاع شما از اين زبانها با اختلاف آنها فرمود ابا صلت من حجت خدا بر مردمم صحيح نيست خداوند كسى را حجت بر مردم قرار دهد با اينكه زبان آنها را نمىفهمد مگر فرمايش امير - المؤمنين عليه السّلام را نشنيده‌اى كه فرمود : بما فصل الخطاب داده مگر فصل الخطاب جز دانستن زبانها چيز ديگرى است .\r\nقرب الاسناد : على بن ابى حمزه گفت : خدمت حضرت رضا بودم كه سى نفر از غلامان حبشى وارد شدند كه آنها را براى امام خريده بودند با يكى از آنها صحبت كرد غلام زيبائى در ميان حبشيان بود ساعتى به زبان خودش با او صحبت كرد تا هر چه مايل بود گفت و يك درهم به او بخشيد فرمود بدوستان هر -\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nكدام در ماه سى درهم بده بعد رفتند .\r\nعرضكردم آقا با اين غلام به زبان حبشى صحبت كردى چه دستور به او دادى . فرمود به او سفارش كردم با دوستانش خوش رفتار باشد و بهر كدام در ماه سى درهم بدهد . زيرا من وقتى او را ديدم فهميدم غلام دانائى است و از فرزندان ملوك آنها است او را سفارش كردم به تمام آنچه لازم داشتم سفارش مرا پذيرفت با اينكه او غلام درستى است .\r\nسپس فرمود : شايد تعجب كرده‌اى از صحبت كردن من با او به زبان حبشى . تعجب نكن آنچه از امر امام بر تو مخفى است شگفت انگيزتر و زيادتر است اين در مقابل علم امام مثل قطره آبى است كه پرنده‌اى از دريا با منقار خود بگيرد به نسبت خود دريا آيا آنچه از دريا ميگيرد با منقارش خيال ميكنى از دريا كم مىشود .\r\nفرمود : امام بمنزله دريا است آنچه نزد اوست تمام‌شدنى نيست و علمهايش بيشتر از اينها است كبوتر وقتى با منقار خود قطره‌اى از دريا ميگيرد چيزى كم نكرده همين طور عالم علمش تمام‌شدنى نيست و عجايب او پايان يافتنى .\r\nاختصاص : على بن مهزيار گفت غلامم را فرستادم خدمت حضرت هادى غلامى از نزديكيهاى قسطنطنيه بود غلام با تعجب برگشت گفتم چه شده پسرم گفت چگونه تعجب نكنم با من به زبان رومى صحبت ميكرد مثل اينكه يك فرد رومى است گمان كردم با صحبت كردن به اين زبان مايل بوده غلامان نشنوند چه صحبت شده بين آنها .\r\nاختصاص : عمّار ساباطى گفت : حضرت صادق عليه السّلام به من فرمود : عمار ابو مسلم فطلّله و كسا و كسيحه بساطورا عرضكردم من شخصى نبطى ( ساكنان بين عراقين ) را نديدم كه فصيح‌تر از شما باشد فرمود عمار و بهر زبانى .\r\nاختصاص : ابو يزيد فرقد گفت : خدمت حضرت صادق بودم غلامى اعجمى را فرستاد از پى كارى غلام برگشت و شروع بتغيير ماموريت كرد نميتوانست خوب\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nتوضيح دهد بطورى كه من خيال كردم امام عصبانى خواهد شد فرمود با هر زبانى كه مايلى صحبت كن من ميفهمم چه ميگوئى .\r\nاختصاص : ياسر خادم گفت : غلامان حضرت رضا در خانه سقلبى و رومى بودند حضرت رضا عليه السّلام نزديك آنها بود در شب شنيد آنها به زبان خود صحبت ميكنند و ميگويند ما در مملكت خودمان هر سال يك بار فصد ميكنيم اما اينجا فصد نكرده‌ايم .\r\nفردا صبح حضرت رضا عليه السّلام فرستاد از پى يكى از پزشكان فرمود : فلان رگ اين غلام را بزن و فلان غلام را چنين رگ بزن .\r\nبعد به ياسر فرمود : تو رگ نزن . ولى من رگ زدم دستم ورم كرد و سبز شد فرمود : ياسر ترا چه شده . جريان را عرضكردم فرمود مگر من نگفتم رگ نزن حالا دستت را بده دست خود را بر روى دست من كشيد و آب دهان بر آن زد سپس سفارش كرد شام نخورم مدتها بود كه اگر گاهى فراموش ميكردم و شام ميخوردم ناراحت ميشدم و درد بر من روى مىآورد .\r\nاختصاص : حضرت صادق عليه السّلام فرمود كه امام حسن فرمود خداوند را دو شهر است يكى در مشرق و ديگرى در مغرب كه هر دو ديوارى آهنين دارند و هر شهرى داراى هزار هزار درب است از طلا و در آن هفتاد هزار لغت هر زبانى بر خلاف زبان ديگرى است من عارف به تمام آن لغات و آنچه در آن دو شهر است هستم و در آن دو شهر حجتى غير من و برادرم حسين نيست .\r\nتوضيح : شيخ مفيد در كتاب مسائل ميگويد : اعتقاد در باره اطلاع ائمه از تمام صنايع و لغات بايد گفت چيزى امتناع ندارد از ائمه و نه واجب است از نظر عقل و قياس و اخبارى رسيده از اشخاصى كه ما بايد آنها را قبول كنيم باينكه ائمه از آل محمّد اين چيزها را ميدانستند اگر ثابت شد بايد از نظر ثبوتى قطع به آن داشته باشيم ولى من در مورد قطع پيدا كردن به اين اخبار اشكالى دارم خداوند توفيق صواب ميدهد و همين عقيده مرا علماى اماميه دارند ولى با ما مخالفت\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nكرده‌اند نوبختيان خدا آنها را رحمت كند آنها اين مطلب را از روى عقل و قياس واجب ميدانند مفوضه نيز موافق آنهايند و ساير غاليان .\r\nمجلسى ميگويد اما اينكه ائمه عالم بلغات باشند اخبار در اين مورد نزديك به حد تواتر است و بانضمام اخبار عامه شكى باقى نميگذارد اما اطلاع داشتن از صنايع و علوم اخبار زيادى دليل بر اين مطلب است مثل اخبارى كه گواه است حجت خدا جاهل به چيزى نيست كه بگويد نميدانم با اينكه وارد شده است در نزد ائمه علم گذشته و آينده هست و علوم تمام انبياء به آنها رسيده با اينكه بيشتر از صنايع منسوب بانبياء است و تفسير تعليم اسماء در مورد آدم به چيزى است كه شامل تمام صنايع مىشود .\r\nبالاخره براى متتبع جاى شكى در اين معنى نيست اما اينكه عقل چنين حكمى كند در هر دو مورد جاى توقف است گر چه اعتقادى نيز بعيد نيست .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nبخش پانزدهم ائمه عليهم السّلام از انبياء داناترند\r\nبصائر : حسين بن علوان از حضرت صادق عليه السّلام نقل كرد كه خداوند انبياى اولو العزم را آفريد و آنها را بعلم امتياز بخشيد و بما به ارث داد علم آنها را و ما را بر آنها مزيت بخشيد بعلم خودشان و علم پيامبر اكرم آن چيزهائى كه آنها نميدانستند ما هم علم پيامبر را داريم و هم علم آنها را .\r\nبصائر : وليد سمان گفت : حضرت باقر عليه السّلام به من فرمود يا عبد اللَّه شيعه در باره على و موسى و عيسى چه ميگويند عرضكردم در چه مورد ميفرمائيد ؟\r\nفرمود از علم ميپرسم اما فضيلت كه آنها مساوى هستند عرضكرد فدايت شوم چطور صحيح است بگويم در باره آنها فرمود به خدا قسم على از آنها عالمتر است .\r\nسپس فرمود : مگر نميگويند على داراى علم پيامبر است عرضكردم چرا فرمود پس با آنها در اين مورد استدلال كن خداوند در باره موسى ميفرمايد :\r\n وَ كَتَبْنا لَهُ فِي الْأَلْواحِ مِنْ كُلِّ شَيْءٍ  معلوم مىشود كه تمام مسائل را به او نياموخته .\r\nخداوند در باره محمّد صلّى اللَّه عليه و آله و سلّم ميفرمايد :  وَ جِئْنا بِكَ عَلى هؤُلاءِ شَهِيداً   وَ \r\n\r\n","description":"","footnote":"","page_name":" 140 ","page_number":140},
  {"content":"\r\n\r\n نَزَّلْنا عَلَيْكَ الْكِتابَ تِبْياناً لِكُلِّ شَيْءٍ  در صفحه بعد همين روايت نقل مىشود از اين آيه ميپرسند ميفرمايد على اول ما و افضل ما و بهترين ما پس از پيامبر است دنباله روايت نيز تكرار شده است .\r\nبصائر : على بن اسماعيل از يك راوى خود نقل مىكند كه حضرت صادق به مردى فرمود : شما يك ذره آب را ميمكيد و آب نهر بزرگ را رها ميكنيد آن مرد گفت : منظور شما از اين حرف چيست ؟ فرمود : علم پيامبر علم تمام پيامبران است و خدا به او وحى كرد حضرت محمّد صلّى اللَّه عليه و آله و سلّم آن را در اختيار على گذاشت .\r\nعرض كرد على داناتر است يا بعضى از انبياء حضرت صادق عليه السّلام بيكى از ياران خود نگاه كرده فرمود : خدا گوش دل هر كه را بخواهد باز مىكند من ميگويم پيامبر تمام علوم را در اختيار على گذاشت او ميگويد على داناتر است يا بعضى از انبياء .\r\nبصائر : ابو عمران گفت : حضرت باقر فرمود : موسى از عالم ( خضر ) سؤالى را كرد كه خودش جواب آن را نميدانست عالم نيز از موسى سؤالى كرد كه خودش جواب آن را نميدانست اگر بين آن دو بودم از جواب مسأله بهر دو اطلاع ميدادم و سؤالى از آن دو ميكردم كه هيچ كدام جوابش را نميدانستند .\r\nبصائر : سدير از حضرت باقر نقل كرد كه فرمود : وقتى موسى با خضر ملاقات كرد و از او سؤال كرد چشمش به چلچله‌اى افتاد كه به آسمان بالا ميرود و پائين مىآيد به طرف دريا خضر بموسى گفت ميدانى اين چلچله چه ميگويد پرسيد چه ميگويد :\r\nخضر جوابداد ميگويد قسم بپروردگار آسمان و زمين علم شما در مقابل علم پروردگارتان مانند همين مقدار آب كه با منقارم از دريا ميگيرم نسبت به دريا نيست حضرت باقر فرمود : اگر من نزد آن دو مىبودم سؤالى از آنها ميكردم كه هيچ كدام جوابش را نميدانستند همين خبر با مختصر تغييرى در\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nلفظ تكرار مىشود .\r\nبصائر : سيف تمار گفت : با حضرت صادق در كنار حجر الاسود بوديم فرمود : يك نفر مراقب ما است به طرف چپ و راست نگاه كرديم و گفتيم كسى مراقب ما نيست فرمود : قسم بپروردگار كعبه سه مرتبه تكرار كرد اگر من بين موسى و خضر بودم به آنها اطلاع ميدادم كه از هر دوى آنها داناترم و خبر ميدادم به آنها از چيزى كه هيچ كدام نميدانستند .\r\nجريان كنيز حضرت صادق كه خواست او را تنبيه كند و فرار كرد فرمود ندانستم كجا رفت در بخش دوازدهم ذكر شد اينجا تكرار شده .\r\nبصائر : ثمالى از حضرت زين العابدين عليه السّلام نقل كرد كه عرضكردم فدايت شوم آيا ائمه آنچه در دل پنهان ميكنند ميدانند فرمود به خدا قسم آنچه انبياء و رسل ميدانند من ميدانم بعد فرمود : اضافه از آنچه انبياء داشتند داريم .\r\nخرايج : حسين بن علوان از حضرت صادق عليه السّلام نقل كرد كه فرمود :\r\nخداوند مزيت بخشيده پيامبران اولو العزم را بوسيله علم بر انبياء و به ارث بما داده علم آنها را و برترى بخشيده ما را بر آنها در فضلشان پيامبر اكرم چيزهائى ميدانست كه آنها نميدانستند ما داراى علم پيامبريم و براى شيعيان خود روايت مىكنيم هر كس از آنها بپذيرد بهترين ايشان است هر كجا باشيم شيعيان ما با مايند .\r\nكتاب محتضر از عبد الملك بن سليمان گفت : در يادگارىهاى يكى از حواريين عيسى نوشته‌اى پيدا شد كه بقلم سريانى از تورات نقل كرده بود و جريان اين بود كه چون بين موسى و خضر در مورد كشتى و پسر بچه و ديوار گفتگو شد و موسى پيش قوم خود برگشت برادرش هارون از او سؤال كرد كه خضر چه كار كرد در كشتى و عجايب دريا را پرسيد .\r\nگفت : در آن بين كه من و خضر كنار دريا بوديم جلو ما پرنده‌اى فرود آمد كه با منقار خود قطره‌اى از آب دريا را گرفته بود و بجانب مشرق انداخت\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبعد قطره‌اى ديگر و بجانب مغرب ريخت و قطره سوم را بجانب آسمان براى مرتبه چهارم قطره‌اى گرفت و بجانب زمين ريخت و قطره پنجم را گرفت و به دريا ريخت هم من و هم خضر هر دو حيران شديم .\r\nموسى گفت من از خضر پرسيدم نتوانست جواب بگويد در اين موقع چشم ما بصيادى افتاد كه مشغول صيد بود نگاهى بما كرد و گفت چه شده در فكر فرو رفته‌ايد و تعجب ميكنيد گفتيم شگفت ما از آن پرنده است گفت من يك مرد صيادم ميدانم اين پرنده چه اشاره‌اى دارد شما با اينكه پيامبريد نميدانيد .\r\nگفتيم ما جز آنچه خداوند تعليم كند نميدانيم گفت اين يك پرنده دريائى است بنام مسلم زيرا وقتى صدا مىكند ميگويد مسلم با اين كار اشاره مىكند كه در آخر الزمان پيامبرى خواهد آمد كه علم تمام شرق و غرب و اهل آسمان و زمين در مقابل علم او مانند اين قطره است نسبت به دريا علم او به ارث ميرسد به پسر عمو و وصيش .\r\nمشاجره ما دو نفر با شنيدن اين جريان تسكين يافت و هر كدام معلومات خود را كم شمرديم با اينكه به خود مىباليديم در اين موقع صياد از نظر ما غائب شد فهميديم او فرشته‌اى بود كه خداوند او را فرستاده ما را متوجه نقص و كمبودمان نمايد زيرا ما ادعاى كمال ميكرديم .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nبخش شانزدهم آنچه از سلاح پيامبر و آثار آن جناب و آثار انبياء كه در نزد ائمه عليهم السّلام است\r\nارشاد : معاويه بن وهب از سعيد سمان نقل كرده گفت خدمت حضرت ابا عبد اللَّه عليه السّلام بودم كه دو نفر از زيديها وارد شدند آن دو گفتند آيا در ميان شما امام واجب الاطاعه وجود دارد امام عليه السّلام فرمود : نه آن دو گفتند بعضى از اشخاص مورد اعتماد بما گفته‌اند كه شما مدعى اين مقام هستى آنها را نام بردند اينها شخصيتى پرهيزكار و مورد اعتمادند .\r\nامام عليه السّلام خشمگين شد و فرمود : من آنها را بچنين چيزى دستور نداده‌ام همين كه خشم را در چهره امام ديدند از آنجا خارج شدند امام عليه السّلام فرمود اين دو را ميشناسى گفتم آرى آنها از بازاريان خودمان هستند و زيدى مذهبند آنها ادعا دارند كه شمشير پيامبر صلّى اللَّه عليه و آله و سلّم نزد عبد اللَّه بن حسن است .\r\nفرمود : دروغ ميگويند خدا آن دو را لعنت كند به خدا قسم آن را عبد اللَّه بن حسن با دو چشم خود نديده و نه با يك چشم و نه پدرش ديده مگر اينكه در نزد على بن الحسين عليه السّلام ديده باشد اگر راست ميگويند چه علامتى در دسته\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nآن شمشير است و چه اثرى روى تيغ آن است .\r\nشمشير پيامبر و پرچم ايشان در نزد من است و زره و خود آن جناب نزد من است اگر اين دور است ميگويند چه علامتى در زره پيامبر است در نزد من است پرچم پيامبر بنام مغلبه و الواح موسى و عصاى او است در نزد من و انگشتر سليمان بن داود است .\r\nو در نزد من طشتى كه با آن موسى قربانى ميكرد هست و آن اسمى كه پيامبر هر وقت در ميان مسلمانان و مشركين قرار ميداد تير از مشركين به مسلمانان نميرسيد نزد من است و در نزد من است مانند آن صندوقى كه ملائكه آوردند و مسأله سلاح در ميان خانواده ما مانند صندوقى است كه در بنى اسرائيل بود كه در ميان هر خانه آن صندوق بود نبوّت در آن خانواده قرار داشت و همين طور در دست هر كدام از ما سلاح پيامبر باشد امامت در اختيار اوست .\r\nپدرم زره پيامبر صلّى اللَّه عليه و آله و سلّم را پوشيد بر قامتش بزرگ بود من پوشيدم كمى نزديك به اندازه بود ولى قائم ما كسى است كه وقتى آن را بپوشد بقامتش درست و كامل است ان شاء اللَّه ( همين خبر در دو صفحه بعد با مختصر اختلاف در عبارت تكرار مىشود ) .\r\nتوضيح : از اخبار چنين بر مىآيد كه در نزد ائمه دو زره است يكى علامت امامت بود كه بر قامت هر امامى درست در مىآمد و ديگرى علامت قائم آل محمّد ( ص ) است كه درست اندازه نيست مگر بر قامت قائم عليه السّلام .\r\nقرب الاسناد : بزنطى گفت از حضرت رضا عليه السّلام شنيدم ميفرمود اسحاق پيش من آمد و از شمشيرى پرسيد كه طوسى ( مأمون ) آن را گرفت پرسيد كه آيا شمشير پيامبر بود گفتم به او نه سلاح در ميان ما مانند تابوت است در بنى - اسرائيل هر كجا سلاح باشد فرمانروائى همان جا است .\r\nقرب الاسناد : ابن اسباط گفت از حضرت رضا عليه السّلام راجع بسكينه پرسيدم فرمود : بادى است كه از بهشت خارج مىشود چهره‌اى مانند چهره انسان دارد\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nو بوى خوشى دارد و اين همان است كه بر ابراهيم نازل شد و شروع كرد بدور زدن اطراف خانه در حالى كه او پايه‌ها را مينهاد .\r\nگفتم : آيا آن سكينه از همين نوع آيه  فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى وَ آلُ هارُونَ تَحْمِلُهُ الْمَلائِكَةُ  است ؟ فرمود : آن سكينه در صندوق بود و در آن طشتى قرار داشت كه در طشت قلوب انبياء شستشو ميشد و صندوق دور ميزد در ميان بنى اسرائيل با انبياء آنها . امام عليه السّلام در اين موقع توجه بجانب ما كرده فرمود : صندوق شما چيست گفتيم سلاح فرمود : درست گفتيد همان سلاح صندوق و بجاى تابوت بنى اسرائيل است .\r\nبصائر : سليمان بن هارون گفت به حضرت صادق عليه السّلام عرضكردم عجلىها معتقدند كه عبد اللَّه بن حسن مدعى است شمشير پيامبر صلّى اللَّه عليه و آله و سلّم نزد اوست فرمود :\r\nبه خدا قسم دروغ ميگويد در نزد او نيست هرگز با يك چشم خود هم آن را نديده و نه پدرش مگر اينكه در نزد على بن الحسين عليه السّلام ديده باشد صاحب شمشير معين است و شمشير در اختيار اوست به اين طرف و آن طرف نرود مطلب واضح است .\r\nبه خدا قسم اگر اهل زمين اجتماع كنند بر اينكه مقام امامت را از محلى كه خدا قرار داده تغيير دهند نميتوانند اگر تمام مردم كافر شوند بطورى كه يك نفر باقى نماند خداوند براى معتقدين بامامت گروهى را مىآورد كه شايسته آن هستند .\r\nبصائر : ظريف بن ناصح گفت : در آن شبى كه محمّد بن عبد اللَّه بن حسن قيام كرد حضرت صادق عليه السّلام كيسه‌اى را خواست وقتى آوردند آن را گشود و دست دراز كرد چيزى از آن برداشت از مطلبى در داخل آن ناراحت شد و خشم گرفت بعد سعيده را خواست و او را با سخنان خود توبيخ كرد حمزة بن عبد اللَّه بن محمّد عرضكرد آقا آنچنان خشمگين شدى كه سابقه نداشت فرمود :\r\nميدانى اين چيست اين پرچم پيامبر اكرم صلّى اللَّه عليه و آله و سلّم است بنام عقاب .\r\nسپس كيسه‌اى بيرون آورد و بدست گرفت فرمود : در اين كيسه دويست\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nدينار است كه حضرت على بن الحسين آن را گذاشته از پول فروش باغ معروف بعموران براى همين پيش آمدى كه ديشب در مدينه اتفاق افتاد ( در روايت ديگرى ميفرمايد از اين جريان كسى نجات مييابد كه سه ميل با مدينه فاصله داشته باشد ) .\r\nآن پول را برداشت و رفت از همان پول صرف در باغى كرد در مدينه بنام طيبه در خبر ديگرى كه چند صفحه بعد ذكر مىشود مينويسد :\r\nبعد كيسه كوچكترى بيرون آورد فرمود : اين پول را نيز گذاشته براى پيش آمدى كه در مدينه خواهد شد كسى نجات مىيابد كه يك ميل از مدينه فاصله داشته باشد براى همين جريان عريض را خريد .\r\nبصائر : عبد اللَّه بن سليمان گفت از حضرت باقر عليه السّلام شنيدم ميفرمود :\r\nسلاح در ميان ما خانواده مانند تابوت در بنى اسرائيل است بهر جا كه آن صندوق بود فرمانروائى همان جا بود هر كجا سلاح پيامبر باشد علم هم همان جا است .\r\nاين خبر با دو طريق ديگر تكرار مىشود .\r\nبصائر : حمران بن اعين از حضرت صادق عليه السّلام نقل كرد كه فرمود پس از درگذشت پيامبر اكرم على عليه السّلام وارث علم و سلاح آن جناب شد و آنچه آنجا بود سپس بدست امام حسن عليه السّلام و امام حسين رسيد بعد بعلى بن الحسين عليه السّلام رسيد .\r\nدر خبر ديگرى است كه پس از امام حسن و امام حسين بامانت بام سلمه دادند و بعد در اختيار حضرت زين العابدين قرار گرفت .\r\nبصائر : يحيى بن ابى العلاء از حضرت صادق عليه السّلام نقل كرد كه فرمود :\r\nپدرم زره پيامبر بنام ذات الفضول را پوشيد آن را روى زمين كشيد ( كنايه از نامناسب بودن باقامت شايد باشد ) .\r\nبصائر : حمران از حضرت باقر عليه السّلام نقل كرد كه صحبت از كيسانيها شد و اعتقادى كه در باره محمّد بن حنفيه دارند فرمود مگر نميگويند سلاح پيامبر صلّى اللَّه عليه و آله و سلّم\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nدر اختيار چه كسى هست و چه علامتى در دو طرف شمشير آن جناب هست اگر اطلاع دارند .\r\nسپس فرمود : محمّد بن على گاهى احتياج بوصيّت‌نامه پيدا ميكرد يا مقدارى از آن مىفرستاد خدمت على بن الحسين عليه السّلام و نسخه برميداشت .\r\nدر خبر ديگرى آخر آن ميافزايد ولى من مايل نيستم از پسر عمويم بدگوئى كنم .\r\nتوضيح : كيسانىها ياران مختار بودند كه معتقد بامامت محمّد بن حنفيه بودند امام استدلال ميفرمايد اگر او امام بود وصيّت حضرت على عليه السّلام در اختيارش قرار ميگرفت .\r\nهمچنين سلاح پيامبر مراد از پسر عمو فرزند محمّد حنفيه است .\r\nبصائر : على بن سعيد گفت خدمت حضرت صادق عليه السّلام بودم شنيدم ميفرمود :\r\nدر نزد من انگشتر پيامبر و زره و شمشير و پرچم آن جناب است .\r\nبصائر : بزنطى از حضرت رضا عليه السّلام نقل كرد كه فرمود شمشير پيامبر بند و حمائل آن بسته است ( اجازه بازشدنش را نداده‌اند ) فرمود اسحاق پيش من آمد قسم شديد داد به حق و حرمت فلان كه آيا شمشير دست مأمون شمشير پيامبر است گفتم چطور ميتواند شمشير پيامبر باشد با اينكه حضرت باقر عليه السّلام فرموده است سلاح در ميان ما خانواده مانند تابوت بنى اسرائيل است هر كجا تابوت بود فرمانروائى آنجا است .\r\nسليمان بن خالد گفت به حضرت صادق عليه السّلام گفتم عجلىها مدعى هستند كه شمشير پيامبر نزد اولاد امام حسن است فرمود به خدا دروغ ميگويند پيامبر اكرم دو شمشير داشت در طرف راست يكى علامتى بود اگر راست ميگويند علامت و اسم آنها را بگويند من بر پسر عمويم عيبجوئى نميكنم عرضكردم اسم آنها چيست فرمود يكى رسوم و ديگرى مخذم است .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nتوضيح : رسوم بدان جهت گفته‌اند كه سرعت نفوذ داشت شايد صحيح رسوب باشد كه در محل ضربت جا ميگرفت و مخذم بواسطه قطع كردن ناميده شد چون خذم قطع است .\r\nبصائر : عبد الاعلى بن اعين گفت از حضرت صادق عليه السّلام شنيدم ميفرمود :\r\nسلاح پيامبر اكرم در اختيار من است و كسى را ياراى ستيز با من نيست در اين مورد سلاح چيزى است كه جاى حرف در او نيست اگر نزد بدترين خلق خدا باشد او بهترين آنها خواهد بود ( يعنى او را معصيت و عيب و ضررى نميرسد ) .\r\nسپس فرمود امامت به كسى ميرسد كه در باره او زبانها بسته شود ( و نتوانند عيبجوئى كنند و مطيع او باشند ) هر وقت خدا بخواهد قيام خواهد كرد مردم از تعجب ميگويند اين چه شخصيتى بوده و خداوند دست لطف او را بر سر دوستان و رعيت قرار ميدهد ( كه به آنها لطف و مهربانى كند ) .\r\nبصائر : سليمان بن جعفر گفت نامه‌اى به حضرت رضا عليه السّلام نوشتم و پرسيدم آيا سلاح پيامبر اكرم در خدمت شما است به خط خود كه من آن را ميشناختم جوابداد : آرى نزد من است .\r\nبصائر : ابو بصير گفت حضرت صادق عليه السّلام فرمود : پيامبر اكرم از وسائل زندگى ما شمشير و زره و نيزه و فرشى با قاطر شهباء تمام آنها به ارث بعلى بن ابى طالب عليه السّلام رسيد .\r\nبصائر : حذاء گفت حضرت باقر فرمود به من يا ابا عبيده هر كس شمشير پيامبر و زره و پرچم بنام مغلبه و مصحف فاطمه عليها السّلام در نزد او باشد چشمش روشن است .\r\nعيسى بن عبد اللَّه از پدر خود از جدش از امير المؤمنين عليه السّلام نقل كرد كه جبرئيل خدمت پيامبر اكرم رسيد و گفت اى محمّد در يمن بتى هست از سنگ كه داخل آهنى است بفرست آن را بياورند .\r\nفرمود پيامبر اكرم مرا فرستاد به يمن من آن آهن را آوردم آن را دادم\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبعمر ساز از آن دو شمشير ساخت يكى ذو الفقار و ديگرى مخذم پيامبر اكرم شمشير مخذم را خود بست و ذو الفقار را هم به من داد بعد آن مخذم هم به من رسيد .\r\nبصائر : اسماعيل بن محمّد علوى از حضرت باقر عليه السّلام نقل كرد كه وقتى هنگام درگذشت پدرم على بن الحسين رسيد پيش از آن يك كيسه يا صندوقى در آورد و به من فرمود محمّد اين صندوق را ببر بوسيله چهار نفر آن را برد .\r\nپس از فوت حضرت زين العابدين برادران آمدند و ادعاى صندوق را كردند گفتند نصيب و بهره ما را از صندوق بده فرمود به خدا شما در صندوق بهره‌اى نداريد اگر بشما تعلق ميگرفت پدرم در اختيار من نميگذاشت در داخل صندوق سلاح پيامبر و كتابهايش بود .\r\nبصائر : محمّد بن سالم از حضرت صادق نقل كرد كه فرمود نماز خواندم و خارج شدم تا رسيدم بنزديك درب يكى از غلامان فرزندان امام حسن عليه السّلام پيش من آمد گفت حال شما چطور است گفتم هر كس پرهيزكار باشد حالش خوب است گفت من از پيش اولاد امام حسن مىآيم شنيدم آنها ميگفتند شيعيان شما در كوفه ميگويند شما پيامبريد و در نزد شما سلاح پيامبر است .\r\nبه او گفتم حرف بزرگى را به من نسبت دادى گفت اين كار را نكرده‌اى ؟\r\n( يعنى مگر به آنها نگفته‌اى كه سلاح پيامبر نزد شما است ) .\r\nگفتم چرا . گفت منهم همين را ميخواستم گفتم اگر ترا مامور كنم حرفى به آنها بگوئى خواهى گفت مثل اينكه براى من پيغام آوردى گفت آرى گفتم به خدا گفت قسم بخور به حق سه نفر ( محمّد و على فاطمه ) من مايلم خيلى بر من تاكيد كنى گفتم انجام ميدهى گفت آرى .\r\nگفتم منظورم همين بود . گفتم به بنى الحسن بگو شما باهل كوفه چكار داريد بعضى راست ميگويند و بعضى دروغ من در پيش شما هستم و ادعا ميكنم كه سلاح پيامبر نزد من است پرچم و زرهش . پدرم آن را پوشيد بقامتش درست نيامد برو پيش بنى الحسن بگو آيا آنها همچنين حرفى مىتوانند بزنند .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nگفت آنگاه حضرت صادق به من توجه نمود ( يعنى محمّد بن سالم ) فرمود اين حسادت است نه به خدا بنى هاشم نميدانستند چه كنند و چگونه حج و نماز به پا دارند تا اينكه پدرم براى آنها مسائل علمى را شكافت .\r\nبصائر : عرزمى از ابو المقدام نقل كرد كه من و پدرم مقدام به حج رفته بوديم مادر پدرم مقدام در راه مدينه از دنيا رفت آمدم تا اجازه شرفياب شدن خدمت حضرت باقر را بگيرم ديدم قاطرش را زين كرده‌اند و بيرون شد تا سوار شود چشمش كه به من افتاد فرمود حالت چطور است ابا المقدام ! عرضكردم خيلى خوب فدايت شوم .\r\nبعد فرمود : بكنيزى كه اجازه براى او بگير از عمه‌ام بعد به من فرمود :\r\nنرو تا من برگردم من خدمت عمه‌اش فاطمه دختر حضرت حسين رسيدم برايم مسندى انداخت روى آن نشستم فرمود حالت چطور است ابا المقدام گفتم بسيار خوب فدايت شوم دختر پيامبر .\r\nعرضكردم اى دختر پيامبر آيا يكى از آثار پيامبر پيش شما هست من مشاهده كنم بچه‌هايش را صدا زد آمدند پنج نفر بودند به من فرمود ابو المقدام اينها گوشت و خون پيامبرند بعد كاسه‌اى را به من نشان داد كه در آن روغن با آرد مخلوط بود و اطراف كاسه با تسمه آهن محكم شده بود فرمود اين كاسه‌ايست كه براى پيامبر اكرم هديه آوردند كه آب گوشت داشت من گرفتم و بعنوان تبرك دست بر آن ماليدم .\r\nتوضيح : بودن اين كاسه نزد فاطمه دختر امام حسين عليه السّلام منافى ساير اخبار است مگر اينكه امام نزد او امانت گذاشته بوده يا اينكه ايشان در آن موقع در خانه امام بوده‌اند چنانچه از ظاهر خبر استفاده مىشود .\r\nعلل الشرائع : مفضل بن عمر از حضرت صادق عليه السّلام نقل كرد كه فرمود ميدانى پيراهن يوسف چه بود گفتم نه فرمود وقتى آتش براى ابراهيم افروختند جبرئيل براى او پيراهنى از پيراهن‌هاى بهشت آورد و بر تن او نمود با پوشيدن\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nآن پيرهن باد و سرما و گرما به او اثر نميكرد وقتى هنگام مرگ ابراهيم رسيد آن را در جلدى ( مثل جلد دعا ) قرار داد و به گردن اسحاق آويخت و اسحاق به گردن يعقوب آويخت وقتى يوسف براى يعقوب متولد شد ببازوى او بست با او بود تا آن جريانها براى يوسف اتفاق افتاد .\r\nوقتى يوسف پيرهن را از جلد در آورد يعقوب بوى آن را استشمام كرد اين آيه اشاره به همان است  إِنِّي لَأَجِدُ رِيحَ يُوسُفَ لَوْ لا أَنْ تُفَنِّدُونِ  اين همان پيراهنى است كه از بهشت آوردند .\r\nعرضكردم فدايت شوم آن پيراهن بكه رسيد فرمود : به صاحبش و هر پيامبرى به او علم يا چيز ديگرى رسيد در اختيار محمّد صلّى اللَّه عليه و آله و آل او قرار گرفت .\r\nبصائر : حسن بن زيد گفت وقتى كار محمّد بن عبد اللَّه بن حسن بالا گرفت و مردم را بامامت خويش دعوت كرد حضرت صادق عليه السّلام دستور داد كيسه‌اى را آوردند از درون آن هميانى را بيرون آورد كه صد دينار داشت تا خرج كند آن را در مورد باغ عمودان دست بپارچه‌اى برد و فرمود اين پرچم پيامبر بنام عقاب است .\r\nبصائر : يونس از موسى بن جعفر عليه السّلام نقل كرد كه فرمود بشمشير پيامبر ضررى نميرسد اگر پيش بدترين مردم باشد بهترين آنها خواهد بود پدرم فرمود وقتى با آن زن قبيله بنى ثقيف ازدواج كرد . شمشير را درون ديوار جاى داده بود فردا صبح كه در شب آن با او زفاف كرده بود در محل شمشير روى ديوار پانزده ميخ مشاهده كرد كه به ديوار كوبيده شده بود ناراحت شد به آن زن فرمود خارج شو من ميخواهم غلامان را صدا بزنم براى انجام كارى .\r\nزن رفت ديوار را باز كرد تمام ميخ‌ها را مشاهده كرد كه بشمشير اصابت نكرده و از آن كنار رفته است و به او نرسيده ( امام عليه السّلام اين مطلب را در تائيد اينكه شمشير را چيزى زيان نميرساند نقل مىكند ) .\r\nبصائر : عبد الاعلى از حضرت صادق نقل كرد كه من گفتم بايشان مردم در باره\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nحضرت باقر حرف ميزنند ميگويند چرا خلافت نرسيد بفرزندان پدرش كه در قرابت مانند او بود و كسى كه بزرگتر از او بود و نرسيد به كسى كه از او كوچكتر بود ؟ .\r\nفرمود : صاحب مقام امامت با سه امتياز شناخته مىشود كه در ديگرى آنها نيست .\r\n1 - او شايسته‌ترين مردم نسبت به امام پيش است « در اخلاق و علم و ادب » .\r\n2 - او وصى امام قبل است .\r\n3 - و در نزد اوست سلاح پيامبر صلّى اللَّه عليه و آله و سلّم و وصيت پيامبر اينها در نزد من است و كسى را ياراى نزاع با من نيست .\r\nتوضيح : منظور از فرزندان پدرش شايد مراد از پدر امير المؤمنين است كه يعنى چرا خلافت بفرزندان امام حسن نرسيد يا منظور اينست كه پس از حضرت باقر چرا امامت به حضرت صادق رسيد بيكى ديگر از فرزندان پدرش نرسيد .\r\nبصائر : عامر بن جذاعه گفت : خدمت حضرت صادق بودم فرمود ميخواهى به تو نشان دهم كفش پيامبر را گفتم چرا . جعبه‌اى را خواست و آن را باز كرد از درون آن يك جفت نعلين خارج كرد مثل اينكه تازه آن را درست كرده‌اند فرمود اين نعلين پيامبر است من از اين تعجب ميكردم كه چنان تازه بود مثل اينكه آن را حالا درست كرده‌اند .\r\nبصائر : جابر از حضرت باقر نقل كرد كه امير المؤمنين عليه السّلام پس از كشته شدن عمر آنها را قسم داد كه آيا كسى در ميان شما غير من هست كه وارث سلاح پيامبر و پرچم آن سرور و انگشترش باشد گفتند نه .\r\nبصائر : صفوان از حضرت رضا عليه السّلام نقل كرد حضرت باقر ميفرمود سلاح در ميان ما مثل تابوت در بنى اسرائيل است هر كجا تابوت باشد خلافت در آنجا است عرضكردم پس سلاح از علم جدا است فرمود نه\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nبصائر : جابر گفت : حضرت باقر فرمود مگر سخن پيامبر را نشنيده‌اى در باره على عليه السّلام فرمود : و اللَّه به تو داده شده انگشتر سليمان به خدا قسم به تو داده شده عصاى موسى .\r\nبصائر : ابو بصير از حضرت باقر نقل كرد كه فرمود شبى امير المؤمنين با اصحاب خود خارج شد پس از نماز عشا در ميدان وسيعى جمع بودند ميفرمود سر و صدائى در شب تاريك امامى پيش شما آمد كه بر تن پيراهن آدم و بر دست انگشتر سليمان و عصاى موسى دارد .\r\nبصائر : محمّد بن فيض از حضرت باقر عليه السّلام نقل كرد كه فرمود عصاى موسى مال آدم بود كه بشعيب رسيد سپس در اختيار موسى بن عمران قرار گرفت و آن در نزد ما است و همين چند لحظه پيش آن را بازديد كردم سبز است مثل همان موقعى كه قطع شده از درخت وقتى بخواهم سخن ميگويد آماده شده براى قائم ما تا آنچه موسى با آن انجام داد ايشان انجام دهد حركت مىكند و هر چه دارند مىبلعد و هر چه به او دستور دهند انجام ميدهد و بهر جا رو آورد هر چه تهيه ديده باشند براى فريب دو لب براى او باز مىشود يكى روى زمين و ديگرى در سقف و فاصله آنها چهل ذراع است ( هر ذراع به اندازه فاصله مچ تا آرنج دست است ) و با زبان خود هر چه تهيه ديده‌اند مىبلعد .\r\nبصائر : بريد از حضرت باقر عليه السّلام در باره آيه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ إِنَّ اللَّهَ نِعِمَّا يَعِظُكُمْ بِهِ  فرمود منظور ما هستيم كه رهبر اول ما بسپارد به امام بعد خود سلاح و علم و كتابها را .\r\nبصائر : ابراهيم بن ابى البلاد گفت به حضرت جواد عرضكردم آيا شما به كتابهاى پدرتان نگاه ميكنيد . فرمود آرى گفتم شمشير پيامبر و زرهش فرمود در فلان محل بود به آن محل آمد مسافر ( غلام حضرت رضا بود ) و محمّد بن على\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nبعد امام سكوت كرد .\r\nتوضيح : منظورش از محمّد بن على خود حضرت جواد است كه بواسطه تقيه تصريح نميكند كه برداشته است .\r\nروايت شده كه مسافر گفت : حضرت رضا در خراسان به من فرمود : خود را به حضرت جواد برسان او امام تو است .\r\nثواب الاعمال : علي بن مهران گفت خدمت موسى بن جعفر عليه السّلام رسيدم در دست آن جناب انگشترى ديدم كه نگين آن فيروزه بود و بر آن نقش شده بود « اللَّه الملك » من با دقت به آن تماشا ميكردم فرمود چقدر اين را تماشا ميكنى اين سنگى است كه جبرئيل به پيامبر اكرم تقديم كرد از بهشت آن جناب بعلى عليه السّلام هديه كرد .\r\nارشاد القلوب با سند مىرساند شيخ مفيد از سلمان فارسى نقل مىكند كه امير المؤمنين عليه السّلام فرمود سلمان ! و اى سلمان تمام اندوه مال كسى است كه عارف به حق معرفت ما نباشد و منكر فضل ما باشد . اى سلمان ! كدام يك از اين دو افضلند حضرت محمّد يا سليمان بن داود سلمان گفت نه محمّد صلّى اللَّه عليه و آله و سلّم افضل است فرمود اينك عاصف بن برخيا توانست كه تخت بلقيس را از فارس به سبا در يك چشم بهم زدن ببرد با اينكه در نزد او مقدارى از علم كتاب بود من نميتوانم چندين برابر آن انجام دهم با اينكه نزد من هزار كتاب است ، خداوند بر شيث پسر آدم پنجاه صحيفه فرستاد و بر ادريس سى صحيفه و بر ابراهيم خليل بيست و تورات و انجيل و زبور و فرقان عرضكردم صحيح ميفرمائيد سرورم فرمود سلمان كسى كه شك در امور و علوم ما داشته باشد مانند شخصى است كه معرفت و حقوق ما را مسخره كند خداوند ولايت ما را در چند جاى قرآن واجب نموده و آشكارا عمل به آن را واجب نموده اين مطلب واضح است .\r\nمجلسى ميگويد : حسين بن موسى بن جعفر گفت : در دست ابو جعفر\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبن محمّد بن على حضرت جواد انگشترى ديدم كه خيلى نازك شده بود عرض كردم مثل شما چنين انگشترى بدست مىكند فرمود : اين انگشتر سليمان بن داود است .\r\nاخبار اين بخش در بخش اسماء پيامبر و وسايل آن جناب مىآيد و بعضى از آن اخبار در بخش علامات امام گذشت .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nبخش هفدهم وقتى چيزى در باره شخصى گفته شود و در او نباشد و در فرزند يا فرزند فرزندش باشد اين همان مطلبى است كه در باره او گفته شد\r\nكافى : ابراهيم بن عمر يمانى از حضرت صادق عليه السّلام نقل كرد كه فرمود وقتى در باره مردى چيزى بگوئيم و در او نباشد ولى در فرزند يا فرزند او باشد انكار آن را مكنيد خداوند هر چه بخواهد انجام ميدهد .\r\nكافى : ابى خديجه گفت از حضرت صادق عليه السّلام شنيدم ميفرمود گاهى مردى قيام بعدالتى يا به جورى مىكند و به او نسبت داده مىشود و گاهى نسبت داده مىشود به مردى با اينكه او انجام نداده انجام دهنده پسر اوست يا پسر پسرش بعد از او اين نسبت صحيح است .\r\nقرب الاسناد : بزنطى ضمن نامه‌اى كه حضرت رضا عليه السّلام به او نوشت راجع به واقفىها ( كه معتقد بودند حضرت رضا امام نيست و در موسى بن جعفر\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nتوقف كردند ) مضمون نامه اما پسر ابى حمزه مردى بود كه تاويلى نمود نادرست و اطلاعى راجع به آن نداشت بمردم القا نمود و لجاجت كرد و نخواست خود را تكذيب كند با احاديثى كه تاويل نموده بود و اطلاع در آن مورد نداشت و خيال ميكرد وقتى آباء گرام مرا تصديق نكند با آن حديث نميداند شايد او چنين چيزى نفرموده مثل جريان سفيانى و غيره كه چيزى از آن بوجود نيامده و اينكه ميگويد حرف پدرانش را هيچ چيز نميتواند از بين ببرد بجان خودم قسم حرف آباء من از بين نميرود ولى او منظور از فرمايش آنها را نميفهمد و حقيقت مطلب را درك نميكند اين وضع براى او فتنه و شبهه بوجود آورد فرار كرد از اينكه فرمايش ائمه را تاويل نمايد ( كه حضرت صادق فرموده فرزندم قائم است يا از فرزندان من قائم هستند تاويل كند كه منظور فرزند چندم است چون نتوانست تاويل كند بناچار نصوص متواتره بر اينكه امامها دوازده نفرند تكذيب كرد ) دچار تكذيب ائمه شد .\r\nحضرت باقر عليه السّلام فرمود هر كس خيال كند كه كار تمام شده دروغ گفته زيرا خداوند داراى اراده است در باره مخلوقات خود هر چه بخواهد و هر چه مايل باشد انجام ميدهد و فرموده است  ذُرِّيَّةً بَعْضُها مِنْ بَعْضٍ  پس آخرين ما از اولى است و اولى از آخرى است وقتى خبر دادند كه جريانى در مورد فلان شخص ما است آن جريان در يكى ديگر از ما بوقوع پيوست آن خبرى كه داده‌اند درست مطابق واقع پيش آمده مگر خودشان اين روايت را از حضرت صادق عليه السّلام نقل نميكنند كه فرمود اگر در باره شخصى چيزى گفته شد ولى در او نبود بعد در فرزندش پيدا شد در خود او بوده .\r\nتوضيح : ابن ابى حمزه اخبار قائم را به حضرت موسى بن جعفر تاويل نمود و گفت آن جناب نمرده انكار امامت حضرت رضا را نمود ميفرمايند حضرت صادق كه فرموده فرزند يا از فرزندانم قائمند اگر فرزند ششم ايشان هم باشد فرزند ايشان است و در مورد فرمايش حضرت باقر كه هر كس خيال كند كار تمام\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nشده دروغ گفته منظور اين است كه اخبار از آينده كه ميدهند مانند خبر سفيانى و غيره اگر حتمى نباشد ممكن است بداء حاصل شود پس انجام نشدن دليل بر كذب نيست بالاخره لازم است كسى كه در اين موارد سير مىكند كلام را حمل بر تنزل و مماشات كند از جهت تقويت حجت .\r\nتفسير قمى : ابو بصير از حضرت صادق عليه السّلام نقل كرد كه فرمود اگر در باره يك نفر از ما چيزى گفتيم كه در او نبود در فرزندش يا فرزند فرزندش پيدا شد انكار نكنيد خداوند بعمران وحى كرد من به تو پسرى مىدهم مبارك كه نابينا و مريض مبتلا به برص را شفا ميدهد و مرده را به اجازه من زنده مىكند او را پيامبر در ميان بنى اسرائيل ميكنم عمران بهمسر خود بنام حنّه اين جريان را گفت او مادر مريم بود وقتى حامله شد خيال ميكرد فرزندش پسر است وقتى متولد شد ديد دختر است گفت خدايا من دختر زائيدم و دختر مانند پسر نيست كه پيامبر بشود خدا ميفرمايد  اللَّهُ أَعْلَمُ بِما وَضَعَتْ  خود بهتر ميدانست كه چه ميزايد .\r\nوقتى خداوند عيسى را بمريم داد اين همان كسى بود كه بعمران بشارت داده بود پس اگر در باره يك نفر از ما چيزى گفتيم و در او نبود در فرزند يا فرزند فرزند او بود منكر نشويد .\r\nقصص الأنبياء مخطوط : حسن بن محمّد بن ابى طلحه گفت به حضرت رضا عرضكردم ممكن است چيزى از جانب خدا به پيامبرى گفته شود بعد بر خلاف آن انجام گردد فرمود آرى اگر ميخواهى حديثى برايت نقل كنم و اگر مايلى از قرآن شاهد بياورم خداوند عزيز در قرآن ميفرمايد  ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ  داخل آن سرزمين نشدند ولى فرزند فرزندان آنها داخل شدند .\r\nعمران گفت خداوند به من وعده داده پسرى كه پيامبر است امسال به من عنايت كند او خود رفت همسرش مريم را زائيد و عهده‌دار كارهاى او زكريا شد\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبعضى گفته‌اند پيامبر خدا راست گفته و بعضى نسبت دروغ به او دادند وقتى عيسى از مريم متولد شد آنهائى كه عمران را تصديق كرده بودند گفتند اين همان كسى است كه خدا بما وعده داده بود .\r\nتوضيح : منظور خبر اين است كه گاهى به جهت مصلحت انديشى بزرگى انبياء لازم است سخنى را به صورت توريه و مجاز و به كارهاى بداء بردار مطابق آنچه در كتاب محو و اثبات است بگويند بعد براى مردم خلاف آنچه آنها اول گفته‌اند آشكار مىشود مثل تولد مريم در اين موارد نبايد حمل بر كذب كرد و بايد بگويند مراد غير آنچه ما از ظاهر لفظ ميفهميديم بوده مثل حمل بر مجاز يا وقوع آن مشروط به شرطى بوده كه ذكر نشده .\r\nاز اين قبيل زمان قيام قائم است و تعيين آن حضرت از ميان ائمه تا شيعيان مايوس نشوند و انتظار فرج را داشته باشند و صبر كنند .\r\nبا اينكه ممكن است جريان عيسى نيز از بداء باشد و ممكن است معنى مجازى باشد مثل اينكه نام پسر روى مريم گذاشته چون واسطه تولد پسر بوده اطلاق سبب بر مسبب همين طور در مورد حضرت قائم شده است به كسى كه در صلب او قائم است يا بنا باطلاق جزء بر كل .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nتذكر : اين دو صفحه دنباله مطالب صفحه 87 سطر 14 است كه جا افتاده لذا در اينجا آورده شد .\r\nبعضى گفته‌اند كنايه بجلباب آورده از همگامى با فقر يعنى لباس فقر بپوش و در حالى باش كه نشانگر اين معنى باشد زيرا غنا از خصائص دنيا داران است و جمع بين حب اهل بيت و حب دنيا نميشود .\r\nعيون اخبار الرضا : عبد الرحمن بن ابى نجران گفت حضرت رضا عليه السّلام نامه‌اى نشان من داد كه بيكى از اصحاب نوشته بود به اين مضمون ما شخصى را كه مشاهده ميكنيم او را بحقيقت ايمان يا نفاق ميشناسيم ( كه آيا مؤمن واقعى است يا خير ) .\r\nتفسير قمى : عبد الكريم بن عبد الرحيم گفت من ميشناسم چه در كتاب اصحاب يمين است و كتاب اصحاب شمال اما كتاب اصحاب يمين : بسم اللَّه الرحمن الرحيم يعنى ابتداى آن بسم اللَّه است چون نوشته رحمت است .\r\nبصائر : آل رجاء بجلى از حضرت صادق عليه السّلام نقل كرد كه مردى بامير - المؤمنين عليه السّلام عرضكرد يا امير المؤمنين به خدا من شما را دوست ميدارم فرمود دروغ ميگوئى عرضكرد سبحان اللَّه يا امير المؤمنين من به خدا قسم ميخورم شما را دوست ميدارم ميفرمائيد دروغ ميگوئى فرمود مگر نميدانى خداوند ارواح را دو هزار سال قبل از بدنها آفريد و در هوا آنها را ساكن كرد سپس بما اهل بيت عرضه نمود به خدا قسم هيچ روحى نيست مگر اينكه با بدن آن ميشناسيم به خدا قسم ترا در ميان آنها نديده‌ايم تو كجا بودى ؟\r\nحضرت صادق عليه السّلام فرمود در آتش .\r\nسه روايت ديگر در همين مورد با مختصر اختلاف در عبارت نقل شده كه ترجمه نشد .\r\nبصائر : جابر گفت حضرت باقر فرمود : خداوند پيمان شيعيان را از صلب آدم گرفت ما بدين وسيله دوستى دوست خود را ميشناسيم گر چه در زبان\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبر خلاف آن اظهار كند و دشمنى دشمن را گر چه اظهار محبت با ما بكند .\r\nبصائر : ابن بكير گفت حضرت باقر عليه السّلام ميفرمود خداوند ميثاق شيعيان ما را بولايت براى ما گرفته در حالى كه آنها به صورت ذرّ بودند در روز اخذ ميثاق باقرار براى خدا بربوبيت و براى محمّد بنبوّت و بر حضرت محمّد خداوند امتش را عرضه كرد در سرشت گل در حالى كه به صورت شبح بودند . طينت آنها را از همان سرشت آدم آفريد . خداوند ارواح شيعيان ما را دو هزار سال قبل از بدنها آفريد و بر آنها عرضه داشت و به پيامبر اكرم و حضرت على معرفى كرد ما آنها را با اسلوب و طريقه صحبت كردن ميشناسم .\r\nبصائر : حبابه والبيه گفت به حضرت صادق عليه السّلام عرض كردم پسر برادرى دارم كه عارف بفضل شماست مايلم بدانم كه آيا از شيعيان شما است فرمود اسم او چيست ؟ عرضكردم فلان بن فلان امام عليه السّلام بخدمتكارى فرمود آن مخزن اسرار را بياور صحيفه بسيار بزرگى را آورد و باز نمود امام عليه السّلام در آن توجهى نموده فرمود آرى اين اسم اوست و اسم پدرش اينجا است .\r\nبصائر : مردى از قبيله بنى حنيفه گفت من با عمويم رفتيم خدمت على بن الحسين عليه السّلام در مقابل آقا صحيفه‌هائى بود كه آنها را ملاحظه مينمود . عمويم گفت اين نوشته چيست فدايت شوم ؟ فرمود اين ديوان شيعيان ما است . عرضكرد اجازه ميدهى نام خود را پيدا كنم فرمود آرى .\r\nگفت من سواد خواندن ندارم اما پسر برادرم جلو درب خانه است اگر اجازه ميفرمائيد بيايد و بخواند فرمود آرى عمويم مرا برد در ديوان چشم انداختم اول چيزى كه به چشم من خورد اسم خودم بود گفتم بخداى كعبه قسم اين اسم من است . عمويم گفت واى بر تو اسم من كجا است . از پنج يا شش اسم كه رد شدم اسم عمويم بود .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nچند بخش در باره ساير فضائل و مناقب و عظمت ائمه عليهم السّلام\r\n\r\nبخش اول بيان ثواب فضائل و ارتباط با آنها و مسرور نمودن و تماشاى جمالشان\r\nامالى : ابان بن تغلب از حضرت باقر از پدر از جدش نقل مىكند كه پيامبر اكرم فرمود كسى كه ميخواهد به من توسل جويد و كارى كند كه من روز قيامت شفاعتش را بنمايم ارتباط با اهل بيت من داشته باشد و آنها را مسرور كند .\r\nمحاسن برقى : ابن مسلم از حضرت صادق عليه السّلام نقل كرد كه امير المؤمنين عليه السّلام فرمود يادآورى ما خانواده موجب شفاى تب و بيماريها است و از شك و ترديد جلوگيرى مىكند دوستى ما سبب خشنودى خداى تبارك و تعالى است .\r\nمحاسن : محمّد بن على صائغ از حضرت صادق عليه السّلام نقل كرد كه فرمود نگاه به آل محمّد عبادت است .\r\nتفسير قمى : ابو حمزه از حضرت باقر عليه السّلام نقل كرد روز قيامت كه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمىشود خداوند اولين و آخرين را جمع مىكند يك منادى فرياد مىزند هر كس در نزد پيامبر اكرم يك خوبى دارد از جاى حركت كند گروهى حركت ميكنند ميفرمايد چه خوبى در نزد پيامبر داريد ميگويند ما خانواده او را پس از درگذشتش مزيت ميبخشيديم و برتر ميدانستيم به آنها گفته مىشود برويد ميان مردم بگرديد هر كس بشما خوبى كرده دست او را بگيريد و داخل بهشتش كنيد .\r\nمحاسن برقى : حضرت صادق فرمود هر كه با ما ارتباط داشته باشد با پيامبر ارتباط دارد و هر كه با پيامبر ارتباط داشته باشد با خدا ارتباط دارد .\r\nمحاسن : از امير المؤمنين نقل مىكند كه پيامبر اكرم فرمود هر كس نسبت بيكى از اهل بيت من خوبى كند پاداش او را روز قيامت خواهم داد .\r\nبشارة المصطفى : از حضرت صادق از آباء گرامش نقل كرد كه پيامبر اكرم فرمود هر كس بيكى از اهل بيت من در دنيا به اندازه يك قيراط نيكى كند پاداش او را روز قيامت به اندازه يك قنطار مىدهم « قنطار در قاموس چهل اوقيه از طلا است يا هزار و دويست دينار طلا يا هزار و دويست اوقيه طلا يا هفتاد هزار دينار يا هشتاد هزار درهم يا صد رطل از طلا يا نقره يا هزار دينار يا يك پوست گاو از طلا يا نقره » .\r\nمجلسى ميگويد : ابن بطريق در عمدة از تفسير ثعلبى نقل مىكند كه حضرت رضا عليه السّلام فرمود پيامبر اكرم فرموده است بهشت حرام شده بر كسى كه باهل بيت من ستم روا دارد و مرا در باره اهل بيتم بيازارد و هر كس يك خوبى بفرزندان عبد المطلب بكند و تلافى نشود خوبى او من در روز قيامت او را تلافى ميكنم وقتى مرا ديد .\r\nباسناد خود از حضرت صادق جعفر بن محمّد نقل مىكند كه پيامبر اكرم صلّى اللَّه عليه و آله و سلّم فرمود خداوند تعالى قرار داده براى برادرم على بن ابى طالب فضائلى را كه از كثرت و زيادى شمرده نميشود هر كس يكى از فضائل او را بخواند با اقرار\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبه آن خداوند گناهان گذشته و آينده او را ميبخشد و هر كس يك فضيلت از فضائل او را بنويسد تا وقتى كه اثر آن نوشته باقى باشد ملائكه براى او استغفار ميكنند و هر كه گوش فرا دهد بيكى از فضائل او خداوند گناهان او را كه از راه گوش انجام داده مىآمرزد و هر كه تماشا كند به نوشته يكى از فضائل او خداوند گناهانى كه از راه چشم مرتكب شده مىآمرزد .\r\nسپس فرمود نگاه بعلى بن ابى طالب عبادت است خداوند ايمان بنده‌اى را نمىپذيرد مگر با ولايت او و بيزارى از دشمنانش .\r\nعايشه گفت على بن ابى طالب پيش پدرم آمد در مرضى كه به همان مرض از دنيا رفت پيوسته پدرم نگاه بعلى بن ابى طالب ميكرد چشم از او بر نميداشت وقتى على عليه السّلام خارج شد گفتم بابا مىبينم نگاه بعلى بن ابى طالب ميكردى و چشم از او بر نميداشتى گفت دخترم من اگر اين كار را ميكنم از پيامبر شنيدم ميفرمود نگاه به صورت على بن ابى طالب عبادت است .\r\nتوضيح : اين خبر را عامه و خاصه نقل كرده‌اند بعضى از متعصبين اهل سنت آن را تاويل نموده‌اند به صورتى كه براى منظور تاويل‌كننده سودى هم نداشته است بعضى گفته‌اند هر وقت على ميان لشكر مىآمد ميگفتند لا إله الا اللَّه چقدر بزرگوار است اين جوان لا إله الا اللَّه چقدر دانا است اين جوان لا إله الا اللَّه چقدر كريم است اين جوان يعنى چقدر با تقوى است لا إله الا اللَّه چقدر شجاع است اين جوان پس ديدن مردم على عليه السّلام را موجب گفتن لا إله الا اللَّه ميشد ( يعنى به همين جهت عبادت بود ) .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\nبخش دوم ارزش گفتن شعر در باره اين خانواده\r\nكنز الفوائد : ابو الحسن على بن احمد لغوى گفت رفتم بديدن على بن سلماس رحمة اللَّه عليه در همان بيمارى كه به آن از دنيا رفت از حالش جويا شدم گفت مرا غشوه‌اى دست داد مولايم امير المؤمنين عليه السّلام را ديدم دست مرا گرفت و اين شعر را خواند :\r\n طوفان آل محمّد في الارض غرق جهلها * و سفينتهم حمل الذى حلب النجاة و اهلها\r\nفاقبض به كف عن ولاة لا تخش منها فصلها \r\nطوفان آل در زمين جاهل بمعرفت ايشان را غرق كن كشتى اين خانواده در اين طوفان حمل مىكند كسى را كه طالب نجات و اهل نجات است محكم بگير پرچم ائمه عليهم السّلام و آل محمّد را مبادا بترسى از اينكه بين تو و آنها فاصله افتاده .\r\n* از ابا جعفر طبرى شنيدم ميگفت هناد بن سرى نقل كرد كه امير المؤمنين عليه السّلام را در خواب ديدم به من فرمود هناد عرض كردم آرى يا امير المؤمنين آنگاه شعر كميت را برايم خواند :\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n و يوم الدوح دوح غدير خم * ابان لنا الولاية لو اطيعا\r\nو لكنّ الرجال تبايعوها * فلم ار مثلها امرا شنيعا \r\nگفت من نيز براى آن جناب تكرار كردم به من فرمود اينك گوش كن هناد عرضكردم بفرمائيد :\r\nفرمود :\r\n و لم ار مثل اليوم يوما * و لم ار مثله حقّا اضيعا \r\nترجمه اشعار روز اجتماع در غدير چه روز بزرگى بود كه مقام ولايت و امامت آشكار گرديد اگر اطاعت كنند ولى اين مردم به معامله گذاشتند آن مطلب را كارى از اين بدتر و ناگوارتر نديدم .\r\nحضرت امير فرمودند مثل آن روز ديگر روزى نيامده و نديدم چنين حقّى را تضييع كنند .\r\nعيون اخبار الرضا : عبد اللَّه بن فضل هاشمى گفت حضرت صادق عليه السّلام فرمود هر كس در باره ما يك خط شعر بگويد خداوند خانه‌اى براى او در بهشت بنا مىكند .\r\nعيون : على بن سالم از پدرش نقل كرد كه حضرت صادق عليه السّلام فرمود تا كنون كسى در باره ما يك شعر نسروده مگر اينكه با روح القدس تائيد شده .\r\nعيون : حسن بن جهم گفت از حضرت رضا عليه السّلام شنيدم ميفرمود هيچ مؤمنى در باره ما شعرى نسروده مگر اينكه برايش شهرى در بهشت آفريده هفت بار بزرگتر از دنيا كه بديدن او مىآيند در آن شهر هر فرشته مقرب و پيامبر مرسلى .\r\nرجال كشى : ابو طالب قمى گفت براى ابو جعفر عليه السّلام چند خط شعر نوشتم و در آن از پدر بزرگوارش نام بردم و اجازه خواستم كه به من رخصت فرمايد در باره خودش شعرى بسرايم قسمت شعر را از كاغذ جدا كرده بود و در بقيه نامه\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nنوشت\r\n« قد احسنت فجزاك اللَّه خيرا »\r\nعالى شعر گفته‌اى خدا جزاى خير به تو بدهد .\r\nرجال كشى : نضر بن صباح بلخى گفت : عبد اللَّه بن غالب شاعر كه حضرت صادق در باره او فرموده بود فرشته‌اى به او شعر را القا مىكند گفت من آن فرشته را مىشناسم .\r\nرجال كشى : ابو طالب قمى گفت براى حضرت جواد نوشتم اجازه فرمايد مرثيه‌اى در باره پدرش حضرت رضا بگويم در جواب نوشت براى من و پدرم گريه كن .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nبخش سوم كيفر كسى كه كتمان فضائل ائمه را نمايد و يا در مجلسى بنشيند كه بر آنها عيب بگيرند يا ديگرى را بر آنها مقدم بدارد بدون تقيه و اجازه اين عمل در هنگام ضرورت و تقيه\r\nتفسير منسوب به امام عسكرى عليه السّلام :   يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ وَ اشْكُرُوا لِلَّهِ إِنْ كُنْتُمْ إِيَّاهُ تَعْبُدُونَ إِنَّما حَرَّمَ عَلَيْكُمُ الْمَيْتَةَ وَ الدَّمَ وَ لَحْمَ الْخِنْزِيرِ وَ ما أُهِلَّ بِهِ لِغَيْرِ اللَّهِ فَمَنِ اضْطُرَّ غَيْرَ باغٍ وَ لا عادٍ فَلا إِثْمَ عَلَيْهِ إِنَّ اللَّهَ غَفُورٌ رَحِيمٌ   .\r\nامام فرمود خداوند فرموده است اى كسانى كه ايمان بيكتائى خدا و نبوت محمّد مصطفى و امامت على ولىّ اللَّه آورده‌ايد بخوريد از پاكيزه چيزهائى كه بشما روزى داده‌ايم و سپاسگزارى كنيد بر اين نعمت‌ها به پايدارى بر ولايت و دوستى محمّد و على تا بدين وسيله خدا شما را از شرّ شياطين متمرد نگه دارد هر زمان كه شما تجديد ولايت محمّد و على را بر خود ميكنيد بر شيطان‌هاى متمرد تجديد لعنت خدا مىشود و خداوند شما را از وسوسه‌ها و القاهاى آنها نگه\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nميدارد .\r\nاين حرف را كه پيامبر فرمود عرض شد يا رسول اللَّه وسوسه‌هاى شيطان چيست ؟ فرمود همان وسوسه‌اى كه هنگام خشم بر انسان مىكند و او را هلاك مينمايد در دين و دنيا در غير حال خشم نيز وسوسه ميكنند بچيزهائى كه بوسيله آن هلاك ميشوند ميدانيد از شديدترين وساوس آنها چيست به گوش او وسوسه ميكنند كه فلان كس مثلا از اين امت بهتر از ما خانواده است يا برابر با ما اهل بيت است . دروغ ميگويد خداوند محمّد و آل محمّد را برتر از تمام امت قرار داده همان طورى كه آسمان را بالاى زمين قرار داده و همانطور كه نور خورشيد و ماه را افزايش داده بر ستاره سهى ( ستاره كوچكى است از بنات النعش كوچك ) پيامبر اكرم فرمود اما القاءها شيطان به نظر يكى چنين وانمود مىكند كه چيزى بعد از قرآن شفابخش‌تر از ذكر ما اهل بيت و صلوات بر ما هست زيرا خداوند ياد ما را شفاى دلها و صلوات بر ما را محوكننده كثافات و گناهان و پاك‌كننده عيبها و دو چندان كننده حسنات قرار داده .\r\nامام فرمود خداوند ميفرمايد اگر او را ميپرستيد پس شكر كنيد نعمتهايش را باطاعت نمودن از محمّد و على كه دستور اطاعت آنها را بشما داده است و جانشينان پاك آنها .\r\nسپس فرمود خداوند ميفرمايد حرام شده بر شما خوردن مردار كه بدون ذبح و دستور خدا او را بكشند و خون و گوشت خوك و چيزهائى كه كشته شوند اما نه با نام خدا از قبيل قربانىهائى كه كفار بنام بتهاى خود ميكنند .\r\nسپس فرموده هر كس مضطر شود بانجام يكى از اين محرمات با اينكه او در هنگام اضطرار ستم روا نداشته باشد بر امام هدايت بخش خويش و نه متجاوز باشد كه سخنان بيهوده در باره نبوّت كسى كه پيامبر نيست و امامت كسى كه امام نيست گفته باشد چنين كسى در خوردن اين محرمات گناهى نكرده خداوند عيب‌هاى او را ميپوشاند و بر شما رحمت دارد كه اجازه داده هنگام ضرورت از\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nچنين اشيائى استفاده كنيد با اينكه در غير اين صورت تجويز نكرده .\r\nحضرت زين العابدين عليه السّلام فرمود پيامبر اكرم فرموده است اى بندگان خدا از كارهاى حرام بپرهيزيد و بدانيد غيبت كردن شما از برادر مؤمنتان از شيعيان آل محمّد بزرگتر است از نظر حرمت از خوردن مردار خداوند ميفرمايد  وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ  .\r\nخوردن خون حرمتش كمتر است براى شما از اينكه سخن چينى كند يكى از برادر مؤمن شيعه آل محمّد پيش سلطان ستمگر او در اين هنگام خود و برادر مؤمن خويش و سلطان ستمگرى را كه پيش او سخن‌چينى نموده نابود كرده .\r\nخوردن گوشت خوك حرمتش كمتر است براى شما از اينكه تعظيم و و احترام كنيد كسى را كه خداوند او را كوچك نموده و با نامها و لقبهاى ما خانواده بناميد كسانى را كه خداوند آنها را نام و لقب فاسق و فاجر داده .\r\nو آنچه كشته شده نه با نام خدا حرمتش براى شما كمتر است از اينكه معتقد ازدواج و يا نماز جماعت شويد براى كسى كه غاصب حق ما است در صورتى كه تقيه‌اى موجب اين موقعيت او نشده باشد خداوند در قرآن ميفرمايد هر كسى اضطرار او را وادار بيكى از اين محرمات نمايد بىآنكه ستمگرى كرده و يا تجاوز نموده باشد . اما اگر كسى را بازيچه و لهو به حالت اضطرار در آورده كه مجبور باستفاده از اين محرمات شده با اينكه اعتقاد باطاعت خدا دارد در صورتى كه تقيه از او بر طرف گردد ديگر گناهى بر او نيست .\r\nهمچنين هر كسى باجبار وادار شود كه در باره يكى از مؤمنين بدگوئى كند تا حفظ جان خويش يا او را بنمايد از دست كافران و دشمنان ما و كسى كه سخن چينى از او نموده برادر مؤمنش يا سخن چينى كرده در باره گروهى تا آنها را هلاك نمايد او از خود دفاع نمايد و تنها همان شخصى را با عيب‌هائى كه از او سراغ دارد عيبجو مىكند و يا كسى كه توهين بيكى از احكام خدا كند و\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nيا كنايه در يكى از مسائل بزرگ دينى بزند از روى تقيه و براى حفظ جان خويش و هر كس از ترس جان آنها را بنامهاى شريف و شخصيت بنامد و يا كسى كه احكام آنها را از روى تقيه بپذيرد گناهى نكرده زيرا خداوند اين اجازه را در تقيه داده است .\r\nحضرت باقر عليه السّلام بيكى از شيعيان نگاه كرد كه او در صف نماز يكى از منافقين وارد شده بود و چنين مىپنداشت كه امام از آن جريان اطلاع دارد به همين جهت به او تماشا مىكند . عرضكرد آقا از شما عذر ميخواهم يا ابن رسول اللَّه كه پشت سر فلانى نماز خواندم من از او ميترسم اگر تقيه نبود نماز تنها ميخواندم .\r\nامام باقر عليه السّلام فرمود برادرم بايد عذرخواهى ميكردى اگر ترك تقيه مينمودى اى بنده خداى و اى مؤمن پيوسته ملائكه هفت آسمان و هفت زمين بر تو درود ميفرستند و آن امام جماعت را لعنت ميكنند خداوند دستور داد نماز تقيه ترا معادل هفتصد نماز به حساب آورند حالا اگر نماز را تنها ميخواندى چه ميشد ؟ تقيه را از دست مده بدان كه خداوند دشمن ميدارد كسى را كه از او بپرهيزد راضى نشو كه در نزد خدا مقام دشمنانش را داشته باشى .\r\nتفسير امام :    إِنَّ الَّذِينَ يَكْتُمُونَ ما أَنْزَلَ اللَّهُ مِنَ الْكِتابِ وَ يَشْتَرُونَ بِهِ ثَمَناً قَلِيلًا أُولئِكَ ما يَأْكُلُونَ فِي بُطُونِهِمْ إِلَّا النَّارَ وَ لا يُكَلِّمُهُمُ اللَّهُ يَوْمَ الْقِيامَةِ وَ لا يُزَكِّيهِمْ وَ لَهُمْ عَذابٌ أَلِيمٌ . أُولئِكَ الَّذِينَ اشْتَرَوُا الضَّلالَةَ بِالْهُدى وَ الْعَذابَ بِالْمَغْفِرَةِ فَما أَصْبَرَهُمْ عَلَى النَّارِ . ذلِكَ بِأَنَّ اللَّهَ نَزَّلَ الْكِتابَ بِالْحَقِّ وَ إِنَّ الَّذِينَ اخْتَلَفُوا فِي الْكِتابِ لَفِي شِقاقٍ بَعِيدٍ    .\r\nامام عليه السّلام فرمود خداوند در باره كسانى كه فضل ما را كتمان ميكنند ميفرمايد كسانى كه پنهان ميكنند آنچه خدا در كتاب نازل كرده از فضيلت حضرت محمّد صلّى اللَّه عليه و آله و سلّم بر تمام پيامبران و فضيلت على بر تمام اوصياء و با اين كتمان پول اندكى بدست مىآورند پنهان ميكنند تا بيك مقدار ناچيز از دنيا برسند و نائل برياست شوند در نزد جهّال .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nفرموده است اينها جز آتش در روز قيامت نميخورند بجاى همان مقدار مختصرى كه از دنيا بدست آورده‌اند و با آنها خدا صحبت نميكند بلكه آنها را لعنت مينمايد و خوار مىكند و ميگويد بد بنده‌هائى بوديد شما ترتيب مرا بهم زديد كسى را كه مقدم داشتم مؤخر انداختيد و مؤخر را مقدم و دوست گرفتيد دشمن مرا و دشمن داشتيد دوست مرا .\r\nخداوند آنها را از گناهانشان پاك نمىكند زيرا گناه وقتى از ميان ميرود و نابود مىشود كه همراه با ولايت محمّد و على باشد و اما گناهانى كه همراه با عدم ولايت باشد دو چندان ميگردد و اضافه مىشود و كيفرش سنگين‌تر ميگردد براى آنها عذابى دردناك است .\r\n أُولئِكَ الَّذِينَ اشْتَرَوُا الضَّلالَةَ بِالْهُدى  گمراهى را بجاى هدايت گرفتند و بدبختى در دنيا را بجاى سعادت در آخرت پذيرفتند  وَ الْعَذابَ بِالْمَغْفِرَةِ  عذابى را كه استحقاق داشتند بواسطه دوستى با دشمنان خدا بجاى مغفرت خريدند آن مغفرتى كه نصيب ايشان ميشد در صورتى كه اولياى خدا را دوست ميداشتند  فَما أَصْبَرَهُمْ عَلَى النَّارِ  چقدر جرات پيدا كرده‌اند در باره عملى كه موجب آتش جهنم مىشود .\r\n « ذلِكَ »  يعنى اين عذابى كه براى آنها تعيين شده بواسطه گناهان و جرائم از جهت مخالفت با امام و فاصله داشتن از دوستى بهترين خلق خدا بعد از حضرت محمّد برادر و جانشينش بوده  بِأَنَّ اللَّهَ نَزَّلَ الْكِتابَ بِالْحَقِّ  فرستاده است كتابى را كه تهديد كرده مخالفين ائمه و فاصله گيران از در خانه آنها را ، كسانى كه اطاعت از تبهكاران را بر خود لازم ميشمارند هر كيفرى كه به آنها وعده داده شده خواهند چشيد .\r\n وَ إِنَّ الَّذِينَ اخْتَلَفُوا فِي الْكِتابِ  كسانى كه اختلاف در كتاب كرده‌اند و ايمان به آن ندارند بعضى ميگويند سحر است و بعضى معتقدند كه شعر است و بعضى نسبت به كهانت ميدهند  لَفِي شِقاقٍ بَعِيدٍ  در يك مخالفت بسيار زيادى\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nبا حق هستند گويا حق در يك جهت قرار گرفته و آنها در جهت مخالف آن .\r\nحضرت على بن الحسين عليه السّلام فرمود اين است حال كسانى كه فضائل ما را بپوشانند و منكر حق ما شوند و نام و لقب ما را به خود اختصاص دهند و ستمگران را در غصب حقوق ما كمك كنند و دشمنان ما را عليه ما تقويت ميكنند تقيه از جانب شما موجب تغيير عقيده او نميشود و ترس از جان و مال و برادران او را تكان نميدهد از خدا بپرهيزيد اى شيعيان مبادا ساده بگيريد و ملاحظه كارى در امر داشته باشيد نبايد تقيه كنيد و نه علنى اظهار مخالفت نمائيد تقيه جلو شما را ميگيرد اينك براى شما جريانى را نقل ميكنم كه شما را باز دارد و پند و اندرز دهد .\r\nدو نفر از اصحاب خدمت امير المؤمنين عليه السّلام رسيدند يكى پاى روى مارى گذاشته بود و او را گزيده بود ديگرى نيز در بين راه از روى ديوار عقربى بر پيكرش افتاد و او را گزيد هر دو بر زمين افتادند و از تاب درد و ناراحتى گريه ميكردند .\r\nجريان را بعرض امير المؤمنين عليه السّلام رساندند فرمود هنوز محبت آنها تمام نشده و آن دو را بمنزلشان بردند هر دو با مريضى و ناراحتى دو ماه را سپرى كردند . پس از دو ماه امير المؤمنين عليه السّلام از پس آن دو فرستاد هر دو را آوردند .\r\nمردم چنين گمان ميكردند كه در بين راه خواهند مرد از شدت ناراحتى .\r\nفرمود حال شما چطور است گفتند بسيار ناراحت و در عذاب شديدى هستيم .\r\nفرمود استغفار كنيد از گناهى كه موجب اين ناراحتى براى شما شد و به خدا پناه بريد از آنچه موجب از بين رفتن اجرتان و شدت گناه برايتان گرديد و اين ناراحتى فقط بواسطه گناهى بود كه مرتكب شديد عرضكردند جريان چيست يا امير المؤمنين رو بيكى از آنها نموده فرمود اما تو يادت مىآيد فلان روز كه فلان كس طعنه زد بسلمان فارسى چون ما را دوست ميداشت ولى تو بر خود و خانواده و فرزند و مالت نترسيدى كه او را رد كنى و خفيف نمائى بيشتر\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nجانب آسايش آن مرد را ملاحظه كردى به همين جهت گرفتار اين درد شدى .\r\nاگر ميخواهى خداوند ناراحتى ترا از بين ببرد تصميم بگير هر كس دوستى از ما را مورد طعنه قرار داد در صورتى كه بتوانى او را كمك كنى كمك نمائى مگر بر خود و خانواده و فرزند و مالت بترسى .\r\nبه ديگرى فرمود تو ميدانى چرا دچار چنين ناراحتى شدى گفت نه فرمود يادت هست وقتى قنبر خادم من آمد و تو پيش فلان ستمگر ايستاده بودى تو بواسطه احترام بقنبر از جاى حركت كردى چون احترام بما ميگذاشتى به تو اعتراض كرد كه چرا پيش من براى قنبر حركت كردى به او گفتى چرا حركت نكنم براى كسى كه ملائكه پر و بال خود را زير پايش ميگسترانند اين حرف را كه زدى از جاى حركت كرد و قنبر را زد و دشنام داد و آزارش نمود و مرا تهديد كرد و اجبار نمود كه صبر بر اين ناراحتى نمايم به همين جهت مار ترا گزيد .\r\nاگر مايلى خدا عافيت به تو ببخشد از اين ناراحتى تصميم بگير نسبت بما و هر يك از دوستان ما كارى در مقابل دشمنانمان انجام ندهى كه موجب اذيت و آزار آنها با ما شود .\r\nپيامبر اكرم با اينكه مرا بر همه مقدم ميداشت ، در مجلس جلو پاى من وقتى وارد ميشدم حركت نميكرد آن طورى كه حركت ميكرد براى بعضى از آنها با اينكه او قابل مقايسه با من نبود در يك دهم از يك صد هزارم زيرا پيامبر اكرم ميدانست اين كار دشمنان را وادار مىكند عكس العملى انجام دهند كه موجب غم و ناراحتى او و من و مؤمنين شود حركت ميكرد پيش پاى اشخاصى كه از اين كار بر خود و آنها ترسى نداشت آن ترسى كه از حركت كردن پيش پاى من برايش بود .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nبخش چهارم نهى از گرفتن فضائل ائمه از مخالفين\r\nعيون اخبار الرضا : ابراهيم بن ابى محمود گفت به حضرت رضا عليه السّلام عرضكردم يا ابن رسول اللَّه در نزد ما اخبارى در فضائل امير المؤمنين و شما اهل بيت هست كه از طريق مخالفين روايت شده چنين روايت‌هائى ما از شما نشنيده‌ايم آيا معتقد به آن روايات بشويم و بپذيريم آنها را .\r\nفرمود پسر ابى محمود ! پدرم از پدر خود از جدش نقل كرد كه پيامبر اكرم صلّى اللَّه عليه و آله و سلّم فرمود هر كسى گوش بدهد به سخنرانى او را پرستش كرده اگر سخنران از جانب خدا باشد خدا را پرستش كرده و اگر از جانب شيطان باشد شيطان را پرستيده .\r\nسپس حضرت رضا عليه السّلام فرمود مخالفين ما اخبارى را جعل كرده‌اند در فضائل ما كه به قسم تقسيم مىشود 1 - خبرهائى كه غلو كرده‌اند .\r\n2 - خبرهائى كه كوتاهى در باره ما كرده‌اند .\r\n3 - خبرهائى كه تصريح شده بعيب‌هاى دشمنان ما وقتى اخبار غلو و زياده روى را مردم بشنوند شيعيان ما را تكفير ميكنند و آنها را نسبت ميدهند باينكه امامان خود را خدا ميدانند وقتى اخبار كوتاهى در باره ما را بشنوند معتقد\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nبه آن ميشوند در باره ما وقتى معايب دشمنان ما را با تصريح باسمشان بشنوند ما را نيز بنام دشنام ميدهند با اينكه خداوند در قرآن ميفرمايد  وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ  .\r\nاى پسر ابى محمود وقتى مردم به طرف راست و چپ گرايش داشتند تو از طريق ما منحرف نشو هر كس دست از ما برندارد ما نيز از او دست برنميداريم و هر كه از ما جدا شود ما نيز از او جدا ميشويم . كمترين چيزى كه شخص را از ايمان خارج مىكند اينست كه يك ريگ را بگويد دانه است بعد در باره آن اعتقاد پيدا كند و از مخالفين خود بيزار شود « 1 » اى پسر ابى محمود آنچه برايت توضيح دادم حفظ كن براى تو خير دنيا و آخرت را جمع نمودم .\r\nتوضيح : اينكه نهى كرده‌اند ما را از اعتقاد پيدا كردن باخبار فضائلى كه از مخالفين تنها روايت شده مانع از اين نيست كه ما بوسيله همان اخبار بر واقعيت مذهب خود در مناظره با آنها استفاده كنيم زيرا جز از اين راه امكان مناظره نيست و اخبارى كه از طريق اهل بيت رسيده و از طريق مخالفين نيز نقل شده ذكر آنها بعنوان تائيد و تاكيد اشكالى ندارد .\r\n\r\n\r\n","description":"","footnote":"\r\n( 1 ) شايد منظور از اينكه امام مىفرمايد يك ريگ را بعنوان دانه خرما مثلا بپذيرد و بر آن اعتقاد پيدا كند اين مثال به آن جهت زده شده كه انكار يك واقعيت را نشان بدهند كه همين باعث مىشود انسان را از ايمان خارج كند .\r\n","page_name":" 177 ","page_number":177},
  {"content":"\r\n\r\n\r\nبخش پنجم روايات جامع فضائل و مناقب ائمه عليهم السّلام\r\nامالى : ابو بصير از حضرت صادق عليه السّلام نقل كرد كه آن جناب فرمود اى ابا بصير ما درخت علم و اهل بيت پيامبريم در خانه ما جبرئيل فرود مىآيد و ما گنجينه علم خدا و مخزن وحى او هستيم هر كه تابع ما باشد نجات مييابد و هر كه مخالف با ما باشد هلاك مىشود خداوند اين را بر خود لازم شمرده .\r\nتوحيد صدوق و معانى الاخبار : محمد بن مسلم گفت از حضرت صادق عليه السّلام شنيدم ميفرمود خداوند را آفريده‌ايست كه آن‌ها را از نور و رحمت خود براى رحمت آفريده آنها چشم بيناى خدايند و گوش شنوا و زبان گويا در ميان مردم به اجازه خدايند بواسطه آنها رحمت نازل مىشود و بواسطه آنها مرده زنده و زنده ميميرد و بوسيله آنها مردم گرفتار و بواسطه آنها اجراى قضاى خويش را ميان مردم مىكند عرض كردم فدايت شوم اينها كيانند فرمود ائمه و اوصياء .\r\nامالى ابن شيخ : ربيعه سعدى گفت رفتم پيش حذيفة بن يمان گفتم برايم حديثى نقل كن از آنها كه از پيامبر اكرم صلّى اللَّه عليه و آله و سلّم شنيده‌اى و ديده‌اى به آن عمل مىكند .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nگفت قرآن را رها نكن گفتم من قرآن را خوانده‌ام آمده‌ام از تو حديثى بشنوم كه نديده و نشنيده‌ام از پيامبر اكرم خدايا ترا گواه ميگيرم كه پيش حذيفه آمدم و از او درخواست حديث كردم او شنيد ولى كتمان كرد .\r\nگفت عجب بر من دشوار و سخت گرفتى حالا گوش كن جمله كوتاهى از سخنى طولانى كه جامع تمام امور تو است گفت نشانه بهشت در ميان همين مردم غذا مىخورد و راه ميرود .\r\nگفتم توضيح بده نشانه بهشت را بشناسم و پيرو او شوم و نشانه آتش را تشخيص دهم و از آن پرهيز نمايم گفت قسم به آن كس كه جان حذيفه در اختيار اوست نشانه بهشت و راهنماى بسوى بهشت تا روز قيامت ائمه از آل محمّدند صلّى اللَّه عليه و آله و سلّم و نشانه جهنم و راهنماى بسوى جهنم تا روز قيامت دشمنان اينهايند .\r\nعلل الشرائع : زراره از حضرت صادق عليه السّلام نقل كرد كه فرمود من با گروهى از خويشاوندان خود پيش زياد بن عبد اللَّه بوديم زياد گفت اى پسران على و فاطمه شما را چه فضيلت و مزيتى است بر مردم . همه سكوت كردند .\r\nمن گفتم يكى از مزاياى ما بر مردم اين است كه مايل نيستيم هرگز بجاى يكى از مردم باشيم ( و از فاميل خود كناره بگيريم ) اما يك نفر پيدا نميشود كه علاقه نداشته باشد از ما باشد مگر آن شخص مشرك باشد بعد گفت اين حديث را روايت كنيد .\r\nتفسير قمى : عبد اللَّه بن جندب گفت براى حضرت رضا عليه السّلام نوشتم اين آيه را تفسير فرمايد  اللَّهُ نُورُ السَّماواتِ وَ الْأَرْضِ  در جواب من نوشت .\r\nاما بعد همانا محمّد امين خدا است در ميان مردم وقتى از دنيا رحلت نمود ما اهل بيت و ورثه او بوديم ما امناء خدا در زمينيم در نزد ما علم منايا و بلايا و انساب عرب و ميلاد اسلام است هر گروهى كه صد نفر را گمراه كند يا باعث هدايت صد نفر شود ما رهبر و فرمانده و تبليغ‌كننده آنها را ميشناسيم ما شخصى را كه ببينيم ميشناسيم واقعا مؤمن است يا منافق .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nاسامى شيعيان ما و اسم پدرهايشان در نزد ما ثبت است خدا از آنها و از ما پيمان گرفته وارد محلى كه ما وارد ميشويم خواهند شد و داخل مدخل ما ميشوند بر اسلام واقعى نيستند جز ما و آنها تا روز قيامت .\r\nما چنگ بنور پيامبرمان مىزنيم و پيامبر چنگ بنور خدا مىزند و شيعيان ما چنگ بنور ما ميزنند هر كه از ما جدا شود هلاك ميگردد و هر كه پيرو ما باشد نجات مىيابد كسى كه جدائى از ما را اختيار كرد اختيار كرده و منكر كافرند پيرو ما پيرو دوستان ما مؤمنند كافر ما را دوست نميدارد و مؤمن با ما دشمنى نمىورزد هر كس بميرد در حالى كه ما را دوست ميداشته بر خدا لازم است او را با ما مبعوث كند .\r\nما نوريم براى پيروان خود و هدايت هستيم براى كسى كه از ما هدايت جويد هر كه از ما نباشد از اسلام بهره‌اى نبرده بوسيله ما خدا دين را گشود و بوسيله ما ختم مينمايد بوسيله ما خداوند بشما خورانيد سبزه زمين را و بواسطه ما خداوند از آسمان باران فرستاد و بواسطه ما شما را در دريا از غرق نگه داشت و از فرو رفتن به زمين در بيابان و بوسيله ما خدا در زندگى بشما نفع بخشيد در قبر و در محشر و هنگام صراط و هنگام داخل شدن بهشت .\r\nمثل ما در كتاب خدا مانند چراغدانى است كه در قنديلى قرار دارد ما چراغدان هستيم كه در آن چراغ است و چراغ داخل بلورى است گويا ستاره است درخشان كه از درخت پر بركت زيتون ميسوزد نه شرقى و نه غربى نه نابكار است و نه ناشناس است روغن آن چراغ ميدرخشد اگر چه افروخته نشود از صفا و روشنى نور بر نور است امام بعد از امام خداوند هدايت مىكند براى نور خود هر كه را بخواهد خداوند براى مردم مثال‌ها مىزند خدا داناى هر چيز است .\r\nنور على است خداوند هر كه را بخواهد بولايت ما هدايت مىكند بر خدا لازم است كه دوست ما را با چهره‌اى درخشان كه از دور شناخته مىشود برانگيزد\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nحجت او نزد خدا آشكار باشد بر خدا لازم است كه دوست ما را با متقين و انبياء و صديقين و شهداء و صالحين قرار دهد كه آنها خوب رفيق‌هائى هستند .\r\nشهداى ما ده درجه بالاتر از ساير شهداء است و شهيد شيعه ما بر شهداى غير ما نه درجه فضيلت دارند .\r\nما نجيبان و اولاد انبياء هستيم و ما فرزند اوصياء هستيم ما شخصيت‌هاى ممتاز كتاب خدا هستيم ما از همه مردم به پيامبر نزديكتريم خداوند براى ما دينش را تشريع نموده و در قرآن ميفرمايد  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ  اى محمّد  وَ ما وَصَّيْنا بِهِ إِبْراهِيمَ وَ مُوسى وَ عِيسى  بما آموختند و آنچه آموختيم تبليغ كرديم و علم آنها را بما دادند ما وارث صاحبان علم و پيغمبران اولو العزم هستيم  أَنْ أَقِيمُوا الدِّينَ  اينكه دين را به پا داريد همانطور كه فرموده  وَ لا تَتَفَرَّقُوا فِيهِ كَبُرَ عَلَى الْمُشْرِكِينَ  متفرق نشويد بر مشركان بولايت على گران است  ما تَدْعُوهُمْ إِلَيْهِ  دعوت بولايت على كه تو ميكنى اى محمّد خداوند برمىگزيند هر كه را بخواهد و هدايت مىنمايند هر كه بپذيرد ولايت على عليه السّلام را برايت كتابى فرستاده‌ام كه در آن هدايت است در باره آن انديشه و تدبر كن و آن را بفهم كه در آن شفا و نور است .\r\nخصال : عبد اللَّه بن عباس گفت پيامبر اكرم در ميان ما بسخن رانى مشغول شد و در آخر فرمايش خود فرمود :\r\nخداوند براى ما ده امتياز را جمع كرده كه براى احدى قبل از ما جمع نكرده و در احدى غير ما نخواهد بود : در ميان ما حكم و حلم و علم و نبوّت و سخاوت و شجاعت و هدايت و صدق و پاكى و عفاف است ما كلمه تقوى و راه هدايت و مثل اعلى و حجت بزرگ و دست‌آويز محكم و حبل المتين هستيم خداوند در باره ما دستور مودّت و دوستى داده بعد از دريافت حق ديگر چيزى جز گمراهى نيست كجا ميرويد .\r\nبصائر : مزاحم خراسانى گفت پيامبر اكرم صلّى اللَّه عليه و آله و سلّم ما خانواده ، خانواده\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nرحمت و شجره نبوّت و جايگاه رسالت و محل رفت و آمد ملائكه و معدن علم هستيم .\r\nبصائر : ابو المنذر گفت با پدرم رفتم خدمت حضرت زين العابدين عليه السّلام آن جناب فرمود مردم از ما چه بدى ديده‌اند ؟ به خدا قسم ما شجره نبوّت و خانه رحمت و محل رسالت و معدن علم و محل رفت و آمد ملائكه هستيم .\r\nبصائر : خثيمه از حضرت باقر عليه السّلام نقل كرد كه فرمود ما درخت نبوّت و خاندان رحمت و كليدهاى حكمت و معدن علم و پايگاه رسالت و محل آمد و رفت ملائكه و مخزن اسرار خدا و امانت او در ميان مردم و ما حرم بزرگ خدا و ما پيمان اوئيم هر كسى به قرارداد خود وفا كند به پيمان خدا وفا كرده و هر كس به پيمان ما وفا نمايد بعهد خدا وفا كرده و هر كه پيمان‌شكنى نمايد در هر دو مورد پيمان و عهد خدا را شكسته است .\r\nبصائر : اعمش از ابو ذر نقل كرد كه وقتى مردم پس از پيامبر اكرم اختلاف پيدا كردند ابو ذر گفت خانواده پيامبر شما اهل بيت نبوّتند و پايگاه رسالت و محل رفت و آمد ملائكه و خاندان رحمت و معدن علمند .\r\nدو روايت ديگر به همين طور نقل مىشود در يكى بجاى بيت رحمت بيت رأفت است .\r\nبصائر : اسود بن سعيد گفت خدمت حضرت باقر عليه السّلام بودم بىآنكه چيزى از آن جناب بپرسند فرمود ما حجت خدا و باب اللَّه و لسان خدا و وجه اللَّه و عين اللَّه در ميان مردم هستيم ما فرمانروايان امر در ميان مردم هستيم .\r\nبصائر : عبد الرحمن بن كثير گفت از حضرت صادق عليه السّلام شنيدم ميفرمود ما فرمانروايان فرمان خدا و گنجينه‌هاى علم خدا و مخزن وحى او و اهل دين خدا هستيم كتاب خدا بر ما نازل شده بواسطه ما خدا پرستش شد اگر ما نبوديم خدا شناخته نميشد ما وارث پيامبر خدا و عترت او هستيم .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nتوضيح : بواسطه ما خدا پرستش شد يعنى ما بمردم راه پرستش و عبادت خدا را آموختيم يا منظور اين است كه ما خدا را به مقدار ممكن پرستيديم يا بولايت ما خدا پرستش شد كه اين خود نيز از اعظم عبادات است يا اينكه بولايت ما عبادت صحيح است زيرا اين ولايت از بزرگترين شرايط صحت است اگر ما نبوديم خدا شناخته نميشد يعنى غير از ما كسى خدا را نشناخته يا ما خدا را بمردم معرفى كرديم يا بواسطه جلالت و علم و فضل ما مردم شناختند قدر و عظمت خدا را .\r\nبصائر : عبد اللَّه بن ابى يعفور گفت حضرت صادق عليه السّلام فرمود اى پسر ابى يعفور خداوند تبارك و تعالى يكتاى بىهمتا است در يكتائى بىنظير است در آفرينش مخلوقى را آفريد آنها را براى اين رهبرى جدا نمود ما همان مخلوق ممتاز هستيم اى پسر ابى يعفور ما حجت‌هاى خدا ميان مردم و شهداى او در ميان خلق و امناى او و خزينه‌داران علم و دعوت‌كنندگان راه او و بپادارندگان اين راه هستيم هر كه از ما اطاعت كند خدا را اطاعت كرده .\r\nبصائر : ابو خالد قماط از حضرت صادق عليه السّلام نقل كرد كه عرضكردم يا ابن رسول اللَّه مقام شما در نزد خدا چگونه است فرمود حجت خدا بر خلق و باب و دربى هستيم كه از آن بايد وارد شد و امين اسرار خدا و مترجم وحى او هستيم .\r\nبصائر : خثيمه از حضرت باقر عليه السّلام نقل كرد كه شنيدم ميفرمود ما جنب اللَّه و برگزيده او و منتخب خدا و تحويل‌گيرنده ميراث انبيا و امناى پروردگار و حجت خدا و اركان ايمان و پايه‌هاى اسلام هستيم ما رحمت خدا بر خلقيم .\r\nما كسانى هستيم كه خداوند بوسيله ما ميگشايد و بوسيله ما ختم مىكند ما ائمه هدى و چراغهاى روشنگر تاريكىها و استوانه‌هاى درخشان هدايت و ما سابقون و آخرون ( كه در قرآن ياد شده هستيم ) ما پايگاه برافراشته براى مردميم هر كه تمسك بما جويد خواهد رسيد و هر كه از ما تخلف ورزد غرق مىشود .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nما رهبر مردم سفيد چهره هستيم و برگزيده خدا و راه واقعى و صراط مستقيم بسوى خدائيم ما از نعمتهاى خدا بر خلقيم ما راه و روش و معدن نبوّت و پايگاه رسالت و محل رفت و آمد ملائكه و چراغ راهنما براى راه رو هستيم ما راهى هستيم براى كسى كه پيرو ما باشد و هدايت‌كنندگان به بهشتيم .\r\nما عزت اسلام و پل‌ها و معبرهاى بزرگى هستيم كه هر كس از روى آن بگذرد سبقت مىگيرد و هر كه تخلف جويد گمراه مىشود ما كوهان بزرگ و ما كسانى هستيم كه بواسطه ما رحمت نازل مىشود و بوسيله ما باران مىبارد بر شما و بواسطه ما عذاب از شما بر طرف مىگردد هر كه ما را بشناسد و يارى كند و عارف به حق ما باشد و دستور ما را بپذيرد از ما است و بازگشت او بسوى ما است .\r\nبصائر : عمار بن هارون از حضرت باقر عليه السّلام نقل كرد كه فرمود حضرت محمّد صلّى اللَّه عليه و آله و سلّم امين خدا در زمين بود پس از درگذشت آن جناب ما اهل بيت وارث او هستيم پس ما امين‌هاى خدا در زمينيم در نزد ما علم مرگ و ميرها و بلاها و نژاد عرب و فصل الخطاب و ميلاد اسلام است در قرآن فرموده  شَرَعَ لَكُمْ  اى آل محمّد  مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ  اى محمّد  وَ ما وَصَّيْنا بِهِ إِبْراهِيمَ وَ مُوسى وَ عِيسى  بما آموختند و ما تبليغ نموديم آنچه را آموختيم و بما سپرده شد ما وارث انبياء و وارث پيامبران اولو العزم هستيم  أَنْ أَقِيمُوا  نماز به پا داريد و  الدِّينِ  و دين را استوار داريد اى خاندان محمّد  وَ لا تَتَفَرَّقُوا  متفرق نشويد و متحد باشيد بر كسانى كه شريك در ولايت على قرار داده‌اند گران است دعوتى كه آنها را بولايت على ميكنى  كَبُرَ عَلَى الْمُشْرِكِينَ ما تَدْعُوهُمْ إِلَيْهِ  .\r\nكمال الدين : سليم بن قيس از امير المؤمنين عليه السّلام نقل مىكند كه فرمود :\r\nخداوند ما را پاك قرار داد و معصوم نمود و ما را گواه بر مردم قرار داد و حجت در زمين ما را با قرآن و قرآن را با ما قرار داد نه ما از او و نه او از ما جدا\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمىشود .\r\nبصائر : حسين احمسى گفت از حضرت صادق عليه السّلام شنيدم ميفرمود ما اهل بيت پيامبريم در نزد ما پناه‌هاى علم و آثار نبوّت و علم كتاب و تشخيص حق و باطل اختلافات بين مردم است .\r\nكشف اليقين : زياد بن منذر گفت از حضرت باقر عليه السّلام شنيدم ميفرمود ما درختى هستيم كه ريشه آن پيامبر اكرم و تنه آن امير المؤمنين على عليه السّلام و شاخه‌هايش فاطمه دختر محمّد و ميوه آن حسن و حسين عليهما السّلام هستند آنها درخت نبوت و خاندان رحمت و كليد حكمت و معدن علم و پايگاه رسالت و محل رفت و آمد ملائكه و مخزن اسرار خدا و وديعه او و امانتى كه بآسمان‌ها و زمين عرضه شد و حرم بزرگ خدا و بيت عتيق او و حرم خدائيم .\r\nدر نزد ما علم منايا و بلايا و وصايا و فصل الخطاب و ميلاد اسلام و نژاد عرب آنها نور درخشان اطراف عرش خدا بودند خداوند دستور داد آنها تسبيح بگويند ساكنين آسمان‌ها از ايشان تسبيح را آموختند سپس زمين آورده شدند در آنجا دستور تسبيح داد به آنها اهل زمين بوسيله تسبيح آنها تسبيح گفتند .\r\nبپاى ايستادگان در خدمت خدا آنهايند و تسبيح‌كنندگان كه در قرآن ياد شده اين خانواده‌اند هر كه وفا به پيمان آنها نمايد وفا به پيمان خدا كرده هر كه حق آنها را بشناسد حق خدا را شناخته آنها فرمانروايان امر خدا و گنجينه‌هاى وحى او و وارث كتاب خدا و برگزيدگان اسرار او و امين‌هاى وحى خدايند اينها اهل بيت نبوّت و معدن رسالت و كسانى هستند كه انس ببال و پر ملائكه گرفته‌اند كسانى كه جبرئيل از جانب خدا به آنها تغذيه تنزيل و تاويل قرآن مىكرد .\r\nاينها خانواده‌اى هستند كه خداوند آنها را گرامى داشت باسرار خود و آنها را بكرامت خويش ممتاز نمود و با هدايت عزت بخشيد و بوحى پايدار كرد و ايشان را رهبران هدايت و نور نجات در تاريكى قرار داد آنها را بدين خويش\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاختصاص داد و با علم خود مزيت بخشيد به آنها مزايايى بخشيد كه به هيچ يك از جهانيان نداده بعد آنها را استوانه دين خود و مخزن اسرار و امين بر وحى و برجستگان خلق و گواهان بر مردم قرار داد .\r\nخداوند ايشان را برگزيد و مورد لطف و عنايت و فضل و رضايت و انتخاب خويش قرار داد و ايشان را پاكيزه كرد آنها را وسيله آبادى شهرها و شهرمندان قرار داد و راهنماى آنها بر صراط . آنها ائمه هدى و داعيان تقوى و كلمة اللَّه بزرگ و حجت عظمى آنها سبب نجات و تقرب به خدا آنها برگزيدگان شايسته و رهبران ممتاز و ستارگان درخشان آنها صراط مستقيم و راه پايدارند هر كه از آنها فاصله بگيرد منحرف است و كسى كه كوتاهى در باره آنها نمايد گمراه است و هر كه ملازم ايشان باشد بهدف واقعى ميرسد .\r\nنور خدا در دل‌هاى مؤمنين و درياهاى گوارا براى نوشندگان هر كه به آنها پناه برد آسوده است و هر كه چنگ بدامن ايشان زند در امان است داعى بسوى خدا و تسليم امر او و عامل بدستورش و حاكم كتاب خدايند از اين خاندان خداوند پيامبر را برانگيخته و بر آنها ملائكه را نازل فرموده و در ميان ايشان آرامش و سكينه را نازل نموده و بسوى آنها روح الامين نازل شده اين‌ها لطف و عنايتى است از خدا بر آنها كه بايشان اختصاص داده و آنها را با اين مقامات مزيت بخشيده .\r\nپايگاه‌هاى با بركت و قرارگاه رحمت خدايند گنجينه‌هاى علم و وارث حلم و تقوى پيشگان و صاحبان خرد و چراغ درخشان و وارث انبياء و يادگار اوصيايند .\r\nاز اين خانواده است آن شخصيت پاك نهاد بنام محمّد مصطفى و پيامبر امّى از اين خانواده است فرمانرواى خوش قد و قامت و شير ژيان حمزه و از اينها است آب يار روز زيارت عباس بن عبد المطلب عموى پيامبر اكرم صلّى اللَّه عليه و آله و سلّم و برادر مهربان پدرش از اين خانواده است شخصيتى صاحب دو بال و دو هجرت و دو قبله و دو\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبيعت از خاندان پربركت كه نژادى پاك و نهادى درخشان داشت ( بنام جعفر بن ابى طالب ) .\r\nاز آنها است يار محمّد و برادرش و تبليغ‌كننده از جانب او پس از درگذشتش صاحب برهان و تاويل و تفسير امير المؤمنين و ياور مؤمنين و وصى پيامبر اكرم على بن ابى طالب بر او بهترين درود و تحيّت باد .\r\nاينهايند كسانى كه خداوند مودّت و ولايت آنها را بر هر مرد و زن مسلمان واجب نموده در قرآن كريم فرموده است  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ  حضرت باقر عليه السّلام فرمود اقتراف حسنة عبارت از مودّت با ما خانواده است .\r\nمناقب شهر آشوب : جابر جعفى گفت : حضرت باقر عليه السّلام فرمود : ما فرمانروايان امر خدا و گنجينه‌هاى علم خدا و وارث وحى او و حاملين كتاب خدا هستيم فرمان بردارى از ما واجب و دوستى با ما ايمان و دشمنى با ما كفر است دوست ما در بهشت و دشمن ما در جهنم است .\r\nمعروف بن خربوذ گفت از امام عليه السّلام شنيدم ميفرمود خبر ما دشوار و مشكل است كه تاب آن را ندارد مگر فرشته‌هاى مقرب يا پيامبر مرسل و يا بنده‌اى كه خداوند دلش را بايمان آزموده .\r\nامام عليه السّلام بارها ميفرمود گرفتارى مردم براى ما بزرگ است اگر آنها را دعوت به راه خير كنيم نمىپذيرند و اگر آنها را رها كنيم بوسيله ديگرى هدايت نخواهند شد .\r\nو فرموده ما اهل بيت رحمت و درخت نبوّت و معدن حكمت و پايگاه ملائكه و محل نزول وحى هستيم .\r\nبشارة المصطفى : جابر بن يزيد از حضرت باقر عليه السّلام نقل كرد كه فرمود مردم خداوند خاندان پيامبر را بكرامت خويش ممتاز نموده و به آنها اسرار و علم\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nخود را سپرده آنها پايه‌هاى دين و گواهان علم اويند آنها را پيش از مردم بوجود آورده و در سايه عرش خويش جاى داده آنها را برگزيده و راهنماى مردم قرار داده و مطلع بر راه خويش قرار داده .\r\nآنهايند ائمه هدى و رهبران پاك و امت وسطى پناه هر كس به آنها پناه برد و سبب نجات كسى كه بر آنها اعتماد نمايد هر كه آنها را دوست بدارد محل رشك و حسرت مخالفين خود و هر كه با آنها دشمنى كند هلاك مىشود و متمسك به آنها رستگار است در ميان آنها رسالت نازل شده و بر آنها ملائكه فرود آمده و به آنها روح الامين القاى وحى ميكرد خداوند به آنها امتيازاتى بخشيده كه باحدى نداده .\r\nآنها شاخه‌هاى پاك و درخت مبارك و معدن علم و پايگاه رسالت و محل رفت و آمد ملائكه اهل بيت رحمت و بركت هستند كسانى هستند كه خداوند پليدى را از ايشان زدوده و پاك و پاكيزه گردانيده « 1 » .\r\nتفسير فرات : حسن بن على پس از حمد و ثناى خدا اين آيه را قرائت كرد  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ  فرمود :\r\nهمان طورى كه سبقت‌گيرندگان در ايمان برترى دارند بر ديگران همين طور على بن ابى طالب عليه السّلام به نسبت سبقتى كه بر ديگران داشته بر آنها فضيلت دارد در اين آيه ميفرمايد  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ  دعوت پيامبر را پذيرفت و با او با جان خويش مواسات نمود سپس عمويش حمزه سيد الشهداء بهمراه او گروهى كشته شدند ولى حمزه سرور آنها بود به جهت خويشاوندى كه با پيامبر اكرم داشت .\r\nخداوند بجعفر دو بال داد كه بوسيله آن دو با ملائكه در بهشت پرواز مىكند هر جا بخواهد اين موقعيت بواسطه مقام آن دو در نزد پيامبر و خويشاوندى ايشان با آن جناب بود پيامبر اكرم بر حمزه هفتاد نماز خواند\r\n\r\n\r\n","description":"","footnote":"\r\n( 1 ) همين روايت با مختصر اختلافى در عبارت از تفسير فرات نقل شده .\r\n","page_name":" 188 ","page_number":188},
  {"content":"\r\n\r\nدر بين شهيدانى كه با او بشهادت رسيدند .\r\nخداوند بزنان پيامبر برترى بخشيد نسبت بساير زنان چون انتساب به پيغمبر داشتند نماز در مسجد پيامبر را برابر با هزار نماز در مقابل ساير مساجد قرار داد مگر مسجدى كه ابراهيم عليه السّلام در مكه بنا كرد اين فضيلت بواسطه مقام و فضل پيامبر است .\r\nو به پيامبر اكرم آموخت و فرمود بگوئيد :\r\nاللهم صل على محمّد و آل محمّد كما صليت ابراهيم و آل ابراهيم انك حميد مجيد\r\nحق بر مسلمان اين است كه بر ما صلوات بفرستد در نماز واجبى كه ميخواند خداوند غنيمت را براى پيامبر حلال كرد و او براى ما نيز حلال نمود و صدقه را بر او حرام كرد و بر ما نيز حرام نمود اين مقام و شخصيتى است كه خداوند بما عنايت كرد .\r\nتفسير فرات : حضرت صادق عليه السّلام در باره آيه  إِنَّ فِي ذلِكَ لَآياتٍ لِأُولِي النُّهى *  فرمود به خدا قسم ما صاحبان خرد و نگهبانان خدا بر خلق و خزائن او بر دين هستيم كه آن را حفظ ميكنيم و پوشيده ميداريم و پنهان ميداريم دين را از دشمنان خود همان طورى كه پيامبر اكرم پنهان ميداشت تا وقتى خدا اجازه هجرت و پيكار با مشركين به او داد ما بر همان روش پيامبر هستيم تا خداوند اجازه اظهار دينش را بوسيله شمشير بدهد و مردم را بسوى دين دعوت كنيم و با ايشان پيكار نمائيم كه بدين برگردند چنانچه پيامبر پيكار براى پذيرش دين مىكرد .\r\nتفسير فرات : مفضّل بن عمر گفت حضرت صادق عليه السّلام فرمود مفضّل ! خداوند ما را از نور خود آفريد و شيعيان ما را از ما آفريد بقيه مردم در آتشند بوسيله ما خدا اطاعت مىشود و بوسيله ما معصيت ميگردد مفضل خدا تصميم غير قابل برگشت گرفته كه از كسى عملى را نپذيرد مگر بواسطه ما و كسى را معذب ننمايد مگر بواسطه ما .\r\nما باب اللَّه و حجت و امين او بر خلق و خزينه دار او در آسمان و زمين\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nهستيم از جانب خدا حلال ميكنيم و بدستور او حرام مينمائيم بين ما و خدا پرده‌اى نيست وقتى بخواهيم اين آيه اشاره به همان است  وَ ما تَشاؤُنَ إِلَّا أَنْ يَشاءَ اللَّهُ *  و اين فرمايش پيامبر اكرم نيز ناظر بر همين مطلب است\r\nان اللَّه جعل قلب وليه وكرا لإرادته فاذا شاء شئنا\r\nخداوند دل ولىّ خود را آشيانه اراده خويش قرار داده هر گاه او بخواهد ما نيز مىخواهيم .\r\nاختصاص : ابو المغرا از موسى بن جعفر عليه السّلام نقل كرد كه فرمود هر كس حاجتى نزد خدا دارد و مايل است ما را ببيند و بفهمد موقعيت خويش را در نزد خدا سر شب غسل نمايد و بوسيله ما با خدا مناجات كند او ما را خواهد ديد و بوسيله ما گناهش آمرزيده مىشود و مقام و موقعيتش بر او پنهان نخواهد ماند .\r\nعرضكردم آقا ممكن است كسى كه شراب خوار باشد شما را در خواب ببيند ؟ فرمود شراب او را از دين خارج نميكند ولى دينش از ميان ميرود با ترك كردن ما و فاصله گرفتن از ما شقىترين شقاوتمندان شما كسى است كه در دل اخبارى كه از ما نقل مىشود تكذيب مىكند ولى در ظاهر تصديق مينمايد ما فرزندان نبىّ خدا و رسول او هستيم و فرزندان امير المؤمنين و دوستان پروردگار جهان .\r\nما كليد كتاب هستيم بوسيله ما دانشمندان سخن ميگويند اگر اين نبود گنگ ميشدند ما مناره را برافراشتيم و قبله را شناسانديم ما چون حجر اسماعيل نسبت بكعبه هستيم در آسمان و زمين ، بوسيله ما خدا آدم را بخشيد و بوسيله ما ايوب گرفتار شد و يعقوب بفراق دچار گشت و يوسف بزندان افتاد و بواسطه ما بلا رفع مىشود و خورشيد نور ميدهد نام ما در عرش خدا ثبت است نوشته است بر عرش : محمّد بهترين پيامبر و على سرور اوصياست و فاطمه بهترين زنان جهان .\r\nتوضيح : ابتلاء ايوب و فراق يعقوب و زندانى شدن يوسف يا بواسطه كوتاهى مختصرى كه در معرفت آنها و توسل بايشان بوده باندازه‌اى كه موجب\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nگناه نميشده يا بواسطه كمال معرفت اين خانواده و توسل به آنها دچار چنين گرفتارىها شده‌اند زيرا گرفتارى شاهد و فضل و مقام است ( كه مضمون خبرى است بلا و گرفتارى نشانه دوستى و ولايت است هر چه بيشتر فراوان‌تر خواهد بود ) .\r\nاختصاص : حسن بن عبد اللَّه از حضرت صادق عليه السّلام نقل كرد كه امير المؤمنين عليه السّلام در ضمن خطبه‌اى فرمود : از من سؤال كنيد قبل از اينكه مرا نيابيد مردم ! من قلب نگهبان و حافظ خدايم و زبان گوياى او و امين اسرارش و حجت بر مردم و خليفه او ميان بندگان و چشم بينا بين جهانيان و دست گشاده برأفت و رحمت و دين و آئين اويم كه تصديق مرا نخواهد كرد مگر كسى كه ايمان خالص داشته باشد و تكذيب مرا نخواهد نمود مگر كسى كه كافر خالص باشد .\r\nاختصاص : محمّد بن سنان از ابو بصير نقل كرد كه امير المؤمنين عليه السّلام فرمود من هادى مهتدى پدر يتيمان و همسر بيوه زنان و بيچارگان و پناه هر ناتوان و ملجأ هر خائف و رهبر مؤمنين بسوى بهشتم من حبل اللَّه المتين و عروة الوثقى خدايم من عين اللَّه و زبان صادق و دست اويم من جنب اللَّه هستم همان جنبى كه در قرآن شخص حسرت مىخورد و ميگويد  يا حَسْرَتى عَلى ما فَرَّطْتُ فِي جَنْبِ اللَّهِ  اى افسوس بر آنچه از دست دادم در مورد جنب اللَّه .\r\nمن دست گشوده خدا بر بندگان برحمت و مغفرت هستم من باب حطه بنى اسرائيلم ( هر كه داخل آن ميشد نجات مىيافت ) هر كه مرا بشناسد و حق مرا بداند خدا را شناخته چون من وحى پيامبر در زمين و حجت او بر خلقم منكر اين مقام نخواهد شد مگر كسى كه خدا و پيامبر را رد كند .\r\nبرسى در مشارق الانوار از جابر بن عبد اللَّه انصارى از پيامبر اكرم نقل مىكند كه روزى آن جناب از منزل خارج شد امام حسن و امام حسين عليهما السّلام با ايشان بودند براى مردم سخن رانى آغاز كرد و در بين خطبه خود فرمود :\r\nمردم ! اينها عترت پيامبر شما و اهل بيت و ذريه و جانشينان اويند\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nخداوند بكرامت خود اين امتياز را به آنها بخشيده و سرّ خود را به آنها سپرده و ايشان را حافظ غيب قرار داده و مامور مراعات بندگان و آنها را بر امر مكنون و پوشيده خويش مطلع كرده و حكمت به آنها تلقين نموده و فرمانروائى بر مردم را به آنها داده و امير برايشان كرده و براى وحى خويش برگزيده و ملائكه را خدمتكار آنها كرده و اختيار تصرف در مملكت خود را به آنها سپرده و براى سرّ خود آنها را خواسته و براى كلمات و امر خويش ايشان را برگزيده آنها را پايه‌هاى بلند دين خود و گواهان بر مردم و امناى خويش در بلاد قرار داده .\r\nآنها ائمه هدى و عترت پاك و ذريه نبوّت و سادات علوى و امت وسطى و كلمه عليا و سرور اهل دنيا و رحمت موصول و پناه هر كه به آنها چنگ زند و سبب نجات هر كس به آنها تمسك جويد قرار داده . رستگار است هر كه آنها را دوست بدارد و شقاوتمند است هر كه با آنها دشمنى ورزد هر كه پيرو آنها باشد از عذاب در امان است هر كه تخلف جويد گمراه و نااميد . دعوت بسوى خدا ميكنند و از جانب او ميگويند و بامر او عمل ميكنند در خانه‌هاى آنها وحى نازل شده و جبرئيل امين بسوى آنها فرستاده شده « 1 » .\r\nمحمّد بن سنان از حضرت صادق عليه السّلام نقل كرد كه فرمود ما جنب اللَّه و برگزيده خدا و منتخب پروردگار و نگهبان مواريث انبياء و امناى خدا و وجه اللَّه و آيت هدى و عروة الوثقى هستيم بواسطه ما خدا افتتاح نمود و بما ختم كرد ما اولين و آخرين هستيم ما بهترين جهانيان و نواميس زمان و سرور بندگان و رهبر دنيا و راه استوار و صراط مستقيم ما علت وجود و حجت معبوديم خداوند عمل هر كس كه جاهل به حق ما باشد نمىپذيرد .\r\nما چراغدان نبوّت و چراغهاى رسالت و نور نورها و كلمة اللَّه و پرچم حق هستيم هر كه در زير آن پرچم باشد نجات يابد و هر كه تخلف ورزد گمراه شود ما پيشوايان دين و رهبران سفيد چهرگان و معدن نبوت و پايگاه\r\n\r\n\r\n","description":"","footnote":"\r\n( 1 ) مشارق الانوار برسى .\r\n","page_name":" 192 ","page_number":192},
  {"content":"\r\n\r\nرسالت هستيم ملائكه بسوى ما در رفت و آمدند ما چراغ روشنگر و راه هدايت و رهبر بسوى بهشت و پل بر روى گذرگاه‌ها و كوهان بزرگيم .\r\nبواسطه ما باران مىبارد و عذاب و بلا جلوگيرى مىشود هر كه شنيد اين هدايت را در جستجوى محبت ما در قلب خود باشد اگر در آن بغض و انكار فضل ما را ديد بداند كه از راه راست منحرف شده زيرا ما حجت معبود و مترجم وحى و خزينه علم و ميزان دادگرى خدائيم .\r\nما شاخه‌هاى درخت زيتون و دست پرورده پاك مردان و چراغ چراغدانى هستيم كه در آن نور بر نور قرار دارد ما برگزيده كلمه پايدار تا روز قيامت هستيم كه براى آن پيمان و ولايت گرفته شده از ذرات در عالم ذرّ .\r\nروايت شده از ابو سعيد خدرى گفت امير المؤمنين خطبه‌اى ايراد كرد و در آن فرمود مردم ! ما ابواب حكمت و كليدهاى مرحمت و سرور ائمه و امناى كتاب و فصل خطاب هستيم بوسيله ما خدا ثواب ميدهد و بواسطه ما عقاب مىكند هر كه ما خانواده را دوست بدارد نيكى او افزون و كفه اعمال خيرش سنگين ميگردد عمل او مقبول و خطايش مورد عفو قرار مىگيرد و هر كه دشمن ما باشد اسلامش به او سودى نمىبخشد .\r\nما خانواده‌اى هستيم كه خداوند ما را برحمت و حكمت و نبوّت و عصمت امتياز بخشيده .\r\nاز ما است خاتم انبياء همانا ما پرچم حقيم هر كه در زير آن پرچم باشد سبقت ميگيرد و هر كه كناره‌گيرى كند از دين منحرف است ما برگزيدگان خدا هستيم ما را براى مردم انتخاب كرده و امين وحى خويش نموده ما هدايت‌كنندگان هدايت يافته‌ايم .\r\nاز كلمات مطلعم پيامبر اكرم با من آنچه اتفاق افتاده و اتفاق خواهد افتاد در ميان گذاشته من برادر رسول خدا و نگهبان علم او من صديق اكبرم چنين حرفى را هر كس غير از من بگويد افتراگر و دروغگو است من فاروق اعظم هستم .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nتوحيد صدوق : ابن ابى يعفور گفت حضرت صادق عليه السّلام فرمود خداوند يكتاى بىهمتا است بوحدانيت بىنظير است و تنها خالق اوست . گروهى را خلق نمود و به آنها امر دين را واگذار كرد ما آن گروه هستيم .\r\nما حجت خدا در ميان بندگان و گواهان بر خلق و امناى بر وحى و خزينه‌داران علم او هستيم و وجه خدائيم كه از آن جناب بايد بسوى او رفت و ديده او ميان مردم و زبان گويا و باب اللَّه هستيم كه راهنما بسوى اوييم ما عالم بامر و دعوت‌كننده براهش هستيم بوسيله ما خدا شناخته شد و پرستش گرديد ما راهنمايان بسوى خدائيم اگر ما نبوديم خدا پرستش نميشد .\r\nبصائر : ابو بصير گفت به حضرت صادق عرض كردم حديثى در باره خود برايم نقل نمىفرمائيد ؟ فرمود ما فرمانروايان امر خدا و وارث وحى او و عترت پيامبرش هستيم .\r\nتوضيح : ابن بطريق در عمده از تفسير ثعلبى باسناد خود از انس نقل مىكند كه پيامبر اكرم فرمود ما فرزندان عبد المطلب سرور بهشتيان هستيم من و حمزه و على و جعفر و حسن و حسين و مهدى .\r\nخصال : ابو هريره گفت پيامبر اكرم فرمود هفت نفرند كه خداوند براى آنها سايبان قرار ميدهد در روزى كه سايه‌اى جز سايه خدا نيست .\r\nامام عادل و جوانى كه پرورش در عبادت خدا يافته و مردى كه شيفته مسجد است از آن كه خارج مىشود قرار ندارد تا بسوى مسجد برگردد و دو مردى كه در راه فرمانبردارى از خدايند بر اين امر اتحاد دارند و از هم جدا ميشوند و كسى كه در تنهائى به ياد خدا مىافتد اشكش فرو ميريزد و مردى كه زنى زيبا و با شخصيت او را بخويش دعوت مىكند در جوابش ميگويد من از خدا ميترسم و مردى كه صدقه‌اى ميدهد چنان پنهان مىكند آن را كه دست چپش نميداند دست راست چه صدقه داد .\r\nثواب الاعمال : عجلان از حضرت صادق نقل كرد كه فرمود سه نفرند\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nكه خداوند آنها را بدون حساب وارد بهشت مىكند . امام عادل و تاجر راستگو و پيرمردى كه عمر خود را در اطاعت خدا بسر برده .\r\nتوضيح : ممكن است منظور از امام عادل در هر دو خبر امام جماعت باشد بدليل رواياتى كه شبيه آن است اما اينها خودشان حمل بر امام كل مىنمايند .\r\nامالى و عيون اخبار : فضال از پدر خود از حضرت رضا عليه السّلام نقل كرد كه فرمود ما در دنيا سرور و در آخرت ملك و فرمانرواييم .\r\nامالى شيخ : عمر بن على بن ابى طالب از پدر خود نقل كرد كه پيامبر اكرم به من فرمود يا على بوسيله ما خدا دين را ختم مىكند چنانچه بوسيله ما گشود بوسيله ما خدا محبت بين قلبهاى شما مياندازد بعد از دشمنى و كينه .\r\nاعتقادات صدوق : اعتقاد ما اينست كه حجت‌هاى خدا بر مردم پس از پيامبر اكرم صلّى اللَّه عليه و آله و سلّم ائمه اثنا عشرند كه اول آنها امير المؤمنين على بن ابى طالب سپس امام حسن و بعد امام حسين بعد على بن الحسين سپس محمّد بن على و بعد جعفر بن محمّد آنگاه موسى بن جعفر سپس على بن موسى الرضا آنگاه محمّد بن على سپس على بن محمّد و بعد حسن بن على پس از آن جناب حجت بن الحسن قائم منتظر صاحب الزمان و خليفة الرحمن صلوات اللَّه عليهم اجمعين .\r\nما معتقديم كه آنها اولو الامر هستند كه خدا اطاعت ايشان را واجب نموده و آنها گواه بر مردمند و ابواب اللَّه و راه بسوى او و راهنما بسوى خدايند و گنجينه علم خدا و مترجم وحى او و اركان توحيد و معصوم از خطا و لغزشند خداوند از آنها پليدى را بر طرف نموده و پاك و پاكيزشان كرده داراى معجزات و دلائلند و آنها امان براى اهل زمينند چنانچه ستارگان امان اهل آسمانند مثل آنها در اين امت مانند كشتى نوح است هر كه سوار شد نجات يافت و مانند باب حطه هستند . آنها عباد اللَّه مكرمند كه در سخن بر خدا سبقت نميگيرند و عامل بامر اويند .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nما معتقديم كه محبت با آنها ايمان و بغض كينه با ايشان كفر است امر آنها امر خدا و نهى ايشان نهى اوست طاعت آنها طاعت خدا و مخالفتشان مخالفت با خدا است دوست آنها دوست خدا و دشمن ايشان دشمن خدا است .\r\nما معتقديم كه زمين خالى از حجت خدا بر خلق نيست يا آشكار و يا ترسان و پنهان و معتقديم كه حجت خدا و خليفه او بر مردم در اين زمان قائم منتظر پسر امام حسن عسكرى است او همان كسى است كه پيامبر اكرم اطلاع داده با نام و نسبش و او زمين را پر از قسط و داد مىكند چنانچه پر از ظلم و جور شده او كسى است كه خداوند بوسيله‌اش دين خود را بر تمام اديان پيروز مينمايد گرچه مشركين ناراضى باشند .\r\nبدست او فتح مىشود شرق و غرب زمين بطورى كه جايى در روى زمين باقى نميماند كه صداى اذان در آن بلند نشود دين اختصاص به خدا مىيابد او مهدى است كه پيامبر خبر داده پس از ظهور او عيسى بن مريم فرود مىآيد و پشت سر او نماز ميخواند كسى كه پشت سر او نماز بخواند چنان است كه پشت سر پيامبر نماز خوانده چون جانشين اوست .\r\nمعتقديم كه جز او ديگرى قائم نيست و او در غيبت خود باقى است زيرا پيامبر اكرم و ائمه عليهم السّلام تصريح بنام و نسبش نموده‌اند و بشارت وجودش را داده‌اند صلوات اللَّه عليه .\r\nكنز الفوائد الكراجكي : محمّد بن على از آباء گرام خود نقل مىكند كه پيامبر اكرم صلّى اللَّه عليه و آله و سلّم فرمود على بن ابى طالب خليفة اللَّه و خليفه من و حجت اللَّه و حجت من و باب اللَّه و باب من و صفى اللَّه و صفىّ من و حبيب اللَّه و حبيب من و خليل اللَّه و خليل من و سيف اللَّه و سيف من است .\r\nاو برادر من و دوست و وزير و وصى من است دوستدار او دوست من و كينه‌توز با او كينه‌توز من ولىّ او ولى من دشمن او دشمن من همسرش دختر من و فرزندش فرزند من حزب او حزب من و سخن او سخن من امرش امر من\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو او سيد الوصيين و بهترين فرد امت من است .\r\nثمالى از على بن الحسين از پدر خود از جدش امير المؤمنين على بن ابى طالب نقل كرد كه پيامبر اكرم فرمود : خداوند فرمانبردارى از مرا واجب نموده بر شما و از مخالفت من نهى نموده و شما را امر كرده از من پيروى كنيد و اطاعت از على بن ابى طالب را پس از من واجب نموده به همان نحو كه اطاعت مرا واجب كرده و شما را از مخالفت او نهى نموده او را برادر و وزير و وصى و وارث من قرار داده او از من و من از اويم حبّ او ايمان و بغض با او كفر است محبّ او محبّ من و دشمن او دشمن من او مولاى كسى است كه من مولاى اويم و من مولاى هر مرد و زن مسلمانم من و او دو پدر اين امت هستيم .\r\nكتاب محتضر : روايت شده كه به خط مولا ابو محمّد امام عسكرى عليه السّلام يافت شده : پناه به خدا مىبرم از گروهى كه محكمات كتاب را حذف كرده‌اند و خدا و پيامبر اكرم و ساقى كوثر و پايگاه‌هاى حساب و آتش دوزخ و طامه كبرى و نعمت‌هاى عالم آخرت را فراموش كرده‌اند .\r\nما كوهان بزرگ هستيم در ميان ما نبوّت و ولايت و كرم است ما منار هدايت و عروة الوثقى هستيم انبياء از نور ما اقتباس ميكنند و پيرو آثار ما هستند به زودى حجت خدا بر مردم با شمشير آخته براى آشكار نمودن حق ظاهر خواهد شد اين خط حسن بن على بن محمّد بن على بن موسى بن جعفر بن محمّد بن على بن حسين بن على بن امير المؤمنين است .\r\nو روايت شده كه باز به خط آن جناب يافت شده جملاتى به اين صورت : ما بر فراز قله‌هاى حقايق با قدمهاى نبوت و ولايت بالا رفتيم ما هفت طبقه اعلام فتوى را با هدايت روشن نموده‌ايم ما شيران ميدان جنگ و باران‌هاى پر بركت و سرزنش‌كنندگان دشمنان هستيم در ميان ما است شمشير و قلم در دنيا و پرچم حمد و حوض در آخرت فرزندان ما هم سوگندان دين و خلفاى پيامبران و چراغ‌هاى امت و مفاتيح كرمند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nموسى كليم بدرجه نبوّت رسيد چون ما او را وفادار ميدانستيم و روح القدس در بهشت از ميوه‌هاى نورس ما چشيده و شيعيان ما گروه نجات يافته و فرقه پاكند همكار و نگهبان مايند و در مبارزه با ستمگران متحد و همدوشند و به زودى براى آنها چشمه‌هاى زندگى ميجوشد پس از لهيب آتش پس از سالها به مقدار آل حم و طه و طواسين اين نوشته درى است از درهاى رحمت و قطره‌ايست از درياى حكمت حسن بن على عسكرى در سال 254 نوشته .\r\nتوضيح : برسى نيز مثل همين دو خبر را نقل كرده و در باب نهى از توقيت از كتاب غيبت بشرح قسمت آخر خبر دوم خواهد آمد .\r\nنوادر راوندى : باسناد خود از موسى بن جعفر عليه السّلام از آباء گرام خود نقل كرد كه پيامبر اكرم فرمود بما اهل بيت پيامبر هفت خير داده شده كه باحدى قبل از ما داده نشده و باحدى بعد از ما داده نمىشود چهره دلگشا و فصاحت و شجاعت و علم و حلم و محبت در زنان .\r\nاز نهج البلاغه : امير المؤمنين عليه السّلام فرمود ما شجره نبوت و پايگاه رسالت و محل رفت و آمد ملائكه و معدنهاى علم و سرچشمه‌هاى حكمت ياور و دوست ما در انتظار رحمت است دشمن و كينه‌توز ما منتظر قهر و حكومت خدايند .\r\nدر يكى از خطبه‌هاى خود ميفرمايد : ما شعاريم و ياران و گنجينه‌ها و ابوابيم داخل خانه نميتوان شد مگر از درب آن هر كس از غير درب وارد شود دزد نام دارد . در ميان آنان گرامىترين مزاياى قرآن وجود دارد آنها گنجينه‌هاى رحمانند اگر سخن گويند براستى ميگويند اگر ساكت باشند عقب نمىمانند .\r\nو در خطبه‌اى كه ذكر آل محمّد را مينمايد ميفرمايد اين خانواده موجب زندگى علم و مرگ جهلند حلم آنها خبر از علمشان ميدهد و سكوت حاكى از منطق حكمت آميزشان مخالف حق نيستند و اختلاف در آن ندارند پايه‌هاى استوار اسلام و پناهگاه چنگ‌زنندگانند حق بوسيله آنها بجاى خود برگشت\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nو باطل جاى خود را از دست داد و زبانش از جاى كنده شده دين را چنان درك كردند كه حافظ و عامل آن بودند نه دركى كه فقط بشنوند و نقل كنند راويان علم زيادند اما عاملان به آن كم .\r\n\r\nبخش ششم برترى ائمه عليهم السّلام از انبيا و تمام مردم و پيمان گرفتن براى آنها از ملائكه و ساير مردم و پيامبران اولو العزم به اين مرتبه نرسيدند مگر بواسطه محبت آنها\r\nتفسير قمى : حفص از حضرت صادق عليه السّلام نقل كرد كه فرمود از جمله مطالبى كه خداوند با موسى صحبت كرد اين بود : من نماز را نمىپذيرم مگر از كسى كه در مقابل عظمت من تواضع نمايد و ترس من در دلش جاى گيرد و روزش را به ياد من پايان دهد و با اصرار بر معصيت شب را بسر نبرد و عارف به حق اولياء و دوستان من باشد .\r\nموسى عرضكرد خدايا منظورت از اولياء و دوستان ، ابراهيم و اسحاق و يعقوب است . فرمود آنها نيز از اولياى من هستند جز اينكه منظورم كسانى هستند كه بواسطه آنها آدم و حوا و بهشت و جهنم را آفريدم . عرضكرد آنها كيانند پروردگارا .\r\nفرمود محمّد ، احمد نام او را از نام خود جدا كردم زيرا من محمودم و او\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمحمّد است موسى عرض كرد خدايا مرا از امت او قرار ده فرمود موسى ! تو از امت او هستى وقتى مقام و منزلت او و خانواده‌اش را بشناسى زيرا مثل او و خانواده‌اش در بين مخلوقات مانند فردوس نسبت به بهشت كه برگ درختش نمىريزد و طعم آن تغيير نمىكند هر كس عارف بمقام و حق آنها باشد برايش در نادانى راهنما و در تاريكى نور قرار ميدهيم قبل از اينكه درخواست كند خواسته‌اش را بر مىآورم و به او عطا ميكنم قبل از سؤال . . . .\r\nتفسير قمى : حضرت صادق عليه السّلام در باره آيه  أَخَذَ رَبُّكَ مِنْ بَنِي آدَمَ  اين پيمان عبارت بود از ربوبيت براى خدا و نبوّت براى پيامبر اكرم و امامت براى امير المؤمنين و ائمه عليهم السّلام فرمود  « أَ لَسْتُ بِرَبِّكُمْ »  من خداى شما نيستم و محمّد پيامبرتان و على امامتان و امامهاى راهنما ائمه شما گفتند چرا فرمود تا روز قيامت مدعى نشويد كه ما غافل بوديم از اين مطلب .\r\nاول پيمانى كه خداوند گرفت از انبياء بود در باره ربوبيت اين آيه همان مطلب است «  وَ إِذْ أَخَذْنا مِنَ النَّبِيِّينَ مِيثاقَهُمْ  » ابتدا گروهى از انبياء را گوشزد كرده آنگاه شخصيت‌هاى برجسته‌تر را بنام ياد كرده ( و منك ) از تو اى محمّد او را بر ديگران مقدم داشته چون او از همه انبياء برتر است (  وَ مِنْ نُوحٍ وَ إِبْراهِيمَ وَ مُوسى وَ عِيسَى ابْنِ مَرْيَمَ )  اين پنج نفر بهترين انبياء هستند كه پيامبر اكرم بهترين آنها است .\r\nپس از اين ميثاق از انبياء پيمان گرفت راجع بايمان به پيامبر اكرم و اينكه يارى كنند على بن ابى طالب را و فرمود  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ  كه منظور پيامبر اكرم است «  لَتُؤْمِنُنَّ بِهِ وَ لَتَنْصُرُنَّهُ  » به او ايمان آوريد و او را يارى نمائيد يعنى امير - المؤمنين صلوات اللَّه عليه را بامت خود جريان آنها و ائمه جانشين ايشان را گوشزد كنيد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nعيون اخبار الرضا : حضرت رضا از آباء گرام خود نقل كرد كه پيامبر اكرم فرمود حضرت موسى از خدا درخواست كرد و گفت خدايا مرا از امت محمّد قرار بده خداوند به او وحى كرد اى موسى تو به او نميرسى .\r\nعيون اخبار الرضا : حضرت رضا از آباء گرام خود نقل كرد كه پيامبر اكرم فرمود تو يا على و فرزندانت منتخب از خلق خدايند .\r\nعيون : با همان سند حضرت على عليه السّلام فرمود ما خانواده را نميتوان با احدى مقايسه نمود در ميان ما قرآن نازل شده و در ميان ما معدن رسالت است .\r\nعلل الشرائع : بكير بن اعين گفت حضرت صادق عليه السّلام به من فرمود ميدانى حجر الاسود چه بود عرضكردم نه فرمود فرشته‌اى بزرگ از برجستگان ملائكه نزد خدا بود وقتى خداوند از ملائكه پيمان گرفت و بامانت نزد او گذاشت و مردم را ملزم كرد كه تجديد عهد و پيمانى كه از آنها گرفته هر سال پيش او بنمايند سپس او را با آدم در بهشت قرار داد كه پيوسته پيمان را يادآورى كند و در نزد او هر سال اقرار نمايد .\r\nپس از عصيان آدم كه از بهشت خارج شد خداوند عهد و پيمانى را كه از او و فرزندانش گرفته بود براى حضرت محمّد و جانشينش از نظرش محو كرد و او را مبهوت و حيران كرد پس از پذيرفتن توبه آدم آن فرشته را به صورت يك درّ سفيد از بهشت براى آدم فرستاد وقتى كه در هندوستان بود چشم آدم كه به آن افتاد خوشش آمد اما او را نمىشناخت مگر به همين مقدار كه يك جواهرى است .\r\nخداوند او را به زبان در آورده گفت آدم مرا ميشناسى ؟ گفت آرى شيطان بر تو مسلط شد و از ياد خدا غافلت كرد . آن درّ به صورت همان فرشته‌اى كه كه قبلا با آدم در بهشت بود در آمده به او گفت عهد و پيمان را چه كردى .\r\nآدم به ياد عهد و پيمان افتاد و گريه كرد و اظهار احترام نمود او را بوسيد و تجديد اقرار بعهد و پيمان كرد سپس خداوند او را به صورت يك درّ سفيد در آورد\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nكه ميدرخشيد آدم آن را به جهت احترام و تعظيم بر روى شانه خود بر ميداشت هر وقت از برداشتن آن خسته ميشد جبرئيل آن را حمل ميكرد تا رسيد به مكه پيوسته در آنجا به آن درّ انس داشت و در هر شبانه‌روز پيش او تجديد اقرار مىكرد .\r\nآنگاه خداوند كه جبرئيل را به مكان آدم فرود آورد و كعبه را ساخت آن درّ قرار گرفت بين ركن و درب خانه در اين موقع براى آدم مجسم شد و او را مشاهده كرد هنگام گرفتن ميثاق در همين محل ميثاق به آن ملك سپرده شد به همين جهت آن درّ را در اين ركن قرار دادند .\r\nآدم از كنار خانه به طرف صفا رفت و حوا به طرف مروه و حجر را در ركن قرار داد در اين موقع تكبير و تهليل و تمجيد خدا را گفت به همين صورت سنت گرديد كه وقتى روبرو با ركنى كه در آن حجر قرار دارد از طرف صفا ميشوند تكبير بگويند .\r\nخداوند عهد و پيمان را به او امانت سپرد و در او قرار داد نه ساير ملائكه چون موقعى كه پيمان ربوبيت را براى خود و نبوّت را براى محمّد صلّى اللَّه عليه و آله و سلّم و وصايت براى على گرفت لرزه بر تن ملائكه افتاد اولين فرشته‌اى كه اقرار به اين پيمان آورد همين فرشته بود و كسى از او بيشتر محمّد و آلش را دوست نميداشت به همين - جهت خدا او را انتخاب كرد از بين ملائكه و در او قرار داد ميثاق را روز قيامت مىآيد با زبان گويا و چشم بينا تا گواهى بدهد براى هر كس كه نزد او آمده و حفظ پيمان كرده .\r\nخصال : جعفر بن محمّد از پدر خود از جد بزرگوارش از على بن ابى طالب از پيامبر اكرم نقل كرد كه فرمود در يك وصيتى كه به او ميكرد : يا على خداوند توجه به دنيا كرد مرا از ميان تمام مردان جهان انتخاب نمود براى مرتبه دوم توجه نمود ترا انتخاب كرد از ميان مردم جهان براى مرتبه سوم ائمه از فرزندانت را بر مردم جهان انتخاب نمود در مرتبه چهارم فاطمه عليها السّلام را بر تمام زنان\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nجهان برگزيد .\r\nتفسير قمى :  وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ وَ إِبْراهِيمَ وَ مُوسى وَ عِيسَى ابْنِ مَرْيَمَ . \r\nميگويد ( واو ) در اين قسمت زيادى است  « وَ مِنْكَ »  آيه چنين  مِنْكَ وَ مِنْ نُوحٍ  خداوند براى خود از انبياء پيمان گرفت آنگاه براى پيامبر خود گرفت از انبياء و ائمه سپس براى انبياء گرفت از پيامبر اكرم .\r\nتفسير قمى : نعيم صحاف گفت از حضرت صادق راجع به آيه  فَمِنْكُمْ كافِرٌ وَ مِنْكُمْ مُؤْمِنٌ  فرمود خداوند ايمان آنها را بولايت ما ميداند و كفر آنها را به ترك ولايت روزى كه از آن پيمان گرفت در عالم ذر در صلب آدم .\r\nتفسير قمى : هاشم بن عمار نقل مىكند در مورد آيه  وَ كَذَّبَ الَّذِينَ مِنْ قَبْلِهِمْ وَ ما بَلَغُوا مِعْشارَ ما آتَيْناهُمْ فَكَذَّبُوا رُسُلِي فَكَيْفَ كانَ نَكِيرِ  فرمود تكذيب كردند كسانى كه قبل از آنها بودند پيمبران خود را آنچه به پيامبران آنها داده بوديم يك دهم از آنچه به پيامبر اسلام محمّد و آل محمّد صلوات اللَّه عليهم اجمعين داده‌ايم نبود .\r\nامالى : طلحة بن زيد از جعفر بن محمّد از پدر از جدش از پيامبر اكرم نقل كرد كه فرمود هيچ پيامبرى را خداوند قبض روح نكرد جز اينكه به او دستور داد بخانواده خود از ميان فاميل وصيت نمايد به من نيز دستور وصيت داده .\r\nگفتم خدايا بچه كس وصيت كنم فرمود وصيت كن به پسر عمويت على بن ابى طالب من نام او را در كتاب‌هاى گذشته نوشته‌ام و در آنها معين نموده‌ام كه او وصى تو است و بر همين قرار پيمان مردم و انبياء و رسل را گرفته‌ام از آنها پيمان بربوبيت خود و نبوّت تو و ولايت على بن ابى طالب گرفته‌ام .\r\nامالى : جابر از حضرت باقر از پدر از جدش نقل كرده كه پيامبر اكرم به حضرت على عليه السّلام فرمود تو هستى كه خداوند احتجاج نمود بر مردم در ابتداى آفرينش آنها را به صورت شبح در آورده بود به آنها فرمود  أَ لَسْتُ بِرَبِّكُمْ  گفتند\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nچرا فرمود محمّد پيامبر من نيست ؟ گفتند چرا فرمود مگر على امير المؤمنين نيست ؟ ! مردم همگى از روى تكبر و خودخواهى امتناع ورزيدند مگر گروه كمى آنها بسيار كمند و هم آنها اصحاب يمين هستند .\r\nامالى : اسحاق ثعلبى گفت از حضرت صادق عليه السّلام شنيدم مىفرمود : ما برگزيده از مردم هستيم و شيعيان ما برگزيده از امت پيامبر .\r\nعيون اخبار الرضا : حضرت رضا عليه السّلام از آباء گرام خود از پيامبر اكرم نقل كرد كه فرمود حسن و حسين بهترين اهل زمين بعد از من و بعد از پدرشان هستند و مادر آنها بهترين زنان روى زمين است .\r\nعيون : هروى گفت به حضرت رضا عرض كردم يا ابن رسول اللَّه بفرمائيد آن درختى كه آدم و حوا از آن خوردند مردم در اين مورد اختلاف دارند بعضى روايت ميكنند گندم بوده و بعضى انگور و بعضى ميگويند درخت حسد است فرمود همه اينها درست است .\r\nعرض كردم پس بچه نحو توجيه مىشود اين وجوه با اختلافى كه دارد فرمود ابا صلت ! درخت بهشت داراى انواع ميوه‌ها است در درخت گندم انگور نيز هست مانند درختهاى دنيا نيست وقتى خداوند آدم را گرامى داشت بواسطه سجده كردن ملائكه و او را داخل بهشت نمود در دلش خطور كرد آيا خدا خلقى بهتر از من آفريده ؟ خداوند از حديث نفس او مطلع گرديد به او وحى كرد كه آدم سر بلند كن و ساق عرش را نگاه كن آدم سر بلند نموده بساق عرش نگاه كرد ديد نوشته شده :\r\nلا إله الا اللَّه ، محمّد رسول اللَّه . على بن ابى طالب امير - المؤمنين و زوجته فاطمة سيدة نساء العالمين . الحسن و الحسين سيدا شباب اهل الجنة\r\nآدم عرض كرد خدايا اينها كيانند ؟ فرمود از فرزندان تو هستند آنها از تو و از تمام مردم بهترند اگر آنها نبودند ترا خلق نميكردم و نه بهشت و جهنم و نه آسمان و زمين را مبادا به آنها با ديده حسرت نگاه كنى كه از جوار خود خارجت ميكنم .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nتوضيح : شايد مراد از نگاه كردن به چشم حسد آرزوى احوال و رسيدن بمقام آنها است كه اين عمل از آنها ترك اولى بشمار مىآمده زيرا پس از علم باينكه خداوند آنها را برترى بخشيد لازم است كه در مقام تسليم و رضا باشند و آرزوى درجه آنها را نكنند .\r\nمعانى الاخبار : سدير گفت از حضرت صادق عليه السّلام سؤال كردم معنى اين فرمايش على عليه السّلام را كه امر ما دشوار و مشكل است كه نمىپذيرد آن را مگر فرشته مقرب يا نبىّ مرسل يا بنده‌اى كه خدا دلش را بايمان آزمايش نموده فرمود در ميان ملائكه هم مقرب وجود دارد و هم غير مقرب و انبياى خدا بعضى مرسل هستند و برخى غير مرسل و مؤمنين نيز بعضى آزموده شده هستند و بعضى غير آزموده . پس امر شما يعنى امامت را بر ملائكه عرضه داشتند نپذيرفتند مگر مقربين و بر انبياء نپذيرفتند مگر مرسلين و بر مؤمنين نپذيرفتند مگر آزموده‌شدگان سپس به من فرمود بگذر از حديث خود .\r\nتوضيح : شايد مراد نفى اقرار كاملى است كه با شوق و محبت و اقبال كامل باشد چون در غير اين صورت مخالف عصمت است .\r\nعيون : از حضرت امام حسن عسكرى از آباء گرام خود فرمود : مردى خدمت حضرت رضا عليه السّلام رسيد عرضكرد يا ابن رسول اللَّه مرا از تفسير آيه  الْحَمْدُ لِلَّهِ رَبِّ الْعالَمِينَ  مطلع فرما فرمود پدرم از جدم از حضرت باقر از زين العابدين از پدرش نقل كرد كه مردى خدمت امير المؤمنين عليه السّلام رسيد عرضكرد تفسير  الْحَمْدُ لِلَّهِ رَبِّ الْعالَمِينَ  را برايم بگو .\r\nفرمود : الحمد للَّه اينست كه خداوند به بندگان خود بعضى از نعمت‌هايش را معرفى نموده نه تمام آنها را به تفصيل زيرا آنها بيش از حد شمارش و شناخت هستند به آنها فرموده بگوئيد  الْحَمْدُ لِلَّهِ  ستايش خدا را بر نعمتهائى كه بما ارزانى داشته پروردگار جهانيان و عالمين عبارت است از تمام گروه‌هاى مخلوقات از جمادات و حيوانات .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nاما حيوانات را ميچرخاند در قدرت خود و از روزى خويش به آنها ميخوراند و در اختيار خويش آنها را نگه ميدارد و تدبير امور آنها را بمصلحت خود مىنمايد .\r\nاما جمادات را بقدرت خود نگه ميدارد . آنهائى كه متصل بهم هستند از ريخت و ريز نگه ميدارد و آنها كه از هم پاشيده و جدايند از اتّصال نگه ميدارد آسمان را جلوگيرى مىكند كه بر زمين فرود آيد مگر با اجازه‌اش و زمين را نگه ميدارد از فرو ريختن مگر بامرش خداوند نسبت ببندگان خود رؤف و رحيم است .\r\nفرمود رب العالمين يعنى مالك و خالق و سوق دهنده روزى بسوى آنها از جاهائى كه ميدانند و از جاهائى كه نميدانند پس روزى قسمت شده و به فرزند آدم داده مىشود بهر نحوى از امور دنيا نه تقواى پرهيزكار سبب افزايش روزى مىشود و نه تبهكارى تبهكار موجب نقصان آن ميگردد بين او و روزى يك پرده‌ايست و آن در جستجوى صاحب خويش است اگر يكى از شما از روزى خود فرار كند روزى او را ميجويد مانند مرگ كه صاحبش را ميجويد ، خداوند فرمود بگوئيد\r\nالحمد للَّه على ما انعم علينا\r\nستايش خدا را بر نعمتهائى كه بما ارزانى داشته و ما را ياد كرده به نيكى در كتاب‌هاى پيشينيان قبل از اينكه وجود داشته باشيم .\r\nدر اين مطلب الزامى است براى محمّد و آل محمّد و شيعيان آنها كه سپاسگزارى كنند او را بواسطه فضيلتى كه بايشان بخشيده چون پيامبر اكرم فرمود وقتى خداوند موسى بن عمران را مبعوث كرد و او را برگزيده دريا را برايش شكافت و بنى اسرائيل را نجات بخشيد و به او تورات و الواح را داد خود را داراى قرب و منزلت نزد خدا ديد .\r\nعرضكرد پروردگارا مرا چنان گرامى داشته‌اى كه احدى را قبل از من اين قدر گرامى نداشته‌اى خداوند فرمود اى موسى مگر نميدانى كه محمّد در\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nنزد من از تمام ملائكه و همه خلق بهتر است .\r\nموسى گفت خدايا اگر محمّد گرامىتر است نزد تو از تمام جهانيان آيا در ميان آل پيامبران گرامىتر از آل من وجود دارد . خدا فرمود موسى مگر نميدانى كه برترى آل محمّد بر تمام آل پيامبران مانند فضيلت محمّد است بر پيامبران موسى گفت خدايا اگر آل محمّد چنين هستند پس آيا ميان امت‌هاى انبياء برتر از امت من هستند ؟ سايه بر سر آنها افكندى و شير خشت و مرغ بريان بر آنها نازل كردى و دريا را بر آنها شكافتى خداوند فرمود موسى ؟ نميدانى كه فضل امت محمّد بر تمام امت‌ها مانند فضل محمّد است بر تمام خلق .\r\nموسى گفت كاش آنها را ميديدم . خداوند به او وحى كرد كه تو آنها را نخواهى ديد حالا موقع ظهور آنها نيست ولى در آينده در بهشت آنها را خواهى ديد در جنات عدن و فردوس در حضور محمّد غرق در نعمت‌ها و تكيه بر جايگاههاى لذت بخش آن زده‌اند آيا دوست دارى صداى سخن آنها را بشنوى عرضكرد آرى پروردگارا . فرمود بايست و كمربند خود را محكم ببند مانند ايستادن يك بنده ذليل در مقابل فرمانرواى جليل .\r\nموسى اين كارها را انجام داد خداوند ندا داد اى امت محمّد همه جواب او را دادند در حالى كه در اصلاب پدران و ارحام مادران خود بودند\r\n« لبيك اللهم لبيك لا شريك لك لبيك ان الحمد و النعمة لك و الملك لا شريك لك »\r\nخداوند همين جواب را شعار حج قرار داد .\r\nسپس خطاب كرد : اى امت محمّد رحمت من بر غضبم سبقت گرفته و عفوم قبل از عقاب و كيفر من است پيش از آنكه مرا بخوانيد دعاى شما را مستجاب كرده‌ام و قبل از اينكه بخواهيد بشما عطا كرده‌ام هر كه مرا با گواهى\r\nلا إله الا اللَّه وحده لا شريك له و محمّد عبده و رسوله\r\nبا اينكه در ادعاى خود صادق و در كردار موافق باشد و گواهى دهد باينكه على بن ابى طالب برادر و وصى او پس از درگذشت پيامبر است و ولى اوست و اطاعت او را مانند اطاعت پيامبر لازم\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nشمارد و گواهى دهد كه اولياى برگزيده پاك سرشت كه آراسته با آيات شگفت‌انگيز خدايند و داراى دليل‌هاى حجت خدايند پس از محمّد و على جانشينان و اولياء اويند كسى كه چنين گواهى را بدهد داخل بهشتم ميكنم گر چه گناهش به اندازه كف دريا باشد .\r\nفرمود وقتى خداوند پيامبر ما محمّد مصطفى را مبعوث كرد فرمود اى محمّد نبودى در طور وقتى امت ترا خوانديم با اين كرامت سپس خداوند فرمود اى محمّد بگو  الْحَمْدُ لِلَّهِ رَبِّ الْعالَمِينَ  بر اين امتيازات كه به من بخشيده‌اى و بامت او فرمود بگوئيد  الْحَمْدُ لِلَّهِ رَبِّ الْعالَمِينَ  بواسطه اين فضائل كه بما بخشيده‌اى .\r\nتوحيد صدوق : عبد الرحمن بن كثير از حضرت صادق عليه السّلام نقل مىكند در مورد آيه «  فِطْرَتَ اللَّهِ الَّتِي فَطَرَ النَّاسَ عَلَيْها  » فرمود توحيد و نبوت محمّد و اينكه على امير المؤمنين است .\r\nتوحيد صدوق : داود رقى گفت از حضرت صادق عليه السّلام راجع به اين آيه پرسيدم  وَ كانَ عَرْشُهُ عَلَى الْماءِ  فرمود مردم در اين باره چه ميگويند . گفتم ميگويند عرش بر روى آب است و خدا بالاى آن قرار گرفته فرمود دروغ ميگويند هر كه چنين عقيده‌اى داشته باشد خدا را مجهول قرار داده و او را بصفت مخلوق نسبت داده و بايد بگويد چيزى كه خدا را در بر گرفته قوىتر از اوست .\r\nعرضكردم برايم توضيح بفرمائيد فدايت شوم فرمود خداوند دين و علم خود را بر آب تحميل كرد قبل از اينكه زمين و آسمانى باشد يا جن و انسى و يا خورشيد و ماهى وقتى اراده آفرينش خلق را كرد آنها را مقابل خود پراكنده نمود و به آنها فرمود خداى شما كيست ؟ اول كسى كه سخن گفت محمّد رسول اللَّه صلّى اللَّه عليه و آله و سلّم و امير المؤمنين و ائمه صلوات اللَّه عليهم اجمعين بودند گفتند تو پروردگار مائى علم و دين را بر آنها تحميل بملائكه فرمود اينها جانشين علم و دين منند و امناى من ميان مردم و اينها مسئول هستند .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nآنگاه به بنى آدم فرمود اقرار آوريد براى خدا بربوبيت و براى اين چند نفر باطاعت گفتند خدايا اقرار داريم بملائكه فرمود گواه باشيد گفتند گواهيم بر اينكه نگويند ما غافل از اين بوده‌ايم يا بگويند كه پدران ما قبلا مشرك بوده‌اند و ما فرزندان بعدى آنهائيم ما را بواسطه آنها هلاك ميكنيد .\r\nاى داود ! ولايت ما با تاكيد هر چه تمام‌تر در ميثاق گرفته شده .\r\nتفسير فرات : جابر جعفى گفت به حضرت باقر عليه السّلام گفتم چه وقت امير المؤمنين ناميده شد ؟ فرمود قرآن نخوانده‌اى گفتم چرا فرمود بخوان گفتم چه بخوانم فرمود بخوان  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ  فرمود اينست آن آيه‌اى كه ميخواستى ولى نميدانى بكجا منتهى مىشود و محمّد رسول من و على امير المؤمنين است در اين موقع خداوند او را امير المؤمنين ناميد جابر ! بصائر : جابر از حضرت باقر عليه السّلام در باره آيه  وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً  فرمود پيمان از او گرفت در باره محمّد و ائمه بعد از او آدم ترك كرد و تصميمى نداشت كه آنها داراى چنين مقامى هستند و انبياى اولو العزم را به اين لقب ستوده‌اند چون خداوند با آنها عهد بست در باره محمّد و اوصياى بعد از او و حضرت مهدى و روش آن جناب آنها عزم و تصميم گرفتند كه مطلب همين طور است و اقرار آوردند .\r\nتوضيح : شايد خبر را بايد حمل كرد بر اينكه آن عزم و اهتمام لازم و سرور را نداشت به مقدارى كه اولو العزم داشتند .\r\nبصائر : عمران از حضرت باقر عليه السّلام نقل كرد كه فرمود وقتى خداوند خلق را آفريد آب گوارا و آب شور تندى اين دو آب را مخلوط كرد خاكى از روى زمين گرفت آن را سخت ماليد و مخلوط كرد و باصحاب يمين گفت بدويد به طرف بهشت با سلام و باصحاب شمال فرمود بدويد بجانب جهنم مرا باكى نيست بعد فرمود مگر پروردگار شما نيستم ؟ گفتند چرا ما گواهى ميدهيم بر اينكه\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nبگوئيد روز قيامت ما از اين غافل بوديم .\r\nفرمود سپس پيمان از پيامبران گرفت فرمود  أَ لَسْتُ بِرَبِّكُمْ  سپس فرمود و اينكه محمّد رسول خدا است و على امير المؤمنين است گفتند چرا نبوت براى آنها ثابت شد و از انبياى اولو العزم پيمان گرفت كه من پروردگار شمايم و محمّد رسول اللَّه و على امير المؤمنين و اوصياى پس از او فرمانروايان و گنجينه علم منند و مهدى ناصر دين من و بوسيله او اظهار دينم را ميكنم و با او از دشمنانم انتقام ميگيرم و پرستش ميشوم خواه ناخواه .\r\nگفتند اقرار داريم و گواهيم اما آدم نه انكار كرد و نه اقرار منصب اولو - العزم به اين پنج نفر اختصاص يافت در باره مهدى آدم را عزمى بر اقرار به او نبود و اين آيه اشاره به همان است  وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً  پيمان بستيم با آدم قبل از اين ترك كرد و براى او عزمى نيافتيم .\r\nسپس آتشى افروخت و باصحاب شمال فرمود داخل آتش شويد ترسيدند باصحاب يمين فرمود داخل شويد آنها داخل شدند آتش برايشان سرد و سلامت شد اصحاب شمال گفتند خدايا اجازه بده ما هم داخل شويم فرمود برويد و داخل شويد باز ترسيدند از آنجا اطاعت و معصيت و ولايت ثابت شد .\r\nبصائر : عبد الرحمن بن كثير از حضرت صادق عليه السّلام نقل كرد در باره آيه  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ  فرمود خداوند ذريه آدم را تا روز قيامت از نهادش خارج كرد به صورت ذره خود را به آنها معرفى كرد اگر چنين نبود احدى خداى را نمىشناخت فرمود  أَ لَسْتُ بِرَبِّكُمْ  مگر من پروردگار شما نيستم ؟ گفتند چرا و محمّد رسول اللَّه و على امير المؤمنين است .\r\nبصائر : محمّد بن فضيل از حضرت ابو الحسن عليه السّلام نقل كرد كه فرمود ولايت على عليه السّلام در كتابهاى انبياء نوشته شده خداوند هرگز پيامبرى را مبعوث نكرده مگر با اقرار به نبوّت محمّد و وصى او على صلوات اللَّه عليهما\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبصائر : ابو سعيد خدرى گفت از پيامبر اكرم شنيدم ميفرمود يا على خداوند پيامبرى را مبعوث نكرد مگر اينكه او را دعوت بولايت تو كرد چه بخواهد و چه نخواهد .\r\nبصائر : محمّد بن مسلم گفت از حضرت باقر شنيدم ميفرمود خداوند تبارك و تعالى ميثاق پيامبران را بر ولايت و پيمان پيامبران را بولايت على گرفت .\r\nبصائر : حذيفة بن اسيد گفت پيامبر اكرم فرمود پيامبرى هيچ پيامبرى تكميل نشد در عالم أظلة مگر اينكه بر او عرضه شد ولايت من و ولايت اهل بيتم و تمثال آنها براى آن پيامبر مجسم شد اقرار بطاعت و ولايت آنها نمودند .\r\nبصائر : عبد الاعلى گفت حضرت صادق عليه السّلام فرمود پيامبرى به مقام پيامبرى نرسيد هرگز مگر با معرفت حق و فضل ما بر ديگران .\r\nبصائر : جابر گفت : حضرت باقر فرمود ولايت ما ولايت خدا است كه پيامبرى را هرگز مبعوث نكرد مگر با ولايت ما .\r\nتوضيح : ولايت خدا است يعنى ولايتى واجب از جانب خدا است بر جميع امت‌ها يا حمل بر مبالغه يعنى قبول ولايت خدا نخواهد شد مگر با ولايت ما سه روايت ديگر در همين مورد نقل شده بود .\r\nبصائر : حبه عرنى گفت امير المؤمنين عليه السّلام فرمود خداوند ولايت مرا بر اهل آسمانها و اهل زمين عرضه كرد بعضى اقرار و بعضى انكار كردند يونس منكر شد خداوند او را در شكم ماهى زندانى كرد تا اقرار كرد .\r\nبصائر : محمّد بن فضيل از حضرت ابو الحسن در باره آيه  يُوفُونَ بِالنَّذْرِ  فرمود يعنى وفا ميكنند به نذرى كه از آنها پيمان گرفته شده در ميثاق راجع بولايت ما .\r\nبصائر : حمران از حضرت باقر عليه السّلام نقل كرد كه فرمود خداوند تبارك و تعالى ميثاق اولو العزم را بر اين گرفت كه من پروردگار شمايم و محمّد رسول من و على امير المؤمنين است و اوصياى بعد از او فرمانروايان و خزينه داران\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nعلم منند و مهدى ناصر دين من است .\r\nقصص الأنبياء : ابن ظبيان گفت حضرت صادق عليه السّلام فرمود فرزندان آدم در خانه‌اى اجتماع كردند و مشاجره نمودند يكى گفت بهترين خلق خدا پدر ما آدم است ديگرى گفت ملائكه مقرب هستند و ديگرى حاملين عرش خدا بهترين خلق خدايند .\r\nدر همين موقع هبة اللَّه وارد شد يكى گفت اكنون كسى وارد شد كه ميتواند رفع ابهام از شما بنمايد هبة اللَّه سلام كرده نشست پرسيد در چه مورد بحث ميكرديد گفتند صحبت ما در باره بهترين خلق خدا بود گفت مختصرى صبر كنيد تا من برگردم .\r\nهبة اللَّه پيش پدر خود رفت و گفت پدر جان من پيش برادرانم رفتم آنها در باره بهترين خلق خدا بمشاجره مشغول بودند از من پرسيدند من چيزى نميدانستم كه به آنها اطلاع دهم گفتم صبر كنيد تا من برگردم آدم صلوات اللَّه عليه گفت پسرم من در مقابل پروردگارم ايستادم نوشته‌اى بر روى عرش ديدم :\r\nبسم اللَّه الرحمن الرحيم محمّد و آل محمّد بهترين مخلوق خدايند .\r\nاكمال الدين : ابن محرز از حضرت صادق عليه السّلام نقل كرد كه خداوند تبارك و تعالى بآدم اسماء تمام حجت‌هاى خود را آموخت سپس در حالى كه آنها به صورت روح بودند بر ملائكه عرضه داشت و درخواست كرد كه بگويند اسماء اينها چيست اگر راست ميگوئيد شما شايسته‌تر از آدم بخلافت در زمين هستيد بواسطه تسبيح و تقديسى كه ميكنيد گفتند خدايا تو منزهى ما علمى نداريم جز به همان مقدارى كه تو بما تعليم كرده‌اى تو دانا و حكيم هستى .\r\nخداوند فرمود آدم ! تو اسمهاى اينها را بگو وقتى آنها را از اسماء اطلاع داد متوجه مقام بزرگ آنها در نزد خدا شدند فهميدند كه آنها بخلافت در زمين و حجت بر مردم شايسته‌ترند بعد آن‌ها را از ديده ايشان پنهان نمود و آنها را مامور بولايت و محبت ايشان كرد و به آنها فرمود :  أَ لَمْ أَقُلْ لَكُمْ \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n إِنِّي أَعْلَمُ غَيْبَ السَّماواتِ وَ الْأَرْضِ وَ أَعْلَمُ ما تُبْدُونَ وَ ما كُنْتُمْ تَكْتُمُونَ  .\r\nقصص : ابو بصير از حضرت باقر يا صادق نقل كرد كه فرمود چون بموسى زنبيلى كه در آن ماهى شور قرار داشت دادند به او گفته شد اين ماهى ترا راهنمائى مىكند بدوستى كه در جستجوى او هستى نزديك آن چشمه‌اى كه يك مختصر از آب آن اگر بماهى رسيد زنده مىشود موسى و همراهش رفتند تا رسيدند به آن سنگ و از آن رد شدند موسى به آن جوان گفت غذاى ما را بياور در جواب موسى گفت ماهى در دريا رفت بدنبال آن نشانه رفتند تا رسيدند به آن كسى كه بايد او را ملاقات كنند در جزيره‌اى بود داخل كسائى نشسته بود سلام كردند جواب داد در شگفت شد چون او در سرزمينى بود كه سلام در آنجا وجود نداشت .\r\nپرسيدند كه هستى گفت همان موسى بن عمران كه كليم خدا است جوابداد آرى گفت براى چه آمده‌اى گفت آمده‌ام مرا چيزى بياموزى گفت مرا مامور بكارى كرده‌اند كه طاقت آن را ندارى آنگاه موسى را اطلاع داد از آل محمّد و گرفتارىهاى آنها و مصيبت‌هاى ايشان بطورى كه سخت در گريه شدند و برايش نقل كرد فضيلت محمّد و على و فاطمه و حسن و حسين عليهم السّلام را و آنچه بايشان داده شده و گرفتاريهائى كه مبتلا ميشوند موسى ميگفت اى كاش من از امت محمّد بودم .\r\nقصص الأنبياء : جابر جعفى از حضرت باقر عليه السّلام نقل كرد كه پرسيدم از تعبير خواب از دانيال آيا صحيح است ؟ فرمود آرى به او وحى ميشد و نبى بود از چيزهائى كه خداوند به او آموخت تاويل احاديث بود و صدّيق و حكيم بشمار ميرفت به خدا قسم معتقد بمحبت ما اهل بيت بود جابر از روى تعجب پرسيد بمحبت شما اهل بيت فرمود آرى به خدا قسم هيچ پيامبر و فرشته‌اى نيست مگر اينكه معتقد بمحبت ما است .\r\nبصائر : عبد الغفار از حضرت صادق عليه السّلام نقل كرد كه فرمود خداوند به\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nپيامبرش فرمود  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى  قبل از تو  أَنْ أَقِيمُوا الدِّينَ وَ لا تَتَفَرَّقُوا فِيهِ  اينكه دين را بپاداريد و در باره آن متفرق نشويد منظور ولايت است  كَبُرَ عَلَى الْمُشْرِكِينَ ما تَدْعُوهُمْ إِلَيْهِ  يعنى بر قوم تو گران است كه آنها را دعوت بولايت على ميكنى .\r\nفرمود خداوند ميثاق و پيمان هر پيامبر و هر مؤمنى را گرفته كه ايمان آورند بمحمّد و على و هر پيامبرى و ميثاق گرفته از آنها بولايت بعد بمحمد صلّى اللَّه عليه و آله ميفرمايد  أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ  اينهايند كسانى كه خداوند آنها را هدايت كرده پس از هدايت آنها پيروى كن منظور آدم و نوح و هر پيامبرى بعد از او است .\r\nكشف اليقين : جبير جعفى از حضرت باقر از پدرش از جدش نقل كرد كه پيامبر اكرم صلّى اللَّه عليه و آله و سلّم بعلى عليه السّلام فرمود تو كسى هستى كه خداوند به تو احتجاج نمود در ابتداى آفرينش آن موقعى كه آنها را به پا داشت و فرمود  أَ لَسْتُ بِرَبِّكُمْ  من پروردگار شما نيستم همه گفتند چرا فرمود محمّد رسول من است ؟ همه گفتند چرا فرمود مگر على امير المؤمنين نيست ؟ همه مردم گفتند نه . از روى تكبر و سرپيچى از ولايت تو مگر عده‌ى كمى آنها كم كم بودند و آنها اصحاب يمين هستند .\r\nكشف اليقين : ابو الصباح كنانى از حضرت صادق عليه السّلام نقل كرد كه مردى خدمت حضرت امير المؤمنين آمد آن آقا در مسجد كوفه بود و بشمشير خود تكيه داشت آن مرد گفت يا امير المؤمنين يك آيه در قرآن موجب تباهى دل و ترديد در دين من شده پرسيد آن آيه كدام است ؟ گفت اين آيه  وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا  بپرس از پيامبرانى كه قبل از تو فرستاده‌ايم بفرمائيد آيا در زمان حضرت رسول پيامبرى وجود داشت كه از او بپرسد .\r\nحضرت على عليه السّلام به او فرمود بنشين ان شاء اللَّه برايت توضيح مىدهم خداوند\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nدر قرآن ميفرمايد   سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى الَّذِي بارَكْنا حَوْلَهُ لِنُرِيَهُ مِنْ آياتِنا   از جمله آياتى كه خداوند به پيامبرش نشان داد در شب معراج اين بود كه جبرئيل آمد و او را از مكه برد بيك ساعت از شب او را به بيت المقدس رساند بعد براق را برايش آورد پيامبر را به آسمان برد تا بيت المعمور جبرئيل وضو گرفت پيامبر نيز مانند او وضو گرفت جبرئيل اذان گفت و اقامه گفت دو تا دو تا به حضرت پيامبر عرضكرد جلو بايست و نماز بخوان با صداى بلند زيرا پشت تو گروهى از ملائكه هستند كه تعداد آنها را جز خدا نميداند در صف اول پدرت آدم و نوح و هود و ابراهيم و موسى و هر پيامبرى كه خدا فرستاده از ابتداى آفرينش آسمانها و زمين تا موقع بعثت تو هستند .\r\nپيامبر اكرم پيش رفت بدون ترس و اهميت دو ركعت نماز خواند پس از تمام شدن نماز خدا به او وحى كرد  وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا  بپرس از پيامبرانى كه قبل از تو فرستاده‌ام .\r\nپيامبر اكرم صلّى اللَّه عليه و آله و سلّم روى به آنها نموده فرمود گواهى بچه چيز ميدهيد گفتند گواهى باينكه خدائى نيست جز پروردگار يكتا كه شريكى ندارد و تو پيامبر اوئى و على امير المؤمنين و وصى تو است و هر پيامبرى كه از دنيا رفت جانشينى از خانواده خود گذاشت غير از اين . اشاره بعيسى بن مريم كرد چون او از طرف پدر خويشاوندى نداشت وصى او شمعون صفا پسر حمون بن عمامه بود .\r\nو گواهى مىدهم كه تو رسول خدا و انبياء هستى و على بن ابى طالب سرور اوصياء است از ما نسبت بگواهى راجع بشما پيمان گرفته شده آن مرد گفت دلم را زنده كردى و عقده دلم را گشودى يا امير المؤمنين .\r\nتفسير عياشى : عبيد اللَّه حلبى از حضرت صادق عليه السّلام نقل كرد كه امير - المؤمنين عليه السّلام فرمود  ما كانَ إِبْراهِيمُ يَهُودِيًّا وَ لا نَصْرانِيًّا  ابراهيم نه يهودى بود كه نماز به طرف مغرب بخواند و نه نصرانى بود كه بجانب مشرق نماز بخواند\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n وَ لكِنْ كانَ حَنِيفاً مُسْلِماً  ولى متمايل به حق و مسلم بود بر دين محمّد صلّى اللَّه عليه و آله و سلّم .\r\nتفسير منسوب به امام :  يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَوْفُوا بِعَهْدِي أُوفِ بِعَهْدِكُمْ وَ إِيَّايَ فَارْهَبُونِ  .\r\nامام فرمود خداوند ميفرمايد  يا بَنِي إِسْرائِيلَ  منظور فرزندان يعقوب هستند چون او اسرائيل اللَّه بود  اذْكُرُوا نِعْمَتِيَ الَّتِي أَنْعَمْتُ عَلَيْكُمْ  ياد آوريد نعمتى را كه بشما ارزانى داشتم هنگامى كه محمّد را مبعوث نمودم و او را در شهر شما قرار دادم و به زحمت كوچ و سفر مبتلا نكردم .\r\n* دلائل و علامات نبوت او را آشكارا نمودم تا موجب اشتباه و ترديد براى شما نشود .\r\n وَ أَوْفُوا بِعَهْدِي  وفا كنيد بعهد من آن عهدى كه از گذشتگان شما براى انبياء گرفتم و به آنها دستور دادم كه اين عهد را ببازماندگان خود گوشزد كنند تا ايمان بياورند بمحمد عربى و قرشى هاشمى كه داراى نشانه‌هاى آشكار و معجزات زيادى است از آن جمله ران مسموم با او سخن گفت و گرگ بسخن با او پرداخت و چوب منبر ناله كرد برايش غذاى كم را خدا برايش زياد كرد و سنگهاى سخت بر او نرم گرديد و آب روان برايش سخت شد هيچ پيامبرى را با معجزه‌اى تائيد نكرد مگر اينكه براى او نيز مانند آن را داد .\r\nيكى از بزرگترين نشانه‌هاى او على بن ابى طالب است دوست مهربان و رفيق عزيزش كه عقلش از عقل او و علمش از علم او و حكمتش از حكمت او دين را با شمشير قاطع خود يارى كرد بعد از آنكه بهانه مخالفين را بوسيله استدلال محكم و علم عالى و فضل كامل خود قطع نمود  أُوفِ بِعَهْدِكُمْ  وفا خواهم كرد به پيمان شما كه با آن لازم نموده‌ام براى شما نعمت‌هاى ابدى را در پايگاه كرامت و جايگاه لطف و رحمت .\r\n وَ إِيَّايَ فَارْهَبُونِ  از من بترسيد در مورد مخالفت با محمّد زيرا من قدرت\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nدارم بلا را بر طرف كنم از كسى كه با شما دشمنى ورزد و از راه موافقت با او و آنها قادر بجلوگيرى از انتقام من از شما نيستند موقعى كه سر مخالفت بامرا داشته باشيد .\r\n* در آيه  وَ إِذْ أَخَذْنا مِيثاقَكُمْ  امام عليه السّلام فرمود خداوند ميفرمايد ياد آوريد زمانى را كه پيمان و عهدهاى شما را گرفتيم كه عمل كنيد به آنچه در تورات و آنچه در فرقانى است كه بموسى داده‌ام با كتاب مخصوصى محتوى ذكر محمّد و على و خاندان پاك آن دو كه سرور جهانيان و بپادارنده حق هستند .\r\nزمانى كه پيمان از شما گرفتيم كه اقرار آوريد و بآيندگان خود اين مطلب را برسانيد و دستور دهيد كه بآيندگان خود برسانند تا پايان آنچه مقدر نموده‌ام در دنيا كه ايمان بمحمّد نبىّ خدا آوريد و تسليم او باشيد در مورد دستورى كه راجع بعلى ولى اللَّه از جانب خدا ميدهد و اطلاعاتى كه راجع بجانشينانش پس از او ميدهد آنها كه به پا دارنده حق خدايند شما از قبول اين مطلب امتناع ورزيديد و تكبر نموديد .\r\n وَ رَفَعْنا فَوْقَكُمُ الطُّورَ  ( كوه طور ) . دستور داديم بجبرئيل اينكه جدا كند از كوه فلسطين به اندازه جايگاه سپاه پدرانتان يك فرسخ در يك فرسخ جدا كرد و آورد و بلند نمود آن را بالاى سرشان موسى گفت يا عمل كنيد راجع به آنچه در اين مورد بشما دستور داده شده و گر نه اين كوه را بر سر شما فرود مىآورم از روى كراهت مجبور بقبول شدند مگر كسى كه خداوند او را از دشمنى نگه داشت چنين شخصى با علاقه و اختيار پذيرفت پس از آنكه قبول كردند به سجده افتاده صورت به خاك ماليدند بسيارى از آنها هر دو طرف صورت خود را به خاك ماليدند بنشانه كوچكى در پيشگاه خداوند ولى بكوه نگاه ميكردند كه مىافتد يا نه بقيه با اختيار و علاقه به سجده رفتند .\r\nپيامبر اكرم فرمود خدا را سپاسگزارى كنيد پيروان ما بر اين توفيق كه بشما عنايت كرده شما نيز صورت به خاك ميماليد اما نه آن طور كه كفار بنى اسرائيل\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nميماليدند بلكه طورى كه پاكان آنها صورت به خاك ميگذاشتند .\r\nخداوند ميفرمايد  خُذُوا ما آتَيْناكُمْ بِقُوَّةٍ  با نيروى هر چه بيشتر اين دستوراتى كه مربوط بمحمّد و على و خاندان آنها است به كار بنديد  وَ اذْكُرُوا ما فِيهِ  متوجه ثواب بسيار زيادى كه در مورد عمل نمودن به آن برايتان مقرر نموده‌ام و كيفر شديدى كه با امتناع از آن خواهيد ديد باشيد  لَعَلَّكُمْ تَتَّقُونَ  شايد بپرهيزيد از مخالفتى كه موجب عذاب مىشود و شايسته ثواب زياد شويد .\r\nخداوند ميفرمايد  ثُمَّ تَوَلَّيْتُمْ  سپس پيشينيان شما امتناع ورزيدند پس از آن از انجام اين پيمان و وفا بعهدى كه با آنها بسته شد  فَلَوْ لا فَضْلُ اللَّهِ عَلَيْكُمْ وَ رَحْمَتُهُ  اگر نبود فضل خدا بر آنها كه مهلت براى توبه و از بين رفتن گناه بايشان داد  لَكُنْتُمْ مِنَ الْخاسِرِينَ  از زيان‌كاران ميشديد موجب زيان آخرت و دنياى شما ميشد آخرت شما بواسطه كفر از بين ميرفت و دنيا نعمتش براى شما حاصل نميشد چون آنها دنياى شما را از بين ميبردند و حسرت و اندوه براى شما باقى مىماند راجع بآرزوهائى كه به آن نميرسيديد ولى مهلت داديم بشما براى توبه و وقت براى بازگشت يعنى اين كارها را نسبت بپدارنتان كرديم هر كه خواست توبه نمود و سعادتمند گرديد و از نهاد او خارج شد آنچه خداوند مقرر نموده از ذريه پاكى كه زندگى دنياى آنها بلطف خدا خوش ميگذرد و در آخرت بمقام بلندى ميرسند بواسطه اطاعت خدا .\r\nحسين بن على عليه السّلام فرمود اگر آنها دعا ميكردند و از خدا ميخواستند بواسطه محمّد و آل محمّد از نيت پاك و اعتقاد صحيح از درون دل كه خدا آنها را حفظ كند تا دشمنى نورزند بعد از ديدن اين معجزات درخشان دعاى آنها را بفضل و كرم خود مستجاب ميكرد ولى ايشان كوتاهى كردند آسايش را انتخاب كردند و با هواى نفس در پى شهوتها از دنيا رفتند .\r\nتفسير امام : آنگاه ملامت را متوجه يهود نمود در اين آيه  أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ  پيمان‌ها و ميثاق‌هاى شما را گرفت در مورد\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nچيزهائى كه خوش آيند شما نبود راجع باولياى برگزيده و بندگان منتخب خدا و آل پاك و پاكيزه‌اش آن موقع پدرانتان بشما گفتند به آنها گفته شده كه محمّد صلّى اللَّه عليه و آله و سلّم هدف اصلى و منظور عالى است هيچ آفريده‌اى را نيافريد و نه هيچ پيامبرى را مبعوث نمود مگر براى اينكه آنها را دعوت بولايت محمّد و على و جانشينان آن دو نمايد و از آنها عهد بگيرد كه پايدار باشند تا عمل نمايند به آن عوام ساير ملّتها .\r\nدر همين باره تكبر ورزيديد چنانچه پيشينيان شما تكبر كردند تا آنجا كه زكريا و يحيى را كشتند شما نيز تكبر كرديد تا جايى كه تصميم كشتن محمّد و على را گرفتيد ولى خدا شما را نااميد كرد و حيله شما بخودتان برگشت .\r\nاما اين آيه  تَقْتُلُونَ  معنايش اينست قبلا كشتار كرديد چنانچه اگر بخواهى كسى را سرزنش كنى به او ميگوئى واى بر تو چقدر دروغ ميگوئى و حيله بازى ميكنى منظورت اين نيست كه در آينده دروغ خواهد گفت و حيله - بازى مىكند بلكه ميخواهى بگوئى چقدر قبلا چنين كارى را كرده‌اى و تصميم انجام آن را دارى .\r\nغيبت نعمانى : شحام گفت از حضرت صادق عليه السّلام پرسيدم آيا پيامبر اكرم ائمه عليهم السّلام را مىشناخت فرمود نوح آنها را مىشناخت .\r\nشاهد اين مطلب اين آيه است  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى  فرمود يعنى از دين براى شما تشريع نمود اى گروه شيعيان آنچه را بنوح سفارش نموده بود .\r\nكنز جامع الفوائد : ثمالى از حضرت باقر عليه السّلام نقل كرد كه امير المؤمنين عليه السّلام فرمود خداوند تبارك و تعالى يكتا و بىهمتا است و در وحدانيت خود بىنظير است سپس تكلم بكلمه‌اى كرد آن كلمه نور محمّد صلّى اللَّه عليه و آله و سلّم را آفريد و من و ذريّه‌ام را آفريد سپس تكلم بكلمه‌اى كرد آن كلمه روح شد . روح را خداوند در آن نور سكونت داد و در بدنهاى ما قرار داد پس ما روح اللَّه و\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nكلمات خدائيم بوسيله ما پنهان از خلق خود شد ( يعنى ما را حجاب بين خود و خلق قرار داد ما وسيله و واسطه بين مخلوق و خدائيم همانطور كه پرده واسطه بين محجوب و كسى كه پشت پرده است مىباشد ) .\r\nو پيوسته ما در زير سايبانى سبز قرار داشتيم جايى كه خورشيد و ماه و شب و روزى وجود نداشت و نه چشمى بهم مىخورد ما او را ميپرستيديم و تسبيح ميگفتيم پيش از آفرينش مخلوقات پيمان گرفت از انبياء كه بما ايمان داشته باشند و ما را يارى كنند .\r\nاين آيه اشاره به همين مطلب است  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ  يعنى ايمان بمحمد بياوريد و جانشينش را يارى كنيد ايمان بمحمد آوردند ولى وصى او را يارى نكردند به زودى همه او را يارى خواهند كرد .\r\nو خداوند پيمان مرا با پيمان محمّد صلّى اللَّه عليه و آله و سلّم گرفت كه يك ديگر را يارى كنيم من آن جناب را يارى كردم و در مقابل او پيكار نمودم و دشمنش را كشتم و به پيمانى كه خدا از من گرفته بود راجع به يارى محمّد صلّى اللَّه عليه و آله و سلّم وفا نمودم ولى هيچ يك از انبياء و پيامبران خدا مرا يارى نكردند چون وفات نموده بودند ولى به زودى يارى خواهند كرد .\r\nكنز جامع : جابر بن يزيد جعفى از مردى از اصحاب امير المؤمنين عليه السّلام نقل كرد روزى سلمان خدمت امير المؤمنين عليه السّلام رسيده راجع به خود از ايشان پرسيد :\r\nفرمود سلمان ! من كسى هستم كه تمام امت‌ها باطاعت از من دعوت شدند كافر شدند و به آتش عذاب گرديدند من نگهبان آنها هستم اين يك واقعيتى است كه ميگويم سلمان ! مرا بواقع نميشناسد كسى مگر اينكه با من خواهد بود در ملا اعلى .\r\nگفت در اين موقع حسن و حسين عليهما السّلام وارد شدند فرمود سلمان ! اين دو\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nگوشواره عرش پروردگار جهانند بوسيله آن دو بهشت درخشان است و مادرشان بهترين زنان است خداوند از مردم پيمان گرفته راجع به من هر كه خواست تصديق نمود و هر كه تكذيب كرد در آتش است من حجت بالغه و كلمه باقيه و سفير سفراء هستم .\r\nسلمان گفت يا امير المؤمنين من ترا در تورات با همين مشخصات ديدم و در انجيل نيز پدر و مادرم فدايت باد اى شهيد كوفه به خدا قسم اگر مردم نميگفتند : به به خدا رحمت كند قاتل سلمان را سخنى در باره‌ات ميگفتم كه موجب ناراحتى نفوس و مردم ميشد زيرا تو حجت خدائى هستى كه بوسيله تو خدا توبه آدم را پذيرفت و يوسف را از چاه نجات بخشيد و تو داستان ايوب و سبب تغيير يافتن نعمت خدا بر اويى .\r\nامير المؤمنين عليه السّلام فرمود ميدانى داستان ايوب چيست و علت تغيير نعمت خدا بر او چه بوده گفت خدا بهتر ميداند و شما يا امير المؤمنين فرمود هنگام آمادگى براى سخن ايوب در فرمانروائى من مشكوك شد ايوب گفت اين مطلب بزرگ و امرى بس سنگين است .\r\nخداوند فرمود ايوب ! در باره صورتى كه من آن را به پا داشته‌ام مشكوك ميشوى من آدم را گرفتار نمودم ، بوسيله او آدم را بخشيدم و از او گذشتم چون تسليم گرديد و او را بامير المؤمنين بودن پذيرفت تو ميگوئى اين كار بزرگ و خيلى سنگين است قسم بعزت خود ترا از عذاب خويش مىچشانم مگر توبه نمائى باطاعت نمودن از امير المؤمنين سپس سعادتمند شد بواسطه من يعنى او توبه نمود و اقرار باطاعت نسبت بامير المؤمنين و ذريه پاكش نمود .\r\nفرات بن ابراهيم : على بن عتاب از حضرت باقر عليه السّلام نقل مىكند كه فرمود اگر نادانان اين امت بدانند چه وقت امير المؤمنين ناميده شده انكار نمىكردند .\r\nخداوند هنگامى كه ميثاق بنى آدم را گرفت بدليل آيه‌اى كه خداوند بر محمّد صلّى اللَّه عليه و آله و سلّم نازل نمود و جبرئيل آن آيه را آورد كه ما در قرآن ميخوانيم جابر !\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمگر اين آيه را نشنيده‌اى  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى  آيا من پروردگار شما نيستم گفتند چرا و محمّد رسول خدا و على امير المؤمنين نيست ؟ به خدا قسم خداوند او را امير - المؤمنين ناميد در عالم اشباح و اظله هنگامى كه از ذريه آدم ميثاق گرفت .\r\nتفسير فرات : حضرت صادق عليه السّلام در مورد آيه  وَ إِذْ أَخَذَ رَبُّكَ مِنْ بَنِي آدَمَ  تا آخر آيه . . . فرمود خداوند از صلب آدم ذريه‌اش را تا روز قيامت خارج كرد به صورت ذرّات خارج شدند خداوند خود را به آنها معرفى نمود و خود را به آنها نماياند اگر نه اين بود هيچ كس خدايش را نمىشناخت گفت  أَ لَسْتُ بِرَبِّكُمْ  مگر من خداى شما نيستم گفتند چرا گفت محمّد نيز بنده و رسول من و على امير المؤمنين و خليفه و امين من است .\r\n* پيامبر اكرم فرمود هر مولودى بر معرفت متولد مىشود معرفت باينكه خداى تعالى خالق او است اين آيه همان مطلب را ميفرمايد  وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ  اگر بپرسى از آنها چه كس ايشان را آفريده مى - گويند خدا .\r\nاختصاص : مفضل بن عمر گفت حضرت صادق عليه السّلام به من فرمود خداوند تبارك و تعالى يكتا است در فرمانروائى خود را به بندگان معرفى نمود سپس امر خود را به آنها واگذار كرد و بهشت را برايشان ارزانى داشت هر كه را بخواهد از جن و انس دل پاك دهد او را آشنا بولايت ما مينمايد و هر كه را بخواهد كور دل نمايد جلوگيرى مينمايد از او معرفت ما را .\r\nسپس فرمود : مفضل به خدا قسم آدم شايسته آفريده شدن بدست خدا و دميدن روح خويش در او نشد مگر بواسطه ولايت على خدا با موسى سخن نگفت مگر بولايت على و عيسى بن مريم را آيت براى جهانيان قرار نداد مگر بواسطه خضوع نسبت بعلى عليه السّلام سپس فرمود بالاتر بگويم اهليت براى نظر كردن به خدا پيدا نكرد احدى از جانب خدا مگر بواسطه بندگى و عبوديت براى ما .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمشارق الانوار : جابر از حضرت صادق عليه السّلام نقل كرد كه پيامبر اكرم بعلى عليه السّلام فرمود يا على تو هستى كه خداوند بوسيله تو احتجاج بر خلايق نمود هنگامى كه آنها را به صورت شبح در ابتداى آفرينش در آورد و گفت به آنها  أَ لَسْتُ بِرَبِّكُمْ قالُوا بَلى  فرمود و محمّد پيامبر شما است گفتند چرا فرمود و على امام شما است ؟\r\nخلايق از پذيرش ولايت و فضيلت تو امتناع ورزيده سخت تكبر كردند مگر يك گروه اندكى كه آنها اصحاب يمين هستند و آنها كم كمند در آسمان چهارم فرشته‌ايست كه در تسبيح خود ميگويد : منزه است آن كس كه اين گروه اندك از اين عالم كثير را راهنمائى كرد بر اين فضل بزرگ .\r\nكنز : ابن عباس در باره آيه  وَ ما كُنْتَ بِجانِبِ الْغَرْبِيِّ إِذْ قَضَيْنا إِلى مُوسَى الْأَمْرَ وَ ما كُنْتَ مِنَ الشَّاهِدِينَ  گفت مربوط است بخلافت و جانشينى يوشع بن نون پس از موسى .\r\nسپس خداوند فرمود من پيامبرى را بدون وصى نميگذارم من پيامبرى عربى را خواهم فرستاد و وصى او را على قرار مىدهم اين است معنى آيه  وَ ما كُنْتَ بِجانِبِ الْغَرْبِيِّ إِذْ قَضَيْنا إِلى مُوسَى الْأَمْرَ  در باره وصايت است و وقايعى كه پس از او اتفاق مىافتد .\r\nابن عباس گفت خداوند به پيامبر اطلاع داد از پيش آمدها و اختلاف امت بعد از او هر كس خيال كند كه پيامبر اكرم بدون وصى از دنيا رفته بر خدا و پيامبرش دروغ بسته .\r\n* در تفسير اهل بيت صلوات اللَّه عليهم آمده است كه يكى از اصحاب از سعيد بن خطاب از حضرت صادق عليه السّلام در باره آيه  وَ ما كُنْتَ بِجانِبِ الْغَرْبِيِّ إِذْ قَضَيْنا إِلى مُوسَى الْأَمْرَ وَ ما كُنْتَ مِنَ الشَّاهِدِينَ  نقل كرد كه امام صادق عليه السّلام فرمود آيه اين طور بوده است  وَ ما كُنْتَ بِجانِبِ الْغَرْبِيِّ إِذْ قَضَيْنا إِلى مُوسَى \r\n\r\n","description":"","footnote":"","page_name":" 223 ","page_number":223},
  {"content":"\r\n\r\n الْأَمْرَ وَ ما كُنْتَ مِنَ الشَّاهِدِينَ  مگر در جانب غربى نبودى زمانى كه را بخلافت بموسى دستور داديم مگر تو شاهد نبودى ؟ ! * حضرت صادق عليه السّلام در يكى از نامه‌هاى خود نوشت : هيچ محلى نيست كه خداوند پيامبرش را نگه ميدارد تا گواه باشد و گواهى بدهد مگر اينكه با او برادر و رفيق و پسر عمو و وصيش نيز هست پيمان از هر دو ميگيرد با هم صلوات اللَّه عليهما و على ذريتهما الطيبين .\r\nكنز : ابو سعيد مدائنى گفت از حضرت صادق پرسيدم معنى آيه  وَ ما كُنْتَ بِجانِبِ الطُّورِ إِذْ نادَيْنا  فرمود اين نوشته‌ايست كه خداوند در برگ آسى نوشت دو هزار سال قبل از آفرينش خلق در آن نوشته بود : اى شيعيان آل محمّد بشما عطا كردم قبل از درخواست و شما را آمرزيدم قبل از تقاضاى آمرزش هر كدام از شما با ولايت محمّد و آل محمّد صلّى اللَّه عليه و آله و سلّم پيش من آيد او را برحمت خود ساكن بهشت ميكنم .\r\nاعتقادات صدوق : لازم است معتقد باشيم كه خداوند مخلوقى برتر از محمّد و ائمه عليهم السّلام نيافريده و آنها محبوب‌تر از تمام مردم در نزد خدايند و گرامىتر پيش از همه اقرار به او آورده‌اند هنگام اخذ ميثاق پيامبران در عالم ذر و خداوند بهر پيامبرى آنقدر عنايت كرده كه موازنه با مقدار معرفت او نسبت به پيامبر ما داشته و كيفيت سبقت گرفتن در اقرار به خدا و بايد معتقد بود كه اگر آنها نبودند خداوند آسمان و زمين و بهشت و جهنم و آدم و حوا و ملائكه را نمىآفريد و نه هيچ مخلوقى را .\r\nتاييد و تثبيت مطلب : بايد توجه داشت فضيلتى را كه مرحوم صدوق در باره پيامبر و ائمه ما عليهم السّلام نقل مىكند و اينكه برتر از ساير انبياء هستند مطلبى است كه هر كس اطلاعى از اخبار و روايات ائمه عليهم السّلام داشته باشد در آن شكى نخواهد داشت و بطور قطع مىپذيرد .\r\nاخبار در اين مورد از حد شماره خارج است و ما مقدار كمى را در اين\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nبخش آورديم در باب‌هاى ديگر متفرق است مخصوصا در بخش صفات انبياء و باب اينكه آنها كلمة اللَّه و باب ابتداى انوار ائمه و باب اينكه آنها اعلم و داناتر از انبياء هستند و ابواب فضائل امير المؤمنين و فاطمه عليها السّلام و اين اعتقاد عمده‌اى از اماميه است و منكر اين مقام نيست مگر كسى كه جاهل باخبار باشد .\r\nشيخ مفيد رحمه اللَّه در كتاب مقالات مينويسد : عقيده قطعى گروهى از اماميه اينست كه ائمه عليهم السّلام از آل محمّد فضيلت و برترى دارند بر تمام انبياى گذشته بجز پيامبر خودمان بعضى گفته‌اند فضيلت بر تمام انبياء دارند بجز انبياى اولو العزم و بعضى منكر هر دو اعتقاد شده‌اند و گفته‌اند انبياء بطور كلى بر ائمه فضيلت دارند .\r\nاين مسأله‌ايست كه عقل را ياراى نفى و اثبات آن نيست و نه بر هيچ يك از اين اقوال اجماعى شده است آثارى از پيامبر اكرم در باره امير المؤمنين و فرزندانش كه امامند رسيده و اخبارى نيز از ائمه عليهم السّلام بعد از آن دو و در قرآن آياتى است كه عقيده دسته اول را تقويت مىكند من نيز ناظر به همين عقيده هستم به خدا پناه ميبرم از گمراهى .\r\nكراچكى در كنز الفوائد مينويسد : جارود بن منذر عبدى نصرانى بود در جريان حديبيه مسلمان شد و اسلامش نيكو بود مردى وارد بكتاب‌هاى آسمانى و تاويل آنها بود نسبت بمردم زمان خود و گذشتگان اطلاع از فلسفه و طب نيز داشت و آراى او استوار و قابل توجه بود روزى در ايام عمر بن خطاب نقل ميكرد براى ما و گفت :\r\nخدمت حضرت رسول صلّى اللَّه عليه و آله و سلّم رسيدم بهمراه گروهى از مردان قبيله عبد قيس شخصيت‌هاى برجسته و سخاوتمند و سخنور و فهميده و صاحب استدلال همين كه چشمشان به پيامبر اكرم افتاد از مشاهده آن جناب لرزه بر تن ايشان افتاد و از سخن باز ماندند مثل اينكه تب كردند رهبر آنها به من گفت خودت صحبت كن ما كه ياراى سخن نداريم .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمن پيش رفته مقابل پيامبر اكرم ايستادم عرضكردم سلام عليك يا رسول اللَّه پدر و مادرم فدايت سپس اين شعر را خواندم :\r\n يا نبى الهدى اتتك رجال * قطعت قرددا و آلا فآلا\r\nجابت البيد و المهامة حتّى * عالها من طوى السرى ما عالا\r\nقطعت دونك الصحاصح تهوى * لا تعد الكلال فيك كلالا \r\nتا آخر اشعار در اين اشعار رنج سفر و فاصله زيادى را كه براى ديدار پيامبر اكرم پيموده‌اند و تمام مشقت‌هائى كه كشيده‌اند ناديده انگاشته و ميگويد اينها براى ما با فيض ديدار شما چيزى نيست با ديدن شما از هيبت و جلال زبانمان بند آمد . . . .\r\nگفت پيامبر اكرم با تمام صورت شاد و خرم روى بجانب من كرد صورتش چنان ميدرخشيد كه مانند برق به نظر مىآمد فرمود جارود دير آمدى . من وعده داده بودم يك سال جلوتر از اين با قوم خود خدمت پيامبر برسم ولى در سال حديبيه آمدم .\r\nعرضكردم فدايت شوم يا رسول اللَّه علت تأخير من اين بود كه بيشتر قوم و قبيله من از آمدن امتناع داشتند تا بالاخره نعمت و بركتى كه بايد نصيب آنها ميشد ايشان را بجانب شما كشيد هر كه نيامد محروم گرديده از بهره ديدار شما كه اين خود بزرگترين اندوه و گرفتارى است اگر ترا ديده بودند دست از خدمتت بر نميداشتند خدمت پيامبر اكرم مردى بود كه او را نميشناختم گفتم اين شخص كيست ؟\r\nگفتند سلمان فارسى مردى دانشمند و با شخصيت . سلمان گفت چگونه پيامبر را قبل از خدمت رسيدن ايشان شناختى .\r\nمن رو بجانب پيامبر اكرم كردم صورتش ميدرخشيد از نور و شادى گفتم يا رسول اللَّه قسّ منتظر ظهور و بعثت شما بود و نام شما و پدر و مادر و اسمهاى ديگرى كه اكنون اطراف شما آنها را نمىبينم و نه جزء پيروان فعلى شمايند\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبر زبان ميراند سلمان گفت ما را نيز مطلع كن و من شروع بصحبت كردم اطرافيان گوش فرا داشته بودند و با دقت بخاطر ميسپردند پيامبر اكرم نيز ميشنيد .\r\nگفتم يا رسول اللَّه من شبى تابناك قس را ديدم از مجلسى كه مربوط بقبيله اياد بود خارج شد و بسوى صحراى پر درخت از نوع قتاد ( درخت خاردار ) و سمر رفت در حالى كه شمشير بر كمر بسته بود سر بجانب آسمان بلند كرد و دست‌هاى خود را گشود من نزديك رفتم شنيدم ميگفت :\r\nبار خدايا پروردگار هفت آسمان و زمين‌هاى سبز و خرم و بمحمد و سه محمّد ديگر كه با اويند و به چهار على و دو نواده با شخصيت و ارزش او و نهر كوچك درخشان ( حضرت صادق ) و هم نام موسى كليم و حسن با شخصيت اينهايند بر - گزيدگان شفيع و راه هموار وسيع و مدرسين انجيل و حافظان تنزيل هم عدد با نقباى بنى اسرائيل از بين‌برنده گمراهيها و نابودكننده اباطيل راست گويان قيامت بر آنها به پا ميخيزد و شفاعت بوسيله آنها بدست مىآيد ، اطاعت ايشان از جانب خدا واجب شده . سپس گفت خدايا كاش من آنها را درك ميكردم اگر چه پس از مدتهاى زياد از عمرم ميشد بعد اين شعر را خواند :\r\n متى انا قبل الموت للحق مدرك * و ان كان لى من بعد هاتيك مهلك\r\nو ان غالنى الدهر الحزون بغوله * فقد غال من قبلى و من بعد يوشك\r\nفلا غرو انى سالك مسلك الالى * وشيكا و من ذا للردى ليس يسلك \r\nچه وقت من قبل از مرگ درك حقيقت ميكنم گر چه پس از آن بميرم اگر روزگار حزن انگيز مرا از بين ببرد با پيشينيان نيز چنين كرده با آيندگان نيز همين كار را اميد بايد داشت جاى تعجب نيست من نيز از راه آنها ميروم با سرعت چه كس از اين راه استثناء شده .\r\nبعد شروع كرد اشك ديده خود پاك كردن و همچون شترى جوان كه با كارد گلوگاهش را بريده باشند شروع بناله نمود و ميگفت :\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n اقسم قس قسما * ليس به مكتتما\r\nلو عاش الفى سنة * لم يلق منها سأما\r\nحتّى يلاقى احمد * و النقباء الحكماء\r\nاوصياء احمد * اكرم من تحت السماء\r\nذرية فاطمة * اكرم بها من فطما\r\nيعمى العباد عنهم * و هم جلاء للعمى\r\nلست بناس ذكرهم * حتّى احلّ الرجماء \r\nسپس عرضكردم يا رسول اللَّه اين اسمها را كه نمىشناسيم و قس ميشناخته براى ما توضيح بفرمائيد .\r\nپيامبر اكرم فرمود جارود ! در شبى كه مرا خداوند بآسمانها برد به من وحى كرد كه سؤال كن از پيامبران پيش از خود كه بر چه شرايطى رسالت داشته‌اند گفتم شما را با چه چيز مبعوث نمودند . گفتند بر نبوت تو و ولايت على بن ابى طالب و ائمه از شما دو نفر .\r\nسپس خدا به من وحى كرد كه توجه كن به طرف راست عرش توجه نمودم ديدم على و حسن و حسين و على بن الحسين و محمّد بن على و جعفر بن محمّد و موسى بن جعفر و على بن موسى و محمّد بن على و على بن محمّد و حسن بن على و مهدى در هاله‌اى از نور مشغول نماز هستند . خداوند به من فرمود اينها حجت‌ها و اولياء منند و اين شخص انتقام از دشمنانم ميگيرد ( يعنى حضرت مهدى عجل اللَّه فرجه الشريف ) .\r\nجارود گفت سلمان به من گفت اينها همانهائى هستند كه در تورات و انجيل و زبور نامشان برده شده من با قوم و قبيله خود راه مراجعت را از پيش گرفتم و اين شعر را ميخواندم :\r\n اتيتك يا ابن آمنة الرسولا * لكى بك اهتدى النهج السبيلا\r\nفقلت فكان قولك قول حق * و صدق ما بدا لك ان تقولا \r\n\r\n","description":"","footnote":"","page_name":" 228 ","page_number":228},
  {"content":"\r\n\r\n بصرت العمى من بعد شمس * و كل كان من عمه ضليلا\r\nو انبأناك عن قس الايادى * مقالا فيك ظلت به جديلا\r\nو اسماء عمت عنا فآلت * الى علم و كنت بها جهولا \r\nتوضيح كراچكى رحمة اللَّه عليه مينويسد : راجع به اين خبر سه سؤال ممكن است پيش آيد .\r\nاول : اينكه انبياء و مرسلين پيش از پيامبر كه مرده بودند چگونه از آنها در آسمان سؤال شده .\r\nدوم : معنى اينكه مبعوث شده‌اند به نبوت پيامبر و ولايت على و ائمه عليهم السّلام چيست ؟ سوم : چگونه ممكن است كه ائمه عليهم السّلام در آن حال در آسمان باشند با اينكه ما آشكارا بخلاف آن معتقد هستيم زيرا امير المؤمنين در آن موقع در مكه بود نه خود او و نه كس ديگرى ادعا نكرده كه به آسمان رفته باشد ساير ائمه هم در آن وقت هنوز متولد نشده بودند پس معنى اين خبر چيست اگر خبر صحيح باشد .\r\nاما جواب سؤال اول : ما در باره درگذشت و فوت انبياء شكى نداريم جز اينكه خبر وارد شده كه خداوند انبياء را به آسمان مىبرد پس از فوت و آنها در آنجا زنده هستند و متنعم بنعمت‌هاى خدايند تا قيامت و چنين چيزى از قدرت خدا محال نيست از پيامبر اكرم رسيده است كه فرمود من گرامىتر از آنم در نزد خدا كه روى زمين بيش از سه روز نگاهم بدارد ائمه نيز در نظر ما همين حكم را دارند .\r\nپيامبر اكرم فرموده است اگر پيامبرى در مشرق بميرد و وصى او در مغرب خداوند بين آن دو جمع مىكند زيارت ما از حرم و مشاهد آنها به اين معنى نيست كه ايشان در آنجا هستند اين بواسطه شرافت محل است كه بدنهايشان در آنجا پنهان شده و از نظر عبادت نيز تشويق به اين اماكن شده‌ايم\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nدر اين صورت ميتواند پيامبر اكرم انبياء را در آسمان ببيند و از آنها سؤال كند مطابق دستور خدا .\r\nگذشته از اينكه خداوند در قرآن ميفرمايد  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ  در صورتى كه مؤمنين شهيد در راه خدا زنده باشند چگونه ميتوان انكار زنده بودن انبياء را پس از مرگ نمود كه بهره‌مند از نعمت خدا باشند در آسمان اخبار از طريق خاصه و عامه به صحت اين مطلب رسيده است .\r\nو تمام راويان اجماع دارند : وقتى پيامبر اكرم را در شب معراج خدا راجع بوجوب نماز مخاطب قرار داد موسى گفت امت تو طاقت ندارند پيامبر اكرم چند مرتبه در اين مورد به خدا مراجعه نمود و اتفاقى در اين مورد بوجود آمد كه جاى احتمال دروغ نيست .\r\nاما جواب از سؤال دوم اينست كه بانبياء اعلام شده بود كه در آينده پيامبرى مبعوث خواهد شد كه خاتم آنها است و شريعتش موجب نسخ شرايع آنها مىشود و او برتر و بهتر از همه آنها است و جانشينانش حافظ شرع و حامل دين و حجت بر امت اويند پس لازم است بر انبياء كه تصديق نمايند آنچه را بايشان اعلام كرده‌اند و اقرار به تمام آنها بياورند .\r\nعبد الاعلى پسر اعين گفت از حضرت صادق عليه السّلام شنيدم ميفرمود هيچ پيامبرى به مقام نبوت نرسيد مگر بمعرفت حق ما و برترى دادن ما بر سايرين .\r\nو امت اجماع دارند بر اينكه انبياء بشارت داده‌اند بظهور پيامبر ما و به آنها از كار پيامبر ما اطلاع دادند اين جريان نميتواند از طرف آنها واقع شود مگر اينكه خدا به آنها اعلام كرده باشد و تصديق نمايند و ايمان به اين خبر بياورند شيعه نيز روايت كرده‌اند كه بشارت بائمه و اوصياى پيامبر نيز داده‌اند .\r\nاما جواب از سؤال سوم امكان دارد كه خداوند براى پيامبر در آن وقت صورتهائى مانند صورت ائمه عليهم السّلام بوجود آورده باشد تا تمام آنها را به صورت\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nكمال مشاهده كند مثل آنهائى كه خود ائمه را مشاهده ميكنند و خدا را سپاسگزارى كند بر اين نعمت كه به او لطف نموده از عظمت ائمه و جلال آنها و اين امرى ممكن و مقدور است جايز است نيز كه خداوند از ملائكه به صورت آنها در آسمان بيافريند كه او را تسبيح و تقديس نمايند تا آنها را ملائكه‌اى كه بايشان اعلام شده در آينده اين اشخاص حجت خدا در زمينند مشاهده نمايند مقامشان در نزد اين ملائكه تاكيد شود اين ديدار موجب يادآورى آنها و آينده كار ايشان شود .\r\nدر خبر وارد شده كه پيامبر اكرم وقتى بمعراج رفت در آسمان فرشته‌اى را ديد به صورت امير المؤمنين اين خبر را دو فريق ( سنى و شيعه ) اتفاق بر نقلش نموده‌اند .\r\nابن عباس گفت از پيامبر اكرم شنيدم ميفرمود وقتى مرا به آسمان بردند به هيچ گروهى از ملائكه گذر نكردم مگر اينكه از من راجع بعلى بن ابى - طالب ميپرسيدند بطورى كه من گمان كردم اسم على در آسمان مشهورتر از اسم من است .\r\nبه آسمان چهارم كه رسيدم چشمم بملك الموت افتاد به من گفت خداوند آفريده‌اى را نيافريده مگر اينكه روح او را من قبض ميكنم مگر روح شما و على زيرا خداوند روح شما را بقدرت خويش قبض مينمايد .\r\nوقتى به زير عرش رسيدم نگاه كردم ديدم على بن ابى طالب زير عرش پروردگار ايستاده گفتم يا على از من جلوتر آمده‌اى ؟ جبرئيل گفت يا محمّد اين چه كسى است كه با تو صحبت مىكند ؟ گفتم برادرم على بن ابى طالب است گفت اين على نيست اين يكى از فرشتگان خدا است كه او را به صورت على بن ابى طالب آفريده ما ملائكه مقرب هر وقت مشتاق ديدار على بن ابى طالب ميشويم اين فرشته را زيارت ميكنيم به جهت عظمت مقام على بن ابى طالب عليه السّلام .\r\nدر اين صورت ميتواند كسانى را كه پيامبر اكرم صلّى اللَّه عليه و آله و سلّم ديده است ملائكه‌اى\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nباشند به صورت ائمه تمام اينها وجوهى است كه ممكن و جايز است الحمد للَّه پايان سخن كراچكى .\r\nمجلسى توضيح ميدهد كه ديدار پيامبر كسانى را كه نيامده‌اند و يا آنها كه از دنيا رفته‌اند به اين طريق باشد كه اجساد مثالى و يا ارواح آنها را ديده باشد بنا بر قول بتجسم ارواح گفتار در اين مورد گذشت در كتاب معاد .\r\nمناقب : پيامبر اكرم فرمود جبرئيل به من گفت\r\nيا محمّد ( على خير البشر من ابى فقد كفر )\r\nعلى بهترين انسان است هر كه منكر مقام او باشد كافر است .\r\n* حضرت رضا عليه السّلام نقل كرد كه پيامبر اكرم فرمود بعلى بن ابى طالب يا على تو برجسته‌ترين فرد بشرى در باره تو شك ندارد مگر كسى كه كافر باشد .\r\nانس از عايشه نقل كرد كه گفت از پيامبر شنيدم ميفرمود على بن ابى طالب بهترين بشر است هر كس امتناع ورزد كافر است به او گفتند پس چرا با او جنگ كردى عايشه گفت به خدا من از طرف خود با او جنگ نكردم مرا طلحه و زبير بر اين كار وادار كردند .\r\n* ابن عباس گفت پيامبر اكرم فرمود وقتى مرا بمعراج بردند با جبرئيل به آسمان چهارم رسيدم خانه‌اى از ياقوت قرمز ديدم جبرئيل گفت يا محمّد اين بيت - المعمور است خداوند آن را پنجاه هزار سال قبل از آفرينش آسمان‌ها و زمين‌ها آفريد اينك بايست و در آن نماز بخوان .\r\nپيامبر اكرم فرمود خداوند انبياء را جمع نمود جبرئيل همه را پشت سر من بصف قرار داد من نماز با آنها خواندم پس از اتمام نماز شخصى از جانب خدايم آمده گفت يا محمّد خدايت سلام مىرساند و ميگويد از پيامبران بپرس با چه خصوصيتى آنها را مبعوث برسالت نموده‌ام قبل از تو به آنها گفتم پيامبران ! شما را با چه خصوصيت ارسال نموده‌اند ؟ جواب دادند با شرط ولايت تو و ولايت على بن ابى طالب اين آيه اشاره به آن است  وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا  .\r\nكتاب محتضر : ابن مسعود گفت پيامبر اكرم در حديث اسرى فرمود\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nناگاه فرشته‌اى پيش من آمد و گفت يا محمّد سؤال كن از پيامبرانى كه قبل از تو مبعوث كرده‌ام كه با چه خصوصيت ارسال شده‌اند گفتم اى پيامبران و رسل شما را با چه شرط مبعوث نموده‌اند قبل از من جواب دادند بر ولايت تو و ولايت على بن ابى طالب .\r\nاز جمله رواياتى كه از كتاب معراج نقل شده اينست كه از موسى بن جعفر از پدر خود از جدش نقل كرد كه پيامبر اكرم فرمود وقتى مرا بمعراج بردند به آسمان خداوند فرمود :  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ  من گفتم :  « وَ الْمُؤْمِنُونَ » . \r\nفرمود : راست گفتى اى محمّد چه كس را براى امت بجانشينى خود قرار داده‌اى با اينكه او خود بهتر ميدانست گفتم بهترين آنها براى مردم فرمود :\r\nراست گفتى يا محمّد من توجه به زمين نمودم و ترا از ميان آنها انتخاب نمودم بعد برايت يك اسم از اسم‌هاى خود جدا نمودم از من در جايى ياد نمىكنند مگر اينكه ترا نيز با من ياد مىكنند من محمودم و تو محمّد بعد براى مرتبه ديگر متوجّه زمين شدم على را انتخاب كردم و او را وصىّ تو قرار دادم تو سرور انبيائى و على سرور اوصياء است .\r\nمن تو و على و فاطمه و حسن و حسين را از شبحى نورى آفريدم سپس ولايت شما را بر ملائكه و ساير خلق در حالى كه روح بوديد عرضه داشتم هر كه پذيرفت در نزد من از مقربين شد و هر كه منكر شد از كافرين گرديد .\r\nيا محمّد و عزتى و جلالى لو ان عبدا عبدنى حتّى ينقطع او يصير كالشن البالى ثمّ اتانى جاحدا لولايتهم لم ادخله جنتى و لا اظللته تحت عرشى .\r\nاى محمّد بعزت و جلالم سوگند اگر بنده‌اى مرا بپرستد و عبادت كند آنقدر كه نفسش قطع شود يا از حركت باز ماند يا همچون مشكى خشك گردد با اين حال از عبادت پيش من آيد اما منكر ولايت ايشان باشد او را داخل بهشت\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nنميكنم و نه او را در سايه عرش قرار مىدهم .\r\n* وهب بن منبه گفت حضرت موسى در شب گفتگو با خدا بهر درختى كه چشمش مىافتاد در طور و هر سنگ و گياهى دم از ذكر محمّد و دوازده وصىّ بعد از او ميزدند .\r\nموسى گفت خدايا چيزى را نمىبينم كه خلق كرده باشى جز اينكه دم از ذكر محمّد و اوصياى دوازده‌گانه بعد از او ميزنند مقام آنها در نزد تو چقدر است خداوند فرمود اى پسر عمران من آنها را پيش از آفرينش انوار آفريدم در خزانه قدسم كه در رياض مشيّتم ميخراميدند و از روح جبروتم تنفس ميكردند و شاهد اطراف ملكوتم بودند تا زمانى كه با مشيّت خود خواستم و قضا و قدر خود را باجرا در آوردم .\r\nاى پسر عمران من بوسيله آنها مسابقه‌اى ترتيب دادم تا بهشتم را بايشان زينت بخشم اى پسر عمران بوسيله ذكر آنها تمسك بجو زيرا آنها نگهبانان علم و جايگاه حكمت منند و معدن نورم .\r\nحسين بن علوان گفت اين حديث را براى حضرت صادق عليه السّلام نقل كردم فرمود واقعيت دارد آنها دوازده نفر از آل محمّدند على و حسن و حسين و على بن الحسين و محمّد بن على و هر كس خدا بخواهد گفتم آقا من براى شما عرض كردم تا حق را برايم آشكار فرمائيد . فرمود من و اين اشاره كرد به پسرش موسى و پنجم فرزندش از ديده‌ها غايب است و حلال نيست بردن نامش .\r\n* حسن بن على امام عسكرى گفت : پيامبر اكرم فرمود : خداوند ما آل محمّد را انتخاب نمود و ملائكه مقرب را آنها را انتخاب نكرد مگر اينكه ميدانست هدايت مىيابند .\r\n* ابى ذر رضى اللَّه عنه گفت پيامبر اكرم نگاهى بعلى بن ابى طالب كرده گفت اين بهترين شخص از پيشينيان و آيندگان از اهل آسمان‌ها و اهل زمين‌ها است اين سرور صديقين و سيد وصيين است .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nامالى ابن شيخ : سليمان ديلمى از پدرش نقل كرد گفت از جعفر بن محمّد عليه السّلام پرسيدم جمعه را بچه جهت جمعه ناميده‌اند فرمود چون خداوند خلق را براى ولايت محمّد و اهل بيت او در آن روز جمع كرد : كتاب تفضيل ائمه بر انبياء نوشته حسن بن سليمان گفت حسن بن كبش از گروهى از اصحاب پيامبر نقل كرده از آن جمله جابر بن عبد اللَّه انصارى و ابو سعيد خدرى و عبد الصمد بن ابى اميه و عمر بن ابى سلمه و ديگران گفتند پس از فتح مكه پيامبر نامه‌هائى بوسيله پيك فرستاد براى كسرى و قيصر روم آن دو را دعوت باسلام يا پرداخت جزيه نمود و گر نه آماده جنگ باشند براى نصارى نجران نيز همين مطلب را نوشت .\r\nپيك پيامبر صلّى اللَّه عليه و آله و سلّم كه به آنها رسيد پناه بردند به كنيسه بزرگ خود و ابو حارثه اسقف اول آنها نيز حضور داشت در آن زمان صد و بيست سال از عمرش گذشته بود ايمان به پيامبر و عيسى مسيح داشت ولى از كافران قوم خود مخفى ميكرد تكيه بر عصاى خود زد و شروع بصحبت براى آنها نمود ايشان را پند داد و بالاخره بعد از سر و صداهاى زياد آنها را ملزم بآوردن جامعه كبرى كه يادگار شيث بود نمود . يك قسمت را باز كرد و صحيفه شيث كه به ارث از پدرش آدم به او رسيده بود گشود در قسمت دوم از فواصل آن چنين نوشته بود :\r\nبسم اللَّه الرحمن الرحيم خدائى جز من كه زنده و پايدارم نيست تاخير - اندازه روزگار و جداكننده امور بخواست خود اسباب را ترتيب دادم و مشكل‌ها را آسان نمودم من عزيز و حكيم و رحمان و رحيم هستم مهربانى ميكنم و ميبخشم رحمتم بر خشم سبقت گرفته و عفوم بر عقوبت آفريدم بندگانم را براى عبادتم و آنها را با دليل و برهان خود ملزم نمودم آگاه باشيد كه من ميان آنها پيامبرانم را ميفرستم و كتابهايم را فرود مىآورم اين كار را بطور قطع از ابتداى اولين بشر تا احمد پيامبر و خاتم انبياء ادامه مىدهم او كسى است كه درود و رحمتم را بر او مىفرستم و در قلبش بركاتم را جاى مىدهم بوسيله او انبياء و رهبران را\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nتكميل ميكنم .\r\nآدم گفت : اين رسولان كيانند و اين احمدى كه چنان داراى مقام و شخصيت نمودى كيست ؟ فرمود : همه از ذريه‌ى تواند احمد آخرين آنها و وارث ايشان است آدم گفت بچه ماموريتى آنها را مىفرستى ؟ خطاب شد بماموريت توحيد سپس بعد از توحيد سيصد و سى شريعت خواهم فرستاد كه تمام آنها را براى احمد تكميل ميكنم اكنون اعلام مىكنم هر كس با يكى از اين شريعت پيش آيد با ايمان به من و پيامبرانم او را داخل بهشت ميكنم .\r\nآدم گفت : خدايا شايسته است كسى كه ترا مىشناسد با نعمت‌هايت بوسيله آنها با تو مخالفت و معصيت نكند و هر كس گسترش رحمت و مغفرت ترا بداند مأيوس نگردد .\r\nفرمود آدم مايلى به تو نشان دهم اين فرزندانت را كه مورد عظمت و شخصيت قرار داده‌ام و آنها را بر تمام جهانيان برترى بخشيده‌ام عرض كرد آرى پروردگارا خداوند تمثال آن‌ها را به اندازه قدر و مقامشان از لطف و عنايتى كه بآن‌ها نموده بود براى آدم مجسم كرد به صورت شبح در ذريه ايشان و پيروان مخصوص از امتشان را آدم آنها را تماشا كرد بعضى از ديگران جلوه بيشترى داشتند متوجه شد كه فضل پنج پيامبر صاحب شريعت و مقام آن‌ها مانند ماه نسبت بساير ستارگان فرق دارد و فضيلت و برترى پنجمى محمّد از نظر نور بر بقيه آن‌ها مانند برترى پنج پيامبر است بر تمام انبياء .\r\nمتوجه شد كه خويشاوندان نزديك هر پيامبرى از قوم و قبيله‌اش چنگ بدامن آن پيامبر زده‌اند از جلو و عقب و راست و چپ صورت آن‌ها درخشان و چهره‌شان تابان است از نور . تفاوت مراتب به اندازه مقام پيامبر است در نزد خدا و به مقدار تفاوت مقام آن‌ها نسبت به پيامبرشان .\r\nآدم ديد نورى چنان ميدرخشد كه تمام آسمان را فرا گرفته از مشرق گذشته و مغرب‌ها پوشانده و چنان بالا رفته كه بملكوت آسمان‌ها رسيده متوجه\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nشد كه اطراف از بوى خوش پر شده و اين نور را چهار نور از طرف راست و چپ و پشت و پيش احاطه كرده‌اند كه بوى آنها بسيار شبيه همان نور است و نورى است كه از پى او انوار زيادى هستند و از او استمداد ميجويند آنها نيز شبيه به آن نور هستند در روشنائى و بزرگى و پرتو بعد نزديك بآن‌ها شد و بر روى آن‌ها قرار گرفت و اطرافش را احاطه نمود بعد متوجه شد نورهائى را بعد در ستارگان پائين‌تر از مقام نورهاى اول .\r\nسپس يك تاريكى بر آدم مستولى شد مانند شب و چون سيل از هر طرف و هر ناحيه ميتافت آمد تا تمام دشت و دمن را پر كرد متوجه شد اينها چه زشت صورت و بد بو هستند آدم از ديدن آن‌ها نفسش تنگ شد گفت اى خداى دانا و اى پوشنده گناه اى صاحب قدرت و مشيّت پيروز اين سعادتمندى كه او را بر تمام جهانيان برترى بخشيده‌اى كيست و آن نورهائى كه او را احاطه نموده‌اند .\r\nخداوند به او وحى كرد اينها وسيله نجات تو و تمام كسانى كه سعادتمند مىشوند هستند اينها سبقت‌گيرندگان مقرب و شافعين شفاعت پذيرفته و اين احمد است كه سرور آن‌ها و تمام مردم است او را بعلم خود انتخاب كردم و نامى از نامهاى خود برايش جدا كردم من محمودم و او احمد و اين ديگرى داماد و وصى و وارث اوست بركت‌ها و پاكىها را در نژاد او قرار دادم و اين بهترين زنان و يادگار پيامبرم احمد است و اين دو نواده‌گان و بازماندگان آنهايند و اين انوارى كه شبيه هم هستند بازماندگان آن‌هايند همه آن‌ها را برگزيده‌ام و پاك كرده‌ام و بر تمام آن‌ها نعمت و بركت داده‌ام تمام را بعلم خود انجام داده‌ام و آن‌ها را راهنماى مردم و نور جهان قرار داده‌ام .\r\nو نگاه كرد به شخصيت بزرگى در آخر آن‌ها كه در اين ميان مانند ستاره صبح كه براى اين دنيا مىدرخشد او درخشان است . خداوند تبارك و تعالى فرمود : به اين بنده سعادتمندم گردن بند ذلت را از گردن مردم مىگشايم و بارهاى\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nسنگين را بر ميدارم زمين را پر از مرحمت و مهربانى و عدالت ميكنم چنانچه قبلا پر از ظلم و بدبختى و ستم شده است .\r\nآدم گفت : خدايا با شخصيت كسى است كه تو او را گرامى بدارى و بزرگ كسى است كه تو او را بزرگوار كنى و بايد هر كه را تو بلند كردى و سرافراز نمودى چنين باشد اى خداى صاحب نعمت پايدار و لطف پايان ناپذير اينها بچه علت به اين مقام رسيده‌اند از اين شرافت و فضل و مرحمتى كه به آنها كرده‌اى همچنين ساير پيامبران را كه گرامى داشته‌اى .\r\nخداوند تبارك و تعالى فرمود من خدائى هستم كه جز من خدائى نيست رحمان و رحيم و عزيز و حكيم عالم اسرار و رموز دلها هستم ميدانم آنچه نيست از چيزهائى كه وجود دارد چگونه است و آنچه نخواهد آمد اگر مىآمد چگونه بود .\r\nمن توجه نمودم اى بنده‌ام در علم خود بر قلوب بندگانم در ميان آن‌ها مطيع‌تر براى خود و مهربان‌تر براى مردم از انبياء و رسل نديدم به همين جهت در آن‌ها روح و كلمه خود را قرار دادم و آن‌ها را ملازم با سنگينى حجت خود نمودم و بر تمام مردم بماموريت رسالت و وحى انتخابشان كردم بعد جانشين اين مقام‌هاى ايشان نمودم خويشاوندان و جانشينان آن‌ها را بعد از اين پيامبران آن‌ها را نيز بانبياء و رسل ملحق كردم و ايشان را حجت و راهنما در ميان مردم قرار دادم تا شكست بندگانم را بوسيله آن‌ها ترميم نمايم و اختلاف و كجى را براستى تبديل نمايم چون من بآن‌ها و دلشان مطلع و آگاهم .\r\nسپس توجهى بدل برگزيدگان از پيامبرانم نمودم در ميان آن‌ها مطيع‌تر و مهربان‌تر براى مردم از محمّد برگزيده و خالص خود نديدم او را بعلم خود انتخاب كردم و نامش را بلند نمودم با نام خود بعد دلهاى خويشاوندان او كه پس از او داراى مزاياى قلبى پيامبر بودند همين طور ديدم آنها را نيز به او ملحق\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nنمودم و وارث كتاب و وحى خود و پايه‌هاى حكمت و نور خويش قرار دادم و سوگند ياد كردم هرگز عذاب ننمايم به آتش خود هر كس كه مرا با توحيد ملاقات نمايد با اينكه چنگ بحبل ولايت و محبت آنها زده .\r\nآدم گفت خدايا پس اين دو گروه بزرگ كيانند خداوند تبارك و تعالى فرمود اينها امت محمّد هستند كه درك كردند پيامبر خود را و ايمان آوردند و پيروى نمودند بآن‌ها از نور خود پوشاندم سپس كسانى كه بعد از ايشان مىآيند تا وارث زمين و هر چه بر روى زمين است شوم ميان آن‌ها فضل و رحمت خود را بگونه‌اى متفاوت تقسيم كرده‌ام بهتر و برتر كسى است كه زودتر ايمان آورد و شناختش نسبت به من بيشتر و مطيع‌تر نسبت بدستورم باشد .\r\nو اين گروه كه سفيد و سياه آن زمين را پر كرده‌اند خبيث‌ترين و اشرار بنده‌هاى منند آنها كسانى هستند كه محمّد برگزيده و سرور مردم را درك ميكنند ولى او را تكذيب ميكنند و ميترسانند و با او مخالفت مىكنند و با اينكه او را ميشناسند و هم با نورى كه با او فرستاده بودم . هم پيمان ميشوند براى خارج كردن او از سرزمينش و تصميم كشتن و دشمنى با او را ميگيرند و بعد با رهبران عدالت پس از او با اينكه جانشينان و رهبران سبب نجات مردم از آتش جهنم بودند لازم است بر من كه آن‌ها را گرفتار عذابى بىپايان كنم و بعد آن‌ها را ملحق بدشمنم نمايم آن دشمنى كه اينها او و ذريه‌اش را بدوستى در مقابل من و دوستانم برگزيده‌اند سپس بوسيله كسى كه بعد از اين‌ها مىآيد از آن‌ها انتقام ميگيرم با اينكه من ستم روا نمىدارم هنگام پايان مناجات آدم با پروردگارش به سجده افتاد .\r\nخداوند وحى كرد با اينكه داناتر به او و قلبش بود اين سجود تو چيست عرضكرد خدا يا به جهت پرستش تو و تعظيم براى اوليائت كه آن‌ها را گرامى داشته‌اى و بلند مرتبه نموده‌اى .\r\nاين اولين سجده‌اى بود كه در روى زمين مخلوقى انجام داد . خداوند\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nسجده او را سپاسگزارى كرد ملائكه را به سجده او واداشت و بهشت را در اختيارش گذاشت و به او وحى نمود كه من آن‌ها را از نهاد تو خارج ميكنم و از ذريه‌ات قرار مىدهم .\r\nوقتى آدم مبتلا بخطا شد و از بهشت خارج گرديد متوسل به خدا شد در سجده بمحمّد و آل و خويشاوندان و اهل بيتش . خداوند از خطايش در گذشت و او را خليفه در زمين قرار داد .\r\nچون مردم رسيدند بقسمت دوم رسيدند از ذكر پيامبر و اهل بيتش ابو حارثه بآن‌ها گفت توجه بصحيفه بزرگ شيث كنند كه به ارث بادريس رسيده و با زبان سريانى قديم نوشته شده بود آن را باز كردند و به اين مطلب برخوردند كه نوشته بود گفتند : قوم ادريس پيش او اجتماع كردند با صحابه‌اش آن وقت در مسجد بودند در سرزمين كوفه بآن‌ها اطلاع داد كه چه بر سر ايشان گذشته گفت فرزندان پدرتان آدم و نواده‌گان و ذريه‌اش اجتماع نمودند و گفتند چه - كس در نزد شما از همه مردم گرامىتر است پيش خدا و داراى مقام بلندتر و مقرب‌تر است .\r\nبعضى گفتند پدرتان آدم خداوند او را بدست خود آفريد و ملائكه را به سجده او واداشت و او را خليفه در زمين قرار داد و تمام مردم را مسخر او گردانيد ديگران گفتند ملائكه‌اى كه معصيت خدا را نكرده‌اند گروهى نيز گفتند نه جبرئيل امين پيش آدم رفتند گفتار خود را براى او و اختلافى كه داشتند نقل كردند .\r\nآدم گفت فرزندانم من بشما ميگويم گرامىترين فرد در نزد خدا كيست ؟\r\nهمين كه روح در من دميده شد و نشستم عرش برايم تجلى كرد نگاه كردم در آن ديدم لا إله الا اللَّه محمّد برگزيده خدا است سپس اسم‌هائى نقل كرد كه اسم آن‌ها همراه با اسم محمّد ( ص ) بود .\r\nآدم گفت سپس در آسمان محل يك پوست يا يك چهره نديدم مگر اينكه\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nدر آن نوشته شده بود لا إله الا اللَّه و محلى نبود كه در آن لا إله الا اللَّه نوشته شده بود كه در آن بنحو خلقت نوشته شده بود محمّد رسول اللَّه و هيچ جا نوشته نشده بود محمّد رسول اللَّه مگر اينكه در آنجا نوشته شده بود على برگزيده خدا است حسن صفوة اللَّه و حسين امين اللَّه و ائمه از اهل بيتش را ذكر كرده بود يكى پس از ديگرى تا حضرت قائم بامر خدا .\r\nآدم گفت محمّد صلوات اللَّه عليه و آله و اسمهائى كه از اهل بيتش نوشته شده بود گرامىترين خلق خدايند .\r\nوقتى رسيدند به آخر نوشته‌هاى صحيفه ادريس صحيفه ابراهيم را خواند در آن نيز عينا همان چيزهائى بود كه در صحيفه‌هاى قبلى نوشته بود و متفرق شدند .\r\n* از همان كتاب نقل مىشود از كتاب تنبيه للحيرة از شعبى نقل مىكند كه عمر خدمت پيامبر اكرم رسيد و صحيفه‌اى آورد كه در آن تورات به زبان عربى نوشته شده بود آن‌ها را خواند متوجه شد كه آثار خشم در چهره پيامبر آشكار گرديد . گفت به خدا پناه مىبرم از خشم پيامبرش پيامبر اكرم فرمود از اهل كتاب چيزى نپرسيد آن‌ها شما را راهنمائى نميكنند آن‌ها گمراه شده‌اند ممكن است شما را حديث از باطلى بنمايند و شما ايشان را تصديق نمائيد يا واقعيتى را بگويند شما تكذيب نمائيد اگر موسى در ميان شما بود چاره‌اى جز پيروى از مرا نداشت .\r\nحسن بن سليمان گفت بنا بر اين اگر موسى در زمان محمّد صلّى اللَّه عليه و آله بود چاره‌اى جز پيروى از پيامبر را نداشت و از امت او بشمار ميرفت و پيروى از او و وصيش و اوصياء بعدش بر او واجب بود .\r\n* از همان كتاب با حذف سند نقل از امير المؤمنين مينمايد كه پيامبر اكرم فرمود من سرور پيشينيان و آيندگانم و تو يا على سرور خلايق بعد از منى اول ما مانند آخرى ما است و آخرى ما مانند اولى .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n* از همان كتاب از سعيد بن قيس از على عليه السّلام از پيامبر اكرم نقل مىكند كه فرمود من جلوتر از شما وارد حوض ميشوم و تو يا على ساقى هستى و حسن مدافع و حسين امر كننده و على بن الحسين پيشرو و محمّد بن على ناشر و جعفر بن محمّد رهبر و موسى بن جعفر شماره بردار دوستان و دشمنان و از بين - برنده منافقين و على بن موسى زينت بخش مؤمنين و محمّد بن على جاى دهنده مؤمنين است در درجه خود در بهشت على بن محمّد سخنگوى شيعيان و به ازدواج در آورنده حور العين حسن بن على چراغ بهشتيان كه از نور ايشان استفاده ميكنند و هادى مهدى شفيع آن‌ها است روز قيامت موقعى كه اجازه داده نميشود مگر براى كسى كه خدا بخواهد .\r\n* از همان كتاب ابو ذر گفت پيامبر اكرم نگاه بعلى عليه السّلام نموده فرمود اين شخص بهترين پيشينيان و آيندگان از اهل آسمان‌ها و زمين‌ها است و سرور صديقين و اوصياء است .\r\n* از همان كتاب گفت از حضرت صادق عليه السّلام روايت شده كه علم ما يكى است و فصل ما يكى و ما يك شىء واحديم .\r\n* فرمود هر چه حضرت محمّد داشت ما نيز مانند آن را داشتيم جز نبوّت و مسأله همسران از همان كتاب : عمران بن ميثم از پدرش نقل كرد كه گفت من خدمت امير المؤمنين عليه السّلام بودم و پنجمين نفر آنها و از همه كوچكتر بودم آن روز گوش بامير المؤمنين عليه السّلام ميداديم ميفرمود برادرم به من گفت او خاتم هزار پيامبر و من خاتم هزار وصى و من مكلف شده‌ام بچيزهائى كه آن‌ها مكلف نشده‌اند .\r\nمن هزار كلمه ميدانم كه جز من و حضرت محمّد آن را نميداند هر يك از آن كلمات كليد هزار باب است كه شما يكى از آن كلمات را نميدانيد شما در قرآن يك آيه از آن را ميخوانيد  وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ  ولى نميدانيد آن چيست .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n* از همان كتاب از حسن بن عبد اللَّه از حضرت صادق عليه السّلام امير المؤمنين عليه السّلام روى منبر كوفه فرمود به خدا قسم من جزا دهنده مردم روز قيامت و قسمت‌كننده خدا بين بهشت و جهنم داخل آن نميشود احدى مگر با يكى از دو قسمتى كه من ميكنم .\r\nمن فاروق اكبر و شاخ آهنين و باب ايمان و صاحب ميسم و صاحب سنين و صاحب نشر اول و نشر آخر و صاحب عصا و صاحب كرات و دولة الدول و امام اشخاص بعد از خود و نماينده از طرف كسى كه قبل از من بوده از من برتر نيست مگر احمد تمام رسولان و ملائكه و روح پشت سر ما هستند پيامبر را دعوت ميكنند سخن رانى مىكند مرا نيز دعوت مىكند مانند او سخن رانى ميكنم . به من عطا شده آن هفت چيزى كه باحدى قبل از من نداده‌اند آشنا - به راه كتاب بودم و برايم درها گشوده شد و ميدانم اسباب را و محل جريان ابرها و علم مرگ و ميرها و بلاها و سفارشات و فصل الخطاب و نگاه كردم در ملكوت از من پنهان نيست چيزى كه غايب باشد از من و از دست من نرفته آنچه پيش از من بوده و شريك من نبوده احدى در چيزهائى كه گواهم در روز شهادت گواهان و من شاهد بر آنهايم .\r\n* از همان كتاب از جابر بن عبد اللَّه نقل مىكند كه گفت روزى اطراف پيامبر بوديم در مسجد مدينه يكى از اصحاب صحبت كرد ابو دجانه گفت يا رسول اللَّه از شما شنيدم ميفرمودى بهشت بر پيمبران و ساير امت‌ها حرام است تا شما داخل شويد .\r\nبه او فرمود يا ابا دجانه مگر نميدانى خدا پرچمى از نور و ستونى از نور دارد كه دو هزار سال قبل از آفرينش آسمان‌ها و زمين آن را آفريده بر آن نوشته شده لا إله الا اللَّه محمّد رسول اللَّه آل محمّد بهترين مردمند صاحب پرچم على است امام مردم على عليه السّلام فرمود ستايش خدايى را سزا است كه ما را بوسيله شما هدايت نمود و تو را محترم داشت و ما را بوسيله تو محترم نمود .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nپيامبر اكرم فرمود مگر ميدانى هر كه ما را دوست بدارد و محبت ما را در دل داشته باشد خدا او را با ما ساكن مىكند و اين آيه خواند :  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  .\r\n* از همان كتاب ابو الورد از حضرت باقر عليه السّلام نقل كرد كه فرمود تسنيم بهترين نوشيدنى بهشت است كه محمّد و آل محمّد آن را خالص مىآشامند و براى اصحاب يمين و ساير اهل بهشت مخلوط ميكنند .\r\nتوضيح در همين كتاب بيست و پنج حديث در باره آيه  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  نقل مىكند كه آل محمّد و شيعيان آنهايند .\r\n\r\nبخش هفتم دعاى انبياء بواسطه توسل و شفاعت اين خانواده مستجاب شده\r\nجامع الاخبار : معمر بن راشد گفت از حضرت صادق عليه السّلام شنيدم ميفرمود مردى يهودى خدمت پيامبر اكرم رسيد جلو ايشان ايستاد و با دقت به آن جناب نظر دوخته بود و به او فرمود چه درخواستى دارى گفت شما بهترى يا موسى بن عمران پيامبرى كه خدا با او سخن گفت و بر او تورات و عصا فرستاد و دريا را برايش شكافت و با ابر بر سرش سايه افكند .\r\nپيامبر اكرم فرمود براى شخص مكروه است كه خود را تعريف كند ولى من ميگويم وقتى آدم دچار خطا شد توبه‌اش به اين شد كه گفت خدايا از تو\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nدرخواست ميكنم به حق محمّد و آل محمّد مرا به بخشى خداوند او را بخشيد .\r\nنوح وقتى سوار كشتى شد و از غرق شدن ترسيد گفت خدايا بحقّ محمّد و آل محمّد مرا از غرق نجات بخش خداوند او را نجات بخشيد .\r\nو اينكه ابراهيم هنگامى كه در آتش افكنده شد گفت خدايا درخواست ميكنم به حق محمّد و آل محمّد مرا نجات بخشى از اين خداوند آتش را سرد و سلامت قرار داد .\r\nموسى موقعى كه عصايش را انداخت و در دل ترسيد گفت خدايا به حق محمّد و آل محمّد مرا در امان قرار ده خداوند فرمود نترس تو برتر و پيروزى ، اى يهودى ! اگر موسى مرا درك ميكرد و به من و نبوّتم ايمان نمىآورد ايمانش براى او سودى نمىبخشيد و نه نبوّت برايش فايده داشت اى يهودى از ذريه من مهدى است موقعى كه ظهور كند عيسى بن مريم براى نصرت او مىآيد جلوى عيسى ميايستد عيسى نماز پشت سرش ميخواند .\r\nمعانى الاخبار : محمّد بن سنان از مفضّل نقل كرد كه حضرت صادق عليه السّلام فرمود خداوند ارواح را دو هزار سال قبل از اجساد خلق كرد بهترين و عالى - ترين آن‌ها را ارواح محمّد و على و فاطمه و حسن و حسين و ائمه بعد از آن‌ها قرار داد صلوات اللَّه عليهم . عرضه داشت آن‌ها را بر آسمان‌ها و زمين و كوهها نور آن‌ها تمام جهان را پوشاند .\r\nخداوند تبارك و تعالى بآسمان‌ها و زمين و كوهها فرمود : اينها دوستان و اوليا و حجت‌هاى منند بر خلق و پيشوايان مردمند موجودى را نيافريده‌ام محبوب‌تر از آن‌ها در نزد من براى آن‌ها و كسانى كه ايشان را دوست داشته باشند بهشت را آفريده‌ام و جهنم را براى كسانى كه مخالف و دشمن آن‌ها باشد .\r\nهر كس ادعاى مقام آن‌ها را از من و موقعيت ايشان را از عظمتم بنمايد آنچنان عذابش مينمايم كه احدى را از جهانيان چنان عذاب نكرده باشم و او را در پائين‌ترين محل آتش جهنم قرار مىدهم .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nهر كس اقرار بولايت آن‌ها نمايد و ادعاى منزلتشان از من ننمايد و موقعيت ايشان را از مقام عظمتم نخواهد او را با آن‌ها در باغهاى بهشتم قرار مىدهم و هر چه بخواهند از من بآن‌ها خواهم داد كرامت خود را بآن‌ها بخشيدم و جوار و همسايگى خود را بايشان دادم و آنها را شفيع در باره گناهكاران زن و مرد از بندگانم ولايت آن‌ها امانت است در نزد خلق چه كس ميتواند ادعاى حمل آن را با سنگينىاش بنمايد و ادعا براى خود بنمايد در مقابل آن برگزيدگان .\r\nآسمان‌ها و زمين و كوهها امتناع ورزيدند از حمل آن و بزارى افتادند از ادعاى چنين منزلتى و آرزوى مقام آن‌ها را از عظمت پروردگار خود .\r\nوقتى خداوند آدم و همسرش را ساكن بهشت نمود به آن دو فرمود  كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ  و نزديك اين درخت نشويد منظور درخت گندم است  فَتَكُونا مِنَ الظَّالِمِينَ  از ستمگران خواهيد بود آدم نگاه بمقام محمّد و على و فاطمه و حسن و حسين و پيشوايان بعد از آن‌ها نمود ديد بالاترين مقام‌هاى بهشت را دارا هستند دو نفرى گفتند خدايا اين منزلت‌ها مال كيست ؟\r\nخداوند فرمود سر خود را بلند كنيد به طرف ساق عرش . سر كه بلند كردند اسم محمّد و على و فاطمه و حسن و حسين و پيشوايان بعد از آن‌ها نوشته ديدند بر ساق عرش با نورى از نور جبار جل جلاله .\r\nگفتند خدايا چقدر منزلت و مقام آن‌ها در نزد تو گرامى است و چقدر آن‌ها را دوست دارى و با شخصيت هستند در نزد تو . خداوند فرمود اگر آن‌ها نبودند شما دو تا را خلق نميكردم اينها نگهبان علم و امين اسرار منند مبادا به آنها با ديده حسد نگاه كنيد و آرزوى مقام و منزلت و شخصيّت ايشان را بنمائيد كه با اين كار متعرض نهى من ميشويد و عصيان خواهيد نمود و از ستمگرانيد .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nگفتند خدايا ستمگران كيانند ؟ گفت كسانى كه مقام ايشان را ناحق ادعا كنند تقاضا كردند كه خدايا محل ستمگران بآن‌ها را در جهنم بما نشان ده تا همانطور كه مقام خودشان را در بهشت ديديم جايگاه ظالمان را در جهنم ببينيم خداوند دستور به آتش داد تمام انواع كيفر و عذاب را آشكار نمود فرمود جايگاه ستمگران به آنها در بدترين جاهاى جهنم است هر وقت بخواهند خارج شوند دو مرتبه ايشان را بر ميگردانند و هر چه پوستهايشان بسوزد تبديل بپوستهاى ديگرى مىشود تا عذاب را بچشند .\r\nاى آدم و اى حوا مبادا بديده حسد بانوار و حجت‌هاى من نگاه كنيد كه از جوار خود پائين مياندازم شما را و مشمول خوارى و خفت من ميشويد .\r\nشيطان براى آن‌ها وسوسه نمود تا آشكارا نمايد چيزهائى را كه در آنها پنهان بود و گفت خدا شما را از اين درخت نهى ننموده مگر به اين جهت كه فرشته ميشويد يا جاويدان در اينجا خواهيد بود و قسم خورد كه من خيرخواه شمايم آن‌ها را فريب داد و وادار كرد آرزوى مقام آن‌ها را نمايند با ديده حسد به آنها تماشا كردند خوار و بىمقدار شدند تا جايى كه از درخت گندم خوردند بجاى آنچه خورده بودند جو در آمد . اصل گندم از باقيمانده آنچه آدم و حوا نخورده بودند مىباشد و اصل جو از همان چيزهائى است كه بجاى گندم در آمد همين كه از آن درخت خوردند زينت و آرايشى كه داشتند از تن آن دو ريخت و لخت شدند و شروع كردند بپوشيدن تن خويش از برگ‌هاى درخت بهشتى خداوند بآن‌ها فرمود مگر شما را نهى نكردم از خوردن اين درخت و نگفتم شيطان دشمن آشكار شما است گفتند خدايا به خود ستم روا داشتيم اگر ما را نبخشى و بما رحم نكنى زيان كار خواهيم بود .\r\nفرمود فرود آئيد از كنار من و كسى كه معصيت مرا نمايد نبايد همسايه من در بهشت باشد . فرود آمدند و از نظر زندگى و خوراك آن‌ها را به خود واگذاشتند .\r\nآنگاه كه خداوند اراده كرد كه از آنها بگذرد جبرئيل پيش آن‌ها آمده گفت\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nشما به خود ستم روا داشتيد با آرزو نمودن مقام كسانى كه بر شما برترى داشتند كيفر شما همين بود كه شما را از جوار خدا پائين آوردند از خدا بخواهيد بوسيله همان نام‌هائى كه در ساق عرش مشاهده كرديد تا توبه شما بپذيرد .\r\nگفتند خدايا ما از تو درخواست ميكنيم بشخصيت‌هاى گرامى در نزدت محمّد و على و فاطمه و حسن و حسين و ائمه عليهم السّلام كه ما را ببخشى و بر ما رحم فرمائى . خداوند توبه آن‌ها پذيرفت كه او توبه پذير و مهربان است .\r\nاز آن ببعد انبياء پيوسته اين امانت را حفظ ميكردند و باوصياى خويش و امت‌هاى مخلص خود سفارش مينمودند از حمل آن امتناع داشتند و از اين ادعا ميترسيدند آن را انسان شناخته‌شده‌اى حمل كرد پس اصل هر ظالمى از اوست تا روز قيامت اين آيه اشاره به همان مطلب است  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  .\r\nتوضيح : انسان شناخته شده ابو بكر بود .\r\nمعانى الاخبار : مفضل گفت از حضرت صادق عليه السّلام پرسيدم  وَ إِذِ ابْتَلى إِبْراهِيمَ رَبُّهُ بِكَلِماتٍ  آن كلمات چيست فرمود همان كلماتى است كه آدم از خداوند تلقى نمود و توبه‌اش پذيرفته شد و آن‌ها اينست كه گفت\r\nيا رب اسألك به حق محمّد و على و فاطمه و الحسن و الحسين و الائمة إلّا تبت على\r\nخداوند توبه او را پذيرفت او توبه پذير و مهربان است .\r\nگفتم يا ابن رسول اللَّه پس معنى اين قسمت آيه چيست « اتمهنّ » فرمود يعنى تكميل كرد آنها را تا قائم دوازده امام كه نه نفر آن‌ها از فرزندان حضرت حسين هستند  وَ جَعَلَها كَلِمَةً باقِيَةً فِي عَقِبِهِ  يعنى امامت را در نسل حضرت حسين عليه السّلام قرار داد تا روز قيامت عرض كردم چرا امامت در فرزندان حضرت حسين قرار گرفت و بفرزندان امام حسن نرسيد با اينكه هر دو فرزند و نواده پيامبر و سرور جوانان اهل بهشت بودند .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nفرمود موسى و هارون هر دو برادر و پيامبر مرسل بودند نبوّت را در نژاد هارون قرار داد نه موسى و كسى نميتواند بگويد چرا چنين كرد زيرا امامت خلافت است و كسى را نميرسد كه بگويد چرا در نسل حسين عليه السّلام قرار گرفت نه امام حسن او در كارهاى خود حكيم است مورد بازخواست از آنچه انجام ميدهد قرار نميگيرد از آنها بازخواست ميكنند .\r\nتوضيح : سه روايت ديگر در مورد كلماتى كه آدم فرا گرفت ذكر شده كه ترجمه نشد .\r\nقصص الأنبياء : حسن بن فضال از پدر خود از حضرت رضا عليه السّلام نقل كرد كه وقتى نوح مشرف بغرق شد خدا را به حق ما قسم داد غرق از او بر طرف گرديد وقتى ابراهيم را در آتش افكندند خدا را به حق ما قسم داد خداوند آتش را بر او سرد و سلامت قرار داد و حضرت موسى وقتى به دريا رهسپار شد خدا را به حق ما قسم داد آن را خشك كرد و هنگامى كه يهودان تصميم كشتن عيسى را گرفتند خدا را به حق ما قسم داد از كشته شدن نجات يافت خدا او را بسوى خود برد .\r\nكشف اليقين : ابن عباس گفت وقتى خدا آدم را آفريد و از روح خود در او دميد عطسه‌اى زد خداوند به او الهام كرد  الْحَمْدُ لِلَّهِ رَبِّ الْعالَمِينَ  خداوند به او فرمود\r\nيرحمك ربك\r\nوقتى ملائكه را به سجده او مامور نمود آدم به خود باليد و گفت خدايا آيا مخلوقى محبوبتر از من در نزد خود آفريده‌اى . جوابى به او نداد براى مرتبه دوم پرسيد باز جواب نداد مرتبه سوم نيز پرسيد جواب نداد .\r\nسپس خداوند به او فرمود آرى اگر آن‌ها نبودند ترا هم خلق نميكردم گفت خدايا ايشان را به من نشان بده . خداوند بملائكه حجب دستور داد پرده‌ها را بردارند وقتى پرده‌ها برداشته شد ناگاه آدم پنج شبح جلو عرش ديد پرسيد اينها كيانند پروردگارا ؟\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nخطاب رسيد آدم ! اين محمّد پيامبر من است و اين على امير المؤمنين پسر عموى پيامبرم و وصى او و اين فاطمه دختر پيامبر من اين دو حسن و حسين دو فرزندان على و پسران پيامبرم بعد فرمود آدم اينها فرزندان تواند . آدم از اين سخن مسرور شد .\r\nوقتى مرتكب خطا شد گفت خدايا از تو درخواست ميكنم به حق محمّد و على و فاطمه و حسن و حسين از خطايم درگذرى خداوند بواسطه اين دعا او را آمرزيد اين است معنى آن آيه كه خداوند فرموده  فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ  چون هبوط به زمين كرد انگشترى ساخت و بر نگين آن نوشت محمّد رسول اللَّه و على امير المؤمنين آدم كنيه‌اش ابو محمّد بود .\r\nتفسير منسوب به امام : حسين بن على عليه السّلام فرمود خداوند وقتى آدم را آفريد و قيافه‌اش را مرتب نمود و به او اسماء هر چيز را آموخت و بر ملائكه آن‌ها را عرضه داشت شبح محمّد و على و حسن و حسين اين پنج نور را در نهاد آدم قرار داد انوار آنها در آسمان‌ها و حجب و بهشت و كرسى و عرش ميدرخشيد بملائكه دستور داد براى آدم سجده كنند باحترام او چون ظرف از اين اشباحى كه نورشان جهان را فرا گرفته شده بود .\r\nسجده نمودند بجز ابليس كه امتناع ورزيد از تواضع نسبت بجلال خدا و اينكه براى انوار اهل بيت تواضع نمايد با اينكه ملائكه تمامشان تواضع نمودند او تكبر كرد و خود را بالا گرفت بواسطه همين امتناع و تكبر از كفار شد .\r\nحضرت على بن الحسين عليه السّلام گفت پدرم از پدر خود از پيامبر نقل كرد كه فرمود اى بندگان خدا وقتى آدم نور را از صلب خود درخشان ديد چون خداوند اشباح ما را از بالاى عرش بصلب او منتقل كرده بود آن نور را مشاهده كرد اما اشباح را نديد گفت خدايا اين نورها چيست ؟ خداوند فرمود نور اشباحى است كه از بهترين جاى عرش به پشت تو منتقل كرده‌ام و به همين جهت ملائكه را دستور به سجده تو دادم چون تو ظرف اين انوار بودى .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nآدم گفت خدايا برايم توضيح بده . فرمود آدم ! نگاه كن به بالاى عرش آدم نگاه كرد نور اشباح ما از صلب آدم به بالاى عرش افتاد در آن صورتهائى نقش بست مثل آينه كه در آن صورت نقش مىبندد اشباح ما را مشاهده كرد .\r\nعرضكرد خدايا اين شبح‌ها چيست ؟ خداوند فرمود اينها اشباح بهترين خلق و مردمند اين محمّد است و من حميد محمود در افعالم يك اسم از اسمهاى خود براى او جدا كرده‌ام و اين على است و من على عظيم هستم اسمى از نامهاى خود براى او جدا كرده‌ام و اين فاطمه است من فاطر آسمان‌ها و زمين‌هايم و جداكننده دشمنان خود از رحمتم در روز قيامت و جداكننده دوستانم هستم از چيزهائى كه موجب ناراحتى و آلودگى آن‌ها مىشود براى او يك اسم از اسم‌هاى خود جدا كردم و اين حسن و اين حسين است و من محسن نيكوكارم يك اسم از اسم‌هاى خود براى آن دو جدا كرده‌ام .\r\nاين‌ها بهترين مخلوق و گرامىترين افراد هستند بوسيله آن‌ها مواخذه ميكنم و بآن‌ها ميبخشم و بآن‌ها كيفر ميكنم و بوسيله آن‌ها ثواب مىدهم آدم هر گاه يك ناراحتى به تو رسيد آن‌ها را شفيع خود در نزد من قرار بده من سوگند ياد كرده‌ام بر خود سوگندى واقعى كسى كه بوسيله آن‌ها اميدى داشته باشد نااميد نكنم و هر كس بوسيله آن‌ها درخواستى نمايد رد نكنم به همين جهت وقتى از او لغزشى سر زد خدا را بواسطه آن‌ها خواند و از او دو گذشت و او را بخشيد .\r\nتفسير منسوب به امام : وقتى موسى تصميم گرفت از بنى اسرائيل پيمان فرقان را بگيرد بين اشخاص حقيقت گو و ياوه‌سرايان تفرقه و جدائى قرار داد .\r\nپيمانى كه عبارت بود از نبوت براى محمّد و امامت براى على و ائمه طاهرين عليهم السّلام گفتند ما ايمان به اين سخن تو نداريم كه دستور پروردگار باشد مگر اينكه خدا را آشكارا ببينيم خودش بما بگويد صاعقه آن‌ها را فرا گرفت ايشان صاعقه را ميديدند كه فرود مىآيد خداوند بموسى گفت موسى ! من دوستانم را گرامى\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nميدارم و هم كسانى كه تصديق اولياى مرا بنمايند و هيچ باكى ندارم من دشمنانم را عذاب مىكنم كسانى كه منكر حقوق برگزيدگان من هستند باكى هم ندارم .\r\nموسى به باقى ماندگان از صاعقه كه نمرده بودند گفت اينك شما چه - ميگوئيد قبول ميكنيد و اعتراف مينمائيد و گر نه به اينها ملحق خواهيد شد گفتند موسى ما نميدانيم آن‌ها چه شدند و بچه جهت گرفتار گرديدند اين صاعقه آن‌ها بواسطه تو فرا نگرفت اين يك بدبختى از بدبختىهاى روزگار است كه خوب و بد را فرا ميگيرد اگر اين گرفتارى بواسطه آن باشد كه اينها نپذيرفتند امر محمّد و على و خانواده آن‌ها را از خدا بخواه به حق محمّد و آلش كه اينها زنده كند تا بپرسيم بچه جهت به اين گرفتارى مبتلا شدند .\r\nموسى از خداوند درخواست كرد خدا آن‌ها را زنده نمود موسى گفت بپرسيد چرا گرفتار شدند از آن‌ها سؤال كردند جواب دادند اى بنى اسرائيل اين گرفتارى ما بواسطه امتناع از اعتقاد به نبوّت محمّد و امامت على بود پس از مرگ ممالك پروردگار خود را از آسمان‌ها و حجب و كرسى و عرش و بهشت و جهنم ديديم در تمام اين ممالك كسى با نفوذتر از محمّد و على و فاطمه و حسن و حسين نبودند .\r\nوقتى ما با اين صاعقه مرديم ما را به طرف جهنم بردند محمّد و على صدا زدند عذاب را از اينها برداريد اينها زنده خواهند شد بواسطه درخواست كسى كه از خداوند خواهد خواست و خدا را قسم بما و خاندان پاك ما ميدهد آن موقع ما را در هاويه نيانداخته بودند . عذاب ما را بتاخير انداختند تا خداوند بواسطه دعاى تو اى موسى بن عمران كه از خدا به حق محمّد و آل پاكش خواستى ما را زنده كرد .\r\nخداوند براى مردم زمان محمّد صلّى اللَّه عليه و آله و سلّم ميفرمايد وقتى بواسطه دعا بنام محمد و آل پاكش زنده شوند پدران ستمگرى كه بواسطه ستم خود دچار صاعقه شدند\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nآيا لازم نيست كه شما نيز پرهيز كنيد از كارى كه آن‌ها كردند كه موجب هلاكشان شد .\r\nتفسير منسوب به امام : پيامبر اكرم به يهودان فرمود : اى يهودان شما با رسول خداى دشمنى ميورزيد و امتناع داريد از قبول دروغگوئى خود . شما خود ميدانيد كه خداوند با توبه احدى را عذاب نميكند و با دشمنى عذابش را از احدى بر نميدارد . آدم از خداى خود مغفرت را نجست مگر با توبه شما چگونه بدنبال مغفرت ميرويد با دشمنى و عناد .\r\nعرض كردند اين جريان چگونه بوده يا رسول اللَّه ؟ فرمود : وقتى آدم مبتلا بخطا شد و از بهشت خارج گرديد او را عتاب و سرزنش كردند عرض كرد خدايا اگر توبه كنم و خود را اصلاح نمايم مرا به بهشت بر ميگردانى .\r\nخطاب رسيد آرى . آدم گفت خدايا چه كنم تا توبه كرده باشم و توبه‌ام را بپذيرى . خداوند فرمود مرا آنچنان كه شايسته هستم تسبيح ميكنى و بخطاى خود آنچنان كه هستى اعتراف مينمائى و متوسل ميشوى به من بوسيله آن اسم‌هاى اشخاص برجسته‌اى كه به تو تعليم نمودم و ترا بواسطه آنها بر ملائكه برترى بخشيدم آن‌ها محمّد و آل پاك و اصحاب خوب اويند .\r\nخداوند او را توفيق داد و گفت\r\nيا رب لا إله الا انت سبحانك اللهم و بحمدك عملت سوءا و ظلمت نفسى فارحمنى و انت ارحم الراحمين به حق محمّد و آله الطيبين و خيار اصحابه المنتجبين ، سبحانك و بحمدك لا إله الا انت عملت سوءا و ظلمت نفسى فتب على انك انت التّواب الرّحيم به حق محمّد و آله الطيبين و خيار اصحابه المنتجبين .\r\nخداوند فرمود : توبه‌ات را قبول كردم و نشانه آن اينست كه رنگ پوستت را تميز ميكنم رنگ پوست او تغيير كرده بود آن وقت سيزدهم ماه رمضان بود سه روز آينده را روزه بگير كه روزهاى ايام البيض است در هر روز مقدارى از رنگ پوست تو خوب خواهد شد . خداوند در هر روز يك ثلث از پوست او را خوب كرد .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nدر اين موقع آدم گفت خدايا چقدر مقام محمّد و آل و اصحاب او در نزد تو زياد است .\r\nخطاب رسيد آدم اگر تو عارف بحقيقت جلال محمّد و آل و اصحاب پاك او در نزد من باشى آن چنان آن‌ها را دوست ميدارى كه بهترين اعمالت همان دوستى ايشان مىشود عرض كرد خدايا به من معرفى كن تا بشناسم .\r\nفرمود آدم ! اگر تمام مردم از پيامبران و مرسلين و ملائكه مقرب و ساير بندگان صالح از ابتداى دنيا تا آخر آن از زمين تا عرش با محمّد هم ترازو شوند او سنگين‌تر از تمام آن‌ها است اگر يكى از برجستگان آل او موازنه شود با تمام انبياء از همه آن‌ها سنگين‌تر خواهد بود و اگر يكى از اصحاب خويش هم وزن با تمام اصحاب پيامبران قرار گيرد از همه سنگين‌تر خواهد بود .\r\nآدم ! اگر يكى از كفار يا همه آنها دوست بدارد يكى از آل محمّد و اصحاب خويش را خداوند پاداش اين دوستى را چنان ميدهد كه عاقبت توبه مينمايد و ايمان مىآورد و داخل بهشت مىشود خداوند بهر يك از دوست داران محمّد و آل محمّد و اصحاب او آنقدر رحمت لطف مىكند كه اگر تقسيم شود بر تعدادى مساوى بين همه مخلوق خدا از اول آفرينش تا آخر و همه كافر باشند همه را كافى است و آن‌ها را بسوى عاقبت پسنديده و ايمان به خدا مىبرد بطورى كه مستوجب بهشت شوند .\r\nو كسى كه دشمن آل محمّد و اصحاب پاك او است يا دشمنى با يكى از آن‌ها دارد خداوند چنان او را عذاب مىكند كه اگر تقسيم شود بر تمام مخلوق خدا همه را خداوند هلاك خواهد كرد .\r\nيك روايت ديگر باختصار در همين مورد نقل شده .\r\nكتاب امان الاخطار : انس بن مالك از پيامبر اكرم نقل مىكند كه فرمود وقتى خداوند اراده كرد قوم نوح را هلاك نمايد به او وحى كرد تخته‌هاى ساج را ببرد پس از بريدن تخته‌هاى ساج نميدانست چه بايد بكند جبرئيل بر او نازل\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nشد و صورت كشتى را به او نشان داد ضمنا صندوقى آورده بود كه در آن صد و بيست و نه هزار ميخ وجود داشت با آن ميخ‌ها كشتى را محكم نمود تا باقيماند پنج ميخ دست بيك ميخ زد آن ميخ در دست او چنان درخشيد مانند يك ستاره درخشان در آسمان نوح از اين جريان در شگفت شد خداوند ميخ را بسخن در آورد با زبانى گويا نوح گفت : اى جبرئيل اين چه ميخى است كه مانند آن را نديده‌ام جوابداد اين ميخ بنام بهترين شخصيت پيشينيان و آيندگان محمّد بن عبد اللَّه است آن را بكوب در ابتداى كشتى طرف راست كشتى .\r\nسپس دست زد بميخ دوم باز درخشيد و نور افشاند گفت اين نور چيست گفت ميخ برادر و پسر عمويش على بن ابى طالب است در ابتداى كشتى قسمت چپ آن بكوب سپس با دست بميخ سوم زد درخشيد و روشن گرديد و نورانى شد گفت اين ميخ فاطمه است آن را در قسمت ميخ پدرش بكوب پس از آن دست زد بميخ چهارم درخشيد و نور افشاند گفت اين ميخ حسن است آن را بكوب در طرف ميخ پدرش .\r\nسپس دست بميخ پنجم زد درخشيد و نور افشاند ولى گريه كرد گفت جبرئيل اين چه گريه است گفت اين ميخ حسين بن على سيد الشهداء است آن را بكوب در طرف ميخ برادرش سپس پيامبر اكرم فرمود :  وَ حَمَلْناهُ عَلى ذاتِ أَلْواحٍ وَ دُسُرٍ  فرمود الواح چوبهاى كشتى است و دسر يعنى ميخ‌ها . ميخ‌ها ما هستيم اگر ما نبوديم كشتى نميتوانست اهل خود را ببرد .\r\nروايت ديگرى راجع بكلماتى كه آدم از خدا تلقى كرد مطابق روايات قبل نقل شده كه ترجمه نشد .\r\nتفسير فرات : حضرت صادق از پدر از آباء گرامش نقل كرد كه پيامبر اكرم فرمود خداوند ولايت على بن ابى طالب را بر اهل آسمان‌ها و زمين عرضه داشت قبول كردند بجز يونس بن متى خداوند او را كيفر نمود و در شكم ماهى زندانيش نمود به جهت انكار ولايت على بن ابى طالب تا پذيرفت .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nابو يعقوب گفت در درون ظلمات فرياد زد  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  از ظالمين هستم به جهت انكار ولايت على بن ابى طالب ابو عبد اللَّه گفت من حديث را انكار كردم و آن را عرضه نمودم بر عبد اللَّه بن سليمان مدنى او گفت ناراحت نشو امير المؤمنين على بن ابى طالب عليه السّلام در كوفه براى ما سخن رانى كرد پس از حمد و ثناى خدا در سخنرانى خود فرمود :   فَلَوْ لا أَنَّهُ كانَ مِنَ الْمُسَبِّحِينَ لَلَبِثَ فِي بَطْنِهِ إِلى يَوْمِ يُبْعَثُونَ   .\r\nفلان كس از جاى حركت كرده گفت يا امير المؤمنين ما شنيده بوديم  فَلَوْ لا أَنَّهُ كانَ مِنَ الْمُسَبِّحِينَ  فرمود بنشين اى به كار فلو لا انه كان المقرين للبث تا آخر آيه اگر او از اقراركنندگان نبود در شكم ماهى ميماند تا روز قيامت .\r\nتوضيح : در بخش‌هاى احوال انبياء اخبار زيادى در اين مورد گذشت مخصوصا احوال آدم و موسى و ابراهيم و همچنين در ابواب معجزات پيامبر اكرم و خواهد آمد در روايت سعد بن عبد اللَّه از حضرت قائم صلوات اللَّه عليه كه زكريا از خدا درخواست كرد اسماء خمسه را به او بياموزد جبرئيل بر او نازل شده و به او آموخت .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\nبخش هشتم فضيلت پيامبر و اهل بيتش بر ملائكه و شهادت ملائكه بولايت ايشان\r\nكمال الدين : هروى از حضرت رضا از آباء گرامش از امير المؤمنين عليه السّلام نقل كرد كه پيامبر اكرم فرمود : خدا خلقى را بهتر از من نيافريده و نه گرامىتر از من نزد او هست .\r\nعلى عليه السّلام گفت : يا رسول اللَّه شما برتريد يا جبرئيل ؟ فرمود : يا على خداوند برترى بخشيده انبياء مرسل را بر ملائكه مقرب و مرا برترى بخشيده از تمام انبياء مرسل و فضيلت بعد از من مال تو است ملائكه خدمتكاران ما و خدمتكاران محبين ما هستند يا على كسانى كه حامل عرش و كسانى كه اطراف آن هستند تسبيح ميكنند به حمد پروردگارشان و استغفار مينمايند از براى كسانى كه ايمان آورده‌اند بولايت ما .\r\nيا على اگر ما نبوديم خداوند آدم و حوا و بهشت و جهنم و آسمان و زمين را نمىآفريد چطور مىشود كه از ملائكه برتر نباشيم زيرا اول چيزى كه خداوند آفريد ارواح ما بود ما را بسخن در آورد بتوحيد و تحميد خود .\r\nبعد ملائكه را آفريد وقتى ارواح ما را يك نور واحد مشاهده كردند ما\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nرا بزرگ شمردند شروع به تسبيح پروردگار نموديم تا ملائكه بدانند ما مخلوق هستيم و خداوند منزه است از اينكه داراى صفات ما باشد آنگاه ملائكه از تسبيح ما شروع به تسبيح نمودند و او را منزه از صفات ما نمودند وقتى مشاهده عظمت مقام ما را نمودند ما خدا را تهليل گفتيم تا ملائكه بدانند كه جز او پروردگارى نيست و ما بنده‌ايم نه خدا كه هم رديف با خدا پرستيده شويم يا در مقامى پائين‌تر از او گفتند لا إله الا اللَّه .\r\nهمين كه بزرگى مقام ما را مشاهده كردند ما اللَّه اكبر گفتيم تا ملائكه بدانند خداوند بزرگتر از آن است كه مقامش درك شود مگر بوسيله خودش وقتى مشاهده كردند خداوند چقدر عزت و نيرو بما داده گفتيم لا حول و لا قوة الا باللَّه تا ملائكه بدانند حركت و نيروئى نيست مگر به خدا .\r\nهمين كه مشاهده نعمت‌هاى خدا را بر ما نمودند و اينكه اطاعت ما را واجب كرده گفتيم الحمد للَّه پس بواسطه ما هدايت يافتند بمعرفت توحيد خدا و تهليل و تحميد و تمجيد او .\r\nسپس وقتى خداوند آدم را آفريد ما را در صلب او بامانت نهاد بملائكه دستور داد او را سجده كنند بواسطه تعظيم و گرامى داشت ما سجده آن‌ها براى خدا عبادت بود و براى آدم احترام و اطاعت چون ما در صلب او بوديم چطورى ما از ملائكه برتر نباشيم با اينكه همه آنها براى آدم سجده كردند .\r\nچون مرا بمعراج بردند جبرئيل دو تا دو تا اذان گفت و دو تا دو تا اقامه بعد به من گفت محمّد ! جلو بايست گفتم بر تو نيز مقدم بايستم گفت آرى چون خداوند انبياى خود را برترى بخشيد بر تمام ملائكه و ترا فضيلتى مخصوص عنايت كرده من جلو ايستادم و بر آن‌ها نماز خواندم جاى فخر و مباهات نيست .\r\nوقتى رسيدم به پرده‌هاى نور جبرئيل به من گفت جلو برو و از من جدا شو گفتم در چنين جايى از من جدا ميشوى جبرئيل گفت يا محمّد اينجا آخرين محلى است كه خدا براى من قرار داده اگر از اينجا بالاتر روم پر و بالم ميسوزد\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبواسطه تجاوز از مرزى كه خدا برايم قرار داده .\r\nمرا درون نور انداخت تا رسيدم به جائى كه خدا ميخواست از مقام بلند مملكتش .\r\nصدائى شنيدم يا محمّد . گفتم لبيك ربى و سعديك تباركت و تعاليت صدائى شنيدم اى محمّد تو بنده منى و من پروردگار تو مرا بپرست و بر من توكل كن تو نور من در ميان بندگانم و رسولم بسوى مردمى و حجت در ميان خلق براى تو و پيروانت بهشت را آفريده‌ام و براى مخالفينت جهنم را و براى جانشينان تو كرامت خود را لازم نموده‌ام و براى شيعيان ايشان ثوابم را .\r\nگفتم خدايا اوصياى من كيانند ؟ خطاب رسيد يا محمّد اوصياى تو بر ساق عرش اسم آنها نوشته شده در آن موقع كه مقابل پروردگارم بودم نگاه كردم بساق عرش ديدم دوازده نور در هر نورى سطرى سبز كه بر او اسم يكى از اوصياى من است اول آن‌ها على بن ابى طالب و آخر آن‌ها مهدى امتم .\r\nگفتم خدايا اينهايند اوصيايم بعد از من خطاب رسيد اى محمّد اينها اولياى من و اوصيا و اصفيا و حجت‌هاى منند بعد از تو بر مردم و آن‌ها جانشينان و اوصياى تو و بهترين خلق من پس از تو هستند .\r\nبعزت و جلالم سوگند بوسيله آن‌ها دينم را اظهار و كلمه خود را بلند و زمين را بوسيله آخرى آن‌ها پاك ميكنم و او را مالك شرق و غرب زمين مينمايم بادها را در تسخيرش در مىآورم و ابرهاى سخت را تابع او ميكنم او را با سپاه خود يارى ميكنم و با ملائكه مدد مينمايم تا دعوت من بلند شود و مردم بر توحيد و يكتائيم اجتماع نمايند سپس ملك و فرمانفرمائى او را ادامه مىدهم و دوران را بين اولياء خود تا روز قيامت مىچرخانم .\r\nعلل الشرائع : عمرو بن جميع از حضرت صادق عليه السّلام نقل كرد كه فرمود جبرئيل هر وقت خدمت پيامبر اكرم ميرسيد روبروى او مىنشست مانند نشستن بنده و بدون اجازه داخل نميشد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nعلل الشرائع : هشام بن سالم گفت حضرت صادق فرمود وقتى پيامبر را بمعراج بردند و موقع نماز شد جبرئيل اذان و اقامه گفت بعد عرضكرد جلو بايست يا رسول اللَّه پيامبر فرمود تو جلو بايست گفت از موقعى كه ما را دستور به سجده آدم داده‌اند ما بر بنى آدم مقدم نميشويم .\r\nاحتجاج طبرسى و تفسير امام : حضرت عسكرى فرمود : منافقين از پيامبر اكرم پرسيدند آيا على افضل است يا ملائكه مقرب خدا ؟ فرمود آيا ملائكه محترم و مقرب شدند جز بواسطه محبت با محمّد و على و قبول ولايت آن دو هر يك از محبين على كه دل از كثافت غش و دغلبازى و فريبكارى و نجاست گناه پاك كنند پاك‌تر و افضل از ملائكه هستند .\r\nمگر جز اين بود كه ملائكه را دستور دادند كه سجده آدم كنند چون آن‌ها با خود خيال مىكردند كسى بهتر از آن‌ها نيست و هر كسى بيايد خود را از او برتر ميدانستند از نظر فضيلت دينى و شناخت خدا و اطلاعات دينى .\r\nخداوند خواست بآن‌ها بفهماند كه در اين خيال اشتباه كرده‌اند آدم را آفريد و به او تعليم تمام اسماء را نمود سپس بر ملائكه عرضه داشت آن‌ها از جواب عاجز شدند بآدم دستور داد بايشان اطلاع دهد و بفهماند كه در علم از ملائكه برتر است سپس از صلب آدم ذريه‌اى خارج نمود كه گروهى از آن‌ها انبياء و رسل و بندگان برجسته خدا بودند بهترين ايشان محمّد و پس از او آلش بودند و شخصيت‌هاى برجسته از اين ميان اصحاب محمّد و افراد شايسته امت او بودند .\r\nبا همين كار بملائكه فهماند كه آن‌ها برتر از ايشان هستند حديث ادامه دارد تا آخر آنچه قبلا در باره غزوه تبوك در داستان عقبه نقل كرديم .\r\nتفسير على بن ابراهيم : حماد از حضرت صادق عليه السّلام نقل كرد كه سؤال كردند آيا ملائكه بيشترند يا بنى آدم فرمود قسم بخدائى كه جانم در اختيار اوست ملائكه خدا در آسمان‌ها بيشتر از تعداد خاك روى زمين هستند در آسمان محل هر قدمى ملائكه‌اى تسبيح و تقديس خدا را مىكند و در زمين نه درخت و\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nنه گل و خانه‌ايست مگر اينكه فرشته‌اى موكل بر آن است كه هر روز عمل كرد آن را تقديم پيشگاه پروردگار مىكند با اينكه خدا از او داناتر است هيچ كدام از آنها نيست مگر اينكه هر روز تقرب به خدا ميجويد بواسطه ولايت ما اهل بيت و استغفار مىكند براى دوستان ما و لعنت مىكند دشمنان ما را و از خدا ميخواهد كه هر چه بيشتر بر آن‌ها عذاب نازل كند .\r\nبصائر : ابو الصباح از حضرت باقر عليه السّلام نقل كرد كه فرمود به خدا قسم در آسمان هفتاد صنف از ملائكه هستند كه اگر تمام اهل زمين اجتماع كنند و شروع به شماره يك صنف از آن‌ها نمايند نميتوانند آن‌ها را بشمرند تمام اين ملائكه پيرو ولايت ما هستند .\r\nاين حديث از بصائر به دو سند و از كافى نيز نقل شده .\r\nبصائر : سدير صيرفى از حضرت صادق عليه السّلام نقل كرد كه فرمود امر شما را بر ملائكه عرضه داشتند اقرار به آن نياوردند مگر ملائكه مقرب .\r\nدر روايت بعد ميفرمايد و بر انبياء اقرار نياوردند مگر مرسلين و بر مؤمنين اقرار نياوردند مگر ممتحنين ( امتحان‌شدگان ) .\r\nدر روايت بعد مىفرمايد : حضرت باقر مگر نمىبينى براى امر ما خداوند ملائكه مقرب و انبياى مرسل و مؤمنين ممتحن را انتخاب نمود .\r\nبصائر : از هر بطيخى از حضرت صادق عليه السّلام نقل كرد كه فرمود خداوند ولايت امير المؤمنين عليه السّلام را بر ملائكه عرضه داشت پذيرفتند بجز ملكى بنام فطرس . خداوند پر و بال او را شكست وقتى حسين بن على عليه السّلام متولد شد خداوند جبرئيل را با هفتاد هزار فرشته براى تهنيت پيامبر اكرم از جهت ولادت حضرت حسين فرستاد جبرئيل از فطرس گذشت . فطرس به او گفت : كجا ميروى ؟\r\nجواب داد خدا مرا بسوى محمّد صلّى اللَّه عليه و آله و سلّم فرستاده تا تهنيت بگويم به او در مورد مولودى كه برايش اين شب متولد شده .\r\nفطرس گفت : مرا هم با خود ببر و از آن جناب بخواه برايم دعا كند\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nجبرئيل گفت : سوار بالم بشو سوار بال او شد و خدمت حضرت محمّد صلّى اللَّه عليه و آله و سلّم رسيد و ايشان را تهنيت گفت و عرض كرد يا رسول اللَّه بين من و فطرس برادرى است و از من درخواست كرده از شما بخواهم برايش دعا كنيد بال و پرش برگردد .\r\nپيامبر اكرم بفطرس فرمود : مىپذيرى ؟ عرض كرد آرى پيامبر اكرم به او ولايت امير المؤمنين را عرضه داشت پذيرفت . فرمود : اينك پناه بگهواره ببر خود را بگهواره حسين بمال و به آن تبرك بجو .\r\nفطرس بجانب گهواره حضرت حسين عليه السّلام رفت پيامبر نيز برايش دعا ميكرد پيامبر اكرم فرمود : ميديدم كه بال و پرش ميرويد و از آن خون جارى بود بزرگ شد تا چسبيد به بال ديگرش و عروج كرد با جبرئيل تا آسمان و به محل خود برگشت .\r\nبصائر : ابن ظبيان از حضرت صادق عليه السّلام نقل كرد كه فرمود ملائكه خدا سبب نزديكى و قرب آن‌ها به خدا چيزى نشد مگر همين ولايتى كه شما داريد ملائكه آنچه را شما توصيف ميكنيد آنها نيز توصيف ميكنند و در جستجوى آنچه شما ميجوئيد هستند بعضى از ملائكه مىگويند سخن ما در باره آل محمّد همان است كه شما بر آنيد ( يعنى بكنه معرفت آن‌ها نرسيده‌ايم ) .\r\nبصائر : حضرت صادق عليه السّلام فرمود : كروبيين گروهى از شيعيان ما هستند از خلق اول كه خداوند آن‌ها را پشت عرش قرار داده اگر تقسيم شود نور يكى از آن‌ها بر اهل زمين آن‌ها را كافى است سپس فرمود : وقتى موسى از خداى خود درخواست كرد آنچه ميخواست خداوند امر كرد بيكى از كروبيين در كوه تجلى كرد آن را از هم پاشاند .\r\nاكمال الدين : حسين بن خالد از ابو الحسن على بن موسى از پدرش از آباء گرامش گفت پيامبر اكرم فرمود من بهترين خلق خدايم من از جبرئيل و اسرافيل و حاملين عرش و تمام ملائكه مقرب و انبياى مرسل بهترم .\r\nمن صاحب شفاعت و حوض شريفم من و على دو پدر اين امت هستيم هر كه\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nما را بشناسد خدا را شناخته و هر كه منكر ما باشد خدا را انكار نموده از على است دو نواده امت من سرور جوانان بهشت حسن و حسين و از نژاد حسين است ائمه نه‌گانه كه اطاعت آن‌ها اطاعت من و معصيت ايشان معصيت من نهمى آن‌ها مهدى و قائم ايشان است .\r\nكشف اليقين : عبد اللَّه بن سنان از حضرت صادق عليه السّلام نقل كرد وقتى خداوند عرش را آفريد دو ملك خلق كرد عرش را در برگرفتند بآن‌ها فرمود گواهى بدهيد كه خدائى جز من نيست سپس فرمود : گواهى دهيد محمّد رسول خدا است شهادت دادند سپس فرمود : شهادت دهيد كه على امير المؤمنين است .\r\nشهادت دادند .\r\nتفسير امام ميفرمايد امّا تائيد نمودن خدا عيسى را بروح القدس . همانا جبرئيل وقتى خدمت پيامبر اكرم رسيد موقعى كه خود را در عباى قطوانى « 1 » پيچيده بود با على و فاطمه و حسن و حسين فرمود : خدايا اينها خانواده من هستند من جنگ دارم با هر كه با ايشان جنگ كند و سازگارم با كسى كه با ايشان سازگار باشد و هر كه آن‌ها را دوست بدارد دوست ميدارم و دشمنم با دشمن آن‌ها خداوند فرمود : خواسته ترا اجابت كردم .\r\nام سلمه يك طرف عبا را بلند كرد تا داخل شود پيامبر اكرم آن را گرفت و فرمود : تو نبايد داخل شوى گر چه عاقبتت بخير است و جبرئيل آمد در حالى كه خود را پيچيده بود و گفت يا رسول اللَّه مرا با خودتان قرار دهيد گفت : يا رسول اللَّه مرا از خودتان قرار بده فرمود : تو از ما هستى گفت عبا را بلند كنم و داخل شوم ميان شما . گفت آرى .\r\nجبرئيل داخل عبا شد سپس بيرون آمد و صعود كرد به آسمان تا ملكوت اعلى زيبائى و درخشش او دو برابر شده بود ملائكه گفتند با زيبائى برگشتى بخلاف وقتى كه از پيش ما رفته بودى گفت چطور چنين نباشم با اينكه بسيار\r\n\r\n\r\n","description":"","footnote":"\r\n( 1 ) قطوان محلى است در كوفه\r\n","page_name":" 263 ","page_number":263},
  {"content":"\r\n\r\nشخصيت پيدا كردم كه از آل محمّد و اهل بيت او شدم ملائكه در ملكوت آسمان‌ها و حجاب‌ها و كرسى و عرش گفتند شايسته است براى تو اين شخصيت آن طور كه گفتى باشى با على در جنگها جبرئيل طرف راست و ميكائيل طرف چپ و اسرافيل پشت سرش و ملك الموت جلويش بودند .\r\nجامع الاخبار : جابر بن عبد اللَّه انصارى گفت : از پيامبر شنيدم ميفرمود خداوند من و على و حسن و حسين و ائمه را از نور واحد آفريد آن نور را فشرد از آن شيعيان ما خارج شدند ما تسبيح گفتيم آن‌ها نيز تسبيح گفتند ما تقديس كرديم آن‌ها نيز تقديس كردند ما تهليل نموديم آن‌ها نيز تهليل گفتند ما تمجيد نموديم آن‌ها نيز تمجيد كردند ما اقرار بوحدانيت نموديم آن‌ها نيز اقرار كردند سپس خداوند آسمان‌ها و زمين‌ها و ملائكه را آفريد ملائكه صد سال ماندند كه تسبيح و تقديس و تمجيد را نمىدانستند ما و شيعيانمان تسبيح كرديم ملائكه تسبيح گفتند از تسبيح ما تقديس نموديم و شيعيانمان تقديس كردند ملائكه از تقديس ما تقديس نمودند ما تمجيد كرديم و شيعيان تمجيد كردند ملائكه از تمجيد ما تمجيد نمودند ما اقرار بتوحيد نموديم شيعيان ما نيز اقرار كردند ملائكه از اقرار ما اقرار كردند ملائكه تسبيح و تقديس را نميدانستند قبل از تسبيح ما و شيعيانمان .\r\nپس ما موحد بوديم موقعى كه موحدى جز ما نبود شايسته است بر خدا چنانچه اين امتياز را بما بخشيده اينكه ما و شيعيانمان را در اعلى عليين جاى دهد خداوند سبحان ما و شيعيان ما را برگزيد قبل از اينكه اجسام باشيم ما را خواند جواب داديم ما و شيعيانمان را آمرزيد قبل از اينكه طلب مغفرت كنيم .\r\nتوضيح : قبل از اينكه اجسام باشيم يعنى قبل از اينكه داخل اين بدن‌هاى جسمى بشويم ظاهر روايت تجرد ارواح است .\r\nارشاد القلوب : از ابو ذر غفارى گفت : شنيدم پيامبر اكرم مىفرمود :\r\nاسرافيل بر جبرئيل افتخار نمود و گفت من از تو بهترم پرسيد تو چرا از من\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبهترى گفت چون من از هشت نفر حاملين عرشم و من در صور ميدمم و من نزديكترين ملائكه به خدا هستم .\r\nجبرئيل گفت من از تو بهترم پرسيد بچه دليل از من بهترى جواب داد چون من امين خدا بر وحى اويم و من پيك خدا بسوى انبياء و مرسلينم و من متصدى خسوف و كسوفم و ملتى را خدا هلاك نكرده مگر بدست من .\r\nحكومت پيش خدا بردند خداوند بآن‌ها وحى نمود ساكت باشيد بعزت و جلالم از شما بهتر آفريده‌ام گفتند مگر بهتر از ما آفريده‌اى ؟ با اينكه ما از نور آفريده‌شده‌ايم . خداوند فرمود : آرى و دستور بحجابهاى قدرت داد كه باز شويد باز شدند ناگاه متوجه شدند كه بر طرف راست ساق عرش نوشته شده\r\n« لا إله الا اللَّه محمّد و على و فاطمه و الحسن و الحسين احباء اللَّه »\r\nجبرئيل گفت خدايا ترا سوگند مىدهم بحقى كه بر تو دارند مرا خادم آن‌ها قرار ده خداوند فرمود : پذيرفتم پس جبرئيل از اهل بيت است و او خادم ما است .\r\nارشاد القلوب : عبد اللَّه بن عباس از تفسير «                                                                                                                                   إِنَّا لَنَحْنُ الصَّافُّونَ . وَ إِنَّا لَنَحْنُ الْمُسَبِّحُونَ                                                                                                                                   » گفت : خدمت پيامبر اكرم بوديم كه على بن ابى طالب وارد شد همين كه پيامبر او را مشاهده كرد در صورتش تبسم نمود و فرمود : مرحبا به كسى كه خداوند او را چهل هزار سال قبل از پدرش آفريد .\r\nعرضكردم يا رسول اللَّه ممكن است پسر قبل از پدر باشد ؟ فرمود : آرى خداوند من و على را با همين فاصله قبل از آدم آفريد يك نور آفريد و آن را دو نصف كرد مرا از يك نصف و على را از نصف ديگر قبل از اشياء آفريد پس نور اشياء از نور من و على است .\r\nسپس ما را سمت راست عرش قرار داد بعد ملائكه را آفريد ما تسبيح كرديم و ملائكه تسبيح كردند ما تهليل نموديم آن‌ها تهليل نمودند ما تكبير گفتيم ملائكه نيز تكبير گفتند و اين بواسطه تعليم من و على بود .\r\nخداوند ميدانست كه ملائكه از ما تسبيح و تهليل خواهند آموخت و هر\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nچيزى كه خدا را تسبيح گويد و تكبير و تهليل نمايد بتعليم من و على است و در علم سابق خدا است كه دوست من و على داخل آتش نميشود و همچنين در علم اوست كه داخل بهشت نمىشود دشمن من و على آگاه باشيد كه خداوند ملائكه‌اى را آفريد . كه بدست آنها آفتابه‌هائى از نقره پر است از آب بهشت از فردوس هيچ يك از شيعيان على نيست مگر اينكه از نظر پدر و مادر پاك است و پرهيزگار و صاف است در امن و ايمان به خدا است هر گاه يكى از آن‌ها تصميم همبسترى با خانواده خود را داشته باشد يكى از ملائكه‌اى كه در دست آفتابه‌هاى بهشتى را دارد مىآيد از آن آب در ظرف آبى كه مىآشامد مىريزد او از آن آب مىآشامد ايمان در دلش ميرويد همان طورى كه گياه ميرويد آن‌ها با دليل و برهان شناخت دارند نسبت به خدا و پيامبر و وصى او على و دخترش فاطمه زهرا سپس حسن و حسين و امامان از نژاد حسين .\r\nعرضكردم يا رسول اللَّه آن‌ها كيانند ؟ فرمود : يازده نفر پدرشان على بن ابى طالب عليه السّلام سپس پيامبر اكرم فرمود : ستايش خدائى راست كه محبت على و ايمان را دو سبب قرار داد .\r\nكنز : ابو سعيد خدرى گفت : ما نشسته بوديم خدمت پيامبر اكرم كه ناگاه مردى روى آورد گفت اين فرموده خدا را برايم تفسير فرما كه بشيطان ميگويد :  أَسْتَكْبَرْتَ أَمْ كُنْتَ مِنَ الْعالِينَ  آن‌هائى كه از ملائكه مقرب بالاترند كيانند . پيامبر صلّى اللَّه عليه و آله و سلّم فرمود : من و على و فاطمه و حسن و حسين عليهم السّلام ما در سرادق عرش خدا را تسبيح مىكرديم ملائكه از تسبيح ما به تسبيح مشغول شدند دو هزار سال قبل از خلقت آدم .\r\nوقتى خداوند آدم را آفريد بملائكه دستور داد او را سجده كنند و اين سجده نبود مگر بواسطه ما ، همه ملائكه سجده كردند بجز شيطان كه امتناع ورزيد خداوند فرمود : چه شد سجده نكردى براى كسى كه بدست خود او را\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nآفريدم تكبر ورزيدى يا از يا برتران بودى يعنى آن پنج نفرى كه آنها در سرادق عرش نوشته شده .\r\nما درب بسوى خدا هستيم كه بايد از آنجا وارد شد و بوسيله ما هدايت مىيابند هدايت‌جويان هر كه ما را دوست بدارد خدا را دوست داشته و هر كه ما را دشمن بدارد خدا را دشمن داشته و او را ساكن جهنم خواهد نمود و ما را دوست نخواهد داشت مگر كسى كه ولادت پاك داشته باشد .\r\nمستدرك از فردوس : جابر گفت : پيامبر اكرم فرمود : خداوند مباهات مىكند بعلى بن ابى طالب هر روز بر ملائكه مقرب تا وقتى ملائكه ميگويند به‌به يا على گوارايت باد .\r\nتوضيح : به زودى خواهد آمد مطالبى كه شاهد اين بخش است در بخش نصوص بر امير المؤمنين و بخش‌هاى مناقب آن جناب و ساير بخش‌ها و همچنين در بخش صفات ملائكه در كتاب سماء و العالم .\r\nاعتقادات صدوق : اعتقاد ما در باره انبياء و حجج و رسل اين است كه آن‌ها بهتر از ملائكه هستند و سخن ملائكه بخداى عز و جل وقتى بآن‌ها فرمود :  إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ  اين آرزوى مقام آدم است آنها مقامى بالاتر از مقام آدم را ميخواستند و علم موجب فضيلت مىشود در قرآن ميفرمايد :\r\n   وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ . قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ . قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ وَ أَعْلَمُ ما تُبْدُونَ وَ ما كُنْتُمْ تَكْتُمُونَ    تمام اين آيات شاهد تفضيل آدم بر ملائكه است با اينكه آدم پيامبر آن‌ها بود بدليل اين آيه  أَنْبِئْهُمْ بِأَسْمائِهِمْ  از چيزهائى كه فضيلت آدم را بر ملائكه ثابت مىكند امر به سجده كردن\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nبراى آدم است و اين آيه  فَسَجَدَ الْمَلائِكَةُ كُلُّهُمْ أَجْمَعُونَ *  خداوند دستور به سجده نمىدهد مگر براى كسى كه او بهتر باشد و سجده آن‌ها براى خدا اطاعت و براى آدم احترام بود چون در صلب او از ارواح پيامبر و ائمه عليهم السّلام بودند .\r\nو پيامبر اكرم فرمود : من بهتر از جبرئيل و ميكائيل و اسرافيل و از تمام ملائكه مقرب و من بهترين مردم و برترين فرزند آدمم اما اين آيه  لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لَا الْمَلائِكَةُ الْمُقَرَّبُونَ  دليل نميشود كه ملائكه بر عيسى برترى داشته‌اند اين فرمايش خدا از آن جهت است كه بعضى از مردم معتقد خدائى عيسى و گروهى از نصارى او را مىپرستيدند و بعضى ملائكه را پرستش مىكردند كه آن‌ها را صابئين مىگفتند و ديگران را نيز مىپرستيدند خداوند مىفرمايد عيسى و ملائكه استنكاف ندارند از اينكه بنده‌ى خدا باشند با اينكه ملائكه معصوم هستند و مخالفت با دستور خدا نمىنمايند هر چه بايشان دستور داده شود انجام مىدهند نه ميخورند و نه مىآشامند ناراحت نميشوند و بيمار نمىگردند و نه پير مىشوند و نه كهنسال مىگردند غذا و آب آن‌ها تقديس و تسبيح است و زندگى آن‌ها از نسيم عرش و لذت آن‌ها بانواع علمها خداوند بقدرت خود آن‌ها را نور و روح آفريده بطورى كه اراده داشته و مىخواسته هر گروهى از آن‌ها حافظ يك نوع از مخلوقات هستند و ما معتقد به برترى انبياء بر ملائكه هستيم زيرا عاقبتى كه آن‌ها دارند بزرگتر و بهتر از حال ملائكه است .\r\nمناقب : ابو هريره گفت : پيامبر اكرم فرمود : خداوند در آسمان چهارم صد هزار ملك آفريده و در آسمان پنجم سيصد هزار ملك و در آسمان هفتم فرشته‌اى است كه سرش زير عرش و دو پايش زير زمين است . ملائكه بيشتر از تعداد قبيله ربيعه و مضر هستند نه غذا و نه آب دارند بجز صلوات بر امير - المؤمنين على بن ابى طالب و محبين آن سرور و استغفار براى شيعيان گنه‌كار و دوستان آن سرور است .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nكتاب محتضر : محمّد بن حنيفه گفت امير المؤمنين عليه السّلام فرمود : از پيغمبر شنيدم كه مىفرمود : خداوند فرموده است هر آينه عذاب خواهم كرد هر پيروى كه معتقد برهبرى امامى باشد كه از جانب من تعيين نشده گر چه آن رعيت در واقع خودشان اشخاص خوبى باشند و مورد محبت قرار خواهم داد هر رعيتى را كه معتقد بامامت امام عادلى كه از جانب من تعيين شده باشد گر چه آن مردم خوب نباشند و نه متّقى .\r\nسپس به من فرمود : يا على تو امام هستى و جانشين بعد از من جنگ تو جنگ من و صلح و سازش تو سازش من و تو پدر دو نواده من و همسر دختر من و از نژاد تو است ائمه طاهرين من سرور انبياء و تو سيد اوصيائى و من و تو از يك درختيم اگر ما نبوديم خداوند بهشت و جهنم و انبياء و ملائكه را نمىآفريد .\r\nمن گفتم : يا رسول اللَّه پس ما از ملائكه برتريم . فرمود : يا على ما بهتر از تمام خلايق خدا در زمين هستيم و بهترين فرشتگان مقرب چطور از آن‌ها بهتر نباشيم با اينكه ما بر آن‌ها در معرفت و شناخت خدا و توحيد سبقت گرفتيم آن‌ها بوسيله ما خدا را شناختند و پرستش كردند و راه را يافتند بسوى شناخت خدا .\r\nيا على تو از من و من از تو هستم تو برادر و وزير منى وقتى من از دنيا رفتم كينه‌هائى كه در دل گروهى است آشكار خواهد شد در آينده فتنه‌اى بس شديد و سخت اتفاق خواهد افتاد كه هر دوست و صاحب سرى از انسان جدا مىشود و اين جريان موقعى است كه شيعيانت از دست بدهند پنجمى از اولاد هفتم از نسل ترا بواسطه نبودن او اهل زمين و آسمان فزون مىشوند چقدر از مؤمنين كه اندوهگين و ناراحت و حيران هستند از فقدان او .\r\n* مفضل گفت : بمولايمان حضرت صادق عليه السّلام گفتم : شما قبل از خلقت آسمان‌ها و زمين چه بوديد ؟ فرمود : ما انوارى بوديم كه تسبيح مىكرديم و تقديس مىنموديم تا خداوند ملائكه را آفريد بآن‌ها فرمود : تسبيح كنيد\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nگفتند خدايا ما نميدانيم بما فرمود تسبيح كنيد ما تسبيح نموديم ملائكه از تسبيح ما تسبيح نمودند ما نور آفريده شديم و شيعيان ما از شعاع اين نور خلق شده‌اند به همين جهت شيعه نام گرفته‌اند روز قيامت پائين به بالا ملحق مىشود بعد دو انگشت خود را ( بعنوان تشبيه ) بهم نزديك كرد .\r\n\r\nبخش نهم ملائكه خدمت ائمه ميرسيدند و پاى بر فرش ايشان ميگذاشتند و آنها را ميديدند\r\nامالى ابن شيخ : ابن عباس : پا نگذاشته‌اند ملائكه بر روى فرش احدى غير فرش ما .\r\nعلل الشرائع : ابو خديجه گفت از حضرت صادق عليه السّلام شنيدم مىفرمود :\r\nمردى در حالى كه پدرم مشغول طواف بود از كنار ايشان رد شد و دست بر شانه‌اش زد سپس گفت من از شما سه سؤال دارم كه جز شما كسى و يك نفر ديگر جوابش را نمىداند سكوت اختيار كرد تا طواف او تمام شد بعد داخل حجر شد و دو ركعت نماز خواند من نيز با ايشان بودم وقتى نمازش تمام شد صدا زد كه بود سؤال داشت ؟\r\nآن شخص آمد و نشست رو به روى پدرم به او فرمود : سؤال كن چند سؤال كرد پس از جواب دادن گفت درست فرمودى از جاى حركت كرده رفت فرمود پدرم اين جبرئيل بود آمد تا بشما معالم دين را بياموزد .\r\nبصائر : مسمع كردين گفت به حضرت صادق عليه السّلام عرض كردم من بيمارم\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nوقتى غذا مىخورم ناراحت مىشوم اما وقتى از غذاى شما مىخورم هيچ ناراحتى برايم پيش نمىآيد فرمود : تو طعام و غذاى خانواده‌اى را مىخورى كه ملائكه با آن‌ها روى فرششان مصافحه مىكنند عرض كردم آقا براى شما آشكار ميشوند فرمود آن‌ها به بچه‌هاى ما از ما مهربان‌ترند « 1 » .\r\nبصائر : ابو العلا از حضرت صادق عليه السّلام نقل كرد كه فرمود : يا حسين خانه‌هاى ما محل هبوط ملائكه و جايگاه وحى است و با دست خود بر چند پشتى زد فرمود : حسين ! اينها پشتىهائى است كه بسيار اتفاق افتاد ملائكه بر آن‌ها تكيه كرده‌اند و بسيار شده كه نرمه پر و بال آن‌ها اينجا ريخته .\r\nبصائر : ابو اليسع گفت : حمران بن اعين خدمت حضرت باقر رسيد و عرض كرد فدايت شوم شنيده‌ايم ملائكه بر شما نازل مىشوند .\r\nفرمود : به خدا قسم ملائكه بر ما نازل مىشوند و پاى بر فرشهاى ما ميگذارند مگر اين آيه قرآن را نخوانده‌اى  الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  . توضيح : اين خبر و نظاير آن شاهد اينست كه اين آيه در باره ائمه عليهم السّلام نازل شده و منظور از استقامت اطاعت خدا است در هر امر و نهى و منحرف نشدن از راه محبت و رضاى خدا كه به غير او متوجه شوند و ملائكه بر آن‌ها نازل مىشوند در دنيا يا در دنيا و آخرت هر دو . در بخشى گذشت كه استقامت يعنى پايدارى در ولايت و اخبار زيادى است كه اين آيه در باره شيعيان آن‌ها است و استقامت يعنى خارج نشدن از ولايت و نزول ملائكه و بشارت هنگام مرگ و در قبر و موقع بعث و حشر است بين اين دو توجيه منافاتى نيست به جهت اينكه بطون آيات زياد است ممكن است هر دو معنى منظور باشد .\r\n\r\n\r\n","description":"","footnote":"\r\n( 1 ) در روايت ص 354 مىنويسد در شبانه روز يك مرتبه بيشتر نمىتوانستم غذا بخورم اگر گاهى جاى ديگر غذائى مىخوردم شب خوابم نمىبرد از نفخ . و قرار نداشتم ولى در خانه امام هر چه مىخوردم ناراحت نمىشدم .\r\n","page_name":" 271 ","page_number":271},
  {"content":"\r\n\r\nبصائر : خالد از حضرت صادق عليه السّلام در باره آيه  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  فرمود : به خدا قسم ما براى آنها پشتى قرار مىدهيم تا تكيه كنند .\r\nبصائر : ساباطى گفت : من چيزى را يافتم روى پشتى در خانه حضرت صادق عليه السّلام يكى از اصحاب پرسيد آقا اين چيست ؟ شبيه چيزى بود كه معمولا در ميان خاشاك پيدا مىشود مثل دانه‌اى كوچك .\r\nحضرت صادق عليه السّلام فرمود : اين از چيزهائى است كه از پر ملائكه ميريزد سپس فرمود : عمار ملائكه پيش ما مىآيند و پر و بال خود را بر سر بچه‌هاى ما مىمالند عمار ! ملائكه روى فرشهاى ما مزاحم ما مىشوند .\r\nبصائر : ثمالى گفت : خدمت على بن الحسين رسيدم يك ساعت داخل حياط بودم بعد رفتم داخل اطاق ديدم ايشان چيزى را جمع مىكند دست خود را پشت پرده برد كسى كه داخل اطاق بود گرفت .\r\nگفتم : فدايت شوم چيزى كه جمع مىكرديد چه بود فرمود نرمه‌هائى از پر و بال ملائكه است هر وقت پيش ما مىآيند جمع ميكنم و آن‌ها براى بچه‌هايمان گردن بند درست ميكنيم عرضكردم آقا آيا ملائكه پيش شما مىآيند فرمود : آن‌ها بر روى متكاهاى ما تكيه ميكنند .\r\nبصائر : خيثمه از حضرت باقر عليه السّلام نقل كرد كه مىفرمود : ما كسانى هستيم كه ملائكه با ما رفت و آمد دارند .\r\nيك روايت ديگر در مورد گرفتن دانه‌هائى كه از پر ملائكه ميريزد و گردن بند تهيه ميكنند نقل مىشود كه ترجمه نشد .\r\nبصائر : حارث نضرى گفت : بر گردن بعضى از بچه‌هاى امام تعويذ ديدم عرضكردم فدايت شوم مگر كراهت ندارد كه آيه قرآن را بعنوان تعويذ به گردن بچه‌ها ببنديد ؟ فرمود : اين آنچه خيال كرده‌اى نيست اينها از پر و بال ملائكه\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاست ملائكه روى فرش‌هاى ما مىآيند و دست بر سر بچه‌هاى ما مىكشند .\r\nبصائر : عبد الحميد طائى گفت : از حضرت صادق عليه السّلام شنيدم فرمود :\r\nآن‌ها پيش ما مىآيند سلام ميكنند ما براى آن‌ها پشتى ميگذاريم ( يعنى ملائكه ) .\r\nبصائر : مفضل بن عمر گفت : خدمت حضرت صادق عليه السّلام رسيدم در اين بين پسرش موسى عليه السّلام آمد در گردنش گردن بندى بود كه در آنها پرهاى ضخيمى قرار داشت او را جلو كشيده بوسيدم و در آغوش گرفتم بعد به امام عرض - كردم فدايت شوم اين چيست در گردن موسى بن جعفر ؟ فرمود : از پر و بال ملائكه است گفتم : آنها مگر پيش شما مىآيند . فرمود : آرى مىآيند و خود را بفرش‌هاى ما ميمالند همين كه در گردن موسى است از پر و بال ملائكه است .\r\nبصائر : سليمان بن خالد گفت : حضرت صادق اين آيه را خواند  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  .\r\nفرمود : به خدا قسم سليمان بسيار اتفاق مىافتد كه براى آنها پشتى ميگذاريم در خانه‌هاى خود .\r\nاين روايت با مختصر اختلافى تكرار مىشود و در روايت قبل مىفرمايد كسانى كه استقامت مىورزند آل محمّدند ( ص ) .\r\nبصائر : حسن بن برة اصم از حضرت صادق عليه السّلام نقل كرد كه مىفرمود :\r\nملائكه بر ما نازل مىشوند و روى فرش ما مىنشينند و بر سر سفره ما حاضر مىشوند و هر نوع روئيدنى در زمان خودش تر يا خشك براى ما مىآورند و پر و بال بر ما و بچه‌هايمان مىگشايند و مانع مىشوند از اينكه جنبنده‌ها بما برسند و در موقع هر نماز مىآيند كه با ما نماز بخوانند هر شب يا روزى كه مىآيد وقايع روى زمين را بما گزارش مىدهند هر پادشاهى كه بميرد و ديگرى جاى او را بگيرد خبر او و كيفيت رفتارش را در دنيا براى ما مىآورند .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nبصائر : ابو بصير گفت : از حضرت صادق عليه السّلام تفسير آيه  الَّذِينَ قالُوا رَبُّنَا اللَّهُ ثُمَّ اسْتَقامُوا  را پرسيدم فرمود : آنها ائمه از آل محمّدند گفتم : بر آنها ملائكه نازل مىشوند فرمود : هنگام مرگ با بشارت كه نترسيد و محزون نشويد و اين جريان به خدا قسم در باره شيعيان استوار و داراى استقامت ما كسانى كه در مورد كار ما ساكتند و حديث ما را پنهان مىنمايند و در پيش دشمنان افشا نمىكنند جارى است .\r\nبصائر : على بن ابى حمزه از حضرت موسى بن جعفر عليه السّلام نقل كرد كه مىفرمود : هر فرشته‌اى را كه خداوند به زمين براى مأموريتى بفرستد اول پيش امام مىآيد و اين مأموريت را به او عرضه مىدارد صاحب اين امر محل آمد و رفت ملائكه است .\r\nبصائر : ميمون قداح گفت : حضرت باقر روى تخت خود نشسته بود و عمويش عبد اللَّه بن زيد نزد آن جناب بود فرمود : بعضى از ما صدا را ميشنود ولى شخص را نمىبيند .\r\nبصائر : ابن حمزه گفت : از حضرت صادق عليه السّلام شنيدم مىفرمود : بعضى از ما بگوشش مىخورد و بعضى در خواب مىبيند و بعضى صداى زنجير كه در طشت مىخورد ميشنود و بعضى از ما قيافه‌اى را بزرگتر از جبرئيل و ميكائيل مىبيند .\r\nبصائر : معبد گفت : با حضرت صادق عليه السّلام بودم آمد تا وارد مسجدى شد كه پدرش در آنجا عبادت ميكرد خود آن جناب در يك قسمت مسجد نماز ميخواند پس از تمام شدن نمازش فرمود : معبد ! اين محل را مىبينى . گفتم :\r\nآرى فدايت شوم گفت : پدرم همين جا نماز مىخواند كه پيرمرد خوش قيافه‌اى خدمت ايشان رسيد و نشست در همان بين مرد ديگرى گندمگون و خوش صورت و خوش قيافه آمد به پيرمرد گفت چه نشسته‌اى به تو اين دستور را نداده‌اند از جاى حركت كردند و با هم پنهانى صحبت كردند و رفتند از نظر من پنهان شدند ديگر چيزى نديدم .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nپدرم گفت : اين پيرمرد و رفيقش را ديدى ؟ گفتم آرى پيرمرد كه بود و رفيقش چه شخصى بود فرمود : پيرمرد ملك الموت بود و آن كسى كه آمد جبرئيل .\r\nاين خبر به دو صورت ديگر با مختصر اختلافى نقل مىشود كه ترجمه نشد .\r\nتوضيح : ( به تو اين دستور را نداده‌اند ) شايد براى قبض روح آمده بوده و يا در روايت ديگر چنين استفاده مىشود كه به تو نگفته‌اند با چهره‌ى گرفته بيائى بلكه با قيافه‌اى خندان . و اخبارى كه ميگويد ائمه ملائكه را نمىبينند حمل مىشود بر اينكه موقع القاء حكم آنها را نمىبينند يا مراد اين است كه به صورت اصلى آن‌ها را مشاهده نمىكنند .\r\nدر اينجا ترجمه جلد چهارم امامت پايان يافت از خداوند متعال به يارى و شفاعت و وساطت ائمه اطهار عليهم السّلام خواهانيم انقلاب اسلامى ايران را به پيروزى نهائى برساند و در راه اين انقلاب كه تحولى شگرف از نظر مكتبى و مذهبى بهمراه داشته به من و شما خواننده عزيز توفيق خدمتگزارى عنايت فرمايد و رهبر انقلاب و خدمتگزاران بدين و مردم را در راه پيشبرد هدفهاى معنوى و انقلابى هر چه بيشتر مؤيد و منصور بدارد و اين نعمت بزرگ را براى ما و آيندگانمان پايدار فرمايد :\r\nموسى خسروى 29 شوال 1400 به تصحيح محمد بهشتى\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nفهرست مطالب كتاب\r\nعنوان / صفحه\r\nشناسائى ائمة عليهم السّلام با نورانيت و مختصرى از فضائل آنها 2\r\nابواب علوم ائمه عليهم السّلام 20\r\nبخش اول جهات علوم ائمه و كتابهائى كه در نزد آنها است و در دل و گوش آنها سروش ميرسد 20\r\nبخش دوم ائمه عليهم السّلام با فرشته صحبت ميكنند و به آنها اطلاع ميدهند و شبيه كداميك از گذشتگانند و فرق بين آنها و پيامبران 52\r\nبخش سوم علوم ائمه عليهم السّلام در افزايش است و گر نه آنچه دارند تمام مىشود و ارواح مقدسه آنها در شب جمعه به آسمان عروج مىكند 63\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nبخش چهارم ائمه عليهم السّلام علم غيب ندارند و معنى علم غيب 70\r\nبخش پنجم ائمه عليهم السّلام گنجينه علم خدا و حامل عرش اويند 78\r\nبخش ششم علم آسمان و زمين و بهشت و جهنم از آنها پوشيده نيست بر آنها ملكوت آسمانها و زمين عرضه شده و علم گذشته و آينده را دارند 80\r\nبخش هفتم ائمه عليهم السّلام عارف بحقيقت ايمان مردم و نفاق آنها هستند و نوشته‌اى دارند كه اسم اهل بهشت و جهنم و شيعيان و دشمنانشان در آن هست و هر نوع خبرى كه كسى بدهد آنها را نسبت باطلاعى كه دارند مشكوك نميكند 86\r\nبخش هشتم خداوند استوانه‌اى بلند مىكند امام در آن اعمال بندگان را مىبيند 95\r\nبخش نهم از ائمه احوال شيعيان پوشيده نيست و هر نيازى كه از علوم مردم داشته باشند در اختيار آنها است آنها ميدانند دچار چه بلاها ميشوند\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nو بر آن صبر ميكنند اگر از خدا بخواهند كه جلو آن بلا را بگيرد ميگيرد . علم بضمائر دارند و از بلاها و مرگها مطلعند و تمييز بين حق و باطل ميدهند و ميلادها را مىدانند 98\r\nبخش دهم در اختيار ائمه عليهم السّلام نوشته‌هائيست كه اسم پادشاهان روى زمين در آن ثبت است 111\r\nبخش يازدهم سرچشمه علم از خانه آنها است و آثار وحى در آن خانه‌ها است 113\r\nبخش دوازدهم علم تمام ملائكه و انبياء در اختيار آنها است و به آنها هر چه بانبياء عطا شده داده شده است و هر امامى تمام علوم پيش از خود را ميداند و زمين بدون امام نيست 115\r\nبخش سيزدهم در نزد ائمه عليهم السّلام كتب انبياء هست آنها را با اختلاف زبانهائى كه دارند قرائت ميكنند 128\r\nبخش چهاردهم ائمه عليهم السّلام تمام لغات و زبانها را ميدانند و با آن زبانها صحبت ميكنند 136\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبخش پانزدهم ائمه عليهم السّلام از انبياء داناترند 140\r\nبخش شانزدهم آنچه از سلاح پيامبر و آثار آن جناب و آثار انبياء كه در نزد ائمه عليهم السّلام است 144\r\nبخش هفدهم وقتى چيزى در باره شخصى گفته شود و در او نباشد و در فرزند يا فرزند فرزندش باشد اين همان مطلبى است كه در باره او گفته شد 157\r\nچند بخش در باره ساير فضائل و مناقب و عظمت ائمه عليهم السّلام 163\r\nبخش اول بيان ثواب فضائل و ارتباط با آنها و مسرور نمودن و تماشاى جمالشان 163\r\nبخش دوم ارزش گفتن شعر در باره اين خانواده 166\r\nبخش سوم كيفر كسى كه كتمان فضائل ائمه را نمايد و يا در مجلسى بنشيند\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nكه بر آنها عيب بگيرند يا ديگرى را بر آنها مقدم بدارد بدون تقيه و اجازه اين عمل در هنگام ضرورت و تقيه 169\r\nبخش چهارم نهى از گرفتن فضائل ائمه از مخالفين 176\r\nبخش پنجم روايات جامع فضائل و مناقب ائمه عليهم السّلام 178\r\nبخش ششم برترى ائمه عليهم السّلام از انبيا و تمام مردم و پيمان گرفتن براى آنها از ملائكه و ساير مردم و پيامبران اولو العزم به اين مرتبه نرسيدند مگر بواسطه محبت آنها 199\r\nبخش هفتم دعاى انبياء بواسطه توسل و شفاعت اين خانواده مستجاب شده 244\r\nبخش هشتم فضيلت پيامبر و اهل بيتش بر ملائكه و شهادت ملائكه بولايت ايشان 257\r\nبخش نهم ملائكه خدمت ائمه ميرسيدند و پاى بر فرش ايشان ميگذاشتند و آنها را ميديدند 270\r\nفهرست و پايان كتاب 275\r\n\r\n\r\n","description":"","footnote":"","page_name":" 280 ","page_number":280}
  ]