[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nامر به معروف\r\nو\r\nنهى از منكر\r\nبرگرفته از كتاب ارزشمند فقه الصادق\r\nتأليف آيت الله العظمى سيد محمد صادق روحانى ( دام ظله )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : روحانى ، سيدمحمدصادق ، 1305 -\r\nعنوان قراردادى : فقه الصادق . برگزيده\r\nعنوان و نام پديدآور : امر به معروف و نهى از منكر : ترجمهء مبحث امر به معروف و نهى از منكر كتاب فقه الصادق آيت الله العظمى سيدصادق روحانى / ترجمه اسماء خواجه زاده .\r\nمشخصات نشر : قم : مهر اميرالمومنين ( ع ) ، 1391 .\r\nمشخصات ظاهرى : 197 ص .\r\nشابك : 1 - 164 - 159 - 964 - 978\r\nوضعيت فهرست نويسى : فيپا\r\nيادداشت : كتاب حاضر ترجمه مبحث امر به معروف و نهى از منكر از كتاب \" فقه الصادق \" كه آن خود شرح وتعليقى بر كتاب \" تبصرة المتعلمين \" اير علامه حلى است .\r\nترجمه ى مبحث امر به معروف و نهى از منكر كتاب فقه الصادق آيت الله العظمى سيد صادق روحانى .\r\nموضوع : علامه حلى ، حسن بن يوسف ، 648 - 726 ق . ، تبصرة المتعلمين - - نقد و تفسير\r\nموضوع : فقه جعفرى - قرن 8 ق .\r\nشناسه افزوده : خواجه زاده ، اسماء ، 1359 - ، مترجم\r\nشناسه افزوده : علامه حلى ، حسن يوسف ، 648 - 726 ق . تبصرة المتعلمين . شرح\r\nرده بندى كنگره : 1391 20214 ت 8 ع / 3 / 192 BP\r\nرده بندى ديويى : 342 / 297\r\nشماره كتابشناسى ملى : 2907969\r\nانتشارات مهر اميرالمؤمنين\r\nنام كتاب : امر به معروف و نهى از منكر\r\nتأليف : حضرت آيت الله العظمى روحانى ( مدظله العالى )\r\nمترجم : أ . خواجه زاده\r\nناشر : مهر امير المومنين عليه السلام\r\nنوبت و سال چاپ : اول - 1391\r\nچاپخانه : شريعت\r\nقيمت : 30000 ريال\r\nتعداد : 2000 جلد\r\nشابك : 1 - 164 - 159 - 964 - 978\r\nمراكز پخش : قم : خيابان صفائيه ، كوچهء 25 ، پلاك 93 تلفن 7746546 - 0251\r\nتلفكس 7838053 - 0251 همراه 09127522029\r\nقم : خيابان صفاييه ، پلاك 656 ، فروشگاه كتاب كلبه شروق ، تلفن 7736424 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nاشاره\r\nكتابى كه در پيش رو داريد ، تحقيقى ارزشمند درباره اهميت و جايگاه امر به معروف و نهى از منكر در فقه شيعه است . حضرت آيت الله العظمى روحانى ( مد ظله العالى ) در اين كتاب ، با استناد به منابع مهم حديثى و فقه امام صادق ( ع ) ، به بحث درباره اهميت و وجوب شرايط امر به معروف و نهى از منكر در فرهنگ شيعى پرداخته اند . معظم له احكام و آداب شرعى و فقهى اين فريضه واجب را به طور مستند تبيين نموده ، و ديدگاه‌هاى عالمان بزرگ شيعه ، از آغاز تا عصر حاضر را نيز در تبيين و توضيح اين فريضه الهى مورد استفاده قرار داده اند .\r\nاصل اين بحث كه درفصل چهارم جلد نوزدهم كتاب گران‌سنگ فقه الصادق آمده است ، به زبان عربى به رشته تحرير درآمده و نخستين بار درسال 1396 هجرى قمرى با عنوان مستقل « الامر بالمعروف والنهى عن المنكر والتقيه » ، منتشر شده است . اكنون و با توجه به اهميت موضوع امر به معروف و نهى از منكر در جامعه اسلامى ، ترجمه فارسى اين كتاب در اختيار علاقمندان قرار مىگيرد .\r\nاميد است كه در سايه توجهات حضرت حق ، و با بهره‌گيرى از بيانات راه‌گشاى و راه‌نماى پيشوايان دين ( عليهم السلام ) بتوانيم در راستاى احياى اين دو فريضه الهى گام برداريم .\r\nمترجم\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nمقدمه حضرت آيت الله العظمى روحانى ( دام ظله )\r\n« الحمد لله على ما أولانا من التفقّه فى الدين ، والهداية إلى الحقّ المبين ، و أفضل صلواته على رسوله صاحب الشريعة الخالدة إلى يوم الدين ، وعلى آله العلماء بالله الامناء على حلاله وحرامه أجمعين » .\r\nانسان به لحاظ طبيعت و ماهيت موجودى اجتماعى است ، و در آيات بسيارى از قرآن كريم به اين معنا اشاره شده است ؛ مانند : يَا أَيُّهَا النَّاسُ إِنَّا خَلَقْنَاكُم مِّن ذَكَرٍ وَأُنثَى وَجَعَلْنَاكُمْ شُعُوبًا وَقَبَائِلَ لِتَعَارَفُوا ؛ « اى مردم ، ما همه شما را نخست از مرد و زنى آفريديم و آن گاه شعبه‌هاى بسيار و فرق مختلف گردانيديم تا يكديگر را بشناسيد ، همانا بزرگوار و با افتخارترين شما نزد خدا با تقواترين شمايند ، همانا خدا كاملًا دانا و آگاه است » « 1 » ؛ و نيز : و هُوَ الَّذِى خَلَقَ مِنَ الْمَاء بَشَرًا فَجَعَلَهُ نَسَبًا وَ صِهْرًا ؛ « و او خدايى است كه از آب ( نطفه ) بشر را آفريد و بين آنان خويشى نسب و بستگى ازدواج قرار داد ، و خداى تو ( بر هر چيز ) قادر است » « 2 » . آيات ديگرى نيز به اين مطلب اشاره دارد .\r\nاولين اجتماعى كه انسان در آن حاضر مىشود ، اجتماع خانواده است كه با ازدواج شكل مىگيرد . پس از آن ، انسان هم‌نوع خويش را در راه رفع نيازهايش به خدمت مىگيرد و اين روند تا بدان‌جا ادامه مىيابد كه خود را به شكل رياست و حكومت نشان مىدهد .\r\nدر برخى آيات قرآن كريم به اين مطلب اشاره شده كه مردم در\r\n\r\n\r\n","description":"","footnote":"\r\n( 1 ) . حجرات ( 49 ) : 13 .\r\n( 2 ) . فرقان ( 25 ) : 54 .\r\n","page_name":" 8 ","page_number":8},
  {"content":"\r\n\r\nآغاز خلقت ، امتى واحد بودند و تفاوتى ميان افراد وجود نداشت ؛ پس از آن ، اختلافات پديدار گرديد و خداوند انبيا را همراه كتاب مبعوث گردانيد تا اختلافات مردم را از ميان بردارند و آن‌ها را به اجتماعى واحد بازگردانند . از جمله آن آيات اين آيه است كه مىفرمايد : كَانَ النَّاسُ أُمَّةً وَاحِدَةً فَبَعَثَ اللّهُ النَّبِيِّينَ مُبَشِّرِينَ وَمُنذِرِينَ وَأَنزَلَ مَعَهُمُ الْكِتَابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُواْ فِيهِ ؛ « مردم يك گروه بودند ، خدا رسولان را فرستاد كه ( نيكوكاران را ) بشارت دهند و ( بدان را ) بترسانند ، و با آنان كتاب به راستى فرستاد تا در موارد نزاع مردم تنها دين خدا به عدالت حكمفرما باشد » « 1 » .\r\nاسلام عزيز اوّلين مبلّغى است كه از مردم خواسته است به اجتماع اطراف خود توجه داشته باشند ، و آن‌ها را به سوى زندگى سعادتمندانه و حيات نيكو در سايه‌ى اجتماع فراخوانده است . خداوند متعال مىفرمايد : وَاعْتَصِمُواْ بِحَبْلِ اللّهِ جَمِيعًا وَلَا تَفَرَّقُواْ ؛ « و همگى به رشته ( دين ) خدا چنگ زده و به راه‌هاى متفرّق نرويد » « 2 » تا آن‌جا كه مىفرمايد : وَلْتَكُن مِّنكُمْ أُمَّةٌ يَدْعُونَ إِلَى الْخَيْرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنكَرِ وَأُوْلَئِكَ هُمُ الْمُفْلِحُونَ ؛ « و بايد برخى از شما مسلمانان ، خلق را به خير و صلاح دعوت كنند و امر به نيكوكارى و نهى از بدكارى كنند ، و اينها ( كه واسطه هدايت خلق هستند ) رستگار خواهند بود » « 3 » ؛ هم‌چنين آيات إِنَّ الَّذِينَ فَرَّقُواْ دِينَهُمْ وَكَانُواْ شِيَعًا لَّسْتَ مِنْهُمْ فِى شَيْءٍ ؛ « آنان كه دين را پراكنده نمودند و ( در آن ) فرقه فرقه شدند ( چشم از آنها بپوش ) چنين\r\n\r\n\r\n","description":"","footnote":"\r\n( 1 ) . بقره ( 2 ) : 213 .\r\n( 2 ) . آل عمران ( 3 ) : 103 .\r\n( 3 ) . آل عمران ( 3 ) : 104 .\r\n","page_name":" 9 ","page_number":9},
  {"content":"\r\n\r\nكسان به كار تو نيايند » « 1 » ، وَلَا تَنَازَعُواْ فَتَفْشَلُواْ وَتَذْهَبَ رِيحُكُمْ ؛ « و هرگز راه اختلاف و تنازع نپوييد كه در اثر تفرقه ترسناك و ضعيف شده و قدرت و عظمت شما نابود خواهد شد » « 2 » ، إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ ؛ « به حقيقت مؤمنان همه برادر يكديگرند پس هميشه بين برادران ايمانى خود صلح دهيد » « 3 » . اين آيات و آيات فراوان ديگر ، انسان‌ها را به اتّحاد و اتّفاق ، كه از مزاياى معنوى جوامع انسانى است ، فرا مىخوانند .\r\nراز آشكار اين اهتمام ، آن است كه افعال مردم ، در عين حال كه بىشمارند ، داراى يك ماهيت هستند و ناگفته پيداست كه گردهم‌آيى اين افعال ، تأثير و قدرت آن را افزون خواهد كرد ؛ همان‌طور كه جمع شدن آب در يك‌جا به مراتب سودمندتر از زمانى است كه در چندين ظرف و به شكل پراكنده جمع شده باشد . اتّحاد افعال نيز موجب ايجاد هسته‌ى ديگرى در جامعه مىشود كه با توجّه به خصوصيات و توانايى مردم ، و نيز عملكرد آنان ، نيروى اجتماعى قدرتمندى را به‌وجود مىآورد كه هنگام بروز تعارض و تضاد ، بر توانايىهاى فردى غلبه مىكند . در چنين جامعه‌ى صالحى ، افراد نيز خواه ناخواه فساد نمىكنند . عكس اين مطلب هم صادق است و در جامعه‌ى فاسد ، تربيت اخلاق و غرايز به سرانجام نمىرسند ؛ و اين امر ، اساس وجود يك جامعه است .\r\nبه همين دليل ، عقيده داريم كه اسلام مهم‌ترين احكام و قوانين خود مانند : حجّ ، جهاد ، نماز و زكات را بر مبناى جامعه وضع نموده\r\n\r\n\r\n","description":"","footnote":"\r\n( 1 ) . انعام ( 6 ) : 159 .\r\n( 2 ) . انفال ( 8 ) : 46 .\r\n( 3 ) . حجرات ( 49 ) : 10 .\r\n","page_name":" 10 ","page_number":10},
  {"content":"\r\n\r\nو از آن محافظت كرده است ؛ و در كنار همه‌ى اين فرايض ، دعوتِ به خوبى و امر به معروف و نهى از منكر را قرار داده تا هدف جامعه‌ى اسلامى ، سعادت حقيقى ، تقرّب و منزلت نزد خداى متعال باشد . هم‌چنين ، اسلام در كنار مواردى از قبيل اجراى حدود ، اجراى قصاص ، اخذ ديه و سياست‌هاى صحيحِ حكيمانه ، صادقانه ، مخلصانه و سودمندى كه حكومت اسلامى مشروع ، نگاهبان آن است ، ضمانت اجراى قوانين خود را بر عهده‌ى جامعه نهاده است . از سوى ديگر ، چون امر به معروف و نهى از منكر سبب انجام واجبات ، اطمينان خاطر مذاهب ، بر طرف گرديدن مظالم ، آبادانى زمين ، سامان يافتنِ امور ، كشاندن جامعه به سوى عزّت و صلاح ، چشيدن شيرينى نعمت و ظهور نشانه‌هاى سعادت است ، عقل نيز حُسن آن را درمىيابد .\r\n* به همين دليل ، امر به معروف و نهى از منكر به اجماع مسلمانان شرعاً واجب ، بلكه از ضروريات دين ، و بلكه از مهم‌ترين و بزرگ‌ترين واجبات است ؛ و نيز ، روش صالحان ، راه انبيا و مرسلين و بلكه از سجاياى پروردگار جهانيان است . از اين رو ، در روايات آمده است :\r\n« لا يَزالُ النّاسُ بِخَيرٍ ما أمَروا بِالمَعروفِ وَنَهَوا عَنِ المُنكَرِ فَإذا لَم يَفعَلوا نُزِعَت مِنهُمُ البَرَكاتُ ، وَ سُلِّطَ بَعضُهُم عَلى بَعضٍ و لَم يَكُن لَهُم ناصِرٌ فِى الأرضِ وَ لا فِى السَّماءِ » « 1 » .\r\n« تا زمانى كه مردم امر به معروف و نهى از منكر نمايند و در كارهاى نيك و تقوا به يارى يكديگر بشتابند ، در خير و سعادت\r\n\r\n\r\n","description":"","footnote":"\r\n( 1 ) . التهذيب ، ج 6 ، ص 181 ، ح 23 ؛ وسائل الشيعه ، ج 16 ، ص 123 ، ح 21144 . اين عبارت در وسائل الشيعه چنين آمده است : « لاتَزالُ أمّتى بِخَير ما أمِروا . . . » .\r\n","page_name":" 11 ","page_number":11},
  {"content":"\r\n\r\nخواهند بود . امّا اگر چنين نكنند ، بركت‌ها از آنان گرفته شود و گروهى بر گروه ديگر سلطه پيدا كنند كه نه در زمين ياورى دارند ، نه در آسمان » . چه جاى تعجّب است ! ؟ چراكه اين دو ، وظيفه‌اى مهمّ هستند و خداوند به خاطر آن پيامبرانى مبعوث كرده است ؛ وظيفه‌اى كه هرگونه سستى در اجراى آن در جامعه‌ى اسلامى ، اسلام را به سمت اضمحلال و نابودى سوق داده ، جهالت ، گمراهى و فساد را گسترش خواهد داد و موجب مىشود مردم از جايى كه احتمال نمى دهند ، هلاك شوند .\r\nبا اين حال ، در عصر حاضر ، اتّفاقى كه رسول خدا ( ص ) از وقوع آن مىترسيد ، رخ داده است . پيامبر اكرم ( ص ) فرمود :\r\n« كَيْفَ بِكُمْ إِذَا فَسَدَتْ نِسَاؤُكُمْ وَ فَسَقَ شَبَابُكُمْ وَ لَمْ تَأْمُرُوا بِالْمَعْرُوفِ وَ لَمْ تَنْهَوْا عَنِ الْمُنْكَرِ ؟ فَقِيلَ لَهُ وَ يَكُونُ ذَلِكَ يَا رَسُولَ اللَّهِ ؟ فَقَالَ نَعَمْ وَ شَرٌّ مِنْ ذَلِكَ ، كَيْفَ بِكُمْ إِذَا أَمَرْتُمْ بِالْمُنْكَرِ وَ نَهَيْتُمْ عَنِ الْمَعْرُوفِ ؟ فَقِيلَ لَهُ : يَا رَسُولَ اللَّهِ وَ يَكُونُ ذَلِكَ ؟ قَالَ : نَعَمْ وَ شَرٌّ مِنْ ذَلِكَ كَيْفَ بِكُمْ إِذَا رَأَيْتُمُ الْمَعْرُوفَ مُنْكَراً وَ الْمُنْكَرَ مَعْرُوفاً ؟ » « 1 » .\r\nچگونه است حال شما هنگامى كه زنان شما فاسد و جوانان شما فاسق گردند ؟ و آن در صورتى است كه امر به معروف و نهى از منكر را ترك كنيد . عرض كردند : آيا چنين زمانى فرا مىرسد ؟ حضرت فرمود : آرى ، بدتر از اين هم مىشود و آن اين كه : چگونه است حال شما هنگامى كه امر به منكر و نهى از معروف كنيد ؟ عرض كردند : اى پيامبر ! آيا اين چنين وضعى فراخواهد رسيد ؟ فرمود : آرى ، بدتر از اين هم مىگردد . و آن اين‌كه : چگونه است\r\n\r\n\r\n","description":"","footnote":"\r\n( 1 ) . اصول كافى ، ج 5 ، ص 59 ، ح 14 ؛ وسائل الشيعه ، ج 16 ، ص 121 ، ح 21138 .\r\n","page_name":" 12 ","page_number":12},
  {"content":"\r\n\r\nحال شما زمانى كه معروف در جامعه منكر و منكر معروف گردد ؟ » .\r\nپس ، إنّا لِلّهِ و إنّا إلَيهِ راجِعونَ .\r\nبحثى نيست كه وجوب امر به معروف و نهى از منكر شرايطى دارد ؛ لكن اين مطلب بر گروهى مشتبه شده است ؛ چنان كه برخى شرايط واجب را جزء شرايط وجوب برشمرده ، آن‌گاه اين شرايط را نيز به ميل خود تفسير كرده‌اند ! مثل اين كه آن‌ها از آنچه بر ترك اين فريضه مترتّب است ، غافل‌اند ! به ويژه سكوت در مقابل بدعت‌گزاران در دين كه دشمنان حقّ هستند . كسانى كه اگر فرصت يابند احكام خداىمتعال را تبديل مىكنند وسنّت رسول خدا ( ص ) را تغيير مىدهند ؛ چنان كه از اسلام تنها نامى و از قرآن تنها رسمى باقى مىماند .\r\nامام باقر ( ع ) درباره‌ى ايشان فرموده است :\r\n« يَكُونُ فِى آخِرِ الزَّمَانِ قَوْمٌ يُتَّبَعُ فِيهِمْ قَوْمٌ مُرَاءُونَ يَتَقَرَّءُونَ وَ يَتَنَسَّكُونَ حُدَثَاءُ سُفَهَاءُ لَا يُوجِبُونَ أَمْراً بِمَعْرُوفٍ وَ لَا نَهْياً عَنْ مُنْكَرٍ إِلَّا إِذَا أَمِنُوا الضَّرَرَ يَطْلُبُونَ لِأَنْفُسِهِمُ الرُّخَصَ وَ الْمَعَاذِيرَ يَتَّبِعُونَ زَلَّاتِ الْعُلَمَاءِ وَ فَسَادَ عَمَلِهِمْ يُقْبِلُونَ عَلَى الصَّلَاةِ وَ الصِّيَامِ وَ مَا لَا يَكْلِمُهُمْ فِى نَفْسٍ وَ لَا مَالٍ وَ لَوْ أَضَرَّتِ الصَّلَاةُ بِسَائِرِ مَا يَعْمَلُونَ بِأَمْوَالِهِمْ وَ أَبْدَانِهِمْ لَرَفَضُوهَا كَمَا رَفَضُوا أَسْمَى الْفَرَائِضِ وَ أَشْرَفَهَا . . . » « 1 » .\r\nدر آخرالزمان مردمى خواهند بود كه از گروه خاصى پيروى مىكنند كه رياكارند و تظاهر مىكنند كه قارى قرآن و اهل عبادت‌اند . آنان تازه‌كار و ساده لوح‌اند ، نه امر به معروفى را بر خود واجب مىدانند نه نهى از منكرى را ؛ مگر زمانى كه از ضرر و زيان محفوظ باشند . پيوسته در اين راه براى خود عذر و بهانه مىتراشند . اينان اشتباهات و لغزش‌هايى را كه در رفتار و گفتار عالمان حقيقى\r\n\r\n\r\n","description":"","footnote":"\r\n( 1 ) . اصول كافى ، ج 5 ، ص 55 ، ح 1 ؛ التهذيب ، ج 6 ، ص 180 ، ح 21 .\r\n","page_name":" 13 ","page_number":13},
  {"content":"\r\n\r\nرخ داده است ، پى مىگيرند . در انظار مردم به نماز و روزه و اعمالى كه براى مال و جانشان خطرى ندارد ، روى مىآورند . اگر زمانى شرايطى پيش آيد كه نماز خواندن هم سبب بروز مشكلى براى مال‌ها و بدن‌هايشان شود ، نماز را نيز ترك مىكنند ؛ همان گونه كه كامل‌ترين و والاترين فرايض را ترك كردند » .\r\nمثل اين حديث از سيد جوانان اهل بهشت ، امام حسين ( ع ) « 1 » و نيز در نامه امام زين العابدين ( ع ) به محمّد بن مسلم زهرى وارد شده است ؛ بلكه هر يك از امامان معصوم ( ع ) احاديثى نظير حديث فوق بيان فرموده‌اند كه إن شاء الله بيان خواهد شد « 2 » .\r\nتجربه نشان داده است در هر عصرى - مانند اين عصر - كه اين وظيفه‌ى بزرگ به‌خاطر ضعف نفس ، ترس از ضرر متوهّم يا مكروه و يا طمع در زينت‌هاى دنياى پست ترك شده ، فساد دين و دنيا در پى آن ظاهر گرديده ، بركت از ميان امّت برداشته شده و ظالمان بر مردم مسلّط شده‌اند ؛ و نه در زمين و نه در آسمان ، يارىگرى برايشان نبوده است . از ديگر سو ، در هر عصرى كه مصلِح يا عالِمى ربّانى اين فريضه را اقامه كرده ، امور جامعه به سوى صلاح و عزّت سوق داده شده ، نشانه‌هاى سعادت بر مردم پديدار گرديده و آنان طعم شيرين نعمت‌هاى مادّى و معنوى را چشيده‌اند .\r\nكتابى كه پيش رو داريد ، رساله‌اى است در باب ادّله‌ى وجوب امر به معروف و نهى از منكر ، كه ضمن آن ، شرايط ، فروع و احكام مترتّب بر آن را نيز بيان خواهيم نمود .\r\n« وَ ما تَوفيقى الّا بِاللهِ ، عَلَيهِ توكّلتُ وَ إلَيهِ انيبُ ، وَ هُوَ حَسبِى وَ نِعمَ الوَكيل » .\r\n\r\n\r\n","description":"","footnote":"\r\n( 1 ) . تحف العقول ، ص 237 .\r\n( 2 ) . تحف العقول ، ص 274 .\r\n","page_name":" 14 ","page_number":14},
  {"content":"\r\n\r\nفصل اول :\r\nادله ى وجوب\r\nامر به معروف و نهى از منكر\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nفصل اوّل : ادّله‌ى وجوب امر به معروف و نهى از منكر\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nادّله‌ى اربعه بروجوب امربه معروف و نهى از منكر دلالت دارد .\r\n\r\nدليل اوّل : عقل\r\nمرحوم شيخ طوسى « 1 » ، علّامه حلّى « 2 » ، شهيدين « 3 » و فاضل مقداد « 4 » گفته‌اند : عقل در درك وجوب امر به معروف و نهى از منكر مستقل است و نيازى به شرع ندارد ؛ بلكه سخن شرع تأكيد اين وجوب عقلى است . زيرا ، وجوب امر به معروف و نهى از منكر بر اساس قاعده‌ى لطف است كه عقل ، وجوب آن را بر خداوند عزّوجل درك مىكند .\r\nبر اين دليل اشكال شده است ، به اين صورت كه : برخى قائل به انكار حسن و قبح عقلى شده‌اند ، و افعال را بدون در نظر گرفتن اين كه مطابق طبع يا مخالف آن باشد ، مساوى مىدانند و مىگويند : تفاوتى ميان افعال ، در حسن و قبح نيست ؛ بلكه افعال بندگان پس از تعلّق احكام شرعى به آن‌ها ، به اعتبار موافقت يا مخالفتشان با شرع ، به حسن و قبح متّصف مىگردند . بر خلاف\r\n\r\n\r\n","description":"","footnote":"\r\n( 1 ) . الاقتصاد ، ص 147 .\r\n( 2 ) . قواعد الاحكام ، ج 1 ، ص 542 .\r\n( 3 ) . اللمعة الدمشقية ، ج 2 ، ص 409 .\r\n( 4 ) . التنقيح الرائع ، ج 1 ، ص 591 و 592 .\r\n","page_name":" 17 ","page_number":17},
  {"content":"\r\n\r\nافعال خداوند عزّوجل كه از اين جهت نيز متّصف به حسن و قبح نمىشود ، و عقل راهى ندارد كه درباره‌ى افعال خداوند ، به نيكو يا ناپسند شمردن آن‌ها حكم نمايد .\r\nاين گروه درباره‌ى سخن خود چنين استناد كرده‌اند :\r\nالف ) فعل ، عرَض است و حسن و قبح عقلى نيز از اقسام عرَض هستند ، و بر عرَض ، عرَض ديگرى عارض نشده و به آن متّصف نمىگردد . [ پس ، فعل نمىتواند به حسن و قبح عقلى متّصف شود . 
  ]\r\nب ) عقل ، بر خداوند متعال تحكّمى ندارد كه بگويد : اين فعل از جانب او قبيح است و بايد تركش كند ، يا اين فعل نيكو است و بايد آن را انجام دهد . خداوند هر چه بخواهد ، انجام مىدهد ؛ و هر چه انجام مىدهد تصرّف در ملك خويش است و در مورد آنچه انجام مىدهد مورد سؤال و بازخواست قرار نمىگيرد « 1 » .\r\nگروهى نيز گفته‌اند : اگر امر به معروف و نهى از منكر عقلًا واجب بود ، معروفى ترك نمىشد و منكرى رخ نمىداد ، يا آن‌كه خداوند عزّوجل به واجب اخلال وارد آورد ؛ تالى جمله شرطيه در اين دليل به هر دو قسم آن باطل است ، در نتيجه ، مقدّم [ وجوب عقلى امر به معروف و نهى از منكر 
  ] نيز باطل است .\r\n\r\nتوضيح جمله‌ى شرطيه\r\nاگر امر به معروف كه اجبار بر انجام معروف ، و نهى از منكر كه\r\n\r\n\r\n","description":"","footnote":"\r\n( 1 ) . « لا يُسْأَلُ عَمّا يَفْعَلُ » ؛ انبياء ( 21 ) : 23 .\r\n","page_name":" 18 ","page_number":18},
  {"content":"\r\n\r\nنهى و منع از آن است ، عقلًا واجب باشند ، بر خداوند عزّوجل نيز واجب‌اند ؛ زيرا ، انجام هر عملى كه به دليل عقل واجب شود ، بر هر كسى كه بر دليلِ وجوب آگاه گردد ، واجب است ؛ حال ، اگر امر به معروف و نهى از منكر بر خداوند واجب باشد ، يكى از دو امر - كه گفته شد - لازم مىآيد ؛ بنابراين ، اين‌ها هر دو [ وجوب عقلى امر و نهى ، و وجوب بر خداوند متعال 
  ] باطل است .\r\nدليل بطلانِ وجوب آن بر خداوند اين است كه خداوند حكيم است و اخلال وارد آوردن به واجب ، بر حكيم جايز نيست . دليلِ بطلانِ وجوب عقلى امر و نهى نيز اين است كه در چنين صورتى اجبار لازم مىآيد كه با « تكليف » منافات دارد .\r\nعقيده‌ى من بر آن است كه دليل بروز دو اشكال فوق ، عدم ظهور دليل عقلى است . توضيحى كه درستى آن را روشن نموده ، و اين اشكالات را بر طرف مىنمايد ، متوقّف بر بيان چند مسأله است :\r\nالف ) حسن و قبح تحت سيطره‌ى عقل قرار ندارند ، بلكه صفاتى واقعىاند كه عقل آن‌ها را درك مىكند ؛ چرا كه شأن قوه‌ى عاقله حتى نسبت به افعال بندگان ، تشريع و جعل احكام نيست بلكه درك است .\r\nتوضيح : همان‌طور كه هر يك از حواس پنج‌گانه ، مواردى مطابق و مخالف با خود دارند ، مثلًا حسّ شنوايى از صداهاى نيكو لذّت مىبرد و از صداهاى ناهنجار آزرده مىشود ؛ عقل نيز ( كه انسانيتِ انسان به او است ) مواردى مطابق و مخالف خود دارد ؛ چرا كه قوّه‌ى عاقله ، قوّه‌اى درك‌كننده است . نتيجه آن كه ، با ملاحظه افعال ، گاهى آن‌ها را مطابق با قوّه‌ى عاقله مىبينى و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nفاعلش را شايسته‌ى ستايش مىدانى ، مانند : عدل ، و گفته مىشود : « عدل نيكو است » ؛ و گاهى آن‌ها را مخالف قوّه‌ى عاقله مىبينى و فاعلش را مستحقّ مذمّت برمىشمارى ، مانند : ظلم ، و گفته مىشود : « ظلم ناپسند است » ؛ گاه نيز آن‌ها را خالى از هر دوى اين جهات مىبينى كه در اين صورت ، افعال داراى وجوه و اعتبارات مختلف هستند . خلاصه آن كه ، عقل نورانيتى دارد كه حقايق براى آن آشكار مىشود ؛ و از اين رو ، زشتى و نيكويى افعال را درك مىكند .\r\nب ) عرَض وجودى و عرَض انتزاعى با يكديگر تفاوت دارند . آنچه محلّ اشكال است و درباره عروض آن بر عرَض بحث مىشود ، قسم اوّل ( عرَض وجودى ) است ؛ مانند : رنگ‌ها ؛ امّا در قسم دوم ( عرَض انتزاعى ) ، مانند : حسن ، قبح ، شدّت و ضعف ، هيچ‌كس ادّعاى عارض نشدنش بر اعراض را ندارد .\r\nج ) اين ادّعا كه « بعضى از مردم ، برخى ديگر را به معروف امر نمايند ، پسنديده است » ، و طبق قانون تلازم [ ميان حكم عقل و شرع 
  ] ، وجوب شرعى آن را درمىيابيم ، و اين كه به‌طور قطع خداوند متعال آن‌ها را واجب كرده است ، ارتباطى ندارد با اين كه خدا معروف را ايجاد كرده و منكر را برداشته است .\r\nالبته در مقدّمه كتاب ، از توجّه اسلام به اجتماع ، وحدت ، هدايت و مصلحت ، هم‌چنين درباره‌ى توجّه به مصلحت افراد اجتماع كه در گرو مصلحت جامعه است ، و مصحلت اجتماع كه در گرو مصلحت افراد آن است ، و نيز لزوم تشريع دو فريضه‌ى امر به معروف و نهى از منكر به منظور تحقّق اين غرض از جانب\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nشارع سخن گفتيم . بيان شد عقل به روشنى ، حُسن اين امر را درك مىكند و معناى حكم عقل ، چيزى جز دركِ حُسن اين مطلب نيست . پس ، با بيان اين مطالب ، تمام اشكالاتِ مطرح شده پيرامون اين ديدگاه عقلى ، بر طرف گرديد .\r\n\r\nدليل دوم : كتاب ( آيات قرآن كريم )\r\n\r\n1 ) آيات ايجابى\r\nآياتى از قرآن كريم ناظر به وجوب امر به معروف و نهى از منكر هستند . اين آيات عبارت‌اند از :\r\n1 ) وَلْتَكُن مِّنكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنكَرِ وَأُوْلَئِكَ هُمُ الْمُفْلِحُونَ ؛ « و بايد برخى از شما مسلمانان ، خلق را به خير و صلاح دعوت كنند و امر به نيكوكارى و نهى از بدكارى كنند ، و اينها ( كه واسطه هدايت خلق هستند ) رستگار خواهند بود » « 1 » .\r\nاين آيه در ادامه‌ى آياتى است كه خداوند ، خطاب به مؤمنان ابتدا حكم افراد - يعنى امر به تقوا آن‌گونه كه حقّ آن است و هيچ باطلى در آن راه ندارد - و سپس حكم اجتماع - يعنى فرمانِ چنگ زدن به ريسمان الاهى ( كتابى كه از سوى خدا بر پيامبرش نازل شده ) ، و نهى از تفرقه - را بيان مىفرمايد . ظاهر آيه بيان چيزى\r\n\r\n\r\n","description":"","footnote":"\r\n( 1 ) . آل عمران ( 3 ) : 104 .\r\n","page_name":" 21 ","page_number":21},
  {"content":"\r\n\r\nاست كه اتّحاد ملّت را حفظ مىكند و دژ مستحكمى براى آنان است ؛ پس ، امر به معروف و نهى از منكر نگاهبانِ جامعه و حصار وحدت است .\r\nتقريب : عبارت « وَلْتَكُن » امر است ، و « لام » در آن حرف اضافه نيست ، بلكه « لامِ » امر است كه به‌خاطر « واو » ساكن شده است ؛ زيرا ، « لامِ » امر در حالت سكون هم مىتواند عمل خود - يعنى جزم - را انجام دهد ، در صورتى كه « لامِ » اضافه چنين خصوصيتى ندارد .\r\nبراى « أُمَّةٌ » در لغت چندين معنا ذكر شده است ، از جمله جماعت ، قامت ، اندام ، استقامت ، نعمت و الگو « 1 » ؛ امّا اصل در همه آن‌ها همان‌طور كه مرحوم شيخ طوسى گفته ، قصد است ؛ پس جماعت و گروه را امّت ناميدند چراكه آن‌ها براى يك هدف و مقصد مشترك گردِ هم آمده‌اند ؛ يا مقصود امام است بنا بر اين كه مردم به آن اقتدا مىكنند ؛ يا طلب است ، بنا بر اين كه همان مقصد ( آرزو ) يى باشد كه در پى آن هستند ؛ و يا به معناى قامت و اندام است ، بنا بر اين كه قامت در يك سمت كشيده و بالا رفته است « 2 » .\r\nدلالت آيه نيز بر وجوب دعوت به خير و امر به معروف و نهى از منكر ظاهر است ؛ و ادامه‌ى آيه تاكيدى بر اين مطلب است با اين بيان كه : رستگارى جامعه و رسيدن آن به سعادت ، و تبديل به\r\n\r\n\r\n","description":"","footnote":"\r\n( 1 ) . نك : مجمع البحرين ، ج 1 ، ص 106 ، ت 108 ؛ موارد استعمال آن در هر كدام از اين معانى در بيان و سخن ادبا .\r\n( 2 ) . التبيان ، ج 2 ، ص 549 . در تفسير آيه‌ى شريفه‌ى : « وَلْتَكُن مِّنكُمْ أُمَّةٌ » .\r\n","page_name":" 22 ","page_number":22},
  {"content":"\r\n\r\nجامعه‌اى صالح ، منوط به آن است كه فردى را كه از راه خير منحرف شده به معروف دعوت شود و فردى را كه در چنگال شرّ گرفتار شده از منكر باز داشته شود ؛ و رستگارى ، تنها از آنِ كسانى است كه امر به معروف و نهى از منكر مىنمايند .\r\nاما در اين كه آيا [ الف 
  ] « مِن » تخصيصيه است ( تخصيص مخاطبان از اجناس ديگر مانند بيانِ آيه‌ى شريفه‌ى : فَاجْتَنِبُوا الرِّجْسَ مِنَ الأَوْثَانِ « 1 » ) و آيه دلالت دارد كه جامعه ، بايد اجتماعى صالح باشد و اين اجتماع صالح به سوى خير دعوت نمايد و در نتيجه ، عموم مكلّفان مورد خطاب قرار گرفته‌اند ؛ يا [ ب 
  ] « مِن » تبعيضيه است و آيه دلالت دارد بر اين كه اين تكليف ، تكليف كفايى بوده و امر متوجّه گروه غير معينى از آنان است ؛ يا [ ج 
  ] آيه دلالت دارد بر اين كه اين وظيفه ، متوجّه گروهى خاص - يعنى : علما - است ؟ چند وجه وجود دارد .\r\nبه نظر مىرسد ظاهر آيه - به قرينه آيات پيشين - احتمال نخست است . زيرا ، خداوند متعال ابتدا به تقواى الاهى دستور مىدهد و پس از آن ، همگى را به چنگ زدن به ريسمان الاهى فرمان داده و از تفرقه نهى مىكند . آن‌گاه وضعيت مسلمانان پس از اتحاد با يكديگر را تبيين و با وضعيت پيش از آن مقايسه كرده و مىفرمايد : وَلْتَكُن مِّنكُمْ الخ ؛ ظاهر اين كلام آن است كه پس از اتّحاد و اتّفاق ، به آن‌ها امر مىكند كه همه‌ى افراد جامعه نسبت به ديگران و خود ، بايد جلب‌كننده‌ى خير و دفع‌كننده‌ى شرّ باشند ؛\r\n\r\n\r\n","description":"","footnote":"\r\n( 1 ) . « پس از پليد حقيقى يعنى بت‌ها اجتناب كنيد » ؛ حج ( 22 ) : 30 .\r\n","page_name":" 23 ","page_number":23},
  {"content":"\r\n\r\nاين امر نيز با متوجّه بودن خطاب به عموم مكلّفين مناسب است .\r\nبر فرض دست كشيدن از اين قول ، ظاهر آيه احتمال سوم است . زيرا ، امّت گروهى هستند كه مقصد و هدف واحدى دارند ؛ در نتيجه ، منظور گروه غير معينى نيست ؛ و اين گروه ، غير از علما كسى نيست . توضيح بيشتر اين مطلب ان شاءالله در ادامه خواهد آمد .\r\n2 ) كُنتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَتَنْهَوْنَ عَنِ الْمُنكَرِ وَ تُؤْمِنُونَ بِاللّهِ وَ لَوْ آمَنَ أَهْلُ الْكِتَابِ لَكَانَ خَيْرًا لَّهُم مِّنْهُمُ الْمُؤْمِنُونَ وَ أَكْثَرُهُمُ الْفَاسِقُونَ ؛ شما ( مسلمانان حقيقى ) نيكوترين امتى هستيد كه پديدار گشته‌ايد ( براى اصلاح بشر ، كه مردم را ) به نيكوكارى امر مىكنيد و از بدكارى باز مىداريد و ايمان به خدا داريد . و اگر اهل كتاب همه ايمان مىآوردند بر آنان چيزى بهتر از آن نبود ، ليكن برخى از آنان با ايمان و بيشترشان فاسق و بدكارند » « 1 » .\r\nتقريب : فلسفه‌ى ارتباط اين آيه به ماقبل خود - [ وَلْتَكُن مِّنكُمْ أُمَّةٌ ؛ آل عمران : 104 
  ] - همان است كه در سخن مرحوم شيخ طوسى آمده است : « اين مدح و ثنا به اين سبب با فعل امر پيشين ارتباط مىيابد كه [ در آن آيه 
  ] ابتدا الزام به امر به معروف و نهى از منكر بيان شده است ؛ و اكنون پذيرش و پايبندى به آن مورد تمجيد و ستايش قرار مىگيرد » « 2 » .\r\n\r\n\r\n","description":"","footnote":"\r\n( 1 ) . آل عمران ( 3 ) : 110 .\r\n( 2 ) . التبيان ، ج 2 ، ص 556 . در تفسير آيه‌ى شريفه‌ى : ( كُنتُمْ خَيْرَ أُمَّةٍ ) .\r\n","page_name":" 24 ","page_number":24},
  {"content":"\r\n\r\nعبارت كُنتُمْ خَيْرَ أُمَّةٍ احتمال دارد : الف ) به اعتبار نيكىهايى باشد كه در كتاب‌هاى پيشين درباره‌ى اين امّت وارد شده است . در اين صورت ، تقدير عبارت چنين است : « شما در كتاب‌هاى گذشته بهترين امّت بوديد پس آن را با افعال زيبا تحقّق بخشيد » .\r\nب ) ممكن است منظور اين باشد كه : « شما در لوح محفوظ بهترين امّت بوديد » .\r\nج ) ممكن است منظور اين باشد كه : « از همان زمان كه بوديد » ؛ در اين صورت دلالت دارد كه آنان از اوّل چنين بودند .\r\nد ) ممكن است « كُنتُمْ » تامّه و به معناى « وَجَدتُم » باشد . در اين صورت ، منظور از پديدار شدن براى مردم ، پاى به عرصه وجود نهادن ايشان باشد « 1 » .\r\n« خَيْرَ أُمَّةٍ » نيز به عنوان حال در جمله منصوب است . در اين صورت ، مفاد آيه چنين است : همانا مسلمانان بهترين مخلوقات خداوند و افضل از ساير امّت‌ها هستند ؛ و علّت آن ، جمله « تَأْمُرُونَ بِالْمَعْرُوفِ وَتَنْهَوْنَ عَنِ الْمُنكَرِ » است . اين جمله ، به عنوان حال براى « خَيْرَ أُمَّةٍ » مىباشد نه « كُنتُمْ » ؛ پس امّت اسلامى مقيد به خير بودن شده و خير بودن آن مقيد به امر به معروف و نهى از منكر است . در نتيجه ، آيه دلالت دارد خير بودن ، فضيلت و شرافتى است كه براى اين امّت ثابت شده و از جهت انجام امر به معروف و نهى از منكر است .\r\nقول ديگر آن است كه : آيه‌ى شريفه‌ى « تَأْمُرُونَ . . . » تا پايان آيه ،\r\n\r\n\r\n","description":"","footnote":"\r\n( 1 ) . اين احتمالات را شيخ طوسى در التبيان ، ج 2 ، ص 557 آورده است .\r\n","page_name":" 25 ","page_number":25},
  {"content":"\r\n\r\nجمله مستأنفه بوده و منظور آن ، بيان علّت خير بودن است ؛ همان‌طور كه مىگوييم : « زيد كريم مردم را اطعام مىكند و آنان را مىپوشاند و آنچه كه به صلاح آنان است ، انجام مىدهد » . عبارت وَتُؤْمِنُونَ بِاللّهِ نيز بر ايمانِ جامعه به خداوند و يكپارچگى ، اتّحاد و نفس واحده بودن آنان در انجام فريضه‌ى عظيم امر به معروف و نهى از منكر دلالت مىكند ، و شايد به همين دليل گفته‌اند : « امر به معروف و نهى از منكر حصار ايمان و نگاه‌دارنده‌ى آن است » « 1 » . بنابراين ، مقدّم بودن آن در جمله ، موافق با اين عبارت مشهور است كه حصار هر چيز را پيش از آن قرار مىدهند .\r\nبا اين بيان ، به سخن عدّه‌اى از مفسّران كه گفته‌اند : « چرا امر به معروف و نهى از منكر بر ايمان به خدا مقدّم شده است با آن‌كه ايمان به خدا بايد بر جميع طاعات مقدّم باشد ؟ » پاسخ داده مىشود .\r\nدر جواب اين سخن پاسخ‌هاى ديگرى نيز گفته‌اند كه مىتوانيد آن‌ها را در كتاب‌هاى تفسيرى بيابيد . به عبارت ساده‌تر ، ابتدا و انتهاى آيه‌ى كريمه دلالت دارد بر اين كه اتّصاف امّت به « بهترين امّت بودن » مشروط بر انجام اين فريضه است . پس ، در صورتى كه آن را ترك كنند ، مؤمن واقعى و بهترين امّت نيستند .\r\n3 ) يُؤْمِنونَ بِاللّهِ وَالْيَوْمِ الآخِرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنكَرِ وَيُسَارِعُونَ فِى الْخَيْرَاتِ وَأُوْلَئِكَ مِنَ الصَّالِحِينَ ؛ « به خدا و روز قيامت ايمان دارند و به كار پسنديده فرمان مىدهند و از كار\r\n\r\n\r\n","description":"","footnote":"\r\n( 1 ) . تفسير مراغى ، ج 4 ، ص 30 .\r\n","page_name":" 26 ","page_number":26},
  {"content":"\r\n\r\nناپسند باز مىدارند و در كارهاى نيك شتاب مىكنند و آنان از شايستگانند » « 1 » .\r\nتقريب : اين آيه تفسير آيه‌ى پيشين خود ، يعنى مِنْ أَهْلِ الْكِتَابِ أُمَّةٌ قَائِمَةٌ « 2 » است ، و دلالت دارد بر اين كه امتى بر اطاعت از فرمان خدا و بر راه مستقيم پابرجا و راسخ هستند كه به معاد ايمان دارند و امر به معروف و نهى از منكر مىكنند ، آن‌گاه ايشان را جزء صالحان برمىشمارد . بنابراين ، دلالت‌هاى مختلفى در اين آيه بر فريضه‌ى امر به معروف و نهى از منكر وجود دارد ؛ از جمله اين كه : امت درست‌كردار را تبيين مىكند ، با توحيد و معاد ارتباط دارد و انجام‌دهندگان اين فريضه را ضمن صالحان برمىشمارد .\r\n4 ) وَ تَرَى كَثِيرًا مِّنْهُمْ يُسَارِعُونَ فِى الإِثْمِ وَالْعُدْوَانِ وَأَكْلِهِمُ السُّحْتَ لَبِئْسَ مَا كَانُواْ يَعْمَلُونَ * لَوْلَا يَنْهَاهُمُ الرَّبَّانِيُّونَ وَ الأَحْبَارُ عَن قَوْلِهِمُ الإِثْمَ وَ أَكْلِهِمُ السُّحْتَ لَبِئْسَ مَا كَانُواْ يَصْنَعُونَ ؛ « بسيارى از آنان را بنگرى كه در گناه و ستمكارى و خوردن حرام مىشتابند ؛ بسيار بد كارى را پيشه خود نمودند . چرا علما و روحانيون آنان را از گفتار زشت و خوردن مال حرام باز نمىدارند ؟ همانا كارى بسيار زشت را پيشه خود نمودند » « 3 » .\r\nكلمه « لَوْلَا » در اين آيه به معناى « هلّا » آمده است . على بن عيسى مىگويد : « اصل آن اظهار وجوب چيزى درباره‌ى ( اوّلى )\r\n\r\n\r\n","description":"","footnote":"\r\n( 1 ) . آل عمران ( 3 ) : 114 .\r\n( 2 ) . « از ميان اهل كتاب ، طايفه‌اى از آنها معتدل و به راه راست‌اند » ؛ آل عمران ( 3 ) : 113 .\r\n( 3 ) . مائده ( 5 ) : 62 و 63 .\r\n","page_name":" 27 ","page_number":27},
  {"content":"\r\n\r\nاست لكن حتى در صورت نيامدن « لا » ، در ترغيب و واداشتن به انجام ( دومى ) به خاطر ( اوّلى ) به‌كار مىرود ؛ با اين حال همراهى آن با « لا » ضرورى است . زيرا ، « لا » آن را به معناى « چرا انجام نداده ؟ » برده است » « 1 » . مراد از « ربّانيون و احبار » نيز پيشوايان تربيتى و سياسى يهوديان و علماى شرع و فتوا در ميان ايشان هستند . « صنع » به معناى ساختن نيز اخصّ از « عمل » به معناى كار ، و « عمل » اخصّ از « فعل » به معناى انجام دادن است ؛ و به چيزى كه نه از روى « طبع » و نه از روى « ولع » به دست مىآيد ، صنع گفته مىشود .\r\nتقريب : آيه‌ى كريمه بعد از تقبيح آن دسته از يهوديان كه دين حق را به سخره و بازى گرفته و در سخن گناه - يعنى : هر چه به دين و دنياى گوينده آن سخن ضرر مىرساند مانند دروغ - و دشمنى - ظلم و تعدّى به حقوق - و حرام‌خوارى ( از محرّماتِ پست ) شتاب داشته‌اند ؛ پيشوايانشان را به‌خاطر رضايت به اين گناهان و ترك فريضه‌ى امر به معروف و نهى از منكر مذمّت مىكند و آنان را شديدتر از يهوديانى كه اين اعمال را انجام داده‌اند ، توبيخ مىنمايد .\r\nاز ابن عباس روايت شده : « هيچ توبيخى در قرآن از توبيخ در اين آيه شديدتر نيست » « 2 » ؛ و در تفسير الكشّاف آمده است : « گويى\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 373 ، در تفسير آيه‌ى شريفه‌ى : ( وَ إِذَا جَآؤُوكُمْ قَالُوَاْ آمَنَّا وَقَد دَّخَلُواْ بِالْكُفْرِ ) ؛ مائده ( 5 ) : 61 .\r\n( 2 ) . جامع البيان ، طبرى ، ج 6 ، ص 403 .\r\n","page_name":" 28 ","page_number":28},
  {"content":"\r\n\r\nآنان - يعنى علما با ترك فريضه‌ى نهى از منكر - در شمار مرتكبين منكرات قرار گرفته‌اند » « 1 » . شايد راز اين مطلب در آن است كه فرد گناهكار ولعى دارد كه او را به سمت گناه و ارتكاب آن سوق مىدهد ؛ پس ، معصيت او از قبيل چيزى است كه از طريق طبع حاصل مىشود ، به سبب آن كه حركتى آميخته به ولع و بدون بصيرت است ؛ امّا عالمى كه نهى از منكر را ترك كرده ، ميثاقى كه خدا از او گرفته را وانهاده ، و آن را تنها براى رضايت مردم ترك نموده و رضايت مردم را بر رضايت خداوند برگزيده است .\r\nنتيجه آنكه : دلالت آيه‌ى كريمه بر لزوم اين فريضه كاملًا آشكار است .\r\n5 ) لُعِنَ الَّذِينَ كَفَرُواْ مِن بَنِى إِسْرَائِيلَ عَلَى لِسَانِ دَاوُودَ وَعِيسَى ابْنِ مَرْيَمَ ذَلِكَ بِمَا عَصَوا وَّكَانُواْ يَعْتَدُونَ * كَانُواْ لَا يَتَنَاهَوْنَ عَن مُّنكَرٍ فَعَلُوهُ لَبِئْسَ مَا كَانُواْ يَفْعَلُونَ ؛ « كافران بنى اسراييل به زبان داود و عيسى پسر مريم از آن رو لعنت كرده شدند كه نافرمانى ( خدا ) نموده و ( از حكم حق ) سركشى مىكردند . آنان هيچ‌گاه يكديگر را از كار زشت خود نهى نمىكردند ، و آنچه مىكردند بسى قبيح و ناشايسته بود » « 2 » .\r\nتقريب : شديدترين واژه‌اى كه خداوند متعال غضب خود را با استفاده از آن نشان مىدهد ، « لعنت » است . ملعون كسى است كه از رحمت و رأفت خدا محروم باشد . داوود ( ع ) هم گناهكاران و\r\n\r\n\r\n","description":"","footnote":"\r\n( 1 ) . الكشاف ، زمخشرى ، ج 1 ، ص 627 .\r\n( 2 ) . مائده ( 5 ) : 78 و 79 .\r\n","page_name":" 29 ","page_number":29},
  {"content":"\r\n\r\nمتجاوزان و نيز به طور خاص ، متجاوزان « يوم السّبت » را لعن كرد ، و پس از او عيسى ( ع ) نيز ايشان را لعن كرد . آيه بيانگر آن است كه اين لعنتِ بىوقفه به علّت تعدّى و بىحرمتى دائمى آنان است ، كه [ آن هم 
  ] معلول نهى نكردن همديگر از هيچ‌كدام از منكرات است ؛ هر قدر كه زشتى و ضرر منكر زياد باشد .\r\nنكته‌ى اين مطلب در آن است كه اگر نهى از منكر ترك شود ، فاسقان جرأت اظهار فسق و فجورشان را پيدا مىكنند ، و وقتى همه مردم منكرات را با چشم خود ديدند و به گوش خود شنيدند ، زشتى آن از بين مىرود ؛ در نتيجه ، افراد بيشترى جرأت انجام آن را پيدا مىنمايند . بنابراين ، اعلام آن ، موجب انتشار مفاسد در ميان خودشان و فساد امّت مىشود .\r\nآيه دلالت دارد بر اين كه ترك نهى از منكر موجب مفسده براى امّت است ، و خداوند متعال با بيان لَبِئْسَ مَا كَانُواْ يَفْعَلُونَ مذمّت و لعن را تأكيد كرده و آن را براى رسول خود و مؤمنين تبيين نموده تا عبرتى براى ايشان باشد كه آن كار را انجام ندهند و مانند آن گروه نباشند تا گرفتار خشم و لعنت خدا نشوند .\r\nدر نتيجه : دلالت آيه بر لزوم نهى از منكر روشن است .\r\n6 ) وَ إِذَ قَالَتْ أُمَّةٌ مِنْهُمْ لِمَ تَعِظُونَ قَوْمًا اللّهُ مُهْلِكُهُمْ أَوْ مُعَذِّبُهُمْ عَذَابًا شَدِيدًا قَالُواْ مَعْذِرَةً إِلَى رَبِّكُمْ وَلَعَلَّهُمْ يَتَّقُونَ ، فَلَمَّا نَسُواْ مَا ذُكِّرُواْ بِهِ أَنجَيْنَا الَّذِينَ يَنْهَوْنَ عَنِ السُّوءِ وَأَخَذْنَا الَّذِينَ ظَلَمُواْ بِعَذَابٍ بَئِيسٍ بِمَا كَانُواْ يَفْسُقُونَ ؛ « و چون ( پند و موعظه‌ى ناصحين در آنان اثرى نكرد ) جمعى از آن گروه گفتند : چرا قومى را كه از جانب\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nخدا به هلاك و يا به عذاب سخت محكومند باز موعظه مىكنيد ؟ ناصحان گفتند : پند ما معذرت ( و اتمام حجت ) است از جانب پروردگارتان ، و ديگر آنكه شايد ( اثر كند و ) تقوا پيشه كنند . و چون هر چه به آنها تذكر داده شد در آن غفلت ورزيدند ما هم آن جماعت را كه از كار بد منع مىنمودند نجات بخشيديم و آنان را كه ظلم و ستمكارى كردند به كيفر فسقشان به عذابى سخت گرفتار كرديم » « 1 » .\r\nضمير « مِنْهُمْ » در اين آيه به بنىاسراييل برمىگردد كه شامل سه فرقه بودند : گناهكاران ، ساكتان و بىطرفان ، و اندرزدهندگان .\r\nتقريب : گروه ساكتان افرادى اهل تقوا بودند كه با فرمان الاهى مخالفت نمىكردند ، امّا نهى از منكر را ترك كرده و با گروه گناهكاران ستمكار درآميختند و گروه اندرزدهندگان را شماتت كردند كه : « اين گروه ، متجاوز و متجاهر به فسق است و نهى از منكر در آنان سودى ندارد . پس ، ديگر چرا آنان را موعظه مىكنيد ؟ » . سبب اين كار ، كراهت ايشان از موعظه نبود ، بلكه به خاطر يأس و نااميدى از پذيرش اين اندرز بود . امر به معروف و نهى از منكر نيز تنها با احتمال تأثير واجب هستند .\r\nگروه اندرزدهندگان در پاسخ آنان گفتند : « اين اندرز ، در واقع طلب بخشش از خداوند است » و بدين طريق نشان مىدهند با فسق موافق نبوده و از سركشى و تمرّد آن عده منزجر هستند ، به اين اميد كه با ادامه موعظه‌ها همه‌ى اين مسائل يا دست‌ِكم برخى از آن‌ها تمام شود .\r\n\r\n\r\n","description":"","footnote":"\r\n( 1 ) . اعراف ( 7 ) : 164 و 165 .\r\n","page_name":" 31 ","page_number":31},
  {"content":"\r\n\r\nبرخى گفته‌اند : اين كه آنان گفته‌اند « إِلَى رَبِّكُمْ » - كه ( ربّ ) به سرزنش‌كنندگان اضافه شده - و ( إِلَى رَبِّنا ) نگفته‌اند ، نشان مىدهد تكليفِ به موعظه به ما اختصاص ندارد ، بلكه بر شما نيز واجب است كه ايشان را موعظه كنيد . زيرا ، پروردگار جايگاه ربوبيت دارد و به همين دليل بايد از او طلب بخشش شده و سعى شود ذمّه ، از تكاليف و وظائفى كه آن‌ها را به بندگانش محوّل كرده بريء گردد ، و از آنجا كه شما هم مثل ما مربوب او هستيد ، تكليف شما با تكليف ما تفاوتى ندارد « 1 » .\r\nعبارت « فَلَمَّا نَسُوا » الخ ، يعنى : هرگاه تأثير ذكر در نفوس ايشان از بين رفت ، و چنان شد كه گويى تصوير آن از نفس زائل شده است ، گروهى كه نهى از منكر مىكردند را نجات داده و ظالمان را به عذابى سخت دچار كرديم .\r\nدرباره‌ى گروهى كه با : لِمَ تَعِظُونَ قَوْمًا اللّهُ مُهْلِكُهُمْ توصيف شده‌اند ، اختلاف نظر وجود دارد كه آيا آنان از نجات‌يافتگان هستند يا از هلاك‌شدگان ؟\r\nدر پاسخ ، الف ) از ابن عباس نقل شده است هر دو طائفه نجات يافته‌اند « 2 » ، و نيز روايت شده كه او درباره‌ى گروه ساكتان ترديد داشت تا اين كه شاگردش عكرمه او را به نجات ايشان قانع نمود « 3 » .\r\n\r\n\r\n","description":"","footnote":"\r\n( 1 ) . تفسير الميزان ، ج 8 ، ص 295 .\r\n( 2 ) . شيخ طوسى ، التبيان ، ج 5 ، ص 14 .\r\n( 3 ) . تفسير آلوسى ، ج 9 ، ص 92 .\r\n","page_name":" 32 ","page_number":32},
  {"content":"\r\n\r\nزمخشرى نيز اين قول را محتمل دانسته است « 1 » .\r\nب ) گروهى گفته‌اند : آيه درباره‌ى وضعيت گروهى كه به « لمَ تَعِظُونَ » توصيف شده‌اند ، سخنى نگفته است « 2 » .\r\nج ) گروه ديگر عقيده دارند اين فرقه جزء هلاك‌شدگان هستند « 3 » .\r\nسخن درست ، همين قول سوم است . زيرا آيه‌ى شريفه ، حاوى مناظره‌ى گروه ساكتانِ سرزنش‌كننده با گروه اندرزدهندگان است ؛ و ظاهر از اين مناظره ، لزوم نهى از منكر و سقوط وجوب آن با احتمال عدم تأثير است ؛ چنان‌چه گفته شد . بنابراين ، گروه ساكتان در شمار ترك‌كنندگان وظيفه‌ى قطعى بوده و جزء ظالمان قرار مىگيرند ، و اين سخن خداوند كه : وَأَخَذْنَا الَّذِينَ ظَلَمُوا شامل آنان مىشود .\r\nپس ، آيه همان‌طور كه از امام صادق ( ع ) روايت شده ، ظهور در هلاكت هر دو گروه دارد « 4 » ، و از جهاتى دالّ بر اين است كه موعظه به امر به معروف و نهى از منكر جزء واجبات است .\r\nهمان‌طور كه گفته شد خداوند متعال قرآن را براى موعظه نازل كرد و داستان‌هاى انبيا ، نه تاريخ شهرها و ملّت‌ها ، را به عنوان عبرت و تذكّر در آن ذكر نمود . عبرت در آن قصه اين است كه از\r\n\r\n\r\n","description":"","footnote":"\r\n( 1 ) . الكشاف عن حقائق التنزيل ، ج 2 ، ص 126 .\r\n( 2 ) . قائلان اين قول را پيدا نكرديم .\r\n( 3 ) . تفسير الميزان ، ج 8 ، ص 295 .\r\n( 4 ) . اصول كافى ، ج 8 ، ص 158 ، ح 151 .\r\n","page_name":" 33 ","page_number":33},
  {"content":"\r\n\r\nظلم ، فسق ، ترك موعظه و ارشاد پرهيز كنيم و به امر به معروف و نهى از منكر ملزم باشيم .\r\nنتيجه : جلوگيرى نكردن از ظلم ستمكاران و نهى نكردن آنان از منكر ، مشاركت در ظلم و فسق ايشان است ، و خداوند آنان را به عذابى سخت گرفتار مىكند ؛ و همان‌گونه كه در كمين ستمكاران است ، مراقب تاركان اين فريضه‌ى عظيم نيز هست .\r\n7 ) وَالْمُؤْمِنُونَ وَالْمُؤْمِنَاتُ بَعْضُهُمْ أَوْلِيَاء بَعْضٍ يَأْمُرُونَ بِالْمَعْرُوفِ وَيَنْهَوْنَ عَنِ الْمُنكَرِ وَيُقِيمُونَ الصَّلَاةَ وَيُؤْتُونَ الزَّكَاةَ وَيُطِيعُونَ اللّهَ وَرَسُولَهُ أُوْلَئِكَ سَيَرْحَمُهُمُ اللّهُ إِنَّ اللّهَ عَزِيزٌ حَكِيمٌ ؛ « و مردان و زنان مؤمن همه ياور و دوستدار يكديگرند ، خلق را به كار نيكو وادار و از كار زشت منع مىكنند و نماز به پا مىدارند و زكات مىدهند و حكم خدا و رسول او را اطاعت مىكنند ، آنان را البته خدا مشمول رحمت خود خواهد گردانيد ، كه خدا صاحب اقتدار و درست كردار است » « 1 » .\r\nچون خداوند متعال در آيات پيش از اين آيه « 2 » ، درباره‌ى منافقين و ويژگىهاى ناپسند ايشان سخن گفته ، اقتضاى حكمت آن است كه از مؤمنان ياد كند و اوصاف ايشان را - كه از طريق آن ، مؤمن از غير مؤمن بازشناخته مىشود - ذكر نمايد .\r\nتقريب : اين آيه دلالت دارد مؤمنان با وجود كثرت و پراكندگى همانند نفس واحده و داراى يك كيان و موجوديت هستند ؛ به\r\n\r\n\r\n","description":"","footnote":"\r\n( 1 ) . توبه ( 9 ) : 71 .\r\n( 2 ) . توبه ( 9 ) : 67 و 68 .\r\n","page_name":" 34 ","page_number":34},
  {"content":"\r\n\r\nهمين دليل ، عدّه‌اى كار عدّه‌اى ديگر را برعهده مىگيرند و يكديگر را امر به معروف و نهى از منكر مىنمايند . دلالت اين آيه بر وجوب اين فريضه از چند جهت قابل بررسى است :\r\nاوّل : ذكر اين دو ويژگى به عنوان نشانه‌هاى فرد مؤمن است ؛ و لازمه‌اش اين است كه تارك اين دو كار ، مؤمن نيست .\r\nدوم : ظهور « يَأْمُرُونَ . . . » تا آخر آيه بر وجوب ؛ به اين بيان كه در جاى خود ثابت شده است جمله‌ى خبرى ظهور در وجوب دارد ، بلكه وجوبِ در آن از وجوب در جمله‌ى امرى اظهر است .\r\nسوم : امر با ولايت عدّه‌اى از افراد جامعه بر سايرين بر اين دو كار مترتّب شده است و وحدت اجتماعى چنين اقتضا مىكند .\r\nچهارم : مفهوم دستيابى قوم مذكور به رحمت الاهى اين است كه تارك امر به معروف و نهى از منكر مشمول اين رحمت نيست ؛ تدبّر كنيد .\r\n8 ) التَّائِبُونَ الْعَابِدُونَ الْحَامِدُونَ السَّائِحُونَ الرَّاكِعُونَ السَّاجِدونَ الآمِرُونَ بِالْمَعْرُوفِ وَالنَّاهُونَ عَنِ الْمُنكَرِ وَ الْحَافِظُونَ لِحُدُودِ اللّهِ وَبَشِّرِ الْمُؤْمِنِينَ ؛ « اينان همان از گناه پشيمانان ، خداپرستان ، حمد و شكر نعمت‌گزاران ، روزه‌داران ، نماز با خضوع گزاران ، امر به معروف و نهى از منكركنندگان ، و نگهبانان حدود الهىاند ، و مؤمنان را بشارت ده » « 1 » .\r\nدر آيات پيشين اين آيه ، خداوند به مؤمنانى كه در راه خدا با اموال و جان‌هايشان جهاد كنند ، وعده بهشت داده ، و در اين آيه به\r\n\r\n\r\n","description":"","footnote":"\r\n( 1 ) . توبه ( 9 ) : 112 .\r\n","page_name":" 35 ","page_number":35},
  {"content":"\r\n\r\nبيان صفات مؤمنين و آنچه مؤمن را از غيرمؤمن بازمىشناساند ، پرداخته و ابتدا آنان را با صفات فردى توبه ، عبادت ، زهد ، ركوع و سجود وصف كرده و سپس به بيان ويژگىهاى اجتماعى يعنى امر به معروف و نهى از منكر مىپردازد ، و پس از آن ، ويژگى اين هر دو حالت يعنى حفظ حدود الاهى را بيان مىكند و در نهايت مىفرمايد : وَبَشِّرِ الْمُؤْمِنِينَ و در حالى كه خود در آيه‌ى پيش به آنان بشارت داده است ، به پيامبرش نيز فرمان مىدهد به ايشان بشارت دهد .\r\nتقريب : دلالت اين آيه بر وجوب امر به معروف و نهى از منكر از چند جهت است :\r\nاوّل : ذكر امر به معروف و نهى از منكر به عنوان وجه تمايز مؤمن از غير مؤمن ، نشان مىدهد كه تارك اين دو امر ، مؤمن نيست .\r\nدوم : امر به معروف و نهى از منكر جزء مسائلى است كه از طريق آن حق خداوند بر پا داشته مىشود و قيام به حق خدا نيز باعث مىشود خداى تعالى درباره اين افراد ، حقى را كه بر خود واجب كرده وفا نمايد .\r\nسوم : امر به اين دو كار ، به صورت اخبار است .\r\nچهارم : امر به معروف و نهى از منكر را جزء مواردى كه طرف معامله با خداوند متعال است ، قرار داده است .\r\n9 ) فَلَوْلَا كَانَ مِنَ الْقُرُونِ مِن قَبْلِكُمْ أُوْلُواْ بَقِيَّةٍ يَنْهَوْنَ عَنِ الْفَسَادِ فِى الأَرْضِ إِلَّا قَلِيلًا مِّمَّنْ أَنجَيْنَا مِنْهُمْ وَاتَّبَعَ الَّذِينَ ظَلَمُواْ مَا أُتْرِفُواْ\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nفِيهِ وَكَانُواْ مُجْرِمِينَ * وَمَا كَانَ رَبُّكَ لِيُهْلِكَ الْقُرَى بِظُلْمٍ وَأَهْلُهَا مُصْلِحُونَ ؛ « پس چرا در امم گذشته مردمى با عقل و ايمان وجود نداشت كه ( خلق را ) از فساد و اعمال زشت نهى كنند مگر عده‌ى قليلى كه نجاتشان داديم ، و ستمكاران از پى تعيّش به نعمت‌هاى دنيوى رفتند و مردمى فاسق بدكار بودند . و خدا بر آن نيست كه هيچ قومى و هيچ اهل ديارى را در صورتى كه آنها مصلح و نيكوكار باشند به ظلم هلاك كند » « 1 » .\r\nتقريب : اين آيه ، ذيل آياتى قرار دارد كه از داستان‌هاى گذشتگان و سنّت خداوند درباره آنان - هلاك در دنيا و گرفتارى به آتش آخرت - سخن مىگويد ، و نهى از فريب‌كارى در دين و گرايش به سوى ظالمان را نيز دربرمىگيرد و بيانگر آن است كه در غير اين حالت ، فرد به عذاب آتش گرفتار مىشود .\r\n« لَوْلَا » به معنى « هلّا كان » و « الّا كان » بوده كه معناى نفى دارد ؛ بنابراين ، تقدير آيه چنين است : ملل و اقوامى كه قبل از شما مىزيستند ، از فساد در زمين نهى نكردند با اين كه واجب بود گروهى از ايشان اين فريضه را بر پا دارند تا بدين طريق ميانشان اصلاح و امّتشان از استيصال حفظ گردد ؛ و اين ( نبودنِ قومى براى امر به معروف ) علّت هلاك ايشان - جز عدّه‌ى كمى از آنان يعنى ناهيان از منكر - بوده است ، و سايرين كه اكثريت را تشكيل مىدادند ، به دنبال لذايذ دنيا كه ناز و نعمتى در آن بود ، رفتند ؛ در حالى كه ايشان گناهكار بودند .\r\n\r\n\r\n","description":"","footnote":"\r\n( 1 ) . هود ( 11 ) : 116 و 117 .\r\n","page_name":" 37 ","page_number":37},
  {"content":"\r\n\r\nنتيجه : گروهى كه نهى از منكر را ترك كرده ، توبيخ شده‌اند ؛ و از اين جهت است كه در دنيا هلاك و در آخرت گرفتار عذاب دردناك مىگردند ، و خداوند تعداد اندكى از آنان را به‌خاطر انجام اين وظيفه نجات داده است . گروهى نيز كه هلاك شدند ، اگر اين فريضه را برپا مىداشتند ، هلاك و عذاب نمىشدند ؛ زيرا ، نابودى شهر و روستاهايى كه اهل آن صالح هستند ، ظلم است ؛ و ظلم در سنّت خداوند راهى ندارد : وَلا يَظْلِمُ رَبُّكَ أَحَدًا ؛ « و خدا به هيچ‌كس ستم نخواهد كرد » « 1 » .\r\n10 ) الَّذِينَ إِن مَّكَّنَّاهُمْ فِى الْأَرْضِ أَقَامُوا الصَّلَاةَ وَآتَوُا الزَّكَاةَ وَأَمَرُوا بِالْمَعْرُوفِ وَنَهَوْا عَنِ الْمُنكَرِ وَلِلَّهِ عَاقِبَةُ الْأُمُورِ ؛ « ( آنان كه خدا را يارى مىكنند ) آنانى هستند كه اگر در روى زمين به آنان اقتدار و تمكين دهيم نماز به پا مىدارند و زكات مىدهند و امر به معروف و نهى از منكر مىكنند و ( از هيچ‌كس جز خدا نمىترسند چون مىدانند كه ) عاقبت كارها به دست خداست » « 2 » .\r\nتقريب : اين آيه ذيل آياتى قرار دارد كه متضمّن اذن جهاد هستند .\r\nگفته‌اند : اين آيه نخستينِ آياتى است كه درباره‌ى جهاد نازل شده است . اين تشريع - تشريع جنگ - در جهت حفظ جامعه‌ى دينى از شرّ دشمنان دين است كه مىخواهند نور خدا را خاموش كنند . خدا در ذيل آن آيات فرموده : وَلَيَنصُرَنَّ اللَّهُ مَن يَنصُرُهُ ؛ « و هر كه خدا را يارى كند البته خدا او را يارى خواهد كرد » « 3 » و\r\n\r\n\r\n","description":"","footnote":"\r\n( 1 ) . كهف ( 18 ) : 49 .\r\n( 2 ) . حج ( 22 ) : 41 .\r\n( 3 ) . حج ( 22 ) ، 40 .\r\n","page_name":" 38 ","page_number":38},
  {"content":"\r\n\r\nسوگند ياد كرده است از دين خود دفاع مىكند .\r\nبنابراين ، عبارت الَّذِينَ إِن مَّكَّنَّاهُمْ تا آخر آيه ، در مقام توصيف يارىكنندگان دين است ؛ از اين رو ، دلالت آيه بر وجوب امر به معروف و نهى از منكر آشكار است و به بيان بيشتر نياز ندارد .\r\n11 ) يَا بُنَى أَقِمِ الصَّلَاةَ وَأْمُرْ بِالْمَعْرُوفِ وَانْهَ عَنِ الْمُنكَرِ وَاصْبِرْ عَلَى مَا أَصَابَكَ إِنَّ ذَلِكَ مِنْ عَزْمِ الْأُمُورِ ؛ « اى فرزند عزيزم ، نماز را به پا دار و امر به معروف و نهى از منكر كن و ( بر اين كار از مردم نادان ) هر آزار بينى صبر پيش گير ، كه اين نشانه‌اى از عزم ثابت ( مردم بلند همّت ) در امور عالم است » « 1 » .\r\nتقريب : از اميرالمؤمنين ( ع ) روايت شده است : ظاهر آيه‌ى شريفه اين است كه منظور از مَا أَصَابَكَ - كه فرمان به صبر بر آن داده شده است - مشقّت و اذيت‌هاى امر به معروف و نهى از منكر است . عبارت إِنَّ ذَلِكَ نيز اشاره به صبر دارد ؛ و اشاره‌ى بعيد آن به تعظيم و ترفيع است . هم‌چنين عَزْم تصميم قلب براى انجام كارى است .\r\nبنابراين ، مفهوم آيه چنين است : صبر در اين زمينه جزء تصميمات درست براى انجام كار نيكو به جاى كار قبيح است ، كه از نشانه‌هاى قدرت نفس و شهامت آن است . و نيز گفته‌اند : معنايش اين است كه : صبر از امورى است كه بايد بر آن ثبات و دوام داشت .\r\n\r\n\r\n","description":"","footnote":"\r\n( 1 ) . لقمان ( 31 ) : 17 .\r\n","page_name":" 39 ","page_number":39},
  {"content":"\r\n\r\nنتيجه : به هر تقدير ، دلالت آيه بر وجوب امر به معروف و نهى از منكر ظاهر است .\r\nدر قرآن كريم آيات ديگرى نيز بر وجوب امر به معروف و نهى از منكر دلالت دارد كه براى هر كسى كه به آن مراجعه كند ، روشن خواهد بود .\r\n\r\n2 ) آيات معارض\r\nگروهى از تاركان اين فريضه ، كه به دنبال مجوّز و عذر و بهانه مىگردند ، به آياتى اشاره كرده و گفته‌اند : اين آيات نشان مىدهد امر به معروف و نهى از منكر واجب نيست . در اين قسمت تعدادى از اين آيات را ذكر كرده و دلالت آن‌ها بر عدم وجوب اين فريضه را پاسخ خواهيم داد . به اين ترتيب ، وضعيت ساير آيات نيز روشن مىشود :\r\n1 ) يَا أَيُّهَا الَّذِينَ آمَنُواْ عَلَيْكُمْ أَنفُسَكُمْ لَا يَضُرُّكُم مَّن ضَلَّ إِذَا اهْتَدَيْتُمْ إِلَى اللّهِ مَرْجِعُكُمْ جَمِيعًا فَيُنَبِّئُكُم بِمَا كُنتُمْ تَعْمَلُونَ ؛ « اى اهل ايمان ، شما ( ايمان ) خود را محكم نگاه داريد ، كه اگر همه‌ى عالم گمراه شوند و شما به راه هدايت باشيد زيانى از آنها به شما نرسد . بازگشت همه‌ى شما به سوى خداست و همه شما را به آنچه كرديد آگاه مىسازد » « 1 » .\r\n\r\n\r\n","description":"","footnote":"\r\n( 1 ) . مائده ( 5 ) : 105 .\r\n","page_name":" 40 ","page_number":40},
  {"content":"\r\n\r\nمدّعا « 1 » : از آنجا كه تعليق جمع بر جمع افاده‌ى توزيع مىكند ، ظاهر آيه نشان مىدهد هر كسى بايد خود را حفظ كند ؛ همان‌طور كه در آيه‌ى ديگرى آمده است : وَامْسَحُواْ بِرُؤُوسِكُمْ « 2 » ؛ يعنى بر هر كس واجب است سر خود را مسح كند نه ديگرى را .\r\nلفظ « عَلَيْكُمْ » اسم فعل است به معناى بر شما باد ، و كلمه‌ى « أَنفُسَكُمْ » مفعول آن است ؛ پس ، آيه دلالت دارد كه بر هر كسى واجب است با انجام واجبات و ترك محرّمات خودش را حفظ نمايد ؛ و در مقابل ، ديگران ، گمراه شوند يا هدايت يابند ، گناهى و چيزى بر او نيست ؛ چنان كه گويى كارهاى ديگران به او ارتباطى ندارد ، و اين مسأله با وجوب امر به معروف و نهى از منكر سازگارى ندارد .\r\nبا اين بيان ، سخن ابن عباس كه گفته است : « خداوند متعال مؤمنان را با اين آيه مورد خطاب قرار داد و فرمود : عَلَيْكُمْ أَنفُسَكُمْ به معناى « بر شما باد اهل دينتان » « 3 » ، رد مىشود ؛ چون آيه - طبق گفته‌ى او - مؤكّدترين آيه در زمينه‌ى وجوب\r\n\r\n\r\n","description":"","footnote":"\r\n( 1 ) . بسيارى از رواياتى كه طبرى در تفسير خود آورده ، نشان مىدهد اوّلين مسلمانان گمان مىكردند ميان اين آيه و آنچه دالّ بر وجوب امر به معروف و نهى از منكر است ، تضاد وجود دارد و بحث‌هايى در اين زمينه صورت گرفته است ؛ صحابه و تابعين به اين گمان پاسخ داده‌اند . نك : تفسير جامع البيان ، ج 7 ، ص 128 - 130 .\r\n( 2 ) . مائده ( 5 ) : 6 .\r\n( 3 ) . اين مطلب از شيخ طبرسى در مجمع البيان ، ج 3 ، ص 435 نقل شده است . فخر رازى آن را منسوب به عبدالله بن مبارك دانسته است . نك : التفسير الكبير ، رازى ، ج 12 ، ص 112 .\r\n","page_name":" 41 ","page_number":41},
  {"content":"\r\n\r\nامر به معروف و نهى از منكر است .\r\nپاسخ : گمراهى و هدايت دو معناى متقابل‌اند ، و ظاهر آن است كه منظور از هدايت در اينجا ، نه هدايت تكوينى عامه است ، كه خداوند آن را در سرشت هر موجودى قرار داده تا بدان طريق يا از طريق انتخاب خود به سوى كمال حركت كند ، و نه هدايت تشريعى عامه ، كه افاضه‌ى عقل بر انسان ، و به دنبال آن ارسال پيامبران و نازل كردن كتاب است ؛ بلكه منظور ، هدايت خاصّه و عنايت ربّانى است كه خداوند به اقتضاى حكمت خود به برخى از بندگانش اختصاص داده و مقدّمات هدايت به سوى كمال و دستيابى به مقصود را براى او فراهم كرده است ؛ و اگر تسديد خداوند نبود ، او هر آينه در گمراهى و ضلالت گرفتار مىآمد .\r\nپس آيه‌ى شريفه دلالت دارد مؤمن بايد از هر چيزى كه او را از پيمودن طريق هدايت بازمىدارد ، پرهيز كند و به همه‌ى دستورات خداوند متعال عمل نمايد . از جمله‌ى اين دستورات ، امر به معروف و نهى از منكر است . نيز ، ديدن گمراهى مردم و گسترش معاصى در ميان آنان قدمش را سست نكند و تحت تأثير آن قرار نگيرد و موجب نشود تا وى طريق هدايت را رها كند ، چنان كه گويى از نظرش اين دنيا با دين ميانه‌اى نداشته باشد ، يا بر گمراهى آنان بترسد و به آنان مشغول شود و خودش را فراموش كند و مانند يكى از ايشان گردد ؛ بلكه بر او واجب است تا از طريق اسباب عادى ، امر به معروف و نهى از منكر كرده و مردم را به سوى خدا دعوت نمايد ، آن‌گاه مسأله را به خداوند متعال واگذار كند ؛ علاوه بر آن ، در دستورات الاهى نيامده است كه انسان\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nخودش را در راه نجات ديگرى از گمراهى هلاك كند . هم‌چنين او به‌خاطر كار ديگران مجازات نمىشود .\r\nنتيجه : اين آيه‌ى كريمه نيز بر وجوب امر به معروف و نهى از منكر دلالت دارد . علاوه بر آن ، مطلب مرحوم طبرسى در مجمع البيان نيز هست كه مىگويد : « اين آيه مؤكّدترين آيه در وجوب امر به معروف و نهى از منكر است . زيرا ، خداوند متعال با آن مؤمنان را مورد خطاب قرارداده و فرموده : عَلَيْكُمْ أَنفُسَكُمْ - يعنى : بر شما باد اهل دين خودتان - همان‌طور كه مىفرمايد : وَلَا تَقْتُلُواْ أَنفُسَكُمْ - خودتان را نكشيد - ، و لَا يَضُرُّكُم مَّن ضَلَّ - گمراهى گمراه‌شدگان از كافران به شما زيانى نمى رساند - » . ابن عباس هم در روايتى آورده است : « مراد آيه اين است كه : همديگر را موعظه و نهى كنيد ، و آنچه موجب نزديكى به خدا و دورى از شيطان است را به يكديگر بياموزيد . گمراهى مشركين و منافقين و اهل كتاب به شما ضررى نمىرساند » « 1 » .\r\n2 ) وَإِن كَذَّبُوكَ فَقُل لِّى عَمَلِى وَلَكُمْ عَمَلُكُمْ أَنتُمْ بَرِيئُونَ مِمَّا أَعْمَلُ وَأَنَاْ بَرِيءٌ مِّمَّا تَعْمَلُونَ ؛ « و اگر تو را تكذيب كردند بگو : عمل من براى من و عمل شما براى شما ( هر كس جزاى خود را خواهد يافت ) شما بريء از كردار من هستيد و من بيزار از كردار شما » « 2 » .\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 435 .\r\n( 2 ) . يونس ( 10 ) : 41 .\r\n","page_name":" 43 ","page_number":43},
  {"content":"\r\n\r\nآيه‌ى شريفه‌ى : قُلْ يَا أَيُّهَا الْكَافِرُونَ « 1 » تا آخر سوره نيز همانند اين آيه است .\r\nمدّعا : ظاهر آيه ، مداخله نكردن در كارهاى ديگران بوده و در نهايت ، اظهار برائت از عمل آنان است . واضح است اين كار نيز با دعوت به حق و امر به معروف و نهى از منكر منافات دارد .\r\nپاسخ : ظاهر آن است كه اين كار ، بعد از بىاثر بودن دعوت به سوى حق انجام مىشود نه از همان ابتداى امر ؛ چون آيه خطاب به پيامبر اكرم ( ص ) است كه دعوت كننده به سوى حق و آمر به معروف و ناهى از منكر بود ، و گويا پيامبر اكرم ( ص ) به علّت شدّت عطوفت و رحمت ، خود را به‌خاطر ايمان نداشتن مردم هلاك كرده است . سخن خداوند وَإِن كَذَّبُوك نيز گواه بر آن است ؛ همان‌طور كه آيات قبل و بعد از آن ، بر اين مطلب گواهى مىدهند .\r\nبنابراين ، آيه دلالت ندارد كه مردم به خود واگذار شده و به سوى حقّ دعوت نشوند ؛ بلكه به عكس ، آيه دلالت دارد بر اين‌كه مردم را بايد به سوى حقّ دعوت نمود ؛ امّا در صورت تكذيب و عدم تأثير دعوت ، تبرّى از آنان لازم است تا شريكِ كار باطلشان نگردد . به عبارت ديگر ، اين آيه تهديدى از سوى خداوند براى مردمان است ، مانند آيه‌ى : اعْمَلُواْ عَلَى مَكَانَتِكُمْ يعنى : « شما هر كار مىتوانيد انجام دهيد » ؛ « 2 » و آياتى نظير آن .\r\n\r\n\r\n","description":"","footnote":"\r\n( 1 ) . كافرون ( 109 ) : 1 .\r\n( 2 ) . اين آيه درچند مورد درقرآن تكرار شده است ازجمله : انعام ( 6 ) : 135 ؛ هود ( 11 ) : 93 .\r\n","page_name":" 44 ","page_number":44},
  {"content":"\r\n\r\nبه طور كلّى ، مفاد آيه‌ى كريمه اين است كه - اى پيامبر ( ص ) - پس از آن كه دعوتت در كفّار تأثير نداشت ، و بعد از اقامه‌ى دليل و برهان و معجزه‌ى تو را تكذيب كردند ، به آنان بگو : « من از شما برائت مىجويم و جزاى عملتان با خداوند است ، همان‌طور كه جزاى عمل من با اوست ؛ و پيامدهاى عمل هر دو طرف فقط بر همان طرف مترتّب مىشود نه بر ديگرى » .\r\nبا اين حال ، اين سوره مكّى است ، و از آياتش چنين بر مىآيد كه از سوره‌هاى ابتداى بعثت بوده است ؛ بدين صورت كه پس از آن كه مشركان نزول وحى بر پيامبر ( ص ) را انكار كرده و قرآن را سحر ناميدند ، ياران و دوستان او را اذيت كرده و حتى آنان را مجبور به كفر و شرك نمودند ، اين سوره نازل شد . پيامبر اكرم ( ص ) به حسب ظاهر - با قطع نظر از اعمال ولايت تكوينى خود - نمىتوانست آنان را هدايت ، آزار و اذيتشان را از مسلمانان دفع كند . وظيفه در چنين مواردى مدارا است ، تا به اين وسيله اذيت‌هاى ايشان كمتر شود ، و مسلمانان بتوانند ساز و برگ فراهم آورند . به همين دليل ، شاهد آن هستيم كه پس از هجرت و تهيه‌ى ساز و برگ - مِن قُوَّةٍ وَ مِن رِّبَاطِ الْخَيْلِ « 1 » - آيه‌ى : وَ اقْتُلُوهُمْ حَيْثُ ثَقِفْتُمُوهُمْ - يعنى : « و هر كجا مشركان را يافتيد به قتل رسانيد » « 2 » - و : فَاقْتُلُواْ الْمُشْرِكِينَ حَيْثُ وَجَدتُّمُوهُمْ وَخُذُوهُمْ وَاحْصُرُوهُمْ وَاقْعُدُواْ لَهُمْ كُلَّ مَرْصَدٍ - يعنى : « آن‌گاه مشركان را\r\n\r\n\r\n","description":"","footnote":"\r\n( 1 ) . اعراف ( 8 ) : 60 .\r\n( 2 ) . بقره ( 2 ) : 191 ؛ نساء ( 4 ) : 91 .\r\n","page_name":" 45 ","page_number":45},
  {"content":"\r\n\r\nهر جا يابيد به قتل برسانيد و آنها را دستگير و محاصره كنيد و هر سو در كمين آنها باشيد » « 1 » - بر پيامبر ( ص ) نازل شد . بنابراين ، دست برداشتن از دعوت به سوى حق - اگر چنين باشد - به خاطر مصلحتى مهم‌تر بوده است .\r\n3 ) قُلْ يَا أَيُّهَا النَّاسُ قَدْ جَاءكُمُ الْحَقُّ مِن رَّبِّكُمْ فَمَنِ اهْتَدَى فَإِنَّمَا يَهْتَدِى لِنَفْسِهِ وَمَن ضَلَّ فَإِنَّمَا يَضِلُّ عَلَيْهَا وَمَا أَنَاْ عَلَيْكُم بِوَكِيلٍ ؛ « بگو : اى مردم به حقيقت ( كتاب و رسول ) حق از جانب خدايتان براى شما آمد ، پس هر كس هدايت يافت نفعش بر خود اوست و هر كس به راه گمراهى شتافت زيانش بر خود اوست و من نگهبان شما ( از مؤاخذه خدا ) نيستم » « 2 » .\r\nمدّعا : عبارت وَ مَا أَنَاْ عَلَيْكُم بِوَكِيلٍ با وجوب امر به معروف و نهى از منكر منافات دارد .\r\nپاسخ : اين آيه دلالت دارد پس از دعوت به حقّ و تبيين مواردى كه ديندارى به آن ضرورى است ، يا انجام و ترك آن لازم است ، افراد در انتخاب خود مختارند ، و هيچ‌كس نمىتواند آزادى انتخاب را از ديگرى سلب كند ؛ و كردار آنان بر گردن پيامبر ( ص ) نيست و خود مسؤول عملكردشان هستند ؛ پس هر كه قول حق و درست را پذيرفت ، هدايت يافته و منافع آن از ثواب و . . . به خودش بازمىگردد ، و كسى كه گمراه شود خود را به بيراهه برده است ؛ زيرا ، به‌خاطر آن مجازات مىشود .\r\n\r\n\r\n","description":"","footnote":"\r\n( 1 ) . توبه ( 9 ) : 5 .\r\n( 2 ) . يونس ( 10 ) : 108 .\r\n","page_name":" 46 ","page_number":46},
  {"content":"\r\n\r\nبنابراين ، آيه دلالت دارد وظيفه‌ى پيامبر ( ص ) سلب اختيار و اجبارِ مردم براى ايمان به خدا نيست ؛ بلكه وظيفه‌ى او هدايت به حقّ و امر به معروف و نهى از منكر است . علاوه بر آن ، اين آيه از آيات سوره‌ى يونس است كه سوره‌اى مكّى است ؛ لذا ، هرچه درباره‌ى آيه‌ى پيشين گفتيم ، درباره‌ى اين آيه هم صادق است .\r\nبا توجّه به نكات فوق ، روشن مىشود : ساير آياتى هم كه آنها را دالّ بر عدم وجوب پنداشته‌اند ، بر عدم وجوب دلالت نمى كنند . نتيجه آن كه ترديدى در وجوب امر به معروف و نهى از منكر از ديدگاه قرآن كريم وجود ندارد .\r\n\r\nدليل سوم : سنّت\r\nرواياتى كه بر وجوب امر به معروف و نهى از منكر دلالت دارند ، متواتر بوده و در اين مختصر نمىتوان همه‌ى آن‌ها را بيان كرد . به همين دليل ، تنها رواياتى را نقل خواهيم كرد كه در آن‌ها به علّت وجوب ، و مفاسدِ مترتّب بر ترك اين فريضه‌ى عظيم اشاره شده است .\r\n1 ) پيامبر اكرم ( ص ) مىفرمايد : « إِذَا أُمّتِى تَوَاكَلَتِ الْأَمْرَ بِالْمَعْرُوفِ وَ النّهْى عَنِ الْمُنْكَرِ فَلْتَأْذَنْ بِوِقَاعٍ مِنَ اللّهِ » « 1 » ؛\r\n« هرگاه پيروان من امر به معروف و نهى از منكر را به يكديگر واگذار كنند ، بدانند كه در جنگ با خداى بزرگ هستند » .\r\n\r\n\r\n","description":"","footnote":"\r\n( 1 ) . التهذيب ، ج 6 ، ص 177 ، ح 7 ؛ وسائل الشيعه ، ج 16 ، ص 118 ، ح 21131 .\r\n","page_name":" 47 ","page_number":47},
  {"content":"\r\n\r\n2 ) پيامبر اكرم ( ص ) مىفرمايد : « انّ اللَّهَ عَزَّوَجَلَّ لَيُبْغِضُ الْمُؤْمِنَ الْضَعيفَ الَّذى لا دينَ لَهُ ، فَقيلَ : وَ ما الْمُؤْمِنُ الْضَعْيفُ الَّذى لادينَ لَهُ ؟ قالَ ( ص ) : الَّذى لايَنْهى عَنِ المُنْكَرِ » « 1 » ؛\r\n« خداوند مؤمن ضعيفى را كه دين ندارد مورد غضب خود قرار مىدهد . سؤال شد : مقصود چه كسى است ؟ فرمود : كسى كه نهى از منكر نكند » .\r\n3 ) امام صادق ( ع ) فرموده است : « أَنَّ رَجُلًا مِنْ خَثْعَمٍ جَاءَ إِلَى رَسُولِ اللَّهِ ( ص ) فَقَالَ لَهُ أَخْبِرْنِى مَا أَفْضَلُ الْإِسْلَامِ ؟ فَقَالَ الْإِيمَانُ بِاللَّهِ ، قَالَ ثُمَّ مَاذَا ؟ قَالَ صِلَةُ الرَّحِمِ ، قَالَ ثُمَّ مَاذَا ؟ فَقَالَ الْأَمْرُ بِالْمَعْرُوفِ وَ النَّهْى عَنِ الْمُنْكَرِ . فقَالَ الرَّجُلُ : أَى الْأَعْمَالِ أَبْغَضُ إِلَى اللَّهِ عَزَّ وَ جَلَّ ؟ قَالَ : الشِّرْكُ بِاللَّهِ ، قَالَ : ثُمَّ مَاذَا ؟ قَال : قَطِيعَةُ الرَّحِمِ قَالَ ثُمَّ مَا ذَا قَالَ الْأَمْرُ بِالْمُنْكَرِ وَ النَّهْى عَنِ الْمَعْرُوفِ » « 2 » ؛\r\n« مردى از تيره‌ى خثعم نزد رسول خدا ( ص ) آمد و به او گفت : به من بگو با فضيلت‌ترين عمل در اسلام چيست ؟ فرمود : ايمان به خدا . گفت : پس از آن ؟ فرمود : صله‌ى رحم . گفت : پس از آن چيست ؟ فرمود : امر به معروف و نهى از منكر . مرد گفت : كدام عمل نزد خداوند عزّوجل مبغوض‌تر است ؟ فرمود : شرك ورزيدن به خدا ، گفت : بعد از آن چه ؟ فرمود : قطع رحم . گفت : بعد از اين چه چيز است ؟ فرمود : امر به منكر و نهى از معروف » .\r\n\r\n\r\n","description":"","footnote":"\r\n( 1 ) . اصول كافى ، ج 5 ، ص 59 ، ح 15 ؛ وسائل الشيعه ، ج 16 ، ص 122 ، ح 21139 .\r\n( 2 ) . اصول كافى ، ج 5 ، ص 58 ، ح 9 ؛ وسائل الشيعه ، ج 16 ، ص 121 ، ح 21137 .\r\n","page_name":" 48 ","page_number":48},
  {"content":"\r\n\r\n4 ) در نهج البلاغه آمده : حضرت امام على ( ع ) فرموده است : « أَيُّهَا الْمُؤْمِنُونَ إِنَّ مَنْ يَرَى عُدْوَاناً يُعْمَلُ بِهِ وَ مُنْكَراً يُدْعَى إِلَيْهِ وَ أَنْكَرَهُ بِقَلْبِهِ فَقَدْ سَلِمَ وَ بَرِئَ ، وَ مَنْ أَنْكَرَهُ بِلِسَانِهِ فَقَدْ أُوجِرَ وَ هُوَ أَفْضَلُ مِنْ صَاحِبِهِ وَ مَنْ أَنْكَرَهُ بِالسَّيْفِ لِتَكُونَ كَلِمَةُ اللّهِ هِى الْعُلْيا وَ كَلِمَةُ الظَّالِمِينَ السُّفْلَى فَذَلِكَ الَّذِى أَصَابَ سَبيلَ الْهُدَى وَ قَامَ عَلَى الطَّرِيق وَ نَوَّرَ فِى قَلْبِهِ الْيَقِينُ » « 1 » ؛\r\n« اى مؤمنان ! هر كس كار خلافى را كه به آن عمل مىشود و منكرى را كه دعوت به آن مىشود ، ببيند و آن را به وسيله‌ى قلبش جلوگيرى كند ، سالم مانده و از آن عمل دور مىشود . و هر كس آن عمل را به وسيله‌ى زبانش منكر شود پاداش داده مىشود و اين شخص از شخص اوّل برتر است . و هر كس به وسيله‌ى شمشير آن عمل را منكر شود تا كلام خدا را برتر و كلام ظالمين را پست‌تر گرداند ، او همان است كه هدايت يافته و در راه رستگارى مىافتد و در قلبش يقين نورافشانى مىكند » .\r\nو در كلام ديگرى فرموده است : « فَمِنْهُمُ الْمُنْكِرُ للْمُنْكَرِ بيَدِهِ وَ لِسَانِهِ وَقَلْبِهِ فَذَلِكَ الْمُسْتَكْمِلُ لِخِصَالِ الْخَيْرِ ، وَمِنْهُمُ الْمُنْكِرُ بِلِسَانِهِ وَقَلْبهِ وَالتَّارِكُ بِيَدِهِ فَذلِكَ مُتَمَسِّكٌ بِخَصْلَتيَنِ مِنْ خِصَالِ الْخَيْرِ وَمُضَيِّعٌ خَصْلَةً ، وَمِنْهُمُ الْمُنْكِرُ بِقَلْبِهِ وَالتَّارِكُ بيَدِهِ وَلِسَانِهِ فَذلِكَ الَّذِى ضَيَّعَ أَشْرَفَ الْخَصْلَتَيْنِ مِنَ الثَّلَاثِ وَتَمَسَّكَ بوَاحِدَةٍ ، وَمِنْهُمْ تَارِكٌ لْإِنْكَارِ الْمُنكَرِ بِلِسَانِهِ وَقَلْبِهِ وَيَدِهِ فَذلِكَ مَيِّتُ الْأَحْيَاءِ . وَمَا أَعْمَالُ الْبِرِّ\r\n\r\n\r\n","description":"","footnote":"\r\n( 1 ) . نهج البلاغه ، ص 541 ، باب حكم ، ش 373 .\r\n","page_name":" 49 ","page_number":49},
  {"content":"\r\n\r\nكُلُّهَا وَالْجِهَادُ فِى سَبِيلِ اللهِ ، عِنْدَ الْأَمْرِ بالْمَعْرُوفِ وَالنَّهْى عَنِ الْمُنكَرِ إِلَّا كَنَفْثَةٍ فِى بَحْرٍ لُجِّى وَإِنَّ الْأَمْرَ بالْمَعْروُفِ وَالنَّهْى عَنِ الْمُنكَرِ لَا يُقَرِّبَانِ مِنْ أَجَلٍ ، وَلَا يَنْقصَانِ مِنْ رِزْقٍ ، وَأَفضَلُ مِنْ ذلِكَ كُلِّهِ كَلِمَةُ عَدْلٍ عِنْدَ إِمَامٍ جَائِرٍ » « 1 » ؛\r\n« گروهى منكر را با دست ، زبان و قلب انكار مىكنند ، پس آنان تمامى خصلت‌هاى نيكو را در خود گرد آورده‌اند . گروهى ديگر منكر را با زبان و قلب انكار كرده ، امّا دست به كارى نمىبرند ، پس چنين كسى دو خصلت از خصلت‌هاى نيكو را گرفته و ديگرى را تباه كرده است . بعضى نيز منكر را تنها با قلب انكار كرده و با دست و زبان خويش اقدامى ندارند ، پس دو خصلت را كه شريف‌تر است تباه ساخته و يك خصلت را به دست آورده‌اند . بعضى ديگر منكر را با زبان و قلب و دست رها ساخته‌اند كه چنين كسى از آنان ، مرده‌اى ميان زندگان است . تمام كارهاى نيكو و جهاد در راه خدا ، در مقابل امر به معروف و نهى از منكر ، چونان قطره‌اى بر درياى موّاج و پهناور است ؛ و همانا امر به معروف و نهى از منكر ، نه اجلى را نزديك مىكند و نه از مقدارِ روزى مىكاهد ، و از همه اين‌ها برتر ، سخن حقّ در پيش روى حاكم ستمكار است » .\r\nو در روايت ابوجحفه آمده است كه گفت : « از اميرالمؤمنين ( ع ) شنيدم كه فرمود : \" أَوَّلُ مَا تُغْلَبُونَ عَلَيْهِ مِنَ الْجِهَادِ الْجِهَادُ بِأَيْدِيكُمْ ، ثُمَّ بِأَلْسِنَتِكُمْ ، ثُمَّ بِقُلُوبِكُمْ ؛ فَمَنْ لَمْ يَعْرِفْ بِقَلْبِهِ مَعْرُوفاً ، وَلَمْ يُنْكِرْ\r\n\r\n\r\n","description":"","footnote":"\r\n( 1 ) . نهج البلاغه ، ص 542 ، باب حكم ، ش 374 .\r\n","page_name":" 50 ","page_number":50},
  {"content":"\r\n\r\nمُنْكَراً ، قُلِبَ فَجُعِلَ أَعْلَاهُ أَسْفَلَهُ ، وَأَسَفَلُهُ أَعْلَاهُ \" » « 1 » ؛\r\n« اوّلين مرحله از جهاد كه شما در آن مغلوب خواهيد شد جهاد با دست است ، سپس با زبان و سپس با دل‌هايتان . پس ، كسى كه در قلب خود معروف را نشناسد ، و منكرى را انكار نكند ، قلبش واژگون گشته ، سرنگون و زير و رو خواهد شد » .\r\n5 ) امام حسن ( ع ) مىفرمايد : حضرت على ( ع ) در خطبه‌اى پس از حمد و ثناى الاهى فرمود : « فَانّه انَّمَا هَلَكَ مَن كَانَ قبلكُم حَيثُما عَمَلوا مِنَ المَعاصِى وَ لَم يَنهَهُم الرَبَّانِيون و الأحَبَار عَن ذَلكَ وَ انّهُم لما تماد وافِى المَعاصِى وَ لَم يَنههم الربّانيُّون وَالأحبار عَن ذلك نَزَلَت بِهِم العُقُوبات فَأمُروُا بِالمَعروفِ وَنَهوا عَن المُنكَرِ ، وَاعلَمُوا أنّ الأمرَ بِالمَعروف وَ النَهى عَن المُنكَر لَن يَقربَا اجَلًا وَ لَن يَقطعا رِزقَاً . . . » « 2 » ؛\r\n« بدانيد اقوام قبل از شما كه نابود شدند بدين جهت بود كه گناه مىكردند و علما - يعنى ربّانيون مسيحيان - و احبارِ يهود آنان را از آن اعمال نهى نمىكردند تا اين‌كه در معصيت غرق شدند ، همين كه اين وضع ادامه يافت و ربّانيون و احبار ، آنان را از اين وضع نهى نكردند ، عقوبت‌هاى الاهى بر آنان نازل گرديد . پس ، امر به معروف كنيد و نهى از منكر نمائيد و بدانيد امر به معروف و نهى از منكر نه اجلى را نزديك مىكند و نه رزقى را قطع مىنمايد . ( تا آخر حديث ) » .\r\n6 ) امام حسين ( ع ) از اميرالمؤمنين ( ع ) نقل مىنمايد : « اعْتَبِرُوا\r\n\r\n\r\n","description":"","footnote":"\r\n( 1 ) . نهج البلاغه ، ص 542 ، باب حكم ، ش 375 .\r\n( 2 ) . اصول كافى ، ج 5 ، ص 57 ، ح 6 .\r\n","page_name":" 51 ","page_number":51},
  {"content":"\r\n\r\nأَيهَا النَّاسُ بِمَا وَعَظَ اللَّهُ بِهِ أَوْلِياءَهُ مِنْ سُوءِ ثَنَائِهِ عَلَى الْأَحْبَارِ إِذْ يقُولُ : « لَوْلَا يَنْهَاهُمُ الرَّبَّانِيُّونَ وَالأَحْبَارُ عَن قَوْلِهِمُ الإِثْمَ » وَ قَالَ : « لُعِنَ الَّذِينَ كَفَرُواْ مِن بَنِى إِسْرَائِيلَ عَلَى لِسَانِ دَاوُودَ وَعِيسَى ابْنِ مَرْيَمَ ذَلِكَ بِمَا عَصَوا وَّكَانُواْ يَعْتَدُونَ ، كَانُواْ لَا يَتَنَاهَوْنَ عَن مُّنكَرٍ فَعَلُوهُ » إلى قَولِهِ : « لَبِئْسَ مَا كَانُواْ يَفْعَلُونَ » وَ إِنَّمَا عَابَ اللَّهُ ذَلِكَ عَلَيهِمْ لِأَنَّهُمْ كَانُوا يرَوْنَ مِنَ الظَّلَمَةِ الَّذِينَ بَينَ أَظْهُرِهِمُ الْمُنْكَرَ وَ الْفَسَادَ فَلَا ينْهَوْنَهُمْ عَنْ ذَلِكَ رَغْبَةً فِيمَا كَانُوا ينَالُونَ مِنْهُمْ وَ رَهْبَةً مِمَّا يحْذَرُونَ وَ اللَّهُ يقُولُ : « فَلَا تَخْشَوُاْ النَّاسَ وَاخْشَوْنِ » وَ قال : « وَالْمُؤْمِنُونَ وَالْمُؤْمِنَاتُ بَعْضُهُمْ أَوْلِيَاء بَعْضٍ يَأْمُرُونَ بِالْمَعْرُوفِ وَيَنْهَوْنَ عَنِ الْمُنكَرِ » بَدَأَ اللَّهُ بِالْأَمْرِ بِالْمَعْرُوفِ وَ النَّهْى عَنِ الْمُنْكَرِ فَرِيضَةً مِنْهُ لِعِلْمِهِ بِأَنَّهَا إِذَا أُدِّيتْ وَ أُقِيمَتِ اسْتَقَامَتِ الْفَرَائِضُ كُلُّهَا هَينُهَا وَ صَعْبُهَا وَ ذَلِكَ أَنَّ الْأَمْرَ بِالْمَعْرُوفِ وَ النَّهْى عَنِ الْمُنْكَرِ دُعَاءٌ إِلَى الْإِسْلَامِ مَعَ رَدِّ الْمَظَالِمِ وَ مُخَالَفَةِ الظَّالِمِ وَ قِسْمَةِ الْفَىءِ وَ الْغَنَائِمِ وَ أَخْذِ الصَّدَقَاتِ مِنْ مَوَاضِعِهَا وَ وَضْعِهَا فِى حَقِّهَا » ؛\r\nسپس علماى ساكت در مقابل ظلم كه اين وظيفه را ترك كرده‌اند مورد سرزنش و ملامت قرار داده و مىفرمايد : « لَقَد خَشيتُ عَلَيكُم أيها المُتَمَنّونَ على اللَّه أن تَحِلَّ بكُم نقمةٌ مِن نقماتِهِ لأنكم بَلَغتُم مِن كِرامَةِ اللَّه منزلة فُضّلتمْ بِها و مَن يعرَفُ باللَّه لا تُكْرِمُونَ و أنتُم باللَّه فى عِبادِهِ تُكْرَمُونَ ، و قد تَرَوْنَ عهودَ اللَّهِ منقوضَةً فلا تَفَزَعُون و أنتُم لبعضِ ذِمَمِ آبائِكُمْ تَفْزَعُون وَ ذِمّةُ رسولِ اللَّه مخفورةٌ\r\nمحفورةٌ و العُمى و البُكُم و الزّمنى فى المدائنِ مهملة لا تُرحَمُونَ ، ولا\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nفى مَنزِلَتِكُم تعلمون ، و لا مَنْ عَمِلَ فيها تُعينون ، و بالأدّهانِ و المُصَانَعَةِ عند الظَلَمَةِ تأمنون ، كُلّ ذلك ممّا أمركم اللَّهُ بهِ من النّهى و التّناهى و أنتم عنه غافلونَ ، و أنتُم أعظم النّاس مُصيبَةً » ؛\r\nتا آن‌جا كه مىفرمايد : « أَللّهُمَّ إِنَّكَ تَعْلَمُ ما كانَ مِنّا تَنافُسًا فى سُلْطان وَ لَا الِتماسًا مِنْ فُضُولِ الْحُطامِ وَ لكِنْ لِنَرُدَّ الْمَعالِمَ مِنْ دينِكَ وَ نُظْهِرَ الْاصْلاحَ فى بِلادِكَ وَ يَأْمَنَ الْمَظْلُومُونَ مِنْ عِبادِكَ وَ يُعْمَلَ بِفَرائِضِكَ وَ سُنَنِكَ وَ أَحْكامِكَ ، فإنّ لَم تَنْصُرونا و تنصفونا قوى الظّلمة عليكم ، و عَمِلَوا فى إطفاءِ نُورِ نَبيكُم ، و حسبُنا اللَّهُ و عليه توكّلنا و إليه أنَبْنَا و إليه المَصيرُ » « 1 » ؛\r\n« اى مردم ! از آنچه خداوند اولياى خود را با نكوهش از عالمان يهود پند داده است ، عبرت بگيريد . آن‌جا كه مىفرمايد : « چرا خداگرايان و عالمان دينى مردمان را از گفتار گناه‌آلودشان باز نمىدارند ؟ » و آن‌جا كه فرموده است : « آن كسانى از بنىاسراييل كه كفر ورزيدند ، از رحمت خدا دور شدند » ؛ تا آن‌جا كه فرموده است : « چه بد است آنچه مىكردند » ؛ و خداوند آنان را بدين سبب نكوهش كرده است كه آن‌ها كارهاى زشت و تباه‌گرى ستمگرانى را كه ميان ايشان بودند مىديدند ولى آن ستمگران را از آنچه مىكردند باز نمىداشتند ! به طمع اين كه از جانب آنان به نوا و بهره‌اى برسند و يا مىترسيدند كه از آنان گزندى ببينند ، با اين كه خداوند مىفرمايد : « از مردمان نترسيد و از من بترسيد » ! و مىفرمايد : « مردان و زنان با ايمان ، دوستان يكديگرند ، كه امر به معروف و نهى از منكر مىكنند » ؛ و خداوند بدين سبب سخن خود را با امر به\r\n\r\n\r\n","description":"","footnote":"\r\n( 1 ) . تحف العقول ، ص 237 .\r\n","page_name":" 53 ","page_number":53},
  {"content":"\r\n\r\nمعروف و نهى از منكر به عنوان فريضه‌اى از سوى خود آغاز كرده كه آگاه بوده است چون اين فريضه ادا گردد و برپاداشته شود ، تمام فرايض و واجبات ديگر ، از آسان و دشوار ، برپا داشته مىشوند ؛ و اين بدان سبب است كه امر به معروف و نهى از منكر دعوت به اسلام است همراه با ردّ مظالم و مخالفت با ستمگر و تقسيم درآمدهاى عمومى و غنيمت‌هاى جنگى و جمع‌آورى زكات و صدقات از جاى خود و صرف آن در جاى خود » .\r\nسپس ، حضرت ، علماى ساكت در مقابل ظلم كه اين وظيفه را ترك كرده‌اند ، سرزنش و ملامت مىكند و مىفرمايد : « من بر شما از آن مىترسم كه انتقامى از انتقام‌هاى الاهى بر سرتان فرود آيد ؛ زيرا ، شما به سبب كرامت الاهى به جايگاهى دست يافته‌ايد كه بر ديگران برترى و پيشتازى پيدا كرده‌ايد و در حالى كه خداشناسان و نيكان ( از جانب مردمان ) بزرگداشتى نمىبينند . شما به خاطر خدا در ميان مردم ارجمنديد . و من از آن رو بر شما بيمناكم كه شما براى شكسته‌شدن برخى از پيمان‌هاى پدرانتان به هراس مىافتيد و نگران مىشويد ، امّا به چشم خود مىبينيد پيمان‌هاى الاهى شكسته شده و قوانين دينى زير پا گذاشته شده ، ولى هراس نمىنماييد ؛ و نيز پيمان‌هاى رسول خدا ( ص ) خوار و بىمقدار گشته است و شما اهميت نمىدهيد و كوران و لالان و زمين‌گيران در همه‌ى سرزمين‌هاى اسلامى وانهاده مانده‌اند و بر آنان ترحّمى\r\nنمىشود و شما در خور مسؤوليت خويش و در حدّ توانايى خود ،\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nكارى نمىكنيد ؛ و نيز به افرادى كه در اين جهت كار مىكنند ، مددى نمىرسانيد و با سازش و همكارى با ستمكاران خود را آسوده مىداريد . تمام اين‌ها از آن چيزهاست كه خداوند شما را مأمور به جلوگيرى فردى و هميارى جمعى براى جلوگيرى از آن‌ها كرده است و از آن غافليد و مصيبت شما از مصايب همه‌ى مردم سهمگين‌تر است » .\r\nتا آن‌جا كه مىفرمايد : « خدايا ! تو مىدانى آنچه كه از ما رفت نه به خاطر رغبت در قدرت بود ، و نه زيادت خواستن از دنياى ناچيز ؛ بلكه مىخواستيم نشانه‌هاى دين را بنمايانيم ، و اصلاح را در شهرهايت ظاهر گردانيم ، تا بندگان ستمديده‌ات را ايمنى فراهم آيد ، و واجبات و احكام و سنّت‌هاى تو اجرا گردد . پس ، اگر شما مردم ما را يارى نكنيد و به ما حقّ ندهيد ، قدرت ستمكاران و بيدادگران هم‌چنان بر سر شما خواهد بود و آنان هم‌چنان به خاموش كردن نور پيامبرتان ادامه خواهند داد . خداوند ما را بسنده است كه به دو توكل مىكنيم و به او پناه مىبريم و بازگشت همه به سوى اوست » .\r\n7 ) ابوسعيد زهرى از امام محمّدباقر ( ع ) و امام صادق ( ع ) نقل مىكند : « وَيْلٌ لِقَوْمٍ لَا يَدِينُونَ اللّهَ بِالْأَمْرِ بِالْمَعْرُوفِ وَ النّهْى عَنِ الْمُنْكَرِ » « 1 » ؛\r\n\r\n\r\n","description":"","footnote":"\r\n( 1 ) . همه‌ى اين اسناد به على بن نعمان به نقل از عبدالله بن مسكان به نقل از داوود بن فرقد به نقل از ابو سعيد زهرى ختم مىشود . نك : اصول كافى ، ج 5 ، ص 56 ، ح 4 ؛ التهذيب ، ج 6 ، ص 176 ، ح 2 ؛ حسين بن سعيد ، الزهد ، ص 107 ، ح 289 ؛ شيخ مفيد ، امالى ، ص 184 ، ح 7 .\r\n","page_name":" 55 ","page_number":55},
  {"content":"\r\n\r\n« واى بر قومى كه به وسيله‌ى امر به معروف و نهى از منكر قرض خود را به خدا ادا نمىكنند » ؛ اين روايت با چندين سند معتبر روايت شده است .\r\n8 ) در حديثى با چندين سند از امام رضا ( ع ) آمده است : « لَتَأْمُرُنّ بِالْمَعْرُوفِ وَلَتَنْهُنّ عَنِ الْمُنْكَرِ أَوْ لَيُسْتَعْمَلَنّ عَلَيْكُمْ شِرَارُكُمْ فَيَدْعُو خِيَارُكُمْ فَلا يُسْتَجَابُ لَهُمْ » « 1 » ؛\r\n« بايد امر به معروف و نهى از منكر كنيد و گرنه اشرار بر شما مسلّط مىشوند و آن وقت دعاى نيكان ( براى رفع بدى ) مستجاب نخواهد شد » .\r\n9 ) شيخ طوسى از پيامبر ( ص ) نقل مىنمايد : « لَا تَزَالُ أُمَّتِى بِخَيْرٍ مَا أَمَرُوا بِالْمَعْرُوفِ وَ نَهَوْا عَنِ الْمُنْكَرِ وَ تَعَاوَنُوا عَلَى الْبِرِّ وَ التَّقْوَى فَإِذَا لَمْ يَفْعَلُوا ذَلِكَ نُزِعَتْ مِنْهُمُ الْبَرَكَاتُ وَ سُلِّطَ بَعْضُهُمْ عَلَى بَعْضٍ وَ لَمْ يَكُنْ لَهُمْ نَاصِرٌ فِى الْأَرْضِ وَ لَا فِى السَّمَاءِ » « 2 » ؛\r\n« امّت من مادامى كه امر به معروف و نهى از منكر نمايند ، و يكديگر را به احسان و نيكى كمك كنند ، در خير و خوبى خواهند بود ؛ و اگر چنين نباشند ، بركت از آنان برداشته خواهد شد ، و بعضى از آنان بر بعض ديگر - به ظلم - مسلّط خواهند گرديد ، و\r\nدر زمين و آسمان يار و ياورى نخواهند داشت » .\r\n10\r\n\r\n\r\n","description":"","footnote":"\r\n( 1 ) . اصول كافى ، ج 5 ، ص 61 ، ح 3 ؛ تهذيب الاحكام ، ج 6 ، ص 176 ، ح 1 ؛ وسائل الشيعه ، ج 16 ، ص 118 ، ح 21130 .\r\n( 2 ) . تهذيب الاحكام ، ج 6 ، ص 181 ، ح 22 ؛ وسائل الشيعه ، ج 16 ، ص 123 ، ح 21144 .\r\n","page_name":" 56 ","page_number":56},
  {"content":"\r\n\r\n) در كتاب كافى از امام باقر ( ع ) نقل شده است : « يَكُونُ فِى آخِرِ الزَّمَانِ قَوْمٌ يُتَّبَعُ فِيهِمْ قَوْمٌ مُرَاءُونَ يَتَقَرَّءُونَ وَ يَتَنَسَّكُونَ حُدَثَاءُ سُفَهَاءُ لَا يُوجِبُونَ أَمْراً بِمَعْرُوفٍ وَ لَا نَهْياً عَنْ مُنْكَرٍ إِلَّا إِذَا أَمِنُوا الضَّرَرَ يَطْلُبُونَ لِأَنْفُسِهِمُ الرُّخَصَ وَ الْمَعَاذِيرَ يَتَّبِعُونَ زَلَّاتِ الْعُلَمَاءِ وَ فَسَادَ عَمَلِهِمْ يُقْبِلُونَ عَلَى الصَّلَاةِ وَ الصِّيَامِ وَ مَا لَا يَكْلِمُهُمْ فِى نَفْسٍ وَ لَا مَالٍ وَ لَوْ أَضَرَّتِ الصَّلَاةُ بِسَائِرِ مَا يَعْمَلُونَ بِأَمْوَالِهِمْ وَ أَبْدَانِهِمْ لَرَفَضُوهَا كَمَا رَفَضُوا أَسْمَى الْفَرَائِضِ وَ أَشْرَفَهَا إِنَّ الْأَمْرَ بِالْمَعْرُوفِ وَ النَّهْى عَنِ الْمُنْكَرِ فَرِيضَةٌ عَظِيمَةٌ بِهَا تُقَامُ الْفَرَائِضُ هُنَالِكَ يَتِمُّ غَضَبُ اللَّهِ عَزَّ وَ جَلَّ عَلَيْهِمْ فَيَعُمُّهُمْ بِعِقَابِهِ فَيُهْلَكُ الْأَبْرَارُ فِى دَارِ الْفُجَّارِ وَ الصِّغَارُ فِى دَارِ الْكِبَارِ .\r\nإِنَّ الْأَمْرَ بِالْمَعْرُوفِ وَ النَّهْى عَنِ الْمُنْكَرِ سَبِيلُ الْأَنْبِيَاءِ وَ مِنْهَاجُ الصُّلَحَاءِ فَرِيضَةٌ عَظِيمَةٌ بِهَا تُقَامُ الْفَرَائِضُ وَ تَأْمَنُ الْمَذَاهِبُ وَ تَحِلُّ الْمَكَاسِبُ وَ تُرَدُّ الْمَظَالِمُ وَ تُعْمَرُ الْأَرْضُ وَ يُنْتَصَفُ مِنَ الْأَعْدَاءِ وَ يَسْتَقِيمُ الْأَمْرُ فَأَنْكِرُوا بِقُلُوبِكُمْ وَ الْفِظُوا بِأَلْسِنَتِكُمْ وَ صُكُّوا بِهَا جِبَاهَهُمْ وَ لَا تَخَافُوا فِى اللَّهِ لَوْمَةَ لَائِمٍ .\r\nفَإِنِ اتَّعَظُوا وَ إِلَى الْحَقِّ رَجَعُوا فَلَا سَبِيلَ عَلَيْهِمْ « إِنَّمَا السَّبِيلُ عَلَى الَّذِينَ يَظْلِمُونَ النَّاسَ وَ يَبْغُونَ فِى الْأَرْضِ بِغَيْرِ الْحَقِّ أُولئِكَ لَهُمْ عَذابٌ أَلِيمٌ » « 1 » هُنَالِكَ فَجَاهِدُوهُمْ بِأَبْدَانِكُمْ وَ أَبْغِضُوهُمْ بِقُلُوبِكُمْ غَيْرَ طَالِبِينَ سُلْطَاناً وَ لَا بَاغِينَ مَالًا وَ لَا مُرِيدِينَ بِظُلْمٍ ظَفَراً حَتَّى يَفِيئُوا إِلَى\r\nأَمْرِ اللَّهِ وَ يَمْضُوا عَلَى طَاعَتِهِ » .\r\n\r\n\r\n","description":"","footnote":"\r\n( 1 ) . شورى ( 42 ) : 42 .\r\n","page_name":" 57 ","page_number":57},
  {"content":"\r\n\r\nتا آن‌جا كه فرمود : « أَوْحَى اللَّهُ عَزَّ وَ جَلَّ إِلَى شُعَيْبٍ النَّبِى ( ص ) أَنِّى مُعَذِّبٌ مِنْ قَوْمِكَ مِائَةَ أَلْفٍ أَرْبَعِينَ أَلْفاً مِنْ شِرَارِهِمْ وَ سِتِّينَ أَلْفاً مِنْ خِيَارِهِمْ ، فَقَالَ ( ع ) يَا رَبِّ هَؤُلَاءِ الْأَشْرَارُ فَمَا بَالُ الْأَخْيَارِ ؟ فَأَوْحَى اللَّهُ عَزَّ وَ جَلَّ إِلَيْهِ دَاهَنُوا أَهْلَ الْمَعَاصِى وَ لَمْ يَغْضَبُوا لِغَضَبِى » « 1 » ؛\r\n« در آخرالزمان مردمى خواهند بود كه از گروه خاصّى پيروى مىكنند كه رياكارند و تظاهر مىكنند قارى قرآن و اهل عبادت‌اند . آنان تازه‌كار و ساده لوح‌اند ، نه امر به معروفى را بر خود واجب مىدانند نه نهى از منكرى را ، مگر زمانى كه از ضرر و زيان محفوظ باشند ؛ پيوسته در اين راه براى خود عذر و بهانه مىتراشند . اينان اشتباهات و لغزش‌هايى را كه در رفتار و گفتار عالمان حقيقى رخ داده است ، پى مىگيرند ؛ در انظار مردم به نماز و روزه ، و اعمالى كه براى مال و جانشان خطرى ندارد ، روى مىآورند . اگر زمانى شرايطى پيش آيد كه نماز خواندن هم سبب بروز مشكلى براى مال‌ها و بدن‌هايشان شود ، نماز را نيز ترك مىكنند ؛ همان‌گونه كه كامل‌ترين و والاترين فرايض را ترك كردند .\r\nهمانا امر به معروف و نهى از منكر فريضه‌ى بزرگى است كه اقامه‌ى ديگر واجبات به آن وابسته است . زمانى كه مردم اين‌گونه شدند و دنباله‌رو چنين افرادى گشتند ، غضب خدا بر آنان كامل مىشود و خداوند همه‌ى مردم را عقوبت مىكند ؛ بدين ترتيب نيكوكاران همراه با فاسقان ، و كودكان نيز همراه با بزرگ‌ترها\r\nهلاك خواهند شد .\r\n\r\n\r\n","description":"","footnote":"\r\n( 1 ) . اصول كافى ، ج 5 ، ص 55 ، ح 1 .\r\n","page_name":" 58 ","page_number":58},
  {"content":"\r\n\r\nامر به معروف و نهى از منكر راه ، روش و شيوه‌ى صالحان و فريضه‌ى بزرگى است كه اقامه‌ى ديگر واجبات نيز در گرو عمل به آن است . امنيّت راه‌ها در سايه‌ى امر به معروف حاصل مىشود . كسب‌ها در سايه‌ى آن حلال مىگردند . حقّ به صاحبش برمىگردد و سبب عمران و آبادانى زمين مىشود . در سايه‌ى امر به معروف و نهى از منكر ، دشمنان نيز به رعايت انصاف وادار مىشوند و كارها به سامان مىرسد . با قلب خود انكار كنيد و با زبانتان با آنان سخن گوييد و به پيشانى آن‌ها بزنيد و از ملامت ملامتگران نهراسيد .\r\nاگر به سوى حق برگشتند و از گناهان خود توبه كردند ، ديگر سرزنش آنان سزاوار نيست و « همانا اشكال متوجّه كسانى است كه به مردم ستم روا مىدارند و در روى زمين به ناحقّ سركشى مىكنند ، به راستى كه براى ايشان عذاب دردناك است » . با آنان جهاد كنيد و آنان را از عمقِ دل دشمن بداريد ؛ و در اين امر ، نه در پى كسب قدرت و مال باشيد ، و نه بخواهيد از روى سركشى ( ظلم ) بر ديگران پيروز شويد تا سر به فرمان خدا بگذارند و براساس طاعت الاهى سلوك كنند .\r\nايشان در ادامه فرمود : « خداوند به شعيب پيامبر وحى كرد : من صد هزار نفر از قوم تو را عذاب خواهم كرد كه چهل هزار نفرشان اهل معصيت و گناه‌اند و شصت هزار نفرشان هم از خوبان قوم تو هستند . شعيب عرض كرد : خداوندا ، [ براى 
  ] اشرار جز اين انتظار نيست ؛ امّا چرا خوبان عذاب مىگردند ؟ پس ، خداوند وحى فرمود : چون در مقابل اهل معصيت مماشات به خرج دادند و به خاطر غضب من ، غضبناك نشدند » .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n11 ) صحيحه‌ى ابن ابى عمير از گروهى از اصحاب ما از امام صادق ( ع ) : « مَا قُدّسَتْ أُمّةً لَم يَأْخُذُ لِضَعِيفهَا مِنْ قَوِيّهَا بّحَقّه غَيْرَ مُتَعْتَعٍ » « 1 » ؛\r\n« مردمى كه حقّ ضعيف آن‌ها از قوىّشان بدون لكنت زبان ( يعنى بدون آزار و اذيتى كه موجب نگرانى و رنج او باشد ) گرفته نشود ، پاك و مقدّس نخواهند شد » .\r\n12 ) در تفسير عسكرى ( ع ) از پدرانش ( عليهم السلام ) از پيامبر ( ص ) اين گونه روايت شده است : « لَقَد أوحَى الله فيما مَضى قَبلكُم إلى جبرَئيل وَأَمَرَهُ أن يَخسفَ بِبَلَدٍ يَشتَمل عَلَى الكُفّارِ وَالفُجّارِ ، فَقال جبرئيل : يَا رَبّ أخسف بِهِم إلا بِفلان الزاهِد ؟ لِيَعرِفَ ماذا يَأمُره الله فِيِهِ . فَقال : اخسِف بِفُلانٍ قَبلهم . فَسَألَ رَبّه فَقال : يَا رَبّ عَرفَنى لِمَ ذلكَ وَهُوَ زاهدٌ عابِدٌ ؟ قال : مَكنتُ لَه وَأقدَرتُهُ فَهُوَ لا يَأمُرُ بِالمَعروفِ لا يَنهِى عَن المُنكَرِ ، وَكانَ يَتَوَفر عَلَى حُبّهم فى غَضَبِى .\r\nفَقالوا : يَا رَسول الله ، فَكَيفَ بِنا وَ نَحنُ لا نَقدِرُ عَلَى إنكار مَا نُشاهِدُهُ مِن مُنكَرٍ ؟ فَقال رَسُولُ اللهِ ( ص ) : لَتَأمُرُنّ بِالمَعروفِ ولَتَنهُنّ عَنِ المُنكَرِ ، أو لَيَعُمّنّكُم عَذابُ اللّه ! ثمّ قال : مَن رَأى مِنكُم مُنكَرا فَلْيُنكرهُ بِيَدِهِ إن استَطاع ، فإن لَم يَستَطِعْ فبِلِسانِهِ فإن لَم يَستَطِعْ فبِقَلبهِ فَحسبه أن يَعلم الله مِن قَلبِهِ أنّه لِذلكَ كارِه » « 2 » ؛\r\n« خداوند درباره‌ى قومى از گذشتگان ، به جبرائيل وحى كرد و\r\n\r\n\r\n","description":"","footnote":"\r\n( 1 ) . اصول كافى ، ج 5 ، ص 56 ، ح 2 ؛ وسائل الشيعه ، ج 16 ، ص 121 ، ح 21135 .\r\n( 2 ) . تفسير امام عسكرى ، ص 480 ؛ وسائل الشيعه ، ج 16 ، ص 135 ، ح 21173 .\r\n","page_name":" 60 ","page_number":60},
  {"content":"\r\n\r\nبه او فرمان داد شهرى را كه در آن عدّه‌اى از كفّار و بدكاران بودند ، به زمين فرو ببرد . جبرائيل گفت : آيا همه را به زمين ببرم ، جز آن زاهد و پارسا را ؟ تا آنكه به حقيقت فرمان خدا پى ببرد ؟ خدا فرمود : او را پيش از ديگران به زمين فرو ببر . جبرائيل پرسيد : پرودگارا ، به من بگو چرا چنين كنم در حالى كه او پارسا و عابد است ؟ خداوند فرمود : به او امكانات دادم و او را قدرتمند ساختم ، در حالى كه او امر به معروف و نهى از منكر نمىكند و در حالت غضب و خشم من به محبّت و دوستى آنان اهميت مىدهد .\r\nاز رسول خدا ( ص ) پرسيدند : وضع ما چگونه خواهد بود در حالى كه آن‌چه را از منكرات مىبينيم بر رد كردن آن قادر نيستيم ؟ فرمود : حتماً امر به معروف و نهى از منكر كنيد يا اين كه عذاب خدا به طور قطع شما را شامل خواهد شد . سپس فرمود : هر كس از شما منكر را ببيند ، بايد با دست مانع از انجام آن شود ، اگر نتوانست با زبان ، و اگر با زبانش نتوانست پس با قلب خويش . همين مقدار براى او كافى است كه خدا بداند وى اين كار را ناپسند مىدارد » .\r\n13 ) محمّد بن حسن رضى در نهج البلاغه از اميرالمؤمنين ( ع ) روايت مىكند : « مَنْ أَحَدّ سِنَانَ الْغَضَبِ لِلّهِ قَوِى عَلَى قَتْلِ أَشِدّاءِ الْبَاطِلِ » « 1 » ؛\r\n« كسى كه دندان خشم را به خاطر خدا تيز كند بر كُشتن\r\nسردمداران كفر توانايى پيدا مىكند » .\r\n14\r\n\r\n\r\n","description":"","footnote":"\r\n( 1 ) . نهج البلاغه ، ص 501 ، باب حكم ، ح 174 .\r\n","page_name":" 61 ","page_number":61},
  {"content":"\r\n\r\n) محقّق حلّى در پايان السرائر از روايت ابوالقاسم بن قولويه ، از جابر از امام صادق ( ع ) مينويسد : « مَنْ مَشَى إِلَى سُلْطَانٍ جَائِرٍ فَأَمَرَهُ بِتَقْوَى اللّهِ وَ وَعَظَهُ وَ خَوّفَهُ كَانَ لَهُ مِثْلُ أَجْرِ الثّقَلَينِ الْجِنّ وَ الْإِنْسِ وَ مِثْلُ أَعْمَالِهِمْ » « 1 » ؛\r\n« كسى كه نزد سلطان ظالم رفته و او را به تقواى الاهى دعوت كرده و موعظه كند و از قيامت بترساند ، پاداش جن و انس را خواهد داشت » .\r\n15 ) قطب راوندى در فقه القرآن درباره‌ى آيه‌ى شريفه‌ى : وَمِنَ النَّاسِ مَن يَشْرِى نَفْسَهُ ابْتِغَاء مَرْضَاتِ اللّهِ « 2 » يعنى : « بعضى ديگر از مردم براى كسب خشنودى خدا جان خويش را فدا مىكنند » از امام على ( ع ) روايت كرده كه منظور از اين آيه ، امر به معروف و نهى از منكر است « 3 » . در لب اللباب از پيامبر اكرم ( ص ) آمده است : « مَن أَمَرَ بِالمَعرُوفِ وَ نَهى عَنِ المُنكَرِ فَهُوَ خَليفَةُ اللّهِ فِى الارضِ وَ خَليفَةُ الرَسُولِ » « 4 » ؛\r\n« هر كس امر به معروف و نهى از منكر نمايد ، جانشين خدا در زمين و جانشين رسول او است » .\r\n16 ) روايت‌راوندىدر النوادر با اسناد صحيح از موسى بن جعفر ( ع )\r\n\r\n\r\n","description":"","footnote":"\r\n( 1 ) . السرائر ، ص 634 ؛ وسائل الشيعه ، ج 16 ، ص 134 ، ح 21172 .\r\n( 2 ) . آل عمران ، ( 3 ) ، 207 .\r\n( 3 ) . القرآن ، ج 1 ، ص 361 .\r\n( 4 ) . راوندى ، لب اللباب ، ( نسخه خطى ) ؛ مستدرك الوسائل ، ج 12 ، ص 179 ، ح 13817 .\r\n","page_name":" 62 ","page_number":62},
  {"content":"\r\n\r\nبه نقل از پدرانش به نقل از امام على ( ع ) چنين است : « كان رَسول الله ( ص ) يَأتى أهل الصفَة وكانوا ضيفان رَسول الله ( ص ) إلى أن قال : فَقامَ سَعد بن أشج فَقال : إنّى أشهَدُ الله و أشهَدُ رَسول الله وَمن حَضرنى ان نوم الليل على حرام ، فقال رسول الله ( ص ) : لَم تصنع شَيئاً ، كَيفَ تأمر بِالمعروفِ وَتنهى عَن المنكرِ إذا لم تخلط النّاس ؟ ! و سكون البريّة بعد الحضر كفر للنعمة ، إلى أن قال : ثم قال ( ص ) : بئس القوم قَوم لا يأمرونَ بِالمعروفِ ولا ينهون عن المُنكرِ ، بئسَ القوم قوم يقذفون الامرين بالمعروف والناهين عن المنكر ، بئس القوم قوم يقتلون الذين يأمرون الناس بالقسط . . . » « 1 » ؛\r\n« پيامبر خدا ( ص ) نزد اهل صفه مىآمد و اينان ميهمان آن حضرت بودند . در ديدارى ، سعد بن اشج برخاست و عرض كرد : خدا و رسول و هر كسى را كه حضور دارد ، شاهد مىگيرم كه خواب شب بر من حرام است [ از بس هميشه شب زنده‌دارى مىكنم 
  ] . پيامبر ( ص ) فرمود : در اين صورت كارى نكرده‌اى ! چگونه خواهى توانست امر به معروف و نهى از منكر كنى ، اگر با مردم نشست و برخاست نداشته باشى ؛ كناره‌گيرى از مردم پس از آن كه با آنان حشر و نشر داشته‌اى كفران نعمت است ! سپس فرمود : قومى كه امر به معروف و نهى از منكر نكنند ، قوم بدى هستند !\r\nكسانى كه آمران به معروف و ناهيان از منكر را مورد تهمت\r\n\r\n\r\n","description":"","footnote":"\r\n( 1 ) . ، النوادر ، ص 152 ؛ مستدرك الوسائل ، ج 12 ، ص 183 ، ح 13831 . آنچه در اين‌جا نقل شده از كتاب مستدرك خلاصه‌اى از مطلب كتاب النوادر است .\r\n","page_name":" 63 ","page_number":63},
  {"content":"\r\n\r\nقرار دهند ، بد مردمانى هستند ! بدند كسانى كه دعوت‌كنندگان به بر پايى عدل و داد ميان مردمان را بكشند » .\r\n17 ) مرحوم شيخ صدوق در العلل و الفقيه با اسناد از اسماعيل بن مهران ، از احمد بن محمد بن جابر ، از زينب ( عليها السلام ) نقل مىكند كه : « فاطمه ( عليها السلام ) در خطبه‌اش فرمود : \" فَرَضَ اللهُ الْإِيمَانَ تَطْهِيراً مِنَ الشّرْكِ \" و سپس فرمود : « وَالْجِهَادَ عِزّاً لِلْإِسْلَامِ وَالْأَمْرَ بِالْمَعْرُوفِ مَصْلَحَةً لِلعَامّةِ . . . » « 1 » ؛\r\n« \" خداوند ايمان را براى تطهير از شرك واجب كرد \" و سپس فرمود : \" و جهاد را براى عزّت اسلام ، و امر به معروف را براى مصلحت جامعه قرار داد \" » . اين روايت در وسائل الشيعه نيز با چندين سند طولانى روايت شده است « 2 » .\r\n18 ) ابن بابويه در العلل با اسناد خود از انس نقل مىكند : « پيامبر خدا ( ص ) فرمود : \" جَاءَنِى جَبْرَئِيلُ فَقَالَ لِى يا أَحْمَدُ الْإِسْلَامُ عَشَرَهُ أَسْهُمٍ وَ قَدْ خَابَ مَنْ لَا سَهْمَ لَهُ فِيهَا . . . \" تا آن‌جا كه فرمود : « السَّابِعَهُ الْأَمْرُ بِالْمَعْرُوفِ وَ هُوَ الْوَفَاءُ وَ الثَّامِنَهُ النَّهْى عَنِ الْمُنْكَرِ وَ هُوَ الْحُجَّة » « 3 » ؛\r\n« جبرائيل نزد من آمد و گفت : \" اى احمد ! اسلام ده بخش دارد و هر كس يك بخش آن را نداشته باشد زيان‌ديده ( محتاج )\r\n\r\n\r\n","description":"","footnote":"\r\n( 1 ) . الشرائع ، ج 1 ، ص 248 ؛ من لا يحضره الفقيه ، ج 3 ، ص 568 ، ح 4940 .\r\n( 2 ) . وسائل الشيعه ، ج 1 ، ص 22 ، ذيل حديث 22 .\r\n( 3 ) . الخصال ، ص 447 ؛ امالى ، شيخ طوسى ، ص 44 ؛ وسائل الشيعه ، ج 1 ، ص 26 ، ح 32 .\r\n","page_name":" 64 ","page_number":64},
  {"content":"\r\n\r\nمىشود \" . . . تا آن‌جا كه فرمود : \" هفتم امر به معروف كه وفا است ، هشتم نهى از منكر كه اتمام حجّت است \" » « 1 » ؛ حديث نبوى كه در الخصال و المجالس روايت شده نيز نزديك به اين حديث است .\r\n19 ) آنچه كه در كتاب الغرر از امام على ( ع ) روايت شده است : « الامرُ بِالمَعروفِ أفضَلُ أعمالِ الخَلقِ ؛ امر به معروف برترين اعمال مخلوقات است » « 2 » ؛ و : « غايَةُ الدّينِ الأمرُ بِالمَعرُوفِ والنّهْى عَنِ المُنكَرِ و إقامَةُ الحُدودِ » ؛ « هدف دين ، امر به خوبىها و نهى از منكر ، گناه و زشتىها و برپاداشتن حدود الاهى است » « 3 » ؛ و : « كُنْ بِالْمَعْرُوفِ آمِراً ، وَ عَنِ المُنكَرِ ناهياً ، وَ بِالخَيْرِ عامِلًا ، وَ للْشَرِّ مَانِعاً » ؛ در همه حال امركننده‌ى به معروف و بازدارنده‌ى از منكر باش . به خوبىها عمل كن و مانع بدىها باش » « 4 » .\r\n20 ) روايت طولانى رئيس المحدّثين در الفقيه مربوط به خطبه‌ى اميرالمؤمنين ( ع ) در روز عيد فطر : « الْحَمْدُ لِلّهِ اْلّذِى خَلَقَ اْلْسَمواتِ وَ اْلْارْضَ » تا آن‌جا كه مىفرمايد : « وَ اطِيعُوا اللهَ فِيما فَرَضَ عَلَيكُمْ وَ امَرَكُمْ بِهِ مِنْ اقامِ الْصَّلوةِ وَ ايتاءِ الْزَّكوةِ وَ حِجّ البَيتِ وَ صَوْمِ شَهْرِ رَمَضانَ وَالامْرِ بِالْمَعْرُوفِ وَ الْنَّهْى عَنِ الْمُنْكَر » « 5 » ؛\r\n« سپاس خدايى را كه آسمان‌ها و زمين را آفريد . . . » تا آن‌جا كه\r\n\r\n\r\n","description":"","footnote":"\r\n( 1 ) . علل الشرائع ، ج 1 ، ص 249 ؛ وسائل الشيعه ، ج 1 ، ص 22 ، ح 23 .\r\n( 2 ) . غررالحكم ، ص 331 ، ح 7632 ؛ مستدرك الوسائل ، ج 12 ، ص 185 ، ح 13837 .\r\n( 3 ) . غرر الحكم ، ص 332 ، ح 7638 ؛ مستدرك الوسائل ، ج 12 ، ص 185 ، ح 13837 .\r\n( 4 ) . غرر الحكم ، ص 332 ، ح 7642 ؛ مستدرك الوسائل ، ج 12 ، ص 185 ، ح 13837 .\r\n( 5 ) . من لا يحضره الفقيه ، ج 1 ، ص 325 ، ح 1486 ؛ وسائل الشيعه ، ج 1 ، ص 20 ، ح 19 .\r\n","page_name":" 65 ","page_number":65},
  {"content":"\r\n\r\nفرمود : « در مواردى كه خداوند بر شما واجب كرده و به انجام آن امر نموده است از فرمان خداوند اطاعت كنيد . آن‌ها عبارتند از : به‌پا داشتن نماز ، پرداخت زكات ، زيارت خانه‌ى خدا ، روزه‌ى ماه رمضان ، امر به معروف و نهى از منكر » .\r\n21 ) مرحوم شيخ صدوق در كتاب‌هاى المجالس ، صفات الشيعه ، توحيد ، و اكمال الدين با اسناد خود از عبدالعظيم بن عبدالله حسنى روايت كرده است : « دَخَلْتُ عَلَى سَيِّدِى عَلِى بْنِ مُحَمَّدِ ( ع ) فَقُلْتُ : إِنِّى أُرِيدُ أَنْ أَعْرِضَ عَلَيْكَ دِينِى . فَقَالَ ( ع ) : هَاتِ يَا أَبَا الْقَاسِمِ . فَقُلْتُ : إِنِّى أَقُولُ إِنَّ اللَّهَ تَعَالَى وَاحِدٌ . . . » تا آنجا كه گفت : « وَ أَقُولُ : إِنَّ الْفَرَائِضَ الْوَاجِبَةَ بَعْدَ الْوَلَايَةِ الصَّلَاةُ وَ الزَّكَاةُ وَ الصَّوْمُ وَ الْحَجُّ وَ الْجِهَادُ وَ الْأَمْرُ بِالْمَعْرُوفِ وَ النَّهْى عَنِ الْمُنْكَرِ . فَقَالَ عَلِى بْنُ مُحَمَّدٍ ( ع ) : يَا أَبَا الْقَاسِمِ ! هَذَا وَ اللَّهِ دِينُ اللَّهِ الَّذِى ارْتَضَاهُ لِعِبَادِهِ فَاثْبُتْ عَلَيْهِ أَثْبَتَكَ اللَّهُ بِالْقَوْلِ الثَّابِتِ فِى الْحَياةِ الدُّنْيا وَ فِى الْآخِرَة » « 1 » ؛\r\n« نزد مولاى خود على بن محمّد ، امام هادى ( ع ) وارد شدم و عرض كردم : اى پسر رسول خدا ! من مىخواهم دين خود را بر تو عرضه نمايم . فرمود : بياور اى اباالقاسم ؛ گفتم : من معتقدم كه خداى تبارك و تعالى يگانه است . . . » تا آن‌جا كه فرمود : « معتقدم كه\r\nفرائض واجب پس از ولايت ، نماز است و روزه و حج و جهاد و امر به معروف و نهى از منكر . امام ( ع ) فرمود : اى اباالقاسم ! به خدا اين دين ، دين خداست كه براى بندگانش پسنديده است .\r\n\r\n\r\n","description":"","footnote":"\r\n( 1 ) . امالى ، شيخ صدوق ، ص 419 ؛ شيخ صدوق ، صفات الشيعه ، ص 48 ؛ شيخ صدوق ، التوحيد ، ص 81 ؛ اكمال الدين ، ص 379 ؛ وسائل الشيعه ، ج 1 ، ص 21 ، ح 20 .\r\n","page_name":" 66 ","page_number":66},
  {"content":"\r\n\r\nبر آن باش ، خدايت در دنيا و آخرت بر گفتار ثابت بدارد » .\r\n22 ) روايت شيخ در التهذيب از اميرالمؤمنين ( ع ) : « مَن تَرَكَ إنكارَ الْمُنكَرٍ بِقَلبِهِ ويَدِهِ ولِسانِهِ فَهُوَ مَيّتٌ بَينَ الْأحياءِ » « 1 » ؛\r\n« كسى كه منكر را با قلب و زبان و دست خود نفى نكند ، هم‌چون مرده‌اى ميان زندگان است » .\r\n23 ) در التهذيب از امام صادق ( ع ) نقل شده كه خطاب به جمعى از اصحاب خود فرمودند : « قَد حَقّ لى أن آخذَ البرئ مِنكُم بِالسّقيمِ ، وَكَيفَ لا يَحِقّ لِى ذلكَ وَأنتُم يبلغَكُم عَن الرّجُلِ مِنكُم القَبِيِح وَلا تنكروُنَ عَلَيَهِ وَلا تَهجُرُونَهُ وَلا تُؤذُونَهُ حَتّى يَتركهُ ؟ » « 2 » ؛\r\n« بىگمان بر من است كه حقِّ بىگناهى را از بيماردلى بگيرم . چگونه چنين حقّى بر من نيست و شما درباره‌ى فردى عمل زشتى را مىشنويد و در مقام انكار آن برنمىآييد ؟ و از او روى نمىگردانيد تا آن را ترك كند ؟ » .\r\n24 ) سيد رضى در المجازات النبوية از رسول خدا ( ص ) روايت مىكند : « لَتَأمرنّ بِالمَعروُفِ وَلَتنهنّ عَن المُنكَرِ أو لَيلحيِنَكُم الله كَمَا لَحيِت عَصاى هَذِهِ لعُود فِى يَدِهِ ؛ امر به معروف و نهى از منكر را انجام داده و آن را ترك نكنيد ؛ در غير اين صورت مانند اين عصا و چوب مىشويد ( اشاره نمودند به چوب دستى خود ) » « 3 » .\r\n\r\n\r\n","description":"","footnote":"\r\n( 1 ) . تهذيب الاحكام ، ج 6 ، ص 182 ، ح 23 ؛ وسائل الشيعه ، ج 16 ، ص 132 ، ح 21165 .\r\n( 2 ) . تهذيب الاحكام ، ج 6 ، ص 183 ، ح 24 ؛ وسائل الشيعه ، ج 16 ، ص 145 ، ح 21199 .\r\n( 3 ) . المجازات النبويه ، ص 353 ، ح 271 ؛ مستدرك الوسائل ، ج 12 ، ص 179 ، ح 13818 .\r\n","page_name":" 67 ","page_number":67},
  {"content":"\r\n\r\nبه نظر مىرسد اين تعبير كنايه از آن است كه اگر اين فريضه‌ى عظيم ترك شود بركات از جامعه برداشته مىشود ، و خداوند آنان را بر يكديگر مسلّط مىكند ، و براى آنان نه در آسمان و نه در زمين ، يارىگرى نخواهد بود .\r\n25 ) ابىعمر زبيرى از امام صادق ( ع ) درباره آيه‌ى شريفه‌ى « وَلْتَكُن مِّنكُمْ أُمَّةٌ يَدْعُونَ إِلَى الْخَيْرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنكَر » « 1 » چنين روايت مىكند : « فِى هَذِهِ الْآيَةِ تَكْفِيرُ أَهْلِ الْقِبْلَةِ بِالْمَعَاصِى لِأَنَّهُ مَنْ لَمْ يَكُنْ يَدْعُو إِلَى الْخَيْرَاتِ وَ يَأْمُرُ بِالْمَعْرُوفِ وَ يَنْهَى عَنِ الْمُنْكَرِ مِنَ الْمُسْلِمِينَ فَلَيْسَ مِنَ الْأُمَّةِ الَّتِى وَصَفَهَا اللَّهُ لِأَنَّكُمْ تَزْعُمُونَ أَنَّ جَمِيعَ الْمُسْلِمِينَ مِنْ أُمَّةِ مُحَمَّدٍ قَدْ بَدَتْ هَذِهِ الْآيَةُ وَ قَدْ وَصَفَتْ أُمَّةَ مُحَمَّدٍ بِالدُّعَاءِ إِلَى الْخَيْرِ وَ الْأَمْرِ بِالْمَعْرُوفِ وَ النَّهْى عَنِ الْمُنْكَرِ وَ مَنْ لَمْ يُوجَدْ فِيهِ الصِّفَةُ الَّتِى وَصَفَتْ بِهَا فَكَيْفَ يَكُونُ مِنَ الْأُمَّةِ وَ هُوَ عَلَى خِلَافِ مَا شَرَطَهُ اللَّهُ عَلَى الْأُمَّةِ وَ وَصَفَهَا بِهِ » « 2 » ؛\r\n« در اين آيه درباره‌ى تكفير مسلمانان در ارتكاب معصيت گفتگو شده است . زيرا ، اگر كسى مردم را به نيكىها فرا نخواند و آنان را امر به معروف و يا نهى از منكر نكند از امّتى كه خداوند آن را توصيف كرده نمىباشد . شما پنداشته‌ايد كه همه‌ى مسلمانان و امّت محمد ( ص ) شامل اين آيه هستند ؟ حال آن كه اين آيه ، امّت محمّد ( ص ) را با صفات دعوت به خيرات ، امر به معروف و نهى از\r\n\r\n\r\n","description":"","footnote":"\r\n( 1 ) . آل عمران ( 3 ) ، 104 .\r\n( 2 ) . تفسير عياشى ، ج 1 ، ص 195 ، ح 127 ؛ مستدرك الوسائل ، ج 12 ، ص 177 ، ح 13811 ؛ اين عبارت تفسير عياشى بوده ، و در نسخه‌ى مستدرك چنين آمده است : « . . . و ينهى عَن المنكَر بين المسلمين . . . » .\r\n","page_name":" 68 ","page_number":68},
  {"content":"\r\n\r\nمنكر توصيف كرده است ؛ بنابراين ، اگر كسى از آن امّت داراى اين صفات نباشد ، چگونه جزء اين امّت به شمار مىآيد ؟ در حالى كه اين خلاف شرطى است كه خداوند درباره‌ى اين امّت نموده است » .\r\n26 ) سيد رضى در نهج البلاغه مىنويسد : اميرالمؤمنين ( ع ) به حسنين ( عليهم السلام ) هنگام شهادتشان چنين وصيت نمودند : « قُولَا بِالْحَقّ وَ اعْمَلَا لِلْأَجْرِ وَ كُونَا لِلظّالِمِ خَصْماً وَ لِلْمَظْلُومِ عَوْناً » . سپس فرمود : « اللَّهَ اللَّهَ فِى الْجِهَادِ بِأَمْوَالِكُمْ وَ أَنْفُسِكُمْ وَ أَلْسِنَتِكُمْ فِى سَبِيلِ اللَّهِ وَ لَا تَتْرُكُوا الْأَمْرَ بِالْمَعْرُوفِ وَ النَّهْى عَنِ الْمُنْكَرِ فَيُوَلَّى عَلَيْكُمْ شِرَارُكُمْ ثُمَّ تَدْعُونَ فَلَا يُسْتَجَابُ لَكُمْ » « 1 » ؛\r\n« سخن حقّ را بگوييد و براى اجر و پاداش ( الاهى ) كار كنيد و دشمن ظالم و ياور مظلوم باشيد » سپس فرمود : « خدا را ، خدا را در مورد جهاد با اموال و جان‌ها و زبان‌هاى خويش . در راه خدا ، امر به معروف و نهى از منكر را ترك مكنيد كه اشرار بر شما مسلّط مىشوند و سپس هرچه دعا كنيد مستجاب نمىگردد » .\r\n27 ) رسول اكرم ( ص ) فرموده است : « لَا يَحْقِرَنّ أَحَدُكُمْ نَفْسَهُ أَنْ يَرَى أَمْرًا لِلّهِ عَزّ وَجَلّ عَلَيْهِ فِيهِ حقٌّ إلا أن يَقولَ فِيهِ ، لِئَلا يَقِفَهُ اللهُ عَزّ وَ جَلّ يَومَ القِيامَةِ فَيَقُول لَهُ : ما مَنَعَكَ إذ رَأيتَ كَذا وَكَذا أن تَقُولَ\r\n\r\n\r\n","description":"","footnote":"\r\n( 1 ) . نهج البلاغه ، ص 421 ، نامه‌ها ، ح 47 ؛ مستدرك الوسائل ، ج 12 ، ص 180 ، ح 13821 . اين عبارات با تلخيص از مستدرك نقل شده است . شيخ كلينى اين وصيت‌نامه را با سند صحيح از عبدالرحمان بن حجّاج از امام كاظم ( ع ) روايت مىكند و عبارات آن ، بيش از نقل سيد رضى در نهج البلاغه است . نك : اصول كافى ، ج 7 ، ص 49 ؛ ح 7 .\r\n","page_name":" 69 ","page_number":69},
  {"content":"\r\n\r\nفِيِهِ ؟ فَيَقُولُ : رَبّ خِفتُ ، فَيَقُولُ اللهُ عَزّ وَجَلّ : أنَا كُنتُ أحَقّ أن تخاف » « 1 » ؛\r\n« وقتى يكى از شما چيزى را مىبيند كه براى خداوند در آن حقّى است ، خود را كوچك نشمارد مگر اين كه درباره‌ى آن حقّ چيزى بگويد تا خدا او را در روز قيامت متوقّف نسازد و به او بگويد : وقتى چنين و چنان را ديدى چه چيزى مانع شد كه درباره‌ى آن حرفى بزنى ؟ در جواب مىگويد : پروردگارا ! من ترسيدم و لذا نتوانستم چيزى بگويم . خداوند مىفرمايد : من سزاوارتر بودم كه از من بترسى » .\r\n28 ) ابن سنان از امام صادق ( ع ) نقل مىكند : « مَا اقَّر قَومٌ بِالمُنكرِ بِين اظهَرُهم لا يُغيِرونَهُ الا أوشك أن يَعُمّهُم الله بِعِقَابٍ » « 2 » ؛\r\n« هرگاه مردم در برابر گناهى كه در جامعه رواج يافته سكوت كنند و در صدد دفع آن برنيايند ، خداوند به زودى همه‌ى ايشان را مشمول عذاب خود مىفرمايد » .\r\n29 ) امام على ( ع ) مىفرمايد : « أمَرَنا رَسولُ الله ( ص ) أن نَلقى أهل المَعاصى بِوُجُوهٍ مكفَهِرَة » « 3 » ؛\r\n« پيامبر خدا ( ص ) ما را فرمان داد كه گنهكاران را با چهره‌هاى عبوس و درهم‌گرفته ملاقات كنيم » .\r\n30 ) امام صادق ( ع ) فرموده است : « الْامْرُ بِالْمَعْرُوفِ وَ النَّهْى عَنِ الْمُنْكَرِ خَلْقانِ مِنْ خَلْقِ اللهِ عَزَّ وَ جَلَّ ، فَمْن نَصَرَهُما أعَزَّهُ اللهُ ،\r\n\r\n\r\n","description":"","footnote":"\r\n( 1 ) . عوالى اللئالى ، ج 1 ، ص 115 ، ح 34 ؛ مستدرك الوسائل ، ج 12 ، ص 185 ، ح 13835 .\r\n( 2 ) . وسائل الشيعه ، ج 16 ، ص 137 ، ح 21176 .\r\n( 3 ) . وسائل الشيعه ، ج 16 ، ص 142 ، ح 21194 .\r\n","page_name":" 70 ","page_number":70},
  {"content":"\r\n\r\nوَ مَنْ خَذَلَهُما خَذَلَهُ اللهُ عَزَّ وَ جَلَّ » « 1 » ؛\r\n« امر به معروف و نهى از منكر دو مخلوق الاهى است ، هركه آن‌ها را يارى و اجرا كند مورد نصرت و رحمت خدا قرار مىگيرد ؛ و هر كه آن‌ها را ترك و رها گرداند مورد خذلان و عِقاب قرار مىگيرد » .\r\nراغب مىگويد : « خَلق و خُلق » - به فتح و ضمّ خاء - در اصل مانند شَرب و شُرب ، و صَرم و صُرم است . خَلق - به فتح خاء - مخصوص هيأت‌ها ، شكل‌ها و صورت‌هايى است كه با چشم ديده مىشود ، و خُلق - به ضم خاء - مختصّ به نيروها و سجايايى است كه با بصيرت درك مىشود . خداوند متعال مىفرمايد : وَإِنَّكَ لَعَلى خُلُقٍ عَظِيمٍ « 2 » و : إِنْ هَذَا إِلَّا خُلُقُ الْأَوَّلِينَ « 3 » . « 4 »\r\nبنابراين ، منظور از روايت شريفه - كه به طرق متعدد روايت شده و شبيه روايت : « وَ إنّ الْأَمْرَ بالْمَعْروُفِ وَالنَّهْى عَنِ الْمُنكَرِ لَخَلْقانِ مِنْ خَلْقِ اللهِ سبحانَهُ ، و إنّهُما لَا يُقَرِّبَانِ مِنْ أَجَلٍ ، وَلَا يَنْقصَانِ مِنْ رِزْقٍ » « 5 » در نهج البلاغه است - اين است كه امر به معروف و نهى از منكر دو ويژگى از خصلت‌هاى خداوند است ، پس هر كه در اقامه‌ى آن‌ها يارى برساند ، خداوند متعال را يارى كرده و هر كه\r\n\r\n\r\n","description":"","footnote":"\r\n( 1 ) . اصول كافى ، ج 5 ، ص 59 ، ح 11 ؛ وسائل الشيعه ، ج 16 ، ص 124 ، ح 21146 ؛\r\n( 2 ) . « و در حقيقت تو به نيكو خلقى عظيم آراسته‌اى » ؛ قلم ( 68 ) : 4 .\r\n( 3 ) . « اين ( مسأله‌ى حيات و موت كار طبيعت و خوى جهان و ) سرنوشت همه‌ى پيشينيان است » ؛ شعرا ( 26 ) : 137 .\r\n( 4 ) . مفردات غريب القرآن ، ص 158 .\r\n( 5 ) . « امر به معروف و نهى از منكر دو مخلوق الاهى هستند ، نه اجلى را نزديك مىكنند و نه رزقى را كم مىكنند » ؛ نهج البلاغه ، ص 219 ، خطبه‌ها ، خطبه 156 .\r\n","page_name":" 71 ","page_number":71},
  {"content":"\r\n\r\nنسبت به آن‌ها سستى ورزد ، درباره‌ى خداوند سستى ورزيده است .\r\nروايات فراوان ديگرى نيز وجود دارد كه با توجّه به مضامين خاص دستورات آن در زمينه‌ى امر به معروف و نهى از منكر و بيان منافع و مصالحِ انجام آن‌ها و مفاسد تركِ آن‌ها بر جامعه بشرى ، به بخش‌هاى مختلف تقسيم مىشوند و اين روايات در هر كدام از اين مضامين ، بيش از حدّ تواتر است . بنابراين ، به آن دسته از روايات جَعلى ، يا ضعيف السند و يا مجهول كه ظاهرشان وجوب اين فريضه را نمىرسانند ، توجّه و عمل نمىشود .\r\nنتيجه : وجوب امر به معروف و نهى از منكر از ضروريات دين است ؛ و اگر جزء ضروريات اديان نبود ، به بيان دليل براى آن نيازى نداشتيم .\r\nبراى روشن شدن تمام جوانب بحث بررسى مسائلى كه با فريضه امر به معروف و نهى از منكر ارتباط دارند ، ضرورى است .\r\nدر ادامه اين مسائل را مورد تدقيق و بررسى قرار مى دهيم :\r\n\r\nدليل چهارم : اجماع\r\nفقها بر وجوب امر به معروف و نهى از منكر اجماع دارند به هر دو نوع آن ؛ هم اجماع مُحصّل و هم اجمال منقول .\r\nبراى روشن شدن تمام جوانب اين بحث ، بررسى مسائلى كه با فريضه امر به معروف و نهى از منكر ارتباط دارند ، ضرورى است . در فصل دوم اين مسائل را مورد بحث و تدقيق قرار مىدهيم .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nفصل دوم : مسائل مرتبط با امر به معروف و نهى ازمنكر\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nمسأله اول : تعريف معروف و منكر ، وحكم‌ِامربه مستحب\r\nگروهى گفته‌اند : معروف عبارت است از هر كار پسنديده‌اى كه افزون بر خوبى ، داراى وصف زائدى باشد كه يا خودِ انجام‌دهنده آن را بشناسد و يا به آن راهنمايىاش كنند ؛ و منكَر هر كار زشتى است كه يا خودِ انجام‌دهنده آن را بشناسد و يا ديگران به آن راهنمايىاش كنند « 1 » . بنابراين ، معروف كار مستحب ، و منكر ، كار حرام را نيز شامل مىشود . لذا ، وجوبِ نهى از منكر مانند وجوبِ امر به واجب ، مطلق است ، و تنها موردى كه قابل بحث است حكمِ امر به مستحب است كه چون هيچ راهى براى واجب دانستن آن وجود نداشته و دليلى نيز بر اختصاص حكم به وجوب نيست ، عدّه‌اى آن را غيرلازم تصوّر كرده‌اند .\r\nدر مقابل اين نظر ، گروهى نيز آن را به‌خاطر اطلاقِ ادّله ، واجب مىدانند . به عنوان مثال در كتاب جواهرالكلام آمده است : « اگر اجماع نبود ، امكان داشت بگوييم وجوبِ امر به معروف شامل اين دو نيز مىشود ، اگر چه مستحب ، بر مأمور واجب نشده است « 2 » . امّا\r\n\r\n\r\n","description":"","footnote":"\r\n( 1 ) . شرائع الاسلام ، ج 1 ، ص 258 ؛ تحرير الاحكام ، ج 2 ، ص 239 ؛ مطلب المهذب البارع ، ج 2 ، ص 325 نيز شبيه اين مطلب است .\r\n( 2 ) . جواهر الكلام ، ج 1 ، ص 364 .\r\n","page_name":" 75 ","page_number":75},
  {"content":"\r\n\r\nظاهر ، همان‌طور كه فقهايى مانند حلّى « 1 » ، ديلمى « 2 » ، علّامه « 3 » ، محقّق حلّى « 4 » ، شهيدين « 5 » ، و سايرين « 6 » به آن تصريح كرده‌اند و بلكه در المفاتيح بر آن ادّعاى اجماع شده ، مستحبّ بودن آن است « 7 » . گواه اين مدّعا اطلاق ادلّه است ( و اقتضا مىكند مأموربه باشد ) ، كه به ضميمه‌ى اجماع و عدم زيادت فرع بر اصلِ خود ، امر به آن حمل بر استحباب مىشود .\r\nاشكال : مسأله بين تقييد موضوع به واجب ( كه امر به آن مطلقاً واجب شمرده مىشود ) ، و تصرّفِ در امر ، به حملِ آن بر استحباب يا قدر جامع بين استحباب و وجوب دوران دارد ؛ و شكّى نيست كه تخصيص امر به واجب اولى است ، اضافه بر آن ، اگر امر به واجب مطلقاً بر استحباب يا قدر جامع بين استحباب و وجوب حمل شود ، دليلى براى وجوب امر به واجب باقى نمىماند ؛ و اگر در جايگاه واجب حمل بر وجوب ، و در جايگاه مستحب حمل بر استحباب شود ، استعمال لفظ در بيش از يك معنا لازم مىآيد .\r\nپاسخ : در علم اصول در جاى خود به اين موضوع پرداخته‌ايم كه وجوب و استحباب جزء مدلول‌هاى عقلى بوده و از دايره‌ى موضوعٌ له و مستعملٌ فيه خارج‌اند ؛ به اين معنا كه اگر مولا به\r\n\r\n\r\n","description":"","footnote":"\r\n( 1 ) . السرائر ، ج 2 ، ص 22 .\r\n( 2 ) . المراسم العلوية ، ص 263 .\r\n( 3 ) . تحرير الاحكام ، ج 2 ، ص 239 .\r\n( 4 ) . شرائع الاسلام ، ج 1 ، ص 258 .\r\n( 5 ) . الدروس الشرعيه ، ج 2 ، ص 47 ؛ الروضة البهيه ، ج 2 ، ص 414 .\r\n( 6 ) . المهذب البارع ، ج 2 ، ص 325 ؛ كفاية الاحكام ، ج 1 ، ص 404 .\r\n( 7 ) . مفاتيح الشرائع ، ج 2 ، ص 54 .\r\n","page_name":" 76 ","page_number":76},
  {"content":"\r\n\r\nچيزى امر كند و اجازه ترك آن را ندهد ، عقل از باب لزوم دفع ضرر محتمل ، به لزوم اتيان آن حكم مىكند ؛ يعنى درمىيابد در مخالفت با اين امر مستحقّ عقاب است و اگر مولا او را به‌خاطر ترك كارى كه به آن امر كرده ، عقاب نمايد ، عقلا با توجّه به قانون عبد و مولا ، او را مستحقّ عذاب مىدانند . در مقابل ، اگر مولا به چيزى امر كرده و اجازه‌ى ترك آن را دهد ، عقل راهى براى حكم به لزوم اتيان آن ندارد و [ اين كار 
  ] مستحب خواهد بود . بنابراين ، اگر مولا به دو چيز ، مانند غسل جنابت و جمعه امر كرد ، و اجازه‌ى ترك يكى از آن‌ها را داد ، به وجوب عملى كه جواز ترك ندارد و استحبابِ ديگرى حكم مىشود ، بدون آن كه استعمال لفظ در بيش از يك معنا و يا استعمال امر در غير طلب كه متفصل به فصلى نيست و يا شدّت و ضعف آن معين نشده ، لازم بيايد . هم‌چنين مستلزم خلاف ظاهر ظهورات نيست .\r\nنتيجه آن‌كه ادلّه با اطلاق خود شامل هر دو مىشوند ، لكن از جهت ارائه‌ى دليل بر عدم وجوب امر به مستحب ، امر به مستحب ، مستحب بوده ، و امر به واجب بر وجوب باقى مىماند ، بى آن كه محذورى لازم بيايد .\r\nشاهد : علاوه بر مطالب فوق ، آيات و روايات ، شامل مدح و ثنا نسبت به آمران به معروف هستند ؛ مانند روايت الف ) « الدّالّ عَلَى الْخَيْرِ كَفَاعِلِه ؛ راهنمايى كننده‌ى به خير مانند انجام‌دهنده‌ى آن است » « 1 » ؛ و ب ) « مَنْ أَمَرَ بِمَعْرُوفٍ أَوْ نَهَى عَنْ مُنْكَر أَوْ دَلّ عَلَى خَيْرٍ أَوْ أَشَارَ بِهِ فَهُوَ شَرِيكٌ ؛ آن‌كه امر به معروف يا نهى از منكرى كند\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 124 ، ح 21145 .\r\n","page_name":" 77 ","page_number":77},
  {"content":"\r\n\r\nو يا به خيرى راهنمايى يا اشاره كند ، ( در اجر آن ) شريك است » « 1 » ؛ و ج ) « لا يتَكلّمُ الرّجُلُ بِكلَمَةِ حَقّ يؤخَذُ بِهَا إِلا كانَ لَهُ مِثلُ أَجرِ مَن أَخَذَ بِهَا ؛ مردى كه سخن حقّى را بگويد و ديگران به آن عمل كنند ، براى او همانند پاداش كسانى است كه به آن سخن عمل كرده‌اند » « 2 » ؛ و موارد ديگرى كه در زمينه‌ى ترغيب امر به خير و ستايش امر به معروف آمده است . بنابراين ، اين ادلّه بر اراده‌ى مطلق رجحان حمل مىشود و وجوب امر به واجب از ادلّه‌ى ديگرى به دست مىآيد .\r\nبا توجّه به اين مطلب ، اگر گفته شود منكر بر دو قسم محظور و مكروه است ؛ لذا ، نهى از قسم اوّل واجب ، و از قسم دوّم مستحب است - همان‌طور كه از ابن حمزه « 3 » ، و ابى الصلاح « 4 » و علّامه در المختلف « 5 » آمده است - مطلب بعيدى نخواهد بود .\r\n\r\nمسأله دوم : اقسام امر به معرف و نهى از منكر\r\n\r\n1 ) امر به معروف و نهى از منكر ، واجب عينى يا كفايى ؟\r\nآيا وجوب امر به معروف و نهى از منكر آن‌طور كه مرحوم\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 125 ، ح 21147 .\r\n( 2 ) . وسائل الشيعه ، ج 16 ، ص 173 ، ح 21273 .\r\n( 3 ) . الوسيله ، ص 207 .\r\n( 4 ) . الكافى ، ص 264 .\r\n( 5 ) . مختلف الشيعه ، ج 4 ، ص 459 .\r\n","page_name":" 78 ","page_number":78},
  {"content":"\r\n\r\nسيد « 1 » ، حلبى « 2 » ، قاضى « 3 » ، حلّى « 4 » ، فاضلين « 5 » ، شهيدين « 6 » ، محقّق طوسى در تجريد « 7 » ، اردبيلى « 8 » و خراسانى « 9 » بدان قائل شده‌اند كفايى است و اگر عدّه‌اى آن را انجام دهند تكليف از سايرين ساقط مىشود ؟ يا آن‌طور كه شيخ « 10 » ، ابن حمزه « 11 » ، فخرالاسلام « 12 » ، شهيد در غاية المراد « 13 » ، سيورى « 14 » ، حكايت مرحوم شيخ از برخى اصحاب « 15 » ، و مطلب الشرائع كه : « و اين اشبه است » « 16 » بدان قائل هستند ، عينى است ؟ و يا بين انكار قلبى ( كه وجوبش عينى است ) و ضرب و مانند آن كه كفايى است و ( گرايش\r\n\r\n\r\n","description":"","footnote":"\r\n( 1 ) . ابن ادريس در السرائر ، ج 2 ، ص 22 اين را از او نقل كرده است .\r\n( 2 ) . الكافى فى الفقه ، ص 265 .\r\n( 3 ) . المهذّب ، ج 1 ، ص 340 .\r\n( 4 ) . السرائر ، ج 2 ، ص 22 .\r\n( 5 ) . شرائع الاسلام ، ج 1 ، ص 258 ؛ تحرير الاحكام ، ج 2 ، ص 240 .\r\n( 6 ) . الروضة البهيه ، ج 2 ، ص 413 .\r\n( 7 ) . نك : شرح تجريد ، ص 578 ؛ اما او در شرح تجريد متعرّض واجب كفايى بودن آن نشده است ؛ بله ، شروطى را براى وجوب امر به معروف ذكر كرده است .\r\n( 8 ) . مجمع الفائدة و البرهان ، ج 7 ، ص 532 .\r\n( 9 ) . كفاية الاحكام ، ج 1 ، ص 404 .\r\n( 10 ) . الاقتصاد ، ص 147 ؛ النهايه ، ص 299 .\r\n( 11 ) . الوسيله ، ص 207 .\r\n( 12 ) . ايضاح الفوائد ، ج 1 ، ص 398 .\r\n( 13 ) . غاية المراد فى شرح نكت الارشاد ، ج 1 ، ص 507 .\r\n( 14 ) . التنقيح الرائع ، ج 1 ، ص 591 .\r\n( 15 ) . الاقتصاد ، ص 147 .\r\n( 16 ) . شرائع الاسلام ، ج 1 ، ص 258 .\r\n","page_name":" 79 ","page_number":79},
  {"content":"\r\n\r\nصاحب جواهر « 1 » اين قول است ) تفصيل وجود دارد ؟ پاسخ آن از چند وجه قابل بررسى است :\r\nاستدلال قول اوّل ( كفايى بودن وجوب ) :\r\nآيه‌ى شريفه‌ى : وَلْتَكُن مِّنكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنكَرِ وَأُوْلَئِكَ هُمُ الْمُفْلِحُونَ « 2 » ؛ « و بايد برخى از شما مسلمانان ، خلق را به خير و صلاح دعوت كنند و امر به نيكوكارى و نهى از بدكارى كنند ، و اينها ( كه واسطه هدايت خلق هستند ) رستگار خواهند بود » ؛ از اين حيث كه « مِن » در اين‌جا ، تبعيضيه باشد ؛ به‌ويژه پس از استدلال امام صادق ( ع ) .\r\nمسعدة بن صدقه گفت : « از امام صادق ( ع ) راجع به امر به معروف و نهى از منكر پرسيده شد كه آيا بر تمامى مسلمانان واجب است ؟ امام ( ع ) فرمود : نه ! عرض شد : چرا [ پس بر چه كسانى واجب است 
  ] ؟ فرمود : بر توانمندى كه از او حرف‌شنوى داشته باشند ، نيز معروف را از منكر بشناسد ؛ نه بر ضعيفى كه نمىتواند به راه درست ، هدايت كند ، و بلكه از حقّ به باطل مىخواند . . . » تا آن‌جا كه فرمود : « دليل آن ، كتاب خداى عزّوجلّ است كه مىفرمايد : وَلْتَكُن مِّنكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنكَرِ وَأُوْلَئِكَ هُمُ الْمُفْلِحُونَ ؛ همان‌طور كه مىفرمايد : وَ مِن قَوْمِ مُوسىَ أُمّةٌ يهْدُونَ بِالحْقِ وَ بِهِ يعْدِلُونَ يعنى : « و جماعتى از قوم موسى هستند كه به دين\r\n\r\n\r\n","description":"","footnote":"\r\n( 1 ) . جواهر الكلام ، ج 21 ، ص 362 .\r\n( 2 ) . آل عمران ( 3 ) : 104 .\r\n","page_name":" 80 ","page_number":80},
  {"content":"\r\n\r\nحق هدايت كنند و به آن دين حكم و دادگرى نمايند » « 1 » و نفرموده است : « عَلى امّةِ مُوسى » ، يا « عَلى كلّ قوم » ، با وجودى كه آنان در آن روز امّت‌هاى گوناگون بودند .\r\nاز اين دو آيه معلوم مىشود امر به معروف و نهى از منكر دستور خاص است نه عام . هم‌چنين است آيه شريفه : إِنَّ إِبْرَاهِيمَ كَانَ أُمَّةً قَانِتًا لِلّهِ يعنى : « همانا ابراهيم ( خليل ) امتى مطيع و فرمانبردار و يكتاپرست بود » « 2 » ، كه امّت به يك تن و بيشتر از آن اطلاق مىشود ؛ پس ، اين كار بر كسى كه در زمان صلح و آرامش ، توان ، نيرو ، ياور و فرمانبردار ندارد واجب نيست « 3 » .\r\nردّ : در مباحث آينده خواهيد دانست امر به معروف و نهى از منكر دو قسم دارد : فردى و اجتماعى ؛ اشاره‌ى اين آيه‌ى كريمه ، روايت شريفه و روايات مشابه آن به بخش اجتماعى آن است نه فردى . بخش فردى امر به معروف و نهى از منكر بر عهده‌ى تمام مكلّفان است و اثرى بر عينى يا كفايى بودن آن مترتب نيست ؛ زيرا ، وجوب كفايى ، مانند وجوب عينى بر عهده‌ى تمام مكلّفان است ، با اين تفاوت كه وجوب كفايى به انجام ندادن ديگران مشروط است . پس ، اگر يكى از مكلّفان امر به معروف نمود و غرض حاصل شد ، وجوب كفايى يا عينى ساقط مىشود ؛ و اگر اين فريضه ترك شد ، همگان عقوبت مىشوند ، چه وجوب آن كفايى باشد و چه عينى ؛ و اگر تنها عدّه‌اى بر اين كار توانايى\r\n\r\n\r\n","description":"","footnote":"\r\n( 1 ) . اعراف ( 7 ) ، 159 .\r\n( 2 ) . نحل ( 16 ) ، 120 .\r\n( 3 ) . وسائل الشيعه ، ج 16 ، ص 126 ، ح 21152 .\r\n","page_name":" 81 ","page_number":81},
  {"content":"\r\n\r\nداشتند ، تفاوتى در كفايى يا عينى بودن آن نداشته و تكليف متوجّه همان عده است و از افرادى كه ناتوان هستند ، ساقط مىشود .\r\nبنابراين ، بحث در اين زمينه براى ما مهم نيست . اگر چه اظهر اين است كه امر به معروف و نهى از منكر به‌خاطر اصالت عينى وجوب ، و امر به آن دو در بسيارى از آيات و روايات به طور عام واجب عينى بودن است . از آن جمله است : الف ) آيه‌ى شريفه‌ى : كُنتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ « 1 » ؛ شما بهترين امتى هستيد از ميان مردم پديد آمده ، كه امر به معروف و نهى از منكر مىكنيد » ؛ و ب ) حديث شريف نبوى : « لَتَأمُرُنَّ بِالمَعروفِ ولَتَنهُنَّ عَنِ المُنكَرِ ، أو لَيعُمَّنَّكُم عَذابُ اللّه « 2 » ؛ يا امر به معروف و نهى از منكر مىكنيد ، يا عذاب خدا همه‌ى شما را فرامىگيرد » ، و ج ) حديث شريف نبوى : « مُروا بِالمَعروفِ و إن لَم تَعمَلوا بهِ كُلِّهِ وانهَوا عَنِ المُنكَرِ وإن لَم تَنتَهوا عَنهُ كُلِّهِ « 3 » ؛ به خوبىها فرمان دهيد هرچند خودتان به همه‌ى آن‌ها عمل نكنيد و از زشتىها باز داريد ، گرچه خود از همه‌ى آن‌ها خوددارى نورزيد » ، و روايات ديگرى كه در اين زمينه وجود دارد .\r\n\r\n2 ) امر به معروف و نهى از منكر ، اجتماعى و فردى ؟\r\nآيا امر به معروف وظيفه‌ى تمامى مكلّفين است يا وظيفه‌ى گروه خاصى ، يعنى علما كه جايگاه ويژه‌اى در جامعه دارند ،\r\n\r\n\r\n","description":"","footnote":"\r\n( 1 ) . آل عمران ( 3 ) ، 110 .\r\n( 2 ) . وسائل الشيعه ، ج 16 ، ص 135 ، ح 21173 .\r\n( 3 ) . وسائل الشيعه ، ج 16 ، ص 151 ، ح 21217 .\r\n","page_name":" 82 ","page_number":82},
  {"content":"\r\n\r\nهست ؟ توضيح اين بحث در گرو بيان چند مسأله است :\r\nمسأله‌ى اول : دعوت به خير و امر به معروف و نهى از منكر بر دو قسم است :\r\nالف ) دعوت به خير شخصى ؛ اين همان است كه برخى افراد در ميان خود هنگامى كه خيرى پيش بيايد ، همديگر را به سمت آن راهنمايى و تشويق مىكنند و نسبت به بدى به همديگر هشدار داده و نهى مىكنند ، كه مىتوان از آن به « امر و نهى فردى » تعبير كرد ؛ مانند امر به كار واجبى كه شخص آن را ترك كرده ، و نهى از منكر خاصى كه آن را انجام داده است ؛ مانند : دروغ ، غيبت و امثال آن . در اين مورد تحقيق و تفتيش جايز نيست و امر و نهى تنها در صورت ظهور و تظاهر ، واجب است . هم‌چنين به مواردى اختصاص دارد كه خداوند به آن امر يا از آن نهى فرموده است .\r\nب ) دعوتى است كه از آن به « اجتماعى » تعبير مىكنيم و داراى دو مرتبه است : مرتبه‌ى اوّل : اين امت ، امت‌هاى ديگر را به خير دعوت كند ؛ اين مسأله به حكم اين كه ما بهترين امتى هستيم كه از ميان مردم پديده آمده ، از ما خواسته شده و به امر به معروف و نهى از منكر نمودن ما تخصيص خورده است . مرتبه‌ى دوم : دعوت عام و كلّى با بيان راه‌هاى خير ، و اصول ، حقايق ، احكام شريعت مقدس ، پاسخگويى به شبهات ، دفاع از حريم قرآن و عترت ، توبيخ و ممانعتِ سرسختانه هنگام ظهور بدعت يا تصويب قانونى بر خلاف قانون شرع در مملكت كه موجب گسترش معصيت ميان افراد ، يا ترك فريضه‌ى اسلامى ، يا اجبار مردم به انجام كار خلاف شرع يا ترك اوامر الاهى مىشود ؛ اين بخش همه‌ى مصالح جامعه را دربرمىگيرد و تفحصّ و تفتيش از آن واجب است .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nابن خلدون در اين زمينه مىگويد : « . . . كسانى را به كمك مىگيرد و منكرات را فحص و جستجو مىكند و به تناسب تعزير و تأديب مىنمايد و مردم را به مصالح عمومى در شهر وادار مىسازد ؛ مانند اين كه از سدّ معابر و حمل بيش از حد بار و مسافر جلوگيرى مىكند ، صاحبان ابنيه‌ى مشرف بر ويرانى را به ويرانى و خراب كردن آن‌ها و پيشگيرى از ورود آسيب و خسارت بر رهگذران اجبار مىنمايد و بر تنبيه دانش‌آموزان در مدارس نظارت مىكند . حكم محتسب متوقّف بر تنازع و ترافع طرفينى يا دادخواهى كسى نيست ، بلكه مىتواند در مورد آنچه كه خود از آن مطلّع مىشود يا نزد او برده مىشود ، حكم كند ؛ امّا مطلقاً در مورد دعاوى حكم نمىدهد ، بلكه در مورد آنچه كه به غش و تدليس در معاملات و امثال آن و نادرستى پيمانه‌ها و ترازوها مربوط مىشود دخالت مىكند . هم‌چنين او مىتواند بدهكارانى را كه در اداى حق طلبكار تأخير مىكنند به رعايت انصاف [ و پرداخت بدهى خود 
  ] وادار سازد ؛ و امورى از اين قبيل كه متضمّن بررسى بينه و اجراى حكم قضايى نيست » « 1 » .\r\nمسأله‌ى دوم : هر فرد ملزم است كه به قسم اوّل قيام نمايد و آن قسم ، مستلزم هيچ محذورى نيست ؛ امّا تك تك مردم قادر به انجام قسم دوم نيستند ، و اگر هر كسى بخواهد خودش آن را انجام دهد ، هرج و مرج پيش مىآيد . برخى مصاديق اين قسم ، در گرو تعلّم و تمكّن از اقامه‌ى دليل و برهان بر آن ، و برخى در گرو آن است كه شخص رهبر مردم و دژ محكم اسلام باشد . در نتيجه بىشك اين\r\n\r\n\r\n","description":"","footnote":"\r\n( 1 ) . تاريخ ابن خلدن ، مقدمه ، ص 225 .\r\n","page_name":" 84 ","page_number":84},
  {"content":"\r\n\r\nوظيفه بر عهده‌ى علما است كه نمايندگان امام ( ع ) - رهبر جامعه ، حافظ حدود الاهى ، حاكم امّت ، و مجرى قوانين الاهى - هستند و در زمان غيبت ، همان‌طور كه در روايات نقل شده ، مجارى امور به دست ايشان بوده « 1 » ، و آنان دژهاى استوار اسلام « 2 » ، و خلفاى رسول خدا ( ص ) « 3 » هستند . حكومت اسلام به آنان تفويض گرديده « 4 » ، قضات بين مردم « 5 » و امناى رسل « 6 » مىباشند . امين بودن عالِم نيز به اعتبار آن است كه حافظ احكام شرعيه است .\r\nمسأله‌ى سوم : آيات و روايات مربوط به امر به معروف و نهى از منكر دو دسته هستند :\r\nالف ) دسته‌ى ديگر شامل امر بوده و امر را متوجّه عامه‌ى مكلّفين مىداند ؛ مانند اكثر آيات و روايات گذشته ؛\r\nب ) يك دسته اين امر را وظيفه‌ى گروهى خاصّ و به طور ويژه وظيفه‌ى علما مىداند .\r\nتقريب : 1 ) آيه‌ى كريمه‌ى : وَلْتَكُن مِّنكُمْ أُمَّةٌ يَدْعُونَ إِلَى الْخَيْرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنكَرِ « 7 » ، ظهور در اراده‌ى تبعيض دارد و پيش از اين درباره‌ى آن سخن گفتيم ، و\r\n\r\n\r\n","description":"","footnote":"\r\n( 1 ) . مستدرك الوسائل ، ج 17 ، ص 316 ، ح 21454 .\r\n( 2 ) . اصول كافى ، ج 1 ، ص 38 ، ح 3 .\r\n( 3 ) . وسائل الشيعه ، ج 27 ، ص 91 ، ح 33295 .\r\n( 4 ) . وسائل الشيعه ، ج 27 ، ص 106 ، ح 33334 .\r\n( 5 ) . وسائل الشيعه ، ج 27 ، ص 139 ، ح 33421 .\r\n( 6 ) . اصول كافى ، ج 1 ، ص 43 ، ح 5 .\r\n( 7 ) . آل عمران ( 3 ) ، 104 .\r\n","page_name":" 85 ","page_number":85},
  {"content":"\r\n\r\nامّت به حسب عرف گروه خاصى هستند كه اتّحاد فكرى و هدف واحد خاص خود را دارند ، و در اين‌جا ، اين عدّه جز علماى عامل كسى نمىتواند باشد . كسانى كه خود را براى دفاع از حريم اسلام و قرآن ، و رفع شبهات ، بر طرف كردن ظلم‌ها ، اقامه‌ى فرائض ، امنيت مذاهب ، اصلاح زمين ، انتقام گرفتن از دشمنان و اقامه‌ى امر آماده كرده‌اند .\r\n2 ) روايتى كه در مباحث پيشين از مسعده از امام صادق ( ع ) نقل شد : « وَ سُئِل عَن الامرِ بِالمَعروُفِ وَ النَّهىِ عَن المُنكَر ، أواجِبٌ هُوَ عَلَى الامَّةِ جَميعاً ؟ فَقالَ : لا ، فَقيل له : و لم ؟ قال ( ع ) : إِنَّمَا هُوَ عَلَى الْقَوِى الْمُطَاعِ الْعَالِمِ بِالْمَعْرُوفِ مِنَ الْمُنْكَرِ لَا عَلَى الضَّعِيفِ الَّذِى لَا يهْتَدِى سَبِيلًا . . . » « 1 » ؛\r\n« از امام ( ع ) درباره‌ى امر به معروف و نهى از منكر پرسيده شد كه آيا بر تمامى امّت واجب است ؟ فرمود : نه ! عرض شد : چرا [ پس بر چه كسانى واجب است 
  ] ؟ فرمود : بر توانمندى كه از او حرف‌شنوى داشته باشند ، و معروف را از منكر بشناسد ؛ نه ضعيفى كه نمىتواند به راه درست هدايت كند ، و بلكه مردم را از حقّ به باطل مىخواند » .\r\n3 ) روايتى كه سيد رضى از اميرالمؤمنين ( ع ) در خطبه‌ى شقشقيه نقل مىكند : « اما و الَّذى فَلَق الحبةَ و بَرا النَّسَمةَ لَولا حضور الحاضِرِ وَ قِيامُ الحُجَّةِ بِوُجوُدِ النّاصِرِ وَ ما اخَذ اللّه عَلى العلماء ان لا\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 126 ، ح 21152 .\r\n","page_name":" 86 ","page_number":86},
  {"content":"\r\n\r\nيقارُّوا عَلى كِظَّةِ ظالِمٍ وَلاسَغَبِ مظلوم لَالقَيت حَبلَها عَلى غارِبها . . . » « 1 » ؛\r\n« آگاه باشيد سوگند به خدايى كه دانه را شكافت و انسان را آفريد ، اگرنه اين بود كه جمعيت بسيارى گرداگردم را گرفته و به يارىام قيام كرده‌اند و از اين جهت حجّت تمام شده است ، و اگر نبود عهد و مسؤوليتى كه خداوند از دانشمندان هر جامعه گرفته كه در برابر شكم‌خوارى ستمگران و گرسنگى ستمديدگان سكوت نكنند ، من مهار شتر خلافت را رها مىساختم و از آن صرف نظر مىكردم » تا آخر خطبه .\r\n4 ) روايتى كه جابر از امام باقر ( ع ) نقل مىكند : « يَكُونَ فِى آخِرِ الزَّمَان قَومٌ يَتَّبِع فِيهِم قَومٌ مَرَاءُونَ » تا آن‌جا كه مىفرمايد : « وَ لَوْ أَضَرَّتِ الصَّلَاةُ بِسَائِرِ مَا يَعْمَلُونَ بِأَمْوَالِهِمْ وَ أَبْدَانِهِمْ لَرَفَضُوهَا كَمَا رَفَضُوا أَسْمَى الْفَرَائِضِ وَ أَشْرَفَهَا إِنَّ الْأَمْرَ بِالْمَعْرُوفِ وَ النَّهْى عَنِ الْمُنْكَرِ فَرِيضَةٌ عَظِيمَةٌ بِهَا تُقَامُ الْفَرَائِضُ هُنَالِكَ يَتِمُّ غَضَبُ اللَّهِ عَزَّ وَ جَلَّ عَلَيْهِمْ فَيَعُمُّهُمْ بِعِقَابِهِ فَيُهْلَكُ الْأَبْرَارُ فِى دَارِ الْفُجَّارِ وَ الصِّغَارُ فِى دَارِ الْكِبَارِ إِنَّ الْأَمْرَ بِالْمَعْرُوفِ وَ النَّهْى عَنِ الْمُنْكَرِ سَبِيلُ الْأَنْبِيَاءِ وَ مِنْهَاجُ الصُّلَحَاءِ فَرِيضَةٌ عَظِيمَةٌ بِهَا تُقَامُ الْفَرَائِضُ وَ تَأْمَنُ الْمَذَاهِبُ وَ تَحِلُّ الْمَكَاسِبُ وَ تُرَدُّ الْمَظَالِمُ وَ تُعْمَرُ الْأَرْضُ وَ يُنْتَصَفُ مِنَ الْأَعْدَاءِ وَ يَسْتَقِيمُ الْأَمْرُ » « 2 » ؛\r\n« در آخرالزمان گروهى ظهور خواهند كرد كه از رياكاران پيروى مىكنند . . . امّا اگر نماز و ديگر كارها ، براى مال و جانشان ضررى\r\n\r\n\r\n","description":"","footnote":"\r\n( 1 ) . نهج البلاغه ، ص 49 ، خطبه‌ها ، خطبه 3 .\r\n( 2 ) . اصول كافى ، ج 5 ، ص 55 ، ح 1 ؛ وسائل الشيعه ، ج 16 ، ص 119 ، ح 21132 .\r\n","page_name":" 87 ","page_number":87},
  {"content":"\r\n\r\nداشته باشد ، از آن شانه خالى مىكنند ، چنان كه از والاترين و بزرگ‌ترين وظيفه سرباز مىزنند ؛ يعنى امر به معروف و نهى از منكر ، كه فريضه‌اى بزرگ است و انجام ديگر تكاليف منوط به آن است . خشم و غضب خداى عزّوجل در اين هنگام [ كه امر و نهى را ترك كنند 
  ] ظاهر شده ، همگى را مجازات خواهد كرد . در نتيجه ، نيكان به همراه فاجران ، و خردسالان همراه بزرگسالان هلاك و نابود خواهند شد . امر به معروف و نهى از منكر ، راه پيامبران و شيوه‌ى صالحان است و فريضه‌اى عظيم است كه انجام واجبات ديگر بسته به آن است . با امر و نهى ، راه‌ها امنيت داشته ، كار و كسب رونق مىگيرد و ظلم بر طرف گرديده ، زمين آباد و حقّ از دشمنان ستانده مىشود و كارها استوار و پابرجا مى گردد » ؛ تا پايان حديث .\r\nبنابراين ، بر امر به معروف اجتماعى ، آثار و فوائدى مهمّ مترتّب است و اين عمل ، بسانِ قوه‌ى مجريه‌ى قوانين عامه‌ى الاهى عمل مىكند .\r\n5 ) خبر امام حسن ( ع ) از امام على ( ع ) : « أما بَعد فَإنّهُ إنّما هَلَكَ مَن كانَ قَبلكُم حَيثما عَملوا مِن المَعاصى وَ لَم يَنههُمُ الرّبانيّون و الأحبَار عَن ذلكَ وَ إنّهم لَمَا تمادُوُا فِى المَعَاصِى وَ لَم يَنْههُمُ الرّبانيّون و الاحبَارَ عَنْ ذلكَ نزلَتْ بِهِم العُقُوبَات » « 1 » ؛\r\n« كسانى كه پيش از شما مى زيستند ، هلاك و نابود شدند ؛ زيرا ، به گناهان عمل مىنمودند ، و عالمان ربّانى و نيكان ، آنان را از اين\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 120 ، ح 21133 .\r\n","page_name":" 88 ","page_number":88},
  {"content":"\r\n\r\nكار باز نمىداشتند ، وقتى پيوسته به معاصى و گناهان عمل كرده ، علماى ربّانى و نيكان ، آن‌ها را نهى نكردند ، عقوبت و مجازات شدند » ؛\r\nاخبار ديگرى نيز با اين مضمون وجود دارد كه خطاب آن به علما است .\r\nبا تبيين اين موارد ، آشكار است كه قسم اول امر به معروف و نهى از منكر وظيفه‌اى همگانى است كه ميان افراد صورت مىگيرد و عالم و جاهل در آن مساوى هستند و گاهى از آن با عنوان « فردى » و گاه « دعوت موردى » تعبير گرديده ، و افراد آشنا در ميان خود به سمت خير راهنمايى و تشويق مىكنند ( وقتى پيش مىآيد ) و همديگر را از شرّ نهى كرده و نسبت به آن هشدار مىدهند ؛ و هر كسى به ميزان توان خود از اين فريضه عمومى توشه برمىگيرد . روشن است كه وقتى مردم يكديگر را نصيحت يا نهى كنند ، خير و معروف در ميان آن‌ها استوار شده و ثبات مىيابد و مانع از رواج شرّ و منكر در ميان آنان مىگردد . بنابراين ، ناگفته پيداست كه اين قسم ، نگاه‌دار اتّحاد و نگاه‌بانى بىخلل است .\r\nامّا قسم دوم - امر به معروف و نهى از منكر اجتماعى - وظيفه‌ى يك گروه مشخّص يعنى علماى عامل است ، كه دعوت و امر به معروف و نهى از منكر نمايند و و انجام اين وظيفه‌ى مهمّ بر آن‌ها واجب عينى است .\r\nتفاوت : تفاوت اين دو قسم آن است كه امر به معروف و نهى از منكر در قسم اوّل بر عامه‌ى مردم و در قسم دوم بر گروهى خاص واجب بوده و در عين حال اين حكم از مؤمنين برداشته نشده است و آنها مكلّف‌اند از ميان خود گروهى را براى انجام اين\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nفريضه و تهيه‌ى اسباب آن انتخاب كنند ، آن چنان كه هر كدام از آنان در تحقّق و سعادت اين كار عزم و عمل پيشه كرده و تا آن‌جا كه مىتواند مسير را تحت نظر داشته باشد تا اگر خطا و انحرافى ديد ، ايشان را به راه صواب برگرداند .\r\nبه همين دليل روايات به عالمِ غيرِعاملِ به وظيفه ، هشدار داده‌اند ؛ تا آن‌جا كه علماى دربارى كه در قبال بيان حق و دعوت به خير سكوت پيشه مىكنند را آفت دين برشمرده‌اند .\r\n\r\nمسأله سوم : بررسى شرايط امر به معروف و نهى از منكر\r\nامر به معروف و نهى از منكر شروطى دارد كه طى دو عنوان بدان خواهيم پرداخت :\r\n1 - تعداد شروط ؛ كه مشهور بين اصحاب چهار شرط است :\r\nالف ) شناخت معروف و منكر ؛\r\nب ) احتمال تأثير ؛\r\nج ) اصرار و استمرار از سوى فاعل ؛\r\nد ) عدم ترتّب مفسده بر انكار آن .\r\nبرخى علما عدالت و اجتناب آمر و ناهى از محرّمات ، و برخى ديگر ، امور ديگرى را نيز بدان افزوده و معتبر دانسته‌اند كه در مباحث آتى خواهد آمد .\r\n2 - شرط وجوب يا شرط واجب بودنِ شروط ؛\r\nتفاوت اين دو با هم آن است كه در شرط وجوب - مانند استطاعت براى حجّ - فعليت وجوب بر تحقّق خارجى آن شرط متوقّف است ، آن چنان كه تحصيل آن پيش از تحقّق شرط\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nوجوب ، واجب نيست ، و در تحقق مصلحت [ و كيفيت امتثال 
  ] نقش دارد ؛ امّا شرط واجب آن است كه وجوب در آن مطلق بوده و فعليت آن در گرو تحقّق شرط واجب نيست ، مانند : طهارت براى نماز ؛ كه متعلّق مقيد به آن بوده ، تحصيلش واجب و تحقّق مصلحت متوقّف بر آن است . اكنون به بيان موارد فوق خواهيم پرداخت .\r\n\r\n1 ) شناخت معروف و منكر\r\nگروهى از فقها هم‌چون مرحوم حلّى « 1 » ، محقّق « 2 » ، علّامه « 3 » ، شهيدين « 4 » و فاضل مقداد « 5 » تصريح كرده‌اند در وجوب امر و نهى ، آمر و ناهى بايد معروف و منكر را بشناسند تا از غلط و اشتباه در امان باشند . بلكه مرحوم علّامه در كتاب منتهى المطلب اختلاف در اين مسأله را رد كرده است « 6 » . مرحوم صاحب جواهر « 7 » نيز اين قول را برگزيده است . پس ، جاهل معذور بوده و تحصيل علم بر او واجب نيست .\r\nاما عدّه‌اى ديگر از جمله مرحوم محقّق كركى در حاشيه « 8 » و\r\n\r\n\r\n","description":"","footnote":"\r\n( 1 ) . السرائر ، ج 2 ، ص 23 .\r\n( 2 ) . المختصر النافع ، ص 115 .\r\n( 3 ) . تحرير الاحكام ، ج 2 ، ص 240 .\r\n( 4 ) . الروضة البهية ، ج 2 ، ص 414 .\r\n( 5 ) . كنز العرفان فى فقه القرآن ، ج 1 ، ص 407 .\r\n( 6 ) . منتهى المطلب ، ج 2 ، ص 993 .\r\n( 7 ) . جواهر الكلام ، ج 21 ، ص 366 .\r\n( 8 ) . جامع المقاصد ، ج 3 ، ص 486 .\r\n","page_name":" 91 ","page_number":91},
  {"content":"\r\n\r\nشهيد ثانى در مسالك « 1 » گفته‌اند : « تعلّم واجب و از شرايط وجوب است » .\r\nعدّه‌اى نيز در امر به معروف و نهى از منكر اجتماعى و فردى تفصيل قائل شده‌اند ؛ بدين صورت كه تعلّم را شرط وجوب امر به معروف فردى و شرط واجب امر به معروف اجتماعى برشمرده‌اند .\r\nاستدلال صاحب جواهر بر وجوب تعلّم : مرحوم صاحب جواهر براى وجوب تعلّم « 2 » ، به مصونيت از اشتباه استدلال كرده است . نيز به روايت پيش گفته مسعده « 3 » كه وجوب را محصور به توانمندى كرده است كه از او حرف‌شنوى داشته باشند و معروف و منكر را بشناسد تمسّك كرده‌اند . هم‌چنين به‌خاطر اين كه آنچه از اطلاق امر به معروف و نهى از منكر برمىآيد موردى است كه مكلّف علم به احكام داشته باشد از اين جهت كه مكلّف به احكام است ، نه از اين لحاظ كه شناخت معروف از منكر به عنوان مقدّمه‌ى امر و نهى ديگرانى كه اگر آن را ياد بگيرند ممكن است آن را انجام ندهند ، واجب بوده است .\r\nاما به نظر ، بحث بر سر اين نيست كه در صورت علم نداشتن ، مصونيت وجود ندارد ، بلكه بحث درباره‌ى لزوم تحصيل علم و عدم آن است . خبر مسعده نيز دلالت دارد كه امر به معروف اجتماعى وظيفه‌ى علما است ، و در چنين مواردى ، بىشك عالم شدن انسان شرط وجوب است ؛ امّا در امر به معروف فردى ، اين\r\n\r\n\r\n","description":"","footnote":"\r\n( 1 ) . مسالك الافهام ، ج 3 ، ص 101 .\r\n( 2 ) . جواهر الكلام ، ج 21 ، ص 366 .\r\n( 3 ) . وسائل الشيعه ، ج 16 ، ص 126 ، ح 21152 .\r\n","page_name":" 92 ","page_number":92},
  {"content":"\r\n\r\nحديث دلالت ندارد كه علم نيز شرط وجوب است . هم‌چنين از اطلاق ادّله همان برمىآيد كه در ابتدا بيان شد .\r\nنظر مرحوم شهيد ثانى :\r\nمرحوم شهيد ثانى در مسالك گفته است : گاه مناقشه مىكنند عدم شناخت معروف و منكر با تعلّق وجوب به كسى كه [ آن را 
  ] نمىداند منافاتى ندارد ، بلكه از جهت هشدار نسبت به وقوع در امر به منكر و نهى از معروف با نفس امر و نهى منافات دارد ؛ در اين هنگام ، بر كسى كه به طور كلّى با شهادت دو عادل ، علم به وقوع منكر يا ترك معروف از شخصى معين دارد ، واجب است آنچه را كه نهى و امر به آن صحيح است ياد بگيرد و سپس امر يا نهى نمايد ، همان‌طور كه وجوب نماز به مُحدِث تعلّق مىگيرد و بر او واجب است شروط نماز را تحصيل كند . در اين صورت ، ديگر منافاتى بين عدم جواز امر جاهل و نهى او در حالت جهل ، و وجوب آنها بر او وجود ندارد ، همان‌گونه كه نماز بر مُحدِث و كافر واجب بوده ، امّا در اين حالات نماز از ايشان صحيح نيست « 1 » .\r\nتحقيق مسأله : در آن قسم از امر به معروف و نهى از منكر كه وظيفه‌ى عامه است ، الف ) گاه آمر و ناهى تفصيلًا علم دارد كه آنچه شخص معينى ترك كرده معروف بوده يا آنچه انجام داده ، منكر است ؛ و ب ) گاه تفصيلًا بدان علم ندارد لكن مىداند يك يا چند نفر منكرى را انجام داده يا معروفى را ترك كرده‌اند ؛ و ج ) گاه اجمالًا و با شهادت دو نفر عادل يا غير آن مىداند مقدارى از فعل شخص معينى منكر يا مقدارى از فعلى كه ترك كرده معروف است ؛ و د ) گاه هيچ‌كدام اين‌ها را نمىداند .\r\n\r\n\r\n","description":"","footnote":"\r\n( 1 ) . مسالك الافهام ، ج 3 ، ص 101 .\r\n","page_name":" 93 ","page_number":93},
  {"content":"\r\n\r\nدر صورت اوّل بحثى وجود ندارد ؛ امّا در صورت دوم و سوم ، مقتضى علم اجمالى وجوب امر و نهى است ، و تعلّم به عنوان مقدّمه واجب است . در صورت چهارم وجوب مورد ترديد است حتى اگر مطلق باشد ، و اصل برائت اقتضاى عدم وجوب دارد ، و چه بسا از اين طريق ميان دو گروه مصالحه برقرار شود . بدين صورت كه منظور كسى كه قائل به وجوب تعلّم به عنوان مقدّمه است ، وجوب در اين دو صورت است ، و منظور كسى كه قائل به عدم وجوب است ، عدم وجوب در صورت چهارم است .\r\nاما در مورد وظيفه‌ى علما : ظاهر آن است كه وجوب تعلّم به عنوان مقدّمه‌ى امر و نهى است مطلقاً ؛ زيرا ، سعادت جامعه در گرو آن است ، و عدم تعلّم موجب بدعت‌گزارى در دين مىگردد ، چنان‌چه در زمان حاضر درباره‌ى تعدادى از مسائل مستحدثه اين اتّفاق افتاده ، و عدّه‌اى بدون شناخت ( جهت صدور فتوا ) و بدون ملاك و ضابطه آن را حرام و عدّه‌اى آن را جايز دانسته‌اند ؛ در نتيجه ، حكم مذكور را نه مىتوان پاسخ داد و نه مىتوان موارد حقّ در آن را تبيين كرد ؛ از اين دست نمونه‌هاى زيادى وجود دارد كه فرصت بيان آن‌ها نيست .\r\nبه طور كلّى اين وظيفه‌اى بسيار مهم است ، و تصدّى آن در گرو تحصيل علم درباره‌ى موضوعى است كه به آن دعوت مىكنند و هم‌چنين در گرو تفقّه در دين ( فَلَوْلَا نَفَرَ مِن كُلِّ فِرْقَةٍ مِّنْهُمْ طَآئِفَةٌ لِّيَتَفَقَّهُواْ فِى الدِّينِ وَلِيُنذِرُواْ قَوْمَهُمْ إِذَا رَجَعُواْ إِلَيْهِمْ لَعَلَّهُمْ يَحْذَرُونَ « 1 » ؛ « پس چرا از هر طايفه‌اى جمعى براى جنگ و گروهى\r\n\r\n\r\n","description":"","footnote":"\r\n( 1 ) . توبه ( 9 ) : 122 .\r\n","page_name":" 94 ","page_number":94},
  {"content":"\r\n\r\nنزد رسول براى آموختن علم دين مهيا نباشند تا قوم خود را چون به نزدشان بازگشتند بيم رسانند ، باشد كه ( از نافرمانى خدا ) حذر كنند » ) و يادگيرى نحوه‌ى تبليغ ( ادْعُ إِلِى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ وَجَادِلْهُم بِالَّتِى هِى أَحْسَنُ « 1 » ؛ « ( اى رسول ما خلق را ) به حكمت ( و برهان ) و موعظه نيكو به راه خدايت دعوت كن و با بهترين طريق با اهل جدل مناظره كن ( وظيفه‌ى تو بيش از اين نيست ) كه البته خداى تو ( عاقبت حال ) كسانى را كه از راه او گمراه شده و آنان را كه هدايت يافته‌اند بهتر مىداند » ) و تهيه‌ى اسباب ( وَأَعِدُّواْ لَهُم مَّا اسْتَطَعْتُم مِّن قُوَّةٍ « 2 » ؛ « و شما ( اى مؤمنان ) در مقام مبارزه با آن كافران خود را مهيا كنيد » ) و شناخت ملل و مذاهب به منظور سهولت بيانِ موارد باطل و رفع شبهات و حل مشكلات است .\r\n\r\n2 ) شناخت مأمور و منهى از معروف و منكر\r\nآيا كسى كه به معروف امر و از منكر نهى مىگردد ، بايد نسبت به معروف و منكر علم داشته باشد ؟ چنان‌چه اگر شخصى كه وجوب معروف را نمىدانست آن را ترك كرد ، يا منكرى را بدون علم به حرمت و قبح آن انجام داد ، امر به معروف و نهى از منكر در مورد او واجب نيست ؟ يا علم معتبر نبوده و امر به معروف و نهى از منكر حتى در صورت جهل مأمور و منهى واجب است ؟ و يا بين اين موارد تفصيل وجود دارد ؟\r\n\r\n\r\n","description":"","footnote":"\r\n( 1 ) . نحل ( 16 ) ، 125 .\r\n( 2 ) . انفال ( 8 ) ، 60 .\r\n","page_name":" 95 ","page_number":95},
  {"content":"\r\n\r\nپاسخ به اين موارد وجوه و اقوالى دارد :\r\nگزيده‌ى سخنان در اين زمينه آن است كه غير عالم ، گاه غافل و فراموش‌كار ، و گاه جاهل به حكم يا موضوع آن است . اگر غافل يا ناسى بود ؛ ظاهر عدم وجوب امر و نهى است مگر در مواردى كه به اهتمام شارع و عدم رضايتش به صدور آن كار حتى از غير مكلّف علم داريم ؛ مانند جان ، آبرو و مال افراد .\r\nعلّت عدم وجوب در غافل و ناسى : ناسى و غافل در واقع غير مكلّف‌اند و در نتيجه فعل صادره نسبت به آنان حلال و غيرمبغوض دانسته شده است ؛ لذا ، وجهى براى واداشتن او يا ممانعت از او نيست .\r\nعلّت وجوب در مورد جاهل : به خاطر آن است كه مىدانيم شارع راضى به ارتكاب آن امور نبوده و آن‌ها امورى هستند كه مطلقاً مبغوض است حتى اگر از كسى سر زده باشد كه مكلّف به فعل نيست . هم‌چنين در جاهل به موضوع نيز امر به معروف و نهى از منكر واجب نيست ؛ زيرا ، او نسبت به آن [ موضوع 
  ] جهل دارد ؛ هرچند حكم واقعى برداشته نمىشود ، امّا از جهت مولوى به او جواز داده شده است ، حتى اگر در مرحله ظاهر باشد ، و در اين صورت ديگر مجالى براى ممانعت از آن نيست .\r\nشبهه‌ى موضوعيه نيز هنگامى كه بر اصل يا اماره‌اى معتبر تكيه كند و مطابق با واقع در نيايند ، جزء موارد جهل به موضوع است . بله ؛ در مواردى كه اهتمام شارع را مىدانيم و به نارضايتى او نسبت به صدور آن حتى از سوى غير مكلّفين علم داريم ، جلوگيرى از آن واجب است ؛ مثلًا اگر شخصى خواست ديگرى را با تصوّر اين كه او يك حيوان درّنده است ، بكُشد و مىدانيم كه\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nقتل انسان حرام است ، بايد او را از اين كار باز داريم هر چند كه او براى كار خود دليلى معتبر داشته باشد . هم‌چنين است موردى كه شخصى بخواهد زنى را تزويج نمايد و مىدانيم كه آن زن ، خواهر او است . در ساير موارد مهم نيز مطلب چنين است .\r\nامّا اگر شخص جاهل به حكم بود ، ظاهر ، وجوب ارشاد او از باب وجوب بيان ، تبليغ احكام شرعى و جلوگيرى از نابودى احكام است .\r\nدليل : علاوه بر ادّله‌ى وجوب امر به معروف و نهى از منكر و دعوت به خير كه در مباحث پيشين گذشت ، آيه‌ى شريفه‌ى : فَلَوْلَا نَفَرَ مِن كُلِّ فِرْقَةٍ مِّنْهُمْ طَآئِفَةٌ لِّيَتَفَقَّهُواْ فِى الدِّينِ وَلِيُنذِرُواْ قَوْمَهُمْ إِذَا رَجَعُواْ إِلَيْهِمْ « 1 » ؛ « پس چرا از هر طايفه‌اى جمعى براى جنگ و گروهى نزد رسول براى آموختن علم دين مهيا نباشند تا قوم خود را چون به نزدشان بازگشتند بيم رسانند » ؛ دالّ بر اين مطلب است ؛ و به اقتضاى لولاى تحضيضيه بر وجوب كوچ كردن ، وجوب تفقّه ( غايت داعيه امر به نفر ) و وجوب انذار ( غايت داعيه نفر ) دلالت مىكند .\r\nانذار گاه به دلالت مطابقى و گاه به دلالت التزامى است ؛ و بيان احكام وجوبى و تحريمى متضمّن انذار همراه با استحقاق عقاب هنگام ترك واجب يا انجام حرام است .\r\nاشكال : از اين آيه‌ى شريفه كه ضمن آيات جهاد وارد شده ، و به قرينه‌ى صدر آيه به ويژه عبارت : وَمَا كَانَ الْمُؤْمِنُونَ لِيَنفِرُواْ كَآفَّةً . . . ، و ظاهر برخى تفاسير ، استفاده مىشود منظور از « نفر » ،\r\n\r\n\r\n","description":"","footnote":"\r\n( 1 ) . توبه ( 9 ) ، 122 .\r\n","page_name":" 97 ","page_number":97},
  {"content":"\r\n\r\nكوچ كردن براى جهاد ، و منظور از « تفقّه » مترتب بر آن ، بصيرت در دين است ؛ يعنى : مشاهده آيات خداوند متعال از غلبه مسلمانان بر دشمنان خدا و ظهور نشانه‌هاى عظمت خدا ، و ساير موارد جنگ به متخلّفان خبر مىدهد كه براى جهاد بايستى كوچ كنند . پس ، « لام » در « لِّيَتَفَقَّهُوا » لام عاقبت است نه غايت ؛ و تفقّه و انذار براى فائده است نه هدف .\r\nپاسخ : ظاهر از آيه‌ى شريفه به قرينه‌ى اين كه « لام » در « لِّيَتَفَقَّهُو ا » به حسب ظاهر لفظ متعلّق به « نَفَرَ » است ، غايت بودن « لام » است ؛ و به قرينه‌ى روايات مفسّره‌ى آيه منظور از « نَفَرَ » كوچ براى تفقّه است « 1 » . ارتباط اين آيه با آيات جهاد نيز از اين جهت است كه در مقام جلوگيرى از كاهش كوچ كردن و رفتن براى جهاد است ، با توجّه به اين كه تفقّه در دين كه ابزار جهاد با حجّت و برهان بر مدار دعوت به ايمان و برپاداشتن اركان اسلام است همانند جهاد با شمشير و پاسدارى مهمّ است ؛ بنابراين ، مراد آيه ، كوچ كردن جماعتى به منظور تفقّه است .\r\nپس ، آيه‌ى كريمه بر وجوب تعلّم و تفقّه ، و آمادگى براى تعليم آن در مواطن اقامت دلالت دارد ؛ و فقها هدايت‌گر ديگران مىباشند . نيز دلالت مىكند بر اين كه درجه‌ى كسانى كه با اين نيت به تعلّم مىپردازند ، نزد خدا از مجاهدين جان در راه اعتلاى كلمة الله نه تنها كمتر نيست بلكه افضل از ايشان است ؛ نصوص فراوانى كه بر لزوم تفقّه ، تعلّم ، حرمت كتمان علم و لزوم بذل آن دلالت دارد شاهد بر اين مدّعا است . در اين زمينه به كتاب‌هاى\r\n\r\n\r\n","description":"","footnote":"\r\n( 1 ) . وسائل الشيعه ، ج 11 ، ص 12 ، ح 14121 ؛ و ج 27 ، ص 140 ، ح 33425 .\r\n","page_name":" 98 ","page_number":98},
  {"content":"\r\n\r\nحديثى مانند كافى « 1 » ، وسائل الشيعه « 2 » ، و ساير كتاب‌ها « 3 » مراجعه كنيد .\r\n\r\n3 ) احتمال تأثير در امر به معروف و نهى از منكر\r\nگروهى تصريح كرده‌اند : « در وجوب امر به معروف و نهى از منكر بايد احتمال تأثير داده شود . بنابراين ، امر و نهى با علم به عدم تأثير واجب نيست . » « 4 » عدّه‌اى نيز افزوده‌اند : « اگر شخصى گمان داشته باشد امر و نهى او اثر نمىكند ، امر و نهى بر او واجب نيستند » « 5 » .\r\nاين بحث چند شاخه دارد :\r\nاوّل : اعتبار و عدم اعتبار اين شرط به طور كلّى ؛\r\nدوم : بر فرض اعتبار ، وقتى امرِ يك نفر مؤثّر نباشد ، و علم داشته باشد يا احتمال دهد امر يك گروه مؤثّر است ؛ آيا امر و نهى بر همه واجب است يا خير ؟\r\nسوم : وقتى عدم تأثير احراز شد لكن بر امر يا نهى فايده‌ى مهمّ ديگرى مترتّب شود ، يا سكوت موجب ترتّب مفسده‌ى مهمّى باشد - مثل وقتى كه سكوت باعث تمسخر دين و ضعف عقايد مسلمانان بشود - يا در پى سكوت ، معروفى منكر يا منكرى معروف شود ، يا امر و يا نهى موجب تأخير معصيت يا تقليل آن ،\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 31 ، ح 6 .\r\n( 2 ) . وسائل الشيعه ، ج 27 ، ص 24 ، ح 33111 ؛ و ج 16 ، ص 269 ، ح 21538 .\r\n( 3 ) . برقى ، المحاسن ، ج 1 ، ص 229 .\r\n( 4 ) . طوسى ، الاقتصاد ، ص 148 ؛ ابن حمزه ، الوسيله ، ص 207 ؛ ابن ادريس ، السرائر ، ج 2 ، ص 23 ؛ محقّق حلّى ، المختصر النافع ، ص 115 .\r\n( 5 ) . تحرير الاحكام ، ج 2 ، ص 241 .\r\n","page_name":" 99 ","page_number":99},
  {"content":"\r\n\r\nيا مرتكب نشدن غير از مأمور و منهى و يا تظاهر نكردن به ارتكاب باشد ، يا سكوت مستلزم تأييد ظالم و تقويت او يا جرى شدن او بر معاصى و مانند اين موارد باشد ؛ آيا امر و نهى واجب‌اند يا خير ؟\r\nچهارم : بر فرض علم به عدم تأثير ، و عدم ترتّب چيزى از فوايد بر امر و نهى ، آيا موردى براى وجوب اين دو هست يا خير ؟\r\nپنجم : اين شرط ، شرط وجوب است يا شرط واجب ؟\r\nپاسخ‌ها\r\nجهت اوّل : مقتضى اطلاق ادلّه عدم اشتراط احتمال تأثير است ؛ چنان كه مرحوم صاحب جواهر به آن تصريح كرده است . مقتضى آيه‌ى كريمه‌ى : وَإِذَ قَالَتْ أُمَّةٌ مِّنْهُمْ لِمَ تَعِظُونَ قَوْمًا اللّهُ مُهْلِكُهُمْ أَوْ مُعَذِّبُهُمْ عَذَابًا شَدِيدًا قَالُواْ مَعْذِرَةً إِلَى رَبِّكُمْ وَلَعَلَّهُمْ يَتَّقُونَ « 1 » نيز عدم اشتراط آن است چنان كه شيخ الطائفه ، شيخ طوسى بدان تصريح نموده‌اند . ايشان در جلد پنجم تفسير التبيان ذيل اين آيه گفته است : « تقدير آيه چنين است : و هنگامى را به ياد بياور كه گروهى از ايشان به دسته‌اى گفت : چرا قومى را كه مىدانيد در دنيا از هلاك‌شدگان‌اند و خداوند در آخرت ايشان را سخت عذاب خواهد كرد ، موعظه نمىكنيد ؟ در جواب گفتند : ايشان را به‌خاطر عذرخواهى از پروردگار موعظه كرديم ؛ يعنى ايشان را به‌خاطر عذرخواهى به سوى پروردگارتان موعظه مىكنيم تا به ما نگويند : چرا آن‌ها را موعظه نكرديد ؟ و شايد ايشان نيز با موعظه پرهيزكار شوند و بازگردند . اين مطلب دالّ بر آن است كه نهى از قبيح واجب است حتى اگر ناهى بداند كه منهى آن را نمىپذيرد ، و اين\r\n\r\n\r\n","description":"","footnote":"\r\n( 1 ) . اعراف ( 7 ) : 164 .\r\n","page_name":" 100 ","page_number":100},
  {"content":"\r\n\r\nهمان حكمت و مطلب درستى است كه جز آن جايز نيست » « 1 » .\r\nاشكال : با علم به عدم تأثير ، وجوب امر و نهى لغو و عبث است و اين كار از سوى حكيم صادر نمىشود ! ؟\r\nپاسخ : فايده امر به معروف و نهى از منكر حفظ جامعه‌ى اسلامى و وحدت آن و سوق جامعه به سوى عزّت ، مصلحت و سعادت است ؛ بلكه امر و نهى سرچشمه حيات اجتماعى است . بنابراين ، اگر هر يك از افراد امّت ، ديگرى را نصيحت كند ، امر خير و معروف در ميانشان ثبات مىيابد و از رواج شرّ و منكر جلوگيرى مىشود . اين فايده‌ى نصيحت يكديگر در امر يا نهى است و به همين دليل ، امر به معروف و نهى از منكر بر همه‌ى افراد واجب شده است ؛ و اين ، مقصود نهايى از توجّه تكليف به هر فرد است . حال ، اگر همه به وظيفه خود عمل كردند ، هدف به طور قطع حاصل شده است . در غير اين صورت ، ترك ديگران مجوّز نمىشود كه اين فرد وظيفه‌اش را ترك كند و موردى براى ادّعاى لغو بودن آن وجود ندارد . زيرا ، ادّعاى لغويت به معنى عدم ترتّب هدف نهايى ، موجب سقوط تكليف نمىشود . با وجود اين ، به برخى از روايات ضعيف و غير دالّ كه براى اين شرط بدان‌ها استدلال شده است ، اعتنا نمىشود .\r\nجهت دوم : بر فرض اعتبار اين شرط ، اگر دانست كه امر و نهى شخص واحد تأثير ندارد ، و يا علم پيدا كرد يا احتمال داد كه با انجام امر و نهى ديگران تأثير دارد ؛ نبايد ترديد كرد كه امر و نهى بر همه واجب است .\r\n\r\n\r\n","description":"","footnote":"\r\n( 1 ) . التبيان ، ج 5 ، ص 13 .\r\n","page_name":" 101 ","page_number":101},
  {"content":"\r\n\r\nجهت سوم : با توجّه به جهت فوق ، وضعيت جهت سوم نيز روشن مىشود ؛ يعنى با ترتّب فايده‌ى مهمّى بر امر و نهى كه مطلوب شارع است ، يا ترتّب مفسده‌ى مهمّى بر ترك امر و نهى ، ترديدى در وجوب نيست .\r\nجهت چهارم : در صورت موافقت با اعتبار اين شرط ، و علم به عدم تأثير امر و نهى ، اظهار حقّ هنگام ظهور بدعت در دين واجب است ؛ در احاديث زير دقّت كنيد :\r\nالف ) حديث نبوى : « إذا ظَهَرتِ البِدعُ فى امّتى فلْيُظهِرِ العالِمُ علمَهُ فمَن لَم يَفعل فعَلَيهِ لَعنةُ اللّه » « 1 » ؛\r\n« هرگاه بدعت‌ها در ميان امّت من آشكار شد ، بر عالم است كه علمش را آشكار كند و اگر چنين نكند ، لعنت خدا بر او » .\r\nب ) حديث علوى : « إنَّ العالِمَ الكاتِمَ عِلمَهُ يُبعَثُ أنتَنَ أهلِ القِيامَةِ ريحًا يَلعَنُهُ كُلُّ دابَّةٍ حَتّى دَوابِّ الأَرضِ الصِّغار » « 2 » ؛\r\n« دانشمندى كه علم خود را پنهان نمايد ، روز قيامت بسيار بدبو برانگيخته مىشود و هر جنبنده‌اى از جنبندگان كوچك روى زمين او را لعنت مىكنند » .\r\nج ) حديث يونس بن عبدالرحمان از صادقين ( ع ) : « اذا ظَهَرَت الْبِدع فَعَلَى العالِمِ ان يظهرَ علمه فَان لَم يفعل سُلِبَ منهُ نورُ الايمانِ » « 3 » ؛\r\n« هنگامى كه بدعت‌ها ظهور مىكنند بر علما وظيفه و تكليف است كه حقيقت و علم صحيح را بيان نموده و موضع بگيرند\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 270 ، ح 21538 .\r\n( 2 ) . وسائل الشيعه ، ج 16 ، ص 270 ، ح 21539 .\r\n( 3 ) . نك : وسائل الشيعه ، ج 16 ، ص 270 ، باب 40 از ابواب امر به معروف .\r\n","page_name":" 102 ","page_number":102},
  {"content":"\r\n\r\nو گرنه نور ايمان از آن‌ها گرفته خواهد شد » « 1 » ؛ و احاديث ديگرى مانند آن .\r\nاحتمال تأثير در وجوب امر به معروف و نهى از منكر شرط نبوده ، و مطلوب در اين مقام اظهار حقّ است . اين مطلب ، فايده‌اى است كه با علم به عدم تأثير نيز مترتّب مىشود .\r\nجهت پنجم : در صورت معتبر بودن احتمال تأثير ، اين احتمال اگر چه شرط وجوب است ( به اين معنا كه با عدم احتمال تأثير وجوب ساقط مىشود ) ، لكن در صورت تمكّن از فراهم كردن اسباب در جهت تأثيرگذارى امر و نهى - و دست‌ِكم احتمال آن - واجب است ، و مانند ساير شرايط وجوب نيست كه تحصيلش لازم نباشد . پس ، اين شرط ، در حقيقت ، شرطِ واجب است .\r\nمعتبر نبودن اشتراط تأثير\r\nاز مطالب فوق ، احكام و مسايلى به دست مىآيد كه برخى از آن‌ها به شرح زير است :\r\n1 . امر به معروف و نهى از منكر ميان افراد واجب است . اين مسأله جزء توصيه‌ى ديگران به حقّ و صبر است ؛ و در چنين مواردى تأثير قطعى است ؛ پس ، اگر هر يك از افرادِ امّت ، ديگرى را نصيحت و نهى نمايد ، خير و معروف بين آن‌ها مستقرّ مىشود و از رواج شرّ و منكر در بين آنان جلوگيرى مىگردد .\r\n2 . امر به معروف و نهى از منكر با دعوت عامه‌ى كلّى بر علما واجب خواهد بود .\r\n3 . اگر شخصى علم داشت كه امر و نهى او با يك بار\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 271 ، ح 21546 .\r\n","page_name":" 103 ","page_number":103},
  {"content":"\r\n\r\nتأثير ندارد امّا با تكرار مؤثّر خواهد بود يا احتمال تأثير بدهد ، تكرار واجب خواهد بود .\r\n4 . اگر شخصى علم پيدا كرد كه نهى او در ترك معصيت مؤثّر نيست لكن احتمال بدهد ، يا تأثيرش در تأخير معصيت را بداند ، يا بداند با نهى او غير از مأمور و منهى مرتكب نمىشوند و يا نهى او سبب تظاهر نكردن به ارتكاب است ؛ امر و نهى بر وى واجب خواهد بود .\r\n5 . اگر ترك امر و نهى موجب تأييد و تقويت ظالم يا جرأت پيدا كردن او بر معاصى بشود ، ترك امر و نهى حرام است و هر دو به‌طور قطع واجب‌اند .\r\n6 . اگر فردى احتمال دهد امر و نهى با قيد خاصى ، مثلًا در ملأ عام بوده يا اجتماعِ گروهى در امر و نهى موجب اطاعت و پايان معصيت يا مشابه آن مىشود ، امر و نهى بر او واجب است .\r\n7 . اگر بدعت ظاهر شد ، بر عالم واجب است علم خود را آشكار كند ؛ و اگر چنين نكند ، لعنت خداوند بر او است .\r\n8 . اگر سكوت موجب هتك حرمت دين و ضعف عقايد مسلمانان شود ، امر و نهى واجب است ؛ اگر چه در اطاعت و اتمام مؤثّر نباشند .\r\n9 . اگر سكوت موجب منكر شدن معروفى يا معروف شدن منكرى باشد ، حرام بوده و بيان در اين صورت واجب است .\r\n10 . اگر توقّف نهى از منكر منوط به تشكيل جمعيت و تهيه‌ى اسباب و كارهايى از اين قبيل باشد ، همه‌ى اين‌ها واجب است ، خداوند متعال مىفرمايد : وَأَعِدُّواْ لَهُم مَّا اسْتَطَعْتُم مِّن قُوَّةٍ « 1 » .\r\n\r\n\r\n","description":"","footnote":"\r\n( 1 ) . انفال ( 8 ) ، 60 .\r\n","page_name":" 104 ","page_number":104},
  {"content":"\r\n\r\n11 . اگر نهى از منكر يا امر به معروف ممكن نباشد مگر از طريق تصدّى شخصى براى رياست امّت و زعامت طائفه ، اين كار به عنوان مقدّمه‌ى امر و نهى واجب است ، و چنان‌چه علم داشته باشد كه امر ، نهى و دعوت به خير منوط است به اين كه او يارىگر رئيس و رهبر باشد ، اين كار نيز واجب است .\r\n12 . اگر عالم جامع الشرايط وظيفه‌ى امر به معروف و نهى از منكر را انجام داد و اداى وظيفه‌ى او منوط به مشاركت ديگران و حمايت از او باشد ، حمايت و مشاركت آن عدّه واجب است .\r\n13 . اگر سلطان ظالمى بدعت‌گذار در دين يا قانون‌گذار مخالف شرع و يا فاعل منكر و تارك معروف باشد ، اظهار حقّ واجب است . شيعه و سنّى از پيامبر ( ص ) نقل كرده‌اند : « أَفْضَل الْجِهَادِ كَلِمَةُ العَدْلِ عِنْدَ إِمَامٍ جَائِرٍ أو \" سُلطَانٍ جائِر \" ، أو \" أميِرٍ جائِرٍ \" » « 1 » ؛ « با فضيلت‌ترين جهاد در راه خدا ، كلمه‌ى عدل است در مقابل پيشواى جائر ، سلطان جائر ، يا امير جائر » . روشن است در اين موارد اگر اظهاركننده‌ى حقّ تنها و يكّه بماند تأثيرى در امر و نهى ندارد ، و ضررها و مفاسد مهمّى بر آن مترتّب مىشود ؛ لذا ، بر ديگران تأييد ، حمايت ، تسديد و كمك به او لازم است .\r\n14 . اگر در زمانه‌اى - مانند اين زمان - منكرات در جامعه رواج يافت ، و انسان تمكّن از نهى همگان و تك تك افراد نداشت ، به آن ميزان كه قدرت و توانايى دارد بر او واجب است . نسبت به منكرات نيز در صورتى كه بعضى از آن‌ها مهم‌تر نباشد ،\r\n\r\n\r\n","description":"","footnote":"\r\n( 1 ) . اين روايت با هر دو لفظ « سلطان جائر » و « امام جائر » روايت شده است . نك : وسائل الشيعه ، ج 16 ، ص 126 ، ح 21152 ؛ و ص 134 ، ح 21170 ؛ سنن ابى داوود ، ج 2 ، ص 325 ، ح 4344 ؛ سنن ترمذى ، ج 3 ، ص 318 ، ح 2265 .\r\n","page_name":" 105 ","page_number":105},
  {"content":"\r\n\r\nمخير است ؛ در غير اين صورت [ آن مسأله‌ى مهم‌تر 
  ] متعين است . هم‌چنين در نهى انجام دهندگان از منكر مخير است ، مگر اين كه برخى مرتكبين خصوصيتى داشته باشند ؛ مثلًا عدّه‌اى صاحب شوكت و قدرت باشند ، به گونه‌اى كه از منع آن‌ها گروه ديگرى كه پيرو و تحت اختيار و سلطه‌ى او هستند نيز منع مىشوند ؛ كه در اين صورت ، نهى آن شخصِ به خصوص متعين است .\r\n15 . اگر ميان وجوب امر به معروف يا نهى از منكر و تكليفى ديگر تزاحم واقع شود ، به عنوان مثال : اگر امر به نماز بر ترك واجب توقّف داشته باشد ، يا دعوت به خير بر نگاه به نامحرم يا شنيدن غنا متوقّف باشد و يا دفاع از جامعه‌ى اسلامى و احكام خدا و جلوگيرى از نابودى آن بر غصب اموال يا ترك نماز يا تراشيدن ريش و شبيه اين‌ها متوقّف باشد ؛ گاه از نظر شارع آنچه بر امر و نهى مترتّب مىشود مهم‌تر است مانند : حفظ احكام و جامعه اسلامى ، و اسلامِ كسى كه سوى خير دعوت مىشود و شبيه اين‌ها ، كه در اين صورت ، وجوب امر و نهى مقدّم بوده ، و ارتكاب آن معاصى جايز است ؛ و گاه آن عمل از امر و نهى مهم‌تر است ، كه در اين صورت ، وجوب امر و نهى ساقط مىشود ؛ گاه نيز هر دو امر مساوى هستند و يا نمىداند كدام‌يك مهم‌تر است كه در اين‌صورت ، شخص مخير خواهد بود « 1 » .\r\n\r\n\r\n","description":"","footnote":"\r\n( 1 ) . مدت‌ها گروهى از جوانان متدين از من مى پرسيدند : كليسايى در تهران براى عدّه‌اى از جوانان مسلمان كه عقيده‌شان ضعيف است ، تبليغ مىكند و وسايل عيش و طرب فراهم و آنان را به نصرانيت دعوت مىكند ! و چه بسيار جوانانى كه منحرف شده و بدين طريق نصرانى شده‌اند ! و ما آن‌ها را نمىشناسيم تا به سوى حقّ دعوتشان كنيم و دعوت آن‌ها در گرو وارد شدن در جمع آنان ، و تظاهر به همراهى با ايشان است ، كه در اين صورت بايد براى شناختن آن افراد ، برخى معاصى و منكرات را همراه آن‌ها انجام دهيم و بعد از آن مجلس ، آن‌ها را به حق و اسلام دعوت و از تبليغات باطل حفظ كنيم ؛ آيا ارتكاب آن منكرات براى اين غرض مهم جايز است ؟ به آن‌ها جواب دادم كه اين كار جايز ، و بلكه واجب است .\r\n","page_name":" 106 ","page_number":106},
  {"content":"\r\n\r\n16 . اگر شخصى بداند امر يا نهى او تأثير ندارد امّا امر و نهى فرد ديگرى مانند رهبر گروه و رئيس آنان مؤثر است لكن [ آن رئيس 
  ] در اين كار تسامح مىكند ؛ در اين صورت ، بايد آن شخص را به انجام اين وظيفه امر كند « 1 » .\r\n\r\n\r\n","description":"","footnote":"\r\n( 1 ) . هنگام استدلال به آيه‌ى شريفه‌ى « وَلْتَكُن مِّنكُمْ أُمَّةٌ » گفتيم كه بر فرض تبعيضيه بودن « مِن » ، آيه دلالت دارد بر اين كه قسمى از امر به معروف و نهى از منكر وظيفه‌ى گروه خاصى است ، امّا مخاطب اين آيه گروهى از ملّكفان هستند ؛ بنابراين ، در اين‌جا دو فريضه وجود دارد :\r\nالف ) امّت بايد گروهى را براى دعوت انتخاب كنند ؛\r\nب ) همه‌ى مسلمانان بايد اين امّت را براى اين كار تشكيل دهند ؛ آن‌چنان كه هر فرد از امّت به ميزان توانايى خود مراقب حركت آن باشد ، تا اگر انحرافى از آن‌ها ديدند آن را به راه درست برگردانند يا اگر تساهلى از ايشان نسبت به اين وظيفه ديدند ، به آن امر كنند .\r\nتجربه‌ى قطعى به ما نشان مىدهد در هر زمانه‌اى مسلمانان اين شيوه‌ى مراقبت را پى گرفته‌اند ، و رهبرشان ملزم به عمل به اين وظيفه بوده ، اوضاع جامعه به سوى عزّت ، سعادت و صلاح رفته و حلاوت نعمت‌ها را چشيده‌اند ؛ و هر در هر زمانه‌اى كه مردم نصيحت را ترك كرده و رهبرى نبوده كه به اين وظيفه عمل كند - يا به دليل تساهل ، يا تنها ماندن و يارى نشدن از جانب مردم ، يا مساعدت نكردن ساير افراد گروه شاخص يعنى علما - موجب فساد دين و دنيا شده ، ظالمان بر آنان مسلّط شده‌اند و بركت از آنان رخت بربسته و يارىگرى براى آنان نه در زمين و نه در آسمان نبوده است .\r\nاگر مىخواهى به صدق ادّعاى ما پى ببرى ، به زمانه و وضعيت بدى كه در آن هستيم نگاه كن . شيخ محمّد عبده گفته است : « وضعيت بدى كه ما اكنون در آن به سر مىبريم در پى غفلت‌هاى بزرگى است كه طى ساليان مديد شكل گرفته است . بعد از آن كه در نصيحت يكديگر تساهل ورزيديم و موارد اختلافى مسلمانان را به خدا و رسولش - يعنى كتاب و سنّت رسول خدا ( ص ) - بازنگردانديم ، و قلب‌ها از احترم به دين خالى شد تا آن‌جا كه ديگر اراده‌اى نداشت و هر شخصى اسير هواى خويش شد ! از چه زمانى مردم چنين بىدين و بىمروّت و بىادب شدند ؟ ديگر چه تفاوتى ميان گروهى از ايشان و چارپايان از بز و گاو است ؟ ! » ؛ نك : تفسير المنار ، ج 4 ، ص 30 .\r\n","page_name":" 107 ","page_number":107},
  {"content":"\r\n\r\n17 . اگر شخصى كه توجّه به امور مسلمين ندارد و اين فريضه‌ى عظيم را انجام نمىدهد ، متصدّى منصب زعامت و مرجعيت شد ، و به دنيا گرايش داشت و به دربار سلطان آمد و شد مىكردند ، بر آحاد مسلمانان - و در صدر آنان علما ، مدرّسان ، فضلا و محصّلان - واجب است اين وظيفه را انجام دهند ؛ و او را از آنچه در آن است نهى كنند ؛ اگر نپذيرفت ، همه‌ى مكلّفان بايد از او كناره‌گيرى كنند . از او دانش فرانگيرند . پشت سر او نماز نخوانند و با او رفت و آمد ننمايند . به دليل :\r\nالف ) حديث نبوى : « العُلَماءُ امَنَاءُ الرّسُل عَلَى عِبادِ الله عزّ وَجَل مَا لَم يُخالِطُوا السّلطَان ، فَإذَا فَعَلُوا ذلِكَ فَقَد خانُوا الرّسُل ، فَاحذروُهُم وَاعتزلُوهُم » « 1 » ؛\r\n\r\n\r\n","description":"","footnote":"\r\n( 1 ) . روايت فوق در المحجة البيضاء ، فيض كاشانى ، ج 1 ، ص 144 با اين عبارات آمده و متقى هندى در كنزالعمال ، ج 10 ، ص 204 ، آن را نقل كرده است . در اصول كافى از امام صادق ( ع ) از رسول خدا ( ص ) نقل شده است : « الْفُقَهَاءُ أُمَنَاءُ الرّسُلِ مَا لَمْ يَدْخُلُوا فِى الدّنْيَا . قِيلَ : يَا رَسُولَ اللّهِ وَمَا دُخُولُهُمْ فِى الدّنْيَا ؟ قَالَ اتّبَاعُ السّلْطَانِ فَإِذَا فَعَلُوا ذَلِكَ فَاحْذَرُوهُمْ عَلَى دِينِكُمْ » ( دانشمندان فقيه و مجتهد تا هنگامى كه وارد دنيا نشده‌اند ، امين پيغمبران خدا هستند . عرض شد : معناى ورودشان در دنيا چيست ؟ فرمود : پيروى از سلطان . پس ، چون چنين كنند ، نسبت به دينتان از ايشان بر حذر باشيد ) ؛ نك : اصول كافى ، ج 1 ، ص 46 ، ح 5 .\r\n","page_name":" 108 ","page_number":108},
  {"content":"\r\n\r\n« عالمان ، امينان رسولان بر بندگان خدايند ، تا وقتى كه با سلطان نياميزند . پس ، اگر چنين كردند به پيامبران خيانت كرده‌اند . پس ، از آنان دورى و كناره‌گيرى كنيد » .\r\nب ) روايت : « العُلَماءُ أحِبّاء اللهِ مَا أمَروُا بِالمَعروُف وَنَهوا عَن المُنكَر ، وَلَم يَميلُوا فِى الدّنيا ، وَلَم يَختَلِفُوا أبوابَ السَلاطِينِ ، فَإذا رَأيتَهُم مَالوا إلى الدّنيَا وَاختَلفُوا أبواب السّلاطِين ، فَلا تحملوا عَنهُم العِلم ، وَلا تَصِلوا خَلفَهُم ، وَلا تَعُودُوا مرضاهُم ، وَلا تَشيعُوا جَنائزِهِم فَإنّهم آفَة الدّيِنِ وَفساد الإسلامِ ، يفسُدون الدّيِن كَمَا يفسد الخلّ العَسَل » « 1 » ؛\r\n« عالمان دوستان خدايند مادام كه امر به معروف و نهى از منكر كنند و به دنيا دل نبندند و به دربار سلاطين آمد و شد نكنند . پس ، هرگاه آنان را ديديد كه به دنيا روى آورده‌اند و در دربار پادشاهان‌اند ديگر از آنان دانش فرانگيريد . پشت سر آنان نماز نگزاريد . به عيادت آنان نرويد و جنازه‌هاى آنان را تشييع نكنيد . زيرا ، آنان آفت دين و مايه‌ى تباهى اسلام هستند و چنان كه سركه عسل را فاسد مىكند ، آنان دين خدا را تباه مىسازند » .\r\nج ) روايت ابن عباس : « إِنَّ أُنَاسًا مِنْ أُمَّتِى سَيَتَفَقَّهُونَ فِى الدِّينِ ، وَيَقْرَءُونَ الْقُرْآنَ ، وَيَقُولُونَ : نَأْتِى الْأُمَرَاءَ فَنُصِيبُ مِنْ دُنْيَاهُمْ وَنَعْتَزِلُهُمْ بِدِينِنَا ، وَلَا يَكُونُ ذَلِكَ كَمَا لَا يُجْتَنَى مِنَ الْقَتَادِ إِلَّا الشَّوْكُ ، كَذَلِكَ لَا يُجْتَنَى مِنْ قُرْبِهِمْ إِلَّا الخَطايا » « 2 » ؛\r\n\r\n\r\n","description":"","footnote":"\r\n( 1 ) . السراج الوهاج ، فاضل قطيفى ، ص 22 .\r\n( 2 ) . سنن ابن ماجه ، ج 1 ، ص 94 ؛ تاريخ دمشق ، ج 64 ، ص 314 .\r\n","page_name":" 109 ","page_number":109},
  {"content":"\r\n\r\nسيوطى « 1 » گفته است : اين روايت را ابن ماجه با سند راويان ثقه خود و هم‌چنين ابن عساكر روايت كرده است .\r\nد ) حديث نبوى : « إذَا رَأيتَ العَالِمَ يُخَالِط السّلطَان مُخَالَطَةً كَثِيِرَةً فَاعلَم أنّه لُصّ » « 2 » ؛\r\n« هرگاه عالمى را ديدى كه با حاكمان حشر و نشر و رفت و آمد بسيار دارد ، بدان كه او راهزن است » .\r\nديلمى اين حديث را در مسند الفردوس روايت كرده است « 3 » . اخبار فراوان ديگرى نيز در اين زمينه وجود دارد . هم‌چنين فروع ديگرى نيز در اين موضوع وجود دارد كه آن‌ها را به دنبال بحث از ساير شرايط ذكر مىكنيم .\r\n\r\n4 ) اصرار و پافشارى بر انجام كار\r\nبرخى از فقها اصرار بر ترك معروف و ارتكاب منكر را جزء شروط امر به معروف و نهى از منكر به شمار آورده‌اند . بنابراين ، اگر اماره‌اى بر كنده شدن و پافشارى نكردن باشد ، چيزى واجب نيست ، بدون اختلاف در اين مسأله ؛ و با فرض قطعيت اماره ، بى اشكال ، امر و نهى موضوعيت نداشته و حتى امر و نهى در اين هنگام حرام خواهد بود ؛ چنان‌چه بيش از يك نفر از فقها بدان\r\n\r\n\r\n","description":"","footnote":"\r\n( 1 ) . اين را در ابتداى كتاب خود ممّا رواه الأساطين فى عدم المجيء للسلاطين ، ج 1 ، ص 1 و ص 2 ، ذكر كرده است .\r\n( 2 ) . الجامع الصغير ، سيوطى ، ج 1 ، ص 97 .\r\n( 3 ) . الفردوس ، ج 1 ، ص 276 .\r\n","page_name":" 110 ","page_number":110},
  {"content":"\r\n\r\nتصريح كرده‌اند و در كتاب جواهر الكلام « 1 » نيز آمده است .\r\nنظر برگزيده در اين موضوع ، آن است كه گاه شخص در عمل ، تاركِ معروف يا مرتكب منكر است ، و گاه قصد دارد معروف را ترك كرده يا منكر را انجام دهد . در حالت دوم ، بايد فرد را امر به معروف و نهى از منكر نمود ؛ هرچند بدانيم كه وى بيش از يك بار مخالفت نمىكند ؛ امّا در حالت اوّل :\r\nالف ) گاه نسبت به اصرار نداشتن او علم داريم ، يا يك اماره شرعى معتبر در اين زمينه وجود دارد ؛\r\nب ) گاه نسبت به پافشارى و اصرار داشتن او علم داريم يا اماره شرعى بر آن وجود دارد ؛\r\nج ) گاه هيچ‌كدام از اين دو را نمىدانيم .\r\nدر فرض اوّل به دليل عدم موضوعيت امر و نهى در اين زمينه ، امر به معروف و نهى از منكر واجب نيست ، و بلكه حرام است ؛ چنان كه چندين نفر به آن تصريح كرده‌اند . بله ؛ اگر از آنچه مرتكب شده يا ترك كرده توبه ننمايد ، امر كردن او به توبه واجب است .\r\nدر فرض دوم اشكالى در وجوب امر و نهى نيست . بحث تنها در فرض سوم است . در السرائر « 2 » ، الاشاره « 3 » ، الجامع « 4 » و به نقل از گروهى « 5 » گفته شده كه چيزى بر او واجب نيست . و از شهيدين در\r\n\r\n\r\n","description":"","footnote":"\r\n( 1 ) . جواهر الكلام ، ج 21 ، ص 370 .\r\n( 2 ) . السرائر ، ج 2 ، ص 23 .\r\n( 3 ) . اشارة السبق ، ج 146 .\r\n( 4 ) . الجامع للشرائع ، ص 242 .\r\n( 5 ) . المختصر النافع ، ص 115 ؛ المهذب البارع ، ج 2 ، ص 325 .\r\n","page_name":" 111 ","page_number":111},
  {"content":"\r\n\r\nالدروس و المسالك و در جواهرالكلام آمده است : « امر به معروف و نهى از منكر در آن واجب است » . در محكى الدروس گفته شده : « با ظهور اماره ، امر به معروف و نهى از منكر قطعاً ساقط است و شبهه [ در تشخيص حال 
  ] ، ملحق به حال علم به پافشارى مىشود و در نتيجه ، انكار واجب است ؛ اگر چه شرط ، يعنى پافشارى محقّق نشود ؛ حكم امر به معروف نيز همين است » « 1 » .\r\nدر محكى المسالك آمده است : « در صورت پافشارى ، اشكالى در وجوب نيست ، و بحث تنها درباره‌ى سقوط آن به مجرّد ظهور اماره‌ى امتناع است ؛ بنابراين ، اماره علامتى ضعيف است كه با وجود آن سقوط واجب معلوم است » « 2 » .\r\nمرحوم صاحب جواهر نيز گفته است : « بلكه در صورت علم نداشتن به پافشارى ، قائل به وجوب امر و نهى شده‌اند ؛ به دليل حكم به فسق او ، تا زمانى كه به توبه‌اش علم ندارد ؛ تمام احكام كه از جمله‌ى آن امر به معروف و نهى از منكر نمودن است تا وقتى كه توبه نكرده ، در مورد او جارى مىشود » « 3 » . ايشان براى وجوب اين حكم ، به اطلاق ادّله و استصحاب وجوب ثابت و حكم به فسق فرد تا زمانى كه علم به توبه او ندارد ، استدلال نموده است « 4 » .\r\n\r\n\r\n","description":"","footnote":"\r\n( 1 ) . اين مطلب در مسالك الافهام ، ج 3 ، ص 103 آمده امّا در نسخه چاپ‌شده الدورس موجود نيست . در الدروس آمده است : « معروف از آنچه انجام مىشود و منكر از آنچه ترك مىشود باشد » ؛ نك : الدروس ، ج 2 ، ص 47 .\r\n( 2 ) . مسالك الافهام ، ج 3 ، ص 102 ؛ و در جواهر الكلام ، ج 21 ، ص 371 در اين مورد سخن گفته شده است .\r\n( 3 ) . جواهر الكلام ، ج 21 ، ص 370 .\r\n( 4 ) . جواهر الكلام ، ج 21 ، ص 370 .\r\n","page_name":" 112 ","page_number":112},
  {"content":"\r\n\r\nامّا دليل اوّل ( اطلاق ادّله ) رد مىشود به اين كه بعد از تقييد اطلاق در صورت پافشارى ، تمسّك به اطلاق مانند تمسّك به عام و مطلق در شبهه‌ى مصداقيه بوده و جايز نيست .\r\nدليل دوّم ( استصحاب وجوب ثابت ) علاوه بر عدم جريان استصحاب در احكام ، ردّ مىشود به اين كه اگر احتمال داده شود فرد از اوّل اصرار نداشته است ، يقينى به ثبوت وجود ندارد تا آن را استصحاب كنيم .\r\nدليل سوم ( حكم به فسق ) نيز ردّ مىشود به اين كه حكم به فسق شخص به اين حكم ارتباطى ندارد .\r\nبنابراين ، اظهر عدم وجوب است . بله ؛ امر او به توبه از باب وجوب امر به معروف واجب است ؛ چنان‌چه گذشت .\r\n\r\n5 ) ايمنى از ضرر\r\nعدّه‌اى از فقها شرط كرده‌اند وجوب امر به معروف و نهى از منكر منوط به اين است كه ضرر جانى ، يا آبرويى و يا مالى بر آمر به معروف ، ناهى از منكر و يا ديگر مسلمانان نداشته باشد « 1 » . در جواهرالكلام آمده است : « هيچ اختلافى در اين مسأله وجود ندارد ، چنان كه برخى بدان اعتراف كرده‌اند » « 2 » .\r\nاين شرط ضمن دو عنوان توضيح داده مىشود :\r\nاوّل : آنچه از ادّله‌ى عامه استفاده مىشود ؛\r\n\r\n\r\n","description":"","footnote":"\r\n( 1 ) . ابن براج ، المهذب ، ج 1 ، ص 341 ؛ المختصر النافع ، ص 115 .\r\n( 2 ) . جواهر الكلام ، ج 21 ، ص 371 .\r\n","page_name":" 113 ","page_number":113},
  {"content":"\r\n\r\nدوم : آنچه از روايات خاصه وارده در اين شرط استفاده مىشود .\r\nتوضيح عنوان اوّل : مقتضى اطلاق ادّله‌ى امر به معروف و نهى از منكر ، معتبر نبودن ايمنى از ضرر ، و وجوب امر و نهى حتّى با ترتّب ضرر است .\r\nدر معتبر بودن ايمنى از ضرر به حديث : « لا ضَرَرَ وَ لا ضِرارَ » ( يا در برخى موارد با افزودن لفظ « فى الاسلام » يا « عَلَى مؤمن » « 1 » ) ، و آيات دالّ بر نفى حرج در دين « 2 » ، و آيات متضمّن اراده‌ى خداوند بر يسر و آسانى « 3 » استدلال شده است .\r\nنسبت حديث اوّل ( لا ضرر ) با ادّله‌ى امر به معروف و نهى از منكر را عموم من وجه دانسته‌اند « 4 » . مرحوم صاحب جواهر در پاسخ مىنويسد : « بعد از تخصيص عموم ادّله‌ى امر به معروف و نهى از منكر به آنچه دالّ بر نفى ضرر در خصوص اين بحث است ، از اين عموميت ( به ويژه پس از ملاحظه‌ى مباحث ديگر از تكاليفى كه با ضرر ساقط مىشوند مثل روزه و . . . ) رجحان فهميده مىشود . » « 5 »\r\n\r\n\r\n","description":"","footnote":"\r\n( 1 ) . وسائل الشيعه ، ج 18 ، ص 32 ، ح 23073 ؛ ج 26 ، ص 14 ، ح 32382 ؛ و ج 18 ، ص 23075 .\r\n( 2 ) . حج ( 22 ) : 77 .\r\n( 3 ) . بقره ( 2 ) : 185 .\r\n( 4 ) . اين مطلب در جواهر الكلام با عبارت « و المناقشة بأنّ التعارض بينها و بين ما دلّ على . . . » نقل شده است ؛ امّا ما صاحب مناقشه را در منابع فقهى نيافتيم . بله ؛ بسيارى از اصولىها به تعارض ميان قاعده لا ضرر و عمومات ادّله احكام اوّليه اشاره داشته و قائل به حاكميت اين قاعده بر عمومات آن ادّله شده‌اند .\r\n( 5 ) . جواهر الكلام ، ج 21 ، ص 372 .\r\n","page_name":" 114 ","page_number":114},
  {"content":"\r\n\r\nبرخى نيز گفته‌اند : دليل نفى ضرر ، حاكم بر ادّله‌ى امر به معروف و نهى از منكر بوده و حاكم بر محكوم مقدّم است ، اگر چه نسبت آن دو عموم من وجه باشد . پاسخ‌هاى ديگرى نيز به آن داده شده كه آن‌ها را به طور مفصّل در رساله‌ى « لا ضرر » آورده‌ايم ؛ و چون اين‌جا مجال پرداختن به جزييات نيست ، تنها به بيان دو جهتِ مربوط به اين موضوع و مشابه آن مىپردازيم ؛ اين جهات دالّ بر عدم شمول « لا ضرر » در موضوع است .\r\nوجه اوّل : از آن‌جا كه حديث « لا ضرر » جزء احكام اجتماعى اسلام است ، به طور قطع عامّه‌ى مسلمانان را در نظر گرفته است ؛ پس ، اگر حكمى ، ضرر نوعى داشته باشد ، برداشته مىشود ؛ امّا اگر حكمى براى امت اسلام سودمند و تنها براى يك شخص ضررى باشد ، به واسطه‌ى اين حديث ، حكم آن برداشته نمىشود و فرد در جامعه مستهلك مىشود و ضررش در مقابل نفع اجتماع در نظر گرفته نمىشود . به همين دليل است كه خداوند جهاد ، خمس و زكات را واجب فرموده است و راهى ندارد كه بگوييم اين احكام ضررى هستند ؛ پس ، ضرر به چيزى كه منافع مهمّى بر آن مترتّب است اطلاق نمىشود . آيا هيچ كس به شخصى كه مالى اندك را در جهت كسب منافعى بزرگ خرج مىكند مىگويد در اين معامله ضرر مىكنى ؟ !\r\nگذشت كه امر به معروف و نهى از منكر جامعه را به سوى صلاح و عزّت سوق مىدهند و از طريق برپاداشتن اين فريضه نشانه‌هاى سعادت و شيرينى نعمت‌ها پيش چشم امّت آشكار مىشود . به طور كلّى ، امر به معروف و نهى از منكر نگاهبان\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nوحدت ، دژى محكم و اتّحادى عزّتمندانه و مقتدرانه است ؛ چرا كه حقّ ، با عزّت محكم شده و در هر دو جهان اعتلا مىيابد ؛ و با قدرت ، خود و اهلش را از حمله‌هاى رخنه‌گران حفظ مىنمايد . به وسيله‌ى اين دو ، خير و معروف استقرار يافته ، از رواج شرّ و منكر در ميان مردم جلوگيرى مىشود . بديهى است در مقابل اين مصلحت عظيم ضرر به يك فرد ، ضرر به همه‌ى امّت به شمار نمىآيد . علاوه بر آن ، مأمور و منهى غالباً جزء اشرار هستند و اين مسأله به طور طبيعى موجب آن است كه امر و نهى در بيشتر موارد ضرر ، يا حرج و يا سختى داشته باشد .\r\nبه طور كلى ، اگر برپاداشتن اين فريضه‌ى عظيم ، نقص مالى يا جانى داشته باشد و مصلحت بزرگ‌ترى در جامعه‌ى اسلامى بر آن مترتّب باشد ، عنوان « ضرر » به آن اطلاق نمىشود . در نتيجه ، حديث شريف شامل امر به معروف و نهى از منكر نمىشود .\r\nوجه دوم : از حديث « لا ضرر » - چنان‌چه در جاى خود به آن اشاره كرده‌ايم - يا اراده‌ى نفى حكم از موضوع ضررى مىشود - در اين صورت ، مانند نفى حكم به زبان نفى موضوع است ، همان‌طور كه محقّق خراسانى گفته است - يا نفى هر حكمى كه موجب ضرر شده ، اگر چه موضوع ضررى نباشد ، از آن اراده شده است ؛ همان‌طور كه مرحوم شيخ انصارى اين نقل را برگزيده است ؛ و يا به نظر ما ، اراده‌ى قدر جامع بين اين دو مىشود .\r\nهر كدام از اين‌ها كه اراده شود ، اين حديث شامل بحث ما نمىشود ؛ چون امر به معروف و نهى از منكر ضررى نيست و ضرر تنها از آنِ فعل غير ، يعنى مأمور و منهى است . علاوه بر آن ،\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nپس از آن كه اراده‌ى فاعل مختار بين آن دو و توجّه ضرر قرار گرفت وجوبشان موجب ضرر نمىگردد ؛ لذا ، اين حديث بحث امر به معروف و نهى از منكر را شامل نمىشود . تدبّر و دقّت كنيد كه مسأله‌ى بسيار دقيقى است .\r\nآنچه در مورد حديث « لا ضرر » گفته شد ، در موارد دالّ بر نفى حرج و اراده‌ى آسانى نيز به‌طور كامل اجرا مىشود . بله ؛ اگر امر به معروف و نهى از منكر نسبت به يك فرد خاص باشد ، و منكرى كه منهّى انجام داده جزء مواردِ موجب هدم اسلام ، بدعت در دين ، تبديل احكام خدا ، قتل نفس محترمه و مانند اين‌ها نباشد ، بلكه يك منكر شخصى بوده ، و ضرر مترتّب بر آن ، ضررى مانند قتل نفس محترمه‌ى ناهى يا يكى از مسلمانان باشد ، نه تنها نهى واجب نبوده ، بلكه جايز نيست .\r\nتوضيح مورد دوم ( روايات ) : در اين بحث دو دسته روايت وجود دارد :\r\nاوّل : روايات دالّ بر معتبر نبودن شرط ايمنى از ضرر ؛ مانند :\r\nالف ) روايتى كه در مباحث گذشته از امام حسين ( ع ) نقل نموديم مبنى بر آن كه : « اعْتَبِرُوا أَيهَا النَّاسُ بِمَا وَعَظَ اللَّهُ بِهِ أَوْلِياءَهُ مِنْ سُوءِ ثَنَائِهِ عَلَى الْأَحْبَارِ . . . » تا آن‌جا كه مىفرمايد : « إِنَّمَا عَابَ اللَّهُ ذَلِكَ عَلَيهِمْ لِأَنَّهُمْ كَانُوا يرَوْنَ مِنَ الظَّلَمَةِ الَّذِينَ بَينَ أَظْهُرِهِمُ الْمُنْكَرَ وَ الْفَسَادَ فَلَا ينْهَوْنَهُمْ عَنْ ذَلِكَ رَغْبَةً فِيمَا كَانُوا ينَالُونَ مِنْهُمْ وَ رَهْبَةً مِمَّا يحْذَرُونَ وَ اللَّهُ يقُولُ : « فَلا تَخْشَوُا النَّاسَ وَ اخْشَوْنِ » « 1 » « اى مردم ! از\r\n\r\n\r\n","description":"","footnote":"\r\n( 1 ) . تحف العقول ، ص 237 .\r\n","page_name":" 117 ","page_number":117},
  {"content":"\r\n\r\nآنچه خداوند اولياى خود را با نكوهش از عالمان يهود پند داده است ، عبرت بگيريد و خداوند آنان را بدين سبب نكوهش كرده است كه كارهاى زشت و تباه‌گرى ستمگرانى را كه در ميان ايشان بودند ، مىديدند ولى آن ستمگران را از آنچه مىكردند باز نمىداشتند ، به طمع اين كه از جانب آنان به نوايى و بهره‌اى برسند و يا مىترسيدند كه از آنان گزندى ببينند ، با اين كه خداوند مىفرمايد : « از مردمان نترسيد و از من بترسيد » تا آخر حديث ، كه مىگويد : خداوند علمايى كه از ترس ضرر در مقابل ظلم ساكت هستند را توبيخ مىنمايد .\r\nب ) روايت امام باقر ( ع ) - كه درمباحث پيشين ذكرآن گذشت - :\r\n« يَكُونُ فِى آخِرِ الزَّمَانِ قَوْمٌ يُتَّبَعُ فِيهِمْ قَوْمٌ مُرَاءُونَ . . . » تا آن‌جا كه مىفرمايد : « لَا يُوجِبُونَ أَمْراً بِمَعْرُوفٍ وَ لَا نَهْياً عَنْ مُنْكَرٍ إِلَّا إِذَا أَمِنُوا الضَّرَرَ يَطْلُبُونَ لِأَنْفُسِهِمُ الرُّخَصَ وَ الْمَعَاذِيرَ يَتَّبِعُونَ زَلَّاتِ الْعُلَمَاءِ وَ فَسَادَ عَمَلِهِمْ يُقْبِلُونَ عَلَى الصَّلَاةِ وَ الصِّيَامِ وَ مَا لَا يَكْلِمُهُمْ فِى نَفْسٍ وَ لَا مَالٍ وَ لَوْ أَضَرَّتِ الصَّلَاةُ بِسَائِرِ مَا يَعْمَلُونَ بِأَمْوَالِهِمْ وَ أَبْدَانِهِمْ لَرَفَضُوهَا كَمَا رَفَضُوا أَسْمَى الْفَرَائِضِ وَ أَشْرَفَهَا . . . » « 1 » .\r\nج ) خبر بكر بن محمّد از امام صادق ( ع ) :\r\n« أَيُّهَا النَّاسُ مُرُوا بِالْمَعْرُوفِ وَانْهَوْا عَنِ الْمُنْكَرِ قَبْلَ أَنْ تَدْعُوا اللَّهَ فَلا يَسْتَجِيبَ لَكُمْ وَ قَبْلَ أَنْ تَسْتَغْفِرُوهُ فَلا يَغْفِرَ لَكُمْ إِنَّ الأَمْرَ\r\n\r\n\r\n","description":"","footnote":"\r\n( 1 ) . اصول كافى ، ج 5 ، ص 55 ، ح 1 ؛ التهذيب ، ج 6 ، ص 180 ، ح 21 .\r\n","page_name":" 118 ","page_number":118},
  {"content":"\r\n\r\nبِالْمَعْرُوفِ وَالنَّهْى عَنِ الْمُنْكَرِ لا يَدْفَعُ رِزْقًا » « 1 » ؛\r\n« اى مردم ! امر به معروف و نهى از منكر كنيد ؛ زيرا ، امر به معروف و نهى از منكر ، اجل و مرگ كسى را نزديك نمىكند و روزى كسى را دور نمىگرداند » .\r\nروايات ديگرى نيز با اين مضمون وجود دارد . از جمله : آنچه در نهج البلاغه ، ج 4 ، ص 89 چاپ بيروت آمده است كه برخى از آن‌ها در استدلال بر وجوبِ امر به معروف و نهى از منكر بيان شد .\r\nاين روايات مؤيد آن است كه پيش از آن كه امّت صالح شده ، از نعمت الفت قلبى ميان يكديگر بهره‌مند گردند و از آنچه خدا نازل كرده پيروى كنند و بدان هدايت شوند ، ضرر و مشقّت‌هايى بر امر به معروف و نهى از منكر مترتّب است كه موجب دشمنى مردم و روى گرداندن آن‌ها از يكديگر مىگردد ؛ حتى - مانند اين زمان - يكى از سخت‌ترين مسائل ميان برادران به‌شمار مىآيد . لذا ، اگر ضرر سبب سقوط تكليف باشد ، لازمه‌اش عدم وجوب آن از ابتدا است .\r\nهم‌چنين ثابت شد در جريان سنّت انبيا ، مرسلين ، ائمّه‌ى طاهرين ( عليهم السلام ) ، و اولياى مقرّب الاهى ، دعوت به خير و امر به معروف و نهى از منكر ضرورى است ؛ گرچه پوشيده به سختىها و ترس‌ها باشد ، و چه بسيار پيامبران ، اوصيا و عالمان كه در اين راه كشته شدند و آنان افضل شهدا هستند و در رأس ايشان سيد جوانان اهل بهشت اباعبدالله الحسين ( ع ) قرار دارد كه خود ،\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 125 ، ح 21150 .\r\n","page_name":" 119 ","page_number":119},
  {"content":"\r\n\r\nفرزندان ، ياران و نزديكانش در اين راه به شهادت رسيدند . هم‌چنين در مباحث گذشته گفتيم حديث « أفَضل الجهادِ كَلمَة حَقّ عِندَ سُلطانٍ جائر أو \" إمام جائر \" أو \" أمير جائر \" » را فريقين با اسانيد متعدّد روايت كرده‌اند « 1 » .\r\nدوم : روايات دالّ بر معتبر بودن شرط ايمنى از ضرر :\r\nالف ) روايتى كه در كتاب العيون آمده است : « والأَمْرُ بِالْمَعْرُوفِ وَ النّهْى عَنِ الْمُنْكَرِ وَاجِبَانِ عَلَى مَنْ أَمْكَنَهُ ذَلِكَ وَ لَمْ يَخَفْ عَلَى نَفْسِهِ » « 2 » ؛ « امر به معروف و نهى از منكر بر كسى واجب است كه قدرت بر اقامه‌ى آن داشته باشد و هم‌چنين بر خود ( و بر اصحاب خود نترسد ) ، يعنى خوف ضرر جانى براى خودش و نزديكانش نداشته باشد » .\r\nب ) همين روايت از امام صادق ( ع ) در حديث شرائع الدين با اضافه‌ى « وَ لَا عَلَى أَصْحَابِهِ » آمده است .\r\nج ) روايت مسعده : « وَ لَيسَ ذلكَ فِى هذِهِ الهُدنَة إذا كانَ لا قُوّة لَهُ وَلا مال وَ لا عَدَد وَ لا طاعَة » « 3 » ؛\r\n« وقتى قدرت ، مال و تعدادى ندارد و از او اطاعت نمىشود ،\r\n\r\n\r\n","description":"","footnote":"\r\n( 1 ) . اين روايت با دو لفظ « سلطان جائر » و « امام جائر » روايت شده است ؛ نك : وسائل الشيعه ، ج 16 ، ص 126 ، ح 21152 ، و ص 134 ، ح 21170 ؛ سنن ابى داوود ، ج 2 ، ص 325 ، ح 4344 ، سنن الترمذى ، ج 3 ، ص 318 ، ح 2265 .\r\n( 2 ) . وسائل الشيعه ، ج 16 ، ص 125 ، ح 21148 ؛ عيون أخبار الرضا ، ج 1 ، ص 133 . اما در كتاب العيون آمده است : « . . . واجبان إذا أمكن و لم يكن خيفة على النفس » .\r\n( 3 ) . وسائل الشيعه ، ج 16 ، ص 126 ، ح 21152 .\r\n","page_name":" 120 ","page_number":120},
  {"content":"\r\n\r\nامر به معروف و نهى از منكر واجب نيست » .\r\nد ) خبر مفضل بن زيد : « مَنْ تَعَرّضَ لِسُلْطَانٍ جَائِرٍ فَأَصَابَتْهُ بَلِيّةٌ لَمْ يُؤْجَرْ عَلَيْهَا وَ لَمْ يُرْزَقِ الصّبْرَ عَلَيْهَا » « 1 » ؛\r\n« اگر كسى متعرّض اقتدار سلطان جائر و ستمگرى شود و از ناحيه او بليّه و مصيبتى به وى برسد در مقابل كارى كه كرده ، اجرى نخواهد داشت » .\r\nه - ) خبر طولانى يحيى از امام صادق ( ع ) : « إِنَّمَا يُؤْمَرُ بِالْمَعْرُوفِ وَ يُنْهَى عَنِ الْمُنْكَرِ مُؤْمِنٌ فَيَتَّعِظُ أَوْ جَاهِلٌ فَيَتَعَلَّمُ فَأَمَّا صَاحِبُ سَوْطٍ أَوْ سَيْفٍ فَلَا » . « 2 »\r\n« تنها كسى كه به معروف امر مىشود و از منكر نهى مىگردد مؤمن پندپذير يا ناآگاهى است كه در جستجوى دانستن باشد ، پس فردى كه قُلدر است و چه بسا تازيانه يا شمشيرى به دست دارد ( كه علاوه بر عدم تأثير احتمال خطر نيز مىرود ) امر و نهى نمىشود » ؛ و روايات مانند آن « 3 » .\r\nسوم : درباره‌ى جمع بين اين دو دسته روايات وجوهى بيان شده است :\r\nالف ) در كتاب الوسائل آمده است : روايات دسته‌ى اوّل در صورت ضرر آسان ، بر وجوب ، و در صورت ضرر سخت ،\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 127 ، ح 21154 .\r\n( 2 ) . وسائل الشيعه ، ج 16 ، ص 127 ، ح 21153 .\r\n( 3 ) . نك : وسائل الشيعه ، ج 16 ، ص 126 و باب دوم از ابواب امر به معروف .\r\n","page_name":" 121 ","page_number":121},
  {"content":"\r\n\r\nبر استحباب حمل مىشود « 1 » .\r\nب ) از برخى اصحاب نقل شده است : در روايات دسته‌ى اوّل ضرر ، بر ضرر رسيدن به مأمور و منهى حمل مىشود مانند : مواردى كه نياز به جرح يا قتل باشد « 2 » .\r\nج ) در جواهرالكلام آمده است : « روايات دسته‌ى اوّل بر عدّه مشخّصى كه واجد صفات ذكرشده در روايت امام باقر ( ع ) هستند ، حمل مىشوند و يا آن كه منظور از ضرر ، عدم النفع است » « 3 » .\r\nضعف همه اين وجوه آشكار است . قول صحيح اين است كه : - علاوه بر ضعف سندى برخى از اسناد گروه دوم و قصور در دلالت بقيه ، به دليل اين كه در آن‌ها بيان نشده آنچه سلطان به آن متعرّض مىشود از قبيل امر به معروف و نهى از منكر است - ظاهر از روايات دسته‌ى دوم ، نهى از منكر فردى با ترتّب ضررى چون هلاكت نفس است ؛ كه به عدم وجوب نهى از منكر در اين مورد آگاه شدى .\r\nبا اين حال ، اگر تعارض درست باشد ، بنا به صحيح‌تر بودن ، بيش‌تر بودن ، موافقت با كتاب و مرجّحات ديگر اشكالى در مقدّم دانستن روايات دسته‌ى اوّل نيست .\r\nبنابراين ، اظهر معتبر نبودن شرط ايمنى از ضرر است ؛ مگر در\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 129 .\r\n( 2 ) . صاحب وسائل اين مطلب را چنين ذكر كرده است : « و برخى اصحاب آن را بر حصول ضرر نسبت به مأمور و منهى حمل كرده‌اند ، مانند وقتى كه نياز به جرح و قتل باشد » ؛ نك : وسائل الشيعه ، ج 16 ، ص 129 .\r\n( 3 ) . جواهر الكلام ، ج 21 ، ص 372 .\r\n","page_name":" 122 ","page_number":122},
  {"content":"\r\n\r\nقسمت امر به معروف و نهى از منكر فردى ، در صورتى كه ضرر از قبيل هلاكت نفس باشد .\r\n\r\nفروعات شرط ايمنى از ضرر\r\nاز بيان مطالب فوق در رابطه با شرط ايمنى از ضرر ، نتايجى حاصل مىشود كه به برخى از آن‌ها اشاره مىكنيم :\r\n1 . در جايى كه مسأله به جامعه‌ى اسلامى ، حفظ احكام الاهى از تغيير و تبديل ، ظلم به مسلمانان ، تعدّى به حقوق و سلب آزادى آنان و مانند اين‌ها مربوط است ، ايمنى از ضرر در وجوب امر به معروف و نهى از منكر معتبر نيست ؛ و حتى امر و نهى واجب است . عملكرد انبيا و ائمّه‌ى معصومين ( عليهم السلام ) و اولياى مقرّبى چون ابوذر كه سختىها كشيده و جانشان را از دست دادند ، قوىترين شاهد بر اين سخن است . بله ؛ در صورتى كه در مورد خاصى ميان امر به معروف و نهى از منكرى كه موجب هلاك نفس است ، با حيات آن شخص و انجام اين فريضه در مسأله‌ى مهم‌ترى تزاحم و تعارض واقع شود ، فقيه بايد مراعات الأهمّ فالأهم را بنمايد .\r\n2 . در وجوب امر به معروف و نهى از منكر در جايى كه امر و نهى به شخص يا اشخاصى برمىگردد كه متجاوز به جامعه نيستند و موجب تغيير حكم شرعى نمىشوند ، ايمنى از ضرر شرط نيست ؛ مگر اين كه آن ضرر ، هلاك نفس باشد يا بين آن و مسأله‌ى مهم‌ترى تزاحم واقع شود .\r\n3 .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n4 . وقتى بدعت آشكار شد ، عالم بايد علم خود را بدون در نظر داشتن ايمنى از ضرر آشكار كند ؛ هر چه كه باشد .\r\n5 . در صورتى كه امر به معروف و نهى از منكر در گرو پذيرفتن ولايت جائر - كه فى نفسه به دليل اجماع و نصوص مستفيضه حرام است « 1 » - باشد ، قبول ولايت جايز ، بلكه واجب است ؛ اگر چه از نپذيرفتن ولايت متضرّر نشود ، چنان كه روايات فراوانى شاهد بر اين سخن هستند ؛ مانند :\r\nالف ) صحيح على بن يقطين از ابوالحسن ( ع ) : « إنّ لِلّهِ تَعالى مَعَ السّلطَانِ أولِياءٌ يدفَع بِهِم عَن أولِيائِهِ » « 2 » ؛\r\n« براى خدا با واليان جور اوليايى است كه توسط آنان افراد خدا حفظ مىشوند » .\r\nب ) در روايت ديگرى آمده است : « اولئِكَ عُتَقاء اللهِ مِن النّار » « 3 » ؛\r\n« آنان آزادشده از آتش جهنّم‌اند » .\r\nج ) روايت ديگر على بن يقطين : « لا آذن لَكَ بِالخُرُوُجِ مِن عَمَلِهِم وَاتّقِ الله » « 4 » ؛\r\n« اجازه نمىدهم ، از خدا بترس و مسؤوليت خود را رها مكن » .\r\nد ) خبر ابن بزيع از امام رضا ( ع ) : « انّ للّهِ تَبارَكَ وَ تَعالى بِابْوابِ\r\n\r\n\r\n","description":"","footnote":"\r\n( 1 ) . نك : وسائل الشيعه ، ج 17 ، ص 177 ؛ باب 42 و 43 و 44 از ابواب ما يكتسب به .\r\n( 2 ) . من لا يحضره الفقيه ، ج 3 ، ص 176 ، ح 3664 ؛ وسائل الشيعه ، ج 17 ، ص 192 ، ح 22326 .\r\n( 3 ) . من لا يحضره الفقيه ، ج 3 ، ص 176 ، ح 3665 .\r\n( 4 ) . وسائل الشيعه ، ج 17 ، ص 199 ، ح 22341 .\r\n","page_name":" 124 ","page_number":124},
  {"content":"\r\n\r\nالظّالِمينَ مَنْ نَوّرَ اللّهُ بِهِ الْبُرْهانَ وَ مَكّنَ لَهُ فِى الْبِلادِ لِيَدْفَعَ بِهِمْ عَنْ اوْلِيائِهِ وَ يُصْلِحَ الله بِهِم امُور المُسلِمِيِنَ ، إلَيهِم مَلجَأ المُؤمِن مِن الضرّ . . . » تا آن‌جا كه مىفرمايد : « أُولَئِكَ هُمُ الْمُؤْمِنُونَ حَقّا ، أُولَئِكَ أمَنَاءُ اللهِ فُى أرضِهِ ، أُولَئِكَ نُورُ اللهِ فِى رَعيَتِهِم يَومَ القِيامَةِ . . . » « 1 » ؛\r\n« خداوند متعال در دروازه‌هاى ظلم كسانى را قرار مىدهد كه توسط آنان نور و روشنى پخش شده و راهنماى ديگران و باعث آبادى شهرها مىشوند و توسط آن افراد اولياى خدا حفظ مىشوند . خداوند به‌واسطه‌ى ايشان امور مسلمين را اصلاح مىسازد و آنان پناهگاه مؤمنين از خسارت ديدن و فريادرسان شيعيان ما هستند . به كمك آنان رعيت مؤمن در كشور ظالمان در امان هستند . آنان مؤمنان حقيقى ، امانت‌داران خداوند در زمين ، و نور خداوند در ميان رعيت در روز قيامت هستند . . . » .\r\nه - ) خبر هشام بن سالم از امام صادق ( ع ) : « إنّ لِلّه مَعَ ولاةِ الجَورِ أولِياءٌ يمنَع بِهِم عَن أولِيائِهِ ، أُولَئِكَ المُؤمِنُونَ حَقّاً » « 2 » ؛\r\n« براى خداوند با واليان جور ، اوليايى است كه توسط آن افراد اولياى خدا حفظ مىشوند ، آنان مؤمنان راستين هستند » ؛ روايت مفضّل « 3 » نيز مانند آن است .\r\nعلاوه بر اين اخبار ، روايات فراوان ديگرى نيز بر جواز قبول\r\n\r\n\r\n","description":"","footnote":"\r\n( 1 ) . نجاشى اين روايت را در ترجمه محمد بن اسماعيل بن بزيع آورده است ، نك : رجال ، نجاشى ، ص 331 .\r\n( 2 ) . مستدرك الوسائل ، ج 13 ، ص 136 ، ح 15000 .\r\n( 3 ) . مستدرك الوسائل ، ج 13 ، ص 136 ، ح 15001 .\r\n","page_name":" 125 ","page_number":125},
  {"content":"\r\n\r\nولايت در جهت انجام مصالح مسلمانان دلالت دارد كه به دليل اين كه بحث ما جزء آن مصالح يا در معناى آن مصالح است ، اين بحث را نيز شامل مىشوند . بنابراين ، با مواردى كه دالّ بر وجوب مقدّمه‌ى واجب است ، تعارض و تزاحم نداشته و مانعى براى اتصاف به آن وجود ندارد ؛ از اين رو ، قبول ولايت به عنوان مقدّمه‌ى امر به معروف و نهى از منكر واجب است .\r\nمدّعاى نصوص متضمّن استحباب ولايت همانند تخصيص دليل حرمت ولايت ، ادّله‌ى امر به معروف را نيز تخصيص زده است ، زيرا نمىتوان تصوّر كرد كه امر به معروف با وجود استحبابِ مقدّمه‌اش واجب باشد « 1 » ؛ مردود است به اين كه : روايات بر مطلق رجحان دلالت دارند و در اين‌جا حكم به وجوب ، به‌خاطر وجوب ذىالمقدّمه است .\r\nنتيجه : وجوب ولايت در جايى كه معروفى ترك ، يا منكرى انجام مىشود ، امر به اوّل و نهى از دوم را واجب مىگرداند ، چنان كه مرحوم شيخ انصارى ( رحمه الله ) به آن فتوا داده است .\r\n\r\n6 ) اجتناب آمر و ناهى از محرّمات\r\nشيخ بهايى در محكى كتاب الاربعين خود از برخى علما نقل كرده است : « امر به معروف و نهى از منكر فقط پس از آن كه آمر و\r\n\r\n\r\n","description":"","footnote":"\r\n( 1 ) . اين مطلب از توجيه شهيد ثانى نسبت به فتواى محقّق درباره استحباب ولايت هنگام قدرت بر امر به معروف و نهى از منكر روشن مىشود ؛ نك : المسالك ، ج 3 ، ص 138 .\r\n","page_name":" 126 ","page_number":126},
  {"content":"\r\n\r\nناهى از محرّمات اجتناب كرده و عادل باشند ، واجب است » « 1 » ؛ امّا مشهور بين فقها خلاف اين سخن است .\r\nاستدلال قول اوّل : براى قول اوّل به آيه‌ى شريفه‌ى : يَا أَيُّهَا الَّذِينَ آَمَنُوا لِمَ تَقُولُونَ مَا لَا تَفْعَلُونَ ، كَبُرَ مَقْتًا عِندَ اللَّهِ أَن تَقُولُوا مَا لَا تَفْعَلُونَ « 2 » ؛ « اى كسانى كه ايمان آورده‌ايد چرا چيزى مىگوييد كه انجام نمىدهيد ، نزد خدا سخت مبغوض است كه چيزى را بگوييد و انجام ندهيد » ؛ استدلال شده است .\r\nتقريب : « لم » مخفّف « لما » ، « ما » استفهاميه ، « لام » تعليليه ، و كلام مسوق توبيخ است . « مقت » به معناى بُغض شديد ، و « مَقْتًا » تمييز « كَبُرَ » است ، و عبارت « كَبُرَ مَقْتًا » تا آخر ، تعليل مضمون آيه پيشين است ؛ لذا ، مفاد آيه‌ى كريمه ، نهى از امر به معروف و نهى از منكر نمودن مردم در صورتى است كه خود شخص بدان عمل نمىكند .\r\nمحقّق اردبيلى در زبدة البيان در پاسخ اين استدلال گفته است : « ممكن است ممانعت از گفتن صورت نگرفته باشد بلكه ممانعت از آن باشد ، كه پس از تشويق مردم ، خود بدان عمل نكند و آن را ترك نمايد » تا آن‌جا كه مىگويد : « و ممكن است نهى نسبت به گفتنِ كارى باشد كه خود به آن عمل نمىكند ؛ يعنى چيزى از او سر مىزند كه در عين حال خلاف آن از او سر زده است ؛ و اين مسأله ، با احتمال اطلاق - و نه به طور مطلق -\r\n\r\n\r\n","description":"","footnote":"\r\n( 1 ) . اين مطلب را صاحب جواهرالكلام از او نقل كرده است . نك : جواهر الكلام ، ج 21 ، ص 373 .\r\n( 2 ) . صف ( 61 ) ، 2 و 3 .\r\n","page_name":" 127 ","page_number":127},
  {"content":"\r\n\r\nدالّ بر حرمت خلف وعده است » ؛ تأمّل كن « 1 » .\r\nاستدلال قول دوم : كسانى كه قائل به قول دوم هستند ، به حرمت خُلف وعده استدلال كرده‌اند .\r\nتقريب : نهى موجود در آيه ، تنها نهى از عدم فعل است ، خواه از راه قلب باشد - كه در اين صورت ، معنى آن چنين خواهد بود : « چرا آنچه مىگوييد انجام نمىدهيد ؟ » - و خواه نهى متوجّه قيد ، يعنى عدم فعل باشد و در نتيجه ، دالّ بر حرمت ترك عمل به آنچه وعده داده شده ، باشد .\r\nامّا با توجّه به تقريبى كه ذكر كرديم ، روشن مىشود هر دو وجه خلاف ظاهر بوده و ظاهر آيه توبيخ و نهى از گفتن چيزى است كه شخص به آن عمل نمىكند . درباره‌ى يكى از گذشتگان نقل شده كه به او گفتند : « براى ما سخن بگوييد . او سكوت كرد . دوباره گفتند : براى ما سخن بگوييد . گفت : آيا از من مىخواهيد چيزى را بگويم كه به آن عمل نمىكنم ، تا خشم خدا زودتر فرارسد ؟ ! » « 2 » .\r\nپاسخ صحيح : بىشكّ آيه دالّ بر مبغوضيت قول بدون عمل است . اين مطلب هم از نظر عقلى چنين است ؛ چراكه عقلا واعظِ غيرعامل را تقبيح كرده و او را منافق مىدانند ؛ چنان‌چه امام على بن حسين ( ع ) فرموده است : « إِنّ الْمُنَافِقَ يَنْهَى وَلَا يَنْتَهِى وَيَأْمُرُ بِمَا لَا يَأْتِى « 3 » ؛ منافق عمل مىكند به آنچه كه ديگران را از آن نهى\r\n\r\n\r\n","description":"","footnote":"\r\n( 1 ) . زبدة البيان ، ص 359 .\r\n( 2 ) . تفسير جوامع الجامع ، ج 3 ، ح 552 ؛ الكشاف زمخشرى ، ج 4 ، ص 97 .\r\n( 3 ) . وسائل الشيعه ، ج 15 ، ص 342 ، ح 20694 .\r\n","page_name":" 128 ","page_number":128},
  {"content":"\r\n\r\nمىكند و امر مىكند به آنچه كه خودش عمل نمىكند » . از نظر نقل و شرع هم رواياتى بر آن دلالت دارد كه انشاءالله به تعدادى از آن‌ها اشاره خواهيم كرد .\r\nبا همه‌ى اين احوال ، [ قول بدون عمل 
  ] در شمارِ نفاق است ؛ جز اين كه آيه بر عدم وجوب امر به معروف و نهى از منكر نسبت به مرتكب محرّمات و فرد غير عادل دلالت نمىكند ؛ بلكه آيه دلالت دارد عالم مرشد واعظ - غير از اين كه مكلّف به ترك محرّمات و فعل واجب است - بعد از تصدّى مقام ارشاد به عنوان آمر به معروف و ناهى نيز به آن‌ها مكلّف است . در نتيجه ، تكليفش بيش‌تر و مجازاتش بر معصيت شديدتر از مجازات ديگران است .\r\nبه عبارت ديگر ، آيه‌ى كريمه دلالت مىكند بر آمرِ به معروف و ناهى از منكر ، پوشيدن رداى معروف ، بركندن رداى منكر ، تخلّق به اخلاق كريمه و پاكى از اخلاق مذموم عنوان ثانويه واجب است ؛ و اين امر ، سبب تام در انجام دادن معروف از سوى مردم و بركندن ايشان از منكر است .\r\nسخن فقيه زمانه‌ى خويش مرحوم صاحب جواهر مرا به تعجّب مىآورد . ايشان مىگويد : « آرى ، از بزرگ‌ترين مراتب و افراد امر به معروف و نهى از منكرها ، بالاترين آن‌ها و اصلىترين و مؤثرترين آن‌ها به خصوص نسبت به زعماى دين - كه مردم به ايشان و عمل‌شان مىنگرند - اين است كه جامه‌ى كار نيك بپوشند و در كارهاى خير ، چه واجب و چه مستحبّ ، پيش‌قدم باشند . جامه‌ى زشتكارى را از اندام خود دور كنند . نفس خويش را به اخلاق عالى تعالى داده و اخلاق ناپسند را از خود دور نگه دارند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nامر به معروف و نهى از منكر از طريق عمل نيكو ، سبب مؤثّر و كاملى است ؛ ممكن نيست بىاثر باشد ؛ به ويژه اگر با پند و اندرزهاى خوب همراه باشد كه هر مقامى ، سخنى را ايجاب مىكند و هر دردى دوايى دارد ؛ و درمان روح و عقل مردم مشكل‌تر و پرپيچ و خم‌تر از معالجه‌ى بدن آن‌ها است . از خدا مىخواهم كه ما را در رسيدن به اين درجات موفق بدارد » « 1 » .\r\nبا توجّه به مطالب فوق ، آنچه در استدلال به اين شرط در آيه‌ى كريمه‌ى : أَتَأْمُرُونَ النَّاسَ بِالْبِرِّ وَتَنسَوْنَ أَنفُسَكُمْ « 2 » ؛ آيا مردم را به نيكى امر مىكنيد و خودتان را فراموش مىنماييد » وجود داشت ، روشن مىشود ؛ يعنى آيه دالّ بر مذمّت كسى است كه به آنچه امر مىكند عمل نمىنمايد ، نه اين‌كه دالّ بر عدم وجوب بر او باشد . از دسته‌اى از روايات نيز اين مطلب استنباط مىشود ؛ مانند :\r\nالف ) فرمايش اميرالمؤمنين ( ع ) در نهج البلاغه : « وَ أمُرُوا بِالمَعروُف و ائْتَمِرُوا بِهِ ، وَانهوا عَن المُنكَرِ وَانتَهوُا عَنهُ ، وإنّمَا امرنَا بِالنّهى بَعدَ التّناهِى « 3 » ؛ هم خود به كارهاى نيك بپردازيد و هم ديگران را به آن فرمان دهيد و از كارهاى زشت دورى كنيد و ديگران را هم از آن باز داريد » .\r\nب ) فرمايش امام على ( ع ) در يكى از خطبه‌هاى ايشان : « لَعَنَ\r\n\r\n\r\n","description":"","footnote":"\r\n( 1 ) . جواهر الكلام ، ج 21 ، ص 382 و 383 .\r\n( 2 ) . بقره ( 2 ) : 44 .\r\n( 3 ) . وسائل الشيعه ، ج 16 ، ح 151 ، ح 21215 .\r\n","page_name":" 130 ","page_number":130},
  {"content":"\r\n\r\nاللّهُ الْآمِرِينَ بِالْمَعْرُوفِ التّارِكِينَ لَهُ وَ النّاهِينَ عَنِ الْمُنْكَرِ الْعَامِلِينَ بِهِ » « 1 » ؛\r\n« لعنت خدا بر آنان كه به معروف فرمان دهند و خود آن را واگذارند و از منكر بازدارند و خود آن را به جا آرند » .\r\nج ) خبر محمّد بن ابى عمير از امام صادق ( ع ) : « إنّمَا يَأمُرُ بِالمَعروفِ وَ يَنهى عَنِ المُنكَرِ مَن كانَ فيهِ ثَلاثُ خِصالٍ : عامِلٌ بِما يَأمُرُ بِهِ تارِكٌ لِمَا يَنهى عَنهُ . . . » « 2 » ؛\r\n« كسى امر به معروف و نهى از منكر مىكند كه سه ويژگى در اوست : به آنچه بدان دعوت مىكند عمل مىكند و از آنچه باز مىدارد كناره مىگيرد » .\r\nد ) حديث نبوى : « رأيت لَيلَهَ اسرِى بى الَى السَّماءِ قَوماً تُقرَضُ شِفاهُهُم بِمَقاريضَ مِن نارٍ ثُمَّ تُرمى ، فَقُلتَ : يا جَبرئيلُ مَن هولاءِ ؟ فقالَ : خُطَباءُ امَّتِكَ يأمُرُونَ النَّاسَ بِالبِرّ وَ ينسَونَ انفُسَهُم وَ هُم يتلُونَ الكِتابَ افَلا يعقِلُونَ « 3 » ؛ شب معراج مردمى را ديدم كه لب‌هايشان با قيچىهاى آتشين چيده و به دور انداخته مىشد . از جبرئيل پرسيدم : اين‌ها كيستند ؟ گفت : خطيبان امّت تو هستند كه مردم را به نيكى دعوت مىنمايند در حالى كه خود را فراموش نموده‌اند و به گفته‌ى خود عمل نمىكنند ؛ ايشان قرآن را تلاوت مىكنند ،\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 151 ، ح 21216 .\r\n( 2 ) . وسائل الشيعه ، ج 16 ، ص 150 ، ح 21210 .\r\n( 3 ) . وسائل الشيعه ، ج 16 ، ص 151 ، ح 21218 .\r\n","page_name":" 131 ","page_number":131},
  {"content":"\r\n\r\nآيا در آن تعقّل نمىكنند ؟ » ؛ و اخبار فراوان ديگرى كه در اين زمينه وجود دارد .\r\nتوضيح : مطالب فوق ، دالّ بر آن است كه ، كسى كه خودش را واعظ ، آمر ، ناهى و متصدّى ارشاد و دعوت مردم قرار مىدهد ، بايد هدايت‌شده ، عامل و متّصف به ويژگىهايى كه بدان دعوت مىكند ، باشد ؛ چرا كه او در جايگاه الگوى مردم قرار دارد و اگر عالِم فاسد شود ، همه عالَم فاسد مىشود ؛ و اگر گمراه شود گناهش از نفع او بيشتر خواهد بود .\r\nاين مسأله ارتباطى با اعتبار عدالت ندارد آن‌چنان كه امر و نهى ، بر فاسق وجوب نداشته باشد ؛ بلكه اطلاق ادلّه و خصوص رواياتى مانند حديث نبوى : « لا نَأمُرُ بِالمَعروُف حَتّى نَعمَل بِهِ كُلّهُ ، وَلا نَنهى عَن المُنكَرِ حَتّى نَنتَهى عَنهُ كَلّهُ قال ( ص ) : لا بَل مُروا بِالمَعروُفِ وَإن لَم تَعمَلوُا بِهِ كُلّهُ ، وَانهوا عَن المُنكَرِ وَإن لَم تَنتَهوُا عَنهُ كُلّهُ « 1 » در محضر رسول خدا ( ص ) گفته شد : « ما به معروفى امر مىكنيم كه خود آن را هيچ ترك نكرده باشيم و از منكرى نهى مىنماييم كه خويشتن هيچ وقت آن را مرتكب نشده باشيم . آن حضرت فرمود : اين كار را نكنيد ؛ بلكه به معروفى كه گاه تركش كرده‌ايد نيز امر كنيد و از منكرى كه گاهى مرتكبش مىشويد نيز نهى نماييد ؛ و نهى از منكر كنيد اگر چه از همه بدىها اجتناب نمىكنيد » بر وجوب دلالت دارند .\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 151 ، ح 21217 .\r\n","page_name":" 132 ","page_number":132},
  {"content":"\r\n\r\nنتيجه\r\n1 . اجتناب از محرّمات در وجوب امر بر آمر به معروف و ناهى از منكر ، و وجوب اين دو بر فاسق شرط نيست ؛ به همين دليل گفته‌اند : « بر كسى كه با زنى زنا كرده ، واجب است كه او را به پوشاندن بدنش امر كند ، و گرنه معصيتى افزون بر معصيت زنا و ملزومات آن مرتكب شده و آن معصيت ترك نهى از منكر است » .\r\n2 . بر مرشد عام و كسى كه خودش را در جايگاه وعظ و ارشاد قرار داده ، پوشيدن رداى معروف و بركندن رداى منكر واجب است .\r\n3 . بر ولى امر مسلمين واجب است جاهلين فاسقى كه خودشان را در جايگاه ارشاد و وعظ قرار مىدهند ، از بالا رفتن اين جايگاه منع كند ، تا از مفسده‌ى عظيمى كه بر آن مترتب است جلوگيرى نمايد . و الله المستعان .\r\n\r\n7 ) مكلّف بودن آمر ، ناهى ، مأمور و منهى\r\nدر آمر به معروف و ناهى از منكر ، تكليف شرط شده است . بنابراين ، امر به معروف و نهى از منكر بر كودك و مجنون واجب نيست ؛ چرا كه ادّله از آنان رفع تكليف نموده است « 1 » . وجوب امر و نهى هم مانند ساير تكاليف از آنان برداشته شده است ؛ مأمور و منهى نيز بايد مكلّف باشند ؛ به دليل اين كه گفته شد منكر ، حرام ،\r\n\r\n\r\n","description":"","footnote":"\r\n( 1 ) . وسائل الشيعه ، ج 1 ، ص 42 ، باب 4 از ابواب مقدمه‌ى عبادات ؛ و ج 29 ، ص 90 ، باب 36 از ابواب قصاص نفس .\r\n","page_name":" 133 ","page_number":133},
  {"content":"\r\n\r\nو معروفى كه بايد بدان امر نمود ، واجب است .\r\nبله ؛ در خصوص نماز ، روايات « 1 » بر امر نمودن كودك به نماز دلالت دارند ؛ امّا اين ، از باب امر به معروف و نهى از منكر نيست ؛ بلكه براى تمرين است ؛ همان‌طور كه كودك از محرّمات منع مىشود تا بدان عادت نكند . وقتى جلوى كودك و مجنون گرفته مىشود تا به ديگران ضرر نزند ، از باب نهى از منكر نيست ؛ بلكه همانند جلوگيرى نمودن از حيوانات مضرّ است .\r\nبنابراين ، مطلب كنزالعرفان - كه مىگويد : در مأمور و منهى تكليف شرط نيست ؛ و همان‌طور كه وقتى بدانند غير مكلّف به ديگران ضرر مىزند ، او را منع مىكنند ، كودك را هم از محرّمات نهى مىكنند تا به آن عادت نكند « 2 » - سخنى غير تام است .\r\nبله ؛ كودك از برخى محرّمات كه مىدانيم شارع اقدس با قطع نظر از شخصى كه آن را انجام مىدهد ، به صدور آن‌ها رضايت ندارد ، مانند : شرب خمر ، لواط و قتل نفس ، منع مىشود ؛ امّا اين منع نه از باب نهى از منكر ، كه از باب وجوب جلوگيرى از انجام آن معاصى است . از همين موارد است ، موردى كه امام على ( ع ) كودكى را كه با او لواط شده « 3 » ، تعزير مىكند ؛ هم‌چنين است رواياتى « 4 » كه دلالت دارند بر تعزير غلام وقتى كه زنا كرد ، يا دختر بچه‌اى كه مردى با او زنا كند .\r\n\r\n\r\n","description":"","footnote":"\r\n( 1 ) . وسائل الشيعه ، ج 14 ، ص 18 ، باب 3 از ابواب اعداء فرايض و مستحبات آن .\r\n( 2 ) . كنز العرفان فى فقه القرآن ، ج 1 ، ص 408 .\r\n( 3 ) . وسائل الشيعه ، ج 28 ، ص 156 ، باب 2 از ابواب حد لواط .\r\n( 4 ) . وسائل الشيعه ، ج 28 ، ص 81 ، باب 9 از ابواب حد زنا .\r\n","page_name":" 134 ","page_number":134},
  {"content":"\r\n\r\n\r\nمسأله چهارم : مراتب انكار\r\nمشهور بين فقها آن است كه امر به معروف و نهى از منكر سه مرتبه دارد :\r\n\r\nالف ) انكار به قلب\r\nانكار قلبى در النهايه به « اعتقاد به وجوبِ [ واجبات 
  ] و حرمت [ محرّمات 
  ] » « 1 » تفسير شده است ؛ در مسالك الافهام نيز آمده است : « ظاهر از اطلاق همين معنا است » « 2 » . صاحب القواعد « اعتقاد همراه با عدم رضايت به معصيت » را اوّلين مراتب انكار قلبى برشمرده « 3 » ، و صاحب التنقيح همين تفسير را « همراه با تضرّع و نيايش به درگاه خداى متعال براى هدايت فرد گناهكار » بيان كرده است « 4 » . در كفاية الأحكام نيز ، انكار قلبى به « نارضايتى از فعل » « 5 » تفسير شده است .\r\nاعتقاد من بر اين است كه : بدون ترديد دليل وجوبِ اعتقاد به وجوب و حرمت - چه به معناى يقين و از صفات نفسانى باشد ، و چه به معناى عقد قلب و از افعال روحى باشد ( كه نسبت بين آن و يقين عموم من وجه است ) - در غير اصول اعتقادى ، تنها از باب\r\n\r\n\r\n","description":"","footnote":"\r\n( 1 ) . النهاية ، ص 300 .\r\n( 2 ) . مسالك الافهام ، ج 3 ، ص 104 ؛ امّا او اين معنا را بيان نموده در حالى كه آن را از عبارت محقّق حلى در الشرايع ( كه بر اين معنا اشكال كرده ) استفاده نموده است .\r\n( 3 ) . قواعد الاحكام ، ج 1 ، ص 525 .\r\n( 4 ) . التنقيح الرائع ، ج 1 ، ص 594 .\r\n( 5 ) . كفاية الاحكام ، ج 1 ، ص 405 .\r\n","page_name":" 135 ","page_number":135},
  {"content":"\r\n\r\nمقدّمه براى عمل به واجب است ، كه از جمله‌ى آن‌ها امر به معروف و نهى از منكر است . بنابراين ، درست نيست كه آن را از مراتب امر به معروف و نهى از منكر قرار داد .\r\nدر مرجوح بودن رضايت به معصيت نيز شكّى نيست ؛ چرا كه طبق روايات فراوان « 1 » ، شخصى كه راضى به حرام باشد ، همانند انجام‌دهنده‌ى آن [ حرام 
  ] است ، امّا هيچ امر و نهىاى درباره‌ى خلاف آن وجود ندارد . با اين بيان ، روشن مىشود كه موضعِ نارضايتى و دشمنى به خاطر خداوند متعال اگر چه مطلوب است ، امّا امر و نهىاى درباره‌ى آن وجود ندارد ؛ و شگفت‌آورتر از آن ، افزودن تضرّع و نيايش است .\r\nظاهر اين است كه منظور از قرارگرفتن انكار قلبى به عنوان يكى از مراتب امر به معروف و نهى از منكر ، اظهار كراهت از منكر يا ترك معروف از طريق اظهار بيزارى از انجام دادن آن ، يا روبرگردان و ممانعت وى ، يا ترك سخن گفتن با او و يا كارهايى مانند آن ( كه نشان‌دهنده‌ى كراهت از عملكرد او است ) مىباشد ؛ همان‌طور كه حضرت استاد « 2 » ، شهيد ثانى « 3 » ، محقّق قمى « 4 » و ديگران « 5 » به آن تصريح كرده‌اند .\r\nدر شرائع الاسلام ذيل كلام مرحوم محقّق ( پس از بيان مراتب )\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 55 ، باب 80 از ابواب جهاد نفس .\r\n( 2 ) . منهاج الصالحين ، ج 1 ، ص 352 .\r\n( 3 ) . مسالك الافهام ، ج 3 ، ص 103 .\r\n( 4 ) . جامع الشتات ، ج 1 ، ص 421 .\r\n( 5 ) . مجمع الفائدة و البرهان ، ج 7 ، ص 540 .\r\n","page_name":" 136 ","page_number":136},
  {"content":"\r\n\r\nآمده است : « ابتدا ، دفع منكر به قلب واجب است ، مانند آن‌جا كه بداند انجام دهنده‌ى آن با اظهار كراهت بازداشته مىشود ؛ و نيز ، اگر بداند اين [ اظهار 
  ] كافى نيست و علم داشته باشد كه كناره‌گيرى و ترك كفايت مىكند ، واجب است چنين كند و به همان اكتفا نمايد » « 1 » . اين مطلب نشان مىدهد منظور از انكار قلبى همان است كه ذكر كرديم .\r\nاشكال : برخى از روايات دلالت دارند كه انكار قلبى از مراتب و موارد نهى از منكر است . مانند :\r\nالف ) روايت تفسير امام عسكرى ( ع ) از پيامبر ( ص ) : « مَنْ رَأَى مِنْكُمْ مُنْكَراً فَلْيُنْكِرْ بِيَدِهِ إِنِ اسْتَطَاعَ ، فَإِنْ لَمْ يَسْتَطِعْ فَبِلِسَانِهِ ، فَإِنْ لَمْ يَسْتَطِعْ فَبِقَلْبِهِ ، فَحَسْبُهُ أَنْ يَعْلَمَ اللهُ مِنْ قَلْبِهِ أَنّهُ لِذَلِكَ كَارِهٌ » « 2 » ؛\r\n« هركس از شما منكرى را مشاهده كرد ، اگر توان دارد با دست ( اقدامات عملى ) به انكار آن برخيزد ؛ اگر توان اقدام عملى ندارد ، با زبان و گفتار ، و اگر توان گفتار نيز ندارد ، با قلب خود به انكار آن اقدام كند . در اين صورت ، همين مقدار كافى است كه خداوند بداند او در قلب خويش از اين گناه ناراضى است » .\r\nب ) خبر طولانى يحيى از امام صادق ( ع ) : « حَسبُ المُؤمِنِ عِزّا إذا رَأى مُنكَرا أن يَعلَمَ اللّهُ عَزَّوجلَّ مِن قَلبِه إنكارَه » « 3 » ؛\r\n\r\n\r\n","description":"","footnote":"\r\n( 1 ) . شرائع الاسلام ، ج 1 ، ص 259 .\r\n( 2 ) . تفسير الامام العسكرى ، ص 480 ، ح 307 ؛ وسائل الشيعه ، ج 16 ، ص 134 ، ح 21173 .\r\n( 3 ) . وسائل الشيعه ، ج 16 ، ص 137 ، ح 21177 .\r\n","page_name":" 137 ","page_number":137},
  {"content":"\r\n\r\n« براى عزّت مؤمن همين كافى است كه هرگاه منكرى را ببيند ، خداوند عزّوجل بداند كه در دل آن را انكار مىكند » .\r\nج ) سخن اميرالمؤمنين ( ع ) در نهج البلاغه : « وَمِنْهُمُ الْمُنْكِرُ بِقَلْبِهِ وَالتَّارِكُ بيَدِهِ وَلِسَانِهِ فَذلِكَ الَّذِى ضَيَّعَ أَشْرَفَ الْخَصْلَتَيْنِ مِنَ الثَّلَاثِ وَتَمَسَّكَ بوَاحِدَة ، وَمِنْهُمْ تَارِكٌ لِانْكَارِ الْمُنكَرِ بِلِسَانِهِ وَقَلْبِهِ وَيَدِهِ فَذلِكَ مَيِّتُ الْاحْيَاءِ » « 1 » ؛\r\n« و بعضى منكَر را تنها با قلب انكار كرده و با دست و زبان خويش اقدامى ندارند ، پس دو خصلت را كه شريف‌تر است تباه ساخته و يك خصلت را به دست آورده‌اند و بعضى ديگر منكر را با زبان و قلب و دست رها ساخته‌اند كه چنين كسى از آنان ، مرده‌اى ميان زندگان است » ؛ و روايت‌هاى ديگر .\r\nپاسخ : نبايد در مطلوبيت اين مسأله و اين كه از لوازم ايمان است شكّ كرد . بلكه اصل در عمل ، كراهت و رضايت نفسانى بوده و عمل تابع اين دو است . هر كه نسبت به فعلى كراهت داشته باشد ، به طور طبيعى آن را انجام نمىدهد ؛ و اگر ديگرى انجام دهد ، به هر وسيله كارى مىكند كه وى آن عمل را ترك كند . بلكه عمل بدون ايمان و عقيده ارزش و اثرى ندارد . بنابراين ، انكار قلبى اساس نهى از منكر است ؛ و به همين دليل امام ( ع ) فرموده است : « مَن تَرَكَ إنكارَ المُنكَرِ بقَلبِهِ ويَدِهِ ولِسانِهِ فهُوَ مَيّتٌ بَينَ الأحياءِ « 2 » ؛ كسى كه منكَر را با قلب و دست و زبانش انكار نكند ،\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 134 ، ح 21170 .\r\n( 2 ) . وسائل الشيعه ، ج 16 ، ص 132 ، ح 21165 .\r\n","page_name":" 138 ","page_number":138},
  {"content":"\r\n\r\nمرده‌اى است ميان زندگان » . لكن بحث در اين است كه روايات مورد اشاره ، دالّ بر آن نيست كه انكار قلبى جزء مراتب نهى از منكر و امر به معروف شمرده شود .\r\nبله ؛ اگر اماره‌ى فعل يا تركى بر انكار وجود داشته باشد ، مثل تغيير چهره ، انكار قلبى جزء مراتب امر و نهى شمرده مىشود . مرحوم شيخ از اميرالمؤمنين ( ع ) روايت كرده است : « ادْنَى الاْنْكارُ انْ تُلْقى اهْلَ الْمَعاصِى بِوُجُوهٍ مُكْفَهرَة « 1 » ؛ « پايين‌ترين درجه‌ى نهى از منكر آن است كه انسان با چهره‌ى خشم‌آلود با گنهكاران برخورد نمايد » ؛ و بنا بر قولى كه ما برگزيديم - شرط نبودن احتمال تأثير و ايمنى از ضرر در وجوب امر به معروف و نهى از منكر - بعد از حكمِ امر به كراهت قلبى و مقدّمه بودن آن براى اين فريضه ، نزاع بر سر اين كه كراهت قلبى جزء مراتب نهى از منكر هست يا نيست ؟ اثرى ندارد .\r\nنتيجه : اوّلين مراتب امر به معروف و نهى از منكر ، انكار قلبى - به معنايى كه برگزيديم - بوده و داراى شدّت و ضعف است ؛ هم‌چنين روشن است كه انكار جزء مراتب امر و نهى است ، و علاوه بر روايات خاصّه ، موارد دالّ بر وجوب امر و نهى ، گواه وجوب آن است .\r\nاشكال : متعلّق اين تكليف ، امر و نهى است و از اقوال درباره‌ى آن‌ها اين مطلب ظاهر است ، پس ادّله به خودى خود شامل اين مرتبه از مراتب انكار نمىشوند « 2 » .\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 143 ، ح 21194 .\r\n( 2 ) . نك : كفاية الاحكام ، ج 1 ، ص 408 .\r\n","page_name":" 139 ","page_number":139},
  {"content":"\r\n\r\nپاسخ : مراد از امر به معروف و نهى از منكر ، واداشتن تارك معروف و فاعل منكر بر فعل يا ترك است ؛ و بخشى از نصوص سابق الذكر و رواياتى كه در ادامه نقل خواهيم كرد گواه بر آن است . در ادامه به طور مفصّل به اين موضوع خواهيم پرداخت كه انكار ، اوّلين مراتب بوده و حكم به مراتب بعدى سارى نيست .\r\n\r\nب ) انكار به زبان\r\nانكار زبانى آن است كه شخص را به كارى امر كرده و او را به انجام آن ترغيب و تشويق نمايد ؛ يا شخص را از كارى نهى كرده و او را از آن بازدارد ، نسبت به آن كار به او هشدار دهد ، او را نصيحت و موعظه كند و عذاب دردناك و عقابى كه خدا براى گناهكاران آماده كرده را تذكّر دهد يا ثواب عظيم و فوز بهشت‌هاى نعيم كه خدا براى اطاعت‌كنندگان خود وعده داده را ذكر نمايد ؛ و يا براى شخص ، مفاسد اجتماعى و فردى انجام محرّمات ، و مصالحِ مترتّب بر انجام طاعات ، يا مواردى از اين قبيل كه در انجام معروف و ترك منكر رغبت ايجاد مىكند ذكر نمايد . به همين دليل ، انكار زبانى نيز داراى مراتب شدّت و ضعف است .\r\nوجوب اين مرتبه از ادلّه‌ى امر به معروف و نهى از منكر متيقّن است ؛ امّا آيا ترتيب ميان اين مراتب واجب است يا خير ؟ موضوعى است كه بدان خواهيم پرداخت .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nج ) انكار با دست\r\nانكار با دست ، ضربه‌ى دردآورى است كه بازدارنده از معصيت باشد . اين مرتبه نيز مراتبى دارد . مرحوم شيخ در محكى النهاية انجام معروف و اجتناب از منكر به شكلى كه مردم به او اقتدا نمايند « 1 » را يكى از مراتب اين مرتبه دانسته است . امّا بخشى از آنچه ميان فقها معروف است و از اخبار استفاده مىشود ، به اين شرح است : منظور از اين مرتبه ، انكار به زدن و حبس ، بيرون كردن از مجلس معصيت با خشونت ، كشيدن گوش ، علامت دادن با دست‌ها و شبيه اين‌ها است .\r\nمشهور بين فقها وجوب اين مرتبه در صورت عدم تأثير دو مرتبه‌ى پيشين است ؛ و مرحوم محقّق اردبيلى آن را اجماعى دانسته است « 2 » ؛ و اطلاق ادلّه‌ى امر به معروف و نهى از منكر شاهد آن است .\r\nزدن و اذيت نمودن ديگرى اگر چه فى نفسه حرام است ، اين فريضه ( با سلسله مراتب ) از آن مهم‌تر است و در صورتى كه عمل به مهم‌تر در گرو انجام فعل مهم باشد ، بدون اشكال ارتكاب فعل مهم متعين است . اين فرض در صورتى است كه اين دو چنان‌چه گفته شده ، با يكديگر متزاحم باشند و اگر دو دليل متعارض باشند ، به دليل موافقت با كتاب ، شهرت و\r\n\r\n\r\n","description":"","footnote":"\r\n( 1 ) . اين را در جواهر الكلام از او نقل كرده است ؛ ج 21 ، ص 380 ؛ نك : النهايه ، ص 299 .\r\n( 2 ) . مجمع الفائدة و البرهان ، ج 7 ، ص 543 .\r\n","page_name":" 141 ","page_number":141},
  {"content":"\r\n\r\nساير مرجّحات آن ادّله مقدّم مىشوند .\r\nاشكال : ادّله‌ى امر به معروف و نهى از منكر مسأله‌ى ضرب را شامل نمىشود .\r\nپاسخ : مراد از امر و نهى ، واداشتن به آن با ايجاد معروف و اجتناب از منكر است نه فقط گفتن آن . برخى روايات خاصه نيز به آن پرداخته‌اند ؛ مانند :\r\nالف ) صحيحه‌ى طولانى يحيى از امام صادق ( ع ) : « مَا جَعَلَ اللهُ بسط اللّسَان وَ كفّ اليَد ، وَلَكِن جَعَلَهُمَا يَبسُطانِ مَعَاً وَيَكُفّانِ مَعَاً » « 1 » ؛\r\n« چنين نيست كه خدا اجازه داده باشد كه تنها زبان باز باشد و دست بسته باشد ، بلكه اگر باز است هر دو بايد باز باشد ، و اگر مىخواهد بسته باشد هر دو بسته باشد » .\r\nب ) خبر جابر از امام صادق ( ع ) : « فَأنكروُا بِقُلُوبِكُم ، وَالفظوُا بِألسِنَتِكُم ، وَصكوُا بِهَا جبَاههُم ، وَلا تَخَافُوا فِى اللهِ لَومَة لائمٍ » تا آن‌جا كه مىفرمايد : « هنالِك فَجَاهدُوهُم بِأبدَانِكُم ، وَابغضُوهُم بِقُلُوبِكُم ، غَير طَالِبِيِن سُلطَانَاً ، وَلَا بَاغِيِن مَالًا ، وَلَا مُريِديِن بِالظّلمِ ظفرا حَتّى فِيئوُا إلى أمرِ اللهِ ، وَيمضُوا عَلَى طَاعَتِهِ » « 2 » ؛\r\n« افراد گناهكار را ، قلباً بد بشماريد و با زبان تذكّر دهيد ، بر پيشانى آنان بزنيد ، و در راه خدا ، از سرزنش كنندگان مترسيد . . . در اين‌جا با آنان جهاد كنيد ، آنان را از عمق دل ، دشمن بداريد و در\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 131 ، ح 21163 .\r\n( 2 ) . وسائل الشيعه ، ج 16 ، ص 131 ، ح 21162 .\r\n","page_name":" 142 ","page_number":142},
  {"content":"\r\n\r\nاين امر ، نه در پى كسب قدرت و نه درصدد كسب مال باشيد ، و نه بخواهيد از روى سركشى بر ديگران پيروز شويد تا سر به فرمان خدا بگذارند ، و براساس طاعت الاهى سلوك كنند » .\r\nج ) خطبه‌ى امام على ( ع ) : « فَمِنْهُمُ الْمُنْكِرُ للْمُنْكَرِ بيَدِهِ وَلِسَانِهِ وَقَلْبِهِ فَذَلِكَ الْمُسْتَكْمِلُ لِخِصَالِ الْخَيْرِ » « 1 » ؛\r\n« برخى از مردم ، با دست و زبان و قلب ، انكار كننده‌ى منكر ( كار زشت ) هستند . اينان ، كامل‌كننده‌ى خصال نيكويند » .\r\nد ) روايت تفسير امام عسكرى ( ع ) از پدرانش ( عليهم السلام ) از پيامبر ( ص ) : « مَنْ رَأَى مُنْكَراً فَلْيُنْكِرْهُ بِيَدِهِ إِنِ اسْتَطَاعَ فَإِنْ لَمْ يَسْتَطِعْ فَبِلِسَانِهِ » « 2 » ؛\r\n« كسى كه فساد ديد ، اوّل بايد با قدرت جلوى آن را بگيرد . اگر با قدرت نمىتواند ، با بيان جلويش را بگيرد » .\r\nه - ) خبر ابوجحيفه از امام على ( ع ) : « إِنَّ أَوَّلَ مَا تَغْلِبُونَ عَلَيْهِ مِنَ الْجِهَادِ جِهَادٌ بِأَيْدِيكُمْ ثُمَّ بِأَلْسِنَتِكُمْ ثُمَّ بِقُلُوبِكُمْ فَمَنْ لَمْ يَعْرِفْ بِقَلْبِهِ مَعْرُوفاً وَ لَمْ يُنْكِرْ مُنْكَراً قُلِّبَ قَلْبُهُ فَجُعِلَ أَعْلَاهُ أَسْفَلَهُ » « 3 » ؛\r\n« نخستين جهادى كه در آن شكست مىخوريد ، جهاد با دست‌هايتان است و آن‌گاه جهاد با زبانتان و سپس جهاد با قلبتان . پس آن كه قلباً كار نيك را نشناسد و از كار زشت بيزارى نجويد ، واژگونه شود . پس ، ارزش‌ها در ديدگاه او سقوط كند و پستىها اوج گيرد » .\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 134 ، ح 21170 .\r\n( 2 ) . تفسير امام عسكرى ، ص 480 ؛ وسائل الشيعه ، ج 16 ، ص 135 ، ح 21173 .\r\n( 3 ) . وسائل الشيعه ، ج 16 ، ص 134 ، ح 21171 .\r\n","page_name":" 143 ","page_number":143},
  {"content":"\r\n\r\nو ) روايت شيخ در التهذيب از امام صادق ( ع ) به جمعى از يارانش : « قَد حَقّ لى أن آخذَ البرئ مِنكُم بِالسّقيمِ ، وَكَيفَ لا يَحِقّ لِى ذلكَ وَأنتُم يبلغَكُم عَن الرّجُلِ مِنكُم القَبِيِح وَلا تنكروُنَ عَلَيَهِ وَلا تَهجُرُونَهُ وَلا تُؤذُونَهُ حَتّى يترَك » « 1 » ؛\r\n« بىگمان بر من است كه حقّ بىگناهى را از بيماردلى بگيرم . چگونه چنين حقّى بر من نيست و شما درباره‌ى فردى عمل زشتى را مىشنويد و در مقام انكار آن برنمىآييد تا آن را ترك كند ؟ » . و اخبار متواتر ديگر .\r\nمطلب مجمع البرهان عجيب است كه : « اگر جواز امر و نهى به ضرب ، اجماعى نباشد ، معتقد شدن به جوازِ مطلق ضرب به مجرّد ادلّه‌ى امر و نهى مشكل است » « 2 » ؛ چرا كه ظاهر سخنان قوم ، اجماع بر متوقّف نبودن ضرب بدون جراحت بر اذن امام يا نايب او است ؛ و اطلاق ادلّه‌ى عامّه و خاصّه ، و اصل چنين چيزى را اقتضا مىكند .\r\nپس آنچه كه مرحوم شيخ در النهايه بيان كرده ، تامّ نيست ؛ ايشان گفته است : « و گاهى امر به معروف با دست است به اين شكل كه مردم را از اين طريق به تأديب ، جلوگيرى ، قتل نفوس يا ضرب جراحات وامىدارد ، اما اين ضرب تنها بايد با اجازه سلطان وقت كه به رياست عموم مردم منصوب شده ، باشد . پس ، اگر او\r\n\r\n\r\n","description":"","footnote":"\r\n( 1 ) . تهذيب الأحكام ، ج 6 ، ص 181 ، ح 24 ؛ وسائل الشيعه ، ج 16 ، ص 145 ، ح 21199 .\r\n( 2 ) . مجمع الفائدة و البرهان ، ج 7 ، ص 543 .\r\n","page_name":" 144 ","page_number":144},
  {"content":"\r\n\r\nاذن نداد ، بايد به انواعى كه ذكر كرديم ، اكتفا كند .\r\nمراتب انكار منكر آن سه نوع است كه ذكر كرديم ؛ امّا انكار با دست خواه فاعلِ منكر را با زدن تأديبى ، تأديب كند ؛ خواه جراحت يا درد و يا ضرب ؛ با توجّه به آنچه گفتيم ، مشروط به اذن سلطان است « 1 » » .\r\n\r\nترتيب بين مراتب سه گانه\r\nمشهور بين فقها آن است كه ميان اين سه مرتبه ترتيب وجود دارد . بنابراين ، اگر اظهار انكار قلبى براى ممانعت كافى بود ، فقط همان را انجام دهد . در غير اين‌صورت ، به زبان انكار كند و اگر كافى نبود ، با دست انكار نمايد . در هر مرتبه نيز مراعات مراتب آسانى را كرده و تنها در صورتى از مرتبه‌ى اوّل به مراحل بعدى برود كه آن مرحله كافى نباشد .\r\nاز مرحوم شيخ و ابن حمزه نقل شده است : « در مرحله‌ى اوّل انكار به زبان ، سپس انكار با دست و پس از آن ، انكار با قلب واجب است » « 2 » . مرحوم سلّار گفته است : « ابتدا انكار با دست واجب است ، و اگر نتوانست ، انكار با زبان ، و اگر نتوانست ، انكار با قلب نمايد » « 3 » . مرحوم حلبى نيز در الاشاره گفته است : « انكار با دست و زبان و قلب واجب است ؛ اگر قدرت نداشت يا نتوانست\r\n\r\n\r\n","description":"","footnote":"\r\n( 1 ) . النهايه ، ص 300 .\r\n( 2 ) . مصباح المتهجد ، ص 855 ؛ الوسيله ، ص 207 .\r\n( 3 ) . المراسم العلويه ، ص 263 .\r\n","page_name":" 145 ","page_number":145},
  {"content":"\r\n\r\nهمه را با هم انجام دهد ، اوّل به زبان و مخصوصاً به قلب انجام دهد ، و اگر مانعى داشت و نتوانست اين دو را با هم جمع كند ، بايد با زبان انكار نمايد كه چيزى انكار به آن را ساقط نمىكند » « 1 » . هم‌چنين حضرت استاد گفته است : « دو قسم اوّل در يك مرتبه قرار دارند ؛ لذا ، آمر و ناهى هر كدام را كه احتمال تأثير مىدهد انتخاب كند ؛ گاهى نيز ملزم به جمع بين آن دو است . امّا قسم سوم در صورت عدم تأثير دو مرتبه‌ى اوّل است ، و احوط در اين قسم ترتيب بين مراتب آن است ؛ بنابراين ، تنها زمانى به مرتبه‌ى شديدتر مىرود كه مرتبه‌ى سبك‌تر كافى نباشد » « 2 » . اين سخنان اين گروه بود ؛ ولى مرحوم علّامه در محكى المختلف گفته است : « در اين مورد بحثى نمىبينم » .\r\nتوضيح : آنكه اين نزاع لفظى است و كسى كه قائل به وجوب زبانى و سپس ، انكار با دست است ، اشاره بدان دارد كه آمر به معروف ، فاعل معروف را خير شمرده و با سخن او را موعظه مىكند و مانع ترك معروف از او مىشود . اگر نتيجه نداشت ، او را مىزند و تأديب مىكند ؛ امّا اگر ترسيد و نتوانست هيچ كدام اين‌ها را انجام دهد ، قائل به وجوب امر به معروف و تحريم منكر باشد ؛ و اين ، مرتبه‌ى قلب است .\r\nكسى كه قائل به مقدّم بودن انكار قلبى است ، به وجوب عقيده دارد . سپس ، با زبان امر مىكند ؛ و يا اين كه فاعل منكر را با اظهار كراهت يا كناره‌گيرى و ترك مجالست بازمىدارد . كسى هم كه\r\n\r\n\r\n","description":"","footnote":"\r\n( 1 ) . اشارة السبق ، ص 146 .\r\n( 2 ) . منهاج الصالحين ، ج 1 ، ص 352 .\r\n","page_name":" 146 ","page_number":146},
  {"content":"\r\n\r\nقائل به مقدّم بودن انكار با دست است ، معروف را انجام مىدهد و از منكر اجتناب مىكند به گونه‌اى كه مردم به او اقتدا مىكنند . اگر نتيجه نداشت ، با زبان موعظه مىكند ، مانعش مىشود و او را مىترساند . در صورتى هم كه قادر نبود هيچ‌كدام اينها را انجام دهد ، قائل به وجوب است « 1 » .\r\nدر كتاب التنقيح آمده است : « اين مطالب صرفاً يك تخمين است و دليلى بر آن نيست » « 2 » .\r\nامّا در ميان ادلّه ، مقتضى اطلاقات و عمومات ، خلاف ترتيب ذكر شده از سوى مشهور است ؛ چنان‌چه برخى از رواياتى كه گذشت ، دلالت بر تقدّم [ مرتبه‌ى 
  ] سنگين‌تر دارد . به حديث نبوى از تفسير امام عسكرى ( ع ) و حديث علوى كه ابوجحيفه و سايرين روايت كرده‌اند ، مراجعه كنيد « 3 » . لكن از آن‌جا كه امر به معروف و نهى از منكر با دست مستلزم ايذا و ضرب است ، و اين دو به خودى خود جايز نبوده و با عنوان ثانوى واجب مىشوند ، اگر بتواند بدون ارتكاب اين حرام ، امر و نهى كند ، اين وظيفه متعين است . ارتكاب اين حرام تنها در جايى جايز است كه امر و نهى ممكن نباشد و با دو مرتبه‌ى پيشين ، اثرى بر آن‌ها مترتّب نشود . در مواردى مثل اين بحث گفته‌اند : ضرورت‌ها به اندازه خودشان معين مىشوند . بنابراين ، ترديدى در ترتّب مرتبه‌ى سوم بر دو\r\n\r\n\r\n","description":"","footnote":"\r\n( 1 ) . جواهر الكلام ، ج 21 ، ص 379 ؛ نك : مختلف الشيعه ، ج 4 ، ص 460 .\r\n( 2 ) . التنقيح الرائع ، ج 1 ، ص 594 .\r\n( 3 ) . اين نصوص در چند صفحه‌ى پيش گذشت .\r\n","page_name":" 147 ","page_number":147},
  {"content":"\r\n\r\nمرتبه پيشين نيست . عين اين وجه در رعايت ترتيب بين مراتب مرتبه سوم - انكار با دست - بيان شده است .\r\nامّا دو مرتبه‌ى اوّل ، وجهى بر لزوم رعايت ترتيب بين آن‌ها نمىبينم ، به خصوص كه اذيت برخى مراتبِ مرتبه‌ى اوّل نسبت به برخى اشخاص از اذيت مرتبه‌ى دوم بيش‌تر است ؛ به عنوان مثال ، كناره‌گيرى و ترك مجالست براى عدّه‌اى از برخى سخنان ، سخت‌تر است . بنابراين ، قول به تخيير ميان دو مرتبه‌ى اوّل بلكه جمع بين آن دو در برخى موارد ، و ترتيب بين آن دو و بين مرتبه سوم ، البته با رعايت ايسر فالايسر ، در همه مراتب قوىتر است . اين مطلب از جمع ميان حقوق ، و از آيه‌ى كريمه‌ى : فَأَصْلِحُوا بَيْنَهُمَا فَإِن بَغَتْ إِحْدَاهُمَا عَلَى الْأُخْرَى فَقَاتِلُوا الَّتِى تَبْغِى حَتَّى تَفِيءَ إِلَى أَمْرِ اللَّهِ « 1 » به اعتبار تقديم مصلحت به دست مىآيد ؛ هم‌چنين شايد از آيه‌ى شريفه‌ى : ادْعُ إِلِى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ وَجَادِلْهُم بِالَّتِى هِى أَحْسَنُ « 2 » ، و عملكرد ائمّه‌ى معصومين ( عليهم السلام ) و ماجراى امر به معروف حسنين ( عليهم السلام ) در نحوه‌ى وضو « 3 » اين مطلب به دست آيد .\r\n\r\nمسأله پنجم : زخم زدن و كشتن بدون اجازه‌ى امام\r\nاگر امر به معروف و نهى از منكر به زخم زدن يا كشتن نياز\r\n\r\n\r\n","description":"","footnote":"\r\n( 1 ) . حجرات ( 49 ) : 9 .\r\n( 2 ) . نحل ( 16 ) ، 125 .\r\n( 3 ) . مناقب آل ابى طالب ، ج 3 ، ص 168 .\r\n","page_name":" 148 ","page_number":148},
  {"content":"\r\n\r\nداشته باشد ، برخى از فقها مثل : مرحوم سيد « 1 » ، شيخ در التبيان « 2 » ، حلبى « 3 » ، عجلى « 4 » ، مرحوم علّامه در برخى از كتاب‌هايش « 5 » ، يحيى بن سعيد « 6 » و شهيد در النكت « 7 » ؛ از وجوب آن سخن گفته‌اند . مرحوم شيخ در غير كتاب التبيان « 8 » ، ديلمى « 9 » ، قاضى « 10 » ، فخر الاسلام « 11 » ، شهيد « 12 » ، فاضل مقداد « 13 » و محقق كركى « 14 » گفته‌اند : « چنين عملى جايز نيست مگر به اجازه‌ى امام يا نايب او » ؛ و در مسالك آمده است : « اين قول اشهر است » « 15 » . صاحب مجمع البرهان گفته است : « اين نظر ، مشهور است » « 16 » ؛ و در الاقتصاد آمده است : « ظاهر از\r\n\r\n\r\n","description":"","footnote":"\r\n( 1 ) . در كتاب الاقتصاد ، ص 150 ، به شيخ طوسى نسبت داده شده است .\r\n( 2 ) . التبيان ، ج 2 ، ص 549 .\r\n( 3 ) . الكافى ، ص 267 .\r\n( 4 ) . السرائر ، ج 2 ، ص 33 .\r\n( 5 ) . تحرير الاحكام ، ج 2 ، ص 241 ؛ مختلف الشيعه ، ج 4 ، ص 461 .\r\n( 6 ) . الجامع للشرائع ، ص 243 .\r\n( 7 ) . غاية المراد فى شرح نكت الارشاد ، ج 1 ، ص 509 .\r\n( 8 ) . الاقتصاد ، ص 150 ؛ النهايه ، ص 300 .\r\n( 9 ) . المراسم العلويه ، ص 263 .\r\n( 10 ) . المهذب ، ج 1 ، ص 341 .\r\n( 11 ) . ايضاح الفوائد فى شرح القواعد ، ج 1 ، ص 399 .\r\n( 12 ) . الدورس الشرعية ، ج 2 ، ص 47 .\r\n( 13 ) . كنز العرفان فى فقه القرآن ، ج 1 ، ص 405 .\r\n( 14 ) . جامع المقاصد ، ج 3 ، ص 488 .\r\n( 15 ) . مسالك الافهام ، ج 3 ، ص 105 .\r\n( 16 ) . مجمع الفائدة و البرهان ، ج 7 ، ص 542 .\r\n","page_name":" 149 ","page_number":149},
  {"content":"\r\n\r\nشيوخ اماميه‌ى آن است كه اين نوع انكار تنها براى امامان ( عليهم السلام ) يا كسى است كه امام به او در اين رابطه اجازه‌ى خاصّ داده باشد » « 1 » . مرحوم شهيد ثانى بين جرح و قتل تفصيل قائل شده ، اوّلى را جايز و دومى را منع كرده است « 2 » .\r\nعقيده‌ى من بر آن است كه : هنگامى كه بر معصيت فاعل مفسده‌اى مهم‌تر از زخم زدن يا قتل او مترتّب مىشود - مثل آنكه مفسده‌ى معصيت به جامعه‌ى اسلامى بازگردد يا فاعل ، رئيس قوم و در جايگاه رهبرى است و با قتل او منكَر در آن جامعه ترك مىشود ، و مانند اين‌ها - اشكالى در وجوب كشتن و زخمى كردن نيست ؛ بلكه بحث درباره‌ى مواردى غير از آن است .\r\nاستدلال درباره‌ى قول مرحوم سيد : نهى از منكر هر چقدر امكان داشته باشد واجب است ، و مقدّمه‌ى واجب ، واجب است . پس ، اگر نهى از منكر متوقّف بر جرح يا قتل باشد ، واجب است ؛ و قتل و جرح در اين‌جا بالاصاله موضوعيت ندارند . لذا ، وجهى براى توقّف جواز آن دو بر اذن امام نيست ؛ به علّت اين كه آنچه به اذن امام انجام مىشود مقصود است و مقصود بالاصاله در اين‌جا دفاع و جلوگيرى است . بنابراين ، اگر ضررى واقع شود ، « ضرر غير مقصود » خواهد بود « 3 » .\r\nمرحوم علّامه در المنتهى و التذكره اين كلام را از مرحوم سيد\r\n\r\n\r\n","description":"","footnote":"\r\n( 1 ) . الاقتصاد ، ص 150 .\r\n( 2 ) . مسالك الافهام ، ج 3 ، ص 105 .\r\n( 3 ) . نك : الاقتصاد ، ص 150 ؛ مجمع الفائدة و البرهان ، ج 7 ، ص 543 .\r\n","page_name":" 150 ","page_number":150},
  {"content":"\r\n\r\nنقل مىكند و ذيل آن مىگويد : « علاوه بر آن ، شيخ در كتاب التبيان بدان فتوا داده ؛ و به نظر من ، حرف سيد قوى است » « 1 » ، امّا شهيد ثانى در المسالك گفته است : « اين مطلب در مورد جرح خوب است امّا در قتل غير واضح است ؛ چون ، معناى امر و نهى با آن از دست مىرود . لذا ، ادّله اين موارد را دربرنمىگيرند . زيرا ، غرض از اين مراتب آن است كه آن‌چه از مأمور يا منهى خواسته شده را انجام دهد و شرط آن ، جواز تأثير است كه با قتل محقّق نمىشود و تأثيرگذارى در غير مأمور و منهى كافى نيست . چون ، اصل با آن غرض است و شرطِ مذكور به صورت انحصارى در اين مورد معتبر شمرده مىشود » « 2 » .\r\nمرحوم صاحب جواهر با اين اشكال موافقت كرده و عبارت : « بلكه شايد اين مطلب مقتضاى امر و نهى واجب باشد ؛ به ضرورت آنكه موضوعى براى اين دو با قتل باقى نمىماند » « 3 » را بدان افزوده است .\r\nامّا سخن شهيد ردّ مىشود به اين كه : آنچه درباره‌ى عدم اعتبار جواز تأثير - به ويژه در اين معناى خاصّ - گفته شد ، درباره‌ى وجوب امر به معروف و نهى از منكر است . پس ، مراجعه كن .\r\nمطلب صاحب جواهر نيز ردّ مىشود به اين كه : ادّعاى سيد و پيروان او آن است كه نهى از منكر واجب ، متوقّف بر قتل است ؛ نه\r\n\r\n\r\n","description":"","footnote":"\r\n( 1 ) . منتهى المطلب ، ج 2 ، ص 994 ؛ تذكرة الفقهاء ، ج 9 ، ص 444 ؛ اما در التذكرة اين قول را نگفته است .\r\n( 2 ) . مسالك الافهام ، ج 3 ، ص 105 .\r\n( 3 ) . جواهر الكلام ، ج 21 ، ص 383 .\r\n","page_name":" 151 ","page_number":151},
  {"content":"\r\n\r\nبه اين معنا كه قتل پيش از نهى باشد ، بلكه به اين معنا كه نهى ، قتل را ايجاب مىكند و قتل بعد از نهى اتّفاق مىافتد .\r\nبراى عدم جواز - علاوه بر آن‌چه دانستى - استدلال شده است به :\r\nالف ) انصراف ادلّه به غير اين دو مورد « 1 » :\r\nب ) جواز آن براى افرادى به غير از امام و نايب او ، چه عادل و چه فاسق ، باعث فساد عظيم و هرج و مرج است - به ويژه در چنين زمانه‌اى كه نفاق ميان مردم غلبه دارد - روشن است اين مسأله در شريعت وجود ندارد « 2 » .\r\nپاسخ مورد اوّل اين است كه منشايى براى انصراف مذكور وجود ندارد . پاسخ مورد دوم نيز اين است كه فساد نظام لازمه‌ى آن است كه قاتل نتواند حجّت و بينه بر ادّعايش اقامه كند مبنى بر اين كه قتل او به‌خاطر نهى از منكر بوده است و نه اهداف ديگر . به عبارت ديگر ، محل اشكال ، جواز قتل در مقام نهى از منكر و عدم آن است ؛ و حكم به جواز در اين موضوع ، منافاتى ندارد با نپذيرفتن آن از قاتلى كه مدّعى قتل در اين مورد است و مسأله متوقّف بر اثبات است ؛ چرا كه بدون آن نيز احكام قتل حرام جارى مىشود و فساد نظام لازمه‌ى حكم در مورد دوم است نه اوّل .\r\nاشكال : نسبت بين ادلّه‌ى امر به معروف و نهى از منكر و بين دليل حرمت قتل ، عموم من وجه است . پس ، دليل تقدّم مورد اوّل چيست ؟\r\n\r\n\r\n","description":"","footnote":"\r\n( 1 ) . مجمع الفائدة و البرهان ، ج 7 ، ص 542 و 543 .\r\n( 2 ) . جواهر الكلام ، ج 21 ، ص 383 .\r\n","page_name":" 152 ","page_number":152},
  {"content":"\r\n\r\nپاسخ : اين مسأله در مورد صدق دو عنوان بر موجود واحد است و اگر دو دليل با هم متعارض باشند و نسبتشان عموم من وجه باشد ، به‌خاطر آن كه هر دو دليل از قرآن است ، راهى براى رجوع به مرجّحات نيست ؛ و از آن‌جا كه دلالت هر كدام مطلق است ، يكديگر را ساقط مىكنند . در نتيجه ، همان‌طور كه دليلى بر وجوب نيست ، دليلى بر حرمت نيز نيست . اين درباره‌ى قتل ؛ امّا درباره‌ى جرح ، بىشكّ ادلّه‌ى امر به معروف مقدّم مىشود ؛ زيرا ، از قرآن هستند .\r\nشاهد جواز بلكه وجوب - افزون بر آنچه گذشت - بخشى از روايات است ؛ مانند :\r\nالف ) خبر عبدالرحمن بن ابى ليلى الفقيه : از على ( ع ) روزى كه مردم شام را ديديم شنيدم : « أَيُّهَا الْمُؤْمِنُونَ إِنَّهُ مَنْ رَأَى عُدْوَاناً يُعْمَلُ بِهِ وَ مُنْكَراً يُدْعَى إِلَيْهِ فَأَنْكَرَهُ بِقَلْبِهِ فَقَدْ سَلِمَ وَ بَرِئَ وَ مَنْ أَنْكَرَهُ بِلِسَانِهِ فَقَدْ أُجِرَ وَ هُوَ أَفْضَلُ مِنْ صَاحِبِهِ وَ مَنْ أَنْكَرَهُ بِالسَّيْفِ لِتَكُونَ كَلِمَةُ اللَّهِ هِى الْعُلْيَا وَ كَلِمَةُ الظَّالِمِينَ هِى السُّفْلَى فَذَلِكَ الَّذِى أَصَابَ سَبِيلَ الْهُدَى وَ قَامَ عَلَى الطَّرِيقِ وَ نَوَّرَ فِى قَلْبِهِ الْيَقِينُ » « 1 » ؛\r\n« اى مؤمنان ! آن كه ببيند ستمى مىرانند يا مردم را به منكَرى مىخوانند و او به دل خود آن را نپسندد ، سالم مانده و گناه نورزيده و كسى كه آن را به زبان انكار كرد ، مزد يافت و از آن كه به دل انكار كرد برتر است و هر كه با شمشير به انكار برخاست تا كلام خدا بلند و گفتار ستمگران پست گردد ، او كسى است كه راه\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 133 ، ص 21169 .\r\n","page_name":" 153 ","page_number":153},
  {"content":"\r\n\r\nرستگارى را يافت و بر آن ايستاد و نور يقين در دلش تافت »\r\nب ) خبر جابر از امام باقر ( ع ) : « فَأَنْكِرُوا بِقُلُوبِكُمْ وَ الْفِظُوا بِأَلْسِنَتِكُمْ وَ صُكُّوا بِهَا جِبَاهَهُمْ وَ لَا تَخَافُوا فِى اللَّهِ لَوْمَةَ لَائِمٍ ، فَإِنِ اتَّعَظُوا وَ إِلَى الْحَقِّ رَجَعُوا فَلَا سَبِيلَ عَلَيْهِمْ » تا آن‌جا كه مىفرمايد : « هُنَالِكَ فَجَاهِدُوهُمْ بِأَبْدَانِكُمْ وَ أَبْغِضُوهُمْ بِقُلُوبِكُمْ غَيْرَ طَالِبِينَ سُلْطَاناً وَ لَا بَاغِينَ مَالًا وَ لَا مُرِيدِينَ بِظُلْمٍ ظَفَراً حَتَّى يَفِيئُوا إِلَى أَمْرِ اللَّهِ وَ يَمْضُوا عَلَى طَاعَتِهِ » « 1 » ؛\r\n« با قلب خود انكار كنيد و با زبانتان با آنان سخن گوييد و به پيشانى آنان بزنيد و از ملامت ملامتگران نهراسيد ؛ اگر به سوى حقّ برگشتند و از گناهان خود توبه كردند ، ديگر سرزنش آنان سزاوار نيست . همانا اشكال متوجّه كسانى است كه به مردم ستم روا مىدارند و در روى زمين به ناحقّ سركشى مى كنند . در اين‌جا با آنان جهاد كنيد ، آنان را از عمق دل ، دشمن بداريد و در اين امر ، نه در پى كسب قدرت و نه درصدد كسب مال باشيد ، و نه بخواهيد از روى سركشى بر ديگران پيروز شويد تا سر به فرمان خدا بگذارند ، و براساس طاعت الاهى سلوك كنند »\r\nو ساير اخبار مانند آن « 2 » .\r\nظهور اين روايات در اين كه مخاطب ، عامه‌ى مردم هستند و اشاره به خود [ امام 
  ] و نائب او ندارد ، انكار شدنى نيست ؛ پس ،\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 131 ، 21162 .\r\n( 2 ) . نك : وسائل الشيعه ، ج 16 ، ص 131 ، باب 3 از ابواب امر به معروف .\r\n","page_name":" 154 ","page_number":154},
  {"content":"\r\n\r\nمطلب صاحب جواهر « 1 » درباره‌ى منع اين كه خطاب به عامّه‌ى مردم باشد ، غيرتام است .\r\nبله ؛ آنچه درباره‌ى ظهور آن در جواز بدون وجوب گفته ، متين است . با اين‌حال ، در قتل - به‌خاطر علم به اهتمام شارع به آن - احتياط ترك نمىشود . پس ، سخن شهيد ثانى كه : « بين ايجاب جرح و ايجاب قتل تفصيل وجود دارد و اوّلى جايز است نه دومى » « 2 » ، اگر قوىتر نباشد ، در اين كه احوط است شكّى نيست . نكته‌ى مهم آن كه : جواز قتل تنها در صورتى است كه بر آن مفسده‌اى مهم‌تر مترتّب نشود ؛ در غير اين صورت ، جايز نيست .\r\n\r\nفروعات مسأله چهارم و پنجم\r\nاز مطالبى كه گفته شد ، مسائلى استخراج مىشود كه برخى از آن‌ها عبارت است از :\r\n1 . انكار قلبى اگر چه از اقسام امر به معروف و نهى از منكر است ، بايد يا با اظهار ناراحتى از فاعل ، يا كناره‌گيرى و ممانعت از او و يا سخن نگفتن و كارهايى از اين قبيل اظهار شود .\r\n2 . در مراتب اين مرتبه ، الايسر فالايسر بايد مراعات شود .\r\n3 . وجوب انكار زبانى متوقّف بر عدم تأثير انكار قلبى نيست . بلكه آمر و ناهى بين اين دو مخير هستند ؛ البته با رعايت\r\n\r\n\r\n","description":"","footnote":"\r\n( 1 ) . جواهر الكلام ، ج 21 ، ص 385 .\r\n( 2 ) . مسالك الافهام ، ج 3 ، ص 105 .\r\n","page_name":" 155 ","page_number":155},
  {"content":"\r\n\r\nالايسر فالايسر . گاه انكار زبانى آسان‌تر از انكار قلبى است ؛ چنان‌چه گذشت ، براى عدّه‌اى ، كناره‌گيرى و ترك مجالست سخت‌تر و شديدتر از قول و امر و نهى او است كه در اين صورت آسان‌تر مقدّم مىشود .\r\n4 . وقتى مراتب اوّل و دوم مؤثر نبود ، انكار با دست واجب است ؛ و در آن نيز مراتب آسانى بايد رعايت شود ؛ و عدم مفسده و احتياط مراعات مىشود .\r\n5 . اگر مراتب مذكور در بازداشتن فاعل كافى نبود ، حكم ، بدون توقّف بر اذن امام يا نايب او به زدنِ منجر به زخمى شدن منتقل مىشود .\r\n6 . اگر مراتب مورد اشاره كافى نبود و نهى از منكر متوقّف بر كشتن بود ، در صورتى كه بر معصيت فاعل ، مفسده‌اى مهم‌تر از قتل او ، يا بر قتل او مصحلتى مهم‌تر مترتّب مىشود ، قتل او جايز ، بلكه واجب است . در غير اين صورت ، احتياط به ترك قتل ترك نمىشود .\r\n7 . در موارد جواز جرح يا قتل ، آمر و ناهى به دليل نصوص وارده ضامن نيستند « 1 » . در موارد عدم جواز نيز ظاهر ، ثبوت ضمان است . حال ، اگر عمدى باشد ، احكام جنايت عمد ، و اگر خطايى باشد ، احكام جنايت خطايى بر آن جارى مىشود .\r\n8 . علما كه پيشواى مردم هستند و مردم اعمال ايشان را حجّت مىدانند ، بايد از ظالمان كناره‌گيرى و با ايشان ترك\r\n\r\n\r\n","description":"","footnote":"\r\n( 1 ) . وسائل الشيعه ، ج 29 ، ص 63 ، باب 22 از ابواب قصاص نفس .\r\n","page_name":" 156 ","page_number":156},
  {"content":"\r\n\r\nمراوده نمايند . چرا كه اين امر در عقيده‌ى مردم مؤثّر بوده و موجب استقرار خير در ميان آنان مىشود و تهمت از ايشان برداشته مىشود .\r\n9 . عالم بايد هديه‌ى ظالمان را ردّ كند ، اگر در ردّ ظلم يا تخفيف آن تأثير دارد ؛ يا اين كار نشان‌دهنده‌ى احساس نارضايتى او از فعل ظالم باشد .\r\n10 . عالم كه پيشواى مردم است ، بايد علم خود را هنگام ظهور بدعت آشكار كرده و از منكَر مضرّ به جامعه‌ى اسلامى نهى نمايد ؛ اگر چه اين كار مستلزم حبس و ايذاى او ، بلكه ايذاى ساير مسلمانان و شكنجه‌ى ايشان - چنان‌چه در اين زمان متداول است - باشد . از خداوند توفيق علم به اين فريضه و انجام سختىها و خطراتى كه بر آن مترتّب است ، را خواهانيم .\r\nفايده\r\nدر روايات معصومان ( عليهم السلام ) علمايى است كه به دربار حكّام آمد و شد مىكنند و از اختلاط با ايشان احتراز نمىنمايند ، مذمّت شده‌اند ؛ مانند :\r\nالف ) خبر سكونى از امام صادق ( ع ) از رسول خدا ( ص ) : « الْفُقَهاءُ امَناءُ الرُّسُلِ ما لَمْ يَدْخُلُوا فِى الدُّنْيا . قيل : يا رسول اللّه ! و ما دُخُلُوهُمْ فِى الدُّنْيا ؟ قالَ : اتِّباعُ السُّلْطانِ . فَاذا فَعَلُوا ذلِكَ فَاحْذَرُوهُمْ عَلى دينِكُمْ » « 1 » ؛\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 46 ، ح 5 .\r\n","page_name":" 157 ","page_number":157},
  {"content":"\r\n\r\n« فقها ، مورد اعتماد پيامبران هستند تا زمانى كه وارد دنيا نشوند . گفته شد : اى پيامبر خدا ، داخل شدن آنان در دنيا چگونه است ؟ فرمود : پيروى از پادشاه . پس هر زمان كه اين‌گونه كنند از آنان در مورد دينتان بترسيد » .\r\nب ) حديث نبوى : « العُلَماءُ امَناءُ الرُّسُلِ عَلَى عِبادِ اللهِ عزّ وَجَلّ مَا لَمْ يُخَالِطُوا السّلْطَانَ ، فَاذا فَعَلُوا ذلِكَ فَقَد خانُوا الرُّسُل ، حْذَرُوهُمْ وَاعتَزلوُهُم » « 1 » ؛\r\n« علما امانتداران رسولان بر بندگان خدا هستند تا زمانىكه با سلاطين و امرا نشست و برخاست نكنند ؛ هرگاه چنين كردند ، پس به پيامبران خيانت كردند ؛ در آن وقت از آنان بترسيد و دورى بجوييد » .\r\nج ) حديث نبوى : « شِرَارُ الْعُلَمَاءِ الّذِينَ يَأْتُونَ الأُمَرَاءَ وَخِيَارُ الأُمَرَاءِ الّذِينَ يَأْتُونَ الْعُلَمَاءَ » « 2 » ؛\r\n« بدترين عالمان ، درباريان‌اند و بهترين اميران ، مرتبطان با علما » .\r\nد ) روايت رسول اكرم ( ص ) : « العُلَماءُ أحِبّاء اللهِ مَا أمَروُا بِالمَعروُف وَنَهوا عَن المُنكَر ، وَلَم يَميلُوا فِى الدّنيا ، وَلَم يَختَلِفُوا أبوابَ السَلاطِينِ ، فَإذا رَأيتَهُم مَالوا إلى الدّنيَا وَاختَلفُوا أبواب السّلاطِين ، فَلا تحملوا عَنهُم العِلم ، وَلا تَصِلوا خَلفَهُم ، وَلا تَعُودُوا مَرضاهُم ، وَلا تَشيعُوا جَنائزِهِم فَإنّهم آفَة الدّيِنِ وَفساد الإسلامِ ، يفسُدون الدّيِن\r\n\r\n\r\n","description":"","footnote":"\r\n( 1 ) . المحجة البيضاء ، فيض كاشانى ، ج 1 ، ص 144 ؛ متقى هندى در كنزالعمال ، ج 10 ، ص 204 .\r\n( 2 ) . المحجة البيضاء ، فيض كاشانى ، ج 1 ، ص 146 .\r\n","page_name":" 158 ","page_number":158},
  {"content":"\r\n\r\nكَمَا يفسد الخلّ العَسَل » « 1 » ؛\r\n« عالمان دوستان خدا هستند مادام كه : امر به معروف و نهى از منكر كنند و به دنيا دل نبندند و به دربار سلاطين آمد و شد نكنند . پس هرگاه آنان را ديديد به دنيا روى آورده‌اند و در دربار پادشاهان‌اند ديگر از آنان دانش فرانگيريد و پشت سر آنان نماز نگزاريد . به عيادت آنان نرويد و جنازه‌هاى آنان را تشييع نكنيد . زيرا ، آنان آفت دين و مايه‌ى تباهى اسلامند ، و چنان‌كه سركه عسل را فاسد مىكند ، آنان دين خدا را تباه مى سازند » ؛ و اخبار ديگر .\r\nروشن است كه منشاء اين سخت‌گيرىهاى شديد و سرّ آن ، دو مسأله است :\r\nاوّل : از عالِم تبعيت شده ، به او خدمت مىشود و حاكم است ؛ بنابراين ، اگر تبديل به تابع ، خادم و محكوم شود ، اوضاع واژگونه شده و در شمارِ گناهكارانى قرار مىگيرد كه روز قيامت در مقابل پروردگار سرشان را پايين انداخته‌اند .\r\nدوم : سلطان و پادشاه حقِّ مجتهد را غصب و حكومت را تصدّى كرده‌اند . بنابراين ، آمد و شد به دربار ايشان تأييد ظلم و تجاوز آنان بوده و جايز نيست .\r\n\r\n\r\n","description":"","footnote":"\r\n( 1 ) . السراج الوهاج ، فاضل قطيفى ، ص 22 .\r\n","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\n\r\nفصل سوم : مباحث تكميلى\r\n\r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\nيكم : ثبوت منصب حكومت براى مجتهد\r\nدر پايان به بيان چند مسأله مىپردازيم .\r\nاوّل : از آن‌جا كه بخشى از احكام شرعى به احكام جزايى ، قضايى ، سياسى و اجتماعى مانند قصاص ، حدود ، قضا ، قبول جزيه ، جهاد و . . . اختصاص دارد و اجراى آن احكام از طريق امر به معروف و نهى از منكر است كه تنها به دست حاكم امّت قابل اجرا است و به عبارت ديگر : آن احكامى كه پيامبر اسلام ( ص ) آورده است ، تنها قوانين كلّى بوده و بديهى است كه اگر قانون ، مجرى نداشته باشد ، مفيد نخواهد بود و لغو و عبث است ؛ از اين مطلب درمىيابيم كه پيامبر ( ص ) كه آن قوانين را آورده است ، و نيز وصى ايشان امام على ( ع ) وقتى شرايط مناسب بود ، حكومت تشكيل دادند يا شخصى را براى اجراى آن احكام تعيين نمودند ؛ كه در زمان فعلى آن شخص جز مجتهد كسى نيست . هم او كه پيامبر ( ص ) فرمود : « إنّهُ خَلِيفَتِى وَ وَارِثِى ؛ او جانشين و وارث من است » « 1 » ، و امام ( ع ) فرمود : « هُوَ الحُجّةُ عَلَيكُم ؛ او حجت\r\n\r\n\r\n","description":"","footnote":"\r\n( 1 ) . حديثى با اين لفظ وارد نشده بلكه اين عبارت برگرفته از دو حديث ذيل است :\r\nاوّل : رسول خدا فرمود : « اللَّهُمَّ ارْحَمْ خُلَفَائِى ، قِيلَ يَا رَسُولَ اللَّهِ وَ مَنْ خُلَفَاؤُكَ ؟ قَالَ : الَّذِينَ يَأْتُونَ مِنْ بَعْدِى يَرْوُونَ أَحَادِيثِى وَسُنَّتِى » ؛ وسائل الشيعه ، ج 27 ، ص 91 ، ح 33295 .\r\nدوم : رسول خدا فرمود : « إنّ العُلَماءَ وَرثَةُ الأنبياءِ » ؛ اصول كافى ، ج 1 ، ص 3 ، ح 1 .\r\n","page_name":" 163 ","page_number":163},
  {"content":"\r\n\r\nبر شماست » « 1 » . تعابير ديگرى نيز وجود دارد كه در ضمن بحث بيان خواهد شد ؛ علاوه آن كه كسى آشناتر از او به اصول اسلام وجود ندارد . بنابراين ، متعين است كه مجتهد برپادارنده‌ى حكومت و در رأس آن قرار بگيرد .\r\nقول ديگر آنكه : بىترديد وظيفه‌ى مجتهد در اين عصر اجراى احكام اسلام ، حفظ امنّيت سرزمين اسلامى ، برحذر بودن از نيرنگ‌هاى استعمار ، حفظ استقلال كشور اسلامى ، دفاع از حريم اسلام و قرآن ، قطع دست‌درازى اجانب و تحريك عقول مسلمانان ، عقد قرارداد و عهود ، اجراى حدود و امر به معروف و نهى از منكر است . آيا تحقّق اين امور جز از طريق دولت و حكومت قوى عادل امكان‌پذير است ؟ ! خداوند مىفرمايد : وَأَعِدُّواْ لَهُم مَّا اسْتَطَعْتُم مِّن قُوَّةٍ « 2 » ، آيا اين امر جز از طريق حاكم ممكن است ؟ !\r\nپيش از اين روايت فضل از امام رضا ( ع ) را بيان كرديم كه : « أَنَّا لَا نَجِدُ فِرْقَةً مِنَ الْفِرَقِ وَ لَا مِلَّةً مِنَ الْمِلَلِ بَقُوا وَ عَاشُوا إِلَا بِقَيِّمٍ وَ رَئِيسٍ لِمَا لَا بُدَّ لَهُمْ مِنْهُ فِى أَمْرِ الدِّينِ وَ الدُّنْيَا فَلَمْ يَجُزْ فِى حِكْمَةِ الْحَكِيمِ أَنْ يَتْرُكَ الْخَلْقَ مِمَّا يَعْلَمُ أَنَّهُ لَا بُدَّ لَهُمْ مِنْهُ وَ لَا قِوَامَ\r\n\r\n\r\n","description":"","footnote":"\r\n( 1 ) . همان‌طور كه در توقيع شريف « وَأَمّا الحَوَادِثُ الوَاقِعَةُ فَارْجِعُوا فِيهَا إلَى رُوَاةِ حَدِيثِنَا فَإنّهُمْ حُجّتِى عَلَيكُم » آمده است ؛ وسائل الشيعه ، ج 27 ، ص 140 ، ح 33424 .\r\n( 2 ) . انفال ( 8 ) : 60 .\r\n","page_name":" 164 ","page_number":164},
  {"content":"\r\n\r\nلَهُمْ إِلَّا بِهِ » « 1 » ؛ اين برهان عقلى در زمان غيبت نيز جارى است و برخى اخبار شاهد ثبوت اين مقام براى مجتهد است ؛ از جمله :\r\nالف ) مقبوله‌ى عمر بن حنظله از امام صادق ( ع ) : « ينظُرانِ إِلَى مَنْ كَانَ مِنْكُمْ قَدْ رَوَى حَدِيثَنَا وَ نَظَرَ فِى حَلَالِنَا وَ حَرَامِنَا وَ عَرَفَ أَحْكَامَنَا فَارْضَوْا بِهِ حَكَماً فَإِنِّى قَدْ جَعَلْتُهُ عَلَيْكُمْ حَاكِماً فَإِذَا حَكَمَ بِحُكْمِنَا فَلَمْ يَقْبَلْهُ مِنْهُ فَإِنَّمَا بِحُكْمِ اللَّهِ قَدِ اسْتَخَفَّ وَ عَلَيْنَا رَدَّ وَ الرَّادُّ عَلَيْنَا الرَّادُّ عَلَى اللَّهِ وَ هُوَ عَلَى حَدِّ الشِّرْكِ بِاللَّهِ » « 2 » ؛\r\n« نگاه كنيد به كسى كه حرام و حلال ما را مىشناسد و به حكم او رضا دهيد . پس من او را حاكم بر شما قرار دادم ، پس اگر حكم كرد به حكم ما و از او پذيرفته نشد ، حكم خدا سبك شمرده شده و بر ما ردّ شده است و ردّ كننده‌ى ما ردّ كننده‌ى خدا است و اين در حدّ شرك به خداوند است » .\r\nاستدلال به حديث : اين حديث ، مجتهد را حاكمى همانند ساير حُكّام منصوب در زمان پيامبر ( ص ) و صحابه مىداند ؛ مشخّص است در آن زمان مردم در هر مسأله‌اى كه به رئيس قوم خود مراجعه مىكردند ، به حاكم منصوب نيز مراجعه مىكردند . پس ، مجتهد با اين معنا حاكم مطلق است . به عبارت ديگر ، حاكم كسى است كه احكام را تنفيذ و اجرا مىكند ، نه كسى كه فقط به آن فتوا مىدهد .\r\nاين حديث را گاه ضعيف السند دانسته‌اند چون وثاقت ابن\r\n\r\n\r\n","description":"","footnote":"\r\n( 1 ) . عيون اخبار الرضا ، ج 1 ، ص 108 .\r\n( 2 ) . وسائل الشيعه ، ج 27 ، ص 137 ، ح 33416 .\r\n","page_name":" 165 ","page_number":165},
  {"content":"\r\n\r\nحنظله تأييد نشده است . و گاه گفته‌اند : ظاهر از حاكم ، قاضى است ؛ چون او مورد مراجعه‌ى مردم است و تحاكم همان ترافع نزد قاضى است ، و سخن امام ( ع ) كه « فَإِذَا حَكَمَ بِحُكْمِنَا » ( يعنى قضاوت كرد ) تنها به قرار دادن مقام قضاوت بر او دلالت دارد .\r\nردّ ضعف سند : اظهر ، وثاقت ابن حنظله است ؛ زيرا ، شهيد ثانى او را ثقه دانسته و گفته است : « من توثيق او را در جاى ديگرى ثابت كرده‌ام » « 1 » ؛ دليل ديگر ، ورود دو روايتِ دالّ بر آن است « 2 » ؛ شواهد ديگرى نيز وجود دارد . افزون بر آن ، فقها اين حديث را پذيرفته‌اند و به همين دليل به آن مقبوله مىگويند .\r\nردّ حاكم به معناى قاضى : نزد فقها مسلّم است كه خصوص مورد ، عمومِ واردشده را تخصيص نمىزند ؛ زيرا ، اگر منظور اين بود كافى بود بگويد : « ينظران من كان . . . » و ديگر نيازى به اين جمله نبود ، به ويژه با وجود حرف تعليل كه جمله را بيان از كبراى كليه‌اى كه اين مورد از مصاديق آن است ، قرار مىدهد .\r\nب ) روايت صدوق به چهار طريق از على ( ع ) از رسول خدا ( ص ) : « اللَّهُمَّ ارْحَمْ خُلَفَائِى ، قِيلَ يَا رَسُولَ اللَّهِ وَ مَنْ خُلَفَاؤُكَ ؟ قَالَ : الَّذِينَ يَأْتُونَ مِنْ بَعْدِى يَرْوُونَ أَحَادِيثِى وَسُنَّتِى » « 3 » ، و در برخى روايات\r\n\r\n\r\n","description":"","footnote":"\r\n( 1 ) . الرعاية فى علم الدراية ، ص 131 ، و درباره‌ى آن گفت : اصحاب درباره آن جرح و تعديلى بيان نكرده‌اند اما موضوع اين شخص از نظر من سهل است ، چون من از جاى ديگرى - هرچند درباره‌ى او مسامحه كرده‌اند - توثيق او را به دست آورده‌ام .\r\n( 2 ) . اصول كافى ، ج 3 ، ص 275 ، ح 1 ؛ التهذيب ، ج 2 ، ص 17 ، ح 13 .\r\n( 3 ) . من لا يحضره الفقيه ، ج 4 ، ص 420 ، ح 5919 ؛ الامالى ، ص 247 ، ح 266 ؛ معانى الاخبار ، ص 347 ، ح 1 ؛ عيون اخبار الرضا ، ج 1 ، ص 40 ، ح 94 .\r\n","page_name":" 166 ","page_number":166},
  {"content":"\r\n\r\nعبارت « وَيُعَلِّمُونَهَا النَّاسَ مِن بَعدِى » « 1 » افزوده شده است .\r\nاستدلال به حديث : از آن‌جا كه در صورت دوران امر بين زيادت و نقصان ، اقتضاى اصل بنا بر وجود نقصان است ، ظاهر اين است كه متن حديث با اين زيادت و ظهورش در اين كه منظور راويانِ فقيه بوده است ، در نهايت وضوح است . به عبارت ديگر ، منظور از راوى حديث و سنّت كسى است كه احكام اسلام را به مردم مىآموزد نه اين كه صرف لقلقه‌ى زبان باشد ؛ و اين امر ، مناسب فقاهت است ؛ زيرا ، روايت دلالت دارد بر اين كه فقيه ، خليفه‌ى رسول خدا ( ص ) است ، و خليفه با قول مطلق كسى است كه در تمام موارد نايب كسى است كه جانشين او شده است .\r\nبه عبارت ديگر : رياست و حكومت حقّ خليفه رسول خدا ( ص ) است و منصبش به او تفويض شده است ؛ اين امر جزء امور واضح و مسلّم همگان است و به همين دليل ، همه‌ى پادشاهان بنىاميه و سلاطين بنى عباس و حتّى رؤساى حكومت اسلامى پيش از آن‌ها براى تصدّى آن مقام ، مدّعى خلافت رسول خدا ( ص ) بودند ؛ پس ، اين كه رسول خدا ( ص ) علما را به عنوان خلفاى خود تعيين كرده ، بيانگر اين تلازم بين است كه حُكّام را مجريان حكم و رؤساى حكومت اسلامى قرار داده است .\r\nمؤيد اين سخن - كه ظاهر است شخصى خليفه ، مجرى و منفّذ حكم است - آيه‌ى كريمه‌ى : يَا دَاوُودُ إِنَّا جَعَلْنَاكَ خَلِيفَةً فِى الْأَرْضِ فَاحْكُم بَيْنَ النَّاسِ بِالْحَقِّ « 2 » است ؛ و آيه از آن جهت كه\r\n\r\n\r\n","description":"","footnote":"\r\n( 1 ) . عيون اخبار الرضا ، ج 1 ، ص 40 ، ح 94 .\r\n( 2 ) . ص ( 38 ) ، 26 .\r\n","page_name":" 167 ","page_number":167},
  {"content":"\r\n\r\nحكومت تابع خليفه شدن او باشد ، خالى است ؛ و در آيه تنها به حكم و پيروى نكردن از هواى نفس دستور داده شده است .\r\nج ) توقيع شريف در اكمال الدين و اتمام النعمة صدوق ، الغيبة شيخ طوسى ، و الاحتجاج طبرسى ، در جواب سؤالات اسحاق بن يعقوب : « أَمَّا الْحَوَادِثُ الْوَاقِعَةُ فَارْجِعُوا فِيهَا إِلَى رُوَاةِ حَدِيثِنَا فَإِنَّهُمْ حُجَّتِى عَلَيْكُمْ وَ أَنَا حُجَّةُ اللَّهِ » « 1 » ؛\r\n« در حوادث و رويدادهايى كه واقع مىشود به راويان احاديث ما ( علما و كارشناسان دين ) رجوع كنيد ، پس به درستى كه آنان حجّت من بر شما هستند و من حجّت خدا بر آنانم » .\r\nاستدلال به حديث : منظور از حوادث كه به صورت جمع و با « الف و لام » آمده ، اين است كه در هر حادثه‌اى رعيت به رئيس خود مراجعه مىكند ، تفاوتى ندارد كه اين حادثه سياسى باشد يا شرعى ، و يا به شخص خاصى مرتبط باشد يا به جامعه ؛ و همه‌ى مسائل مانند : استخراج نفت و ساير معادن توسط بيگانگان ، عقد قرارداد با ساير دولت‌ها ، و آنچه كه در صورت بروز خطر از جانب بيگانگان متوجّه دولت‌هاى اسلامى است و شبيه آن را دربرمىگيرد . بنابراين ، روايت دلالت مىكند راوى حديث - فقيه جامع الشرايط - حجّت بر امّت قرار داده شده و در همه‌ى آن امور مرجع است ؛ و معناى حكومت و اين كه شخص ، حاكم و مجرى حكم باشد ، چيزى جز اين نيست . اين احتمال هم كه حوادث خاصى منظور باشد - با توجّه به اين كه « لام » ، لام عهد است و در\r\n\r\n\r\n","description":"","footnote":"\r\n( 1 ) . اكمال الدين و اتمام النعمة ، ص 483 ؛ الغيبة ، ص 290 ؛ الاحتجاج ، ج 2 ، ص 281 - 283 .\r\n","page_name":" 168 ","page_number":168},
  {"content":"\r\n\r\nنتيجه اشاره دارد كه حوادثى كه [ راوى حديث 
  ] پاسخگوى آن‌ها است به دست ما نيست - رد مىشود به اين كه : توصيف حوادث به واقعه ، اين احتمال را از بين مىبرد .\r\nگفته‌اند : اين حديث ، رجوع در حوادث به فقيه را شامل مىشود و دلالت بر واگذارى آن حادثه به او ندارد كه خودش يا كسى كه او را منصوب كرده ، درباره‌ى آن اقدام كند ، چنان كه مرحوم شيخ ادّعا كرده است . ظاهر آن است كه رجوع در همه‌ى حوادث به فقيه ، كسب وظيفه از او ، و لزوم عمل به همه‌ى آنچه مدّ نظر اوست - اگر چه اين عمل ، دفاع از مملكت اسلامى و حفظ حدود آن و مانند آن باشد - بيان ديگرِ حاكم مطلق بودن او است ؛ و اين معنا با اين استدلال كه او از سوى كسى كه از سوى خدا حجّت و مسلّط بر عالم و مافيه است ، [ بر مردم 
  ] حجّت بوده ، مناسب است .\r\nد ) روايت منقول از حسين بن على ( ع ) : « مَجَارِى الامُورِ وَالاحْكَامِ عَلَى أَيْدِى العُلَمَاءِ بِاللَهِ ، الامَنَاءِ عَلَى حَلَالِهِ وَحَرَامِهِ ، فأنتُم المَسْلُوبونَ تلك المنزلةِ وَ ما سُلِبْتُم ذلك إلّا بتفرُّقِكُم عِن الحقِّ و أختلافِكُم فِى السنّةِ بَعدَ البَينَة الواضِحَة وَ لَوْ صَبَرْتُم عَلَى الأذَى و تَحمّلتُم المَؤونَة فِى ذاتِ الل‌ِه كانَت امور اللَّه عليكُم تَرِدُ وَ عَنكم تصْدُرُ وَ اليكم تَرْجعُ ، ولكنَّكُم مَكّنتُم الظَّلَمَة مِنْ منزِلَتِكُمْ ، و استسلمتُم امور اللَّهِ فى أيديهم . . . » « 1 » ؛\r\n« جريان كارها و احكام ( رتق و فتق امور ) بايد به دست\r\n\r\n\r\n","description":"","footnote":"\r\n( 1 ) . تحف العقول ، ص 238 ؛ مستدرك الوسائل ، ج 17 ، ص 315 ، ح 21454 .\r\n","page_name":" 169 ","page_number":169},
  {"content":"\r\n\r\nدانشمندان خداشناس باشد كه بر حلال و حرام خدا امين هستند . امّا اين مقام را از دست شما ربوده‌اند ، و اين عقب‌نشينى هيچ موجب و باعثى ندارد ، جز تفرقه و كناره‌گيرى شما از حق ؛ و اختلاف كلمه در سنّت پيغمبر با وجود دليل‌هاى آشكار و واضح . اگر شما مردمى بوديد كه در برابر اذيت و آزار ( دشمن ) مقاومت داشتيد ، و در راه خدا از بذل مال دريغ نمىكرديد ، كارهاى خدا ( و اداره‌ى امور مسلمانان ) به دست شما بود ، و منشأ و مرجع هر كار شما بوديد . ولى شما ستمكاران را بر مقام خود مسلّط كرديد و امور الاهى را به دست آن‌ها سپرديد . . . » .\r\nاستدلال به حديث : منظور از علما در اين خبر ، به قرينه‌ى ساير جملاتِ حاوى پراكندگى ايشان از حقّ و اختلاف در سنّت و قراين ديگر ، غير امامان معصوم ( عليهم السلام ) بوده ، و مخاطب ، علماى ساكتى هستند كه امر به معروف نمىكنند و به وظيفه خود عمل نمىنمايند . بنابراين ، حديث دلالت دارد بر اين كه مجارى امور به دست ايشان است ، و مجارى امور - در مقابل مجارى احكام - معنايى جز امور مربوط به حكومت اسلامى ندارد . عبارت : « وَ استسلمتُم امور اللَّهِ فِى أيدِيهِم » تاكيدى بر اين مطلب است كه آنچه امامان ( عليهم السلام ) واگذاركردند حكومت و هرچه بدان مرتبط است ، مىباشد . هم‌چنين ، اين روايت ، علمايى كه حقّشان غصب شده را دربرمىگيرد ، و معلوم است كه آنچه غصب شده ، چيزى جز حكومت نيست .\r\nبه طور كلّى : براى كسى كه در اين خبر تدبّر نمايد ،\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nروشن مىشود منظور امام ( ع ) اين بوده كه علما حكّام هستند . تشكيل حكومت از وظايف ايشان است ، و ظالمان اين جايگاه را غصب كرده‌اند تا علما عمل به وظايف خويش را در زمينه‌ى امر به معروف و نهى از منكر رها كنند و با ظالمان بسازند . و امورى شبيه به اين .\r\nه - ) خبر على بن حمزه از اباالحسن موسى بن جعفر ( ع ) : « اذا ماتَ المُؤمِنُ بَكَت عَلَيهِ المَلائِكَةُ وَ بِقاعُ الارضِ الَّتى كَانَ يعبُدُ اللهَ عَلَيها وَ ابوابُ السَّماءِ الَّتى كانَ يصعَدُ فيها بِاعمالِهِ ، وَ ثُلِمَ فِى الاسلامُ ثُلمَةَ لايسُدُّها شَييءٌ لِانَّ المُؤمينَ الفُقَهاءَ حُصُونُ الاسلامِ كَحِصنِ سوُرِ المَدينَةُ لَها » « 1 » ؛\r\n« وقتى مؤمن بميرد ، فرشتگان و آن بُقعه‌ها و عبادتگاه‌هاى زمينى كه خدا را در آن عبادت مىكرده و درهاى آسمانى كه اعمالش از آن‌ها بالا مىرفته بر او گريه مىكنند ؛ و در اسلام شكاف و رخنه‌اى ايجاد شود كه چيزى آن را نبندد . زيرا ، مؤمنينِ دانشمند ، همانند دژهاى اطراف شهر ، دژها و قلعه‌هاى اسلامند » .\r\nاستدلال به حديث : روايت فوق دلالت دارد بر اين كه فقيه ، دژ محكم اسلام و حافظ آن است ؛ و چون احكام اسلام منحصر در عبادات نيست بلكه شامل احكام اجتماعى ، سياسى ، قضايى و جزايى نيز مىشود ، تنها از طريق يك حكومت قدرتمند و صالح مىتوان آن احكام را - و فقيه دژ محكمى است كه از آن\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 38 ، ح 3 .\r\n","page_name":" 171 ","page_number":171},
  {"content":"\r\n\r\nدفاع مىكند - حفظ كرد « 1 » .\r\nبنابراين ، احكام اسلام از جهاد ، مذاكرات آتش بس ، عقد قرارداد ، عهود ، اجراى حدود و قصاص ، قبول جزيه و مانند آن را تنها در صورتى مىتوان حفظ كرد كه حكومت به دست فقيه يا كسى باشد كه فقيه او را براى اين‌كار منصوب مىكند ؛ و اين كه فقيه دژ محكمى براى اسلام باشد تنها در صورتى است كه او حاكم مطلق مجرى حكم باشد .\r\nه - ) خبر سكونى از امام صادق ( ع ) از رسول خدا ( ص ) : « الفُقَهاءُ أُمَناءُ الرّسُلِ ما لَمْ يَدْخُلوُا فى الدّنيا . قِيلَ يا رَسول اللَّه وَ ما دُخولهُم فِى الدّنيا ؟ قالَ : اتّباعُ السّلْطَانِ . فَاذا فَعَلوُا ذلِكَ ، فَاحذَرُوهُمْ عَلى ديِنِكُمْ » « 2 » ؛\r\n« دانشمندان فقيه و مجتهد تا هنگامى كه وارد دنيا نشده‌اند ، امين پيغمبران خدا هستند . عرض شد : معناى ورودشان در دنيا چيست ؟ فرمود : پيروى از سلطان . پس ، چون چنين كنند ، نسبت به دينتان از ايشان بر حذر باشيد » .\r\n\r\n\r\n","description":"","footnote":"\r\n( 1 ) . به همين دليل عقيده داريم استعمار اروپا از ابتدا فهميد كه تا زمانى كه مسلمانان از قرآن پيروى كرده و احكام و قوانين آن را اجرا مىكنند و از ارشادها و تعاليم آن استفاده مىنمايند ، استعمارش به نتيجه نمىرسد ؛ بريطانيا به صراحت به اين مطلب اشاره كرده است . اين دولت استعمارى از آن زمان روش ديگرى پيش گرفت و از طرق مختلف و ابزارهاى متفاوت براى تضعيف اسلام تلاش كرد ؛ از جمله : دست‌آويزهاى او نغمه جدايى دين از سياست بود كه تبديل به خطرناك‌ترين شبهات و مفاهيم نادرستى شد كه موجب پيدايش وضعيت كنونى اسلام و مسلمانان در جهان اسلام شد .\r\n( 2 ) . اصول كافى ، ج 1 ، ص 46 ، ح 5 .\r\n","page_name":" 172 ","page_number":172},
  {"content":"\r\n\r\nاستدلال به حديث : امين كسى است كه حفظ آنچه به او واگذار شده به عهده‌ى اوست . احكام شريعت به فقها واگذار شده ، و گفتيم حفظ احكام شرعى تنها از طريق يك حكومت اسلامى قدرتمند امكان‌پذير است . عبارت : « ما لَمْ يَدْخُلوُا » تا آخر عبارت نيز ممكن است اشاره‌اى به اين مطلب باشد كه غفلت و تسامح در تشكيل حكومت و تبديل متبوع به تابع و مخدوم به خادم خيانتى است كه فقيه را از امين بودن خارج مىكند .\r\nو ) روايت كافى ( با اسانيد متعدّد و متصل ) و امالى صدوق از امام صادق ( ع ) : « مَنْ سَلَكَ طَريقاً يَطْلُبُ فيهِ عِلْماً سَلَكَ اللهُ بِهِ طَريقاً إلَى الْجَنَّةِ ، وَإنَّ الْمَلائِكَةَ لَتَضَعُ أجْنِحَتَها لِطالِبِ الْعِلْمِ رِضاً بِهِ ، وَإنَّه يَسْتَغْفِرُ لِطالِبِ الْعِلْمِ مَنْ فِى السماءِ » تا آنجا كه مىفرمايد : « وَإنَّ الْعُلَماءَ وَرَثَةُ الأنْبياءِ ، وَإنَّ الأنْبياءَ لَمْ يُوَرِّثُوا ديناراً ولا دِرْهماً وَلِكْن وَرَّثوا الْعِلْمَ ، فَمَنْ أخَذَ مِنْهُ أخَذَ بِحَظٍّ وافرٍ » « 1 » ؛\r\n« كسى كه به جادّه‌ى علم و دانش قدم نهد ، خداوند او را به سوى بهشت رهنمون خواهد شد ؛ و فرشتگان بال و پر خويش را با ميل و رغبت زير پاهاى اهل علم مىگسترانند و تمام موجودات آسمان و . . . ، براى طالب علم استغفار مىكنند . . . همانا علما از پيامبران ارث مىبرند . به راستى كه پيامبران دينار و درهم به ارث نگذاشته‌اند ، بلكه علم به ارث گذاشته‌اند . پس ، كسى كه از آن برگيرد ، سهم بسيار برده است » .\r\nاستدلال به حديث : اين حديث دلالت دارد بر اين كه عالم در\r\n\r\n\r\n","description":"","footnote":"\r\n( 1 ) . اصول كافى ، ج 1 ف ص 34 ، ح 1 ؛ امالى ، صدوق ، ص 116 ، ح 99 .\r\n","page_name":" 173 ","page_number":173},
  {"content":"\r\n\r\nعلم وارث انبيا است . منظور اين است كه همان‌طور كه پيامبران موظّف هستند احكام و حقايق و قوانينى كه آورده‌اند را گسترش داده و اجرا كنند تا مردم از آن بهره ببرند ، عالِم نيز موظّف به اين كار است ؛ و گفتيم اجراى تمام احكام شرعى تنها به دست حاكم مطلق ميسّر است .\r\nادّعاى اين كه : « منظور از علما ، امامان هستند » ، به ابتداى روايت كه درباره‌ى ثواب علم آمده ، بر طرف مىشود . علاوه بر آن ، روايات صريحى نيز وجود دارد كه نشان مىدهد منظور غير ائمّه‌ى معصومين ( عليهم السلام ) هستند ؛ مانند : روايت مذكور در كتاب بحارالانوار كه اميرالمؤمنين ( ع ) به فرزندش محمّد فرمود : « تَفَقّهْ فِى الدّينِ فَإِنّ الْفُقَهَاءَ وَرَثَةُ الْأَنْبِياءِ إِنّ الْأَنْبِياءَ ؛ اى فرزندم در دين فقيه شو . چرا كه فقها وارثان انبيا هستند » « 1 » .\r\nرواياتى ديگر نيز قريب به اين مضمون هست كه چگونگى استدلال به اين احاديث را نشان مىدهد . لذا ، دليلى براى طولانى كردن سخن و بيان تك تك آن‌ها نيست .\r\n\r\nدوم : مزاحمت مجتهدان نسبت به يكديگر\r\nبحث بعد درباره‌ى اين است كه آيا مجتهدين مىتوانند براى يكديگر مزاحمت ايجاد نمايند يا خير ؟\r\nتوضيح : گاه يكى از مجتهدان متّصدى رياست و حكومت است\r\n\r\n\r\n","description":"","footnote":"\r\n( 1 ) . بحارالانوار ، ج 1 ، ص 216 ، ح 32 .\r\n","page_name":" 174 ","page_number":174},
  {"content":"\r\n\r\nو اين مسأله براى مجتهد ديگر ثابت نشده است و او نمىخواهد عهده‌دار حكومت شود .\r\nدر صورت اول : اگر متّصدى ، شايستگى آن را داشته باشد ، در عدم جواز مزاحمت اشكالى نيست . دليل عدم جواز ، علاوه بر اين كه مزاحمت ، موجب تضعيف حكومت اسلامى بوده و حرمت آن بديهى است ، روايت پيش گفته‌ى مقبوله‌ى ابن حنظله است : « فَإِذَا حَكَمَ بِحُكْمِنَا فَلَمْ يَقْبَلْهُ مِنْهُ فَإِنَّمَا اسْتَخَفَّ بِحُكْمِ اللَّهِ وَ عَلَيْنَا رَدَّ وَ الرَّادُّ عَلَيْنَا الرَّادُّ عَلَى اللَّهِ وَ هُوَ عَلَى حَدِّ الشِّرْكِ بِاللَّه » « 1 » ؛ چون در اين هنگام تصدّى مجتهد مانند تصدّى امام است ؛ در نتيجه ، مزاحمت دومى با او مانند مزاحمت براى امام است كه ردّ بر او را ايجاب مىكند و جايز نيست . علاوه بر آن ، چنين امرى موجب اختلال در مصالح عامه‌ى مسلمانان است و به طور قطع جايز نيست .\r\nاز آن‌جا كه ادلّه تنها دلالت بر جعل اين منصب براى مجتهد در صورت عدم متصدى براى آن دارند ، در فرض تصدّى ، دليلى وجود ندارد كه براى شخص ديگرى ثابت باشد . مرحوم محقّق نايينى نيز با چنين ديدگاهى گفته است « 2 » : « إنّ الفَقيهَ وَلى مَن لَا وَلِى لَهُ ، فَإذا تَحَقّقَ الوَلِى فَلا وِلَايَة لِآخرٍ ، كَما هُو مفاد المَشهُورَة : السّلطانُ وَلِى مَن لَا وَلِى لَهُ « 3 » ؛ فقيه ولى كسى است كه ولىاى ندارد ، پس اگر ولايت متحقّق شد ، ديگرى ولايت ندارد ؛ همان‌طور كه در مشهوره\r\n\r\n\r\n","description":"","footnote":"\r\n( 1 ) . وسائل الشيعه ، ج 27 ، ص 137 ، ح 33416 .\r\n( 2 ) . منية الطالب فى شرح المكاسب ، ج 2 ، ص 243 .\r\n( 3 ) . سنن ابن ماجه ، ج 1 ، ص 605 ، ح 1879 ؛ و لفظ آن چنين است : « فَالسُّلطان وَلِى مَن لَا وَلِى لَهُ » .\r\n","page_name":" 175 ","page_number":175},
  {"content":"\r\n\r\nآمده است : \" سلطان ولى هر كسى است كه ولى ندارد \" » .\r\nهم‌چنين روشن است گوينده‌ى اين سخن با همين ديدگاه گفته است كه : « دليل ولايت اگر لفظى نباشد قدر متيقّن از آن ، ثبوت ولايت در صورت متصدّى نبودن كسى است . در غير اين صورت ، به اصل رجوع مىشود كه مقتضى عدم ولايت است . و اگر [ دليل ولايت 
  ] لفظى باشد ، اطلاقش مسوّق تبيين اين جهت نيست . بنابراين ، در اين‌جا نيز هنگام شكّ چاره‌اى جز رجوع به آن اصل متقدّم وجود ندارد » « 1 » .\r\nدر صورت دوم : اگر اعتبار اعلميت را بپذيريم - چنان‌چه روايت مذكور در كتاب بحارالانوار از الاختصاص شاهد آن است : « قال رسول الله ( ص ) : مَنْ تَعَلَّمَ عِلْماً لِيُمَارِى بِهِ السُّفَهَاءَ أَوْ يُبَاهِى بِهِ الْعُلَمَاءَ أوْ يَصْرِفَ بِهِ النّاسِ إِلَى نَفسِه يقول : أنَا رَئيسُكُم فَلْيَتَبَوّأْ مَقْعَدَهُ مِنَ النّارِ إِنّ الرّئَاسَةَ لَا تَصْلُحُ إِلّا لِأَهْلِهَا فَمَنْ دَعَا النَّاسَ إِلَى نَفْسِهِ وَ فِيهِمْ مَنْ هُوَ أَعْلَمُ مِنْهُ لَم يَنظر اللهُ إلَيهِ يَومَ القِيَامَةِ » « 2 » - در عدم جواز مزاحمت اشكالى نيست . در غير اين صورت ، اظهر جواز مزاحمت به معناى ترتيب مقدّمات است و دست زدن به هر كارى براى رسيدن به آن مقام شامخ فى نفسه جايز ، و بلكه اگر خود را مُحِق‌تر و ابصر به امور مىداند كه اگر متصدّى آن شود ، بيش از تصدّى ديگرى خدمت به اسلام و مسلمانان مىكند ، بر او واجب است ؛ والله العالم .\r\n\r\n\r\n","description":"","footnote":"\r\n( 1 ) . سيد حكيم ، نهج الفقاهه ، ص 308 .\r\n( 2 ) . شيخ مفيد ، الاختصاص ، ص 251 ؛ بحارالانوار ، ج 2 ، ص 110 .\r\n","page_name":" 176 ","page_number":176},
  {"content":"\r\n\r\n\r\nسوم : جواز اقامه‌ى حدود براى حاكم شرع\r\nدومين مرتبه از مراتب نهى از منكر اجراى حدود است .\r\nهيچ اشكال و بحثى نيست كه اجراى حدود و تعزيرات را هر كسى نمىتواند اقامه كند . بنابراين ، آيا براى حاكم شرع جايز است - در زمان غيبت - آن‌ها را اجرا كند ؛ همان‌طور كه نظر اسكافى « 1 » ، شيخين « 2 » ، ديلمى « 3 » ، علّامه « 4 » ، شهيدين « 5 » ، مقداد « 6 » ، ابن فهد « 7 » ، كركى « 8 » ، سبزوارى « 9 » ، كاشانى « 10 » و سايرين « 11 » ، بلكه مشهور بين فقها است ؟ يا آن‌طور كه از ظاهر عبارت ابن زهره « 12 » و ابن ادريس « 13 » برمىآيد ، جايز نيست ؟\r\nمرحوم محقّق قمى نيز در جامع الشتات تصريح كرده است كه اين وظيفه‌ى امام است « 14 » .\r\n\r\n\r\n","description":"","footnote":"\r\n( 1 ) . صيمرى در غاية المرام ، ج 1 ، ص 547 ، اين را به او نسبت داده است .\r\n( 2 ) . المقنعة ، ص 810 ؛ النهاية ، ص 310 .\r\n( 3 ) . المراسم العلوية ، ص 263 .\r\n( 4 ) . تحرير الاحكام ، ج 2 ، ص 242 .\r\n( 5 ) . الروضة البهية ، ج 2 ، ص 417 .\r\n( 6 ) . التنقيح الرائع ، ج 1 ، ج 596 و 597 .\r\n( 7 ) . المهذّب البارع ، ج 2 ، ص 375 .\r\n( 8 ) . جامع المقاصد ، ج 2 ، ص 375 .\r\n( 9 ) . كفاية الاحكام ، ج 1 ، ص 410 .\r\n( 10 ) . مفاتيح الشرائع ، ج 2 ، ص 50 .\r\n( 11 ) . كشف الغطاء ، ج 2 ، ص 420 ؛ رياض المسائل ، ج 2 ، ص 389 .\r\n( 12 ) . غنية النزوع ، ص 425 .\r\n( 13 ) . السرائر ، ج 2 ، ص 24 .\r\n( 14 ) . جامع الشتات ، ج 1 ، ص 395 .\r\n","page_name":" 177 ","page_number":177},
  {"content":"\r\n\r\nبه نظر من ، قول اوّل قوىتر است . وجوه و ادلّه‌اى كه بر اين نظر دلالت دارند ، عبارت‌اند از :\r\n\r\nادلّه‌ى جواز\r\n1 ) موثّق يا صحيحه‌ى حفص بن غياث : « قَالَ سَأَلْتُ أبَا عَبْدِ اللَّهِ ( ع ) مَنْ يقِيمُ الْحُدُودَ السُّلْطَانُ أَوِ الْقَاضِى فَقَالَ إِقَامَةُ الْحُدُودِ إِلَى مَنْ إِلَيهِ الْحُكْم » « 1 » ؛\r\n« از امام صادق ( ع ) پرسيدم : چه كسى حدود الاهى را به پا مىدارد ؛ سلطان يا قاضى ؟ ايشان در پاسخ فرمود : به پا داشتن حدود بر عهده‌ى صاحبان حكم است » .\r\nدر مباحث پيشين گذشت در زمان غيبت حكم به دست مجتهد جامع الشرايط است ، و نصوص بعدى دلالت مىكند بر اين كه او از جانب امام به عنوان حاكم و قاضى منصوب است .\r\n2 ) روايات دالّ بر حاكم و قاضى بودن مجتهد ؛ مانند مقبوله‌ى عمر بن حنظله از امام صادق ( ع ) : « ينظران مَنْ كانَ مِنكُمْ مِمَّنْ قَدْ رَوَى حَديثَنا ونَظَرَ فى حَلالِنا وَحَرامِنا وعَرَفَ احْكامَنا فَلْيرْضَوا بِهِ حَكَماً فَانّى قد جَعَلتُهُ عَلَيكُم حاكماً » « 2 » ؛\r\n« امام صادق ( ع ) فرمود : مردم بايد دقّت كنند و از ميان فقهايى كه راوى حديث ما هستند و در احكام حلال و حرام ما\r\n\r\n\r\n","description":"","footnote":"\r\n( 1 ) . وسائل الشيعة ، ج 27 ، ص 300 ، ح 33749 .\r\n( 2 ) . وسائل الشيعة ، ج 27 ، ص 137 ، ح 33416 .\r\n","page_name":" 178 ","page_number":178},
  {"content":"\r\n\r\nصاحب‌نظرند و به احكام اهل بيت ( عليهم السلام ) آشنايى دارند ، فقيهى را انتخاب كنند و او را در ميان خود حاكم قرار دهند . چرا كه من او را بر شما حاكم قرار دادم » .\r\nمقبوله‌ى ابى خديجه از آن حضرت ( ع ) : « إِياكُمْ أَنْ يحَاكِمَ بَعْضُكُمْ بَعْضاً إِلَى أَهْل‌ِالْجَوْرِ وَ لَكِنِ انْظُرُوا إِلَى رَجُلٍ مِنْكُمْ - يعْلَمُ شَيئاً مِنْ قَضَايانَا فَاجْعَلُوهُ بَينَكُمْ فَإِنِّى قَدْ جَعَلْتُهُ قَاضِياً فَتَحَاكَمُوا إِلَيه » « 1 » ؛\r\n« مبادا يكى از شما شيعيان در مورد دادخواهى ، كسى را براى دادرسى نزد حاكم جور بَرَد ، بلكه بنگرد چه كسى در ميان شما با احكام و طرز حكومت ما آشنا است ، او را براى رفع خصومت و داورى برگزينيد . پس ، حكم را به نزد او برده ، و داورى و قضاوتش را بپذيريد كه من نيز او را بر شما قاضى و داور قرار مىدهم » .\r\nاحاديث ديگرى مانند اين دو وجود دارد كه دلالت مىكنند هرچه از شوؤن و وظايف قضات جور است در واقع متعلق به حاكم شرعى است . شكّى نيست يكى از وظايف آنان اقامه حدود است ؛ بنابراين ، اين حكم براى حاكم شرعى در زمان غيبت نيز ثابت است .\r\n3 ) اطلاق ادّله‌ى حدود در كتاب و سنّت مقيد به زمان نيست ؛ مانند : آيه‌ى شريفه‌ى : وَالسَّارِقُ وَالسَّارِقَةُ فَاقْطَعُواْ أَيْدِيَهُمَا « 2 » ؛ و آيه‌ى شريفه‌ى : الزَّانِيَةُ وَالزَّانِى فَاجْلِدُوا كُلَّ وَاحِدٍ مِّنْهُمَا\r\n\r\n\r\n","description":"","footnote":"\r\n( 1 ) . وسائل الشيعة ، ج 27 ، ص 13 ، ح 33083 .\r\n( 2 ) . مائده ( 5 ) : 38 .\r\n","page_name":" 179 ","page_number":179},
  {"content":"\r\n\r\nمِئَةَ جَلْدَةٍ « 1 » ؛ و حديث علوى : « أللهُمّ إنّكَ قُلتَ لِنَبِيّكَ ( ص ) فيمَا أخبَرَ بِهِ مَنْ عَطَّلَ حَدّاً مِنْ حُدُودِى فَقَدْ عَانَدَنِى « 2 » ؛ خدايا تو خود به پيامبرت فرمودى هر كس حدّى از حدود مرا تعطيل كند ، با من دشمنى كرده است » ؛ و نمونه‌هاى ديگر .\r\nمقتضاى اين نصوص ثبوت حدود در هر زمانى حتى زمان غيبت و لزوم برپاداشتنِ آن‌ها است ؛ لكن ادلّه دلالت نمىكند بر اين كه متصدّى آن چه كسى باشد .\r\nبا اين حال ، مشخص است چنين كارى براى هر كسى جايز نيست . زيرا ، هم مستلزم فساد نظام است و هم روايات خاصّ در اين زمينه وارد شده است ؛ مانند : صحيح داوود بن فرقد : « قَالَ سَمِعْتُ أَبَا عَبْدِ اللّهِ ( ع ) يقُولُ إِنّ أَصْحَابَ النّبِى ( ص ) قَالُوا لِسَعْدِ بْنِ عُبَادَةَ : أَرَأَيتَ لَوْ وَجَدْتَ عَلَى بَطْنِ امْرَأَتِكَ رَجُلًا مَا كُنْتَ صَانِعاً بِهِ ؟ قَالَ : كُنْتُ أَضْرِبُهُ بِالسّيفِ ؛ قَالَ : فَخَرَجَ رَسُولُ اللّهِ ( ص ) فَقَالَ : مَا ذَا يا سَعْدُ ؟ قَالَ سَعْدٌ : قَالُوا لَوْ وَجَدْتَ عَلَى بَطْنِ امْرَأَتِكَ رَجُلًا مَا كُنْتَ تَصْنَعُ بِهِ فَقُلْتُ أَضْرِبُهُ بِالسّيفِ . فَقَالَ : يا سَعْدُ وَ كَيفَ بِالْأَرْبَعَةِ الشّهُودِ ؟ فَقَالَ : يا رَسُولَ اللّهِ بَعْدَ رَأْى عَينِى وَ عِلْمِ اللّهِ أَنّهُ قَدْ فَعَلَ ؟ قَالَ إِى وَ اللّهِ بَعْدَ رَأْى عَينِكَ وَ عِلْمِ اللّهِ أَنّهُ قَدْ فَعَلَ لِأَنّ اللّهَ عَزّ وَ جَلّ قَدْ جَعَلَ لِكُلّ شَىءٍ حَدّاً وَ جَعَلَ لِمَنْ تَعَدّى ذَلِكَ الْحَدّ حَدّاً » « 3 » ؛\r\n\r\n\r\n","description":"","footnote":"\r\n( 1 ) . نور ( 24 ) : 2 .\r\n( 2 ) . وسائل الشيعة ، ج 28 ، ص 13 ، ح 34097 .\r\n( 3 ) . وسائل الشيعه ، ج 28 ، ص 14 ، ح 34099 .\r\n","page_name":" 180 ","page_number":180},
  {"content":"\r\n\r\n« از داوود بن فرقد روايت شده كه ياران پيامبر ( ص ) از سعد بن عباده پرسيدند : اى سعد ! اگر بر روى همسر خود فردى را مشاهده كنى با او چه خواهى كرد ؟ سعد در پاسخ گفت : با شمشير او را از پاى درخواهم آورد . در اين هنگام پيامبر ( ع ) وارد شد و فرمود : اى سعد ! چه شده است ؟ گفت : از من پرسيدند اگر بر روى همسر خود كسى را بيابى چه مىكنى ؟ گفتم او را با شمشير از پاى درخواهم آورد . پيامبر ( ص ) فرمودند : اى سعد ! براى آوردن و اقامه‌ى چهار شاهد چه خواهى كرد ؟ سعد پرسيد : اى رسول خدا ! بعد از اين كه با چشمانم صحنه را ديدم و خدا هم بدان علم دارد ، باز هم چهار شاهد لازم است ؟ پيامبر ( ص ) فرمودند : آرى ؛ زيرا ، خداوند براى هر چيزى حدّى قرار داده و براى كسى كه از آن حدّ تجاوز كند نيز حدّى قرار داده است » .\r\nپس ، بايد قدر متيقن را گرفت ؛ و متيقّن كسى است كه امور به دست او است ، يعنى حاكم شرعى .\r\n4 ) روايات پيش گفته دلالت دارد حاكم شرع ، خليفه‌ى رسول خدا ( ص ) است ؛ و واضح است كسى را جانشين كسى قرار دادن - با ملازمت بين - نشان‌دهنده‌ى آن است كه وظيفه‌ى رسول خدا ( ص ) - به خاطر حفظ مصلحت عامه ، دفع فساد و انتشار فجور - براى او نيز ثابت است . اقامه‌ى حدود نيز يكى از آن وظايف است . بدين ترتيب روشن مىشود مىتوان به اخبار دالّ بر اين كه حاكم شرعى در زمان غيبت مجرى حكم و رئيس اسلام است ، استدلال كرد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n5 ) اقامه‌ى حدود براى مصلحت عام ، جلوگيرى از انتشار مفاسد و ارتكاب محارم تشريع شده است ، و اين امر با اختصاص آن به يك زمان خاص منافات دارد . بنابراين ، حكمت تشريع حدود اقتضا مىكند آن‌ها در زمان غيبت نيز اقامه شوند ؛ و با توجّه اين كه آن مصلحت ، به جامعه‌ى اسلامى برمىگردد ، حاكمِ نايبِ امام به دليل ادلّه‌ى نيابت ( كه مقدارى از آن ارائه شد ) و توقيع شريف : أمّا الْحَوادِثُ الْواقِعَهُ فَارْجِعُوا فيها إلى رُواةِ أحاديثِنا فَإنّهُمْ حُجّتى عَلَيكُمْ وَ أنَا حُجّةُ اللهِ « 1 » بايد آن‌ها را اقامه كند .\r\n\r\nادلّه‌ى عدم جواز\r\nبراى عدم جواز ، به اصل عدم جواز ، و اجماع ابن زهره و ابن ادريس « 2 » ، و روايت دعائم الاسلام و اشعثيات از امام صادق ( ع ) از پدرانش ( عليهم السلام ) از على ( ع ) استدلال شده است كه : « لَا يصْلُحُ الْحُكْمُ وَ لَا الْحُدُودُ وَ لَا الْجُمُعَةُ إِلّا بِإِمَامٍ « 3 » ؛ اجراى احكام الاهى ، اجراى حدود خداوند و اقامه نماز جمعه در صلاحيّت احدى نيست مگر امام عادل » ؛ لكن اين اصل با توجّه به آنچه گفته شد ، از بين مىرود . اجماع نيز نه تنها ثابت نيست ، بلكه خلاف آن ثابت است ؛ بنابراين ، مشهور بين فقها جواز اقامه‌ى حدود براى فقيه است .\r\n\r\n\r\n","description":"","footnote":"\r\n( 1 ) . إكمال الدين و إتمام النعمة ، ص 483 ؛ الغيبة ، ص 290 .\r\n( 2 ) . غنية النزوع ، ص 425 ؛ السرائر ، ج 2 ، ص 24 .\r\n( 3 ) . دعائم الاسلام ، ج 1 ، ص 182 ؛ الجعفريات ، ص 43 .\r\n","page_name":" 182 ","page_number":182},
  {"content":"\r\n\r\nروايت دعائم الاسلام نيز به دليل مرسل بودنش قابل اعتماد نيست و نسبت اشعثيات ( كه از آن به جعفريات تعبير شده ) نيز به مصنّفش ثابت نشده است . محمّد بن محمّد بن اشعث كه نجاشى او را ثقه دانسته و گفته : « كتاب الحج متعلّق به اوست » « 1 » ، اگر چه كتابش معتبر است ، امّا با آنچه نزد ما موجود است به طور قطع متفاوت است . سخن مرحوم شيخ و نجاشى در ترجمه‌ى اسماعيل بن موسى بن جعفر كه : « او كتابى دارد كه آن را از پدرش از پدرانش روايت كرده ، از جمله بخش الطهارة را . . . » تا آخر « 2 » ، در برشمردن آن كتاب به عنوان قدر جامع آن كتاب‌ها كافى است ؛ امّا باز هم با آنچه در اختيار ما است ( مشتمل بر كتاب جهاد ، تفسير ، نفقات ، طب و . . . ) منطبق نمىباشد . پس ، اين كتاب‌ها نزد ايشان موجود نيست و كتاب طلاق نزد آن‌ها موجود امّا نزد ما موجود نيست ؛ لذا ، ظاهر اين است كه اين دو با هم متغايرند و دست‌ِكم اطمينانى به اتّحاد آن دو نسخه نيست ؛ روايت نكردن صاحب الوسائل و شيخ مجلسى از نسخه‌ى موجود ، تاييدى بر اين مغايرت است ؛ حتى خود مرحوم شيخ نيز از آن چيزى روايت نكرده است . به همين دليل ، نمىتوان به آن اعتماد كرد .\r\nافزون بر آن ، بطلان جمله‌ى اوّل روايت قطعى است ؛ زيرا ، حكم درباره‌ى ضروريات مذهب را براى فقيه معتبر مىشمارد . با\r\n\r\n\r\n","description":"","footnote":"\r\n( 1 ) . رجال نجاشى ، ص 379 .\r\n( 2 ) . رجال نجاشى ، ص 26 ؛ فهرست طوسى ، ص 45 .\r\n","page_name":" 183 ","page_number":183},
  {"content":"\r\n\r\nاين‌حال ، از آن‌جا كه اقامه‌ى حدود جزء سياست‌هاى دينى است كه در جهت حفظ نظام بايد در هر زمان اقامه شود ، ادلّه‌ى نيابت فقيه ، دليلى بر جايز بودن آن براى فقيه هستند . ظاهر آن است كه منظور فقها از جواز در اين‌جا ، وجوب باشد ، همان‌طور كه مقتضاى ادلّه‌ى پيشين بود .\r\nپس ، اقامه‌ى حدود در صورت ايمنى از ضرر بر فقيه واجب است ؛ حتى اگر با قبول ولايت از سوى سلطان جائر ظالم و اظهار ولايت نزد او باشد ؛ و اين مورد ، يكى از موارد پذيرش ولايت جائر است .\r\n\r\nچهارم : امر به معروف و نهى منكرِ خانواده\r\nمسأله‌ى بعد اين است كه : وجوب امر به معروف و نهى از منكر براى مكلّف نسبت به خانواده‌اش تشديد مىشود و آيه‌ى : قُوا أَنفُسَكُمْ وَأَهْلِيكُمْ نَارًا وَقُودُهَا النَّاسُ وَالْحِجَارَةُ « 1 » شاهد آن است .\r\nدر تفسير اين آيه رواياتى نيز وارد شده است ؛ از جمله :\r\nالف ) در روايت معتبر ابىبصير از امام صادق ( ع ) آمده است : « فى قولِ اللهِ عزّوَجَلّ : ( قُوا أَنفُسَكُمْ وَأَهْلِيكُمْ نَارًا » كَيفَ نَقى أهلَنا ناراً ؟ قالَ ( ع ) : تَأمُرُونَهُم وَ تَنهَونَهُم ) « 2 » ؛\r\n\r\n\r\n","description":"","footnote":"\r\n( 1 ) . تحريم ( 66 ) : 6 .\r\n( 2 ) . گفتند : چگونه خانواده‌مان را از آتش دوزخ حفظ كنيم ؟ فرمود : امرشان كنيد و نهيشان نماييد » ؛ وسائل الشيعة ، ج 16 ، ص 148 ، ح 21207 .\r\n","page_name":" 184 ","page_number":184},
  {"content":"\r\n\r\n« خداوند فرموده است : « خود و خانواده‌تان را از آتش دوزخ حفظ كنيد » .\r\nب ) در خبر عبدالاعلى از امام صادق ( ع ) آمده است : « لَمَّا نَزَلَتْ هَذِهِ الْايَةُ « يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً » جَلَسَ رَجُلٌ مِنَ الْمُسْلِمِينَ يَبْكِى وَ قَالَ أَنَا قَدْ عَجَزْتُ عَنْ نَفْسِى كُلِّفْتُ أَهْلِى فَقَالَ رَسُولُ اللَّهِ ( ص ) حَسْبُكَ أَنْ تَأْمُرَهُمْ بِمَا تَأْمُرُ بِهِ نَفْسَكَ وَ تَنْهَاهُمْ عَمَّا تَنْهَى عَنْهُ نَفْسَكَ » « 1 » ؛\r\n« هنگامى كه آيه‌ى : « اى كسانى كه ايمان آورده‌ايد خود و خانواده‌تان را از آتش جهنّم حفظ كنيد » نازل شد : مردى از مسلمانان نشست و شروع به گريه كرد ؛ و گفت : من نسبت به خودم عاجزم ، حال نسبت به خانواده‌ام هم تكليف شده‌ام ؟ ! پيامبر ( ص ) فرمود : كافى است كه تو آنان را به همان چيزى كه خودت را به آن امر مىكنى ، امر كنى ؛ و از همان چيزى كه خودت را از آن نهى مىكنى ، نهى نمايى » .\r\nج ) در خبر ابىبصير درباره‌ى اين آيه آمده است : « كَيفَ أقيهُم ؟ قالَ : تَأْمُرُهُمْ بِما أَمَرَ اللّهُ ، وَ تَنْهاهُمْ عَمّا نَهاهُمُ اللّهُ ، إِنْ أَطاعُوكَ كُنْتَ قَدْ وَقَيْتَهُمْ ، وَ إِنْ عَصُوكَ كُنْتَ قَدْ قَضَيْتَ ما عَلَيْك » « 2 » ؛\r\n« چگونه آنان را از آتش دوزخ حفظ كنم ؟ فرمود : آنان را امر به معروف و نهى از منكر مىكنى ؛ اگر از تو پذيرفتند ، آنان را از آتش دوزخ حفظ كرده‌اى ؛ و اگر نپذيرفتند ، وظيفه‌ى خود را انجام داده‌اى » .\r\n\r\n\r\n","description":"","footnote":"\r\n( 1 ) . وسائل الشيعة ، ج 16 ، ص 147 ، ح 21205 .\r\n( 2 ) . وسائل الشيعة ، ج 16 ، ص 148 ، ح 21206 .\r\n","page_name":" 185 ","page_number":185},
  {"content":"\r\n\r\nامّا آيا جايز است كسى غير از فقيه هنگام ارتكاب معصيت بر فرزند و زنش حدّ جارى كند ؟ نظر مرحوم شيخ « 1 » ، قاضى « 2 » ، شهيد « 3 » جواز است ؛ امّا نظر مشهور فقها عدم جواز است .\r\nاستدلال قول اوّل : براى جواز ، به سخن مرحوم شيخ مبنى جوازداشتن براى اين كار استدلال شده است « 4 » . گفته‌اند : « موارد دالّ برقدرت پدر و شوهر ، برفرزند وهمسر ، و روال تأديب و تعزير آنان ( كه بخشى ازحدود است ) ، وخصوص‌ِآيات و روايات دالّ بر تأديب زوجه به زدن و كناره‌گيرى هنگام كوتاهى در حقوق زناشويى ، علاوه بر عموم امر به اقامه‌ى حدود ، مؤيد اين قول هستند » « 5 » .\r\nامّا به سخن مرحوم شيخ ، به فرض روايت بودن ، استناد نمىشود . علاوه بر آن ، او برخى از موارد ذكرشده را به دليل مرسل بودن و جبران نشدن آن به‌واسطه‌ى شهرت و . . . ، تاييد نمىكند . سلطنت پدر بر فرزند نيز تنها در زمان كودكى و از باب ولايت شرعى بوده و كودكى زمان اجراى حدّ نيست . بعد از بلوغ هم پدر ولايتى بر او ندارد و عمل نمودن بر تأديب آن دو [ فرزند و همسر 
  ] جايز نيست .\r\nبله ؛ اين عملكرد نسبت به فرزند در زمان كودكى ، و نسبت به همسر در فرض نشوز در برخى موارد ثابت است ؛ امّا وقتى توسط\r\n\r\n\r\n","description":"","footnote":"\r\n( 1 ) . النهايه ، ص 310 .\r\n( 2 ) . المهذب ، ج 1 ، ص 342 .\r\n( 3 ) . الدروس ، ج 2 ، ص 48 .\r\n( 4 ) . النهايه ، ص 301 .\r\n( 5 ) . جواهر الكلام ، ج 21 ، ص 388 .\r\n","page_name":" 186 ","page_number":186},
  {"content":"\r\n\r\nمواردى كه دلالت دارد اقامه‌ى حدود وظيفه‌ى امام و نماينده‌ى اوست ، تخصيص نخورده است ، اظهر عدم جواز است .\r\n\r\nپنجم : اخذ اجرت در امر به معروف\r\nمسأله‌ى چهارم : آيا اجرت گرفتن براى برخى روش‌هاى امر به معروف و نهى از منكر جايز است ؟ حال آن كه امر و نهى ، با بيان راه‌هاى خير و اجراى آن راه‌ها بر اوضاع مردم ، و مثال زدن‌هاى مؤثّر در نفوس ، كه گروه خاصى آن را انجام مىدهند ( همان كسانى خداوند در آيه‌ى شريفه‌ى : فَلَوْلَا نَفَرَ مِن كُلِّ فِرْقَةٍ مِّنْهُمْ طَآئِفَةٌ لِّيَتَفَقَّهُواْ فِى الدِّينِ وَلِيُنذِرُواْ قَوْمَهُمْ إِذَا رَجَعُواْ إِلَيْهِمْ لَعَلَّهُمْ يَحْذَرُونَ « 1 » به ايشان اشاره كرده است ) و ايشان - با سلسله مراتب علم خود - اين منصب عظيم را حرفه‌ى خود قرار داده‌اند ؛ يك دعوت عام به شمار مىآيد ؟ آيا مزد گرفتن براى اين كار جايز است يا نه ؟ دو صورت دارد .\r\nاستدلال به عدم جواز : در عدم جواز مزد گرفتن ، به اين مطلب استدلال شده كه دعوت به خير واجب است و اجرت گرفتن بر واجب جايز نيست ؛ نيز ، اين كه امر به معروف و نهى از منكر جزء عبادات است و اخذ اجرت با خلوص و قربت منافات دارد ؛ هم‌چنين در خبر يوسف بن جابر آمده است : « قال أبو جعفر ( ص ) : لَعَنَ رَسُولُ اللهُ رَجُلًا ينْظُرُ الَى فَرْجِ امرأةِ لَا تَحِلُّ لَهُ وَ رَجُلًا خَانَ اخاهُ فى امْرَأتِهِ ، وَ رَجُلًا\r\n\r\n\r\n","description":"","footnote":"\r\n( 1 ) . توبه ( 9 ) : 122 .\r\n","page_name":" 187 ","page_number":187},
  {"content":"\r\n\r\nاحتاجَ النّاس إلَيهِ لِتَفَقّهَهُ فَسَألَهُم الرّشوَة » « 1 » ؛ يعنى : « پيامبر اسلام ( ص ) لعنت كرده است : مردى كه به ناموس ديگرى ( به زنى كه بر او حلال نيست ) مىنگرد ؛ كسى كه به برادر دينى و نسبى خود خيانت كند ( به ناموس او خيانت ورزد ) ؛ كسى كه مردم به دانايى و فقاهتش نياز دارند و او از آنان مطالبه‌ى رشوه كند » .\r\nتقريب : منظور از رشوه ، مطلقِ جُعل در مقابل حكم ( اگر چه با خود حكم ) يا در مقابل بيان واجب و حرام ، و امر به واجب و نهى از حرام است . به عبارت ديگر ، رشوه در اين‌جا چيزى است كه براى آموزش فقه ، پرداخت مىشود و ظاهر عبارت : « مردم به او نياز دارند » نياز نوعى است نه نياز شخصى ؛ هم‌چنين به اطلاقاتى كه از رشوه گرفتن در مقابل حكم نهى مىكنند ، استدلال مىشود . البته به همه‌ى اين اقوال اشكال وارد است .\r\nقول اوّل : [ محل اشكال است 
  ] به‌خاطر دليلى كه در جلد پانزدهم فقه الصادق « 2 » بيان كرديم درباره‌ى جواز اخذ اجرت در مقابل واجب ، و اين كه وجوب ماهيتاً مانع اخذ اجرت نيست و منافاتى با آن ندارد .\r\nقول دوم : [ محل اشكال است 
  ] به‌خاطر اين كه هرچند اخذ اجرت از قبيل انگيزه براى مبلغ باشد ، با خلوص معتبر در عبادات منافاتى ندارد . حتى اگر اين واجب جزء واجبات توصّلى باشد .\r\nقول سوم : [ محل اشكال است 
  ] به‌خاطر اين كه - علاوه بر ضعف سند حديث به دليل ناشناخته بودن يوسف و تعداد ديگرى از رجال\r\n\r\n\r\n","description":"","footnote":"\r\n( 1 ) . وسائل الشيعة ، ج 27 ، ص 223 ، ح 33644 .\r\n( 2 ) . فقه الصادق ، ج 15 ، چاپ قديم .\r\n","page_name":" 188 ","page_number":188},
  {"content":"\r\n\r\nسند - رشوه آن چيزى است كه در مقابل حكم به باطل پرداخت مىشود - چنان‌چه بحث آن در آينده خواهد آمد ان شاء الله « 1 » - و شامل غير آن نمىشود .\r\nاشكال : ظاهر روايت به قرينه‌ى اطلاق عبارت « رَجُلًا احتاجَ النّاس إلَيهِ لِتَفَقّهَهُ » ، اراده‌ى مطلق از آن چيزى است كه به ازاى آموزش فقه پرداخت مىشود .\r\nپاسخ : با فرض ثبوت اين كه رشوه آن چيزى است كه در ازاى حكم به باطل پرداخت مىشود ، از جمله‌ى « رجلًا . . . » اراده‌ى اعمّ نمىشود ، و آنچه از خبر به دست مىآيد ، اين است كه صنف خاصى از « رجل » ى كه مردم براى تفقّه به او نياز دارند ، ملعون است .\r\nبدين ترتيب مطلب قول چهارم نيز روشن مىشود و رشوه به چيزى كه در ازاى بيان احكام پرداخت مىشود ، صدق نمىكند . بنابراين ، به واسطه‌ى عمومات ، اظهر جواز آن است .\r\nدر اين زمينه مىتوان به خبر ابن حمران استدلال كرد كه مىگويد : « سَمِعتُ أبا عَبداللهِ ( ع ) يَقولُ : مَن استَأكَلَ بِعِلمِهِ افتَقِر . قُلتُ : إنّ فى شِيعَتُكَ قَوماً يَتحمّلونَ عُلُومكُم وَيَبثونها فِى شيعَتِكُم فَلا يَعدموُنَ مِنهُم البِرّ وَالصّلَة وَالإكرام ؟ فَقَالَ ( ع ) : لَيسَ أولئكَ بِمُستَأكِلِينَ ، إنّما الّذى يفتى بِغَيرِ عِلمٍ وَلا هَدى مِن اللهِ لَيبطُلَ بِهِ الحُقوُق ، طَمَعاً فِى حطامِ الدّنيا » « 2 » ؛ « هر كس از راه علمش نان بخورد ،\r\n\r\n\r\n","description":"","footnote":"\r\n( 1 ) . در فقه الصادق ، ج 14 ، چاپ قديم .\r\n( 2 ) . وسائل الشيعة ، ج 27 ، ص 141 ، ح 33427 .\r\n","page_name":" 189 ","page_number":189},
  {"content":"\r\n\r\nمستمند خواهد شد . به ايشان گفتم : فدايت شوم ! ميان شيعيان و دوستداران شما گروهى هستند كه دانش‌هاى شما را فرا مىگيرند و آن را ميان شيعيانتان منتشر مىسازند و در مقابل نيكى ، انعام و هداياى آنان بىبهره نمىمانند . فرمود : اينان ، كسانى نيستند كه با علم خود نان مىخورند بلكه ( مقصود از مستأكل به علم ) كسى است كه به خاطر طمع دنيا بدون علم و هدايت از خدا فتوا مىدهد تا اين كه حقوق را باطل كند » .\r\nظاهر آن است كه ارتزاق مذموم ، منحصر به مواردى است كه در مقابل حكم به باطل يا با جهل به واقعيت ، مالى گرفته شود . بنابراين ، مقتضاى مفهوم آن ، جواز ارتزاق با علم به حقّ و حكم و بيان آن است .\r\nاما اين كه كلمه‌ى « انّما » از ادات حصر باشد ، ثابت نشده است ؛ زيرا ، همان‌طور كه مرحوم شيخ اعظم گفته است ، اين كلمه مترادفى در عرف امروز ما در زبان عربى و غير آن ندارد ؛ و نيز به صورتى به كار نمىرود و استعمال نمىشود كه بتوان معناى آن را تشخيص داد . به همين دليل دانسته نمىشود آيا دلالتِ بر حصر دارد يا خير ؟ علاوه بر آن ، اين روايت به‌خاطر وجود « تميم بن بهلول و پدرش » ضعيف است ، و عمومات كفايت مىكند .\r\nپس از آن ، با فرض عدم جوازِ مزد گرفتن براى اين كار ، اشكالى در جواز ارتزاق مُبلّغ به خير ( هم آمر و هم ناهى ) از بيت المال ، به خصوص سهم امام نيست ؛ چون ، او مصالح مسلمانان را فراهم مىكند و اين مسأله از مهم‌ترينِ آن مصالح است ؛ به سبب اين كه نظم‌يافتن امور مسلمانان در گرو آن است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nهم‌چنين روايت طولانى مرسل حمّاد از برخى اصحاب از عبد الصالح درباره‌ى خمس و انفال و غنايم تا آن‌جا كه مىگويد : « وَ يؤخَذ الباقى فَيكون بَعدَ ذلك أَرْزَاقَ أَعْوَانِهِ عَلَى دِينِ اللَّهِ وَ فِى مَصْلَحَةِ مَا يَنُويِهُ مِنْ تَقْوِيَةِ الْإِسْلَامِ وَ تَقْوِيَةِ الدِّينِ فِى وُجُوهِ الْجِهَادِ وَ غَيْرِ ذَلِكَ مِمَّا فِيهِ مَصْلَحَةُ الْعَامَّةِ ؛ « 1 » اگر پس از آن چيزى باقى ماند ، مىتواند آن را در راه دين خدا و در مصلحت آنچه مدّنظر خود اوست از تقويت اسلام و دين در وجوه جهاد و غير آن از مصالح عمومى مصرف نمايد . . . » دليل بر جواز [ اخذ اجرت 
  ] است .\r\n\r\nششم : وظيفه‌ى مصلِح در قبال جامعه\r\nمسأله‌ى پنجم : دانستى هرچند در وجوب دعوت به خير - چه در امر و چه در نهى - عدالت و اجتناب از محرّمات در مبلّغ شرط نيست ، او بايد به جهت لزوم اصلاح جامعه رداى معروف را بر تن كند و رداى منكر را بَركَند ، و به آنچه امر مىكند عمل نموده و آنچه را از آن نهى مىكند رها كند ؛ زيرا ، اين كار تأثير بيشترى دارد .\r\nبرخى گفته‌اند : عالِم طبيب امّت است ، و دنيا بيمارى است . پس ، هرگاه ديدى طبيب خودش را بيمار مىكند ، او را در علمش متّهم كن و بدان كه او ناصح نيست و نمىتوان به حرف‌هاى او اعتماد كرد « 2 » ؛ چرا كه در خبرى از امام صادق ( ع ) آمده است : « انَّ\r\n\r\n\r\n","description":"","footnote":"\r\n( 1 ) . وسائل الشيعة ، ج 15 ، ص 110 ، ح 20089 .\r\n( 2 ) . نك : وسائل الشيعه ، ج 20 ، ص 26 ، ح 24938 .\r\n","page_name":" 191 ","page_number":191},
  {"content":"\r\n\r\nالْعالِمَ اذا لَم‌ْيَعْمَلْ بِعِلْمِه زَلَّتْ مَوْعِظَتُهُ عَنِ الْقُلُوبِ كَما يَزِلَّ الْمَطَرُ عَنِ الصَّفا « 1 » ؛ همانا اگر دانشمند به علمش عمل نكند ، موعظه‌اش به اشتباه مىكشاند ؛ همان‌طور كه باران به كثيفى كشيده مىشود » .\r\nهم‌چنين دانستى اگرچه دليل وجوب امر به معروف و نهى از منكر عموميت دارد ، در مورد خانواده و عيال تأكيد بيش‌ترى دارد .\r\nپس ، هر كه اين دو امر را در كنار موارد دالّ بر وجوب مطلق امر به معروف و نهى از منكر نسبت به همه‌ى افراد قرار دهد ، نتيجه مىگيرد : آنچه علما از تقسيم حكمت عملى به سه قسمت تهذيب نفس ، تدبير منزل و سياست مُدُن ذكر كرده‌اند ، مانند پلّه‌هايى براى تعالى جامعه و دستيابى به سعادت - آنچه رسول خدا ( ص ) و اهل بيت ( عليهم السلام ) تعيين و با بهترين بيان تبين كرده‌اند - عمل مىكنند .\r\n* * *\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 44 ، ح 3 .\r\n","page_name":" 192 ","page_number":192},
  {"content":"\r\n\r\nآشنايى با آثا حضرت آيت‌الله العظمىروحانى ( دام‌ظله )\r\nمعظم‌له از ابتداى زندگى علمى خويش در راستاى نشر معارف اهل‌بيت ( ع ) و گسترش دانش اسلام ، هرگز آرام نگرفتند . زمانى بر مسند تدريس مىنشينند و به تربيت و پرورش هزاران دانشمند فاضل و فرزانه مىپردازند و زمانى ديگر دست به قلم مىشوند و به تأليف كتب ماندگار اسلامى مىپردازند .\r\nايشان به محض ورود به حوزه علميه قم و احساس نياز جامعه حوزوى و اسلامى ، همزمان با تدريس درس خارج فقه و اصول در سنين جوانى ، دست به تأليف دايرة المعارف فقه اسلامى مىزنند . كتابى ماندگار كه بزرگان و اساتيد نام آورِ خبره حوزه ، مراجع بزرگ تقليد و مدرسين ، سر تعظيم و تمجيد در برابرش فرو مىآورند .\r\nحضرت آيت الله العظمى بروجردى ( رحمه الله ) دوبار كتاب « فقه الصادق » را همراه خود به جلسه تدريس‌شان مىبرند و به عنوان سند از آن نقل قول و به آن استناد مىكنند .\r\nحضرت آيت الله العظمى خويى ( رحمه الله ) طى نامه‌ايى مرقوم فرمودند كه : من كتاب « فقه الصادق » را شخصاً براى آيت الله كاشف الغطاء بردم و گفتم : ببيند من چه خدمت بزرگى به عالم اسلام و فقاهت نموده‌ام و چنين عالم محققى را تربيت كرده‌ام .\r\nرئيس دانشگاه الازهر ( مهمترين و عالىترين مركز علمى اهل تسنن ) نيز طى نامه‌اى كتاب عظيم « فقه الصادق » را مىستايد .\r\nاين‌كتاب ساليان سال است كه يكىاز رساترين ، معتبرترين ومهمترين منبع تدريس فقه و اصول تشيع است . يكى از دلايل مرجعيت و\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nاعلميت ايشان ، ناشى از اين تأليفات به خصوص‌كتاب گرانسنگ « فقه‌الصادق » است .\r\nتأليفات\r\n1 - فقه الصادق ( به زبان عربى ) : دايرة المعارف كامل فقه تشيع . اين كتاب عظيم و بزرگ كه به عنوان يك منبع مرجع شناخته شده است در 26 جلد بارها در داخل و خارج كشور به چاپ رسيده است . چاپ جديد آن هم اكنون در 41 جلد ( با ذكر منابع و مصادر ) منتشر شده است .\r\nآيت الله العظمى روحانى تأليف اين مجموعه فقهى را از سال 1370 قمرى ( 60 سال پيش ) آغاز كرده و در سال 1398 هجرى قمرى و در اوج مبارزات بر عليه رژيم ستمشاهى و در حالى كه در تبعيد به سر مىبردند ، نگارش آخرين جلد آن را به پايان رسانده‌اند .\r\nيكى از امتيازات اين مجموعه فقهى آن است كه طلاب و محققين را از مراجعه به كتب فقهى جهت اطلاع از آراى ديگر فقيهان بى نياز مىكند ؛ چه آنان كه در قرن‌هاى گذشته مىزيسته‌اند و چه آن دسته از فقيهان معاصر مانند آيت‌الله خوئى ، ميرزاى نائينى ، محقق اصفهانى و آيت‌الله حكيم كه پيش از نگارش اين مجموعه آراى فقهى خود را عرضه كرده‌اند و حتى فراتر از اين ، آراى آن دسته از فقيهانى را گرد آورده است كه مراجعه به آثارشان چندان رواج ندارد ؛ مانند برخى از آراى آيت‌الله كاظم شيرازى و آيت‌الله عبد الكريم حائرى .\r\nاز نكات قابل اشاره آنكه حضرت آيت‌الله العظمى بروجردى ( رحمه الله ) دو بار از كتاب فقه‌الصادق در منبر تدريس خود مطالبى نقل فرمودند و حضرت آيت الله العظمى خويى ( رحمه الله ) در وصف اين كتاب طى نامه‌اى مرقوم فرمودند كه : « من كتاب فقه‌الصادق را شخصا براى آيت الله كاشف الغطاء بردم و گفتم : ببينيد من چه خدمت بزرگى به عالم اسلام\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nو فقاهت نموده‌ام و چنين عالم محققى را تربيت كرده‌ام » .\r\nمهم‌ترين ويژگى و نقاط تمايز موسوعه « فقه الصادق » را مى توان در موارد زير خلاصه كرد : تماميت ، جامعيت ، تتبع و كاوشگرى ، پژوهشگرى و تحقيق ، توجه به فقه پويا ، جديد و به روز بودن ، روانى و راحتى متن .\r\n2 - « زبدة الاصول » ( به زبان عربى ) : دوره كامل علم اصول فقه كه به صورت بحث استدلالى ارائه گرديده است . اين كتاب در 6 جلد مىباشد .\r\n3 - « منهاج الفقاهه » ( به زبان عربى ) : در 6 جلد مىباشد كه حاشيه‌اى است بر « مكاسب » شيخ انصارى ( رحمه الله ) كه به شيوه‌اى نو و ابتكارى تمامى موارد ارائه شده را بحث و بررسى كرده‌اند .\r\n4 - « المسائل المستحدثه » ( به زبان عربى ) : حضرت آيت الله مبتكر مسائل مستحدثه و ارائه مسائل جديد با ذكر مسايل فقهى ، روايى هستند . اين كتاب كه بارها وبارها در خارج و داخل كشور به چاپ رسيده است شامل ارائه مسائل جديد ، نو و مورد ابتلاى جامعه با ذكر دلايل و مستندات فقهى ، روايى و قرآنى مىباشد .\r\n5 - تعليق بر « منهاج الصالحين » در 3 جلد ( به زبان عربى )\r\n6 - تعليق بر « عروة الوثقى » در 2 جلد ( به زبان عربى )\r\n7 - تعليق بر « وسيلة النجاة » ( به زبان عربى )\r\n8 - رساله در لباس مشكوك ( به زبان عربى )\r\n9 - رساله در قاعده لاضرر ( به زبان عربى )\r\n10 - الجبر و الاختيار ( به زبان عربى )\r\n11 - رساله در قرعه ( به زبان عربى )\r\n12 - مناسك الحج ( به زبان عربى )\r\n13 - المسائل المنتخبه ( به زبان عربى )\r\n14 - رساله در « فروع العلم الاجمالى » ( به زبان عربى )\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n15 - الاجتهاد و التقليد ( به زبان عربى )\r\n16 - القواعد الثلاثه ( به زبان عربى )\r\n17 - اللقاء الخاص ( به زبان عربى ) استفتائات\r\n18 - « شرح مناسك الحج والعمرة » ( به زبان عربى )\r\n19 - « اجوبة المسائل الاعتقادية » ( به زبان عربى ) استفتائات\r\n20 - « السيدة الزهرا ( عليها السلام ) بين الفضائل والظلامات » ( به زبان عربى )\r\n21 - رساله « توضيح المسائل » ( به زبان فارسى و اردو )\r\n22 - جبر و اختيار ( به زبان فارسى )\r\n23 - « نظام حكومت در اسلام » ( به زبان فارسى و تركى و اردو )\r\n24 - مناسك حج ( به زبان فارسى )\r\n25 - منتخب احكام ( به زبان فارسى )\r\n26 - « استفتائات قوه قضائيه و مؤسسه حقوقى وكلاى بين‌الملل » ( به زبان فارسى )\r\n27 - احكام فقهى مسائل روز ( به زبان فارسى )\r\n28 - استفتائات ( پرسش و پاسخ‌هاى مسائل شرعى ) ( به زبان فارسى ) : كه تاكنون در 6 جلد به صورت سؤال و جواب ارائه شده است .\r\n29 - « سلسله فتاوى و استفتائات » ( به زبان عربى ) : شامل استفتائات و پاسخ‌هاى مسائل شرعى مىباشد كه در 18 جلد تهيه شده و هر جلد شامل 1000 سؤال و جواب است . كه تاكنون 2 جلد ( التقليد والعقائد - الطهارة ) آن به چاپ رسيده است .\r\n30 - فضائل و مصائب حضرت زهرا ( عليها السلام )\r\n31 - اجوبة المسائل ( فى الفكر والعقيدة والتاريخ والاخلاق )\r\n32 - عاشورا و قيام امام حسين ( ع ) از نگاه آيت الله العظمى روحانى\r\n33 - راه سعادت\r\n34 - امام زمان ( عج ) از ولادت تا ظهور\r\n35 - خاتم پيامبران ( ص ) و امير مؤمنان ( ع ) و مقام معصومين ( عليهم السلام )\r\n\r\n\r\n","description":"","footnote":"","page_name":" 196 ","page_number":196}
  ]