[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nبا كاروان حسينى از مدينه تا مدينه\r\nكاروان امام حسين ( ع ) در شام و حركت به سوى مدينهء منوره\r\nجلد 6\r\nپژوهشكده تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسنامه : پورامينى ، محمد امين - 1331\r\nعنوان و پديدآور : با كاروان حسينى از مدينه تا مدينه / نويسنده محمد جواد طبسى ، - تهيه كننده : پژوهشكده تحقيقات اسلامى نمايندگى ولى فقيه در سپاه ، مترجم عبدالحسين بينش\r\nمشخصات نشر : قم : زمزم هدايت ، 1385\r\nمشخصات ظاهرى : 6 جلد\r\nفروست : مجموعه موضوعى 1 .\r\nشابك : 9 - 6 - 94742 - 964 12000 ريال / ريال : 9000 ريال ( ج . 4 )\r\n946 - 8769 - 20 - 6 : 25000 ريال ( ج . 6 ) ISBN 964 - 8769 - 88 - 5 /\r\nيادداشت : فهرستنويسى بر اساس جلد سوم ، 1383 .\r\nيادداشت : ناشر 4 و 5 : زمزم هدايت .\r\nيادداشت : فيپا .\r\nيادداشت : عنوان اصلى : مع الركب الحسينى من المدينة الى المدينة .\r\nيادداشت : ج . 6 ( چاپ اول : 1384 ) ( فيپا )\r\nيادداشت : كتابنامه .\r\n1 مندرجات : ج . 6 . كاروان امام حسين ( ع ) در شام و حركت به سوى مدينه منوره .\r\nموضوع : حسين بن على ( ع ) .\r\nموضوع : واقعه كربلا ، ق 61 .\r\nشناسه افزوده : بينش ، عبدالحسين ، مترجم 1337\r\nشناسه افزوده : سپاه پاسداران انقلاب اسلامى نمايندگى ولى فقيه پژوهشكده تحقيقات اسلامى ، زمزم هدايت .\r\nرده بندى كنگره : 4 / 41 BP ى 1300 6041 م 27 ط /\r\nرده بندى ديويى : 297 / 953\r\nشماره كتابخانه ملى ايران : 3526 - 83 م\r\nانتشارات زمزم هدايت\r\nنام كتاب : با كاروان حسينى از مدينه تا مدينه ( كاروان امام حسين ( ع ) در شام و حركت به سوى مدينهء منوره ) جلد 6\r\nنويسنده : محمد امين پورامينى\r\nمترجم : عبدالحسين بينش\r\nحروفچينى و صفحه آرايى : پژوهشكده تحقيقات اسلامى\r\nناشر : زمزم هدايت\r\nچاپ : سپهر\r\nنوبت چاپ : اول\r\nتاريخ : پاييز 1385\r\nتيراژ : 2000\r\nقيمت : 2500 تومان\r\nشابك : 5 - 88 - 8769 - 964\r\nقم : خيابان شهيد فاطمى ( دورشهر ) ، نبش فاطمى 3 ، پلاك 81 تلفكس 7730735 - 0251 ، همراه 09122532887\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيشگفتار\r\nالحمد لله الذى جعل الحمد مفتاحا لذكره و دليلا على نعمه و آلائه والصلاة و السلام على اشرف الخلائق محمد و آله الطيبين الطاهرين .\r\nكتاب حاضر جلد ششم و آخرين بخش از موسوعهء تاريخى « مع الركب الحسينى من المدينة الى المدينة » است و موضوعهاى زير را دربرمىگيرد :\r\n1 . كاروان حسينى در شام .\r\n2 . بازگشت كاروان مطهر به كربلا .\r\n3 . بازگشت اهل بيت به مدينه .\r\nكتاب حاضر مرحلهء پس از شهادت امام حسين ( ع ) و يارانش را شامل مىگردد و از همين رو مىخواهد نتيجه‌اى را كه كاروان دنبال مىكرد روشن سازد و معلوم دارد كه پيروزمند حقيقى چه كسى است . نويسندهء فاضل كتاب در فصلى زير عنوان « مظلوم پيروز مىشود » نشان داده است كه چگونه اين درگيرى خونين به سود شهيد مظلوم كربلا پايان پذيرفت [ و به محض رسيدن اسيران اهل بيت ( ع ) به شام و قصر يزيد ، اوضاع دگرگون شد . 
  ] از اين رو استحقاق آن را دارد كه « كاروان پيروزمند » خوانده شود .\r\nشام مركز حكومتى بود كه فرمان اين جنايت وحشتناك را صادر كرد و خاندان پيامبر ( ص ) كه مدتى را در آنجا ماندند حوادث و وقايع چندى را ديدند و نقش خويش را چنان ايفا كردند كه آوازه‌اش براى هميشه در گوش روزگار باقى خواهد ماند .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nنويسنده كتاب اوضاع شام و حاكمانش به ويژه يزيد را در دوران قبل از ورود اهل بيت ترسيم كرده و مسئوليت وى را در اين حادثه يادآور شده است تا خواننده را نسبت به پيشينهء موضوعات مورد بحث كتاب آگاه سازد . به اين ترتيب در اين جلد آغاز و انجام مطالب به هم ارتباط پيدا كرده است .\r\nدر اينجا لازم است به اين نكته اشاره شود كه مؤلف محترم براى حفظ جامعيت كتاب ، هر آنچه را كه به موضوع ارتباط داشته نقل كرده است . ما ضمن تشكر از مؤلف محترم ، جناب آقاى پورامينى ، و ديگر برادرانى كه در تنظيم اين مجموعه نقش داشته‌اند ، براى آنان از درگاه خداوند آرزوى توفيق روز افزون داريم .\r\nپژوهشكده تحقيقات اسلامى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه مؤلف\r\nفصل پايانى كاروان پيروزمند\r\nبسم اللّه الرّحمن الرّحيم\r\nالحمد لله رب العالمين والصلاة والسلام على سيّدنا و نبينا محمّد و آله الطّيّبين الطاهرين و اللّعن الدّائم على اعدائهم اجمعين .\r\nكاروان پيروزمند حسينى ، هم اينك رسالتى جاودانه را با خود مىبرد . مقصد كاروان سرزمين مردمى است كه دين را از طريق حكمرانان طاغوتى خود شناخته و گفته‌هاشان را پذيرفته‌اند ؛ هر چه فرمان داده‌اند اجرا كرده‌اند و هر چه را نهى كرده‌اند ترك گفته‌اند ؛ و بر اين گمان‌اند كه اينان جانشين پيامبرند و هر صدايى كه عليه آنان بلند شود ، ناگزير بايد خاموش گردد و هركس در مقابل آنها بايستد بايد به قتل رسد . آنان هر گونه حركتى را كه در راستاى بيدارى امت انجام مىشود ، فتنه و آشوب تلقى مىكنند و رهبرانِ آن حركت را سران فتنه مىدانند ؛ و پيداست كه فتنه بايد فرو نشانده شود . و هر كس با قدرت حاكم بستيزد ، خارجى و آشوبگر است ، و سر او را بايد از تن جدا ساخت و در شهرها چرخاند و در قلب پايتخت به دار آويخت . زن و فرزندش بايد اسير و در شهرها گردانده شوند ، تا ديگران بياموزند كه تنها سكوت پيشه كنند و هر آنچه را خليفه حاكم بگويد پايبند باشند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبه عبارت ديگر ، اين كاروان به سوى مردمى در حركت بود كه در سايه حكومتى خونين با اسلام اموى آشنا شده بودند و هيچ حقى براى خاندان پيامبر قائل نبودند . آنها حتى نمىدانستند چه كسى كشته شده است و پدر و جدّ او كيست . چرا كشته شده است و انگيزه‌اش از اين قيام خونين چه بوده است !\r\nآرى ، آنها تنها از زبان عالمان دربارى - و دستياران اين حكومت ستمگر و فاسد - تنها يك چيز را فرا گرفته بودند و آن اينكه اين كشتگان بر اميرالمؤمنين يزيد خروج كرده‌اند !\r\nاين كاروان دو رسالت داشت :\r\nرسالت نخستش به سوى مردمان گمراهى بود كه واقعيات را نمىدانستند و به روش بنى اميه پرورش يافته بودند .\r\nرسالت ديگر آنان متوجه تودهء امّت بزرگ اسلامى بود كه در ذهنشان اين شعار رسوخ يافته بود : « حكومت از آنِ پيروزمندان است » .\r\nهدف اين دو رسالت اين بود كه در ضمير اين مردم روح بدمد ؛ پس از مرگ معنوى ، دوباره آنان را زنده كند ؛ از خواب گران بيدار نمايد و وادارشان كند تا در برابر حاكمان ستمگرى كه با وجود نداشتن شرايط حكومت و امامت ، تنها با زور به حكومت رسيده‌اند ايستادگى كنند . و مفهوم واقعى اصلاح‌طلبى در امّت رسول خدا ( ص ) نيز چيزى جز اين نيست ! چنان كه حضرت سيد الشهدا و سرور آزادگان ، حسين بن على ( ع ) نيز در آن گفتار مشهورشان به صراحت فرمود : « من خواستار اصلاح در امّت جدّ خويش هستم . » « 1 »\r\nاين مهم‌ترين و زيربنايىترين مأموريت كاروان بود . در رأس اين كاروان فرزند رهبر نهضت ، امام على بن الحسين ، زين العابدين ( ع ) ، و خواهر آن حضرت ، زينب كبرى ( س ) ، دختر امير مؤمنان ، على ( ع ) قرار داشتند كه موفّق شدند مأموريتشان را به گونه‌اى فوق\r\n\r\n\r\n","description":"","footnote":"\r\n( 1 ) . بحار الانوار ، ج 44 ، ص 329 .\r\n","page_name":" 16 ","page_number":16},
  {"content":"\r\n\r\nتصوّر به انجام برسانند . به طورى كه در زمانى كه هنوز كاروان در پايتخت دشمن به سر مىبرد ، نسبت معادله دگرگون شد و براى يزيد ملعون چاره‌اى جز اين نماند كه هر چند به طور ساختگى بگريد و به لعن و بيزارى پسر مرجانه تظاهر كند و از آنچه اتفاق افتاده است اظهار تأسّف نمايد ، و براى باقى ماندن بر حكومت خود و از بيم نابود شدن حكومتش ، باقيماندهء خاندان رسول اكرم ( ص ) را به مدينه باز گرداند . اين همان چيزى است كه از لابه‌لاى مطالعه اين فراز از تاريخ نهضت مبارك حسينى به آن دست خواهيم يافت . ان شاء الله .\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nمدخل\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nشام و حكمرانان اموى\r\nآشنايى با سرزمين شام از جنبه‌هاى جغرافيايى ، طبيعى ، اجتماعى و تاريخى و نيز شناخت حكمرانهايش در اين دوره - يعنى بنى اميه - و ماهيت حكومت آنان و ريشه‌هاى ارتباطشان با اين سرزمين و به ويژه حاكم وقت آن ، يزيد بن معاويه ، به ما افقهايى نوين و ديدى روشن مىبخشد و از اين طريق مىتوانيم به شناخت ريشه‌هاى آنچه در مطالعه اين مقطع تاريخى با آن روبرو مىشويم ، دست يابيم . از اين رو شايسته است پيش از پيگيرى مسير كاروان پاك حسينى ، در اين توقفگاه يعنى شام درنگى داشته باشيم .\r\n\r\nتعريف شام\r\nشام ، نامى است كه همه سرزمين‌هاى واقع در سوريه ، لبنان و فلسطين كنونى را در بر مىگيرد . واژه‌شناسان و جغرافى دانان درباره علّت نامگذارى شام ، ديدگاه‌هاى گوناگونى دارند . از جمله گفته‌اند : چون سام بن نوح - كه در زبان سريانى نام او شام است - در آنجا فرود آمد ، به اين نام خوانده شد . و گفته‌اند : چون زمينش داراى رنگ‌هاى گوناگون سرخ ، سياه و سفيد است ، از اين رو آنجا را شام خوانده‌اند ، همانطور كه خال موجود در بدن انسان را نيز شام مىگويند . و نيز گفته‌اند : چون اين سرزمين در شمال كعبه واقع است آن را شام خوانده‌اند ؛ و شام به معناى شمال است . « 1 »\r\n\r\n\r\n","description":"","footnote":"\r\n( 1 ) . خطط الشام ، ج 1 ، ص 7 .\r\n","page_name":" 21 ","page_number":21},
  {"content":"\r\n\r\nشام منطقهء چهار فصل بوده و به همين دليل در كوه و دشت آن اسباب نعمت فراهم و هواى آن معتدل است ؛ برف و باران فراوان در آن مىبارد و خاكى حاصلخيز دارد . جنگلها ، معادن ، آبهاى گرم معدنى ، نهرهاى روان ، درياچه‌هاى سودمند ، هواى شادى آفرين ، خانه‌هاى پهناور و مناظر خيره كننده از ديگر مواهب طبيعى سرزمين شام است ؛ و حبوبات ، بقولات و انواع درختان در آنجا مىرويد . « 1 »\r\n\r\nويژگىهاى شام\r\nگفته‌اند : از جمله ويژگىهاى شام « طاء » هاى سه گانه يعنى طعن ، طاعت ( فرمانبردارى ) و طاعون است . اما طعن ( ضربه ) : لشكريانش به شجاعت معروفند ، همچنين طاعت شاميان ضرب المثل است تا آنجا كه گفته‌اند : از آن رو كار بر مراد معاويه بود كه فرمانبردارترين لشكريان را در اختيار داشت . در حالى كه امام على ( ع ) نافرمانبر دارترين لشكريان ، يعنى عراقيان را در اختيار داشت . طاعون نيز در آنجا بسيار شايع است . « 2 »\r\nاز ويژگىهاى ممتاز شام - هنوز هم - زندگى ارباب اديان و اقوام گوناگون مانند رومى ، ايرانى و عرب در اين سرزمين است . « 3 »\r\n\r\nشام ، دروازهء فاتحان\r\nكشور گشايان از دريا و خشكى و از چهار سو به شام آمده‌اند . . . فراعنه از دريا و خشكى ، بابليها و ايرانيان از شرق و شمال ، اسكندر ، صليبها و عثمانيها از شمال ، غازان ، هولاكو و تيمور لنگ از شرق ، فاتحان عرب از شرق و جنوب ، و ناپلئون از جنوب و از راه درياى غرب به اين سرزمين آمده‌اند . « 4 »\r\nدمشق تا سال 721 ق . م يعنى سال استيلاى بابليها و ايرانيان ، فرمانبردار آشوريها بود .\r\nسپس ساكنان اين شهر همراه ديگر مردم سوريه عليه بُخْتُنَصَّرْ شوريدند . در سال 331 ق . م\r\n\r\n\r\n","description":"","footnote":"\r\n( 1 ) . خطط الشام ، ج 1 ، ص 14 .\r\n( 2 ) . دائرة المعارف المعلم بطرس البستانى ، ج 10 ، ص 395 .\r\n( 3 ) . خطط الشام ، ج 1 ، ص 28 .\r\n( 4 ) . همان .\r\n","page_name":" 22 ","page_number":22},
  {"content":"\r\n\r\nاسكندر ذوالقرنين بر آنجا چيره شد . پس از آن تا زمان استيلاى روميان به سال 64 ق . م در قلمرو سلوكىهاى يونانى قرار داشت . در سال 59 ق . م بسيارى از يهوديان در آنجا به قتل رسيدند ؛ و در حدود سال 20 ق . م بار ديگر يهوديان به آنجا باز گشتند . در حدود سال 37 ميلادى ، پولس به آن سرزمين آمد و در اين هنگام حارث غسانى عرب ، حمو هيرودرس كبير به طور موقت بر آنجا حكومت داشت . پس از پيروزى دولت روم ، مسيحيت در دمشق رواج يافت و يثودوسيوس فرمان لغو بت‌پرستى را صادر كرد . . . در يك برهه زمانى كوتاه همه مردم اين سرزمين به جز يهوديان دين مسيحيت داشتند . در سال 540 م . ايرانيان آن را فتح كردند . . . و پس از مدتى كوتاه به دست كشور روم افتاد و غسانىها به نيابت از روميها بر آنجا حكومت كردند ، تا آنكه در سال 633 م . مسلمانان ، آنجا را فتح كردند . عمر ، معاوية بن ابىسفيان را بر شام گماشت و او مدت بيست سال بر آنجا حكم راند . در سال 41 مردم با او بيعت كردند . بنابراين معاويه بنيانگذار دولت اموى است كه دمشق را پايتخت سرزمين‌هاى اسلامى قرار داد و اين پايتخت تا سال 132 هجرى همچنان پا بر جا بود . « 1 »\r\n\r\nفتح شام\r\nشام از نخستين مناطقى بود كه رسول اكرم ( ص ) ، براى نشر كلمه توحيد و گسترش دعوت به اسلام در كارش انديشيد . اين سرزمين مدت هفت سده بود كه زير سلطه روميان به سر مىبرد و حاكم سرزمين بيزانس يا روم شرقى ، موسوم به هرقل بر آنجا حكومت مىكرد . اعراب سرزمين حجاز در دوران جاهليت با ساكنان اين سرزمين ارتباط بسيار نزديكى داشتند .\r\nرسول خدا ( ص ) خبر دار شد كه شمار بسيارى در دومة الجندل گرد آمده‌اند و قصد نزديك شدن به مدينه را دارند . دومة الجندل يكى از نواحى سرزمين شام است كه از آنجا تا دمشق پنج شب و تا مدينه پانزده يا شانزده شب راه است . رسول خدا ( ص ) پس از آنكه على ( ع ) را به عنوان جانشين خود در مدينه تعيين كرد ، همراه هزار تن از مسلمانان\r\n\r\n\r\n","description":"","footnote":"\r\n( 1 ) . دايرة المعارف ، ج 8 ، ص 18 ( با تلخيص ) .\r\n","page_name":" 23 ","page_number":23},
  {"content":"\r\n\r\nبه سوى آن منطقه حركت نمود . آن حضرت شب‌ها راه مىپيمود و روزها پنهان مىشد .\r\nدر اين واقعه كه سال ششم هجرى روى داد پيامبر ( ص ) پذيرفت كه در ازاى پرداخت جزيه ، با آنان مصالحه كند . پس از آن ، پيامبر ( ص ) نامه‌هايى براى هرقل - در شام - و حارث بن ابى شمر - امير دمشق - ارسال داشت و آنان را به اسلام دعوت كرد . در سال هشتم هجرى رسول خدا ( ص ) سريه‌اى را به فرماندهى كعب بن عمير غفارى به « ذات اطلاح » در شام گسيل داشت . ذات اطلاح در پشت وادى القرى ميان تبوك و اذرعات واقع است . . . در اين سال رسول خدا ( ص ) مردم را به سوى شام حركت داد و غزوه ذات السلاسل اتفاق افتاد .\r\nاز جمله سريّه‌هايى كه به شام اعزام شد ، سريهء زيد بن حارثه به سوى جذام در حسمى ، پشت وادى القرى در سوى فلسطين از سرزمين شام بود . غزوه ديگر موته بود كه رسول خدا ( ص ) ، سپاهى را متشكل از سه هزار رزمنده به آنجا گسيل داشت . چون به مرز بلقا رسيدند ، نيروهاى هرقل ، كه اعراب مسيحى شده نيز آنان را همراهى مىكردند ، در يكى از روستاها موسوم به مشارف با آنان رو دررو قرار گرفتند . مسلمانان به روستايى به نام مؤته رفتند و روميان با سپاهى گران با آنان درگير شدند . در اين جنگ ، زيد بن حارثه ، سپس جعفر بن ابى طالب و پس از او عبدالله بن رواحه - كه فرماندهى اين لشكر را به عهده داشتند - به شهادت رسيدند .\r\nدر سال نهم هجرى غزوه تبوك روى داد . در اين غزوه رسول خدا ( ص ) سى هزار نيرو ، ده هزار اسب و دوازده هزار شتر با خود همراه داشت . . . تا آنكه با نجبة بن رؤبه ، اسقف ايله بر ساحل درياى سرخ ، به ازاى پرداخت جزيه مصالحه كرد . همچنين رسول خدا ( ص ) با اهل جربا و نيز اذرح از سرزمين شراة مصالحه كرد . با اهل اذرح در ازاى صد دينار و با اهل مقنا - در نزديكى ايله - به ازاى سيصد دينار مصالحه نمود . رسول خدا ( ص ) در اواخر دوران زندگى ، سپاهى را به سوى شام تجهيز كرد و اسامة بن زيد را به فرماندهى آن گماشت و فرمود : خداوند كسى را كه از سپاه اسامة سرپيچى كند لعنت كند . . . . « 1 »\r\n\r\n\r\n","description":"","footnote":"\r\n( 1 ) . خطط الشام ، ج 1 ، ص 76 - 69 ( با تلخيص ) .\r\n","page_name":" 24 ","page_number":24},
  {"content":"\r\n\r\nاين خلاصه اتفاقهايى بود كه در ارتباط با اهتمام فراوان رسول خدا ( ص ) به اين ناحيه ، در آن روزگار روى داد . انگيزهء پيامبر خدا ( ص ) از اين كار چيزى جز بيدارى انسانها و رهنمون گشتن آنها به شاهراه حقيقت و رساندنشان به رحمت حق ، نبود . هدف آن حضرت گسترش قلمرو جغرافيايى نبود ، بلكه اين امر عرضى و تابع گسترش كلمه توحيد و جمع آوردن مردم برگرد پرچم اسلام بود . هدف اصلى ، هدايت مردم به سوى خداوند - تبارك و تعالى - بود وبس .\r\nپس از وفات رسول خدا ( ص ) ، اندك اندك معيارها دگرگون شد و انگيزه‌ها كم كم تفاوت پيدا كرد . دنيا بسيارى از مردم را فريفت و كسب غنيمت ، دستيابى به پستهاى دنيوى و گسترش سلطه و نفوذ ، به عنوان مهم‌ّترين انگيزه‌هاى گشودن سرزمين‌ها در آمد . اين نكته‌اى است مهمّ كه بايد مورد توجه قرار گيرد . تفاوت ميان جنگ‌هاى رسول خدا ( ص ) با ماجراهاى پس از آن ، به ويژه در دوران حكومت بنى اميه و بنى عباس در همين نكته بود .\r\nصاحب خطط الشام مىنويسد : پس از وفات رسول خدا ( ص ) ، - و پس از جنگ ابوبكر با اهل ردّه - ابو بكر به مردم مكّه ، طائف ، يمن و همه اعراب ساكن نجد و حجاز نامه نوشت و از آنان خواست كه آماده جنگ در شام شوند و آنان را به دستيابى بر غنايم آن سرزمين و نيز سرزمين روم تشويق كرد . مردم ، از خدا جو و طمع‌پيشه ، گرد آمدند . او سه پرچم براى سه نفر بست . آن سه ، يزيد بن ابى سفيان ، شرحبيل بن حسنه و عمرو بن عاص بودند . . . . ابو بكر با پاى پياده ، يزيد بن ابىسفيان را تا بيرون مدينه همراهى كرد و آنچه را لازم بود به وى سفارش نمود . . . تا آنكه سپاه به مشارف الشام رسيد و در أبل ، زيزاء و قسطل فرود آمد . شمار سپاهيان روم بدون در نظر گرفتن زيزاء ، يك سوم بود .\r\nماهان ، فرمانده روميان پس از آگاهى به اين موضوع ، پيشاپيش ، شماسها « 1 » ، راهبان و كشيش‌ها را فرستاد تا سپاه روم را به جنگ تشويق كنند . هرقل كه از فرماندهان بزرگ بود ، خطر را متوجه شد و پس از دريافت خبر نزديك شدن سپاه مسلمانان ، تصميم\r\n\r\n\r\n","description":"","footnote":"\r\n( 1 ) . شماس : رتبه‌اى است پايين‌تر از كشيش ( دهخدا ) .\r\n","page_name":" 25 ","page_number":25},
  {"content":"\r\n\r\nگرفت كه با آنها نجنگد و از در مصالحه در آيد . او خطاب به مردمش گفت : به خدا سوگند اگر نصف درآمد شام را به آنان بدهيد و نصف ديگر را بگيريد و در كوه‌هاى روم استوار بمانيد ، براى شما بسيار بهتر از آن است كه به خاطر شام بر شما چيره شوند و در كوه‌هاى روم با شما سهيم گردند . او پس از مشاهدهء نافرمانى و سرپيچى مردم ، برادرش تيودورا را به فرماندهى ديگر اميران گماشت و آنان را گسيل داشت . نخستين جنگ ميان مسلمانان و روميان در سال 12 هجرى در يكى از روستاهاى غزه ، به نام دائن روى داد .\r\nاين جنگ ميان مسلمانان و بِطْريق غزه بود . طرفين به سختى پيكار كردند و روميان شكست خوردند و يزيد بن ابى سفيان در پى دستگيرى آن بِطْريق برآمد . . . و شش تن از فرماندهان روم به وى پيوستند . . . روميان به دست مسلمانان شكست خوردند . . . اما ابو عبيده با آنان مصالحه كرد و خالد بن وليد با آنها جنگيد . . . تا آنكه مسلمانان همهء سرزمين حوران را فتح كردند و در سال 13 هجرى بر آن چيره شدند . مهم‌ّترين جنگى كه روميان به سختى در آن شكست خوردند و شكست خوردگانشان به شمال پيوستند ، جنگ يرموك « 1 » بود . اين جنگ سرنوشت ساز راه چيره شدن مسلمانان بر قدس و دمشق و توابع آن را هموار ساخت . پس از آن ، مسلمانان بر حمص ، حماة و حلب و ديگر شهرهاى اطراف چيره شدند . در همان حال كه خالد قصد پيروزى و استيلا را داشت ، پيك خبر مرگ ابوبكر و خلافت عمر و امارت ابو عبيده بر همه شام و عزل خالد را براى وى آورد . خالد نامه را از او گرفت و در تركش خود نهاد و كسى را بر پيك گماشت تا براى جلوگيرى از تضعيف روحيهء مردم اين خبر در ميانشان پخش نشود . ابو بكر ده شب پيش از فتح يرموك مرد . و پس از آنكه روميان به طور كامل شكست خوردند و پانزده ماه پس از به خلافت رسيدن عمر بن خطاب ، جنگى در « فحل » اردن در گرفت .\r\nپس از پيروزى مسلمانان بر يرموك ، هرقل كه براى جشن آزادى صليب در بيت المقدس به سر مىبرد ، به انطاكيه رفت و روميان و اهل جزيره را به جنگ فرا خواند . به اين منظور مردانى را از نزديكان و افراد مورد اعتمادش نزد آنان فرستاد . پس از آن ، روميان در « فحل » با مسلمانان درگير شدند . اينان نيز به سختى با آنان جنگيدند تا پيروز شدند .\r\n\r\n\r\n","description":"","footnote":"\r\n( 1 )\r\n. نام نهرى است .\r\n","page_name":" 26 ","page_number":26},
  {"content":"\r\n\r\nفرماندهء روميان به همراه حدود ده هزار تن ديگر كشته شدند و باقيمانده‌شان در شهرهاى شام پراكنده گشتند ، و برخىشان نيز به هرقل پيوستند . آنگاه مسلمانان به سوى روميان ، كه در فحل بودند ، حركت كردند . در پيكار ميان دو گروه روميان شكست خوردند و مسلمانان در ذى القعده سال 13 وارد فحل شدند . . . شرحبيل بن حسنه همه اردن را با جنگ گشود ؛ مگر طبريه كه ساكنانش با وى مصالحه كردند . عمرو بن عاص نيز غزه و سپس سبسطيه ، نابلس ، يبنى و عمودس را گشود . . . شهرهاى قدس و قيساريه به محاصره در آمدند و قدس در سال پانزدهم يعنى يك سال پس از فتح دمشق ، گشوده شد . « 1 »\r\n\r\nفتح دمشق\r\nمسلمانان در رجب سال 14 هجرى پس از محاصره و جنگ ، دمشق را گشودند . بر هر يك از دروازه‌هاى شهر يكى از اميران مسلمان فرود آمد . مردم شهر به سوى ابو عبيدة بن جراح ، يزيد بن ابى سفيان و شرحبيل بن حسنه - كه هر كدامشان فرمانده يك چهارم سپاه بودند - رفتند و از آنها درخواست امان كردند ؛ كه امانشان دادند . مردم دروازه‌ها را به روى اين سه تن گشودند و اينان از سه دروازه با صلح وارد شهر شدند ، اما خالد از دروازه شرقى با زور وارد شد ؛ و بدين ترتيب دمشق را به تصرّف در آوردند . « 2 »\r\n\r\nبنى اميه و شام\r\n\r\nريشه‌هاى ارتباط\r\nاميه ، فرزند عبد شمس بن عبد مناف بن قصى بن كلاب است . . . و عبد شمس ، پدر اميه ، برادر هاشم ، نياى دوّم پيامبر ( ص ) است . گفته‌اند : هاشم و عبد شمس دو قلو به دنيا آمدند . آن كه اول به دنيا آمد يكى از انگشتانش به صورت برادرش چسبيده بود . چون آن را جدا كردند ، خون جارى شد ؛ و گفته شد كه ميان آنها خون ريزى خواهد بود . نخستين منازعه ميان اميه و عمويش هاشم بر سر اين بود كه وقتى هاشم پس از پدرش عبد مناف ،\r\n\r\n\r\n","description":"","footnote":"\r\n( 1 ) . خطط الشام ، ج 1 ، ص 77 - 84 ( با تلخيص ) .\r\n( 2 ) . دائرة المعارف ، ج 8 ، ص 2 .\r\n","page_name":" 27 ","page_number":27},
  {"content":"\r\n\r\nكار آب دادن و پذيرايى حاجيان را به دست گرفت ، اميه نسبت به رياست و اطعامش حسد ورزيد و درصدد برآمد كه با تكلّف همانند هاشم رفتار كند ، اما نتوانست و مورد شماتت شمارى از قريش قرار گرفت . او به خشم آمد ، نزد هاشم رفت و خواست كه با وى مفاخره كند ، اما هاشم به دليل سن و سال و قدر و منزلتش آن را نپذيرفت . قريش هاشم را رها نكردند ، تا اين كه اميه رضايت داد در قبال پانصد شتر ، براى مدت ده سال مكّه را ترك گويد . آن دو ، كاهن خزاعى را كه در عسفان منزل داشت به داورى گرفتند و او به پيروزى هاشم رأى داد . هاشم شترى قربانى كرد و مردم را با آن اطعام كرد . اميه نيز براى مدّت ده سال از مكّه رفت و در شام سكنا گزيد ، و اين نخستين دشمنى ميان آن دو بود . « 1 »\r\nچنانچه اين نقل درست باشد ، مفهومش اين است كه اين رويداد ، سرآغاز دو ماجرا گشت :\r\n1 . دشمنى ميان بنى اميه و بنى هاشم كه نخست با انگيزه حسادت آغاز شد ، پس از ظهور اسلام انگيزه‌ها دگرگون و فراوان گشت و زمينه‌هاى تازه‌اى پديد آمد كه در مباحث آينده ابعادش را روشن خواهيم كرد .\r\n2 . اين مسأله آغاز ارتباط بنى اميه با شام شد . شام با دارا بودن موقعيت ويژه ، طبيعت زيبا ، نهرهاى فراوان و ساكنان متنوعش ، موقعيت تجارى مهمى داشت . از اين رو مىبينيم كه قريش - از جمله ابو سفيان - با آن سرزمين روابط اقتصادى وتجارى برقرار كردند .\r\nجاى بسى شگفتى و دقت است كه بنى اميه در فتح شام نقشى مهمّ ايفا مىكنند و پيش از فتح ، بدان سو چشم دوخته و تا هنگام بر افتادن ، آن را رها نمىكنند .\r\nمحمد كردعلى مىنويسد : ابو سفيان خود به همراه شمارى از بزرگان قريش در ميدان نبرد حضور مىيابد و زير پرچم پسرش يزيد مىجنگد . او و دو پسرش ، يزيد و معاويه و گروهى ديگر از اعضاى خاندانش و حتى زنانشان در گشودن شام نقشى اساسى و تعيين‌كننده داشتند . در جنگ يرموك ، شمارى از زنان ، مثل جويريه ، دختر ابو سفيان كه همراه شوهرش آمده بود و نيز هند دختر عتبه ، مادر معاوية بن ابوسفيان - وارد ميدان نبرد شدند . « 2 »\r\n\r\n\r\n","description":"","footnote":"\r\n( 1 ) . دائرة المعارف ، ج 4 ، ص 419 .\r\n( 2 ) . خطط الشام ، ج 1 ، ص 93 .\r\n","page_name":" 28 ","page_number":28},
  {"content":"\r\n\r\nهر چند اين سخن به دليل احساس دوستى نويسنده ( كتاب خطط الشام ) نسبت به معاويه و منحرف شدن از حق - چنان كه از محتواى كتابش برمىآيد - از مبالغه تهى نيست ، اما انگيزه‌هاى مسأله به طور اجمالى روشن است و در عشق و ارتباط بنى اميه نسبت به اين منطقه تجسم يافته است ؛ و هيچ بعيد نيست كه آنان درصدد اجراى گام به گام نقشه‌اى از پيش طراحى شده ، بوده باشند .\r\nاز اين رو ابو سفيان همراه دو پسر و همسر و برخى دخترانش و خاندانش در جنگ حضور يافتند . مطابق وعده‌اى كه خليفه به يزيد بن ابو سفيان داد و تا بيرون مدينه ، پياده او را مشايعت كرد . او حكمرانى دمشق را يافت و سرزمين شام در قلمرو او ماند . اما دوران حكمرانى وى دير زمانى نپاييد ، چرا كه او در طاعون عمواس هلاكت يافت ؛ « 1 » و پس از او دوران برادرش ، معاوية بن ابىسفيان فرا رسيد .\r\n\r\nمعاويه ، بنيانگذار حكومت سياه اموى\r\nپس از هلاكت يزيد بن ابى سفيان ، والى دمشق ، در سال هجدهم هجرى ، عمر بن خطّاب ، برادرش ، معاوية بن ابى سفيان را ولايت داد . وى تا هنگام قتل عمر ولايت داشت . عثمان نيز او را ولايت داد و كارگزاران عمر در شام را نيز ابقا نمود ؛ و پس از مرگ عبد الرحمن بن علقمه كنانى - حاكم فلسطين - قلمروش را به معاويه سپرد . در سال 21 ، عمر بن سعيد انصارى بر دمشق ، ثنيه ، حوران ، حمص ، قنّسرين و الجزيره ومعاويه بر اردن ، فلسطين ، سواحل ، انطاكيه ، معرّة ، مصرين وقيليقيه حاكميت داشتند . سپس عثمان در سال 23 عمير را بر حمص و معاويه را بر دمشق حكومت داد .\r\nدر مدت دو سال از امارت عثمان ، تمامى شام به حاكميت معاويه در آمد . عثمان حمص ، حماة ، قنسرين ، عواصم و فلسطين را به همراه دمشق ، قلمرو او ساخت و ماهانه هزار دينار برايش مقرّرى تعيين كرد . « 2 »\r\n\r\n\r\n","description":"","footnote":"\r\n( 1 )\r\n. خطط الشام ، ج 1 ، ص 97 ، عمواس در چهار ميلى رمله در سوى بيت المقدس قرار دارد و 25 هزار تن‌در آنجا مردند .\r\n( 2 ) . همان ، ص 100 .\r\n","page_name":" 29 ","page_number":29},
  {"content":"\r\n\r\nبدين ترتيب پايه‌هاى حكومت اموى در شام استوار گشت و مىرفت تا نقشه ابوسفيان به اجرا در آيد ، كه پس از استقرار خلافت عثمان گفته بود : « اى بنى اميه ، قدرت و حكومت را همانند گوى به دست گيريد . به آن كسى كه ابوسفيان به او سوگند مىخورد ، من پيوسته آرزومند بودم كه خلافت به دست شما برسد و شما بايد آن را براى فرزندانتان به ارث بگذاريد . » « 1 »\r\nصاحب خطط مىنويسد : عثمان با توجه به سالمند بودنش پيوسته تحت تأثير مروان و بنى اميه بود . پس از شش سال از خلافت عثمان ، مردم حجاز و ديگر مناطق به دشمنى با او برخاستند . گروهى از اصحاب رسول خدا ( ص ) اجتماع كردند و طىّ نامه‌اى ، امورى چند را به او ياد آور شدند . از جمله اينكه بيست درصد ماليات افريقيه را به مروان بخشيده و خود او نيز دست به ساخت و ساز زده است . آنان هفت خانه را شمردند كه در مدينه بنا كرده است : خانه‌اى براى نائله ، خانه‌اى براى عايشه و ديگر أعضاى خانواده و دخترانش . مروان در ذى خشب كاخها ساخته و اموال خمس را كه به خدا و رسول او تعلق دارد ، در آنجا گرد آورده است . كارگزارى ولايت را ميان اعضاى خانواده و عموزادگان اموى خويش تقسيم كرده است ؛ آن هم در ميان نوجوانان وجوانانى كه نه سابقه مصاحبت با رسول خدا ( ص ) را دارند و نه تجربه‌اى در امور . « 2 » تا آنكه فتنه قتل عثمان رخ داد .\r\nمحمد فريد وجدى مىنويسد : پس از كشته شدن عثمان بن عفان و خلافت يافتن على بن ابىطالب ( ع ) كه از قريش بود ، ميان دو خاندان اموى و قريشى اختلاف بروز كرد .\r\nمردم به سوى عصبيت جاهلى فرا خوانده شدند و معاوية بن ابىسفيان اموى ، حاكم شام در پيشاپيش كسانى بود كه در آتش اين فتنه مىدميد . او به خونخواهى عثمان برخاست و على بن ابىطالب ( ع ) را متّهم ساخت كه مردم را به كشتن او تشويق كرده است . در طول بيست سال حكومت وى بر شام ، مردم از امور خلافت ، جز آنچه او برايشان مىخواست چيزى نمىدانستند . گروههايى برگرد او جمع شدند كه بيشترشان از قبايل پراكنده عرب\r\n\r\n\r\n","description":"","footnote":"\r\n( 1 ) . الغدير ، ج 8 ، ص 278 .\r\n( 2 ) . خطط الشام ، ج 1 ، ص 103 .\r\n","page_name":" 30 ","page_number":30},
  {"content":"\r\n\r\nو مردمانى طمع پيشه بودند . او با اين روش توانست مردم را از زير فرمان على ( ع ) بيرون آورد و خود ادّعاى خلافت كند . « 1 »\r\nمعاويه با تكيه بر نيرنگ و شيطنت خود ، بيشترين استفاده را از نادانى مردم برد . مردم شام تازه به اسلام گرويده بودند و آن را تنها از طريق حكومت خلفا وامارت واليانشان مىشناختند . آنان معاويه را تجسم اسلام مىپنداشتند . در حالى كه او ، خود را پشت نام دين پنهان كرده بود . او براى مردم پيشنمازى مىكرد و آنان بر وى اقتدا مىكردند . در اجتماعاتشان به ايراد سخن مىپرداخت به نام خلافت اسلامى بر آنان رياست و در جنگ و صلح امورشان را اداره مىكرد .\r\nمعاويه در داستان قتل عثمان فرصت را غنيمت شمرد . با آنكه وى از جانب عثمان به حكومت شام نصب شده بود و يكى از اميران او به شمار مىرفت ، هنگامى كه عثمان نامه نوشت وخواستار كمك گرديد ، دعوتش را بىپاسخ گذاشت . در نامهء عثمان چنين آمده بود : مردم مدينه كافر شده‌اند ، سر از اطاعت برتافته وبيعت را شكسته‌اند . بنابراين هر چه از جنگجويان شام در اختيار دارى به هر شكلِ ممكن نزد من گسيل دار .\r\nصاحب خطط به غلط پنداشته است كه معاويه منتظر ماند و پس از آگاهى بر اجتماع اصحاب رسول خدا ( ص ) ، دوست نداشت كه با آنان مخالفت ورزد . از اين رو آنقدر در كار عثمان كندى كرد تا او به قتل رسيد . « 2 »\r\nقصد معاويه اين بود كه امارت را به خلافت تبديل كند . به همين جهت پس از قتل عثمان ، پيراهن او را عَلَم كرد و به وسيلهء همين پيراهن ، اركان حكومت خود و خاندانش را استوار ساخت . او در ميان جامعه اسلامى تفرقه افكند و پرچم دو دستگى واختلاف را بر ضدّ خليفه شرعى مسلمانان ، يعنى على بن ابى طالب ( ع ) ، بر افراشت .\r\nصاحب خطط مىنويسد : معاويه فرصت قتل عثمان را براى باز گرداندن حكومت به بنى اميه و به دست گرفتن خلافت اسلامى مغتنم شمرد . . . نعمان بن بشير پيراهن خون آلود\r\n\r\n\r\n","description":"","footnote":"\r\n( 1 ) . دائرة المعارف القرن العشرين ، ج 1 ، ص 622 .\r\n( 2 ) . خطط الشام ، ج 1 ، ص 103 .\r\n","page_name":" 31 ","page_number":31},
  {"content":"\r\n\r\nعثمان را كه در آن كشته شده بود ونيز انگشتان همسرش ، نائله را در دمشق نزد معاويه آورد . معاويه پيراهن را بر روى منبر دمشق گذاشت وخبر را به همه شهرهاى شام گزارش داد . مردم نزد وى اجتماع كردند و در حالى كه معاويه روى منبر انگشتان همسر عثمان را به آستينهايش آويزان داشت ، مردم مدت يك سال گريه كردند . مردان شامى با يكديگر پيمان بستند كه قاتلان عثمان و هر كس را كه با آنها كمك كند به قتل برسانند و يا آنكه جانشان را فدا كنند . شصت هزار پيرمرد زير پيراهن عثمان گريه مىكردند . . . عمرو بن عاص در دوران فتنهء عثمان در ملكى كه در « سبع » در حوزه فلسطين داشت ، خود را كنار كشيده بود ! معاويه او را به حضور طلبيد و از او راهنمايى خواست و به او وعده داد كه اگر بر على ( ع ) پيروز شود ، سرزمين مصر را به او بدهد . عمرو به معاويه چنين پيشنهاد كرد كه شرحبيل بن سمط كندى ، بزرگ شاميان را فرا بخواند و او به يكايك شهرهاى شام سفر كرد و مردم را بر خونخواهى عثمان تشويق نمود . عموم مردم به وى پاسخ مثبت دادند ، مگر چند تن از پارسايان اهل حمص كه گفتند ما در خانه و مسجدمان مىنشينيم و شما از ما داناتريد . . . « 1 »\r\nاز همين جا آتش جنگ صفين شعله‌ور شد ، كه فرصت بيان جزئياتش در اينجا نيست .\r\n\r\nاسلام اموى و حكومت خونين\r\nاسلام اموى تنها با منطق زور وقدرت سخن مىگويد ، برهانش سلاح است و هدفش ريشه‌كن كردن هر كسى است كه به مبارزه اقدام كند . اين اسلام به وسيلهء اربابان قدرت و شمشير به اجرا در مىآيد و آنهايى كه دينشان را به دنيا فروخته و خشم خداوند را با خوشنودى آفريدگان خريده‌اند ، آن را زينت مىبخشند .\r\nمظاهر اسلام مانند نماز ، روزه و حج ، در اين حكومت به چشم مىخورد ، ولى چيزى جز يك پوستهء بدون مغز و پيكرى بىجان نيست . آزاد شده پسر آزاد شده « 2 » مدّعى خلافت اسلامى است . مردم حق على ( ع ) را نمىشناسند تا آنجا كه كار بر همهء مردم مشتبه شده\r\n\r\n\r\n","description":"","footnote":"\r\n( 1 ) . خطط الشام ، ج 1 ، ص 105 .\r\n( 2 ) . معاوية بن ابىسفيان .\r\n","page_name":" 32 ","page_number":32},
  {"content":"\r\n\r\nو امير مؤمنان ، على ( ع ) افسوس خود را با اين سخنان اظهار مىدارد : « شگفتا از اين روزگار ، كار من به آنجا رسيده است كه مرا همپايهء كسى كه همانند من گام پيش ننهاده قرار مىدهند . . . » « 1 »\r\nمال دنيا در تثبيت خواست حاكمان اموى نقشى مهم ايفا كرد و آنان اموال بسيارى را ميان مردمان ضعيف و دوستداران شيرينى دنيا وآنهايى كه تلخى حساب روز قيامت را فراموش كرده بودند ، تقسيم كردند . اينان نيز ساكت شدند ولال گشتند ، چنان كه گويى هيچ پيشامدى نشده و اتفاقى نيفتاده است .\r\nروزى معاويه در مسجد دمشق سخنرانى مىكرد . در اين روز هيئت‌هايى از عالمان قريش ، خطيبان ورهبران ربيعه و بزرگان يمن حضور داشتند . معاويه گفت : خداوند خلفاى خويش را گرامى داشت و بهشت را بر آنان واجب ساخت و آنان را از آتش رهانيد . آنگاه مرا از آنان و ياران مرا از اهل شام قرار داد كه از حرم خداوند دفاع مىكنند و به پيروزى خداوندى تأييد شده هستند و بر دشمنان خداوند پيروزند ! از اهل عراق احنف بن قيس وصعصعة بن صوحان در مسجد حضور داشتند . احنف به صعصعه گفت : آيا تو پاسخش را مىدهى يا من پاسخ دهم ! صعصعه گفت : من پاسخ او را مىدهم و آنگاه برخاست و گفت : اى پسر ابو سفيان ، سخن گفتى و كلام را به كمال رساندى و به كمتر از خواست خويش بسنده نكردى . آنچه مىگويى چگونه امكان پذير است و حال آنكه تو با زور بر ما چيره شدى و با سركشى زمام امور را به دست گرفتى و به ناحق ما را به فرمان خويش در آوردى و با تكيه بر ابزار خود بر ما چيره گشتى ؟ !\r\nاما اينكه از اهل شام تعريف مىكنى ؛ بايد بگويم كه از اينان فرمانبردارتر نسبت به مخلوق و نافرمانتر نسبت به خالق نديده‌ام . اينان مردمى هستند كه تو دين و كالبدشان را با مال خريده‌اى . هر گاه به آنان عطا كنى از تو پشتيبانى كرده ويارىات مىدهند و اگر نبخشى باز مىايستند و تو را ترك مىگويند . . . « 2 »\r\n\r\n\r\n","description":"","footnote":"\r\n( 1 ) . نهج البلاغه ، نامه شماره 9 .\r\n( 2 ) . الأمالى ، شيخ طوسى ، ص 5 ، حديث 4 ، مجلس اول .\r\n","page_name":" 33 ","page_number":33},
  {"content":"\r\n\r\nدر فضيلت شاميان احاديث بسيارى جعل شد ، چنان كه - به گفته محمد الصغانى - « 1 » گويى خداوند از زمين به چيزى جز اينها نياز نداشت . لزوم پيروى از همه اميران و حرمت قيام بر ضدّ آنان را ميان مردم پراكندند و از آنان خواستند كه پشت سر هر پيشوايى - نيكوكار يا فاسق - نماز بگزارند ، فضيلت جنگ در دريا را تبليغ كردند . دوستى علىّ و خاندانش جرمى بزرگ و نابخشودنى گرديد و با صداى بلند بر سر منبرها او را دشنام مىدادند . « 2 »\r\nآرى معاويه توانست در سايهء مال فراوان ، تيزى شمشير كشيده‌اش و كشتن بزرگوارانى از صحابه و تابعان بزرگ مانند عمرو بن حمق و حجر بن عدىّ و يارانش حكومت ظالمانه‌اش را گسترش دهد . چنان كه امام حسين ( ع ) نيز ضمن نامه‌اى به او با استدلال به همين موضوع فرمود : « مگر تو ، برادر كندى ، حجر بن عدى و ياران صالح و عابد او را نكشتى ؟ آنها كسانى بودند كه ستم را زشت ، و منكر وبدعت را بزرگ مىشمردند . حكم كتاب خدا را بر مىگزيدند و در راه خدا از سرزنش سرزنش كنندگان نمىهراسيدند . تو نخست سوگندهاى سختى خوردى و به آنها پيمان‌هاى محكم دادى ، ولى بعد آنان را از روى ستم و دشمنى كشتى ، بىآنكه به پيمان ميان خود و آنان توجّهى كنى و يا آنكه در سينه‌ات نسبت به آنان شفقتى بيابى ! آيا تو عمرو بن حمق ، صحابى رسول خدا ( ص ) را نكشتى ؟ بندهء صالحى كه عبادت ، او را فرسوده ساخته و در نتيجه رنگش زرد و جسم او ضعيف گشته بود .\r\nاين در حالى بود كه پيش از آن ، او را امان بخشيده و آنقدر از عهد و پيمانهاى خداى عزّوجلّ به او داده بودى ، در حالى كه اگر با او پيمان مىبستى و آن را درك مىكردى ، عشق سوزان كوهها بر تو فرود مىآمد . سپس با جسارت نسبت به خداى عزّوجل و سبك شمردن آن عهد و پيمان ، او را كشتى ! مگر تو با حضرميين دوست نبودى ؟ همان‌هايى كه وقتى پسر سميّه دربارهء آنها بر تو نوشت كه آنها بر دين و ديد على ( ع ) هستند ، به او نوشتى : هر كس را كه بر دين على ( ع ) و بر نظر او باشد بكش ! او نيز آنان را كشت و به فرمان تو آنان را مثله كرد . « 3 »\r\n\r\n\r\n","description":"","footnote":"\r\n( 1 ) . دائرة المعارف ، ج 10 ، ص 394 .\r\n( 2 ) . براى آشنايى بيشتر با اسناد و جزئيات مربوط به اين موضوع به جلد اول اين مجموعه ، زير عنوان الامام الحسين فى المدينه المنورة ، تأليف على الشاوى ، ص 116 128 مراجعه كنيد .\r\n( 3 ) . الاحتجاج ، ج 2 ، ص 90 - 91 .\r\n","page_name":" 34 ","page_number":34},
  {"content":"\r\n\r\nمعاويه با منطق زور براى پسرش يزيد بيعت گرفت ؛ چنان كه همه به اين موضوع اعتراف دارند . از جمله صاحب خطط الشام مىگويد : معاويه به طور پنهانى به حاكمان شهرها اشاره كرد كه هيئتهايى را نزد وى بفرستند و سپردن ولايت عهدى را به يزيد در چشم او نيك جلوه دهند . به اين ترتيب بيشتر مردم در حالى كه در مسجد پيامبر ، شمشيرها بر سر اصحاب رسول خدا ( ص ) كشيده بود ، با او بيعت كردند . به اين ترتيب معاويه خلافت را از مسيرش منحرف كرد و به صورت حكومت پادشاهى در آورد كه پدر آن را براى پسرش و يا هر كس ديگر از نزديكانش كه شايسته بداند ، به ارث مىگذارد يا چنان كه گفته‌اند كسرىگونه و قيصرمآبانه قرار داد . « 1 »\r\nسيره نويسان از حسن بصرى نقل كرده‌اند كه گفت : معاويه آنقدر بدى داشت كه اگر برخى از آنها به اهل زمين مىرسيد ، آنان را بس بود . دست يازيدن او بر كار خلافت و غصب آن بدون مشورت با مسلمانان ، انتساب زياد به پدرش ، قتل حجر بن عدى و يارانش و گماردن كسى چون يزيد بر مردم‌از جملهء آنها بود . « 2 »\r\n\r\nيزيد كيست ؟\r\nيزيد بن معاوية بن ابى سفيان بن حرب بن اميّة بن عبد شمس بن عبد مناف ، مادرش ميسون ، دختر بجدل بن دلجة بن قنافة ، يكى از بنى حارثة بن جناب است .\r\nوى در سال 25 ه به دنيا آمد . او گندمگون ، روىگرد و شكم‌باريك بود . سياه چشم بود ، در چهره‌اش آثار آبله نمايان بود و محاسنى تُنك داشت . « 3 »\r\n\r\nبىبند و بارى يزيد\r\nبلاذرى گويد : مدائنى ، هيثم و ديگران گفته‌اند : يزيد بن معاويه بوزينه‌اى داشت كه آن را در حضور خويش نگه مىداشت و به او اباقيس لقب داده بود . او مىگفت : اين يكى از\r\n\r\n\r\n","description":"","footnote":"\r\n( 1 ) . خطط الشام ، ج 1 ، ص 109 .\r\n( 2 ) . تذكرة الخواص ، ص 286 .\r\n( 3 ) . العقد الفريد ، ج 5 ، ص 124 ؛ الجوهر الثمين ، ص 80 ؛ التنبيه و الاشراف ، ص 264 .\r\n","page_name":" 35 ","page_number":35},
  {"content":"\r\n\r\nبزرگان بنى اسرائيل است كه گناهى مرتكب شد و مسخ گرديد ! به او شراب مىنوشاند و از كارهايش مىخنديد . او را بر الاغ وحشى سوار مىكرد و همراه اسبان به مسابقه مىفرستاد . روزى آن را بر أتان ( ماده خر ) سوار كرد و اين شعر را مىخواند :\r\n« اى ابا قيس ، عنانش را محكم بگير ، كه اگر هلاكت يا بى بر او ضمانى نيست ،\r\nاز همهء اسبان مردم پيشى جست ، در حالى كه گلهء اسب اميرالمؤمنين ماده الاغى است . »\r\nمسعودى گويد : ابوقيس عبايى از ديباى سرخ و زرد راه راه بر تن داشت . بر سرش عمامه‌اى از ديبا با رنگ‌هاى شقايقى مىبست و بر أتان ( ماده خر ) پالانى از ديباى سرخ و نقشه دار و درخشنده با انواع رنگها نهاده بود .\r\nگويند : يزيد آهنگ حج و سپس آمدن به يمن كرد . مردى از تنوخ گفت :\r\n« يزيد ، دوست بوزينه ، از همسايگى ما دلتنگ شد و دلبستهء سرزمين بوزينگان گرديد .\r\nنابود باد كسى كه بر ما خلافت مىكند ، در حالى كه نزديك‌ترين اصحابش بوزينگان‌اند . »\r\nباعونى نيز همانند همين شعر را از « فوطى » در تاريخش نقل كرده است . در آنجا آمده است كه يزيد زيادى جامش را به بوزينه مىنوشانيد .\r\nنيز در آنجا آمده است : روزى بوزينه‌اش را براى مسابقه آورد ولى بر اثر تندباد افتاد و مرد . يزيد بسيار اندوهگين شد و دستور به كفن و دفنش داد و به مردم شام فرمان داد كه برايش عزادارى كنند ! « 1 »\r\n\r\nتبهكارى يزيد\r\nفسق و تبهكارى يزيد را بسيارى از تاريخ نگاران و دانشمندان آورده‌اند :\r\nابن صبان گويد : « دربارهء فسق يزيد همه اتّفاق نظر دارند . » « 2 »\r\n\r\n\r\n","description":"","footnote":"\r\n( 1 ) . جواهر المطالب ، ج 2 ، ص 303 . متن شعر يزيد در اين باره چنين است :\r\n كم قوم كرام ذو محافظة * الا اتانا يعزى فى ابى قيس\r\nشيخ العشيرة امضاها و احملها * الى المساعى على الرّقوس والريس\r\nلا يبعد الله قبراً انت ساكنه * فيه جمال و فيه لحية التيس \r\n( 2 ) . اسعاف الراغبين ، ص 193 .\r\n","page_name":" 36 ","page_number":36},
  {"content":"\r\n\r\nسيّد بن طاووس نقل مىكند كه امام زين العابدين ( ع ) فرمود : « چون سر حسين ( ع ) را نزد يزيد ملعون بردند ، مجالس شراب برپا مىكرد و سر را مىآورد و كنار آن شراب مىنوشيد . » « 1 »\r\nدر التنبيه و الاشراف آمده است : يزيد مبادرت به شهوت‌رانى مىكرد و آشكارا گناه مىنمود . خطاهايش را نيك مىشمرد و اگر امور دنيويش به راه بود ، امور دينى را بر خود آسان مىشمرد . « 2 »\r\nاز مدائنى نقل شده است : يزيد در هنگام شراب همدم سرجون ، غلام معاويه ، بود .\r\nيزيد دربارهء معشوقه‌اش شعرى دارد كه مىگويد :\r\n« براى او ( آن زن ) ، آنگاه كه مورچه آنچه را گرد آورد خورد ، منزلگاهى است ،\r\nو آنگاه كه فربه شد در عبادتگاه جلّق سكونت مىگزيند ،\r\nدر باغى زيبا ، در آنجا كه زيتون‌هاى پيرامونش ميوه داده‌اند . » « 3 »\r\nمسعودى گويد : يزيد و ديگران اخبارى شگفت‌انگيز و رسواييهاى بسيار دارند ؛ مانند شراب خوارى ، كشتن فرزند رسول خدا ( ص ) ، لعن جانشين پيامبر ( ص ) ، ويران كردن و آتش زدن كعبه ، خونريزى و فسق و فجور . . . « 4 »\r\nكياهراسى درباره‌اش گويد : اگر به قدر كافى كاغذ داشتم ، همه رسواييهاى اين مرد را آشكار مىكردم ، چرا نه ، وحال آن‌كه او نرد مىبازد ، با يوزپلنگ به شكار مىرود و پيوسته شراب مىخورد . . . . « 5 »\r\nذهبى گويد : او ناصبىاى بىهمتا بود . مست كننده مىنوشيد و كارهاى زشت انجام مىداد . « 6 »\r\n\r\n\r\n","description":"","footnote":"\r\n( 1 ) . الملهوف ، ص 220 .\r\n( 2 ) . التنبيه و الاشراف ، ص 264 .\r\n( 3 ) . انساب الاشراف ، ج 5 ، ص 301 .\r\n( 4 ) . مروج الذهب ، ج 3 ، ص 72 .\r\n( 5 ) . تاريخ نيشابور ، ص 598 ، در زندگى نامهء زيد .\r\n( 6 ) . شذرات الذهب ، ج 1 ، ص 68 .\r\n","page_name":" 37 ","page_number":37},
  {"content":"\r\n\r\nابو على مسكويه رازى گويد : در مدينه آشكار شد كه يزيد بن معاويه شراب مىنوشد ، تا آنجا كه نماز را ترك مىكند . اين كار وكارهايى از اين قبيل براى آنها ثابت شد . از اين رو اجتماع كردند و او را خلع كرده ، با عبدالله بن حنظلهء غسيل الملائكه بيعت نمودند . « 1 »\r\nاز ابن حجر نقل شده است : زشتكارى و بىتقوايى يزيد به اندازه‌اى است كه سرزدن كارهاى زشتى از اين قبيل براى او زياد نيست . « 2 »\r\nمسعودى گويد : هنگامى كه ستم يزيد وكارگزارانش همهء مردم را در بر گرفت و ظلم او فراگير شد و فسق او در كشتن فرزند رسول خدا ( ص ) وياران او آشكار گرديد و بر همگان آشكار شد كه او شراب مىنوشد و با روش فرعون رفتار مىكند و حتى فرعون نسبت به رعيتش از او عادل‌تر بود و با خاص و عام رعيتش داد گرانه‌تر رفتار مىكرد .\r\nمردم مدينه حكمران او يعنى عثمان بن محمّد بن ابىسفيان و مروان بن حكم و ديگر بنى اميه را از شهر خود بيرون كردند . « 3 »\r\nمنذر بن زبير هنگام آمدن به مدينه گفت : يزيد صد هزار به من جايزه داده است ، ولى اين رفتار او ، مرا از دادن گزارش كارهايش به شما باز نمىدارد . به خدا سوگند كه او شراب مىنوشد . به خدا سوگند كه او آنقدر مست مىشود كه نماز را وامىگذارد . « 4 »\r\nابن حجر گويد : اگر هم قايل به مسلمانى او باشيم ، اما او فاسق ، شرور ، شرابخوار و ستمگر است ، چنان كه رسول خدا ( ص ) بدان خبر داد . « 5 »\r\nبلاذرى در انساب الاشراف مىنويسد : پيرى از شاميان به من گفت : علّت مرگ يزيد اين بود كه او در حالت مستى بوزينه‌اش را بر الاغ سوار كرد . سپس به دنبال او آن‌گونه دويد كه گردنش شكست ، يا چيزى در درونش پاره گرديد . « 6 »\r\n\r\n\r\n","description":"","footnote":"\r\n( 1 ) . تجارب الامم ، ج 2 ، ص 76 .\r\n( 2 ) . الاتحاف بحبّ الاشراف ، ص 68 ، به نقل از شرح الهمزيه ابن حجر .\r\n( 3 ) . مروج الذهب ، ج 3 ، ص 68 .\r\n( 4 ) . الغدير ، ج 10 ، ص 256 ، به نقل از كامل ابن أثير ، ج 4 ، ص 45 و تاريخ ابن كثير ، ج 8 ، ص 216 .\r\n( 5 ) . الصواعق المحرقة ، ص 330 .\r\n( 6 ) . انساب الاشراف ، ج 5 ، ص 300 .\r\n","page_name":" 38 ","page_number":38},
  {"content":"\r\n\r\nاستاد عبّاس محمود عقّاد مىنويسد : نقل‌ها بيش از هر چيزى بر اين اجماع دارد كه او دايم الخمر و دلباختهء شهوت‌رانى بود و نسبت به گناهان بزرگ سهل‌انگارى مىكرد .\r\nهنوز بيش از 37 سال نداشت كه بر اثر بيمارى سينه پهلو درگذشت . شايد هم بر اثر شرابخوارى پيوستهء او و افراط در شهوت‌رانى به بيمارى كبد مبتلا شده بود . اين معقول نيست كه اينها همه ساخته و پرداخته دشمنان باشد ، چرا كه مردم چنين چيزى را براى پدرش يا عمرو بن عاص جعل نكردند . در حالى كه آن دو نسبت به مخالفان بنى اميه بيشترين كينه را داشتند . . . همچنين آن دسته از خادمان دولتش كه دنبال پنهان نگه داشتن رازها و عيب‌هاى او بودند ، هيچ فضيلتى كه جاى بدىها و عيوبش را بگيرد در او پيدا نكرده‌اند و او را از اين بابت نستوده‌اند . گويى كه جرأت انجام چنين ستايشى در محاسبه نمىگنجيد . وجود چنين عقب ماندگىهايى در يزيد ناشى از بىبنيگى و يا بيمارى نبود .\r\nبلكه او دچار ناتوانى اخلاقى و بيمارى وجدان بود . . . كه با وجود محكمى بنيه و بزرگى جثه و برخوردارى از برخى صفات جسمانى كه موجب افزايش وجاهت اميران است ، مثل زيبايى و بلند قامتى ، او را از انجام كارهاى بزرگ باز مىداشت . او در كودكى به بيمارى سخت آبله مبتلا شد كه آثارش تا پايان عمر در چهره‌اش باقى ماند . ولى اين بيمارى از بيمارىهاى شايع صحرا بود ؛ وچنين اثرى نداشت كه همه مبتلايان را از بلند پروازى و تلاش باز دارد . « 1 »\r\n\r\nكفر يزيد\r\nارتداد به معناى كفر پس از اسلام است ؛ و با گواهى شرعى و اقرار شخص ، مبنى بر خروج از اسلام ، يا اقرار به برخى از انواع كفر و با هر كارى كه به روشنى بر استهزاى دين ، سبك شمردن و دست كشيدن از آن دلالت كند ؛ و نيز با هر گفتارى كه به صراحت بر انكار چيزى دلالت كند كه به ضرورت يا به اعتقاد خود شخص جزو دين بودن آن به اثبات رسيده باشد ؛ يا آنكه با اعتقادات او درباره ضروريات دين مخالف باشد ، تحقق مىيابد . « 2 »\r\n\r\n\r\n","description":"","footnote":"\r\n( 1 ) . ابو الشهداء الحسين بن على ( ع ) ، ص 68 .\r\n( 2 ) . جواهر الكلام ، ج 41 ، ص 600 - 601 .\r\n","page_name":" 39 ","page_number":39},
  {"content":"\r\n\r\nاگر بتوان حكم كرد كه ابو سفيان و معاويه پس از فتح مكه به ظاهر اسلام آورده بودند - هر چند شواهد تاريخى زندگىِ سياهشان خلاف اين را ثابت مىكند - ولى دربارهء ارتداد يزيد از اسلام جاى هيچ شكّى نيست . دليل اين موضوع اشعارى است كه وى آشكارا از كفر سخن مىگويد و بدنهادى و بىاعتقاديش را آشكار مىسازد . در آن اشعار چنين آمده است :\r\n« هاشم حكومت را به بازيچه گرفت و گرنه ، نه خبرى رسيد و نه وحيى فرود آمد ! اى كاش پدرانم كه در بدر كشته شدند نالهء كشتگان از دم شمشير خزرج را مىشنيدند . و شادى مىكردند و ديگران را در شادى خويش شركت مىدادند و سپس مىگفتند : « اى يزيد ! دست مريزاد ! »\r\nپس آنان را در برابر بدر ، كيفرى مثل خودش داديم و همانند بدر را برپا كرديم ، پس برابر شد من از خندف نباشم اگر از رفتار فرزندان احمد انتقام نگيرم . » « 1 »\r\nدر ديگر اشعار وى آمده است :\r\n« هنگامى كه آن هودجها بر شتران آشكار شد و آن سرها بر كناره‌هاى « جيرون » نور تابانيد ، كلاغ قار قار كرد و من گفتم : بگويى يا نگويى ، من انتقام خود را از پيامبر گرفتم . » « 2 »\r\n\r\nسخنان زينب كبرى ( س )\r\nنخستين كسى كه با استناد به اشعار يزيد - در مجلس و رو در روى او - كفرش را اثبات كرد ، حضرت زينب كبرى ، دختر امير المؤمنين ( ع ) است ؛ كه امام زين العابدين ( ع ) از او به عنوان عالمه تعليم نديده ياد مىكند . « 3 » آن حضرت خطاب به يزيد فرمود :\r\n« آيا سخن خداى متعال را فراموش كرده‌اى كه فرمود : « آنها كه كافر شدند ، نپندارند كه اگر مهلتشان داديم به سودشان است ! ما به آنان مهلت مىدهيم تا بر گناهانشان بيفزايند ؛ و آنان عذابى خوار كننده دارند . » « 4 » كار تو جاى تعجّب و شگفتى ندارد ، چگونه\r\n\r\n\r\n","description":"","footnote":"\r\n( 1 ) . درباره اشعار يزيد و مثل زدن به اشعار ابن زبعرى به تفصيل سخن خواهيم گفت .\r\n( 2 ) . جواهر المطالب ، ج 2 ، ص 300 .\r\n( 3 ) . العوالم ، ج 17 ، ص 370 .\r\n( 4 ) . آل عمران ( 3 ) ، آيهء 178 .\r\n","page_name":" 40 ","page_number":40},
  {"content":"\r\n\r\nمىتوان از كسى كه جگر شهيدان را دندان گرفته و گوشتش از خون شهيدان و سعادتمندان روييده و بر ضدّ سرور پيامبران جنگ برپا كرده و احزاب را گرد آورده و به روى رسول خدا ( ص ) نيزه كشيده و شمشير جنبانده ، اميد خير و نيكى داشت ؛ آن كسى كه از همه اعراب بىايمان‌تر بود ، بيش از همه رسول خدا ( ص ) را انكار مىكرد . دشمنىاش از همه آشكارتر بود و از روى كفر و سركشى از همه نسبت به پروردگار نافرمان‌تر بود . آگاه باشيد كه اينها همه نتيجهء فساد و كفر است و سوسمارى است كه براى كشتگان جنگ بدر در سينه مىجنبيد . هر كس در كار ما اهل بيت با ديدهء تعجّب و دشمنى ، عداوت و كينه‌ورزى بنگرد ، در دشمنى با ما كندى نمىكند . كفر خويش را به رسول خدا ( ص ) آشكار مىسازد و آن را به بيان رسا بر زبان مىآورد و - شادمان از كشتن فرزندان و به اسارت بردن دودمانش - بىآنكه از چنين گناهى اجتناب ورزد و يا آن را بزرگ بشمرد ، خطاب به بزرگانش چنين ندا مىدهد : « از شادى هلهله مىكردند و ديگران را به هلهله وامىداشتند و مىگفتند : اى يزيد دست مريزاد ! »\r\nاى يزيد دندانهاى ابا عبدالله را - كه بوسه گاه پيامبر بود - زير ضربه‌هاى چوبدستى مىگيرى و شادى در چهره‌ات برق مىزند . به جانم سوگند كه با ريختن خون سرور جوانان بهشت و پسر بزرگ عرب و خورشيد خاندان عبد المطلب ، دمل را شكافتى و ريشه را كندى .\r\nبزرگانت را ستودى و با خون او به پيشينيان كافر خويش تقرّب جستى ! » « 1 »\r\n\r\nگفتار برخى از صحابه\r\nبرخى از صحابه با استناد به ابيات ياد شده و مثل زدن يزيد به آنها ، وى را مرتد و خارج از دين دانستند .\r\nابن عبد ربّه مىنويسد : مسلم بن عقبه ، سرهاى اهل مدينه را نزد يزيد فرستاد . چون آنها را در برابرش افكندند ، او به شعر ابن زبعرى در روز أحد ، يعنى « اى كاش بزرگانم . . . »\r\nتمثّل جست . يكى از صحابه رسول خدا ( ص ) خطاب به او گفت : اى اميرمؤمنان ! آيا از\r\n\r\n\r\n","description":"","footnote":"\r\n( 1 ) . الاحتجاج ، ج 2 ، ص 124 ، و به نقل از آن ، بحار الأنوار ، ج 45 ، ص 158 .\r\n","page_name":" 41 ","page_number":41},
  {"content":"\r\n\r\nاسلام باز گشتى ؟ گفت : آرى ، از خداوند طلب بخشش مىكنيم . گفت : به خدا سوگند هرگز در زمينى ، با تو همنشين نخواهم بود و از نزد او بيرون رفت . « 1 »\r\n\r\nگفتار عالمان در كفر يزيد\r\nبسيارى از عالمان ، مورّخان و متفكّران به صراحت ، يزيد بن معاويه را كافر شمرده‌اند ؛ كه در اينجا به ذكر نام برخى از آنها بسنده مىكنيم :\r\n1 . امام احمد حنبل : شبراوى مىگويد : علّامه ، ابن حجر در شرح الهمزية گويد : فسق و فجور و بىتقوايى يزيد به اندازه‌اى رسيده بود كه نه تنها سر زدن آن زشتىهادر نظرش زياد نمىآمد . بلكه امام احمد بن حنبل به كفر او فتوا داده است . وى از چنان علم و زهدى برخوردار است كه اگر رفتارى از يزيد سر نمىزد و براى او ثابت نمىشد ، چنين قضاوتى نمىكرد . « 2 »\r\n2 . ابن قفطى : باعونى گويد : ابن قفطى در تاريخش نوشته است : وقتى اسيران بر يزيد بن معاويه وارد شدند ، رفت تا با آنان ديدار كند . پس ديد كه كودكان ، و زنان خاندان على ( ع ) ، حسن ( ع ) و حسين ( ع ) ، در حالى كه سرها بر نيزه‌ها است ، بر ثنية العقاب مشرف گشته‌اند . در آن زمان چنين سرود :\r\n« هنگامى كه آن هودجها بر شتران آشكار شد و آن سرها بر بلندى جيرون نور تابانيد ، كلاغ آواز داد و من گفتم : بگويى يا نگويى ، من انتقام خويش را از رسول گرفتم . »\r\nمقصودش از اين اشعار اين بود كه حسين ( ع ) را در مقابل كسانى مثل جدّش عتبه و ديگر بزرگان در گذشته‌اش كه رسول خدا ( ص ) آنان را در بدر كشت ، به قتل رسانيد .\r\nگوينده چنين سخنانى از اسلام بيزار است و كفر او جاى شكّ ندارد . « 3 »\r\n3 . باعونى : وى مىگويد : گمان ندارم كسى كه اين كار ( قتل حسين ( ع ) ) را روا بشمرد و با خاندان پيامبر اين گونه رفتار كند ، بويى از اسلام برده باشد . چنين كسى به محمد ( ص )\r\n\r\n\r\n","description":"","footnote":"\r\n( 1 ) . العقد الفريد ، ج 5 ، ص 139 .\r\n( 2 ) . الاتّحاف بحبّ الاشراف ، ص 68 .\r\n( 3 ) . جواهر المطالب ، ج 2 ، ص 300 .\r\n","page_name":" 42 ","page_number":42},
  {"content":"\r\n\r\nايمان نياورده است . ايمان با قلبش در نياميخته و لحظه‌اى به پروردگارش ايمان نياورده است . و ايمان ندارد كه خداوند در قيامت آنان را گرد مىآورد و بازگشت آنها به سوى پروردگارشان است . « 1 »\r\n4 . ابن عقيل : سبط ابن جوزى از ابن عقيل نقل مىكند كه گفت : گذشته از اينكه مىتوان يزيد را دشنام داد و لعن كرد ، آنچه بر كفر و زندقهء وى دلالت دارد ، اشعارى است كه با روشنى در آنها از كفر سخن گفته و از بدنهادى و بد اعتقاديش پرده برداشته است . از جمله آنها گفتار وى در قصيده‌اى است كه با اين ابيات آغاز مىشود :\r\n« اى علّيّه بيا و باز خود آشكار بگو و نغمه بخوان كه من در گوشى سخن گفتن را دوست نمىدارم ، داستان ابو سفيان از روزگاران دور بر أحد گذاشته شده است ، تا آنكه گريه كنندگان را برانگيخت ، هان بيا و مرا از آن قهوه بنوشان ، كه « عنسى » آن را به جاى انگور شامى برگزيد . هر گاه كه به امور كهن بنگريم ، پيوسته آن را حلال مىبينيم .\r\nاگر من مردم ، اى مادر سرخ‌رو شوهر كن و پس از جدايى ، منتظر ديدار مباش ،\r\nآنچه از روز رستخيزمان برايت نقل كرده‌اند ، داستان‌هاى « طسم » است كه قلب را در فراموشى قرار مىدهد ، من ناگزيرم از اينكه محمّد ( ص ) را ديدار كنم ، با شرابى زرد رنگ كه استخوان‌هايم را سيراب مىكند . » « 2 »\r\n5 . يافعى : از يافعى نقل است : اما حكم كسى كه حسين را كشت و يا به كشتن او فرمان داد ، اگر از كسانى است كه اين كار را حلال مىشمرد ، كافر و اگر حلال نمىشمرد ، فاسق و فاجر است و اللّه اعلم . « 3 »\r\n6 . قاضى أبى يعلى و ابن جوزى : آلوسى گويد : او به طور قطع يزيد بن معاويه را كافر شمرده و گروهى از عالمان از جمله حافظ و يارى دهنده سنّت ، ابن جوزى و پيش از او قاضى أبو يعلى به لعن وى تصريح كرده‌اند . « 4 »\r\n\r\n\r\n","description":"","footnote":"\r\n( 1 ) . جواهر المطالب ، ج 2 ، ص 312 .\r\n( 2 ) . تذكرة الخواص ، ص 290 .\r\n( 3 ) . شذرات الذهب ، ج 1 ، ص 68 .\r\n( 4 ) . تفسير روح المعانى ، ج 26 ، ص 72 .\r\n","page_name":" 43 ","page_number":43},
  {"content":"\r\n\r\n7 . كياهراسى : وى گويد : يزيد نردباز است ، با يوز پلنگ شكار مىكند ، تارك نماز ، دايم الخمر و قاتل خاندان پيامبر ( ص ) است و در شعرش به روشنى بر كفر تصريح دارد . « 1 »\r\n8 . سبط ابن جوزى : او پس از ذكر استناد ابن عقيل به اشعار يزيد بر كفر و زندقه وى گويد : از جمله اين اشعار او است :\r\n« اگر فزونى سرمايش ( سرماى شراب ) زمين را نسوده بود ،\r\nمن هنگام تيمّم به خاك دست نمىكشيدم . »\r\nاز ديگر اشعار او شعرى است كه مىگويد :\r\n« هنگامى كه آن شتران با بارشان آشكار شدند و . . . » - كه پيش از اين آورديم - .\r\nديگر شعر او اين است :\r\n« اى گروه نديمان برخيزيد و صداى آواز را بشنويد ،\r\nجامى پيوسته بنوشيد و ياد منزلها را واگذاريد ،\r\nآواز عود مرا از صداى اذان به خود مشغول داشته است ،\r\nمن سيه چشمان را دادم و باده را در « دنان » گرفتم . »\r\nهمچنين بسيارى اشعارى ديگر كه از ديوانش نقل كردم . از اين رو اين امّت ، حكومت او را بر خود ننگ مىشمارد ، تا آنجا كه ابو العلاى معرّى با اشاره به زشتى اين كار مىگويد :\r\n« مىبينم كه روزگار هر كار زشتى را انجام مىدهد ،\r\nدر نتيجه بر شگفتى من چيزى افزوده نمىشود\r\nآيا اين قريشيان نبودند كه حسين را كشتند ،\r\nدر حالى كه يزيد تكيه بر مسند خلافت زده بود . »\r\n9 . ابن عساكر : از ابن عساكر نقل شده كه گفت : قصيده‌اى به يزيد منسوب است كه از جمله اشعارش اينها است :\r\n« اى كاش پدرانم كه در بدر كشته شدند ،\r\nنالهء كشتگان از دم شمشير خزرج را مىشنيدند ،\r\n\r\n\r\n","description":"","footnote":"\r\n( 1 ) . جواهر المطالب ، ج 2 ، ص 301 .\r\n","page_name":" 44 ","page_number":44},
  {"content":"\r\n\r\nهاشم پادشاهى را به بازيچه گرفت و گرنه ،\r\nنه فرشته‌اى از آسمان فرود آمد و نه وحيى فرود آمد . »\r\nاگر اين نقل‌ها از او درست باشد ، بدون شك او كافر است . « 1 »\r\n10 . أجهورى : گويد : امام محمّد بن عرفه و محقّقان پيرو او به كفر حجّاج معتقدند .\r\nشكى نيست كه جنايت او همانند جنايت يزيد ، بلكه كمتر از آن است . « 2 »\r\n11 . سعد تفتازانى : گويد : حق اين است كه رضايت يزيد به قتل حسين ( ع ) و اهانت وى نسبت به اهل بيت رسول خدا ( ص ) ، به طور متواتر ثابت است ، هر چند كه جزئياتش ممكن است خبر واحد باشد . ما دربارهء ( پستى ) او و بلكه در ايمانش ترديد نمىكنيم . پس لعنت خداوند بر او و يارانش باد .\r\nشبراوى گويد : گفتار سعد « بلكه در ايمانش » به قرينه ما قبل و ما بعد آن به اين معنا است كه ما در عدم ايمان او ترديد نمىكنيم . « 3 »\r\n12 . حافظ بدخشانى : گويد : يزيد با چوب خيزران بر سر حسين ( ع ) مىزد و اين ابيات ابن زبعرى را انشاد مىكرد : اى كاش بزرگانم در بدر ، حاضر بودند . . . تا آخر . اين ابيات مشهور است و يزيد دو بيت بر آنها افزود كه بر كفر صريح مشتمل است . « 4 »\r\n13 . شبراوى : وى پس از ذكر تمثل جستن يزيد به اشعار ابن زبعرى گويد : خداوند او را به خاطر اين ابيات خوار كند ؛ كه اگر درست باشد با انكار رسالت ، كافر شده است . « 5 »\r\n14 . آلوسى : وى در تفسيرش گويد : در تاريخ ابن الوردى و كتاب الوافى بالوفيات آمده است : چون اسيران از عراق بر يزيد وارد شدند ، بيرون آمد و ديد كه كودكان و زنان خاندان على و حسين - رضى الله تعالى عنهما - در حالى كه سرها بر نيزه است بر بلندىهاى جيرون مشرف گشته‌اند . در همين حال ، كلاغى آواز داد و او چنين سرود :\r\n\r\n\r\n","description":"","footnote":"\r\n( 1 ) . شذرات الذهب ، ج 1 ، ص 68 .\r\n( 2 ) . الاتحاف بحب الاشراف ، ص 67 .\r\n( 3 ) . همان ، ص 62 ؛ تفسير روح المعانى ، ج 26 ، ص 72 .\r\n( 4 ) . نزل الابرار ، ص 159 .\r\n( 5 ) . الاتحاف بحب الاشراف ، ص 57 .\r\n","page_name":" 45 ","page_number":45},
  {"content":"\r\n\r\n« هنگامى كه آن هودجها بر شتران آشكار شد و آن سرها بر بلندى جيرون نور تابيدند ،\r\nكلاغ آواز سر داد و من گفتم : بگو يا نگو ، من دين خويش را از رسول خدا ( ص ) گرفتم . »\r\nيعنى اينكه او حسين ( ع ) را در مقابل كسانى چون جدش عتبه ، خالد ، پسر عتبه ، و ديگرانى كه در جنگ با رسول خدا ( ص ) در بدر كشته شدند ، به قتل رساند . اين كفر صريح است ؛ و اگر درست باشد كه از او است ، به وسيلهء گفتن آنها كافر شده است ؛ همين طور است ، تمثل جستن وى به سخن عبدالله بن زبعرى ، پيش از اسلامش كه گفت : اى كاش بزرگانم در بدر . . . .\r\n15 . عبدالباقى افندى عمرى : اين شاعر عراقى مطابق آنچه از الباقيات الصالحات نقل شده با بيت زير به اشعار يزيد و كفر وى اشاره كرده است :\r\n« اگر آنچه به كلاغ هنگامى كه آواز داد گفت ، درست باشد به كفرش يقين داريم . » « 1 »\r\n\r\nدرنگ ابن حجر\r\nابن حجر در كتاب « الصواعق المحرقة » درنگى كرده و پيرامون اين مسأله راه ديگرى پيش گرفته است . او مىگويد : بدان كه اهل سنت دربارهء يزيد ، پسر و جانشين معاويه ، اختلاف كرده‌اند . گروهى گفته‌اند كه او بنا بر قول سبط ابن جوزى و ديگران كافر است .\r\nمشهور است كه چون سر حسين ( ع ) را نزدش آوردند ، شاميان را جمع كرد و آغاز به زدن بر سر آن حضرت با چوب خيزران كرد و ابيات مشهور ابن زبعرى را انشاء كرد : « اى كاش بزرگانم در بدر حاضر بودند . . . » . اين ابيات مشهور است و او دو بيت به آنها افزود كه مشتمل بر كفر آشكار است . . . گروهى گفته‌اند كه او كافر نيست ، زيرا چيزى از اسبابى كه موجب كفر مىگردد ، از او نزد ما ثابت نشده است . اصل ، بقاى او بر اسلام است مگر آنچه او را از آن خارج مىكند اثبات شود . البته داستان زير با قول مشهور مبنى بر كفر يزيد معارض است . نقل شده است كه وقتى سر حسين ( ع ) رسيد ، يزيد گفت : اى حسين ، خدايت رحمت كند . تو را مردى كشت كه حق ارحام را نمىدانست و به ابن‌زياد تغيّر كرد\r\n\r\n\r\n","description":"","footnote":"\r\n( 1 ) . حاشيه الاتحاف ، ص 56 .\r\n","page_name":" 46 ","page_number":46},
  {"content":"\r\n\r\nو گفت : « او دشمنى مرا در قلب هر نيكوكار و بد كارى كاشت . » سپس زنان حسين ( ع ) را به همراه باقى مانده فرزندان و سر آن حضرت به مدينه باز گرداند ؛ تا سر را در آنجا دفن كند .\r\nتو مىدانى كه دليلى براى اثبات هيچ يك از دو گفتار وجود ندارد و اصل اين است كه او مسلمان مىباشد . بنابر اين ، اين اصل را مىگيريم تا آنكه دليلى براى خروج وى از اسلام براى ما ثابت شود . از همين رو ، شمارى از محققان گفته‌اند كه روش درست و استوار اين است كه دربارهء او توقف كنيم و كفرش را به خداى متعال وابگذاريم ، چرا كه او به پوشيده‌ها و درون انديشه‌ها و ضماير آگاه است ؛ بنابر اين ، هرگز متعرض كفرش نمىشويم ؛ چرا كه اين سزاوارتر و سالم‌تر است . اگر قايل به اسلام او شويم ، در آن صورت ، او مسلمانى فاسق ، شرور ، شرابخوار و ستمگر است ، همانطور كه پيامبر ( ص ) بر اين امر خبر داده است . « 1 »\r\nبه اعتقاد ما ، اين روش به دلايل چندى نادرست است :\r\nيكم : پس از آنكه مؤلف آن قول مشهور سبط ابن جوزى و ديگران را در اين مقام نقل مىكند ؛ كه يزيد دو بيت مشتمل بر كفر صريح بر اشعار ياد شده افزود ، ديگر مجال اين نيست كه بگويد : « اصل بر مسلمان بودن اوست ، بنابر اين ، ما اين اصل را مىگيريم تا آنكه دليلى براى خروج وى از اسلام براى ما ثابت شود . » كدام دليل از سخن صريح خود او بالاتر ؟ چنانچه تواتر در نقل هم نمىبود ، تنها اشتهار اين اشعار براى اثبات اين موضوع كافى بود .\r\nاضافه مىكنم بر اين ، سخن آلوسى را كه مىگويد : گناهانى كه از او بر عدم تصديق رسالت سر زده است ، دلالتى كمتر از انداختن ورقى از قرآن كريم در كثافت ندارد . « 2 »\r\nدوم : اما ادّعاى اينكه قول مشهور با منقول - بر فرض درستى آن - تناقض دارد ، چنين تناقضى در ميان نيست . چرا كه به اعتقاد ما يزيد به اشعار ابن زبعرى تمثل جست و\r\n\r\n\r\n","description":"","footnote":"\r\n( 1 ) . الصواعق المحرقة ، ص 330 .\r\n( 2 ) . تفسير روح المعانى ، ج 26 ، ص 73 . گفتار او در مبحث نظرش نسبت به لعن يزيد ، به تفصيل خواهد آمد .\r\n","page_name":" 47 ","page_number":47},
  {"content":"\r\n\r\nدو بيت مشتمل بر كفر صريح نيز بر آن افزود ، با وجود اين ، پس از مشاهدهء دگرگون شدن اوضاع و احوال ، از بيم برپايى فتنه و آشوب و زوال حكومتش آن جمله‌ها را نيز بر زبان آورد . دليل آن هم نقل مؤلف در همين مقاله است ؛ كه يزيد به ابن زياد عيب گرفت و گفت : او تخم دشمنى مرا در دل هر نيكو كار و فاسقى كاشت . اين خود مؤيّد آن است كه يزيد زمانى اين موضع را اتخاذ كرد كه برايش ثابت شد آراى عمومى با كار او مخالف است .\r\nسوم : احتياط در مسأله به اين است كه انسان نسبت به اين جنايت بزرگ موضعى مناسب اتخاذ كند . آن هم جنايتى چون فاجعهء قتل حسين ( ع ) كه رسول خدا ( ص ) بارها پيش از شهادتش بر او گريست و بارها قاتلش را لعنت كرد . بنابراين آنچه ابن حجر به عنوان احتياط انجام داده ، خلاف احتياط است .\r\n\r\nسخنى با بيهقى\r\nخوارزمى مىنويسد : شيخ سنّت ، احمد بن حسين ، پيرامون تمثّل جستن يزيد به ابيات ابن زبعرى گويد : پايان سخن يزيد با آغازش شباهت ندارد و من به دليل اينكه چنان چيزى ثبت نشود آن را ننوشتم . اگر او اين را گفته باشد ، فعل تبهكاران را - با كشتن حسين ( ع ) و خاندانش - با اقوال كافران پيوند داده است . « 1 »\r\nعلامهء محمودى در حاشيه سخن وى مىنويسد : بيهقى جست و جو دربارهء كفر پيشوايش را نپسنديده است ؛ تا كفرش براى او اثبات شود و نزد خردمندان رسوا گردد . چنانچه كوشش خود را پيرامون سخنان يزيد به كار مىبست ، برايش ثابت مىشد او بارها سخن كفر آميز بر زبان جارى كرده و رفتار كافران بارها از او سر زده است . « 2 »\r\n\r\nسخنى با مجاهد\r\nسبط ابن جوزى نوشته است كه مجاهد پيرامون ابيات « هاشم پادشاهى را به بازى گرفت » گفته است : او نفاق ورزيده است . « 3 »\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 59 .\r\n( 2 ) . عبرات المصطفين ، ج 2 ، ص 291 .\r\n( 3 ) . تذكرة الخواص ، ص 261 .\r\n","page_name":" 48 ","page_number":48},
  {"content":"\r\n\r\nدر مقتل خوارزمى از قول او آمده است : ما درباره اين مرد جز اينكه با اين سخنش نفاق ورزيده است ، چيزى نمىدانيم . « 1 »\r\nعلّامهء محمودى در اين مقام نيز حاشيهء جالبى دارد و مىگويد : نفاق به معناى اظهار ايمان و پنهان و پوشيده داشتن كفر است . اگر اين شعر يزيد كه مىگويد : « هاشم پادشاهى را به بازى گرفت و گرنه ، نه خبرى رسيد و نه وحيى فرود آمد » ، به معناى اظهار ايمان باشد ، پس معناى اظهار و اعلان كفر كدام است ؟ آيا ميان صراحت اين سخن يزيد در كفر به بعثت پيامبر ( ص ) و ميان سخنان دهريّون كه خداوند سخنشان را در اين آيه شريفه نقل كرده تفاوتى است ؟ « آنها گفتند : چيزى جز همين زندگانى دنياى ما نيست ، مىميريم و زنده مىشويم ؛ وجز روزگار ما را هلاك نمىكند . » « 2 » همانطور كه اين سخن دهريّون در انكار مبدأ هستى صراحت دارد ، سخن يزيد نيز در انكار رسالت كه ركن دوم دين است صريح است . همين طور آنچه خداوند از قول فرعون نقل مىكند : « من پروردگار بزرگتان هستم » « 3 » ؛ آيا ممكن است كسى با زبان عربى و معناى كفر ونفاق آشنا باشد و بگويد كه اين سخن فرعون در كفر صراحت ندارد ، بلكه به مفهوم نفاق يعنى پنهان داشتن كفر است ؟\r\nگمان ندارم كه تفاوت ميان اين دو امر بر مجاهد پوشيده ماند و يا آنكه تفاوت آنها را ندانسته باشد ! چنين به نظر مىرسد كه او در هنگام بر زبان آوردن اين سخن و تفسير كفر صريح بر نفاق ، در فضايى از معاندان و تابع گرايشهاى اموى بوده و در نتيجه كفر صريح را به كفر غير صريح ، موسوم به نفاق تفسير كرده است ، تا آنكه از فتنه انگيزيها و مجادلات جاهلى آنان آسوده شود ؛ وگر نه موضوع روشن است و نيازى به طولانى نمودن سخن ندارد . « 4 »\r\n\r\nستم يزيد\r\nبنياد حكومت بنى اميه بر ستمگرى نهاده شده بود و اوجش را در روزگار حكومت\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 58 .\r\n( 2 ) . الجاثيه ، آيه 24 .\r\n( 3 ) . النازعات ، آيهء 24 .\r\n( 4 ) . عبرات المصطفين ، ج 2 ، ص 292 .\r\n","page_name":" 49 ","page_number":49},
  {"content":"\r\n\r\nيزيد بن معاويه مىبينيم . زيرا آن ملعون با آنكه سه سال بيشتر حكومت نكرد ، در سال اولش امام حسين ( ع ) و يارانش را كشت ؛ در سال دوم در جريان واقعهء حره با مردم مدينهء منوّره جنگيد و در كنار قبر رسول خدا ( ص ) مدت سه روز شهر را بر لشكريانش مباح كرد و در سال سوم كعبه را ويران ساخت . خوانندگان محترم جزئيات واقعهء كربلا را خوانده‌اند . ذكر جزئيات واقعهء حرّه و قضاياى ابن زبير نيز از حوصلهء اين كتاب بيرون است و ما تنها گزيده‌هايى از صفحات تاريك تاريخ واقعهء حرّه را در اينجا نقل مىكنيم .\r\nسبط ابن جوزى گويد : مداينى در كتاب الحرّه به نقل از زهرى مىگويد : در جنگ حرّه هفتصد تن از قريش و انصار و مهاجر و بزرگان موالى كشته شدند ؛ و شمار كسانى كه معلوم نيست بنده ، آزاد و يا زن بودند ، ده هزار تن است . مردم در خون فرو رفتند به طورى كه خون به قبر رسول خدا ( ص ) رسيده بود ، و روضه و مسجد پيامبر پر از خون شد . مجاهد گويد : مردم به خانه و منبر رسول خدا ( ص ) پناه بردند و شمشير همچنان در ميانشان كار مىكرد . . . مداينى نيز به نقل از ابى قره گويد : هشام بن حسان گفت : پس از واقعهء حرّه هزار زن بىآنكه شوهرى داشته باشند ، فرزند زائيدند . كسى غير از مداينى گويد : ده هزار زن .\r\nشعبى گويد : آيا يزيد به اين كار راضى نبوده است و حال آنكه به اين كار فرمان داد و از مروان بن حكم نيز به خاطر اين كار او تشكّر كرد ؟ ! « 1 »\r\nابن قتيبه گويد : يزيد ، مسلم بن عقبهء مرّى را با لشكرى بزرگ به جنگ ابن زبير فرستاد . او لشكر را حركت داد تا در مدينه فرود آمد و با ساكنانش جنگيد و آنان را شكست داد و مدت سه روز آن را مباح ساخت ؛ و آن همان واقعهء حرّه است . « 2 »\r\nيعقوبى گويد : او همراه پنج هزار تن آهنگ مدينه كرد و در واقعهء حرّه با آنان جنگيد ، و مردم مدينه نيز سخت با او جنگيدند . . . تا آنكه به شهر در آمد . هر كس را كه در شهر مانده بود به قتل رساند و حرم رسول خدا ( ص ) را مباح كرد ، تا آنكه دوشيزگان ، فرزند آوردند و معلوم نبود از چه كسى . « 3 »\r\n\r\n\r\n","description":"","footnote":"\r\n( 1 ) . تذكرة الخواص ، ص 289 ؛ الردّ على المتعصب العنيد ، ص 54 .\r\n( 2 ) . المعارف ، ص 198 .\r\n( 3 ) . تاريخ اليعقوبى ، ج 2 ، ص 250 .\r\n","page_name":" 50 ","page_number":50},
  {"content":"\r\n\r\nابن حجر گويد : پس ، مسلم بن عقبهء مرّى را به سوى آنان‌فرستاد و فرمان داد كه مدينه را سه روز مباح كند و با آنان بيعت كند مبنى بر آنكه آنها برده وبندهء يزيدند ، و چون از كار آن شهر فراغت يافت ، براى جنگ با ابن زبير به مكّه برود . آنگاه مسلم آن كارهاى زشت را در آن شهر انجام داد و مردم بسيارى از صحابه و فرزندانشان و تابعان نيكو كار را به قتل رساند و زشتكارى را به نهايت رساند . . . . « 1 »\r\nابن جوزى گويد : مسلم بن عقبه سه روز شهر را مباح كرد تا مردان را بكشند و به زنان تجاوز كنند ! زنى دربارهء پسرش كه به اسارت رفته بود نزد مسلم بن عقبه شكايت كرد . او گفت : به خاطر وى در كارش شتاب كنيد ؛ پس گردنش زده شد . آنگاه مسلم از مردم خواست كه با يزيد بيعت كنند و گفت : بيعت كنيد براين كه شما بندگان او هستيد و اموالتان از آن اوست ! در اين هنگام يزيد بن عبدالله بن زمعه گفت : ما بر كتاب خدا بيعت مىكنيم . پس دستور داد كه او را گردن زنند . سعيد بن مسيّب را نزد مسلم آوردند و گفتند :\r\nبيعت كن . گفت : بر سيرهء ابوبكر و عمر بيعت مىكنم ! دستور داد كه گردنش را بزنند ، اما مردى گواهى داد كه او ديوانه است . پس ، از او دست برداشت . محمد بن سعد در الطبقات نوشته است كه مروان بن حكم ، مسلم بن عقبه را بر ضدّ مردم مدينه تشويق مىكرد ؛ و او سه روز شهر را غارت كرد . هنگامى كه مروان نزد يزيد رفت ، از وى تشكر كرد و او را به خود نزديك ساخت .\r\nابن جوزى در ادامه مىنويسد : هر كس مىخواهد به عجايب بنگرد ، به رويدادهايى كه در روز حرّه بر سر مدينه آمد و طى آن يزيد ، لشكريانش را در غارت مردم آزاد گذاشت بنگرد . « 2 »\r\nشبراوى گويد : يزيد بن معاويه به مسلم بن عقبه گفت : چون بر مدينه پيروز گشتى لشكريان را سه روز در آن آزاد بگذار تا خون بريزند ، اموال را بگيرند و با زنان فسق و فجور كنند . « 3 »\r\n\r\n\r\n","description":"","footnote":"\r\n( 1 ) . ر . ك . تهذيب التهذيب ، ج 11 ، ص 214 ، شماره 8100 .\r\n( 2 ) . الردّ على المتعصب العنيد ، ص 54 .\r\n( 3 ) . الاتّحاف بحبّ الاشراف ، ص 65 .\r\n","page_name":" 51 ","page_number":51},
  {"content":"\r\n\r\nابن قتيبه گويد : شمار كشتگان جنگ حرّه در آن روز از قريش و انصار و مهاجر و بزرگان به هزار و هفتصد تن رسيد . از ديگر مردمان ، به جز زنان و كودكان ، ده هزار تن كشته شدند .\r\nنوشته‌اند كه در روز حرّه از اصحاب پيامبر ( ص ) هشتاد مرد كشته شدند و از آن پس كسى ، از بدريّون باقى نماند . از قريش هفتصد تن كشته شدند . از ديگر مردم شامل موالى ، عرب و تابعان ده هزار تن كشته شدند . اين واقعه در سه روز مانده از ذى الحجة سال 63 روى داد . « 1 »\r\nدر البدء و التاريخ آمده است : مسلم بن عقبه آمد و به مدينه حمله كرد و چهار هزار تن را از عامهء مردم و هفتصد تن را از انصار كشت . شكم زنان را شكافت ، حرم را مباح كرد و شهر را مدّت سه روز دستخوش غارت گردانيد . « 2 »\r\nاين در ارتباط با مدينه ؛ اما دربارهء فاجعهء مكّه ، مسعودى مىنويسد : « مسرف » پس از آن همه قتل و غارت و اسارت گرفتن مردم در مدينه و ارتكاب ديگر اعمال كه نگفتيم ، همراه لشكريانش كه همه اهل شام بودند ، آنجا را به مقصد مكّه ترك گفت تا به فرمان يزيد با ابن زبير و مردم آن شهر بجنگد . اين واقعه در سال 64 هجرى روى داد . چون مسرف ملعون به جايى به نام قديد رسيد مرد و حصين بن نمير به جاى او فرمانده سپاه شد . حصين حركت كرد تا به مكّه رسيد و آنجا رابه محاصره در آورد . ابن زبير به بيت الحرام پناه برد و حصين و شاميان همراهش بر كوهها و تنگه‌هاى مكّه منجنيق و عراده نصب كردند . سنگ‌هاى منجنيق وعراده‌ها بر روى خانه كعبه فرو ريخت . همراه سنگ‌ها نفت و پاره‌هاى كتان پر تاب شد ؛ وكعبه ويران گرديد و ساختمان آتش گرفت . « 3 »\r\nابن قتيبه دينورى گويد : عبد الله بن زبير را محاصره كردند و كعبه آتش گرفت ، به طورى كه ديوارهايش ويران شد و سقفش فرو ريخت . « 4 »\r\n\r\n\r\n","description":"","footnote":"\r\n( 1 ) . الامامة و السياسة ، ج 1 ، ص 215 .\r\n( 2 ) . البدء والتاريخ ، ج 6 ، ص 14 .\r\n( 3 ) . مروج الذهب ، ج 3 ، ص 71 .\r\n( 4 ) . المعارف ، ص 198 .\r\n","page_name":" 52 ","page_number":52},
  {"content":"\r\n\r\n\r\nلعن يزيد\r\nلعن به معناى طرد از رحمت است . خداى متعال مىفرمايد :  « لَعَنَهُمُ اللَّهُ بِكُفْرِهِمْ »  « 1 »  *  يعنى اينكه آنان را از رحمت دور كرد و طرد نمود .\r\nبراى جواز لعن يزيد به موارد چندى مىتوان استدلال كرد ؛ كه از آن جمله است :\r\n1 . تمسّك به عموم و اطلاق برخى آيه‌هاى قرآن\r\nخداى متعال مىفرمايد :\r\n إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً .  « 2 »\r\nآنها كه خدا و رسولش را مىآزارند ، خداوند در دنيا و آخرت لعنتشان كرد و برايشان عذابى خوار كننده آماده ساخته است .\r\nحال اگر آزار امام حسين ( ع ) موجب آزار پيامبر ( ص ) باشد ، آيا قتل او موجب آزار پيامبر ( ص ) نيست ؟ « 3 »\r\nدر جايى ديگر خداوند متعال مىفرمايد :\r\n وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً .  « 4 »\r\n\r\n\r\n","description":"","footnote":"\r\n( 1 )\r\n. البقرة ( 2 ) ، آيه 88 .\r\n( 2 ) . الأحزاب ( 33 ) ، آيه 57 .\r\n( 3 ) . زرندى متوفاى سال 570 در كتاب نظم دررالسمطين ( ص 232 ) مىنويسد : على از درّة دختر ابو لهب و به نقلى از ابو هريره نقل كرده است كه صبية ، دختر ابو لهب ، نزد پيامبر ( ص ) آمد و عرض كرد : مردم مرا صدا مىزنند و مىگويند تو دختر هيزم خداوندى . گويد : پيامبر ( ص ) خشمناك بيرون آمد تا بر منبر قرار گرفت . پس از حمد و ثناى الهى فرمود : چه شده است كه مردانى از شما مرا با آزار اهل بيتم مىآزارند ؟ به آنكه جانم به دست اوست سوگند ، هيچ بنده‌اى ايمان نمىآورد تا آنكه مرا دوست بدارد ، و مرا دوست نمىدارد ، تا آنكه خاندانم را به خاطر من دوست بدارد . بدانيد هركس با آزار خويشاوندانم مرا بيازارد ، مرا آزرده است و آن كس كه مرا بيازارد خداى را آزرده است . مىگوييم : هرگاه كه پيامبر ( ص ) با آزار زبانى دختر ابولهب خشمگين مىشود ، آيا مىشود كه نسبت به آنچه بر سر اهل بيت او با زبان و شمشير آورده‌اند ، خشمگين نشود .\r\n( 4 ) . النساء ( 4 ) ، آيه 93 .\r\n","page_name":" 53 ","page_number":53},
  {"content":"\r\n\r\nو هر كسى مؤمنى را به عمد بكشد ، كيفرش جهنّم است . جاودانه در آن مىماند و خداوند بر او خشم مىگيرد و لعنتش مىكند و برايش عذابى خوار كننده آماده كرده است .\r\nهر گاه كه لعنت و عذاب بزرگ الهى شامل كسى كه مؤمنى را به عمد بكشد مىگردد ، آيا شامل كسى كه حسين ( ع ) را بكشد نمىگردد . حسينى كه سبط رسول ( ص ) و ميوهء دل بتول ( س ) است و جدّش دربارهء وى فرمود : « حسين از من است و من از حسينم . خداوند دوست دارد ، هر كس كه حسين را دوست بدارد » . « 1 »\r\nباز خداى متعال مىفرمايد :\r\n وَ إِذْ قُلْنا لَكَ إِنَّ رَبَّكَ أَحاطَ بِالنَّاسِ وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَ الشَّجَرَةَ الْمَلْعُونَةَ فِي الْقُرْآنِ وَ نُخَوِّفُهُمْ فَما يَزِيدُهُمْ إِلَّا طُغْياناً كَبِيراً .  « 2 »\r\nو آن گاه كه به تو گفتيم : پروردگارت به مردم احاطه دارد و رؤيايى را كه به تو نشان داديم و نيز شجره ملعونه در قرآن چيزى جز براى آزمايش مردم نبود . و ما مردم را مىترسانيم ، اما جز بر طغيان بزرگشان نمىافزايد .\r\nيزيد از افراد شجرهء ملعون در قرآن است . جلال الدين سيوطى در تفسير الدرّ المنثور گويد : ابن ابى حاتم به نقل از يعلى بن مرّة گويد : رسول خدا ( ص ) فرمود : بنى اميه را بر منبرهاى زمين نشانم دادند . آنان بر شما حكومت خواهند يافت و خواهيد ديد كه حكمرانانى بد هستند . رسول خدا ( ص ) از اين بابت اندوهگين بود . پس خداى متعال آيهء شريفهء  « وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ »  ( و آنچه در خواب به تو نشان داديم ، چيزى جز آزمايش مردم نبود . ) را نازل فرمود ! « 3 »\r\nدر كتاب المعتضد آمده است : هيچ كس در اين اختلاف ندارد كه مقصود خداوند در اين آيه ، بنى اميه هستند . « 4 »\r\n\r\n\r\n","description":"","footnote":"\r\n( 1 ) . مقتل الحسين ( ع ) ، خوارزمى ، دار انوار الهدى ، ج 1 ، ص 213 .\r\n( 2 ) . الاسراء ( 17 ) ، آيه 60 .\r\n( 3 ) . الدر المنثور ، ج 4 ، ص 191 .\r\n( 4 ) . سفينة البحار ، ج 2 ، ص 514 ( مادهء لعن ) .\r\n","page_name":" 54 ","page_number":54},
  {"content":"\r\n\r\nنيز خداى متعال مىفرمايد :\r\n  فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ .   « 1 »\r\nآيا اميدواريد كه با فراهم آمدن حكومت در زمين به فساد بر خيزيد و قطع رحم كنيد ؟\r\nاينان كسانى هستند كه خداوند لعنتشان كرده و گوش‌هايشان را كر و چشمانشان را كور ساخته است .\r\nبدون شك يزيد پس از كشتن امام حسين ( ع ) و يارانش در كربلا و فرمان و رضايت او به اين كار ، واقعهء حرّه و ويرانى كعبه ، از بزرگ ترين مفسدان در زمين است . اگر اين كارها فساد در زمين نباشد ، پس براى فساد چه معنايى باقى مىماند ! بنابر اين ، طبق اين آيه لعنت خداوند او را شامل مىشود . احمد بن حنبل با تمسّك به همين آيهء مباركه او را از مصاديق مفسدين در زمين شمرده است . « 2 »\r\n2 . تمسّك به عموم برخى روايات\r\nالف - از على ( ع ) نقل شده است كه گفت : رسول خدا ( ص ) فرمود : هفت كس را خداوند و همهء پيامبرانِ مستجاب الدعوه لعنت كرده‌اند : تغيير دهندهء كتاب خدا ؛ تكذيب كنندهء قَدَرِ خداوند ؛ تغيير دهندهء سنّت رسول خدا ( ص ) ؛ كسى كه آنچه را خداوند بر عترت من حرام كرده است روا بدارد ؛ كسى كه براى عزيز كردن خوار كردگان خداوند و خوار كردن عزيز كردگان خداوند سلطنت كند ؛ حلال كنندهء حرام‌هاى خداوند ؛ و كسى كه بر عبادت خداى - عزّ وجلّ - تكبر ورزد . « 3 »\r\nبدون شك همهء مواردى كه ذكر شد بر يزيد صدق مىكند . همانند آنچه ابن حجر از رسول خدا ( ص ) نقل كرده است كه فرمود : « نخستين كسى كه سنّت مرا تغيير مىدهد ، مردى از بنى اميه به نام يزيد است . » « 4 »\r\n\r\n\r\n","description":"","footnote":"\r\n( 1 ) . محمّد ( 47 ) ، آيه 22 - 23 .\r\n( 2 ) . الرّد على المتعصّب العنيد ، ص 16 .\r\n( 3 ) . سفينة البحار ، ج 2 ، ص 512 ؛ المعجم الطبرانى ، ج 3 ، حديث 116 .\r\n( 4 ) . الصواعق المحرقة ، ص 231 .\r\n","page_name":" 55 ","page_number":55},
  {"content":"\r\n\r\nب - بخارى از انس از رسول خدا ( ص ) ، نقل مىكند كه فرمود : « مدينه از فلان جا تا فلان جا حرم است . درختش را نبايد بريد و حادثه‌اى در آن نبايد آفريد . هركس در آن حادثه‌اى بيافريند ، لعنت خداوند ، فرشتگان و همهء مردم بر او باد . خداوند در روز قيامت هيچ بها و عوضى از او نمىپذيرد . . . . » « 1 »\r\nج - احمد از ابراهيم تيمى از پدرش نقل مىكند كه گفت : روزى على ( ع ) خطاب به ما فرمود : رسول خدا ( ص ) فرمود : مدينه از عير تا ثور حرم است . هركس در آن حادثه‌اى بيافريند يا حادثه آفرينى را پناه دهد ، لعنت خداوند ، فرشتگان و همهء مردم بر او باد . « 2 »\r\nد - از سائب بن خلّاد نقل شده است كه رسول خدا ( ص ) فرمود : هر كس اهل مدينه را بترساند خداى عزّ وجل او را مىترساند و لعنت خداوند و فرشتگان و همهء مردم بر او باد . خداوند در روز قيامت هيچ بها و عوضى از او نمىپذيرد . « 3 »\r\nه - در كفاية الطالب از ابن عباس نقل شده است كه گفت : رسول خدا ( ص ) فرمود :\r\nچون مرا به آسمان بالا بردند ، ديدم كه بر در بهشت نوشته است : « لا إله الّا اللَّه ، محمّد رسول الله ، علىّ حبّ الله ، الحسن و الحسين صفوة الله ، فاطمة أمَة الله ، عَلَى باغضهم لعنة الله ، مهما ذكر الله » ( خدايى جز خداوند يكتا نيست . محمّد ( ص ) پيامبر خدا و علىّ دوستدار خدا است . حسن و حسين ( ع ) برگزيدهء خدايند و فاطمه ( س ) كنيز خدا است . بر دشمنانشان لعنت خدا باد ، تا آنگاه كه خداوند ياد شود ) . آنگاه گويد : اين روايت را تنها على بن حمّاد برايم نقل كرد و او ثقه است ؛ و محدّث شام آن را از محدّث عراق و امام اهل حديث نقل كرده است . « 4 »\r\nابن جوزى گفته است : در حديث لعن كسانى آمده است كه كار آنها به يك صدم كار يزيد هم نمىرسد . « 5 »\r\n\r\n\r\n","description":"","footnote":"\r\n( 1 ) . صحيح بخارى ، ج 3 ، ص 25 ( پايان كتاب الحج ، باب حرم المدينه ) .\r\n( 2 ) . مسند امام احمد بن حنبل ، ج 1 ، ص 81 .\r\n( 3 ) . همان ، ج 4 ، ص 55 - 56 .\r\n( 4 ) . كفاية الطالب ، ص 423 .\r\n( 5 ) . الرّد على العتعصب العنيد ، ص 19 .\r\n","page_name":" 56 ","page_number":56},
  {"content":"\r\n\r\n3 . گفتار علما در لعن يزيد\r\nدر اين بخش به گفتار تنى چند از عالمان و دانشمندان اسلامى پيرامون لعنت كردن يزيد مىپردازيم :\r\nاحمد بن حنبل : آلوسى گويد : برزنجى در « الاشاعه » و هيثمى در « الصواعق المحرقه » نقل كرده‌اند كه چون عبدالله ، پسر امام احمد ، دربارهء لعن يزيد از وى پرسيد ، گفت : كسى را كه خداوند لعنت كرده است ، چرا نشود لعن كرد ؟ گفت : من كتاب خدا را قرائت كردم ولى لعن يزيد را در آن نديدم . امام گفت : خداى متعال مىفرمايد : « آيا اميد بستيد كه با فراهم آمدن حكومت در زمين به فساد برخيزيد و قطع رحم كنيد . اينان كسانىاند كه خداى لعنتشان كرد . . . » . « 1 » بارى كدام فساد و قطع رحمى از كارى كه يزيد كرد بالاتر است ؟ « 2 »\r\nابن فراء : « 3 » ابن جوزى مىگويد : قاضى ابو الحسين ، محمد بن قاضى ابو يعلى ، ابن الفراء ، كتابى تأليف كرد . در آن كتاب ضمن بحث دربارهء كسانى كه مستحق لعن هستند ، يزيد را آورده و گفته است : كسى كه از لعن يزيد خوددارى مىكند يا از جايز بودن اين كار بىخبر است و يا آنكه منافق است و مىخواهد در اين كار ايجاد شبهه كند ؛ و چه بسا كه افراد نادان را تحريك كند و بگويد : مؤمن ، لعن كننده نيست . ( قاضى ) گويد : مصداق چنين سخنى ، كسى است كه مستحقّ لعن نباشد . من اين را از خط ابو الحسين و تأليفش نقل كردم . « 4 »\r\nابن جوزى ، گويد : در يكى از مجالس وعظ ، كسى از من دربارهء يزيد بن معاويه و كارهايى كه در حق حسين ( ع ) روا داشت و نيز فرمان وى مبنى بر غارت مدينه پرسيد و گفت : آيا جايز است كه لعن شود ؟ گفتم : زشتى اين كار ، او را بس است و سكوت اصلح مىباشد ! گفت : اين را كه سكوت اصلح است مىدانم ولى آيا لعن او را تجويز مىكنى ؟\r\n\r\n\r\n","description":"","footnote":"\r\n( 1 ) . محمد ( ص ) ، 22 - 23 .\r\n( 2 ) . روح المعانى ، ج 26 ، ص 72 .\r\n( 3 ) . او در شعبان 451 متولد شد و در دهم محرم سال 576 به قتل رسيد . او مردى فقيه و دقيق و سخت پايبندسنّت بود . ( ر . ك : المنتظم ، ج 10 ، ص 29 ؛ حاشيهء الرّد على المتعصّب ، ص 18 )\r\n( 4 ) . الرّد على المتعصّب العنيد ، ص 18 ؛ تذكرة الخواص ، ص 287 .\r\n","page_name":" 57 ","page_number":57},
  {"content":"\r\n\r\nگفتم : عالمانى پارسا از جمله امام احمد بن حنبل آن را تجويز كرده‌اند . « 1 » او در حق يزيد چيزى بالاتر از لعن ذكر كرده است . « 2 »\r\nبه رغم عبارت « سكوت اصلح است » ، مىبينيم كه ابن جوزى در رفتار و گفتار بدان پايبند نيست . شايد اين سخن را در آن مجلس از ترس گفته است . دليلش هم چيزى است كه نوه‌اش در تذكرةالخواص گفته است : گفتم : هنگامى كه جدّم ابو الفرج بر منبر بغداد ، در حضور امام ناصر و بزرگان علما او را لعنت كرد ، گروهى افراد بدخو از مجلس او برخاستند و رفتند . سپس جدّ من گفت :  « أَلا بُعْداً لِمَدْيَنَ كَما بَعِدَتْ ثَمُودُ »  ( اهل مدين همانند قوم ثمود از رحمت خدا دور باد ) . « 3 »\r\nنيز گويد : برخى بزرگان از آن روز برايم حكايت كرده‌اند كه گروهى دربارهء يزيد از جدّم سؤال كردند و او گفت : چه مىگوييد دربارهء مردى كه سه سال حكومت كرد . در سال اوّل حسين ( ع ) را كشت ، در سال دوم مدينه را ترسانيد و آن را مباح ساخت و در سال سوم كعبه را هدف منجنيق قرار داد و آن را ويران كرد . گفتند : او را لعنت كنيم ؟ گفت : لعنتش كنيد . « 4 »\r\nاسفراينى ، گويد : رأى برگزيده همان نظر ابن جوزى و ابو الحسين قاضى و موافقان آن دو است . « 5 »\r\nمَقدِسى : از كسانى كه يزيد را لعن كرده‌اند مطهر بن طاهر مقدسى ( متوفاى سال 507 در بغداد ) است . وى در كتاب البدء و التاريخ ، بر لعن يزيد تصريح كرده است . « 6 »\r\nسيوطى : جلال الدين سيوطى گويد : خداوند قاتلش ( يعنى قاتل حسين ( ع ) ) را و به همراه او ابن زياد را و نيز يزيد را لعنت كند . او در كربلا كشته شد . قتل او داستان بلندى دارد كه قلب تاب ياد آن را ندارد . انا للَّه‌و انا إليه راجعون . « 7 »\r\n\r\n\r\n","description":"","footnote":"\r\n( 1 )\r\n. الرّد على المتعصّب العنيد ، ص 9 .\r\n( 2 ) . تذكرة الخواص ، ص 287 ؛ الاتّحاف ، ص 63 .\r\n( 3 ) . همان ، ص 291 .\r\n( 4 ) . همان .\r\n( 5 ) . روح المعانى ، ج 26 ، ص 73 .\r\n( 6 ) . البدء و التاريخ ، ج 6 ، ص 6 و 8 و . . . .\r\n( 7 ) . تاريخ الخلفاء ، ص 165 .\r\n","page_name":" 58 ","page_number":58},
  {"content":"\r\n\r\nعبدالكريم بن شيخ ولى الدين : علامهء محمودى مىنويسد : از جملهء كسانى كه لعن يزيد را تجويز كرده‌اند شيخ عبد الكريم بن شيخ ولى الدين مؤلف كتاب « مجمع الفوائد و معدن الفرائد » است . او در ذكر احاديث وارده دربارهء درود بر پيامبر ( ص ) مىنويسد : . . .\r\nروشن است كه يزيد ملعون و پيروانش از كسانى بودند كه اهل بيت پيامبر ( ص ) را سبك شمردند . اينان مستحق خشم و خوارى و لعنت خداى جبّارند كه در قيامت انتقام مىگيرد . پس بر او وپيروانش و دوستداران و كمك كاران و خشنودان از رفتارش لعنت خداوند ، فرشتگان و همهء مردم باد . آنگاه گفت : هر كس خواستار تفصيل دربارهء لعنت يزيد باشد ، بايد كتاب « تبيين الكلام » را مطالعه كند . اما اينكه برخى لعن او را منع كرده‌اند نه به خاطر عدم جواز آن است ، كه به اتفاق جايز مىباشد ، بلكه ، آن گونه كه در شرح المقاصد آمده از بيم آن است كه به پدرش سرايت كند ! « 1 »\r\nعلامهء اجهورى به نقل از مشايخ خود : شبراوى گويد : شيخ مشايخ ما در حاشيهء الجامع الصغير ، پيرامون اين سخن پيامبر ( ص ) كه فرمود : « نخستين لشكر از امّت من كه بر دريا مىنشينند مستحق دوزخ گشته‌اند و نخستين لشكر از امّت من كه با شهر قيصر مىجنگند ، گناهشان بخشوده است » ، مىگويد : اين حديث مقتضى آن است كه يزيد بن معاويه از كسانى كه گناهشان بخشوده است باشد . در پاسخ اين استدلال گفته شده است كه داخل بودن يزيد در آن ، مانع خروج وى با دليل خاص نيست . يا اينكه فرمايش پيامبر ( ص ) :\r\n« گناهشان بخشوده است » مشروط به اين است كه شايسته بخشش باشند ؛ وحال آنكه يزيد چنين نيست . حتى برخى لعن او را به طور مطلق جايز شمرده‌اند ، چرا كه او به قتل حسين ( ع ) فرمان داد . . . . « 2 »\r\nحديث ياد شده از جنبهء صغرا و كبرا و ديگر جنبه‌ها جاى تأمل دارد ؛ كه مجال ذكر آنها نيست .\r\n\r\n\r\n","description":"","footnote":"\r\n( 1 ) . هامش كتاب الرّد على المتعصب العنيد ، ص 6 ، به نقل از كتاب مجمع الفوائد و معدن الفرائد ، حوالى ، ص 20 .\r\n( 2 ) . الاتّحاف بحبّ الاشراف ، ص 62 .\r\n","page_name":" 59 ","page_number":59},
  {"content":"\r\n\r\nكياهراسى : باعونى گويد : چون از كياهراسى - كه يكى از پيشوايان بزرگ است - دربارهء لعن يزيد بن معاويه پرسيدند ، گفت : يزيد از صحابه نبود . او در زمان عمر بن خطاب به دنيا آمد و گناهانى بزرگ مرتكب گشت . گويد : اما از نظر گذشتگان ؛ احمد درباره‌اش دو قول دارد : يكى كنايى و ديگرى صريح . مالك نيز درباره‌اش دو قول دارد : صريح و كنايى .\r\nولى من درباره‌اش يك قول دارم آن هم صريح و بدون كنايه . چرا نداشته باشم ؟ و حال آنكه او نرد مىباخت ، با يوز پلنگ شكار مىكرد ، تارك نماز و دايم الخمر و قاتل اهل بيت پيامبر ( ص ) بود ؛ و در شعرش بر صريح كفر ، تصريح دارد . « 1 »\r\nتفتازانى : وى در شرح عقايد نسفيّه مىگويد : بر جواز لعن كسى كه حسين ( ع ) را كشت يا به آن فرمان ، يا اجازه و يا رضايت داد اتفاق كرده‌اند . گويد : حقّ اين است كه رضايت يزيد به قتل حسين ( ع ) و شادمانى او و توهين او به اهل بيت رسول خدا ( ص ) از اخبارى است كه به نحو تواتر معنوى به دست ما رسيده است ، هرچند كه جزئياتش به نحو خبر واحد مىباشد . گويد : ما دربارهء او و بلكه در كفر و ايمانش توقف نمىكنيم . خداوند او و اعوان و انصارش را لعنت كند . « 2 »\r\nسمهودى : شبراوى گويد : سمهودى در جواهر العقدين گفته است : همهء عالمان بر جواز لعن هركس بدون تعيين شخص معين كه حسين - عليه السلام - را كشت يا فرمان به كشتن او داد يا آن را جايز شمرد يا بدان رضايت داد ، اتّفاق نظر دارند . « 3 »\r\nبدخشانى : وى در نزل الابرار گويد : . . . اين محقّق است كه يزيد از كرده‌اش پشيمان نشد ، بلكه بر گناهش اصرار داشت و سركشى او استمرار پيدا كرد ؛ تا آنكه انتقام گيرندهء جبار ، انتقام خون حسين ( ع ) را از وى بگيرد و قصاصش نمايد و او را در پايين‌ترين جاى آتش وارد كند . شگفت از جماعتى است كه در كار او توقف كرده و از لعن او خوددارى مىورزند . حال آنكه بسيارى از پيشوايان از جمله ابن جوزى - كه علم و جلالتش روشن است - آن را جايز شمرده‌اند . « 4 »\r\n\r\n\r\n","description":"","footnote":"\r\n( 1 ) . جواهر المطالب ، ج 2 ، ص 301 .\r\n( 2 ) . شذرات الذهب ، ج 1 ، ص 68 ؛ نزل الابرار ، ص 162 .\r\n( 3 ) . الاتّحاف بحبّ الاشراف ، ص 63 .\r\n( 4 ) . نزل الابرار ، ص 160 .\r\n","page_name":" 60 ","page_number":60},
  {"content":"\r\n\r\nعبدالباقى افندى : آلوسى گويد : سخن شاعر عصر و مرد صاحب فضيلت ، عبد الباقى افندى عمرى موصلى ، مرا به شگفت وا مىدارد ؛ هنگامى كه از وى دربارهء لعن يزد سؤال شد ، گفت ؛ لعنت من يزيد را بس نيست و من پيوسته او را لعن مىكنم . « 1 »\r\nآلوسى : او مىنويسد : به پندار من آن پليد ، رسالت پيامبر ( ص ) را باور نداشت ؛ و مجموع آنچه نسبت به اهل حرم خدا - مكّه - و نيز اهل حرم پيامبرش - مدينه - ، و عترت انجام داد و ديگر گناهانى كه از او سر زده است ، بر عدم تصديق رسالت ، دلالتى كمتر از انداختن ورقى از قرآن كريم در جاى نجس ندارد ! من گمان ندارم كه كار او بر بزرگان دنياى اسلامى در آن روزگار پوشيده باشد ، امّا آنان مغلوب بودند و چاره‌اى جز اين نداشتند كه منتظر بمانند و ببينند كه از خداوند چه مىرسد . « 2 » اگر بپذيريم كه آن ناپاك مسلمان بود ، بايد بگوييم مسلمانى بود كه همهء گناهان بزرگ را - كه زبان از وصفش عاجز است - مرتكب شد . من معتقدم كه لعن او به اسم جايز است ؛ هر چند كه تصور نمىشود چون او ، فاسقى وجود داشته باشد . ظاهر اين است كه او توبه نكرد و احتمال توبه از احتمال ايمانش ضعيف‌تر است . كسانى مثل ابن زياد ، ابن سعد و ديگر كسانى كه به كار آنها راضى بودند نيز به او ملحقند ؛ و مادامى كه چشمى بر ابا عبد الله بگريد ، بر همهء اينان و اعوان و انصار و پيروانشان و كسانى كه به آنان تمايل پيدا كنند ، تا روز قيامت لعنت خداوند باد . . . .\r\nكسانى هم كه از لعن صريح او بيم دارند ، مىتوانند اين طور بگويند : « خداوند لعنت كند هر كس را كه به قتل حسين ( ع ) رضايت داد و خاندان پيامبر ( ص ) را به ناحق آزرد و حقّشان را غصب كرد . » به اين ترتيب هر چند كه شخص يزيد را به طور معيّن لعنت نكرده است ، ولى به طريق اولى و در واقع ، او نيز شامل اين عموم مىگردد . در جايز بودن لعن با اين الفاظ و امثال آن هيچ كس مخالف نيست ، مگر ابن عربى و موافقانش كه طبق ظاهر آنچه از اينان نقل مىشود ، لعن كسانى را كه به قتل حسين رضايت داده‌اند جايز نمىدانند ؛ و اين گمراهى از گمراهى يزيد هم بالاتر است ! « 3 »\r\n\r\n\r\n","description":"","footnote":"\r\n( 1 ) . روح المعانى ، ج 26 ، ص 72 .\r\n( 2 ) . البته اين توجيح قابل پذيرش نيست ، و آنان وظيفه داشتند كه با امام حسين عليه السلام همراهى كنند و پس از شهادت امام عليه السلام بر آرمان امام تكيه كنند .\r\n( 3 ) . روح المعانى ، ج 26 ، ص 72 - 74 .\r\n","page_name":" 61 ","page_number":61},
  {"content":"\r\n\r\n\r\nقتل امام حسين ( ع ) توسط يزيد\r\nكشتن امام حسين ( ع ) ، بالاترين مصيبت هاست . چرا چنين نباشد و حال آنكه او يكى از پنج تن پاكانى است كه رسول خدا ( ص ) به آنها فرمود : « من با كسى كه با شما در صلح باشد در صلحم و با كسى كه با شما بجنگد در جنگم . » ( انَّا سِلْمٌ لِمَنْ سالَمْتُمْ وَ حَرْبٌ لِمَنْ حارَبْتُمْ ) . « 1 »\r\n\r\nكيفر قاتل حسين ( ع ) و اوصافش در روايات\r\nدربارهء قاتل امام حسين ( ع ) و اوصاف و عذابش ، رواياتى آمده است كه نشانگر عمق آن جنايت مىباشد . برخى از آن روايات را در اينجا نقل مىكنيم :\r\nابن مغازلى به سندش از رسول خدا ( ص ) روايت كرده است كه فرمود : قاتل حسين در تابوتى از آتش با سر در آتش آويخته تا آنكه در ته جهنم قرار مىگيرد . او چنان بويى دارد كه اهل آتش از شدّت بوى گند او به خدا پناه مىبرند . او در آنجا جاودانه است و عذاب دردناك مىچشد . عذاب ، لحظه‌اى از او برداشته نمىشود و به او چركاب مىنوشانند .\r\nواى بر او از عذاب خداى عزوجل . « 2 »\r\nاز رسول خدا ( ص ) نقل شده است كه فرمود : موسى بن عمران از پروردگارش درخواست كرد و گفت : پروردگارا ! برادرم هارون مرد ، پس او را ببخشاى . خداوند به او وحى كرد : اى موسى ! اگر از من بخواهى كه گناه اوّلين و آخرين را بيامرزم ، اجابتت مىكنم ؛ مگر قاتل حسين بن على بن ابى طالب ( ع ) كه از قاتلش انتقام مىگيرم . « 3 »\r\n\r\n\r\n","description":"","footnote":"\r\n( 1 ) . فرائد السمطين ، ج 2 ، ص 38 ، حديث 372 . در الصواعق المحرقة ( ص 284 ، حديث 16 ) آمده است : ترمذى ، ابن ماجه ، ابن حبّان و حاكم نقل كرده‌اند كه پيامبر ( ص ) فرمود : من با كسانى كه با آنان بجنگد در جنگم و با كسى كه با آنها در صلح باشد ، در صلحم .\r\n( 2 ) . مناقب على بن ابى طالب ( ع ) ، ص 66 ، ح 95 ، مقتل خوارزمى ، ج 2 ، ص 82 . برخى از اين روايت را شبراوى در الاتحاف ( ص 74 ) نقل كرده است .\r\n( 3 ) . عيون اخبار الرضا ( ع ) ، ج 2 ، ص 47 ، ح 179 ؛ ذيل اللئالى ، ص 76 ؛ احقاق الحق ، ج 11 ، ص 324 ؛ فرائد السمطين ، ج 2 ، ص 263 ، حديث 531 ؛ مقتل خوارزمى ، ج 2 ، ص 85 ؛ نيز ر . ك . مفتاح النجا ، بدخشى ، ص 136 .\r\n","page_name":" 62 ","page_number":62},
  {"content":"\r\n\r\nخوارزمى داستان اعتراض يكى از كاهنان را در مجلس يزيد نقل مىكند ؛ كه پس از آنكه به كار يزيد مبنى بر قتل امام حسين عليه السلام اعتراض كرد ، يزيد دستور داد كه او را بر دار زنند . كاهن برخاست و در آن حال مىگفت : اگر خواستيد مرا بكشيد و اگر خواستيد وا بگذاريد . من در تورات ديده‌ام : هر كس فرزند پيامبرى را بكشد ، تا زنده است بر او لعنت مىشود و چون مرد ، خداوند او را در آتش جهنم مىافكند . « 1 »\r\nقندوزى روايت كرده است : على ( ع ) فرمود : حسين ( ع ) را بدترين فرد اين امّت مىكشد . « 2 »\r\nاز رسول خدا ( ص ) روايت شده است كه فرمود : حسين ( ع ) را بدترين فرد اين امّت مىكشد . خداوند از آنان و دوستدارانشان و كسانى كه مرا انكار كنند بيزارى مىجويد . « 3 »\r\nابن عساكر از ام‌ّسلمه چنين روايت كرده است : رسول خدا ( ص ) فرمود : جبرئيل به من خبر داد كه اين پسر - حسين عليه السلام - كشته مىشود و خداوند بر قاتل او سخت خشم مىگيرد . « 4 »\r\nابن سعد از عايشه نقل كرده است كه رسول خدا ( ص ) فرمود : جبرئيل خاكى را كه حسين ( ع ) بر روى آن كشته مىشود نشانم داد ؛ و خداوند بر كسى كه خونش را مىريزد سخت خشمگين است . اى عايشه ! به آنكه جانم در دست او است سوگند ، اين كار مرا اندوهگين مىسازد ، اين چه كسى از امّت من است كه بعد از من حسين ( ع ) را مىكشد ؟ ! « 5 »\r\nخطيب بغدادى مىگويد : جابر بن عبد الله انصارى نقل مىكند كه رسول خدا ( ص ) به حسين ( ع ) فرمود : خداوند قاتل تو را لعنت كند . جابر گويد : من گفتم اى رسول خدا قاتل او كيست ؟ فرمود : مردى از امّت من كه با خاندانم دشمنى مىورزد و شفاعتم به او\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 71 .\r\n( 2 ) . ينابيع المودّة چاپ اسلامبول ، ص 262 ؛ احقاق الحق ، ج 11 ، ص 371 .\r\n( 3 ) . مودّة القربى ، چاپ لاهور ، ص 111 ، احقاق الحق ، ج 11 ، ص 371 .\r\n( 4 ) . احقاق الحق ، ج 11 ، ص 361 به نقل از كنز العمّال ، چاپ حيدر آباد دكن ، ج 13 ، ص 112 .\r\n( 5 ) . تاريخ بغداد ، ج 3 ، ص 290 ؛ لسان الميزان ، ج 5 ، ص 377 ؛ احقاق الحق ، ج 11 ، ص 323 .\r\n","page_name":" 63 ","page_number":63},
  {"content":"\r\n\r\nنمىرسد . گويى كه جانش در ميان طبقات آتش گاه پايين مىرود و گاه بالا مىآيد و شكم او پيوسته مىگويد : عِقْ عِقْ . « 1 »\r\nخوارزمى از ابو برزهء اسلمى يا يكى ديگر از صحابه نقل مىكند كه به يزيد گفت : من گواهى مىدهم كه رسول خدا ( ص ) دندان‌هاى او و برادرش حسن ( ع ) را مىبوسيد و مىگفت : اين دو پسر جوانان اهل بهشتند . خداوند قاتل او را بكشد و لعنت كند ؛ و برايش جهنّم را آماده ساخته و آن بد سرانجامى است . « 2 »\r\nابن عباس گفت پيامبر ( ص ) چند روز پيش از وفاتش به سفر رفت . در بازگشت رنگش دگرگون و صورتش سرخ بود . آنگاه خطبه‌اى كوتاه و رسا ايراد كرد ، در حالى كه چشمانش غرق در اشك شده بود . حضرت فرمود : اى مردم ! من پس از خود دو چيز گران سنگ باقى مىگزارم : كتاب خداوند و خاندانم . سپس به گفتارش ادامه داد تا آنكه فرمود :\r\nبدانيد جبرئيل به من خبر داده است كه امّتم فرزندم ، حسين ( ع ) را در سرزمين كربلا به قتل مىرسانند . بدانيد ، تا پايان روزگار لعنت خداوند بر كسى باد كه او را مىكشد و خوار مىكند . « 3 »\r\nحديث ديگر به امّ فضل ، دختر حارث مربوط مىشود كه چون حسين ( ع ) را نزد پيامبر ( ص ) برد ، حضرت او را گرفت و گريست و از قتلش به او خبر داد ، تا آن جا كه مىگويد : آنگاه جبرئيل با كفى از خاك كه بوى مشك مىداد فرود آمد . خاك را به رسول خدا ( ص ) داد و گفت : اى حبيب خداوند اين خاك قبر فرزندت حسين ، پسر فاطمه ، است . گروهى از لعنت شدگان او را در زمين كربلا مىكشند . پيامبر ( ص ) فرمود : حبيبم ، جبرئيل ، آيا امّتى كه فرزند من و فرزند دخترم را بكشد ، رستگار هم مىشود ! جبرئيل گفت : نه . بلكه خداوند ميان آنها اختلاف مىافكند و تا پايان روزگار دل و زبانش دو گانه مىشود . تا آنجا كه گفت : آنگاه پيامبر ( ص ) آن كف خاك را كه فرشته برايش آورده بود ،\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 57 .\r\n( 2 ) . همان ، ج 1 ، ص 164 ؛ و به نقل از آن ، احقاق الحق ، ج 11 ، ص 364 .\r\n( 3 ) . مقتل خوارزمى ، ج 1 ، ص 164 ؛ و به نقل از آن ، احقاق الحق ، همانجا .\r\n","page_name":" 64 ","page_number":64},
  {"content":"\r\n\r\nگرفت و آن را مىبوييد و مىگريست و مىفرمود : خداوندا ، در قاتل فرزندم تبركى قرار مده و او را در دوزخ جاى ده ! « 1 »\r\n\r\nقاتل ، شخص يزيد است\r\nبدون شكّ ، همان طورى كه يك كار به كنندهء مستقيم آن نسبت داده مىشود ، به كسى كه اسباب و وسايل آن را فراهم كرده نيز منسوب مىگردد . مثل اين كه گفته مىشود : فلان فرمانده كشور را گشود . هر چند او در ميدان حاضر نشده و پيروزى به دست لشكريانش حاصل شده است ، اما به دليل اين كه فرمان را صادر كرده به او نسبت داده مىشود . در فاجعه كربلا نيز دلايل قوى بسيارى وجود دارد مبنى بر اينكه قاتل يزيد است ، چرا كه فرمان كشتن امام حسين ( ع ) و جنگ با آن حضرت را او صادر كرد .\r\nبنا بر اين ، همهء آنچه دربارهء قاتل امام حسين ( ع ) و خوارى او در دنيا و كيفرش در آخرت نقل شده يزيد را هم شامل مىشود ؛ زيرا او فرمانده كل بود و در حقيقت فرماندهى قاتلان حسين ( ع ) را بر عهده داشت . نسبت عبيدالله زياد به يزيد درست مانند نسبت شمر و عمر سعد به عبيدالله زياد است ؛ و در نتيجه عنوان قاتل شامل وى نيز مىگردد . براى اثبات اين موضوع شواهد تاريخى نيز وجود دارد .\r\n\r\nشواهد تاريخى بر قاتل بودن يزيد\r\nنگاهى بر صفحات تاريخ نشان مىدهد كه دلايل بسيارى براى اثبات موضوع وجود دارد و ما در اينجا به برخى از آنهااشاره مىكنيم :\r\n1 . فرمان يزيد به وليد بن عتبه براى كشتن امام حسين ( ع )\r\nيزيد به وليد بن عتبة بن ابى سفيان ، كارگزار خويش در مدينه فرمان داد اگر حسين ( ع ) بيعت نكند او را بكشد و سرش را نزد او بفرستد . شايد اين نخستين اقدامى بود كه براى قتل آن حضرت صورت گرفت .\r\n\r\n\r\n","description":"","footnote":"\r\n( 1 ) . مقتل خوارزمى ، ج 1 ، ص 162 .\r\n","page_name":" 65 ","page_number":65},
  {"content":"\r\n\r\nيعقوبى گويد : يزيد به وليد بن عتبة بن ابى سفيان ، فرماندارش در مدينه ، چنين نوشت :\r\nهنگامى كه نامه‌ام به تو رسيد ، حسين بن على و عبد الله زبير را احضار كن و از آنها بيعت بگير . اگر خوددارى كردند ، آنها را گردن بزن و سرهاشان را نزد من بفرست . سپس از مردم بيعت بگير و هر كس خوددارى كرد ، همين حكم را دربارهء او و دربارهء حسين بن على ( ع ) و عبدالله زبير اجرا كن . والسلام . « 1 »\r\n2 . مسألهء ترور امام حسين ( ع ) در موسم حجّ\r\nيزيد فرمان داد تا در مراسم حجّ سال شصت هجرى امام ( ع ) را ترور كنند . علّامه مجلسى مىنويسد : در برخى كتابهاى معتبر ديده‌ام كه يزيد ، عمرو بن سعيد بن عاص را با لشكرى بزرگ گسيل داشت و امارت مراسم را به او سپرد و او را بر همهء حاجيان فرمانده ساخت ؛ و به او سفارش كرد كه پنهانى حسين ( ع ) را دستگير كند و اگر نتوانست به طور ناگهانى او را بكشد . سپس در همين سال سى تن از شياطين بنى اميه را با حاجيان فرستاد و به آنان فرمان داد كه هرطور شده حسين ( ع ) را بكشند . « 2 »\r\nدكتر حسن ابراهيم حسن مىنويسد : گفته شده است : حسين ( ع ) مىدانست كه در صورت ماندن در مكّه چه خطراتى در پيش رو دارد . زيرا بنى اميه به زودى او را تعقيب خواهند كرد تا وى را در حجاز بكشند . از اين رو ترجيح داد كه كشتن او دور از بيت الله الحرام باشد . « 3 »\r\n3 . نامه‌هاى يزيد پيرامون قتل امام حسين ( ع )\r\nشواهد چندى وجود دارد كه او به عبيدالله زياد نامه نوشت تا با حسين ( ع ) بجنگد . از آن جمله :\r\nابن عبد ربّه از على بن عبد العزيز از محمّد بن ضحّاك بن عثمان خزاعى از پدرش نقل مىكند كه گفت : يزيد به عبيدالله زياد ، فرماندار عراق ، نوشت : به من خبر رسيد كه\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 241 .\r\n( 2 ) . بحار الانوار ، ج 45 ، ص 99 .\r\n( 3 ) . تاريخ الاسلام ، ج 1 ، ص 399 .\r\n","page_name":" 66 ","page_number":66},
  {"content":"\r\n\r\nحسين ( ع ) به سوى كوفه حركت كرده است . روزگار تو در ميان روزگاران و شهر تو در ميان شهرها به او گرفتار شد ؛ و از ميان فرمانداران نيز تو گرفتار او شدى . در اينجاست كه تو يا آزاد مىشوى و يا به بندگى باز مىگردى . . . « 1 »\r\nسيوطى گويد : عراقيان نامه و پيك فرستادند و حسين ( ع ) را نزد خود دعوت كردند .\r\nوى نيز در دهم ذى حجّه با گروهى از مردان ، زنان و كودكان خاندانش از مكّه به قصد عراق بيرون آمد . سپس يزيد به فرماندار خود در عراق يعنى عبيدالله زياد فرمان قتل او را داد . او نيز سپاهى چهار هزار نفرى را به فرماندهى عمر بن سعد بن ابى وقاص به سوى او فرستاد . . . . « 2 »\r\nدر نور الابصار آمده است : عبيدالله زياد در نامه‌اى خطاب به حسين ( ع ) گفت : اما بعد ، يزيد بن معاويه به من نوشته است كه خواب نبايد به چشمانت بيايد و شكمت از غذا نبايد پر شود ، يا حسين ( ع ) را به فرمان من باز مىگردانى و يا آنكه او را به قتل مىرسانى والسلام . « 3 »\r\n4 . اعتراف ابن زياد\r\nمسكويه رازى نوشته است كه يزيد به عبيدالله زياد نوشت كه به جنگ ابن زبير برود ، و او گفت : به خدا سوگند من هرگز دو كار را يك جا براى فاسق انجام نمىدهم ؛ فرزند رسول خدا را بكشم و به خانهء خدا يورش برم ؟ ! « 4 »\r\n5 . زينب كبرى مسئوليّت را به گردن يزيد مىاندازد\r\nحضرت زينب ( س ) در مجلس يزيد فرمود : آيا مىگويى : « اى كاش پدرانم در بدر حاضر بودند » ؛ و با چوب دستى خود بر لب و دندان ابا عبدالله مىزنى ؟ چرا چنين نباشد\r\n\r\n\r\n","description":"","footnote":"\r\n( 1 ) . العقد الفريد ، ج 5 ، ص 130 ؛ سير اعلام النبلاء ، ج 3 ، ص 305 ؛ ر . ك انساب الاشراف ، ج 3 ، ص 160 ؛ ترجمة الامام الحسين ، ابن عساكر ، ص 208 ؛ بغية الطالب ، ابن عديم ، ج 6 ، ص 2614 ؛ مجمع الزوايد ، ج 9 ، ص 193 ؛ معجم الطبرانى ، ج 3 ، ص 115 ، ح 2846 ( هامش عبرات المصطفين ، ج 3 ، ص 282 ) ؛ كفاية الطالب ، ص 432 .\r\n( 2 ) . تاريخ الخلفا ، ص 165 ؛ دائرة المعارف ، ج 7 ، ص 48 .\r\n( 3 ) . نور الابصار ، 129 .\r\n( 4 ) . تجارب الأمم ، ج 3 ، ص 77 .\r\n","page_name":" 67 ","page_number":67},
  {"content":"\r\n\r\nو حال آنكه تو پوست زخم چركين را پيش از بهبودى كندى و با ريختن خون فرزندان رسول خدا ( ص ) و ستارگان زمين از خاندان عبدالمطلب ، بنياد را ويران كردى . تو به زودى در جايگاهت نزد خداوند حاضر مىشوى و آرزو خواهى كرد كه‌اى كاش كور و لال بودى و نمىگفتى : « شادى مىكردند و ديگران را در شاديشان‌شركت مىدادند » . اگر ما را غنيمت انگاشته‌اى بدان كه در آن روزى كه به جزاى عمل خود برسى ما را از دست رفته خواهى يافت . تو از پسر مرجانه كمك بخواهى و او از تو كمك بخواهد ؛ و تو و يارانت نزد ميزان بر ضدّ يكديگر اجتماع كنيد ؛ و تو ببينى برترين توشه‌اى كه معاويه همراهت كرده قتل فرزندان محمد ( ص ) است . « 1 »\r\nآن حضرت در سخنرانى خود خطاب به يزيد فرمود : تو هر آنچه خواستى كردى ، ولى نشكافتى مگر پوست خود را و پاره نكردى مگر گوشت خود را ؛ و به زودى با بارى گران از ريختن خون فرزندان رسول خدا ( ص ) و هتك حرمت خاندان و پاره‌هاى بدن آن حضرت وارد مىگردى . در آن روزى كه خداوند آنان را جمع و پراكندگىشان را به اجتماع مبدّل مىسازد و حقّشان را از دشمنانشان مىگيرد ؛ پس نبايد كه شادى قتل آنان تو را بىقرار سازد . . . شگفتا از كشته شدن پرهيزكاران و فرزندان پيامبران و نسل اوصيا به دست آزاد شدگان پليد و زادگان زنا كاران فاسق . دستانشان به خون ما آلوده شد . . . . « 2 »\r\n6 . ابن عباس مسئوليّت قتل حسين ( ع ) را متوجه يزيد مىداند\r\nيعقوبى مىنويسد : او در ضمن نامه‌اى به يزيد نوشت : . . . تو را هرگز شادمانى و خوشحالى مباد ! چرا كه تو حسين بن على ( ع ) را كشته‌اى . اى خاك بر سرت ، خاك بر دهانت ، اگر نفست چنين نويدى به تو مىدهد ، راستى از كم خردى و بىفكرى تو است . تو در خور سرزنش و سزاوار هلاكى . پدرت بميرد ! گمان مبر كه من كشته شدن حسين ( ع ) و جوانان بنى عبدالمطلب ، آن چراغ‌هاى فروزان و ستارگان راهنما را از ياد برده‌ام .\r\nلشكرهاى تو آنان را خاك آلوده و با تن برهنه و بىكفن در ميان بيابان بر روى زمين\r\n\r\n\r\n","description":"","footnote":"\r\n( 1 ) . بلاغات النساء ، ص 21 .\r\n( 2 ) . الاحتجاج ، ج 2 ، ص 127 - 129 ؛ و به نقل از آن بحارالانوار ، ج 45 ، ص 159 .\r\n","page_name":" 68 ","page_number":68},
  {"content":"\r\n\r\nانداختند . بادها برايشان مىوزد و گرگ‌ها ايشان را دست به دست مىگرفتند ؛ و كفتارها به نوبت بر آنها هجوم مىآوردند . تا آنكه خداوند براى ايشان مردمانى را كه در خونشان شركت نداشتند وسيله ساخت تا بدن‌هايشان را كفن كردند . « 1 » اى يزيد ، به خدا سوگند عزّت و مقامى كه امروز دارى به خاطر من و آنان است . من هر چه را فراموش كنم اين را از ياد نخواهم برد كه تو فردى بىاصل و نسب را بر ايشان مسلط كردى . همان كسى را كه پدرت از بستن او به خود ، جز ننگ و رسوايى و خوارى دنيا و آخرت و مرگ و زندگى چيزى به دست نياورد .\r\n7 . معاوية بن يزيد مسئوليّت را به گردن پدر مىاندازد\r\nوى ضمن خطابه‌اى كه پس از مرگ پدرش ايراد كرد گفت : سپس پدرم عهده‌دار حكومت شد ، و حال آنكه نهادش بر نيكى سرشته نبود . پس بر مركب هوس نشست و گناهش را نيكو شمرد و اميدش فراوان شد . ليكن آرزو او را پشت سر قرار داد و اجل ، دست او را كوتاه ساخت . نيرويش كاسته شد و مدّتش سر آمد و در گورش در گرو گناه و اسير بزهكارى خويش گرديد . و گفت : گران‌ترين چيزها بر ما اين است كه بد مردن و با رسوايى باز گشتن او را مىدانيم ؛ زيرا او عترت پيامبر ( ص ) را كشت و حرمت را از ميان برد و كعبه را به آتش كشيد . « 2 »\r\n8 . برخى از بنى عباس مسئوليّت را به گردن يزيد مىاندازند\r\nگفته‌اند : هنگامى كه خانوادهء مروان را براى كشتن نزد صالح بن على بن عبداللّه آوردند ، دختر بزرگ مروان گفت : اى عموى اميرالمؤمنين ! خداوند هر آنچه را كه دوست مىدارى برايت حفظ كند . ما دختران تو و دختران برادر و پسر عمويت هستيم . پس هر چه ما نسبت به شما ستم روا داشته‌ايم شما بايد ما را مشمول عفوتان قرار دهيد . گفت : به خدا سوگند ، هيچ كس را از شما باقى نخواهم گذاشت . آيا پدرت برادر زاده‌ام ، ابراهيم امام را نكشت ؟\r\nآيا هشام بن عبد الملك ، زيد بن على بن الحسين ( ع ) را نكشت و در كوفه بر دار نكرد ؟ آيا\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 248 .\r\n( 2 ) . همان ، ص 254 .\r\n","page_name":" 69 ","page_number":69},
  {"content":"\r\n\r\nوليد بن يزيد ، يحيى بن زيد را نكشت و در خراسان بر دار نكرد ؟ آيا ابن زياد فرومايه ، مسلم بن عقيل را نكشت ؟ آيا يزيد بن معاويه ، حسين بن على ( ع ) و اهل بيتش را نكشت ؟\r\nآيا حرم رسول خدا را نزدش به اسارت نبردند و آنان را در جايگاه اسيران نگه نداشتند ؟ « 1 »\r\n9 . رضايت يزيد به قتل حسين ( ع ) پس از شهادتش\r\nسعد تفتازانى گويد : حقّ اين است كه رضايت يزيد به قتل حسين ( ع ) و شادمانى او و اهانت او به اهل بيت رسول خدا ( ص ) ، از امورى مىباشد كه به نحو تواتر به دست ما رسيده است . « 2 »\r\nشبراوى گويد : ابوالفضل گفت : پس از رسيدن سر شريف به دمشق آن را درون طشتى در برابر يزيد نهادند و او با چوب دستى بر لب و دندان شريفش مىزد . آنگاه دستور داد مدت سه روز آن را در دمشق به دار زدند . او از كار ابن زياد تشكّر كرد و عزّت و احترامش را به جايى رساند كه بر زنان وى وارد مىشد . « 3 »\r\nسبط ابن جوزى گويد : يزيد ابن زياد را نزد خويش فرا خواند و اموال بسيار و تحفه‌هاى بزرگ به او بخشيد . او را نزديك نشاند و منزلتش را بالا برد و او را نزد زنانش برد و نديم خويش ساخت . شبى مست كرد و به آوازه خوان گفت : بخوان ، آنگاه خودش بالبداهه گفت :\r\nمرا شربتى بنوشان كه قلبم را سيراب كند ،\r\nآنگاه پر كن و ابن زياد را جامى همانند آن بنوشان ؛\r\nكسى كه راز دار و امانت‌دار من و عهده دار غنيمت و جهاد من است .\r\nقاتل خارجى يعنى حسين ( ع ) و نابود كنندهء دشمنان و حسودان است . « 4 »\r\nاز نشانه‌هاى رضايت يزيد ، بايد فرمان او را مبنى بر نصب سر شريف امام ( ع ) بر در سراى خويش بر شمرد . « 5 »\r\n\r\n\r\n","description":"","footnote":"\r\n( 1 ) . دائرة المعارف ، ج 4 ، ص 421 .\r\n( 2 ) . الاتّحاف بحبّ الاشراف ، ص 62 .\r\n( 3 ) . همان ، ص 69 .\r\n( 4 ) . تذكرة الخواص ، ص 29 .\r\n( 5 ) . مقتل خوارزمى ، ج 2 ، ص 74 .\r\n","page_name":" 70 ","page_number":70},
  {"content":"\r\n\r\n\r\nگفتار علما در اين باره\r\n1 . بلاذرى : وى پس از نقل مطالبى پيرامون فسق و لهو و لعب يزيد ، با سندهاى متعدد مىگويد : سپس قتل حسين ( ع ) و قتل اهل حرّه و سنگباران و آتش زدن خانهء خدا به دست وى انجام شد . « 1 »\r\n2 . قاضى بن نعمان : در حاشيهء اين سخن يزيد به اهل بيت : « شما خويش را به بردگى اهل عراق در آورديد . من از بيرون آمدن اباعبدالله بىخبر بودم ، تا آنكه خبر قتلش به من رسيد » ، مىگويد : « دشمن خدا دروغ گفته است ، بلكه خود او لشكرها را به سوى او گسيل داشت . » « 2 »\r\n3 . مسعودى : وى مىگويد : يزيد و ديگران اخبارى شگفت‌آور و گناهانى فراوان دارند ، مانند شرابخوارى و كشتن فرزند دختر رسول خدا ( ص ) . . . . « 3 »\r\n4 . ابن عقيل : باعونى گويد : يكى از قاريان قرآن در حضور شيخ عالم ، ابو الوفاء ابن عقيل اين آيهء شريفه را قرائت كرد :\r\n لَقَدْ صَدَّقَ عَلَيْهِمْ إِبْلِيسُ ظَنَّهُ فَاتَّبَعُوهُ إِلَّا فَرِيقاً مِنَ الْمُؤْمِنِينَ .  « 4 »\r\nو قطعاً شيطان گمان خود را در مورد آنها راست يافت ؛ و جز گروهى از مؤمنان ، ( بقيه ) از او پيروى كردند .\r\nاو گريست و گفت : منزه است خداوند ، طمع او در آن چيزى بود كه فرمود :  « فَلَيُبَتِّكُنَّ آذانَ الْأَنْعامِ »  « 5 » ( وادارشان مىكند تا گوش دامها را بشكافند ) . به خدا سوگند از اندازه‌اى كه در آن طمع بست در گذشتند !\r\nآرى به خدا سوگند ، در برابر على بن ابى طالب ايستادند و او را به قتل رساندند .\r\nسپس بعد از بستن آب بر روى فرزندش حسين ( ع ) ، پسر فاطمهء زهرا ( س ) و خاندان پاك\r\n\r\n\r\n","description":"","footnote":"\r\n( 1 ) . انساب الاشراف ، ج 5 ، ص 299 .\r\n( 2 ) . شرح الاخبار ، ج 3 ، ص 268 .\r\n( 3 ) . مروج الذهب ، ج 3 ، ص 72 .\r\n( 4 ) . سبأ ( 34 ) ، آيهء 20 .\r\n( 5 ) . نساء ( 4 ) ، آيهء 119 .\r\n","page_name":" 71 ","page_number":71},
  {"content":"\r\n\r\nو پاكيزه‌اش ، او را كشتند . اين درحالى بود كه به روزگار پيامبر ( ص ) نزديك بودند و همهء آنان ديده بودند كه رسول خدا ( ص ) لب و دندان حسين ( ع ) را مىبوسد و باز هم با چوب دستى بر لب و دندانش زدند ! آنان كينه‌هاى روز بدر و حوادثى را كه در آن روى داد زنده كردند .\r\nهمهء اين‌ها با وجود نزديكى آنان به روزگار نزول وحى و شنيدن اين سخن خداوند كه فرمود :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  « 1 » ( بگو من براى رسالت پاداشى جز دوستى با خويشاوندانم نمىخواهم ) .\r\nآنان در دوران پيامبر ( ص ) ، از بيم شمشير عقايدشان را پنهان كردند و چون سر رشتهء امور به دست آنها افتاد ، آغاز به سركشى كردند .  « سَيَجْزِيهِمْ وَصْفَهُمْ إِنَّهُ حَكِيمٌ عَلِيمٌ »  « 2 »\r\n5 . كياهراسى : وى يزيد را با اين سخنان توصيف كرده است : او كسى بود كه نرد مىباخت ، با يوزپلنگ شكار مىكرد ، تارك نماز ، دايم‌الخمر و قاتل اهل بيت پيامبر ( ص ) بود . « 3 »\r\n6 . تفتازانى : وى در شرح العقائد النسفيه مىنويسد : حق اين است كه رضايت يزيد به قتل حسين ( ع ) و شاد شدن وى از اين كار و اهانت او به اهل بيت رسول خدا ( ص ) از مواردى است كه به نحو متواتر به دست ما رسيده است ، هر چند جزئياتش به گونهء خبر واحد باشد . . . . « 4 »\r\n7 . ذهبى : وى دربارهء يزيد مىگويد : او از ناصبيان سنگدل بود . مسكرات مىنوشيد و مرتكب كارهاى زشت مى شد . دولتش را با قتل حسين ( ع ) آغاز كرد و با واقعهء حَرّه به پايان برد . . . . « 5 »\r\n8 . اجهورى : وى در ضمن سخنانش گويد : برخى از علما لعن يزيد را به طور مطلق جايز شمرده‌اند ، چرا كه او به قتل حسين ( ع ) فرمان داد . « 6 »\r\n\r\n\r\n","description":"","footnote":"\r\n( 1 )\r\n. شورى ( 42 ) ، آيهء 23 .\r\n( 2 ) . انعام ( 6 ) ، آيهء 139 .\r\n( 3 ) . جواهر المطالب ، ج 2 ، ص 301 .\r\n( 4 ) . شذرات الذهب ، ج 1 ، ص 68 .\r\n( 5 ) . همان .\r\n( 6 ) . الاتّحاف بحبّ الاشراف ، ص 62 .\r\n","page_name":" 72 ","page_number":72},
  {"content":"\r\n\r\n9 . شبراوى : وى گويد : برخى افراد مورد اعتماد نوشته‌اند . . . و به طور قطع هيچ عاقلى شك نمىكند كه يزيد قاتل حسين ( ع ) است . زيرا او بود كه عبيدالله بن زياد را براى قتل حسين ( ع ) اعزام داشت . « 1 »\r\n\r\nيزيد و فرار از مسئوليت قتل امام حسين عليه السلام\r\nدر بررسى تاريخ فاجعهء كربلا مىبينيم كه سخنانى شگفت‌انگيز از يزيد صادر شده ؛ كه شايسته تأمل مىباشد . از آن جمله است :\r\nواى بر ابن مرجانه ، خدا او را بكشد . به خدا سوگند اگر ميان او و حسين ( ع ) خويشى بود ، اين كار را نمىكرد » « 2 » « خداوند پسر مرجانه را لعنت كند . . . » « 3 » ، « من از بيرون آمدن اباعبدالله ، هنگام بيرون آمدنش ، و از قتل او هنگامى كه به قتلش رساندند آگاه نبودم » « 4 » ؛ « شما خويشتن را بندهء عراقيان كرديد . من نه از خروج اباعبدالله آگاه بودم و نه از كشته شدنش » « 5 » ؛ « خداوند پسر مرجانه را لعنت كند . به خدا سوگند اگر من نزد حسين ( ع ) بودم هر آنچه از من مىخواست به او مىدادم و به هر وسيله‌اى كه مىتوانستم ، مرگ را از او دفع مىكردم ، اگر چه با هلاكت بعضى فرزندانم بود . ولى خداوند آنچه را ديدى رقم زد » « 6 » ؛ « من بدون كشتن حسين ( ع ) نيز از فرمانبردارىشان راضى بودم ، خداوند پسر سميّه را لعنت كند . اگر من به او نزديك بودم ، از او در مىگذشتم » ؛ « 7 » « ولى عبيدالله زياد نظر مرا در اين باره ندانست و در قتل وى شتاب كرد و او را كشت » ؛ « 8 » « به خدا سوگند ، اى حسين اگر من نزد تو بودم ، تو را نمىكشتم » « 9 » ؛ « چنانچه ميان تو و پسر مرجانه رابطهء خويشاوندى\r\n\r\n\r\n","description":"","footnote":"\r\n( 1 ) . همان ، ص 66 .\r\n( 2 ) . انساب الاشراف ، ج 3 ، ص 424 .\r\n( 3 ) . همان ، ص 419 .\r\n( 4 ) . الامامة و السياسة ، ج 2 ، ص 8 .\r\n( 5 ) . العقد الفريد ، ج 5 ، ص 131 .\r\n( 6 ) . مقتل خوارزمى ، ج 2 ، ص 74 ؛ روضة الواعظين ، ج 1 ، ص 192 ؛ بحار الانوار ، ج 45 ، ص 131 و 146 .\r\n( 7 ) . تجارب الامم ، ج 2 ، ص 74 .\r\n( 8 ) . مقتل خوارزمى ، ج 2 ، ص 80 ؛ بحار الانوار ، ج 45 ، ص 326 .\r\n( 9 ) تاريخ طبرى ج 4 ص 352\r\n","page_name":" 73 ","page_number":73},
  {"content":"\r\n\r\nمىبود ، هر آنچه را مىخواستى به تو مىداد » ؛ « 1 » « خداوند لعنت كند پسر مرجانه را ، به خدا سوگند من فرمان قتل پدرت را به او ندادم ؛ و اگر عهده‌دار جنگ با او بودم ، او را نمىكشتم » . « 2 »\r\nاين گونه سخنان به سه عامل باز مىگردد :\r\nيكم - دروغگويى يزيد - از مردى كه آشكارا به فسق و فجور مىپردازد و به عيان نسبت به خداوند كفر مىورزد ، شگفت نيست كه دروغ بگويد . او چگونه ادعاى بىخبرى مىكند و مسؤوليت را به گردن فرماندارش ، عبيدالله بن زياد ، مىاندازد ؟ در حالى كه مسبّب اصلى اين جنايت بزرگ خود اوست !\r\nمگر او نبود كه به فرماندارش ، وليد ، نوشت و به او فرمان داد كه اگر حسين ( ع ) بيعت نكرد او را بكشد ؟\r\nمگر او نبود كه فرمان ترور امام ( ع ) در موسم حج را صادر كرد ؟\r\nمگر او نبود كه بارها به عبيد الله نوشت و او را به جنگ با حسين ( ع ) و قتل وى فرمان داد ؟ همهء اين دلايل قوى و شواهد انكار ناپذير گواه دروغگويى اوست .\r\nدوم - دگرگون شدن اوضاع و احوال و بيم او از زوال حكومتش . دليلش هم اين است كه او در آغاز از قتل حسين ( ع ) شادمان شد ، اما پس از آن با مشاهدهء نشانه‌هاى فتنه و مشكلات عديده‌اى كه در قلب پايتخت و حتى در خانه‌اش پديد آمد ، به اظهار پشيمانى پناه برد ، مورخان نيز به اين موضوع اشاره كرده‌اند . ابن اثير گويد : چون سر حسين ( ع ) به يزيد رسيد وضع ابن زياد در نزد او نيكو شد و بر منزلت او افزود و او را به خود نزديك كرد و كارش او را خوشنود ساخت . اما اندكى نگذشت كه شنيد مردم با او كينه مىورزند و او را نفرين مىكنند و دشنام مىدهند . از اين رو از قتل حسين ( ع ) پشيمان گرديد . « 3 »\r\nذهبى نيز همانند اين روايت را اين گونه نقل كرده است : عبيدالله پس از كشتن حسين ( ع ) و خاندانش ، سرهاىشان را نزد يزيد فرستاد . او در آغاز از كشتن آنها شادمان شد ، اما اندكى بعد از قتل آنها پشيمان گشت . « 4 »\r\n\r\n\r\n","description":"","footnote":"\r\n( 1 ) . مثير الاحزان ، ص 99 .\r\n( 2 ) . بحار الانوار ، ج 45 ، ص 162 .\r\n( 3 ) . الكامل فى التاريخ ، ج 4 ، ص 87 .\r\n( 4 ) . سير اعلام النبلاء ، ج 3 ، ص 37 .\r\n","page_name":" 74 ","page_number":74},
  {"content":"\r\n\r\nشيخ محمد صبان گويد : او پس از مشاهدهء دشمنى مسلمانان و كينهء جهانيان نسبت به خود پشيمان گشت . اين داستان تصديق كننده سخن رسول خدا ( ص ) است كه فرمود :\r\nاهل بيتم پس از من به وسيلهء امّتم به قتل رسيده ، مورد تعقيب قرار خواهند گرفت .\r\nبيشترين كينه را نسبت به ما بنى اميه و بنى مخزوم دارند . اين روايت را حاكم روايت كرده است . « 1 »\r\nنيز شواهد متقن ديگرى در اين باره وجود دارد كه در مبحث « تغيير معادله و بيم فتنه » ارائه خواهد شد .\r\nسوم - هيچ بعيد نيست كه شمارى از ايادى مزدور چنين روايت‌هايى را در كتاب‌هاى تاريخ و زندگينامه‌ها درج كرده باشند تابدين وسيله يزيد را پاك و تبرئه كنند - هر چند كه او را اگر در دريا هم بيندازند پاك نمىشود - و پس از آن قضيه را مبهم جلوه دهند ؛ و زمينه را براى كسانى چون ابن تيميه و همفكرانش آماده سازند . اما ستردن خارهاى گَوَن باكف دست از اين آسان‌تر است .\r\n\r\nچند روايت دربارهء يزيد\r\nرسول خدا ( ص ) فرمود : « امت من پيوسته بر پا دارندهء عدالت است تا آنكه مردى از بنى اميه به نام يزيد ، نخستين شكاف را در آن ايجاد مىكند . »\r\nابودرداء گويد : شنيدم كه رسول خدا ( ص ) مىفرمود : « نخستين كسى كه سنّت مرا تغيير مىدهد ، مردى از بنى اميه به نام يزيد است . » « 2 »\r\nاز امام حسين ( ع ) نقل است كه به برادرش محمد حنفيه فرمود : برادر جان ! به خدا سوگند اگر در دنيا هيچ پناهگاه و جايگاهى نباشد ، باز هم با يزيد بيعت نمىكنم ، چرا كه جدّم فرموده است : « پروردگارا در يزيد مباركى قرار مده . » « 3 »\r\nامام حسين ( ع ) در نامه‌اى به معاويه نوشت : « اى معاويه از خدا بترس ! و بدان كه خداوند كتابى دارد كه هر ريز و درشتى را در آن بر مىشمرد . بدان كه خداوند فراموش\r\n\r\n\r\n","description":"","footnote":"\r\n( 1 ) . اسعاف الراغبين ، ص 188 .\r\n( 2 ) . الصواعق المحرقة ، ص 231 ، تسلية المجالس ، ج 2 ، ص 147 .\r\n( 3 ) . تسلية المجالس ، ج 2 ، ص 158 .\r\n","page_name":" 75 ","page_number":75},
  {"content":"\r\n\r\nنمىكند كه تو مردم را به گمان كشتى و به گمان گرفتى و كودكى را امارت دادى كه شراب مىخورد و با سگان بازى مىكند . » « 1 »\r\nنيز در نامه‌اش به معاويه نوشت : « سپس پسرت را به حكومت رساندى و حال آنكه او جوانى است شرابخوار و سگ باز . پس تو به امانت خويش خيانت و رعيتت را ويران كردى و نصيحت پروردگارت را ادا نكردى . چگونه كسى را كه شراب مىنوشد بر امّت محمد ( ص ) حاكم مىكنى ؟ در حالى كه نوشندهء شراب از فاسقان و در شمار اشرار است .\r\nشرابخوار را بر درهمى نتوان امين كرد تا چه رسد بر يك امّت . » « 2 »\r\nهمچنين آن حضرت ( ع ) به معاويه فرمود : « من دريافتم كه آنچه دربارهء كامل شدن يزيد و سياست او براى امّت محمد ( ص ) گفتى ، براى اين است كه مىخواهى كار يزيد را بر مردم مشتبه كنى . گويى كه پرده نشينى را توصيف يا از غايبى تعريف مىكنى ، يا از چيزى خبر مىدهى كه تنها تو از آن آگاهى . يزيد خود نشانگر جايگاه رأى خويش است .\r\nيزيد را بگذار تاآن طور كه خودش مىخواهد سگها را به جان هم بيندازد و با كبوترها و زنان تنبور زن سرگرم باشد ؛ كه او را ياور خويش خواهى يافت ؛ دست از تلاش‌هاى خويش بردار » . « 3 »\r\nنيز به معاويه فرمود : « چه كسى براى امّت محمّد ( ص ) بهتر است ! يزيد شرابخوار فاسق ؟ ! » « 4 »\r\nآن حضرت به عبدالله بن زبير فرمود : اى ابو بكر ! نيك بنگر ، آيا ( گمان مىكنى ) « 5 » كه من با يزيد بيعت مىكنم ، در حالى كه او مردى است فاسق كه آشكارا فسق مىكند ، شراب\r\n\r\n\r\n","description":"","footnote":"\r\n( 1 ) . الامامة و السياسة ، ج 1 ، ص 180 ؛ الغدير ، ج 10 ، ص 161 ؛ موسوعة كلمات الامام الحسين ( ع ) ، ص 254 ؛ رجال الكشى ، ص 51 ، ح 98 ؛ معادن الحكمة ، ج 1 ، ص 582 ؛ العوالم ، ج 17 ، ص 92 ، ح 6 .\r\n( 2 ) . دعائم الاسلام ، ج 2 ، ص 133 ، 498 ؛ موسوعة كلمات الامام الحسين ( ع ) ، ص 258 ، ح 231 .\r\n( 3 ) . الامامة و السياسة ، ج 1 ، ص 186 ؛ تاريخ اليعقوبى ، ج 2 ، ص 228 ؛ اعيان الشيعة ، ج 1 ، ص 583 ؛ الغدير ، ج 10 ، ص 248 ؛ موسوعة كلمات الامام الحسين ( ع ) ، ص 262 ، ح 234 .\r\n( 4 ) . الفتوح ، ج 3 ، ص 343 ؛ موسوعة كلمات الامام الحسين ( ع ) ، ص 265 ، ح 236 .\r\n( 5 ) . در تسلية المجالس چنين آمده و آن درست‌تر است .\r\n","page_name":" 76 ","page_number":76},
  {"content":"\r\n\r\nمىنوشد ، با سگان و يوز پلنگان بازى مىكند و با باقيماندهء خاندان پيامبر ( ص ) كينه مىورزد ؟ ! نه به خدا سوگند ، هرگز چنين چيزى نخواهد شد . » « 1 »\r\nبه وليد بن عتبه فرمود : « . . . يزيد مردى است فاسق ، شرابخوار ، كشندهء نفسهاى محترم و آشكار كنندهء فسق ؛ و كسى چون من ، با او بيعت نمىكند . » « 2 »\r\nبه مروان بن حكم فرمود : « . . . انا للَّه و انا اليه راجعون . هنگامى كه امت اسلامى گرفتار حاكمى چون يزيد شده است ، بايد فاتحه اسلام را خواند . . . واى بر تو ! آيا مرا به بيعت يزيد فرمان مىدهى و حال آنكه او مردى فاسق است . به يقين ناعادلانه سخن گفتى . . . من تو را بر اين گفتارت نكوهش نمىكنم ، چرا كه تو ملعونى هستى كه رسول خدا ( ص ) ، در حالى كه در پشت پدرت حكم بن ابى العاص بودى ، تو را لعنت كرد . به يقين هركس كه رسول خدا ( ص ) لعنتش كند از او انتظارى جز اينكه به بيعت يزيد فرا بخواند نمىرود ! » . « 3 »\r\nفرمود : از رسول خدا ( ص ) شنيدم كه مىفرمود : « خلافت بر خاندان ابو سفيان و بر آزاد شدگان فرزند آزاد شده حرام است . هرگاه معاويه را بر منبر من ديديد ، شكم او را پاره كنيد . » به خدا سوگند مردم مدينه او را بر منبر جدّم ديدند ولى به آنچه فرمان يافته بودند عمل نكردند و خداوند آنان را گرفتار يزيد كرد . خداوند عذابش را در آتش زياد كند . « 4 »\r\nبه عبدالله بن عمر فرمود : ابا عبد الرحمن ! آيا من با يزيد بيعت كنم و در صلح او وارد شوم و حال آنكه رسول خدا ( ص ) دربارهء او گفت آنچه را گفت ؟ » . « 5 »\r\n\r\n\r\n","description":"","footnote":"\r\n( 1 ) . الفتوح ، ج 5 ، ص 11 ؛ مقتل خوارزمى ، ج 1 ، ص 182 ؛ موسوعة كلمات الامام الحسين ( ع ) ، ص 278 ، ح 244 .\r\n( 2 ) . الفتوح ، ج 5 ، ص 14 ؛ مقتل خوارزمى ، ج 1 ، ص 184 ؛ مثير الاحزان ، ص 24 ؛ بحار الانوار ، ج 44 ، ص 325 ؛ موسوعة كلمات الامام الحسين ( ع ) ، ص 283 ، ح 251 ؛ تسلية المجالس ، ج 2 ، ص 152 .\r\n( 3 ) . الفتوح ، ج 5 ، ص 17 ؛ مقتل خوارزمى ، ج 1 ، ص 184 ؛ موسوعة كلمات الامام الحسين ( ع ) ، ص 284 ، ح 252 و مانند آن در تسلية المجالس ، ج 2 ، ص 153 ؛ و در آن آمده است : « از كسى چون او بعيد نيست كه به بيعت يزيد دعوت كند . »\r\n( 4 ) . همان .\r\n( 5 ) . الفتوح ، ج 5 ، ص 26 ؛ مقتل خوارزمى ، ج 1 ، ص 19 ؛ مثير الاحزان ، ص 41 ؛ موسوعة كلمات الامام الحسين ( ع ) ، ص 306 ؛ تسلية المجالس ، ج 2 ، ص 165 .\r\n","page_name":" 77 ","page_number":77},
  {"content":"\r\n\r\n\r\nيزيد از ديدگاه صحابه ، تابعان و برخى از چهره‌ها\r\nدربارهء يزيد بن معاويه - كه زينب كبرى ( س ) از او به دشمن خدا و فرزند دشمن خدا ياد كرده است - « 1 » ياران پيامبر ، تابعان و برخى چهره‌ها سخنانى گفته‌اند كه برخى را در اينجا نقل مىكنيم :\r\n1 . ابوهريره : شبراوى گويد : ابن ابى شيبه و ديگران از ابو هريره نقل كرده‌اند كه گفت : « بار خدايا سال شصت و امارت كودكان را نشانم مده » ؛ و يزيد در اين سال به حكومت رسيد . « 2 »\r\n2 . ابن عباس : خوارزمى گويد : ابو الحسن سلامى بيهقى در تاريخش به نقل از ابن عباس نوشته است كه گفت : . . . « به خدا سوگند عامل نابودى حكومت يزيد بن معاويه اين بود كه حسين ( ع ) را كشت . » « 3 »\r\n3 . عتبة بن مسعود : هنگامى كه ابن مسعود شنيد كه ابن عباس قصد دارد از بيم با يزيد بيعت كند با اين عبارت به او اعتراض كرد : « آيا با يزيد بيعت مىكنى ؟ و حال آنكه او شراب مىخورد ، كنيز بازى مىكند و بىشرمانه مرتكب فحشا مىشود . » « 4 »\r\n4 . ابن زبير : در « تاريخ خليفه بن خياط » آمده است : چون يزيد بن معاويه خبر دار شد كه اهل مكه قصد بيعت با ابن زبير كرده‌اند و او نپذيرفته است ، نعمان بن بشير انصارى و همام بن قبيصه نميرى را نزد ابن زبير فرستاد تا او را به بيعت يزيد دعوت كنند ، بنا بر اينكه ولايت حجاز و آنچه را بخواهد براى او قرار دهد و هر ولايتى را كه دوست داشته باشد براى خاندانش قرار دهد . آن دو نزد ابن زبير رفتند و آنچه را كه يزيد فرمان داده بود بر او عرضه كردند . ابن زبير گفت : « آيا مرا به بيعت با مردى وادار مىكنيد كه شراب مىنوشد ، نماز را ترك مىكند و دنبال شكار است . . . ! » « 5 »\r\n\r\n\r\n","description":"","footnote":"\r\n( 1 )\r\n. بلاغات النساء ، ص 21 .\r\n( 2 ) . الاتحاف بحب الاشراف ، ص 65 .\r\n( 3 ) . مقتل خوارزمى ، چاپ خاقانى ، ج 2 ، ص 210 .\r\n( 4 ) . الامامة و السياسة ، ج 1 ، ص 203 .\r\n( 5 ) . تاريخ خليفة بن خياط ، ص 156 .\r\n","page_name":" 78 ","page_number":78},
  {"content":"\r\n\r\nدر « تذكرة الخواص » آمده است : واقدى ، هشام و ابن اسحاق و ديگران نوشته‌اند :\r\n« هنگامى كه حسين ( ع ) كشته شد ، عبدالله بن زبير پيكى را نزد عبدالله بن عباس فرستاد تا با وى بيعت كند ؛ و گفت : من از يزيد فاسق تبهكار سزاوارترم . . . . » « 1 »\r\nدر « البدء و التاريخ » آمده است : امّا عبدالله زبير در مكّه از بيعت خوددارى كرد و به كعبه پناه برد و مردم را به شورا فرا خواند . او يزيد را لعنت مىكرد و او را فاسق متكبر مىخواند . . . . « 2 »\r\nدر « البداية و النهاية » آمده است : ابن زبير پس از شنيدن كشته شدن حسين ( ع ) آغاز به سخنرانى براى مردم كرد . او قتل حسين ( ع ) و يارانش را بزرگ مىشمرد و مردم كوفه و عراق را به خاطر تنها گذاشتن حسين ( ع ) سرزنش مىكرد . او براى حسين ( ع ) طلب رحمت مىكرد و بر قاتلانش لعنت مىفرستاد و مىگفت : به خدا سوگند آنان كسى را كشتند كه شبها پيوسته براى عبادت مىايستاد و بسيارى از روزها را روزه مىداشت . به خدا سوگند او قرآن را با آواز و بازى ، گريه از خوف خدا را با كارهاى بيهوده ، روزه را با شرابخوارى دايم و حرامخوارى پيوسته ، و نشستن در حلقهء ذكر را با رفتن در پى شكار عوض نمىكرد - او با اين سخنان به يزيد اشاره داشت - پس به زودى در گمراهى خواهند افتاد . او مردم را بر ضدّ بنى اميه تحريك مىكرد و آنان را تشويق مىكرد كه با يزيد مخالفت ، و او را از حكومت خلع كنند . « 3 »\r\n5 . سعيد بن مسيّب : يعقوبى گويد : سعيد بن مسيّب سال‌هاى يزيد بن معاويه را ناميمون مىشمرد : در سال اوّل ، حسين بن على ( ع ) و اهل بيت رسول خدا ( ص ) كشته شدند ؛ در سال دوم ، حرم پيامبر خدا مباح شمرده شد و حرمت مدينه پامال گرديد و در سال سوم ، خونها در حرم خدا ريخته شد و كعبه را سوزاندند . « 4 »\r\n\r\n\r\n","description":"","footnote":"\r\n( 1 ) . تذكرة الخواص ، ص 275 .\r\n( 2 ) . البدء و التاريخ ، ج 6 ، ص 13 .\r\n( 3 ) . البداية و النهاية ، ج 8 ، ص 213 .\r\n( 4 ) . تاريخ اليعقوبى ، ج 2 ، ص 253 .\r\n","page_name":" 79 ","page_number":79},
  {"content":"\r\n\r\n6 . عبدالله بن عفيف : عبيدالله بن زياد در سخنرانى خود چنين گفت : سپاس خدايى را كه حقّ و اهل حقّ را آشكار ساخت و امير المؤمنين ، يزيد بن معاويه ، و طرفدارانش را يارى داد ؛ و دروغگو فرزند دروغگو ، حسين بن على ، و شيعيانش را كشت . در اين هنگام عبدالله عفيف ازدى - كه پيرمردى نابينا بود و يك چشمش را در صفّين و چشم ديگرش را در جنگ جمل از دست داده بود - از جا برخاست و گفت : اى پسر مرجانه ! دروغگوى پسر دروغگو تو و پدرت هستيد ؛ و آن كسى كه تو را امارت داد و پدر اوست . . . . « 1 »\r\nسيّد محمّد بن ابىطالب نقل مىكند كه ابن زياد به او گفت : اى دشمن خويش ! دربارهء عثمان چه نظرى دارى ؟ گفت : اى پسر مرجانه ! و اى پسر سميّهء زنا كار ! تو را به عثمان چه كه خوب كرد يابد ، اصلاح كرد يا فساد ورزيد ؟ خداوند متعال سرپرست بندگان خويش است و ميان آنان و عثمان به عدالت قضاوت خواهد كرد . اما تو از من درباهء خودت و پدرت و دربارهء يزيد و پدرش بپرس . « 2 »\r\n7 . عبدالله بن حنظله : ابن جوزى گويد : ابن حنظله مىگفت : اى مردم ! به ديدار يزيد نرفتيم مگر آنكه ترسيديم از آسمان سنگباران شويم . اين مرد با مادران و دختران و خواهران نزديكى مىكند ، شراب مىخورد ، نماز را ترك مىكند . به خدا سوگند ، اگر هيچ كس از مردم با من نمىبود ، به خاطر خدا دربارهء او به آزمونى نيكو گرفتار مىشوم ( يعنى قيام خواهم كرد ) . « 3 »\r\n8 . عبد الله بن مطيع : ذهبى نقل مىكند كه وى دربارهء يزيد گفت : او شراب مىنوشد ، نماز را ترك مىكند و از حكم خداوند تجاوز مىنمايد . « 4 »\r\n9 . عبد الله بن عمرو بن حفص مخزومى : ابن جوزى گويد : ابوحسن مدائنى - از افراد مورد اطمينان - گفت : مردم مدينه نزد منبر آمدند و يزيد را خلع كردند . در اين هنگام عبد الله بن عمرو بن حفص مخزومى گفت : من يزيد را از حكومت برداشتم همان‌گونه كه\r\n\r\n\r\n","description":"","footnote":"\r\n( 1 ) . جواهر المطالب ، ج 2 ، ص 292 ، تاريخ الاسلام ، ج 1 ، ص 400 ؛ الرّد على المتعصّب العنيد ، ص 24 .\r\n( 2 ) . تسلية المجالس ، ج 2 ، ص 307 .\r\n( 3 ) . الصواعق المحرقة ، ص 232 ، تاريخ الخلفا ، ص 209 .\r\n( 4 ) . سير اعلام النبلاء ، ج 4 ، ص 40 .\r\n","page_name":" 80 ","page_number":80},
  {"content":"\r\n\r\nعمامه‌ام را بر مىدارم - و آن را از سرش برداشت - و من مىگويم : او به من عطا و جايزهء نيكو داد ، ولى وى دشمن خدا [ و 
  ] دايم الخمر است . « 1 »\r\n10 . عمرو بن حفص بن مغيره : - پدر زن يزيد - بيهقى گويد : هنگامى كه كار حسين ( ع ) به سرانجامى آنچنان رسيد ، عمرو بن حفص بن مغيره - كه يزيد بن معاويه دخترش را به زنى گرفت و به او مال فراوانى داد - به مدينه آمد . در آنجا محمد بن عمرو بن حزم ، عبيدالله بن حنظله ، عبدالله بن مطيع بن اسود و شمارى ديگر از بزرگان شهر نزد وى آمدند و گفتند : تو را به خداوند ، و به صاحب اين خانه و صاحب اين قبر سوگند ، ما را از يزيد خبر ده . گفت : او شراب مىنوشد ، با بوزينگان همنشينى و چنين و چنان مىكند . گفتند : ما توان ايستادگى در برابر اهل شام را نداريم ، ليكن براى ما حلال نيست كه با مردى بر اين حال بيعت كنيم . « 2 »\r\n11 . نمايندگان مدينه : ابن جوزى گويد : چون سال 62 رسيد ، يزيد ، عثمان بن محمّد بن ابى سفيان را به حكومت مدينه گمارد . او هيئتى را از مدينه نزد يزيد فرستاد . وقتى هيئت به مدينه بازگشت آشكارا به يزيد دشنام دادند و گفتند : ما از نزد مردى مىآييم كه دينى ندارد ، شراب مىخورد ، تنبور مىزند و با سگان بازى مىكند ؛ شما را گواه مىگيريم كه او را خلع كرده‌ايم . « 3 »\r\n12 . معاوية بن يزيد بن معاويه : در دايرةالمعارف آمده است : پس از او معاوية بن يزيد بن معاويه به حكومت رسيد ، اما او از سر دوستى با على ( ع ) و ناخشنودى از قتل حسن ( ع ) و حسين ( ع ) و به خاطر اينكه جدّش خلافت را از بنى هاشم گرفت ، پس از چهل روز خودش را از حكومت خلع كرد . « 4 »\r\nابن حجر گويد : چون او به حكومت رسيد از منبر بالا رفت و گفت : اين خلافت ريسمان خداوند است و جدّم معاويه بر سراين امر با اهل آن و كسى كه از او به اين كار\r\n\r\n\r\n","description":"","footnote":"\r\n( 1 ) . الرّد على المتعصّب العنيد ، ص 54 .\r\n( 2 ) . المحاسن و المساوئ ، ص 63 .\r\n( 3 ) . الرد على المتعصب العنيد ، ص 53 ؛ تذكرة الخواص ، ص 288 .\r\n( 4 ) . دائرة المعارف ، ج 4 ، ص 420 .\r\n","page_name":" 81 ","page_number":81},
  {"content":"\r\n\r\nسزاوارتر بود يعنى على بن ابىطالب ( ع ) به منازعه برخاست و رفتارى را كه خود مىدانيد با شما انجام داد ، تا آنكه مرگش فرا رسيد و سرانجام در حالى كه در گرو گناهانش بود ، در گورش جا گرفت . سپس پدرم در حالى كه شايستهء اين كار نبود زمام امور را به دست گرفت و با فرزند دختر رسول خدا ( ع ) به منازعه برخاست و عمرش را به خوشگذرانى سپرى كرد و نسل او قطع شد و در حالى كه در گرو گناهانش بود ، در گورش جاى گرفت . « 1 »\r\n13 . عمر بن عبد العزيز : ابن حجر نقل مىكند كه نوفل بن ابى عقرب گفت : من نزد عمر بن عبد العزيز بودم كه مردى نام يزيد بن معاويه را به ميان آورد و از او به عنوان اميرمؤمنان ياد كرد . عمر گفت : مىگويى اميرمؤمنان يزيد ؟ و دستور داد تا او را بيست تازيانه زدند . « 2 »\r\n\r\nيزيد در گفتار عالمان\r\nدر ضمن مباحث گذشته ، سخنان عالمان ، مورّخان و مفسّران بزرگ را دربارهء برخى گوشه‌هاى زندگى اين جرثومهء فاسد و سركش آورديم ؛ و اينك مواردى فراگيرتر و گسترده‌تر را نقل مىكنيم :\r\n1 . امام احمد ابن حنبل : ابن جوزى نقل مىكند كه مهنّا بن يحيى گفت : از احمد دربارهء يزيد بن معاويه پرسيدم و او گفت : او كسى است كه با مدينه كرد آنچه كرد . گفتم : با آنجا چه كرد ؟ گفت : غارتش كرد . گفتم : آيا از او حديث نقل كنيم ؟ گفت : از او نبايد حديث نقل كرد و او احترامى ندارد . شايسته نيست كه هيچ كس از او حديثى بنويسد . گفتم : هنگامى كه آنچه را خواست كرد چه كسانى با او همراه بودند ؟ گفت : اهل شام . « 3 »\r\nابن جوزى در « المنتظم » گويد : به يزيد بن معاويه حديث نسبت داده شده و او از پدرش از رسول خدا ( ص ) روايت نقل كرده است . اسناد رواياتى كه ما به او نسبت مىدهيم متصل است ، جز اينكه چون از امام احمد پرسيدند : آيا مىشود از يزيد روايت كرد ؟\r\n\r\n\r\n","description":"","footnote":"\r\n( 1 ) . الصواعق المحرقة ، ص 336 ؛ تاريخ اليعقوبى ، ج 2 ، ص 254 .\r\n( 2 ) . الصواعق المحرقة ، ص 232 ؛ ر . ك تهذيب التهذيب ، ج 11 ، ص 315 ، شماره 8100 .\r\n( 3 ) . الرّد على المتعصّب العنيد ، ص 13 ؛ تذكرة الخواص ، ص 287 .\r\n","page_name":" 82 ","page_number":82},
  {"content":"\r\n\r\nپاسخ داد : نه و او احترامى ندارد . از اين رو ، ما نيز از آوردن حديثى كه به او مىرسد خوددارى مىكنيم . « 1 »\r\n2 . مجاهد : سبط بن جوزى از ابن ابى دنيا نقل مىكند كه گفت : مجاهد گويد : به خدا سوگند هيچ كس از مردم نمانده مگر اينكه او را ( يزيد بن معاويه ) دشنام داده ، بر او عيب گرفته و او را ترك گفته است . « 2 »\r\n3 . كياهراسى : از ذيل تاريخ نيشابور نقل است كه چون از وى دربارهء يزيد بن معاويه پرسيدند ، از او بد گفت و سخن را به درازا كشاند و گفت : اگر كاغذى مىيافتم عنان قلم را در بدىهاى اين مرد رها مىكردم و آنها را آشكار مىساختم .\r\nاما گفتار گذشتگان ؛ احمد و مالك و ابو حنيفه درباره‌اش دو قول دارند ، يكى كنايى و ديگرى صريح است . اما من تنها يك قول دارم و آن هم صريح است ، چرا چنين نباشد و حال آنكه او نرد مىباخت ، با يوزپلنگ شكار مىكرد و دايم الخمر بود و همو گفته است :\r\nبه همنشينانى كه جام ، پراكندگيشان را متّحد ساخته ، در حالى كه منادى عشق آواز مىخواند ، مىگويم :\r\nاز نعمت و لذت بهره‌اى برگيريد ، زيرا همگان ، هرچند روزگار طولانى شود ، عمرشان سپرى مىگردد .\r\nشادى امروز را به فردا وامگذاريد ، چه بسا فرداها كه با چيزى كه معلوم نيست مىآيند . « 3 »\r\n4 . ابن جوزى : وى مىگويد : رفتار عمر بن سعد و عبيدالله بن زياد جاى شگفتى ندارد ، بلكه شگفتى از كار يزيد است كه حسين ( ع ) را كشت و با چوبدستى بر لب و دندانش زد و به مدينه باز گرداند . . . براى رسيدن به هدفى فاسد . آيا انجام چنين كارى با خوارج روا است ؟ آيا در شرع نيامده است كه بايد بر آنان نماز خواند و دفنشان كرد ؟ اما اين سخن يزيد كه گفت : « من حقّ دارم كه آنان را اسير بگيرم » ، چيزى است كه بر انجام دهنده و معتقد به اين كار جز لعنت واقع نمىشود . چنانچه پس از رسيدن سر به آن احترام\r\n\r\n\r\n","description":"","footnote":"\r\n( 1 ) . المنتظم ، ج 5 ، ص 322 . ر . ك . نظر احمد بن حنبل دربارهء يزيد .\r\n( 2 ) . تذكرة الخواص ، ص 262 .\r\n( 3 ) . مطابق حاشيه جواهر المطالب ، ج 2 ، ص 301 .\r\n","page_name":" 83 ","page_number":83},
  {"content":"\r\n\r\nمىگذاشت و بر آن نماز مىخواند و آن را در طشت نمىگذاشت و با چوبدستى نمىزد ، در حالى كه به مقصود خود از قبل رسيده بود ، چه زيانى به او مىرسيد ؟ او انگيزه‌اى جز كينه‌هاى دوران جاهليت نداشت و دليلش هم سرودن شعر اوست كه مىگفت : اى كاش پدرانم در بدر حاضر بودند . « 1 »\r\nاو مىگويد : بدان كه هيچ فرد قابل اعتمادى به بيعت يزيد رضايت نداده است . حتى مردم عوام اين كار را زشت شمرده‌اند ، جز اينكه از بيم جانشان سكوت اختيار كردند . . .\r\nهمه عالمان اجماع دارند بر اينكه جايز نيست از روى هواى نفس كسى را به رهبرى معين كرد ، و امام ناگزير بايد صفاتى را دارا باشد ؛ و حسين ( ع ) همهء صفات وشرايط امامت را دارا بود و هيچ يك از اهل زمانش به پاى او نمىرسيد . . . هر گاه ثابت شود كه صحابه آن را كه افضل بود براى خلافت سزاوارتر مىدانستند ، آيا در اينكه حسين ( ع ) از يزيد به خلافت سزاوارتر بود ، كسى شك دارد ؟ به يقين نه . حتى كسانى مثل عبدالرحمن بن ابىبكر ، عبدالله بن عمر ، عبدالله بن زبير ، عبدالله بن عباس كه منزلتى پايين‌تر از حسين ( ع ) داشتند ، به خلافت از يزيد سزاوارتر بودند . همهء اينها از ياران پيامبر و صاحبان نسب ، دليرى ، كاردانى ، پارسايى و دانش فراوان بودند ؛ و يزيد به آنها نمىرسيد ، پس به چه دليل بايد او مقدّم شمرده شود ؟ هيچ عالم و جاهلى به بيعت يزيد رضايت نداده است . اگر به نادان‌ترين مردم گفته شود كه از حسين ( ع ) و يزيد كدام اصلح است ؟ خواهد گفت كه حسين ( ع ) . از مجموع آنچه گفتيم روشن شد كه حكومت يزيد اجبارى بود و مردم از بيم ، سكوت كردند ؛ و از جملهء كسانى كه مخالفت كردند و بيعت نكردند ابن عمر بود ! اما هنگامى كه بر جان خويش ترسيد بيعت كرد . . . . « 2 »\r\n5 . ابن ابى الحديد : وى در پاسخ برخى گفته است : همين طور است سخن دربارهء حديث ديگر كه مىگويد : « قرنى كه من در آن هستم بهترين قرنهاست . . . سپس قرن بعد از آن » . از دلايل بطلان اين سخن اين است كه قرنى كه پنجاه سال پس از او آمد ، بدترين\r\n\r\n\r\n","description":"","footnote":"\r\n( 1 ) . الرّد على المتعصّب العنيد ، ص 52 ؛ تذكرة الخواص ، ص 290 ( با اندكى تفاوت ) .\r\n( 2 ) . الرّد على المتعصّب العنيد ، ص 68 70 .\r\n","page_name":" 84 ","page_number":84},
  {"content":"\r\n\r\nقرن‌هاى دنياست ؛ و آن يكى از قرن‌هايى است كه در روايت ذكر شده است . آن قرن ، قرنى بود كه حسين ( ع ) در آن به قتل رسيد ، به مدينه حمله شد ، مكه به محاصره در آمد ، كعبه در هم كوبيده شد و خلفايى كه به جاى او نشستند و خود را در جايگاه نبوّت قرار داده بودند شراب خوردند و مرتكب فسق و فجور شدند . مانند آنچه از يزيد بن معاويه ، يزيد بن عاتكه و وليد بن يزيد سرزد . . . تأمل در كتابهاى تاريخى نشان مىدهد كه پنجاه سال دوم همه‌اش شر بود و هيچ خيرى در آن نبود ، پس چگونه اين خبر درست مىباشد ؟ « 1 »\r\n6 . سيد الحافظ شهردار بن شيرويه ديلمى : خوارزمى گويد : سيّد حفاظ به سندش تا عبدالله بن بدر خطمى برايم نقل كرد كه پيامبر ( ص ) فرمود : « هر كس دوست دارد خداوند در اجلش بركت قرار دهد و از آنچه خداوند نصيبش كرده بهره‌مند شود ، پس از من با خاندانم به نيكى رفتار كند و هر كس پس از من با آنان نيكى نكند عمرش كوتاه مىشود و در روز رستخيز رو سياه وارد مىگردد » . گويد : همان شد كه رسول خدا ( ص ) فرمود . يزيد پس از رسول خدا ( ص ) باخاندانش به نيكى رفتار نكرد . در نتيجه عمرش كوتاه شد و پس از حسين ( ع ) جز مدّت كوتاهى زندگى نكرد . همين طور عبيدالله زياد - لعنت خداوند بر هر دوى آنان باد . - « 2 »\r\n7 . مجد الائمه : خوارزمى از عبدالله ابن عمر نقل مىكند كه رسول خدا ( ص ) فرمود :\r\n« هر كس گنجشكى را به ناحقّ سر ببرد ، خداوند در روز قيامت درباره‌اش از او خواهد پرسيد . » در روايت ديگرى آمده است : « هركس گنجشكى را به ناحقّ سر ببرد ، روز قيامت ، نزد خداوند از او شكايت مىكند و مىگويد : خداوندا اين شخص مرا بيهوده كشت ، نه به خاطر سود . » سپس گويد : مجد الائمّه گفته است : اين مربوط به كسى است كه گنجشكى را به ناحقّ سر برد ، حال اگر كسى مؤمنى را سر ببرد چه وضعى دارد ؟ و حالِ كسى كه گُل رسول خدا ( ص ) ، يعنى حسين ( ع ) را بكشد چه خواهد بود ؟ « 3 »\r\n\r\n\r\n","description":"","footnote":"\r\n( 1 ) . شرح نهج البلاغه ، ج 20 ، ص 29 .\r\n( 2 ) . مقتل خوارزمى ، ج 2 ، ص 85 .\r\n( 3 ) . همان ، ص 52 .\r\n","page_name":" 85 ","page_number":85},
  {"content":"\r\n\r\n8 . ابن تيميه : از ابن تيميه نقل شده است كه او به گمراهى يزيد حكم داده است ، آنجا كه سخنى به اين معنا مىگويد : برخى از مردم يزيد را مردى صالح و امامى عادل مىدانند ؛ و اين قول برخى گمراهان است . . . « 1 »\r\n9 . صاحب الميزان : صاحب شذرات الذهب گويد : دربارهء يزيد در الميزان آمده است : عدالت او مخدوش است و شايسته اينكه از او روايت شود نيست . « 2 »\r\n10 . ابن حجر : شبراوى گويد : علامه ابن حجر در شرح همزيه گفته است : زشتكارى و بىتقوايى يزيد به اندازه‌اى است كه انجام چنين كارهاى زشتى از او زياد به حساب نمىآيد . « 3 »\r\n11 . جوهرى : علّامهء محمودى نوشته كه جوهرى دربارهء يك ناصبى احمق سروده است :\r\nجوانى را ديدم كه بور و رنگ چشم او آبى بود ،\r\nبىمغز بود اما مال دنيا بسيار داشت\r\nاز روى نادانى پيوسته يزيد ، پسر هند را ،\r\nبر پسر بتول برترى مىداد . « 4 »\r\n12 . ابن حزم : در شذرات الذهب گويد : ابن حزم شكاف‌هاى اسلام را چهار چيز بر شمرده است : قتل عثمان ، قتل حسين ( ع ) ، روز حرّه و قتل ابن زبير . « 5 »\r\n13 . علّامهء امينى : اين گفتار را با سخن علّامه شيخ عبدالحسين امينى نجفى پايان مىبريم : . . . آرى آن بيعت شوم بدون هيچ شايستگى و تجربه‌اى در يزيد ، به پايان رسيد ، و او توانست بر مسند خلافت تكيه زند ، در حالى كه لباس رسوايى بر تن كرده بود ، و نشانه‌هاى ننگ در او ديده مىشد ، مانند همدمى شرابخواران ، همنشينى با فاسقان ،\r\n\r\n\r\n","description":"","footnote":"\r\n( 1 ) . حاشيه الرّد على المعتصّب العنيد ، ص 30 ؛ كتاب الفتاوى ، ابن تيميه ، ج 4 ، ص 481 .\r\n( 2 ) . شذرات الذهب ، ج 1 ، ص 68 .\r\n( 3 ) . الاتّحاف بحبّ الاشراف ، ص 68 .\r\n( 4 ) . حاشيه الرّد على المعتصّب العنيد ، ص 12 .\r\n( 5 ) . شذرات الذهب ، ج 1 ، ص 68 .\r\n","page_name":" 86 ","page_number":86},
  {"content":"\r\n\r\nهمصحبتى كنيزكان تنبور زن ، به جان هم انداختن سگان و ديگر مظاهر بىشمار رسوايى .\r\nهمهء مردم از همان روزهاى نخست او را به اين چيزها مىشناختند و ديگران نيز با اين ويژگىهاى او آشنا شدند . « 1 »\r\n\r\nمرگ يزيد\r\nابن قتيبهء دينورى مىنويسد : يزيد سه سال و چند ماه حكومت كرد و در سال 64 هجرى در سن 38 سالگى در حوّارين از توابع دمشق هلاك شد . « 2 »\r\nذهبى از محمّد بن احمد بن مسمع نقل مىكند كه گفت : يزيد مست كرد و بلند شد كه برقصد . امّا با سر بر زمين خورد كه سرش شكافت و مغزش آشكار شد . « 3 »\r\nشاعر درباره‌اش مىگويد :\r\nاى گور واقع در حوّارين ، تو شرور ترين همهء مردم را در خود جاى داده‌اى . « 4 »\r\nاز عمر بن عبد العزيز نقل شده كه گفت : در عالم خواب ديدم كه قيامت برپا شده است - تا آنجا كه گفت - : سپس بر درّه‌اى از آتش گذر كردم و در آن مردى را ديدم كه هر گاه قصد بيرون آمدن مىكرد ، او را با گرز آهنى مىكوبيدند و او پايين مىافتاد . گفتم : او كيست ؟ گفتند : يزيد بن معاويه . « 5 »\r\n\r\n\r\n","description":"","footnote":"\r\n( 1 ) . الغدير ، ج 10 ، ص 255 .\r\n( 2 ) . المعارف ، ص 198 .\r\n( 3 ) . سير اعلام النبلاء ، ج 4 ، ص 36 .\r\n( 4 ) . البدء و التاريخ ، ج 6 ، ص 16 .\r\n( 5 ) . مقتل خوارزمى ، ج 2 ، ص 86 .\r\n","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n . \r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nفصل يكم : نقش اهل بيت ( ع ) در شام\r\n\r\nشام پيش از ورود اهل‌بيت ( ع )\r\n\r\nظهور معجزات پس از شهادت امام حسين ( ع )\r\nدربارهء اينكه پس از شهادت امام حسين ( ع ) « 1 » نشانه‌هاى غير عادى چندى در طبيعت پديد آمد ، روايت‌هاى متعددى نقل شده است ؛ كه ما برخى از آنها را در اين جا نقل مىكنيم :\r\nطبرانى از ابن شهاب نقل مىكند كه گفت : روز قتل حسين ( ع ) هر سنگى را كه بر مىداشتند زير آن خون بود . « 2 »\r\nزرندى مىگويد : ابوالشيخ در كتاب السنّة از يزيد بن ابى زياد چنين نقل مىكند : من در سن پانزده سالگى شاهد قتل حسين ( ع ) بودم . به دنبال آن فرس ( اسب ) « 3 » در لشكرشان به خاكستر تبديل شد و به خاطر كشتن حسين ( ع ) آسمان سرخ رنگ گرديد ؛ و خورشيد چنان كسوف كرد كه ستاره‌ها در نيمروز پيدا شدند و مردم گمان كردند كه\r\n\r\n\r\n","description":"","footnote":"\r\n( 1 ) . شايد پديد آمدن همين نشانه‌ها و تغييرات طبيعى در شام بود كه منجر به دگر گون شدن اوضاع و زير ورو شدن معادلات بر ضد يزيد گرديد ، چنان كه در مباحث آينده به آن خواهيم پرداخت .\r\n( 2 ) . المعجم الكبير طبرانى ، ج 3 ، ص 120 ، ح 2835 .\r\n( 3 ) . در متن روايت چنين آمده است ، ولى درست آن شايد « ورس » باشد . ورس گياهى است در بردارندهء ماده‌اى سرخ رنگ كه در رنگ‌آميزى لباسهاى حرير از آن استفاده مىشود . خاستگاه اين گياه سرزمين‌هاى اعراب ، حبشه و هند است . ( ر . ك . المعجم الوسيط ، واژهء ورس )\r\n","page_name":" 91 ","page_number":91},
  {"content":"\r\n\r\nقيامت بر پا شده است . هيچ سنگى را در شام بر نمىداشتند مگر آنكه در زيرش خون تازه ديده مىشد . « 1 »\r\nمحبّ الدين طبرى مىگويد : از جعفر بن سليمان نقل شده است كه گفت : خاله‌ام امّ سالم برايم نقل كرد و گفت : وقتى حسين ( ع ) كشته شد بر خانه‌ها و ديوارها ، بارانى خون مانند باريد ؛ و شنيده‌ام كه در خراسان ، شام و كوفه نيز همين اتّفاق رخ داده است . اين خبر را ابن بنت منيع نقل كرده است . « 2 »\r\n\r\nوضعيت مردم\r\nشهادت امام حسين ( ع ) دل همهء مردم را به درد آورد ؛ مگر ، بنى اميه و ساكنان دمشق و بصره .\r\nشيخ جليل القدر جعفر بن قولويه از يونس بن ظبيان و ابو سلمهء سرّاج و مفضّل بن عمر نقل مىكند كه گفتند : ما از امام صادق ( ع ) شنيديم كه مىفرمود : پس از شهادت حسين بن على ( ع ) همهء آفريدگان خدا بر او گريستند ، مگر سه چيز : بصره ، دمشق و آل عثمان . « 3 »\r\nامام صادق ( ع ) فرمود : هنگامى كه ابا عبدالله الحسين ( ع ) به شهادت رسيد ، آسمان‌ها و زمين‌هاى هفت گانه با آنچه در آنها و ميان آنها است و هر كس در بهشت و جهنم است و آنچه ديده مىشود و ديده نمىشود ، بر آن حضرت گريستند ؛ مگر سه چيز كه بر وى نگريستند . گفتم : جانم به فدايتان ، آن سه چيزى كه براى او گريه نكردند چه بود ؟ فرمود :\r\nبصره ، دمشق و خاندان حكم بن ابى العاص . « 4 »\r\nبدون شك مقصود از بصره و دمشق ساكنانش هستند ؛ چنان كه وقتى خداى متعال مىفرمايد : « از شهر بپرس » « 5 » يعنى از اهلش بپرس .\r\n\r\n\r\n","description":"","footnote":"\r\n( 1 ) . نظم درر السمطين ، ص 220 .\r\n( 2 ) . ذخائر العقبى ، ص 145 ؛ و به نقل از آن احقاق الحق ، ج 11 ، ص 460 ؛ تاريخ الاسلام ذهبى ، ج 2 ، ص 249 .\r\n( 3 ) . كامل الزيارات ، ص 80 ، ح 4 ؛ و به نقل از آن بحار الانوار ، ج 45 ، ص 206 .\r\n( 4 ) . أمالى طوسى ص 54 ، مجلس 2 ، ح 73 ؛ كامل الزيارات ، ص 80 ، ح 5 ( با اندكى تفاوت ) .\r\n( 5 ) . يوسف ( 12 ) ، آيه 82 .\r\n","page_name":" 92 ","page_number":92},
  {"content":"\r\n\r\nاما ساكنان دمشق ؛ به اين خاطر كه بنى اميه ساليانى دراز بر آنان حكومت كردند و فتنه‌ها و تبليغات دروغين بسيارى در اين شهر بر ضدّ خاندان پيامبر ( ص ) انجام شد . براى بصره نيز همين بس كه خوارج ، اين شهر را به عنوان پايگاه خود انتخاب كردند و روياروى امامى كه پيروى از او واجب بود ، يعنى على بن ابىطالب ( ع ) ، ايستادند . باقيمانده‌هاى آثار جنگ جمل نيز نقشى داشت كه نمىتوان از آن چشم پوشيد .\r\nاما خاندان عثمان و خاندان حكم بن ابى العاص ؛ اينان - چنان كه گذشت - از بنى اميه ( شجرهء ملعونه در قرآن ) هستند .\r\nآنچه مهم است اينكه شاميان در آغاز از ماجراى قتل حسين ( ع ) نه تنها متأثر و غمگين نشدند ، بلكه پيروزى يزيد را هم به او تبريك مىگفتند .\r\n\r\nفرمان يزيد براى فرستادن سر امام حسين ( ع ) و خاندان ايشان به شام\r\nيزيد به عبيدالله زياد فرمان داد تا سر مبارك امام حسين ( ع ) و نيز باقيماندهء خاندان پيامبر ( ص ) را به شام بفرستد . « 1 »\r\nاز كسانى كه به اين موضوع تصريح كرده‌اند ابن سعد است كه از عامر چنين نقل مىكند : پيكى از سوى يزيد نزد عبيدالله آمد و به او فرمان داد كه بار و بنهء حسين ( ع ) و هر كس را از فرزندان و خاندان و زنانش باقى مانده است نزد او بفرستد . پس ابو خالد ذكوان ده هزار درهم به آنان قرض داد ؛ كه بدان وسيلهء آماده حركت گشتند . « 2 »\r\nسيّد بن طاووس گويد : يزيد بن معاويه ، پس از دريافت نامهء ابن زياد و آگاهى از آن ، در جواب او نوشت كه سر حسين ( ع ) و كسانى را كه همراهش كشته شده‌اند ، همراه بار و بنه و زن و فرزندش نزد او بفرستد . « 3 »\r\nابن جوزى گويد : آنگاه ابن زياد زحر بن قيس را خواست و سر حسين ( ع ) و سرهاى يارانش را همراه او نزد يزيد فرستاد . پيكى نيز از سوى يزيد آمد و به عبيدالله\r\n\r\n\r\n","description":"","footnote":"\r\n( 1 ) . اين خود مؤيّد رضايت يزيد از قتل سيّد الشهدا ( ع ) است .\r\n( 2 ) . الطبقات الكبرى ( ترجمة الامام الحسين ( ع ) ) ، ص 81 .\r\n( 3 ) . الملهوف ، ص 208 ؛ تسلية المجالس ، ج 2 ، ص 372 .\r\n","page_name":" 93 ","page_number":93},
  {"content":"\r\n\r\nفرمان داد كه با رو بنه حسين ( ع ) و هر كس را از خاندانش كه باقى مانده است ، نزد او بفرستد . « 1 »\r\nمؤيّد اين مطلب نقل طبرى و ابن اثير از هشام كلبى دربارهء آمدن پيك يزيد بن معاويه نزد عبيدالله است . او حامل نامه‌اى بود كه از عبيدالله مىخواست تا اسيران را نزد او بفرستد . « 2 »\r\n\r\nچه كسى سر مطهر را آورد ؟\r\nدربارهء اينكه چه كسى سر حسين ( ع ) و ياران با وفايش را براى يزيد برد ، سيره نويسان سه قول دارند :\r\nالف - زحر بن قيس جعفى\r\nنظر اغلب مورخان همين است . « 3 » مؤيّد اين نظر نقل طبرى از ابراهيم بن سعد است كه گفت : او به من خبر داد كه در هنگام مصاحبت زهير بن قين با حسين ( ع ) با او بود ؛ و ( امام ) به او گفت : اى زهير ! بدان كه قتلگاه من همين جا است ؛ و زحر بن قيس سرم را از پيكر جدا مىكند و به اميد عطاى يزيد نزد او مىبرد ، اما چيزى به وى نمىدهد . « 4 »\r\nدر اين كار ابو بردة بن عوف ، طارق بن ابى ظبيان ، و جماعتى از اهل كوفه نيز زحر بن قيس را همراهى مىكردند . شيخ مفيد گويد : پس از آنكه مردم از گرداندن سر شريف در كوفه فراغت يافتند ، آن را به در قصر باز گرداندند . ابن زياد آن را به همراه سرهاى ياران امام ( ع ) به زحر بن قيس سپرد ؛ و او را نزد يزيد بن معاويه - لعنت همهء لعنت كنندگان زمين و آسمان بر آنان باد - فرستاد و ابا بردة بن عوف ازدى و طارق بن ابى ظبيان را نيز با جماعتى از كوفيان با او همراه كرد تا آنكه آنها را در دمشق نزد يزيد بردند . « 5 »\r\n\r\n\r\n","description":"","footnote":"\r\n( 1 ) . الرّد على المتعصّب العنيد ، ص 45 .\r\n( 2 ) . تاريخ الطبرى ، ج 4 ، ص 354 ؛ الكامل فى التاريخ ، ج 4 ، ص 84 .\r\n( 3 ) . الارشاد ، ج 2 ، ص 118 ؛ الفتوح ، ج 2 ، ص 180 ؛ الكامل فى التاريخ ، ج 4 ، ص 83 ؛ البداية والنهاية ، ج 8 ، ص 193 ؛ مقتل الخوارزمى ، ج 2 ، ص 55 ؛ اعلام الورى ، ص 248 ؛ جواهر المطالب ، ج 2 ، ص 291 .\r\n( 4 ) . دلائل الامامة ، ص 182 ، ج 97 .\r\n( 5 ) . الارشاد ، ج 2 ، ص 118 .\r\n","page_name":" 94 ","page_number":94},
  {"content":"\r\n\r\nب - محفّز بن ثعلبهء عائذى\r\nبلاذرى بر اين مطلب تصريح كرده ، گويد : عبيدالله بن زياد دستور داد تا كند و زنجير بر گردن على بن الحسين ( ع ) انداختند و زنان و كودكان حسين ( ع ) را آماده كرد و سپس همراه محفّز بن ثعلبه از قبيلهء عائذهء قريش و شمر بن ذى الجوشن گسيل داشت . « 1 »\r\nاز عوانة بن حكم نقل شده است كه گفت : حسين ( ع ) در كربلا به دست سنان بن انس كشته شد و خولى بن يزيد سرش را بريد و نزد ابن زياد برد . او نيز آن را به همراه محفّز بن ثعلبه نزد يزيد فرستاد . « 2 »\r\nج - عمر بن سعد\r\nتنها كسى كه اين مطلب را ذكر كرده شبراوى است كه مىگويد : و گفته مىشود : آن كسى كه سر را به شام رساند عمر بن سعد بن ابى وقاص بود ؛ و بر دست و گردن على بن الحسين ( ع ) كند و زنجير بود . « 3 »\r\n\r\nاهل بيت ( ع ) در شام\r\n\r\nاسارت اهل بيت\r\nچه فاجعهء بزرگى ، چه جنايت عظيمى ! اهل بيت پيامبر ( ص ) به شام آمدند . پيشاپيش آنها سرور عبادت كنندگان و زينت شب زنده داران ، امام على بن الحسين ( ع ) قرار داشت .\r\nبر دست و پايش كند و زنجير و بر شتر برهنه سوار بود . « 4 » اسيران خاندان پيامبر ( ص ) از زن و كودك بر پالان‌هاى خشك سوار بودند . سر امام حسين ( ع ) بر سر نيزهء قرار داشت .\r\nنيزه داران آنها را در محاصره داشتند و اگر اشكى بر چشمى جارى مىشد با نيزه بر سرش زده مىشد . آنان را همانند اسيران ترك و ديلم از اين منزل به آن منزل مىبردند . . . .\r\n\r\n\r\n","description":"","footnote":"\r\n( 1 ) . انساب الاشراف ، ج 3 ، ص 416 .\r\n( 2 ) . انساب الاشراف ، ج 3 ، ص 416 ؛ تذكرة الخواص ، ص 262 ؛ تسلية المجالس ، ج 2 ، ص 372 .\r\n( 3 ) . الاتحاف بحب الاشراف ، ص 55 .\r\n( 4 ) . الكامل فى التاريخ ، ج 4 ، ص 83 ، ؛ جواهر المطالب ، ج 2 ، ص 293 ؛ اعلام الورى ، 248 .\r\n","page_name":" 95 ","page_number":95},
  {"content":"\r\n\r\nآرى آنان در حالى كه با ريسمان به جهاز شتر بسته شده بودند و چهرهء زنان باز بود وارد شام شدند . . . انّا للَّه‌و انّا اليه راجعون .\r\nاز زينب كبرى ( س ) نقل شده است كه فرمود : خدا مىداند كه بر سر ما چه آمد . نيكان ما كشته شدند ، ما را همانند گوسفندان پيش راندند و بر پالان شتر نشاندند . « 1 »\r\nدر نامهء ابن عباس به يزيد آمده است : « بدان كه از شگفت‌ترين شگفتىها - و تا زنده باشى روزگار تو را به شگفت آورد - اين بود كه دختران عبد المطلب و كودكان خردسالش را مانند اسير به شام بردى تا به مردم نشان دهى كه بر ما چيره شده‌اى و بر ما حكم مىرانى . به خدا سوگند كه روز و شب از دست من آسوده نخواهى بود . . . . « 2 »\r\nابن حبان گويد : سپس عبيدالله بن زياد سر حسين بن على ( ع ) را همراه اسيران اهل بيت ( ع ) از زن و كودك ، با سر و روى باز ، سواربر پالان‌ها ، به شام فرستاد . « 3 »\r\nگويد : سپس اسيران اهل بيت رسول خدا ( ص ) را از زن وكودك ، با سر و روى باز بر پالانها سوار نموده و به همين صورت وارد دمشق كرد . « 4 »\r\nابن عبد ربه گويد : شاميان دختران رسول خدا ( ص ) را به عنوان اسير بر پالان شتر سوار كردند . « 5 »\r\nيعقوبى گويد : اهل و عيال و فرزندان حسين ( ع ) را به شام بردند و سرش را بر نيزه كردند . « 6 »\r\nابن اعثم و خوارزمى گفته‌اند : آن قوم ، حرم رسول خدا ( ص ) را از كوفه به شام بردند ، سوار بر محمل‌هاى برهنه ، از شهرى به شهرى و از منزلى به منزلى ، همان گونه كه اسيران ترك و ديلم را مىبرند . « 7 »\r\n\r\n\r\n","description":"","footnote":"\r\n( 1 ) . اخبار الزينبات ، ص 116 .\r\n( 2 ) . تاريخ اليعقوبى ، ج 2 ، ص 250 .\r\n( 3 ) . كتاب الثقات ، ج 2 ، ص 312 .\r\n( 4 ) . همان ، ص 313 ؛ عبرات المصطفين ، ج 2 ، ص 265 .\r\n( 5 ) . العقد الفريد ، ج 5 ، ص 132 .\r\n( 6 ) . تاريخ اليعقوبى ، ج 2 ، ص 245 .\r\n( 7 ) . الفتوح ، ج 2 ، ص 180 ؛ مقتل الخوارزمى ، ج 2 ، ص 55 ؛ تسلية المجالس ، ج 2 ، ص 379 .\r\n","page_name":" 96 ","page_number":96},
  {"content":"\r\n\r\nسبط ابن جوزى مىنويسد : هنگامى كه وحشى ، قاتل حمزه ، اسلام آورد ، رسول خدا ( ص ) ، به او فرمود : « چهره‌ات را از من پنهان كن ؛ كه من دوست ندارم قاتل دوستان را ببينم » . حضرت اين سخن را در حالى گفت كه اسلام ، گذشته را ناديده گرفته است ، حال چگونه رسول خدا ( ص ) ، مىتواند كسى را ببيند كه حسين ( ع ) را سر بريد و خانواده‌اش را بر پالان شتر سوار كرد ؟ « 1 »\r\nباعونى گويد : شاميان دختران رسول خدا ( ص ) را به عنوان اسير ، سوار بر پالان بردند . « 2 »\r\nدر « شذرات الذهب » آمده است : هنگامى كه قتل او به پايان رسيد ، سرش و اهل‌بيتش را به همراه زين العابدين ( ع ) ، اسيروار ، به دمشق بردند . خداوند كنندهء اين كار و كسى را كه به آن فرمان يا رضايت داده است بكشد . « 3 »\r\nشبراوى گويد : سپس آن را نزد يزيد بن معاويه فرستاد و كودكان و زنان را در حالى كه با ريسمان بر پالان شتران بسته بودند و سر و روى زنان باز بود به همراهش گسيل داشت . « 4 »\r\nو همچنين گويد : از شگفتىهاى زشت و حوادث فاجعه آميز روزگار اينكه خاندان پيامبر ( ص ) را در حالى كه با ريسمان بر پالان شتران بسته بودند و سر و روى زنان باز بود ، بردند تا وارد دمشق كردند . سپس آنها را در پلّه‌هاى مسجد جامع يعنى جاى نگهدارى اسيران ، نگه داشتند . « 5 »\r\nسيّد محمّد بن ابى طالب گويد : محفّز آنان را برد تا وارد شام گرديد ؛ همانطور كه اسيرانِ كفّار را مىبردند و ساكنان نواحى به چهره‌هاشان مىنگريستند . « 6 »\r\n\r\n\r\n","description":"","footnote":"\r\n( 1 ) . تذكرة الخواص ، ص 274 ، نظم دررالسمطين ، ص 222 .\r\n( 2 ) . جواهر المطالب ، ج 2 ، ص 273 .\r\n( 3 ) . شذرات الذهب ، ج 1 ، ص 67 .\r\n( 4 ) . الاتّحاف بحبّ الاشراف ، ص 55 .\r\n( 5 ) . همان ، ص 69 .\r\n( 6 ) . تسلية المجالس ، ج 2 ، ص 372 .\r\n","page_name":" 97 ","page_number":97},
  {"content":"\r\n\r\n\r\nچگونگى ورود اهل بيت ( ع ) به دمشق\r\nخاندان پيامبر ( ص ) در روز به دمشق وارد شدند . ساكنان شهر بر در و ديوار شهر پرده‌هاى ديبا آويخته بودند و به يكديگر تبريك مىگفتند و مژده مىدادند . زنانشان دف مىزدند و بر طبل مىكوبيدند ؛ گويى كه بزرگ ترين عيدشان است .\r\nخوارزمى از زيد ، از پدرش ( ع ) نقل كرد كه گفت : سهل بن سعد گفت : در راه رفتن به بيت المقدس به شام رسيدم . در آنجا شهرى ديدم با نهرهاى فراوان و درختان انبوه . بر در و ديوار شهر پرده‌هاى ديبا آويخته بودند و شادى مىكردند و به يكديگر مژده مىدادند .\r\nزنان دف مىزدند و بر طبل مىكوبيدند . با خود گفتم : شايد مردم شام عيدى دارند كه ما نمىدانيم . گروهى را سرگرم گفت و گو ديدم . از آنان پرسيدم : آقايان ! آيا در شام عيد است كه ما نمىدانيم ؟ گفتند : پيرمرد ، غريب مىنمايى ! گفتم : من سهل بن سعد ساعدىام . رسول خدا ( ص ) را ديده‌ام و سينه‌اى پر از حديث وى دارم . گفتند : اى سهل ! آيا در شگفت نيستى از اينكه چرا آسمان خون نمىبارد و زمين ساكنانش را فرو نمىبلعد ؟ گفتم : چرا ؟ گفتند : سر حسين ( ع ) ، فرزند رسول خدا ( ص ) ، را از عراق به شام فرستاده اند و هم اينك مىرسد .\r\nگفتم : شگفتا ! سر حسين ( ع ) را هديه مىآورند و مردم شادى مىكنند ؟ حال از كدام دروازه وارد مىشوند ؟ آنان به دروازهء موسوم به « ساعات » اشاره كردند . به سوى دروازه حركت كردم . در آنجا بودم كه ديدم بيرق‌ها يكى پس از ديگرى مىرسند . مردى را ديدم كه سرى را بر نيزه داشت كه سيمايش بسيار شبيه رسول خدا ( ص ) بود ؛ و زنانى را ديدم كه بر شتران برهنه سوارند . نزديك آن زنان رفتم و گفتم : دختركم ! شما كيستى ؟ گفت : سكينه ، دختر حسين ( ع ) . گفتم : آيا از من كارى ساخته است ؟ من سهل بن سعد هستم كه جدّت را ديده و سخن او را شنيده‌ام . گفت : اى سهل ! به آن كسى كه سر را مىبرد بگو كه آن را جلوتر از ما حركت دهد تا مردم سرگرم نگاه آن شوند و به ما ننگرند كه ما حرم رسول خدا ( ص ) هستيم .\r\nمن نزد كسى كه سر را داشت رفتم و گفتم : مىشود چهارصد دينار از من بگيرى و نيازم را برآورده سازى ؟ گفت : چه نيازى دارى ؟ گفتم : سر را پيشاپيش اهل حرم حركت دهى . او چنين كرد و من نيز آنچه را كه وعده كرده بودم پرداختم . . . « 1 »\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 60 ؛ تسلية المجالس ، ج 2 ، ص 279 ؛ بحار الانوار ، ج 45 ، ص 127 .\r\n","page_name":" 98 ","page_number":98},
  {"content":"\r\n\r\nاين روايت آشكار كنندهء چندين نكته است :\r\n1 . وضعيت عمومى حاكم بر شام ، وضعيتى توأم با شادى و انبساط و اشتغال مردم به لهو و لعب بود ؛ و اين نيز به نوبه خود ناشى از نادانى حاكم بر آن سرزمينى است كه ريشه‌هاى آن را در فصل نخست همين كتاب بيان كرديم .\r\n2 . گذشته از وضعيت عمومى آن سرزمين ، موارد خاصى نيز به چشم مىخورد . هنوز دلهايى بيدار و آگاه به امور كه مىتوانست حقّ را از باطل تشخيص دهد در آنجا ديده مىشد . مانند همان موردى كه سهل بن سعد به آن برخورد و اين سخن را از آنها شنيد ؛ « اى سهل ! آيا در شگفت نيستى از اينكه چرا آسمان خون نمىبارد و زمين ساكنانش را فرو نمىبلعد ؟ اين سر حسين ( ع ) ، عترت رسول خدا ( ص ) است كه از سرزمين عراق به شام هديه كردند » . به گمان قوى در پرتو نقش مهمّى كه اهل‌بيت امام حسين ( ع ) ، در شام ايفا كردند زمينه براى اين افراد فراهم شد و آنان در بيدارى مردم نقش مهمّى ايفا نمودند ، هر چند كه جزئيات موضوع براى ما روشن نيست .\r\n3 . توجه ويژهء كاروان حسينى به مسألهء حجاب و حفظ منزلت زن در اسلام ، با اينكه آنان گرفتار فاجعه‌اى درك ناشدنى بودند و از سفرى دور آمده و زخم زبان و نيزه بر آنان وارد شده بود . سكينه مىگويد : به صاحب سر بگو كه آن را پيشاپيش ما حركت دهد تا نگاه مردم بدان مشغول شود و به ما نگاه نكنند ؛ آخر ما حرم رسول خدا ( ص ) هستيم .\r\nابن طاووس و ابن‌نما نيز همانند اين روايت را نقل كرده‌اند بنا بر نقل ابن طاووس راوى گويد : آن قوم سر حسين ( ع ) و نيز زنان آن حضرت و مردان وى را كه اسير شده بودند ، حركت دادند . چون به دمشق نزديك شدند ، ام كلثوم - كه خود از اسيران كاروان بود - نزد شمر رفت و فرمود : از تو تقاضايى دارم . گفت : چه تقاضايى ؟ گفت : چون ما را وارد شهر كردى ، به دروازه‌اى ببرى كه تماشاگر كمترى داشته باشد و به آنان [ مأموران 
  ] بگو كه سرها را از ميان كجاوه‌ها بيرون ببرند و از ما دور كنند ؛ زيرا از بس ما را به اين حال ديدند ، خوار شديم . شمر در پاسخ تقاضاى او - از روى كفر و سر كشى - دستور داد سرها را بر نيزه كرده و در وسط كجاوه‌ها ببرند ، و در چنين وضعيتى آنان را در ميان مردم\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبگردانند . تا آنكه به دروازهء دمشق رسيدند و بر پلّه‌هاى مسجد جامع - همان جايى كه اسيران را نگه مىداشتند - ايستادند . « 1 »\r\nنقل شده است كه چون اسيران به دمشق رسيدند ، آنان را از دروازه‌اى به نام « توما » وارد شهر كردند . « 2 »\r\nدر بحار الانوار از محمّد بن ابى طالب نقل شده است كه شمار سرهاى ياران حسين ( ع ) و اهل بيت آن حضرت 78 سر بود ؛ و قبايل گوناگون براى تقرّب به عبيدالله و يزيد ، آنها را ميان خود تقسيم كرده بودند . « 3 »\r\n\r\nسر امام حسين ( ع ) قرآن مىخواند\r\nسر شريف حسين ( ع ) چگونه سخن گفت و چه چيزى را بر زبان آورد ؟ آرى ، آن سر با قرآن سخن گفت تا بر همگان ثابت كند كه او شهيد قرآن است . و به راستى اگر او در دوران زندگى خويش قرآن ناطق باشد ، چرا نبايد پس از شهادتش با قرآن سخن بگويد ؟\r\nدر تاريخ آمده است كه سر شريف امام حسين ( ع ) اين آيهء شريفه را تلاوت فرمود :\r\n فَسَيَكْفِيكَهُمُ اللَّهُ وَ هُوَ السَّمِيعُ الْعَلِيمُ  « 4 »\r\nو خدا شرّ آنها را از تو دفع مىكند و او شنواى دانا است .\r\nابن عساكر از اعمش از سلمة بن كهيل نقل مىكند كه گفت : ديدم كه سر حسين بن على ( ع ) بر سر نيزه بود و مىگفت :  « فَسَيَكْفِيكَهُمُ اللَّهُ وَ هُوَ السَّمِيعُ الْعَلِيمُ »  « 5 »\r\nدر كتاب مختصر تاريخ دمشق ابن منظور آمده است : « و گفت : همهء كسانى كه اين حديث را روايت كرده‌اند ، به كسى كه برايشان روايت كرد گفتند : آيا به خدا سوگند مىخورى كه از فلان كس شنيده‌اى ؟ گفت : به خدا سوگند مىخورم كه از او شنيده‌ام ، تا برسد به اعمش . اعمش گفت : پس به سلمة بن كهيل گفتم تو را به خدا سوگند كه تو از او\r\n\r\n\r\n","description":"","footnote":"\r\n( 1 ) . الملهوف ، ص 210 ؛ نيز ر . ك . مثير الاحزان ، ص 97 .\r\n( 2 ) . مقتل خوارزمى ، ج 2 ، ص 61 .\r\n( 3 ) . بحار الانوار ، ج 45 ، ص 62 .\r\n( 4 ) . البقرة ( 2 ) ، آيه 137 .\r\n( 5 ) . تاريخ مدينة دمشق ، ج 7 ، ص 509 .\r\n","page_name":" 100 ","page_number":100},
  {"content":"\r\n\r\nشنيده‌اى ؟ گفت : به خدا سوگند كه من بر دروازهء فراديس دمشق از او شنيدم - نه در نظرم مجسّم شده و نه امر بر من مشتبه گرديده باشد - كه مىگفت :  « فَسَيَكْفِيكَهُمُ اللَّهُ وَ هُوَ السَّمِيعُ الْعَلِيمُ » .  « 1 »\r\n\r\nسخن گفتن سر امام حسين ( ع ) در دمشق\r\nابن عساكر به نقل از منهال بن عمرو گويد : به خدا سوگند ، من در دمشق بودم كه سر حسين بن على ( ع ) را به آنجا آوردند . در حضور سر ، مردى سورهء كهف را مىخواند تا به اين آيه رسيد :  « أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً » .  « 2 » در اين هنگام سر با زبانى گويا به سخن آمد و گفت : « شگفت‌تر از اصحاب كهف ، كشتن و حمل كردن من است . » « 3 »\r\nابن شهرآشوب از حافظ سروى نقل مىكند كه گفت : نيز صداى آن حضرت در دمشق شنيده شد كه مىگفت : « لا قُوَّةَ إِلَّا بِاللَّه » « 4 » ( نيرويى نيست ، جز به وسيلهء خداوند ) .\r\n\r\nبر پلّكان مسجد\r\nيزيد دستور داد كه خاندان پيامبر ( ص ) را بر پلكان مسجد - جايى كه اسيران را براى ديدن مردم نگه مىداشتند - نگاه دارند . مورّخان و از جمله مطهّر بن طاهر مقدسى « 5 »\r\n\r\n\r\n","description":"","footnote":"\r\n( 1 ) . مختصر تاريخ دمشق ، ابن عساكر ، ج 10 ، ص 92 ؛ المسلسلات ، ص 251 ؛ فرائد السمطين ، ج 2 ، ص 169 ، ح 458 ؛ نيز ر . ك تهذيب تاريخ دمشق ، ج 6 ، ص 236 ؛ الوافى بالوفيات ، ج 15 ، ص 323 ، قيد الشريد ، محمد بن طولون ، ص 75 .\r\n( 2 ) . الكهف ( 18 ) ، آيهء 9 .\r\n( 3 ) . تاريخ مدينة دمشق ، ج 17 ، ص 246 ؛ الخرائج و الجرائح ، ج 2 ، ص 577 ؛ الثاقب فى المناقب ، ص 333 ، ح 274 ( در آن آمده است : كار من از كار اصحاب كهف و رقيم شگفت انگيزتر است ) ؛ الخصائص الكبرى ، ج 2 ، ص 127 ؛ بحار الانوار ، ج 45 ، ص 188 ، ح 36 ؛ نيز ر . ك . الصراط المستقيم ، ج 2 ، ص 179 ، ح 57 ؛ مناقب امير المؤمنين ، صنعانى ، ج 2 ، ص 267 ؛ الكواكب الدُرّيّة ، ج 1 ، ص 57 ؛ اسعاف الراغبين ، ص 196 ؛ نور الابصار ، ص 135 ؛ مدينة المعاجز ، ص 274 ؛ اثبات الهداة ، ج 5 ، ص 193 ، ح 32 ؛ احقاق الحق ، ج 11 ، ص 453 ؛ عبرات المصطفين ، ج 2 ، ص 330 ؛ العوالم ، ج 17 ، ص 412 ، با اندكى تفاوت در نقل .\r\n( 4 ) . المناقب ، ج 4 ، ص 61 .\r\n( 5 ) . البدء و التاريخ ، ج 6 ، ص 12 .\r\n","page_name":" 101 ","page_number":101},
  {"content":"\r\n\r\nو ابن العبرى « 1 » اين مطلب را تصريح كرده‌اند ، ابن العبرى مىگويد : آن گاه ابن زياد سر حسين ( ع ) را همراه فرزندانش به سوى يزيد بن معاويه فرستاد . او فرمان داد كه زنان و دخترانش را در پلّكان مسجد ، جايى كه اسيران را براى ديدن مردم نگه مىداشتند ، نگاه دارند .\r\n\r\nبا پيرمرد شامى\r\nابن اعثم گويد : خاندان رسول خدا ( ص ) را آوردند تا از دروازهء « توما » وارد شهر دمشق كردند . از آنجا آوردند و بر پلّكان مسجد - محلّ نگه دارى اسيران - نگاه داشتند . در اين هنگام پيرمردى آمد تا به آنها نزديك شد و گفت : « خداى را سپاس كه شما را كشت و نابودتان كرد و مردان را از ستم شما آسوده ساخت و امير مؤمنان را بر شما چيرگى بخشيد » . پس على بن الحسين ( ع ) به او فرمود : اى پيرمرد ! آيا قرآن خوانده‌اى ؟\r\nگفت : بلى ، خوانده‌ام .\r\nفرمود : آيا آيهء  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  « 2 » را خوانده‌اى ؟\r\nپيرمرد گفت : آرى ، آن را خوانده‌ام .\r\nعلى بن الحسين ( ع ) فرمود : اى پيرمرد ، « القربى » ( خويشاوندان ) ماييم !\r\nباز آن حضرت فرمود : آيا در سورهء بنىاسرائيل آيهء  « وَ آتِ ذَا الْقُرْبى حَقَّهُ »  « 3 » را خوانده‌اى ؟\r\nپيرمرد گفت : آرى ، آن را خوانده‌ام .\r\nعلى بن الحسين ( ع ) فرمود : اى پيرمرد ، « خويشاوندان » ماييم ! ؛ باز پرسيد : آيا آيهء  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى »  « 4 » را خوانده‌اى ؟ اى پيرمرد بدان كه مراد از ذى القربى در اين آيه ما هستيم .\r\n\r\n\r\n","description":"","footnote":"\r\n( 1 )\r\n. تاريخ مختصر الدول ، ص 190 .\r\n( 2 ) . شورى ( 42 ) ، آيهء 23 .\r\n( 3 ) . الاسراء ( 17 ) ، آيهء 26 .\r\n( 4 ) . بدانيد كه هرگاه چيزى به غنيمت گرفتيد ، خمس آن از آن خدا و پيامبر و خويشاوندان است . ( انفال ( 8 ) ، آيهء 41 ) .\r\n","page_name":" 102 ","page_number":102},
  {"content":"\r\n\r\nباز پرسيد : آيا آيهء  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  « 1 » را خوانده‌اى ؟\r\nپيرمرد گفت : آن را خوانده‌ام .\r\nفرمود : بدان كه اهل بيت ماييم وآيهء تطهير مخصوص ما است .\r\nگويد : پيرمرد لختى خاموش ماند و از گفته‌هايش پشيمان بود . آن گاه سرش را به آسمان بلند كرد و گفت : پروردگارا من به پيشگاه تو از آنچه گفته‌ام و از دشمنى با آل محمد ( ص ) توبه مىكنم و از دشمنان خاندان محمد ( ص ) ، از جنّ و انس ، بيزارى مىجويم . « 2 »\r\nدر « اللهوف » آمده است : راوى گويد : پيرمرد براى ساعتى خاموش ماند و از گفته‌هاى خويش پشيمان شد . آن گاه گفت : به خدا سوگند ، آيا اينان شما هستيد ؟\r\nعلى بن الحسين ( ع ) گفت : به خدا سوگند ، بدون شك اينان ما هستيم ، به حقّ جدّمان رسول خدا ( ص ) كه اينان ما هستيم .\r\nگويد : پيرمرد گريست و عمامه‌اش را بر زمين افكند . آن گاه سر را به آسمان بلند كرد و گفت : پروردگارا من از دشمنان محمّد و آل محمد ( ص ) ، از جنّ و انس ، به سوى تو بيزارى مىجويم .\r\nآن گاه گفت : آيا مىتوانم توبه كنم ؟\r\nحضرت به او فرمود : آرى ، اگر توبه كنى خداوند توبه‌ات را مىپذيرد و تو با ما هستى .\r\n\r\n\r\n","description":"","footnote":"\r\n( 1 )\r\n. بگو : براى اين رسالت از شما مزدى ، جز دوست داشتن خويشاوندان ، نمىخواهم . ( الاحزاب ( 33 ) ، آيهء 23 ) .\r\n( 2 ) . الفتوح ، ج 2 ، ص 183 ؛ تفسير فرات الكوفى ، ص 153 ، ح 191 ؛ امالى صدوق ، ص 230 و به نقل از آن بحار الانوار ، ج 45 ، ص 154 ؛ روضة الواعظين ، ج 1 ، ص 191 ؛ الاحتجاج ، ج 2 ، ص 120 و به نقل از آن بحار الانوار ، ج 45 ، ص 166 ، ح 9 ؛ مقتل خوارزمى ، ج 2 ، ص 61 ؛ الدر المنثور ، سيوطى ، ذيل آيهء 23 شورى و 26 اسراء ( با اندكى تفاوت ) . در آنجا آمده است كه پيرمرد شامى - پس از بلند كردن دست‌هايش به آسمان - گفت : پروردگارا من به پيشگاهت توبه مىكنم - سه بار - . پروردگارا من از دشمنى با آل محمد ( ص ) و از دوستى با قاتلان خاندان محمد ( ص ) توبه مىكنم . تا عمر داشته‌ام پيوسته قرآن خوانده‌ام ، ولى تا امروز هيچ از آن ندانسته‌ام .\r\n","page_name":" 103 ","page_number":103},
  {"content":"\r\n\r\nپيرمرد گفت : من پشيمان هستم و توبه مىكنم . چون داستان پيرمرد به گوش يزيد بن معاويه رسيد فرمان داد كه او را كشتند . « 1 »\r\nتأمّل و درنگ\r\nاز اين روايت چندين مطلب قابل نتيجه‌گيرى است :\r\n1 . پس از خارج شدن از كوفه ، اين نخستين جايى بود كه امام زين العابدين ( ع ) ، پس از تحمّل سختىها و دشوارىهاى سفر ، لب به سخن گشود . زيرا نقل شده است كه امام ( ع ) در طول راه - از كوفه تا شام - سخن نگفت تا آنكه به شام رسيد . « 2 »\r\n2 . امام ( ع ) در اوّلين فرصت و اوّلين جايى كه سرشتى پاك مىيابد ، به انجام رسالت مىپردازد . با آنكه آن پيرمرد شامى كسى بود كه مدّت درازى را در سايهء حكومت اموى زندگى كرده و على ( ع ) و هيچ يك از فرزندانش را نديده بود ، اما از فطرتى سالم برخوردار بود . در حالى كه بسيارى از آنها كه اقدام به قتل حسين ( ع ) و اسارت فرزندانش كرده بودند ، امام على ( ع ) ، امام حسن ( ع ) و امام حسين ( ع ) را ديده و چه بسا پشت سرشان نماز هم خوانده و به آنان سلام كرده بودند ؛ اما سرشتى ناپاك داشتند !\r\n3 . اين خبر از حاكم بودن فضاى مسموم تبليغاتى و روانى بر جامعه‌اى حكايت مىكرد كه زير يوغ حكومت بنى اميه پرورش يافته بودند . آنان چنين تبليغ كرده بودند كه آن كس كه كشته شده است ، مردى است كه بر ضدّ اميرمؤمنان و خليفهء مسلمانان خروج كرده و قصد داشته است تا با انگيزهء فتنه ، جامعه را دچار تفرقه كند . « 3 » از همين رو مىبينيم كه آن پيرمرد شامى هنگام روبرو شدن با امام ( ع ) ، براى نخستين بار ، خداوند را به خاطر قتل حسين ( ع ) ستايش مىكند و مىگويد : خداى را سپاس كه شما را كشت و نابودتان كرد و مردم را از ستم شما آسوده ساخت و اميرمؤمنان ! را بر شما چيرگى بخشيد .\r\n\r\n\r\n","description":"","footnote":"\r\n( 1 ) . الملهوف ، ص 211 ، تسلية المجالس ، ج 2 ، ص 384 ؛ الصواعق المحرقة ، ص 341 ( باب وصية النبى بهم ) ؛ ينابيع المودة ، ج 2 ، ص 302 .\r\n( 2 ) . ر . ك . تاريخ الطبرى ، ج 4 ، ص 251 ؛ الكامل فى التاريخ ، ج 4 ، ص 83 ؛ جواهر المطالب ، ج 2 ، ص 291 ؛ الارشاد ، ج 2 ، ص 119 ؛ اعلام الورى ، ص 248 ؛ مثير الاحزان ، ص 97 .\r\n( 3 ) . از اين رو مىبينيم كه امام حسين ( ع ) خود به اين جنبه اهتمام مىورزد و مىفرمايد : من از روى سركشىو غرور قيام نكرده‌ام .\r\n","page_name":" 104 ","page_number":104},
  {"content":"\r\n\r\nاما پس از آنكه واقعيت براى او آشكار مىشود ، از گفته‌اش به درگاه خداوند توبه مىكند و از قاتلان و دشمنان اهل بيت رسول خدا ( ص ) بيزارى مىجويد . اكثريت جامعهء شام همانند اين پيرمرد بودند . تبليغات اموى آنها را گمراه ساخته و از شناخت اهل بيت رسول خدا ( ص ) باز داشته بود . از اين رو ، يزيد تحمّل نكرد و فرمان داد كه آن پيرمرد را كشتند ؛ تا - به پندار خودش - بر اوضاع چيره شود .\r\n\r\nسر مبارك چه زمانى به دمشق رسيد ؟\r\nدربارهء زمان رسيدن سر مبارك ، چندين احتمال وجود دارد :\r\nيكم : سر مبارك همزمان با حركت اهل بيت ( ع ) به شام رسيد . مؤيّد اين مطلب ، چند شاهد تاريخى است :\r\nابن حبّان گويد : سپس عبيدالله بن زياد سر حسين بن على ( ع ) را همراه اسيران زن و كودك از اهل بيت رسول خدا ( ص ) به شام فرستاد . « 1 »\r\nسيّد بن طاووس از امام زين العابدين ( ع ) نقل مىكند كه فرمود : مرا بر شترى بىجهاز سوار كرد و سر حسين ( ع ) بر نيزه بود . زنان پشت سر من بر استر سوار بودند . سواره‌ها پشت سر و نيزه داران در اطراف ما حركت مىكردند . « 2 »\r\nابن اثير نقل كرده است : سپس ابن زياد سر حسين ( ع ) و سرهاى يارانش را به وسيلهء زحر بن قيس و جماعت همراهش و به قولى با شمر و جماعت همراهش به شام نزد يزيد فرستاد . زنان و كودكان را نيز با او فرستاد و على بن الحسين ( ع ) هم در ميان آنها بود . « 3 »\r\nنيز سيّد بن طاووس نقل كرده است : اما يزيد بن معاويه ، پس از دريافت نامهء ابن زياد و آگاهى از مفادش ، در پاسخ او فرمان داد كه سر حسين ( ع ) و سرهاى كسانى را كه با او كشته شده بودند ، به همراه بار و بنه و زنان و فرزندانش گسيل دارد . « 4 »\r\n\r\n\r\n","description":"","footnote":"\r\n( 1 ) . كتاب الثقات ، ج 2 ، ص 312 .\r\n( 2 ) . اقبال الاعمال ، ص 583 .\r\n( 3 ) . الكامل فى التاريخ ، ج 4 ، ص 83 .\r\n( 4 ) . الملهوف ، 208 ؛ شذرات الذهب ، ج 1 ، ص 67 ؛ الاتّحاف ، ص 55 و 69 .\r\n","page_name":" 105 ","page_number":105},
  {"content":"\r\n\r\nدوم : سر مبارك امام ( ع ) پيش از رسيدن اهل بيت ( ع ) به دمشق ، به آن شهر رسيد .\r\nشواهد چندى نيز در تأييد اين احتمال وجود دارد :\r\nتصريح ابن اعثم و خوارزمى بر اين مطلب است ، سپس ابن زياد زحر بن قيس جعفى را فرا خواند و سر حسين بن على و سرهاى برادرانش را . . . و سرهاى اهل بيت و شيعيانش را به او سپرد . آنگاه على بن الحسين ( ع ) را فرا خواند و او را همراه خواهران و عمه‌هايش و ديگر زنان ، نزد يزيد بن معاويه فرستاد . زحر بن قيس پيش‌تر سر حسين بن على ( ع ) را به دمشق برد . چون بر يزيد وارد شد ، سلام كرد و نامهء عبيدالله زياد را به او داد . يزيد نامه را گرفت و در پيش رويش گذاشت وسپس گفت : اى زحر ! اخبارى را كه نزد خويش دارى بازگو . گفت : اميرمؤمنان را مژده باد . . . . « 1 »\r\nمقتضاى اين سخن اين است كه سر شريف را پس از آن به بيرون دمشق باز گردانده و دگربار ، با اسيران شام همراه كرده باشند .\r\nسوم : اهل بيت امام حسين ( ع ) پس از فرستادن سر ، به دمشق اعزام شدند ، ولى آنان به كسانى كه سر را همراه داشتند پيوستند و با سر مبارك امام حسين ( ع ) وارد شام شدند .\r\nشيخ مفيد و طبرسى روايتى دارند كه مؤيّد اين موضوع است . آنان مىنويسند : « سپس عبيدالله بن زياد بعد از فرستادن سر حسين ( ع ) ، فرمان داد تا زن و فرزندش را آماده كردند و على بن الحسين ( ع ) را غل و زنجير بر گردن نهادند . آن گاه آنان را همراه محفز بن ثعلبه عائذى و شمر بن ذى الجوشن گسيل داشت و آنان رفتند تا به كسانى كه سر را با خود داشتند رسيدند . . . » « 2 »\r\nاين را هم مىتوان گفت كه سر شريف را همراه اهل بيت ( ع ) به شام فرستادند و به دمشق وارد كردند ، ولى در مجلس يزيد پيش از اهل بيت ( ع ) بردند . اين احتمال با احتمال نخست كه عموميت دارد سازگارتر است و احتمال دوم را نيز مىتوان بر آن حمل كرد .\r\nاما دربارهء تعيين زمان ورود سر شريف به شام ؛ برخى از علما آن را به طور مشخص روز اوّل ماه صفر دانسته‌اند . ابو ريحان بيرونى گويد : در روز اوّل ماه صفر ، سر حسين ( ع )\r\n\r\n\r\n","description":"","footnote":"\r\n( 1 ) . الفتوح ، ج 2 ، ص 180 ؛ مقتل خوارزمى ، ج 2 ، ص 55 ( با اندكى تفاوت ) .\r\n( 2 ) . الارشاد ، ج 2 ، ص 119 ، اعلام الورى ، ص 248 .\r\n","page_name":" 106 ","page_number":106},
  {"content":"\r\n\r\nرا به شهر دمشق وارد كردند و يزيد با چوبدستى بر لب و دندانش مىزد و مىگفت : من از خندف نيستم اگر انتقام نگيرم . . . . « 1 »\r\nكفعمى گويد : سر حسين ( ع ) را در اوّل ماه صفر وارد دمشق كردند و بنى اميه آن روز را عيد مىدانند . « 2 »\r\nاين گفتهء شيخ بهايى را نيز برهمين مطلب مىتوان حمل كرد : در روز اوّل ماه صفر سر ابا عبدالله الحسين ( ع ) را وارد دمشق كردند و بنى اميه آن روز را عيد قرار دادند . « 3 »\r\n\r\nسر امام حسين ( ع ) در مقابل يزيد\r\nحافظ بدخشانى گويد : چون به دمشق رفتند و بر يزيد وارد شدند ، سر حسين ( ع ) را پيش او انداختند و قتل حضرت را به آن سنگدل مژده دادند ؛ و او آغاز به زدن سر حسين ( ع ) با چوب خيزران كرد . . . . « 4 »\r\nدينورى گويد : گويند كه ابن زياد ، على بن الحسين ( ع ) را با ديگر اعضاى اهل حرم آماده ساخت و به همراه زحر بن قيس ، محقن بن ثعلبه « 5 » و شمر بن ذىالجوشن نزد يزيد بن معاويه فرستاد . آنان حركت كردند تا به شام رسيدند و در شهر دمشق بر يزيد بن معاويه وارد شدند .\r\nسر حسين ( ع ) را نيز با آنان وارد كردند و پيش يزيد انداختند . سپس شمر بن ذى الجوشن طىّ سخنانى گفت : اى اميرمؤمنان ، اين شخص همراه هجده تن از مردان خاندانش و شصت مرد از شيعيانش بر ما وارد شد . . . . « 6 »\r\nآن گاه دينورى سخنانى را از زبان شمر نقل مىكند كه ديگر مورّخان نقل نكرده و آن را از زبان زحر بن قيس آورده‌اند .\r\nشيخ مفيد و ديگران گويند : عبدالله بن ربيعهء حميرى نقل مىكند : من در دمشق نزد يزيد بن معاويه بودم كه زحر بن قيس آمد تا بر او وارد شد . يزيد به او گفت : واى بر تو ،\r\n\r\n\r\n","description":"","footnote":"\r\n( 1 ) . الآثار الباقية ، ص 321 .\r\n( 2 ) . مصباح الكفعمى ، ص 510 .\r\n( 3 ) . توضيح المقاصد ، ص 5 .\r\n( 4 ) . نزل الابرار ، ص 159 .\r\n( 5 ) . به نظر مىرسد كه تصحيفى از محفز بن ثعلبه باشد .\r\n( 6 ) . الاخبار الطوال ، ص 260 .\r\n","page_name":" 107 ","page_number":107},
  {"content":"\r\n\r\nچه خبر و چه همراه دارى ؟ گفت : امير مؤمنان را پيروزى و يارى خداوند مژده باد . حسين بن على ( ع ) همراه هجده تن از اهل بيتش و شصت تن از شيعيانش بر ما وارد شدند . ما نيز به سوى آنان رفتيم و از آنان خواستيم كه تسليم شوند يا به فرمان امير عبيدالله زياد در آيند و يا آمادهء جنگ شوند . آن گاه از همه سو محاصره‌شان كرديم و سرهاى همه را از دم شمشير گذرانديم . آنان بىهيچ پشتيبانى مىگريختند و از بيم ، به بيشه‌زارها و گودال‌ها پناه مىبردند ؛ همان طورى كه كبوتر از چنگ باز پناه مىبرد . اى اميرمؤمنان ، به خدا سوگند به اندازهء بريدن سر يك شتر و يا يك چرت بيش از نيمروز طول نكشيد كه همه را كشتيم .\r\nاينك پيكرهايشان برهنه و جامه‌هايشان خون‌آلود و گونه‌هايشان خاك‌آلود است و خورشيد بر آنها مىتابد و بادها بر آنان مىوزد ، و عقابان و كركسان به ديدارشان مىآيند .\r\nيزيد اندكى سر به زير افكند . آن گاه سر بلند كرد وگفت : بدون كشتن حسين هم از فرمانبرداريتان خشنود بودم ؛ اما اگر من با او برخورد مىكردم از او در مىگذشتم . « 1 »\r\n\r\n\r\n","description":"","footnote":"\r\n( 1 ) . الارشاد ، ج 2 ، ص 118 ، ابن سعد نيز در الطبقات الكبرى ( ترجمة الامام الحسين ( ع ) ) ، ص 81 آن را نقل كرده است . در آنجا چنين مىخوانيم : « . . . با هفتاد تن از شيعيانش . . . پس آنان نبرد را بر تسليم شدن برگزيدند و ما با بر آمدن آفتاب با آنها مبارزه كرديم . سپس شمشيرها را كشيديم . آنان بىهيچ پشتيبانى گام بر مىداشتند و خداوند ما را بر آنها پيروزى بخشيد . . . تا آنكه مؤمنان را از سختى آنان كفايت كرد . . . پيكرهايشان برهنه افتاده است و بينىهايشان خاك آلود است و بر آنها باد مىوزد .\r\nابن عبد ربّه در العقد الفريد ( ج 5 ، ص 130 ) چنين نوشته است : « هفده مرد از اهل بيتش . . . و سرهاشان خاك آلود است . . . پس جز پيكار را نپذيرفتند . . .\r\nابن اعثم در الفتوح ( ج 3 ، ص 180 ) مىنويسد : « با هفتاد و دو تن از ياران و برادران و اهل بيتش . . . پس با ما مخالفت ورزيدند . . . پس با آنان از بر آمدن آفتاب تا چاشتگاه جنگيديم . . . پيكرهايشان برهنه در بيابان افكنده ، جامه‌هايشان خون آلود و گونه‌هاشان خاك آلود است . » طبرى در تاريخ خويش ( ج 4 ، ص 351 ) مىنويسد : « ابو بردة بن عوف ازدى و طارق بن ابى ازدى با زحر همراه بودند . . . پس جنگ را بر تسليم شدن برگزيدند ؛ و ما از هنگام برآمدن آفتاب با آنها جنگيديم . . . » . ابن جوزى در المنتظم ( ج 5 ، ص 341 ) مىنويسد : « پس جنگ را بر تسليم شدن برگزيد و ما از بر آمدن آفتاب با آنها جنگيديم » ؛ نيز ر . ك كامل ابن اثير ، ج 2 ، ص 83 ؛ مثير الاحزان ، ص 98 ( در اين كتاب آمده است : « پس جنگ را بر تسليم شدن برگزيدند و ما از بر آمدن آفتاب با آنها جنگيديم . . . » البدايه و النهايه ، ج 8 ، ص 193 ؛ جواهر المطالب ، ج 2 ، ص 270 ( دراين كتاب به نقل از روح بن زنباع آمده است : همراه نوزده مرد از اهل بيتش و شصت مرد از شيعيانش . . . پس بجز جنگ را نپذيرفتند و ما از بر آمدن آفتاب با آنها جنگيديم . . . » .\r\n","page_name":" 108 ","page_number":108},
  {"content":"\r\n\r\nسبط بن جوزى به نقل از واقدى از ربيعة بن عمر مىنويسد : « . . . ربيعة بن عمر حكايت كرد و گفت : در تالار پذيرايى يزيد بن معاويه نزد او نشسته بودم كه گفتند زحر بن قيس جلوى در است . پس او ترسان ايستاد و بىدرنگ به او اجازهء ورود داد . زحر داخل شد و گفت : چه خبر دارى ؟ . . . تا آنجا كه گويد : . . . او همراه هفتاد سوار از اهل بيت و شيعيانش آمد . . . پس آنان سر باز زدند و جنگ را بر گزيدند . . . و اينك در صحرا افتاده‌اند . » « 1 »\r\nدرنگ و ملاحظه\r\nبا ملاحظهء نقلهاى تاريخى مطالب زير كشف مىگردد :\r\nيكم - ترس يزيد ؛ همان طورى كه سبط ابن جوزى در آغاز نقل آورده است .\r\nدوم - عظمت ، عزّت نفس و قدرت برتر امام حسين ( ع ) و ياران باوفايش . چنان كه همهء مورخان از جمله ابن سعد ، ابن عبد ربّه ، ابن اعثم ، طبرى ، ابن جوزى ، ابن اثير ، ابن نما ، ابن كثير ، سبط بن جوزى ، با عونى و ديگران اعتراف دارند به اينكه امام ( ع ) و اصحابش تسليم نشدند و چيزى جز نبرد را نپذيرفتند . « 2 »\r\nسوم - اعتراف دشمن به اينكه كار او سنگدلانه و جنايتش بزرگ بوده است .\r\nچهارم - ناتوانى دشمن از رويارويى با واقعيت و پناه بردن به دروغ ؛ آن جا كه مىگويد :\r\n« آنان بىآنكه پشتيبانى داشته باشند مىگريختند و از چنگ ما به بيشه‌زارها و گودال‌ها پناه مىبردند . . . » .\r\nدرحالى كه واقعيت عكس اين است . دليلش هم اينكه عمرو بن حجاج به ناتوانى سپاه كوفه در مبارزه با ياران حسين ( ع ) اعتراف كرد و فرياد زد : اى نابخردها ، آيا مىدانيد با چه كسى مىجنگيد ؟ شما با شهسواران اين شهر مىجنگيد و با مردمى پيكار مىكنيد كه تن به مرگ داده‌اند . نبايد كه با آنها جنگ تن به تن كنيد . شمار اينان اندك است و دير زمانى نخواهند پاييد . به خدا سوگند كه تنها با سنگباران آنان را خواهيد كشت . عمر سعد نيز\r\n\r\n\r\n","description":"","footnote":"\r\n( 1 ) . تذكرة الخواص ، ص 260 .\r\n( 2 ) . منابع اين مطلب پيش از اين گذشت .\r\n","page_name":" 109 ","page_number":109},
  {"content":"\r\n\r\nاين سخن را تأييد كرد و گفت : راست گفتى . نظر نظر توست . كس بفرست و پيغام ده كه با آنها جنگ تن به تن نكنند . « 1 »\r\nبراى خاموش كردن پارس سنگدلانى از اين قبيل كافى است كه به روز عاشورا برگرديم و ببينيم كه مورخان مورد اعتماد دربارهء پيشى جستن حسين ( ع ) و يارانش از يكديگر براى رفتن به سوى خداوند چه نوشته‌اند . اظهارات يكى از ياران سنگدل اين پليد ( زحر بن قيس ) مبنى بر پوزش خواهى از جنگ با خاندان پيامبر ( ص ) و كشتن آنان نيز قابل توجه است . ابن ابىالحديد به نقل از او مىنويسد : « گروهى با ما به جنگ پرداختند كه دستهايشان به قبضهء شمشير بود . همانند شير ژيان به پيشواز مرگ مىرفتند . نه امان مىپذيرفتند و نه رغبتى به مال داشتند و هيچ چيز مانع ورود آنان به درياى مرگ يا چيره شدن بر حكومت نمىشد . اگر اندكى دست از آنها بر مىداشتيم ، جان همهء لشكريان را مىگرفتند ! « 2 »\r\n\r\nواكنش يزيد\r\nمورّخان نوشته‌اند كه يزيد ، پس از شنيدن سخن زحر بن قيس ، سخنانى بر زبان آورد كه - به نظر ما - حاكى از دروغگويى و دورويى او مىباشد . « 3 »\r\nمانند آنچه ابن سعد نوشته است كه چشمان يزيد پر از اشك شد و گفت : بدون قتل حسين ( ع ) هم از فرمانبرداريتان خوشنود بودم ! سپس به اين بيت تمثّل جست :\r\nهر كس جنگ را بچشد طعمش را تلخ خواهد يافت و جنگ او را در آوردگاه ترك مىكند . « 4 »\r\nابن اعثم نقل مىكند كه يزيد لختى سر به زير افكند ، آن گاه سر بلند كرد و گفت : اى مرد ، بدون قتل حسين بن علىّ از فرمانبرداريتان خوشنودتر بودم . به خدا سوگند اگر او به نزد من باز مىگشت از او در مىگذشتم ، ليكن خداوند پسر مرجانه را زشت گرداند .\r\n\r\n\r\n","description":"","footnote":"\r\n( 1 ) . الارشاد ، ج 2 ، ص 103 .\r\n( 2 ) . شرح نهج البلاغه ، ج 3 ، ص 307 و 262 .\r\n( 3 ) . ر . ك . عنوان‌هاى « قاتلان حسين ( ع ) » و « دروغ يزيد » در مقدمه - شخصيت يزيد .\r\n( 4 ) . الطبقات الكبرى ( ترجمة الامام الحسين ( ع ) ) ، ص 81 .\r\n","page_name":" 110 ","page_number":110},
  {"content":"\r\n\r\nگويد : عبدالله بن حكم - برادر مروان بن حكم - نزد يزيد بن معاويه نشسته بود و آغاز به گفتن شعر كرد . يزيد گفت : آرى ، خداوند ابن مرجانه را لعنت كند كه در كشتن حسين فرزند فاطمه شتاب ورزيد . به خدا سوگند اگر من رو در روى او قرار مىگرفتم ، هر آنچه از من مىخواست به او مىدادم و با آنچه در توان داشتم مرگ را از او دور مىساختم ؛ اگر چه به كشتن برخى فرزندانم منجر مىشد ! اما اين كار قضاى حتمى خداوند بود ؛ و چاره‌اى جز اين نبود . « 1 »\r\nبه گمانِ ما - علاوه بر آنچه كه قبلًا دربارهء يزيد گفته‌ايم - شرايط حاكم مجلس موجب شد كه يزيد چنين موضعى را - از روى دروغ و نفاق - بگيرد . شايد اين نخستين جايى بود كه بازگشت و پشيمانى خويش را آشكار ساخت .\r\nهمانند اين مطلب در « العقد الفريد » آمده است ؛ كه يزيد گفت : خداوند پسر سميه را لعنت كند . به خدا سوگند اگر من رو در روى او قرار مىگرفتم از او در مىگذشتم و خداوند ابا عبدالله را رحمت كند و بر او ببخشايد . « 2 »\r\nنزديك به همين مضمون در « الاخبار الطوال » آمده و افزوده است كه پس از آن ، يزيد به اين بيت تمثل جست :\r\nسرهاى مردانى را كه بر ما عزيز بودند شكافتيم و آنان نافرمانبردارتر و ستمكارتر بودند . « 3 »\r\nما شواهد متقن و كافى آورديم كه اثبات مىكند يزيد فرمان قتل حسين ( ع ) را داد و از كشتن او نيز خوشنود بود و متهم رديف اول و بلكه مجرم اصلى اوست . اظهار پشيمانى او نيز به دروغگويى و ترس او از زوال حكومتش باز مىگردد . او ، پس از آنكه اندك اندك قضيه روشن شد و مردم به مخالفت با كار او برخاستند ، اين سخنان را بر زبان جارى ساخت .\r\nدليلش هم اين است كه نه ابن زياد را به خاطر اين كارش كيفر داد و نه از امارت معزول كرد . بلكه از او تشكّر كرد و از او دعوت به عمل آورد و - چنان كه گفته شد - با او به شرابخوارى پرداخت .\r\n\r\n\r\n","description":"","footnote":"\r\n( 1 ) . الفتوح ، ج 2 ، ص 180 ؛ مقتل خوارزمى ، ج 2 ، ص 56 .\r\n( 2 ) . العقد الفريد ، ج 5 ، ص 130 ؛ المنتظم ، ج 5 ، ص 341 .\r\n( 3 ) . الاخبار الطوال ، ص 260 .\r\n","page_name":" 111 ","page_number":111},
  {"content":"\r\n\r\nروايت حافظ بدخشانى نيز حاكى از همين مطلب است . او مىنويسد : چون به دمشق رسيدند و بر يزيد وارد شدند ، سر حسين ( ع ) را پيش او افكندند . آن سنگدل از كشتن او شادمان شد و با چوب خيزران بر سر او مىزد . . . . « 1 »\r\n\r\nدفع يك توّهم\r\nگويند : زحر بن قيس جعفى در جنگ صفين همراه امام على ( ع ) حضور داشت و حضرت او را بر فرماندهى چهار صد تن از عراقيان گمارد . پس از امام على ( ع ) نيز او همچنان فرمانده باقى ماند و امام حسن ( ع ) به او فرمان داد تا برايش بيعت بگيرد . علاوه بر اين ، امام احمد بن حنبل و احمد بن عبدالله عجلى وى را توثيق كرده‌اند . بنابر اين آورنده سر حسين ( ع ) بايد شخصى جز او بوده باشد - و او نيست - . « 2 »\r\nپاسخ : نظر غالب در ميان سيره نويسان و موّرخان اين است كه آورنده سر شريف ، زحر بن قيس جعفى بوده است . « 3 » هر چند كسان ديگرى نيز مطرح شده‌اند . مثل ابن نما كه مىگويد زحر بن قيس مذحجى بوده « 4 » و يا اينكه مىگويند شمر بن ذى الجوشن بوده است « 5 » . چنين به نظر مىآيد كه ذكر نام‌هايى مانند زفر بن قيس « 6 » يا زجر بن قيس « 7 » ناشى از تصحيف باشد ؛ و همهء اينها به يك شخص باز مىگردد . آرى يك احتمال هم وجود دارد و آن محفز بن ثعلبهء عائذى است « 8 » . گويا وى هنگام وارد شدن اسيران بر يزيد با آنها بوده و در اينجا نقل‌ها به هم در آميخته است . برخى نوشته اند كه سر شريف را او آورد « 9 » ؛ و\r\n\r\n\r\n","description":"","footnote":"\r\n( 1 ) . نزل الابرار ، ص 159 .\r\n( 2 ) . ر . ك بغية الطلب ، ج 8 ، ص 3784 .\r\n( 3 ) . ر . ك . الطبقات ( ترجمة الامام الحسين ( ع ) من القسم غير المطبوع ) ، ص 81 ؛ الفتوح ، ج 2 ، ص 180 ؛ العقدالفريد ، ج 5 ، ص 130 ؛ تذكرة الخواص ، ص 260 ، مقتل خوارزمى ، ج 2 ، ص 55 .\r\n( 4 ) . مثير الاحزان ، ص 98 .\r\n( 5 ) . الاخبار الطوال ، ص 260 .\r\n( 6 ) . المنتظم ، ج 5 ، ص 341 .\r\n( 7 ) . تذكرة الخواص ، ص 260 .\r\n( 8 ) . الطبقات ( ترجمة الامام الحسين ) ، ص 82 ؛ سير اعلام النبلاء ، ج 3 ، ص 315 .\r\n( 9 ) . سير اعلام النبلاء ، ج 3 ، ص 315 ؛ الطبقات ، ص 82 ؛ تاريخ الاسلام ( حوادث 61 - 80 ) مقتل خوارزمى ، ج 2 ، ص 58 .\r\n","page_name":" 112 ","page_number":112},
  {"content":"\r\n\r\nبرخى مىنويسند كه سر شريف امام ( ع ) و نيز اهل بيتش را او آورد « 1 » . برخى هم مىنويسند كه او همراه اهل بيت حسين ( ع ) آمد « 2 » ؛ و رأى بر گزيده نيز همين است . به هر حال مشهور اين است ، آن كسى كه سر حسين ( ع ) را نزد يزيد برد ، زحر بن قيس ملعون بود .\r\nاما اينكه گفته‌اند او از ياران على ( ع ) بوده است و . . . اين نخستين شيشه‌اى نبود كه شكست . چندين تن از ياران على ( ع ) به جاهليت سياه باز گشتند . مگر شمر از ياران على ( ع ) در صفين نبود ؟ مگر در آن جنگ مجروح نشد « 3 » ؟ مگر شبث بن ربعى از اصحاب امام على ( ع ) و امام حسن ( ع ) نبود ؟ تا آنجا كه گفت : « ما مدت پنج سال همراه على بن ابى طالب ( ع ) و پسرش با خاندان ابو سفيان جنگيديم . سپس با فرزندش به دشمنى برخاستيم . در حالى كه او بهترين اهل زمين بود ، ما به همراه خاندان معاويه و پسر سميه زنا كار با او مىجنگيم » . « 4 » ولى مهمّ سرانجام كار و حسن عاقبت است .\r\nاما توثيق امام حنبل و عجلى از نظر ما ارزشى ندارد .\r\n\r\nقاتل جايزه مىخواهد\r\nابوالفرج اصفهانى مىگويد : ابن زياد خاندان حسين ( ع ) را به اسارت برد . در ميان اسيران عمر ، زيد و حسن از فرزندان حسن بن على بن ابى طالب ( ع ) به چشم مىخوردند .\r\nحسن بن حسن بن على ( ع ) را در حالى كه در ميدان نبرد زخمى شده بود ، على بن الحسين ( ع ) - كه مادرش امّ ولد بود - بانو زينب و ام كلثوم ، دختران على بن ابى طالب ( ع ) و سكينه دختر امام حسين ( ع ) از ديگر اسيران بودند . چون بر يزيد ملعون وارد شدند ، قاتل حسين بن على ( ع ) پيش رفت و گفت :\r\nشترم را از طلا يا نقره بار كن ؛ كه من آقايى را كه از غايت شكوه در حجاب بود كشته‌ام .\r\n\r\n\r\n","description":"","footnote":"\r\n( 1 )\r\n. تاريخ الطبرى ، ج 4 ، ص 254 .\r\n( 2 ) . الارشاد ، ج 2 ، ص 119 ؛ اعلام الورى ، ص 248 ؛ انساب الاشراف ، ج 3 ، ص 416 ؛ تاريخ الطبرى ، ج 4 ، ص 352 .\r\n( 3 ) . وقعة صفين ، ص 267 .\r\n( 4 ) . مقتل الحسين ( ع ) ، مقرم ، ص 242 .\r\n","page_name":" 113 ","page_number":113},
  {"content":"\r\n\r\nمن كسى را كشته‌ام كه پدر و مادرش پاكيزه‌ترين مردمانند و آن گاه كه نسب‌ها را باز گويند از همه بهترند . « 1 »\r\nدر مقتل خوارزمى از قول زيد بن على بن الحسين ( ع ) از پدرش آمده است : سپس سر را درون كيسه‌اى گذاشت و بر يزيد وارد شد . من نيز با آنها وارد شدم . يزيد بر تخت نشسته بود و تاجى درّ و ياقوت‌نشان بر سر داشت ؛ و بسيارى از بزرگان قريش در پيرامونش بودند . كسى كه سر را داشت وارد شد و به او نزديك گرديد و گفت :\r\nشترم را از طلا يا نقره بار كن ؛ كه من آقاى محجوب را كشته‌ام\r\nكسى را كشتم كه پدر و مادرش پاكيزه‌ترين مردمانند و آن گاه كه نسب‌ها را باز گويند از همه بهترند .\r\nيزيد گفت : هر گاه دانستى كه او بهترين مردم است ، پس چرا او را كشتى ؟ گفت : به اميد جايزه !\r\nپس فرمان داد او را گردن زدند ؛ و سرش را بريدند . « 2 »\r\n\r\nمجلس يزيد\r\nيزيد غرق شادى و سرور شد و شادمانى او به نهايت رسيد . فرمان داد مجلسى بزرگ و پر از اشراف و اعيان و شخصيت‌ها ترتيب دادند .\r\nابن جوزى گويد : آن گاه يزيد نشست و بزرگان شام را فرا خواند و پيرامون خود نشاند و سپس آنان ( اسيران اهل بيت ( ع ) ) را نزد او آوردند . « 3 »\r\nتاريخ دربارهء نام آنهايى كه در آن مجلس شوم حضور داشتند چيزى ننوشته است . ولى ما مىدانيم كه آن مجلس پر از اعيان و اشراف و چهره‌هايى از صحابه و تابعان همچون\r\n\r\n\r\n","description":"","footnote":"\r\n( 1 ) . مقاتل الطالبيين ، ص 119 .\r\n( 2 ) . مقتل خوارزمى ، ج 2 ، ص 61 ؛ تسلية المجالس ، ج 2 ، ص 381 ؛ بحار الأنوار ، ج 45 ، ص 928 ؛ در ينابيع الموده ( ج 3 ، ص 91 ) آمده است : يزيد به او گفت : اگر مىدانستى كه پدر و مادرش بهترين مردم هستند ، پس چرا او را كشتى ؟ از نزد من برو كه از جايزه خبرى نيست . او نيز نوميد از جايزه و با زيانكارى در دنيا و آخرت راه فرار در پيش گرفت .\r\n( 3 ) . المنتظم ، ج 5 ، ص 341 .\r\n","page_name":" 114 ","page_number":114},
  {"content":"\r\n\r\nابو برزهء أسلمى ، « 1 » زيد بن ارقم « 2 » و به قولى سمرة بن جندب ، « 3 » برخى از انصار ، « 4 » و برخى كمك كاران بنى اميه از جمله نعمان بن بشير ؛ « 5 » چهره‌هايى از شجرهء لعنت شده در قرآن - بنىاميه - مانند يحيى بن حكم ، « 6 » عبدالله بن حكم ، « 7 » عبد الرحمن بن حكم « 8 » و نيز سران رژيم حاكم بوده است . برخى زنان بنى اميه مثل « ريّا » « 9 » دايهء يزيد نيز در آنجا حضور داشتند كه همسر يزيد ، هند دختر عبدالله بن عامر بن كريز نيز به آنان ملحق گرديد . « 10 »\r\nاز جمله كوفيانى كه همراه با اسيران اهل بيت ( ع ) به شام آمده بودند اينها بودند :\r\nزحر بن قيس ، « 11 » شمر بن ذى الجوشن ، « 12 » مخفر بن ثعلبه ، « 13 » عمر بن سعد ، « 14 » محقن بن\r\n\r\n\r\n","description":"","footnote":"\r\n( 1 ) . تاريخ الطبرى ، ج 4 ، ص 293 ؛ المنتظم ، ج 5 ، ص 342 ؛ الرد على المتعصّب العنيد ، ص 47 ؛ سير اعلام‌النبلاء ، ج 3 ، ص 309 ؛ تذكرة الخواص ، ص 261 ؛ البدايه و النهايه ، ج 8 ، ص 194 و 199 ؛ انساب الاشراف ، ج 3 ؛ ص 416 ؛ البدء و التاريخ ، ج 6 ، ص 12 ؛ الملهوف ، ص 214 ، مثير الاحزان ، ص 100 ؛ بحار الانوار ، ج 45 ، ص 132 ؛ الفتوح ، ج 2 ، ص 181 ؛ مقتل خوارزمى ، ج 2 ، ص 57 .\r\n( 2 ) . الخرائج و الجرائح ، ج 2 ، ص 58 .\r\n( 3 ) . مقتل الحسين ( ع ) ، خوارزمى ، ج 2 ، ص 64 ( چاپ انوار الهدى ) .\r\n( 4 ) . الطبقات الكبرى ( ترجمة الامام الحسين ( ع ) ) ، ص 82 ؛ عبرات الصطفين ، ج 2 ، ص 321 .\r\n( 5 ) . الجوهرة ، ج 2 ، ص 219 ( مطابق آنچه در عبرات المصطفين آمده است ) .\r\n( 6 ) . الارشاد ، ج 2 ، ص 119 ؛ اعلام الورى ، ص 248 ؛ تاريخ الطبرى ، ج 4 ، ص 352 ؛ الكامل فى التاريخ ، ج 4 ، ص 89 ؛ المناقب ، ج 4 ، ص 114 .\r\n( 7 ) . الفتوح ، ج 2 ، ص 180 .\r\n( 8 ) . انساب الاشراف ، ج 3 ، ص 421 ؛ تاريخ الاسلام ، ذهبى ، ص 18 ، مجمع الزوائد ، ج 9 ، ص 198 ؛ بحار الانوار ، ج 45 ، ص 130 ( به نقل از مناقب ) .\r\n( 9 ) . تاريخ مدينه دمشق ، ج 19 ، ص 420 ؛ سير اعلام النبلاء ، ج 3 ، ص 319 ؛ البدايه و النهايه ، ج 8 ، ص 205 ؛ الاتحاف بحب الاشراف ، ص 56 .\r\n( 10 ) . مقتل الخوارزمى ، ج 2 ، ص 73 ؛ تسلية المجالس ، ج 2 ، ص 399 ؛ بحار الانوار ، ج 45 ، ص 142 .\r\n( 11 ) . الأخبار الطوال ، ص 260 ؛ الفتوح ، ج 2 ، ص 180 ؛ الارشاد ، ج 2 ، ص 118 ؛ الرّد على المتعصّب العنيد ، ص 45 ؛ الكامل فى التاريخ ، ج 4 ، ص 83 ؛ جواهر المطالب ، ج 2 ، ص 291 و . . . .\r\n( 12 ) . انساب الاشراف ، ج 3 ، ص 416 ؛ الأخبار الطوال ، همانجا ؛ الارشاد ، ج 2 ، ص 119 ؛ الكامل فى التاريخ ، همانجا ؛ اعلام الورى ، ص 248 .\r\n( 13 ) . انساب الاشراف ، همانجا ؛ الفتوح ، ج 4 ، ص 180 ؛ مقتل خوارزمى ، ج 2 ، ص 55 ؛ الارشاد ، ج 2 ، ص 119 ؛ اعلام الورى ، همانجا ( در دو كتاب اخير به جاى مخفر ، محفر آمده است ) .\r\n( 14 ) . الاتّحاف بحبّ الاشراف ، ص 55 ( در اين كتاب به جاى عمر ، عمرو آمده است ) .\r\n","page_name":" 115 ","page_number":115},
  {"content":"\r\n\r\nثعلبه ، « 1 » ابو بردة بن عوف أزدى ، طارق بن ابى ظبيان أزدى و جماعتى ديگر از اهل كوفه ؛ « 2 » و ديگرانى همچون ربيعة بن عمر ، « 3 » عذرى بن ربيعة بن عمرو جرشى ، « 4 » عبد الله بن ربيعهء حميرى ، « 5 » غاز بن ربيعهء جرشى « 6 » و روح بن زنباع . « 7 »\r\nاز سوى ديگر برخى نمايندگان دولت‌هاى بزرگ آن روزگار و بزرگان اهل كتاب مانند سفير روم « 8 » و رأس الجالوت « 9 » نيز در آنجا ديده مىشوند .\r\nبه اين ترتيب معلوم مىشود كه آن مجلس از نظر سياسى و اجتماعى و از نظر داخلى و خارجى داراى اهميت فراوان بود ؛ و از همين رو يزيد خواست چنين وانمود كند كه بر دشمن خويش چيره گشته و همه چيز پايان پذيرفته است . « 10 »\r\nمزى گويد : چون اسيران اهل بيت ( ع ) را نزد يزيد بردند همهء درباريان شام جمع شدند و بر او وارد گشتند و پيروزى را به او تبريك گفتند . « 11 »\r\n\r\nآيا يك مجلس يا مجلس‌هاى متعدد بود ؟\r\nدربارهء اينكه سر امام ( ع ) را در يك مجلس و يا مجالس گوناگون حاضر كرده‌اند روايات گوناگون است . از برخى كتاب‌هاى سيره چنين بر مىآيد كه چند مجلس بوده است . خوارزمى\r\n\r\n\r\n","description":"","footnote":"\r\n( 1 ) . الاخبار الطوال ، ص 260 .\r\n( 2 ) . الارشاد ، ج 2 ، ص 118 ؛ تاريخ الطبرى ، ج 4 ، ص 251 ؛ البدايه و النهايه ، ج 8 ، ص 193 .\r\n( 3 ) . تذكرة الخواص ، ص 260 .\r\n( 4 ) . مثير الاحزان ، ص 98 .\r\n( 5 ) . الارشاد ، ج 2 ، ص 118 .\r\n( 6 ) . العقد الفريد ، ج 5 ، ص 130 .\r\n( 7 ) . جواهر المطالب ، ج 2 ، ص 270 ، ولى گويا او همانند عقد الفريد خبر را از غار بن ربيعهء جرشى نقل كرده است و در سند افتادگى دارد .\r\n( 8 ) . تذكرة الخواص ، ص 263 .\r\n( 9 ) . الكامل فى التاريخ ، ج 4 ، ص 90 .\r\n( 10 ) . غافل از اينكه كاروان حسين ( ع ) پيروزى را براى خودش خواهد نوشت و معادله بر ضد يزيد خواهد شد و مجلس او به پايگاهى براى تبليغ پيروزى حسين ( ع ) و رسيدن قيامش به اهداف مقدس خود تبديل خواهد كرد .\r\n( 11 ) . تهذيب الكمال ، ج 6 ، ص 429 .\r\n","page_name":" 116 ","page_number":116},
  {"content":"\r\n\r\nاز امام زين العابدين ( ع ) نقل مىكند كه فرمود : چون سر حسين ( ع ) را نزد يزيد آوردند ، مجالس شراب برپا مىكرد و سر حسين ( ع ) را مىآورد و مقابل خود مىگذاشت و شراب مىنوشيد . « 1 » ابن نما گويد : يزيد مجالس شراب و لهو و شادى تشكيل مىداد و سر حسين ( ع ) را نزد خود حاضر مىكرد . « 2 »\r\nگويند : روزى فرستادهء كشور روم در مجلس او حضور يافت . « 3 »\r\nبنابراين ، موارد ياد شده وجود چند مجلس را تأييد مىكند . اين كار دور از انتظار هم نيست ، چرا كه آن ملعون ، سر شريف را مىآورد و چنان كه نقل شده است ، شراب مىخورد . بنابراين خواه پيش از ورود اهل بيت ( ع ) و خواه پس از آن ، مجالس مكرّرى بوده است . اما اين مجالس در ضمن مجالس ويژه بود ، گرچه به نظر مىآيد ، آن مجلس هم كه حوادث بعدى در آن روى داد و پر از اعيان و اشراف پليد بود ، جز يك مجلس نبوده است ؛ كه جزئيات اين مجلس عمومى را بازگو خواهيم كرد .\r\n\r\nچگونگى ورود اسيران اهل بيت ( ع )\r\nشيخ مفيد و طبرسى گويند : على بن الحسين ( ع ) در تمام راه با هيچ كس سخن نگفت ، تا به شام رسيدند . چون به در قصر يزيد رسيدند ، مجفر بن ثعلبه با صداى بلند گفت : اين مجفر بن ثعلبه است كه مردمان فرومايه و نابكار را نزد امير المؤمنين آورده است . پس على بن الحسين ( ع ) فرمود : آن كسى كه مادر مجفر زاييده بد نهادتر و پست‌تر است . « 4 »\r\nبلاذرى ، « 5 » ابن سعد ، « 6 » طبرى ، « 7 » ابن نما - از تاريخ دمشق - ، « 8 » ابن اثير ، « 9 » ابن كثير ، « 10 »\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 72 ؛ الملهوف ، ص 220 .\r\n( 2 ) . مثير الاحزان ، ص 103 .\r\n( 3 ) . الملهوف ، ص 221 ؛ مقتل خوارزمى ، ج 2 ، ص 72 ؛ نيز ر . ك . مثير الاحزان ، ص 103 .\r\n( 4 ) . الارشاد ، ج 2 ، ص 119 ؛ اعلام الورى ، ص 248 ( در اين كتاب محفر آمده است ) .\r\n( 5 ) . انساب الاشراف ، ج 3 ، ص 416 ( در اين كتاب مخفر بن ثعلبه آمده است ) .\r\n( 6 ) . الطبقات ، ( ترجمة الامام الحسين ( ع ) ص 82 .\r\n( 7 ) . تاريخ الطبرى ، ج 4 ، ص 352 ( در اين صفحه مخفر آمده است ) و 354 .\r\n( 8 ) . مثير الاحزان ، ص 98 ؛ بحار الانوار ، ج 45 ، ص 129 ( در اين كتاب مخفر آمده است ) .\r\n( 9 ) . الكامل فى التاريخ ، ج 4 ، ص 84 .\r\n( 10 ) . البدايه و النهايه ، ج 8 ، ص 196 ( در اين كتاب محقر بن ثعلبه العائذى آمده است ) .\r\n","page_name":" 117 ","page_number":117},
  {"content":"\r\n\r\nذهبى ، « 1 » و خوارزمى « 2 » اين پاسخ را با اندكى اختلاف - به يزيد نسبت داده‌اند كه به نظر مناسب‌تر مىآيد . « 3 »\r\nبلاذرى گويد : آن گاه عبيدالله اسيران را به همراه محفز بن ثعلبه - از عائذهء قريش - و شمر بن ذى الجوشن گسيل داشت . گروهى نيز گويند كه سر حسين ( ع ) را نيز با محفز فرستاد .\r\nچون بر در قصر يزيد ايستادند ، محفز صدايش را بلند كرد و گفت : اى امير المؤمنين ، اين محفز بن ثعلبه است كه فرومايگان زشت كار را نزد تو آورده است . پس يزيد گفت : آنچه مادر محفز زاييده است ، پست‌تر و زشت كارتر است . « 4 » بايد گفت : واى بر كسى كه نمرود تكفيرش كند .\r\nطبرى و ابن اثير مىنويسند : عبيدالله بن زياد ، محفز بن ثعلبه و شمر بن ذى الجوشن را فرا خواند و گفت : بار و بنه و سر حسين ( ع ) را نزد اميرالمؤمنين ، يزيد بن معاويه ببريد .\r\nآنان رفتند تا پيش از همه نزد يزيد رسيدند . آن گاه محفز بن ثعلبه برخاست و با صداى بلند ندا داد : ما سر نابخردترين و پست‌ترين مردم را آورديم . يزيد گفت : آنچه مادر محفز زاييده پست‌تر و نابخردتر است ؛ ولى او قاطع رحم و ستمگر است ! « 5 »\r\nابن سعد گويد : مخفر بن ثعلبه عائذى - عائذهء قريش - سر حسين ( ع ) را نزد يزيد برد و گفت : اى اميرالمؤمنين ! من سر نابخردترين و پست‌ترين مردم را پيش تو آورده‌ام . پس يزيد گفت : آنچه ما در مخفر زاييده نابخردتر و پست‌تر است ؛ ولى گويا اين مرد اين آيه از\r\n\r\n\r\n","description":"","footnote":"\r\n( 1 ) . سير اعلام النبلاء ، ج 3 ، ص 315 ، تاريخ الاسلام ( حوادث و وفيات 61 80 ) .\r\n( 2 ) . مقتل خوارزمى ، ج 2 ، ص 58 ( در اين كتاب آمده است : آنچه مادر مخفر زاييده كافرتر ، پست‌تر و نكوهيده‌تر است ) .\r\n( 3 ) . اين قول مناسب‌تر است ؛ زيرا ممكن است اين اشكال را وارد كرد كه پاسخ ياد شده متضمن اقرارانتساب پستى و گناه به اهل بيت ( ع ) است - العياذ بالله - ؛ و ثابت مىكند كه محفز پست‌تر و فاسق‌تر است ؛ و صدور چنين سخنى از امام كه از بزرگان فصاحت است بعيد مىنمايد . ولى اين پاسخ با روحيهء يزيد ، كه اهل بيت ( ع ) را دشمن خود مىداند اما محفز را بر آنان برترى نمىدهد ، مناسب‌تر است . جز اينكه در اينجا چيزى حذف شده است . براى مثال نابكارترين و پست‌ترين مردم .\r\n( 4 ) . انساب الاشراف ، ج 3 ، ص 416 .\r\n( 5 ) . تاريخ الطبرى ، ج 4 ، ص 254 ؛ الكامل فى التاريخ ، ج 4 ، ص 84 .\r\n","page_name":" 118 ","page_number":118},
  {"content":"\r\n\r\nكتاب خدا را نخوانده است :  « تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ »  « 1 »  .  « 2 »\r\nخوارزمى نقل مىكند كه چون سر حسين بن على ( ع ) و اهل بيتش را نزد يزيد آوردند ، پسر محفز گفت : اى اميرالمومنين ( ع ) ، سرهاى اين كفر پيشگان فرو مايه را نزد تو آورده‌ايم .\r\nيزيد گفت : آنچه مادر محفز زايده كفر پيشه‌تر ، پست‌تر و نكوهيده‌تر است . « 3 »\r\nبه گمان من سر براى بار دوم به وسيلهء محفز وارد مجلس يزيد شد . زيرا همانطور كه گفتيم بار اوّل به وسيله زحر بن قيس - در مجلس خاص - وارد گرديد و بار دوم به وسيلهء اين ناپاك پليد در مجلس عام برده شد .\r\nدربارهء چگونگى ورود از امام صادق ( ع ) نقل شده است كه فرمود : هنگامى كه سر حسين بن على ( ع ) به همراه على بن الحسين ( ع ) و دختران اميرالمؤمنين ( ع ) را نزد يزيد آوردند ، على بن الحسين ( ع ) به غل و زنجير بسته شده بود . « 4 »\r\nامام باقر ( ع ) فرمود : پس از آنكه حسين ( ع ) كشته شد ، ما را كه دوازده نوجوان بوديم نزد يزيد بن معاويه ملعون بردند . دستان همهء ما به گردن بسته بود و على بن الحسين ( ع ) نيز در ميان ما بود . « 5 »\r\nدر مقتل خوارزمى آمده است : سپس آنان را آوردند تا بر يزيد وارد شدند . گويند نخستين كسى را كه شمر بن ذى الجوشن وارد كرد على بن الحسين ( ع ) بود ؛ كه دستانش را به\r\n\r\n\r\n","description":"","footnote":"\r\n( 1 ) . آل عمران ( 3 ) ، آيه 26 .\r\n( 2 ) . الطبقات ، ص 82 ؛ سير اعلام النبلاء ، ج 3 ، ص 215 ؛ تاريخ الاسلام و وفيات المشاهير و الاعلام ، ( حوادث و وفيات ، 61 80 ) .\r\n( 3 ) . مقتل خوارزمى ، ج 2 ، ص 58 .\r\n( 4 ) . تفسير القمى ، ج 2 ، ص 352 ؛ بحار الانوار ، ج 45 ، ص 168 .\r\n( 5 ) . شرح الاخبار ، ج 3 ، ص 267 ، ح 1172 . مانند همين روايت در مثير الاحزان ، ص 98 ، العقد الفريد ، ج 5 ، ص 131 ؛ الامامة و السياسة ، ج 2 ، ص 8 ؛ جواهر المطالب ، ج 2 ، ص 272 و 278 نقل شده است ، ولى در اين منابع محمد بن الحسين بن على بن ابى طالب ( ع ) آمده است . گويا كه كلمهء علىّ افتاده باشد و درست محمد بن على بن الحسين ( ع ) است كه بر امام باقر ( ع ) تطبيق مىكند . زيرا هيچ پسرى براى امام حسين ( ع ) جز امام على بن الحسين ، زين العابدين ( ع ) باقى نماند .\r\n","page_name":" 119 ","page_number":119},
  {"content":"\r\n\r\nگردنش بسته بودند . آن گاه يزيد به او گفت : كيستى اى جوان ؟ گفت : على بن الحسين ( ع ) هستم . پس دستور داد غل را از او برداشتند . « 1 »\r\nسيّد بن طاووس گويد : راوى گويد : آن گاه بار و بنه حسين ( ع ) و زنانش و هر كس از خاندانش كه باقى مانده بود ، در حالى كه با ريسمان بسته بودند ، آوردند . « 2 »\r\nسبط ابن جوزى مىنويسد : على بن الحسين ( ع ) و زنان با ريسمان بسته شده بودند . « 3 »\r\nهمو گويد : هنگامى كه بار و بنه حسين ( ع ) و باقيماندهء خاندانش را نزد يزيد آوردند ، آنان را در حالى وارد كردند كه به ريسمان بسته شده بودند . پس در حضورش ايستادند . « 4 »\r\nشبلنجى گويد : سپس فرمان داد تا على بن الحسين ( ع ) را با غل و زنجير نزد وى آوردند . « 5 »\r\n\r\nسر حسين ( ع ) در مجلس يزيد\r\nابن شهر آشوب از ابىمخنف نقل مىكند كه گفت : چون سر را نزد يزيد آوردند ، بويى خوش‌تر از همهء بوها داشت . « 6 »\r\nدر مرآة الزمان آمده است : هنگامى كه سر حسين بن على ( ع ) را نزد يزيد گذاشتند در « الخضراء » « 7 » بود . او چنان قهقهه‌اى زد كه حاضران در مسجد شنيدند . چون صداى نوحه سرايان را شنيد ، چنين سرود :\r\n چه نيكوست نوحهء نوحه سرايان * چه قدر مرگ براى نوحه گران آسان است \r\nگفته مىشود كه او تكبيرى بلند سر داد ! « 8 »\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 62 .\r\n( 2 ) . الملهوف ، ص 213 .\r\n( 3 ) . تذكرة الخواص ، ص 262 .\r\n( 4 ) . مرآة الزمان ، ص 100 - نسخهء خطى - مطابق آنچه در عبرات المصطفين ، ج 2 ، ص 288 آمده است .\r\n( 5 ) . نور الابصار ، ص 132 .\r\n( 6 ) . المناقب ، ج 4 ، ص 61 .\r\n( 7 ) . گويا همان كاخ خضرا است كه اينك نزديك مسجد اموى واقع مىباشد .\r\n( 8 ) . عبرات المصطفين ، ج 2 ، ص 284 .\r\n","page_name":" 120 ","page_number":120},
  {"content":"\r\n\r\nابن اثير گويد : سپس زنان حسين ( ع ) را نزد يزيد آوردند ، پس فاطمه و سكينه ، دختران حسين ( ع ) ، در تلاش بودند كه سر را ببينند و يزيد تلاش داشت كه سر را از آنان پنهان كند .\r\nآنان با ديدن سر فرياد زدند و سپس زنان يزيد به فرياد درآمدند و دختران معاويه به ولوله افتادند . « 1 »\r\nسيّد بن طاووس گويد : سپس سر حسين ( ع ) را مقابل خود گذاشت و زنان را پشت سر خود نشاند كه آن را نبينند . « 2 »\r\n\r\nيزيد به دندان‌هاى ابا عبدالله ( ع ) مىزند\r\nاين كار زشت آن قدر در تاريخ نقل شده كه به صورت يكى از مسلّمات تاريخى در آمده و انجام دهنده‌اش ، يزيد ، رسوا شده است .\r\nاحمد بن ابى طاهر ( م 280 ) گويد : پس از آنكه كار ابا عبدالله ، حسين بن على ( ع ) پايان يافت و عمر سعد ملعون به همراه زنان وباقيمانده آل محمد ( ص ) باز گشت و آنها را نزد ابن زياد و از آنجا نزد يزيد ملعون برد ، بر وى خشم گرفت . چون به حضورش رسيدند ، فرمان داد سر حسين ( ع ) را درون طشت نهادند و با چوبدستى بر لب و دندانش مىزد . . . « 3 »\r\nيعقوبى گويد : سر را پيش يزيد نهادند و او با چوبدستى بر دندان‌هايش مىزد . « 4 »\r\nابن جوزى از سالم بن ابى حفصه نقل مىكند كه گفت : حسن بصرى گفت : يزيد بن معاويه با چوبدستى بر بوسه گاه رسول خدا ( ص ) مىزد . واى از اين خوارى ! « 5 »\r\nسيّد بن طاووس و ابن نما گويند : سپس يزيد چوبدستى خيزرانى خواست و با آن بر دندان‌هاى حسين ( ع ) مىزد . « 6 »\r\n\r\n\r\n","description":"","footnote":"\r\n( 1 ) . الكامل فى التاريخ ، ج 4 ، ص 85 .\r\n( 2 ) . الملهوف ، ص 213 ( در اين كتاب آمده است : پس على بن الحسين ( ع ) آن را ديد ) ؛ بحار الانوار ، ج 45 ، ص 132 ؛ مثير الاحزان ، ص 99 ؛ ( با اختلاف بسيار اندك )\r\n( 3 ) . بلاغات النساء ، ص 20 .\r\n( 4 ) . تاريخ اليعقوبى ، ج 2 ، ص 245 .\r\n( 5 ) . الرّد على المتعصّب العنيد ، ص 47 .\r\n( 6 ) . الملهوف ، ص 214 ؛ مثير الاحزان ، ص 100 ؛ بحار الانوار ، ج 45 ، ص 132 .\r\n","page_name":" 121 ","page_number":121},
  {"content":"\r\n\r\nدر مرآة الزمان آمده است : عامرى بن ربيعه گويد : يزيد اهل شام را گرد آورد و سر را درون طشتى نهاد و با چوب خيزران بر آن مىزد . « 1 »\r\nابن كثير از ابن ابى الدنيا از حسن نقل مىكند : چون سر حسين ( ع ) را آوردند ، آغاز به زدن آن با چوبدستى كرد . « 2 »\r\nمطهّر بن طاهر مقدسى گويد : سرش را پيش روى گذاشت و با چوبدستى به صورتش مىزد . « 3 »\r\nاين مطلب را شمارى بسيار از مورّخان همچون باعونى ، « 4 » شبراوى « 5 » و ديگران نقل كرده‌اند و ما به همين اندازه بسنده مىكنيم . از نظر شاعران نيز اين مطلب مسلّم مىباشد .\r\nچنان كه صاحب بن عباد سروده است :\r\nبا چوبدستى بر دندان‌هايى مىزد كه بوسه گاه رسول خدا ( ص ) بود . « 6 »\r\nجواليقى گويد : او با تكبّر بر پروردگارش فخر فروخت ؛ و با چوبدستى بر دندانهايش مىزد . به آنجايى كه بوسه گاه پيامبر هدايت بود . « 7 »\r\nيزيد با اين كار زشت ، كفر و كينه قلبىاش را آشكار ساخت . او اين رفتار را نسبت به كسى انجام داد كه رسول خدا ( ص ) درباره‌اش فرمود : « حسين ( ع ) از من است و من از حسينم .\r\nخداوند دوستدار حسين ( ع ) را دوست بدارد . حسين ( ع ) سبطى است از سبطها » . « 8 » و فرمود :\r\n« حسن و حسين ( ع ) سرور جوانان اهل بهشتند » . « 9 »\r\nابن جوزى مطابق آنچه نوه‌اش در « تذكرة الخواص » آورده چه خوب گفته است : چنانچه\r\n\r\n\r\n","description":"","footnote":"\r\n( 1 ) . عبرات المصطفين ، ج 2 ، ص 315 .\r\n( 2 ) . البداية والنهاية ، ج 8 ، ص 194 .\r\n( 3 ) . البدء و التاريخ ، ج 6 ، ص 12 .\r\n( 4 ) . جواهر المطالب ، ج 2 ، ص 293 .\r\n( 5 ) . الاتّحاف بحبّ الاشراف ، ص 69 .\r\n( 6 ) . المناقب ، ج 4 ، ص 114 .\r\n( 7 ) . همان .\r\n( 8 ) . مقتل الحسين ( ع ) ، خوارزمى ، ج 3 ، ص 213 ، فصل هفتم ، ج 8 ، دار انوار الهدى .\r\n( 9 ) . مختصر تاريخ دمشق ، ج 7 ، ص 118 ؛ كنز العمال ، ج 13 ، ص 661 .\r\n","page_name":" 122 ","page_number":122},
  {"content":"\r\n\r\nكينه‌هاى دوران جاهليت و جنگ بدر را به دل نداشت ، وقتى كه سر به او رسيد ، آن را با چوبدستى نمىزد ، بلكه احترام مىكرد و كفن و دفنش مىنمود و با خاندان پيامبر ( ص ) به نيكى رفتار مىكرد . « 1 »\r\nبه اين ترتيب گمراهى كسانى كه مدعى هستند يزيد راضى به قتل امام حسين ( ع ) نبود و از اين كار اندوهگين شد ، آشكار مىگردد ؛ زيرا اگر اين درست مىبود ، چرا اين كار زشت را مرتكب شد ؟\r\nباعونى از شيخ عالم ، ابو الوفا ، ابن عقيل نقل مىكند كه گفت : « سپس پسرش ( يعنى پسر امام على ( ع ) ) ، حسين ( ع ) ، فرزند فاطمهء زهرا ( س ) و اهل بيت پاكيزه‌اش را پس از بستن آب بر رويشان كشتند . اين در حالى بود كه آنها دوران رسول خدا ( ص ) را درك كرده و ديده بودند كه حضرت لب و دهانش را مىبوسد و مىمكد . باز هم با چوبدستى بر لب و دندانش زدند ! به خدا سوگند آنان حوادث روز بدر و وقايعى را كه در آن روى داد به ياد آوردند . اين كار ، كجا با طمع و نهايت آرزوى شيطان براى بريدن گوش چار پايان قابل مقايسه است ؟ اين در حالى بود كه به روزگار رسول خدا ( ص ) نزديك بودند ؛ و سخن خداى را شنيده بودند كه فرمود : بگو براى رسالت ، پاداشى جز دوستى با نزديكانم نمىخواهم » . « 2 »\r\nبه خدا سوگند كه بنى اميه در دوران رسول خدا ( ص ) از بيم شمشير ، عقايدشان را پنهان كردند و چون كار به آنها رسيد ، پرده از سركشى و ستم خويش برداشتند » « 3 » .\r\nالف - سخنان يزيد هنگام زدن بر لب و دندان حسين ( ع )\r\nبلاذرى گويد : ابن برد انطاكى فقيه از پدرش برايم نقل كرد كه گفت : يزيد هنگام ديدن چهرهء حسين ( ع ) گفت : هرگز چهره‌اى را زيباتر از چهرهء او نديده‌ام ! گفتند : « حسين ( ع ) شبيه پيامبر ( ص ) بود » ، پس ساكت شد . « 4 »\r\nابن سعد از يزيد بن ابى زياد نقل مىكندكه گفت : چون سر حسين بن على ( ع ) را نزد يزيد بن معاويه آوردند ، با چوبدستى همراهش بر دندان‌هاى او مىزد و مىگفت گمان نمىكردم كه اباعبدالله ( ع ) به اين سن رسيده باشد .\r\n\r\n\r\n","description":"","footnote":"\r\n( 1 ) . تذكرة الخواص ، ص 290 .\r\n( 2 ) . شورى ( 42 ) : آيه 23 .\r\n( 3 ) . جواهر المطالب ، ج 2 ، ص 313 .\r\n( 4 ) . انساب الاشراف ، ج 3 ، ص 416 .\r\n","page_name":" 123 ","page_number":123},
  {"content":"\r\n\r\nگويد : در اين هنگام رنگ محاسن و سرش از خضاب سياه تغيير كرده بود . « 1 »\r\nمحمّد بن حبّان گويد : هنگامى كه سر را پيش يزيد بن معاويه گذاشتند ، با چوبدستىاى كه داشت بر دندانهايش مىزد و مىگفت : چه دندانهاى زيبايى دارد ! « 2 »\r\nاز تلمسانى نقل است كه گفت : سر حسين ( ع ) را نزد يزيد آوردند ، چون آن را پيش رويش گذاشتند با چوبدستى بر لب و دندانش مىزد و مىگفت : « ابا عبدالله زيبا روى بود » . « 3 »\r\nب - سروده‌هاى يزيد\r\nيزيد به اين بيت از شعر حصين بن حمام مرى « 4 » تمثّل جست :\r\nسرهاى مردانى را مىشكافيم كه براى ما عزيزند ؛ در حالى كه آنان نافرمان‌تر و ستمگرترند . « 5 »\r\nدر برخى كتابها آمده است كه گفت :\r\nسرهاى مردانى را مىشكافند كه براى ما عزيزند ؛ در حالى كه آنها نافرمان‌تر و ستمگرترند . « 6 »\r\nاما دربارهء زمان سرودن شعر گفته‌اند ، آن هنگامى بود كه پوشش از روى دندانهاى سيد الشهدا برداشت و با چوبدستى بر دندانهايش زد . « 7 »\r\n\r\n\r\n","description":"","footnote":"\r\n( 1 ) . الطبقات الكبرى ترجمة الامام الحسين ( ع ) ، ص 82 ، ح 297 ؛ سير اعلام النبلاء ، ج 3 ، ص 320 ؛ تاريخ الاسلام ، ذهبى ، ص 19 .\r\n( 2 ) . كتاب الثقات ، ج 2 ، ص 313 .\r\n( 3 ) . عبرات المصطفين ، ج 2 ، ص 310 ، به نقل از كتاب الجوهرة ، چاپ رياض ، ج 2 ، ص 219 .\r\n( 4 ) . حصين بن حمام از شاعران جاهلى و قصيده‌اش مشتمل بر 42 بيت است ؛ و يزيد ملعون ، به بيت ششم تمثل جست . ر . ك . الاغانى ، ج 14 ، ص 10 ؛ شرح اختيارات المفضل ، خطيب تبريزى ، ج 1 ، ص 325 .\r\n( 5 ) . ر . ك مقاتل الطالبيين ، ص 119 ؛ المعجم الكبير ، طبرانى ، ج 3 ، ص 109 ، حديث 2806 ؛ تجارب الامم ، ج 2 ، ص 74 ؛ الارشاد ، ج 2 ، ص 119 ؛ المناقب ، ج 4 ، ص 114 ؛ مقتل خوارزمى ، ج 2 ، ص 57 ؛ كفاية الطالب ، ص 432 ؛ اعلام الورى ، ص 248 ؛ مرآة الزمان ( مخطوط ) ص 99 ( طبق عبرات المصطفين ، ج 2 ، ص 315 ) ؛ تاريخ دمشق ، ج 19 ، ص 493 ؛ تهذيب الكمال ، ج 6 ، ص 428 ؛ مجمع الزوائد ، ج 9 ، ص 198 .\r\n( 6 ) . أسد الغابه ، ج 5 ، ص 381 ؛ المنتظم ، ج 5 ، 342 ؛ الرّد على المتعصّب العنيد ، ص 45 ، 46 ؛ الطبقات الكبرى ( ترجمة الامام الحسين ) ، ص 82 ؛ تاريخ الطبرى ، ج 4 ، ص 252 و 254 ؛ الفتوح ، ج 2 ، ص 181 ؛ انساب الاشراف ، ج 3 ، ص 415 ؛ العقد الفريد ، ج 5 ، ص 131 .\r\n( 7 ) . الطبقات ( ترجمة الامام الحسين ( ع ) ) ، ص 82 ؛ مقاتل الطالبيين ، ص 119 ؛ المعجم الكبير ، ج 3 ، ص 109 ، حديث 2806 ؛ تاريخ الطبرى ، ج 4 ، ص 356 ؛ اسد الغابة ، ج 5 ، ص 381 ؛ الكامل فى التاريخ ، ج 4 ، ص 85 المنتظم ، ج 5 ، ص 342 ؛ الرّد على المتعصب العنيد ، ص 45 و 46 ؛ مرأة الزمان ، ص 99 ( طبق عبرات المصطفين ، ج 2 ، ص 315 ) ؛ المناقب ، ج 4 ، ص 114 ؛ تاريخ دمشق ، ج 19 ، ص 493 ؛ تهذيب الكمال ، ج 6 ، ص 428 .\r\n","page_name":" 124 ","page_number":124},
  {"content":"\r\n\r\nبرخى ديگر گفته‌اند كه يزيد اين شعر را زمانى خواند كه سر شريف را در برابرش گذاشتند . « 1 »\r\nدر اينجا به نقل طبرى بسنده مىكنيم كه مىنويسد : آنگاه يزيد بار عام داد . مردم وارد شدند ، در حالى كه سر در مقابل يزيد بود و با چوبدستى خويش بر دندان‌هايش مىزد ؛ و مىگفت : داستان ما و اين سر داستان شعر حصين بن حمام مرّى است :\r\nسرهاى مردانى را مىشكافند كه نزد ما محبوبند ولى آنان نافرمانبردارتر و ستمگرتر بودند . « 2 »\r\n\r\nدرنگى در چند كتاب\r\n1 . ابن شهر آشوب به نقل از طبرى ، بلاذرى و كوفى مىنويسد كه چون سر حسين ( ع ) را مقابل يزيد گذاشتند ، با چوبدستى بر دندان‌هايش مىزد و مىگفت : روزى به جاى روز بدر و مىگفت : نفلّق‌ها ما . . . « 3 »\r\nاين نيز نشان كافر و زنديق بودن اوست و به صراحت نشان مىدهد كه كار يزيد براى گرفتن انتقام از رسول خدا ( ص ) بود . ابن عباس نيز در نامه‌اش به همين مطلب اشاره دارد .\r\nسبط ابن جوزى مىنويسد : واقدى ، هشام و ابن اسحاق و ديگران نوشته‌اند كه ابن عباس در نامه‌اى خطاب به يزيد نوشت : شماتت بزرگ‌تر اين است كه دختران و كودكان و حرم رسول خدا ( ص ) را از عراق به اسارت آوردى تا به مردم نشان دهى كه قدرتمندى\r\n\r\n\r\n","description":"","footnote":"\r\n( 1 ) . انساب الاشراف ، ج 3 ، ص 415 ؛ العقد الفريد ، ج 5 ، ص 131 ؛ المعجم الكبير ، ج 3 ، ص 124 ، ح 2848 ؛ الفتوح ، ج 2 ، ص 181 ؛ تاريخ الطبرى ، ج 4 ، ص 352 و 454 ؛ الارشاد ، ج 2 ، ص 119 ؛ تجارب الامم ، ج 2 ، ص 74 ؛ مقتل خوارزمى ، ج 2 ، ص 57 ؛ كفاية الطالب ، ص 432 ؛ اعلام الورى ، ص 248 ؛ مجمع الزوائد ، ج 9 ، ص 198 .\r\n( 2 ) . تاريخ الطبرى ، ج 4 ، ص 356 ؛ الكامل فى التاريخ ، ج 4 ، ص 85 .\r\n( 3 ) . المناقب ج 4 ، ص 114 .\r\n","page_name":" 125 ","page_number":125},
  {"content":"\r\n\r\nو توانسته‌اى با زور بر خاندان رسول خدا ( ص ) چيره گردى . به گمان خود انتقام كافران فاسق روز بدر را گرفتى و دشمنىاى را كه پنهان مىكردى و كينه‌هايى را كه همانند آتش در آتش‌زنه پنهان بود آشكار كردى و تو و پدرت خون عثمان را بهانه قرار داديد . واى بر شما از داورى روز جزا ! به خدا سوگند كه اگر از ضربت دستم رهيده‌اى از زخم زبانم نخواهى رست . « 1 »\r\nطبرى از زبان قاسم بن عبدالرحمن غلام يزيد نقل مىكند كه يزيد پس از تمثّل جستن به ابيات حصين گفت : به خدا سوگند اى حسين ! اگر من با تو رو در رو مىشدم تو را نمىكشتم . « 2 »\r\nاين نقل از چند جهت اشكال دارد :\r\nالف - راوى غلام يزيد و به خودى خود متّهم است .\r\nب - اگر به قتل امام ( ع ) راضى نبود ، چرا نسبت به سر ايشان بىادبى كرد و چرا دستور داد كه خاندانش را به اسيرى به شام بياورند .\r\nج - ما دلايل كافى ارائه داديم كه او هم فرمان قتل حسين ( ع ) را داد و هم از قتل وى خوشنود بود ؛ و به حكم قاعده ، كار به او نسبت داده مىشود .\r\nد - اگر هم اين نقل درست باشد مىگوييم : او اين سخنان را تنها براى رعايت شرايط مجلس و بقاى حكومتش بر زبان رانده است . دليلش هم اين است كه سبط ابن جوزى از ابن ابى الدنيا نقل مىكند كه يزيد با چوبدستى بر لب و دندان حسين ( ع ) زد و شعر حصين بن حمام مرّى را خواند :\r\nپس همگان او را نكوهش كردند و ترك گفتند . « 3 »\r\nبه اين ترتيب بىپايگى نقل طبرانى از محمّد بن حسن مخزومى روشن مىشود ؛ كه گفته است : هنگامى كه بار و بنه حسين بن على ( ع ) را نزد يزيد آوردند و سرش را پيش وى نهادند ، گريست و گفت : « سرهايى را مىشكافتيم . . . » به خدا سوگند كه اگر من ملازم تو بودم هرگز تو را نمىكشتم . « 4 » علاوه بر اين ، روايت به وسيلهء محمد بن حسن - پسر زباله -\r\n\r\n\r\n","description":"","footnote":"\r\n( 1 ) . تذكرة الخواص ، ص 276 .\r\n( 2 ) . تاريخ الطبرى ، ج 4 ، ص 352 .\r\n( 3 ) . مرآة الزمان ، ص 99 ( مخطوط ) طبق نقل عبرات المصطفين ، ج 2 ، ص 315 .\r\n( 4 ) . المعجم الكبير ، ج 3 ، ص 124 ، ح 2848 ؛ تاريخ الاسلام ، ج 2 ، ص 350 .\r\n","page_name":" 126 ","page_number":126},
  {"content":"\r\n\r\nنقل شده است كه هيثمى با اين عبارت او را تضعيف مىكند : محمّد بن حسن ؛ او پسر زباله و ضعيف است . « 1 »\r\nبه علاوه زبير بن به كار خبر را از محمّد بن حسن نقل مىكند ؛ در حالى كه او ضعيف و دشمن اهل بيت ( ع ) است . شيخ مفيد درباره‌اش مىگويد : نقل‌هاى زبير بن به كار مورد اعتماد نيست و به خاطر دشمنى با اميرمؤمنان ( ع ) در گفته هايش متهم است و در آنچه بر ضدّ بنى هاشم ادّعا مىكند مورد اعتماد نيست . « 2 »\r\nاين تلاش‌هايى كه گروهى اندك براى نجات يزيد انجام مىدهند چيزى جز چنگ زدن غرقه بر گياه خشك نيست .\r\n\r\nرفتار يزيد و اعتراض برخى از حاضران\r\nكار يزيد همهء وجدان‌هاى بيدار را به شدّت خشمگين ساخت و به رفتارى كه نسبت به سر سيّدالشهدا ( ع ) انجام داد اعتراض كردند . ما در اينجا برخى از آن موارد را ياد آور مىشويم :\r\n1 . ابو برزهء اسلمى\r\nسبط ابن جوزى گويد : دربارهء يزيد ، در همهء روايات مشهور اين است كه چون سر را نزد وى آوردند ، شاميان را گرد آورد و آن را با چوب خيزران مىزد . . . ابن ابى الدنيا گويد :\r\nابو برزهء اسلمى كه نزد او بود گفت : اى يزيد ! چوبدستىات را بردار . من بارها ديدم كه رسول خدا ( ص ) دندانهايش را مىبوسد . « 3 »\r\nنيز از او نقل شده است كه وقتى يزيد با چوبدستى بر دندانهاى حسين ( ع ) زد و اشعار حصين بن حمام مرّى را خواند ، همهء حاضران او را نكوهش كردند و ترك گفتند . ابو برزهء اسلمى كه در آنجا حضور داشت گفت : چوبدستىات را بردار ، من بارها ديدم كه رسول خدا ( ع ) دندانهايش را مىبوسد . بدان كه تو در روز قيامت مىآيى در حالى كه شفاعت كنندهء تو ابن زياد است ؛ و حسين ( ع ) در حالى مىآيد كه محمّد ( ص ) از او شفاعت مىكند . « 4 »\r\n\r\n\r\n","description":"","footnote":"\r\n( 1 ) . مجمع الزوائد ، ج 9 ، ص 198 .\r\n( 2 ) . تزويج علىّ بنته من عمر ، ص 15 .\r\n( 3 ) . تذكرة الخواص ، ص 261 262 .\r\n( 4 ) . عبرات المصطفين ، ج 2 ، ص 315 به نقل از مرآة الزمان ( مخطوط ) ، ص 99 .\r\n","page_name":" 127 ","page_number":127},
  {"content":"\r\n\r\nمزى « 1 » ، طبرى « 2 » ، ابن جوزى « 3 » ، ذهبى « 4 » و ابن كثير « 5 » نقل كرده‌اند كه چون سر شريف را در مقابل يزيد نهادند و با چوبدستى بر دهان امام ( ع ) زد و به آن ابيات تمثّل جست ، ابو برزه خطاب به او گفت : چوبدستىات را بردار ، به خدا سوگند من بارها ديده‌ام كه رسول خدا ( ص ) دهان بر دهانش نهاده بود و مىمكيد .\r\nبلاذرى گويد : گويند : چون سر حسين ( ع ) را نزد يزيد نهادند ، با چوبدستى بر دندانهايش مىزد . پس ابو برزه اسلمى گفت : آيا با چوبدستى بر دهان حسين ( ع ) مىزنى ؟ چوبدستى را از روى دهانش بردار كه بارها ديده‌ام رسول خدا ( ص ) آن را مىمكيد . اى يزيد ! تو در قيامت در حالى محشور مىشوى كه ابن زياد از تو شفاعت مىكند ؛ و حسين ( ع ) در حالى مىآيد كه شفيع او محمد ( ص ) است ؛ و آن گاه برخاست .\r\nگويند : آن گوينده مردى از انصار بود . « 6 »\r\nسيّد بن طاووس و ابن نما بسط سخن داده‌اند كه ابو برزه رو به او كرد و گفت : واى بر تو اى يزيد ، آيا با چوبدستىات بر دهان حسين ( ع ) ، پسر فاطمه ( س ) ، مىزنى ؟ من گواهى مىدهم ، بارها رسول خدا ( ص ) را ديده‌ام كه دهان او و دهان برادرش ، حسن ( ع ) ، را مىمكيد و مىفرمود : شما دو تن ، سرور جوانان اهل بهشت هستيد . خداوند قاتل شما را بكشد و لعنت كند ؛ و جهنّم را براى او آماده كرده و آن بد جايگاهى است . راوى گويد : يزيد به خشم آمده و او را كشان كشان بيرون كردند . « 7 »\r\n\r\n\r\n","description":"","footnote":"\r\n( 1 )\r\n. تهذيب الكمال ، ج 6 ، ص 428 .\r\n( 2 ) . تاريخ الطبرى ، ج 4 ، ص 293 .\r\n( 3 ) . المنتظم ، ج 5 ، ص 342 ؛ الرّد على المتعصّب العنيد ، ص 47 .\r\n( 4 ) . سير اعلام النبلاء ، ج 3 ، ص 309 .\r\n( 5 ) . البداية و النهاية ، ج 8 ، ص 194 و 199 .\r\n( 6 ) . انساب الاشراف ، ج 3 ، ص 416 ؛ نيز ر . ك . البدء و التاريخ ، ج 6 ، ص 12 ؛ البداية و النهاية ، ج 8 ، ص 194 ؛ جواهر المطالب ، ج 2 ، ص 64 .\r\n( 7 ) . الملهوف ، ص 214 ؛ مثير الاحزان ، ص 100 ؛ و به نقل از آن ، بحار الانوار ، ج 45 ، ص 132 ؛ ابن اعثم ( الفتوح ، ج 2 ، ص 181 ) و خوارزمى ( المقتل ، 2 ، ص 57 ) در اين باره با تفصيل بيشترى سخن گفته‌اند : آن گاه يزيد چوبدستى خيزران را خواست و با آن بر لب و دندان حسين ( ع ) مىزد و مىگفت : اباعبدالله لب و دندان ( يا منطق ) نيكويى داشت . پس ابو برزهء اسلمى - يا يكى ديگر از صحابه - رو به او كرد و گفت : واى بر تو اى يزيد ، آيا با چوبدستى بر لب و دندان حسين فاطمه ( ع ) مىزنى . چوبدستى تو بر لب و دندان او جاى گرفته است . . . و آن گاه آنچه را از ابن طاووس نقل كرديم ياد آورشد .\r\n","page_name":" 128 ","page_number":128},
  {"content":"\r\n\r\nابو برزه - به عنوان يك صحابى - « 1 » در اين موضع نسبت به لزوم دوستى حسين ( ع ) ، به رفتار رسول خدا ( ص ) و نسبت به دوستى آن حضرت و بيزارى از دشمنانش و قاتلش به گفتار آن حضرت استناد مىكند . اين موضعگيرى در زمانى مهمّ و مكانى خطرآميز انجام شد . از اين رو آن سركش تاب نياورد و بر او خشم گرفت و دستور داد كشان كشان بيرونش كردند .\r\nدو ملاحظه\r\nالف - تأملى با ابن تيميه\r\nگويند كه ابن تيميّه - گمراه گمراه كننده - حضور ابو برزه اسلمى را در مجلس يزيد نفى كرده است . به اين دليل كه او در هنگام احضار اسيران اهل بيت ( ع ) در كوفه بوده است . « 2 »\r\nاما اين دليل از چند جهت ضعيف مىباشد :\r\nيكم : بنا بر مشهور ابو برزه در شام و در مجلس يزيد حضور داشته است . اين مطلب را شمار بسيارى از مورخان مانند بلاذرى ، طبرى ، ابن اعثم ، ابن اثير ، ذهبى ، ابن كثير ، ابن جوزى ، سبط ابن جوزى ، باعونى ، مزّى و خوارزمى نقل كرده‌اند ، چنان كه پيش از اين گفته شد . بنابراين هيچ كس نمىتواند از اين امر تغافل بورزد ، مگر آدم لوچ و دو بين !\r\nدوم : به فرض وجود وى در زمان حضور اسيران در كوفه ، در آن شهر ، منافاتى با اين ندارد كه در زمان حضورشان در شام نيز در شام بوده باشد . زيرا ياد آور شديم كه ابن زياد اسيران را آماده كرد و به همراه جماعتى به شام فرستاد و ممكن است ابوبرزه نيز يكى از اعضاى آن گروه بوده و يا آنكه خودش به آن سرزمين رفته باشد .\r\n\r\n\r\n","description":"","footnote":"\r\n( 1 )\r\n. وى نضلة بن عبيد بن حارث اسلمى است كه كنيه‌اش بر او غالب گشته است . دربارهء نام او اختلاف است . او از صحابه‌اى بود كه نخست در مدينه و سپس در بصره سكونت داشت . در جنگ نهروان با على ( ع ) حضور يافت و در سال 65 در خراسان در گذشت ( ر . ك . تهذيب التهذيب ، ج 12 ، ص 18 ، شماره 8284 ؛ الاصابة ، ج 3 ، ص 557 ، زندگينامه شماره ، 8718 ؛ الاعلام ، ج 8 ، ص 33 ) .\r\n( 2 ) . ر . ك حول رأس الحسين ( ع ) ، ص 171 .\r\n","page_name":" 129 ","page_number":129},
  {"content":"\r\n\r\nسوم : اين تنها چيزى نيست كه ابن تيميّه نفى مىكند ، بلكه وى بسيارى از امور بديهى و ضرورى و مسلّم تاريخى را نفى كرده است كه موجب تمسخر و ريشخند او گشته است .\r\nاو مىگويد : « بنابر اين يزيد نه به قتل حسين ( ع ) فرمان داد ، نه سرش را نزد خود آورد و نه با چوبدستى بر دندانهايش زد . بلكه اين كارها - چنان كه در صحيح بخارى آمده است - از عبيدالله سر زد . نيز نه سر حسين ( ع ) را در شهرها گرداندند و نه هيچ يك از خانواده‌اش را اسير كردند ! ! « 1 »\r\nهر كس در آنچه گفتيم بنگرد و در كتابهاى سيره پژوهش كند ، مىداند كه ابن تيميّه - به دليل سرسختىاش در پشتيبانى از يزيد - چگونه از اين جرثومهء فساد دفاع مىكند و از همه آنچه مورّخان و سيره نويسان دربارهء ارتكاب اين گناه زشت به وسيلهء يزيد نوشته‌اند روى بر مىگرداند . براى مثال ابن كثير - كه شقاوتش در تاريخش پديدار است - از جمله كسانى است كه به اين موضوع اعتراف كرده ، مىگويد : در اين باره نقلهاى فراوانى وارد شده است « 2 » ، و از همين رو به سخن ابن تيميّه در اين باره توجهى نمىكند .\r\nچهارم : مهّم ، موضع‌گيرى از يكى از صحابه در آن مجلس است - هركس مىخواهد باشد - ؛ كه آن هم ثابت شده است .\r\nب - سمرة بن جندب يا ابو برزهء اسلمى\r\nخوارزمى گويد : گفته شده است آن كسى كه به يزيد اعتراض كرد ، نه ابو برزه ، بلكه سمرة بن جندب صحابى رسول خدا ( ص ) بود و به يزيد گفت : اى يزيد خداوند دست تو را قطع كند . آيا بر دندانهايى مىزنى كه بارها ديدم كه رسول خدا ( ص ) آنها را مىبوسد و اين دو لب را مىمكد ؟ پس يزيد گفت : به خدا سوگند اگر از صحابه رسول خدا ( ص ) نبودى تو را گردن مىزدم ! سمره گفت : واى بر تو ، حرمت مصاحبت من با رسول خدا ( ص ) را نگه مىدارى ، ولى احترام فرزندى پسر رسول خدا ( ص ) را نگه نمىدارى ؟ آن گاه صداى مردم به گريه بلند شد و نزديك بود كه فتنه به پا خيزد ! « 3 »\r\n\r\n\r\n","description":"","footnote":"\r\n( 1 ) . ر . ك : سؤال فى يزيد بن معاوية ، ابن تيميه ، ص 16 ؛ الاتحاف بحب الاشراف ، ص 55 .\r\n( 2 ) . البداية والنهاية ، ج 8 ، ص 194 .\r\n( 3 ) . مقتل خوارزمى ، ج 2 ، ص 58 .\r\n","page_name":" 130 ","page_number":130},
  {"content":"\r\n\r\nاما اين نقل از چند جهت اشكال دارد :\r\nيكم خبر مرسل است و ديگران آن را نقل نكرده‌اند . از نظر خوارزمى نيز ثابت نيست و به همين دليل آن را با عبارت « گويند » آورده است .\r\nدوّم مشهور اين است كه سمرة بن جندب پيش از واقعهء طفّ درگذشت « 1 » . بنابر اين مسأله ، سالبه به انتفاع موضوع است .\r\nسوم گويند كه سمره كارگزار معاويه و شريك جرم وى بود . او از اعضاى پليس ابن زياد بود كه مردم را براى جنگ با ابا عبداللّه الحسين ( ع ) تشويق مىكرد . كسى با چنين وضعيتى - بر فرض زنده بودن و حضور در شام - چگونه مىتواند چنين موضعى اتخاذ كند . مگر اينكه بگوييم يك انسان فاسد در يك زمانى موضعى خوب گرفته است .\r\nبه اصل مطلب باز گرديم كه مهّم ، اتخاذ چنين موضعى از سوى يكى از صحابه است ، هر چند كه شخص او را نشناسيم .\r\n2 . زيد بن ارقم\r\nقطب راوندى گويد : زيد بن ارقم بر او ( يزيد ) وارد شد و ديد سر امام حسين ( ع ) را در طشت نهاده و با چوبدستى بر دندان‌هايش مىزند . گفت از دندانهايش دست بردار كه بارها ديده‌ام رسول خدا ( ص ) آنها را مىبوسد . يزيد گفت : اگر پيرى خرفت نبودى تو را مىكشتم . « 2 »\r\nحميرى در شعر زير به همين موضوع اشاره دارد :\r\nپيوسته با چوبدستى بر دندان‌هايى مىزند كه دواى هر دردى است .\r\nزيد گفت : چوبدستى را از روى آن دندانهاى زيبا بردار كه من بارها ديده‌ام كه احمد ( ص ) آنها را مىبوسد و بر اين گواهانى بسيار دارم . « 3 »\r\nزيد همان كسى است كه از رسول خدا ( ص ) دربارهء حضرت سيد الشهدا ( ع ) نقل كرد كه فرمود : « خدايا من او را دوست مىدارم ، پس تو هم دوستش بدار » « 4 » . بنابر اين اتخاذ\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 64 .\r\n( 2 ) . الخرائج و الجرائح ، ج 2 ، ص 58 .\r\n( 3 ) . المناقب ، ج 4 ، ص 114 .\r\n( 4 ) . احقاق الحق ، ج 11 ، ص 301 ؛ به نقل از سير اعلام النبلاء ، ج 3 ، ص 212 ، چاپ مصر .\r\n","page_name":" 131 ","page_number":131},
  {"content":"\r\n\r\nچنين موضعى از او بعيد نمىنمايد .\r\nابن جوزى از زيد بن ارقم نقل مىكند كه گفت : نزد يزيد بن معاويه بودم كه سر حسين بن على ( ع ) را آوردند . پس او آغاز به زدن بر لبهايش با چوب خيزران كرد و مىگفت :\r\nسرهاى مردانى را مىشكافند كه نزد ما عزيزند ؛ و آنان نافرمان‌تر و ستمگرترند .\r\nگفتم : چوبدستىات را بردار .\r\nگفت : تو ترابى هستى . ( يعنى از پيروان حضرت على ( ع ) هستى )\r\nگفتم : گواهى مىدهم كه رسول خدا ( ص ) را ديده‌ام كه حسن ( ع ) را روى زانوى راست و حسين ( ع ) را بر زانوى چپش نشانده بود . دست راستش را بر سر حسن ( ع ) و دست چپش را بر سر حسين ( ع ) نهاده بود و مىگفت : « پروردگارا من اين دو و مؤمنان نيكو كار را به تو مىسپارم » . اى يزيد ، چقدر در حفظ امانت‌هاى رسول خدا ( ص ) كوشيده‌اى ؟ « 1 »\r\n3 . نعمان بن بشير\r\nاز محمد بن ابى بكر تلمسانى ، مشهور به برى ، نقل شده است كه گفت : سر حسين ( ع ) را نزد يزيد آوردند . چون پيش رويش نهاده شد ، با چوبدستى بر دندان‌هايش مىزد و مىگفت : ابا عبداللّه زيبا روى بود .\r\nنعمان بن بشير گفت : اى يزيد از دهانى كه بارها ديدم رسول خدا ( ص ) آن را مىبوسيد دست بردار !\r\nيزيد شرم كرد و فرمان داد سر را برداشتند . « 2 »\r\n4 . يكى از صحابه\r\nابن اثير از عبد الواحد قرشى نقل مىكند كه گفت : چون سر حسين بن على ( ع ) را نزد يزيد آوردند ، آن را با چوبدستى گرفت و روى دندان‌هايش را كنار زد و گفت : تگرگ هم به اين سفيدى نيست و چنين سرود :\r\nسرهاى مردانى را مىشكافند كه براى ما عزيزند ، در حالى كه آنان نافرمانبردارتر و ستمگرترند .\r\n\r\n\r\n","description":"","footnote":"\r\n( 1 ) . الرد على المتعصب العنيد ، ص 46 .\r\n( 2 ) . عبرات المصطفين ، ج 2 ، ص 310 ، به نقل از الجوهرة ، ج 2 ، ص 219 .\r\n","page_name":" 132 ","page_number":132},
  {"content":"\r\n\r\nآن گاه مردى كه نزد او بود گفت : اى مرد ! چوبدستىات را بردار . به خدا سوگند بارها لبهاى رسول خدا ( ص ) را ديدم كه آنها را مىبوسد . يزيد در حالى كه او را نكوهش مىكرد و بر او خشم گرفت ، دستش را برداشت . « 1 »\r\nابن سعد گويد : سپس با چوب خيزران بر لب‌هاى حسين ( ع ) زد . . . آن گاه مردى از انصار كه در حضورش بود گفت : اين چوبدستىات را بردار كه من بارها ديدم كه رسول خدا ( ص ) ، جايى را كه چوبدستى نهاده‌اى مىبوسد . « 2 »\r\n5 . يحيى يا عبد الرحمن بن حكم\r\nاز كسانى كه به كار يزيد اعتراض كرد ، يحيى بن حكم ، برادر مروان بن حكم است ، كه پس از ديدن كار يزيد و تمثل جستن وى به ابيات گفت :\r\nسرهاى نزديك طفّ از ابن زياد فرو مايه زاده ، قرابتى نزديك‌تر دارند .\r\nنسل اميّه به شمار سنگريزه‌ها رسيد و دختر رسول خدا ( ص ) نسلى ندارد .\r\nآن گاه يزيد به سينهء يحيى بن حكم زد و گفت : ساكت باش ! « 3 »\r\nاين ماجرا را بسيارى از تاريخ نويسان ، از جمله شيخ مفيد و طبرسى آورده‌اند . « 4 »\r\nدر برخى كتاب‌ها آمده است كه گفت :\r\nسرهاى كنار طفّ از ابن زياد ، بندهء فرومايه زاده ، قرابتى نزديك‌تر دارند . نسل اميه به اندازه ريگ‌هاى بيابان گرديد و خاندان مصطفى ( ص ) امروز نسلى ندارد . « 5 »\r\n\r\n\r\n","description":"","footnote":"\r\n( 1 ) . اسد الغابة ، ج 5 ، ص 381 . همانند همين مطلب از تاريخ دمشق نيز نقل شده است : هنگامى كه سر حسين بن على ( ع ) را نزد يزيد آوردند ، مردى از صحابه پيش او بود . اگر او ابو برزهء اسلمى يا زيد بن ارقم نباشد ، كسى غير از آن دو است ( عبرات المصطفين ، ج 2 ، ص 321 ، به نقل از تاريخ دمشق ، مجلد آخر ، ص 57 ، نيز ر . ك . مختصر تاريخ دمشق ، ج 29 ، ص 220 ) در مقتل خوارزمى ، ج 2 ، ص 58 آمده است : پس يكى از مجلسيانش به او - يعنى به يزيد - گفت : چوبدستىات را بردار . به خدا سوگند ، نمىتوانم بشمارم چه قدر ديده‌ام كه لب‌هاى رسول خدا ( ص ) جاى چوبدستى تو را مىبوسيد .\r\n( 2 ) . الطبقات الكبرى ( ترجمة الامام الحسين ( ع ) ) ، ص 82 .\r\n( 3 ) . الارشاد ، ج 2 ، ص 119 ؛ اعلام الورى ، ص 248 .\r\n( 4 ) . الارشاد ، ج 2 ، ص 119 ؛ اعلام الورى ، ص 248 .\r\n( 5 ) . ر . ك . تاريخ الطبرى ، ج 4 ، ص 352 ؛ الكامل فى التاريخ ، ج 4 ، ص 89 ، المناقب ، ج 4 ، ص 114 ؛ جواهر المطالب ، ج 2 ، ص 294 .\r\n","page_name":" 133 ","page_number":133},
  {"content":"\r\n\r\nاين موضع‌گيرى با اين ابيات و موضعى كه يزيد نسبت به آنها گرفت ، به برادرش عبدالرحمن بن حكم نيز نسبت داده شده است . « 1 » سبط ابن جوزى از او به عنوان شاعرى زبان‌آور ياد مىكند . بنابراين شايد بهتر اين باشد كه اين اشعار به او نسبت داده شود تا برادرش يحيى .\r\nاز سبط ابن جوزى نقل است كه او پس از سرودن اين اشعار فرياد زد و گريست و يزيد بر سينه‌اش زد و گفت : اى پسر زن نابخرد ، تو را با اين ( سر ) چكار ؟ « 2 »\r\nدر بحار الانوار به نقل از المناقب آمده است كه پس از اشعار عبد الرحمن بن حكم ، يزيد گفت : خداوند پسر مرجانه را لعنت كند ، چرا كه نسبت به حسين ، پسر فاطمه ( س ) ، جسارت كرد . اگر من همراه بودم ، هر چه از من مىخواست به او مىدادم و با آنچه در توان داشتم مرگ را از او دور مىساختم ، هر چند كه به هلاك برخى فرزندانم مىانجاميد . ليكن خداوند سرنوشتى را رقم زد و گريزى از آن نبود . در روايتى آمده است كه يزيد با عبد الرحمن خلوت كرد و گفت : سبحان الله ، اين چه موضعى است ؟\r\nنمىتوانى سكوت اختيار كنى ؟ « 3 »\r\n6 . حسن مثنى\r\nابن نما نقل مىكند كه حسن مثنى وقتى ديد يزيد با چوبدستى بر جاى دهان رسول خدا ( ص ) مىزد ، گفت :\r\nنسل سميّه به اندازه ريگ بيابان گرديد ، در حالى كه دختر رسول خدا ( ص ) نسلى ندارد . « 4 »\r\nگفتيم كه حسن بصرى نيز با شنيدن اين خبر ، همين سخن را بر زبان آورد ؛ « 5 » و شايد در نقل اشتباهى صورت گرفته است .\r\n\r\n\r\n","description":"","footnote":"\r\n( 1 )\r\n. انساب الاشراف ، ج 3 ص 421 ؛ تاريخ الاسلام ، ذهبى ، ص 18 ؛ مجمع الزوائد ، ج 9 ، ص 198 ؛ عبرات‌المصطفين ، ج 2 ، ص 315 به نقل از مرآة الزمان ، ص 99 ؛ بحار الانوار ، ج 45 ، ص 130 .\r\n( 2 ) . عبرات المصطفين ، ج 2 ، ص 315 ( به نقل از مرآة الزمان - مخطوط - ص 99 ) .\r\n( 3 ) . بحار الانوار ، ج 45 ، ص 130 .\r\n( 4 ) . مثير الاحزان ، ص 100 .\r\n( 5 ) . الرّد على المتعصّب العنيد ، ص 47 .\r\n","page_name":" 134 ","page_number":134},
  {"content":"\r\n\r\n\r\nيزيد در موضع انفعال\r\nسبط ابن جوزى مىنويسد : هنگامى كه يزيد با سر امام ( ع ) آن رفتار را كرد ، رنگ چهره ( و ديده ) شاميان عوض شد و به نكوهش رفتار او پرداختند . پس گفت : آيا مىدانيد منشأ زيركى ابا عبداللّه چيست ؟ گفتند : نه . گفت : فقه و تأويل . گويا مىخواست بگويد كه پدرم از پدر او بهتر ، و مادرم از مادر او بهتر و جدّم از جدّ او بهتر است . پس من به اين كار ( خلافت ) از او سزاوارترم ، اما سخن خداى متعال را كه مىفرمايد : « بگو : پروردگارا مالك ملك . . . » « 1 » ،\r\nرا نشنيده است ، پس اندوه شاميان بر طرف شد . « 2 »\r\nابن اعثم و خوارزمى گويند : سپس يزيد رو به اهل مجلس خويش كرد و گفت : اين بر من فخر مىفروشد و مىگويد : پدرم بهتر از پدر يزيد ، و مادرم بهتر از مادر او و جدّم بهتر از جدّ يزيد است و خودم بهتر از يزيدم ؛ و همين امر او را به كشتن داده است ! اما اينكه مىگويد پدرم بهتر از پدر يزيد است ؛ پدرم با پدرش احتجاج كرد و خداوند به نفع پدر من وزيان پدر او حكم داد ! اما اينكه مادرم بهتر از مادر يزيد است ؛ به خدا سوگند راست مىگويد . فاطمه دختر رسول خدا ( ص ) از مادر من بهتر است . اما سخن او كه جدّش بهتر از جدّ يزيد است ؛ هيچ كس نيست كه به خدا و روز قيامت ايمان داشته باشد و بگويد كه او از محمد ( ص ) بهتر است . اما اينكه مىگويد او ، خود بهتر از من است شايد اين آيه قرآن را نخوانده است : « بگو پروردگارا مالك ملك . . . » « 3 »\r\nروشن است كه يزيد زمانى اين سخن را به زبان آورد كه از سوى بسيارى از حاضران - كه برخى صحابه در ميانشان بودند - و نيز نزديكانش مورد اعتراض قرار گرفت ؛ و با اين قياس سخيف كوشيد تا اهداف نهضت حسينى را مشوّه جلوه دهد ؛ و گرنه خاك كجا ، افلاك كجا ! معاويهء آزاد شدهء پسر آزاد شده كجا و امير المؤمنين و سيد الوصيين و رهبر بىمانند كجا ؟ هند جگر خواره كجا و فاطمه زهرا ( س ) سرور بانوان جهان كجا ؟ ابوسفيان آزاد شده\r\n\r\n\r\n","description":"","footnote":"\r\n( 1 ) . آل‌عمران ( 3 ) ، آيه 26 .\r\n( 2 ) . مرآة الزمان ، ص 10 ؛ عبرات المصطفين ، ج 2 ، ص 284 .\r\n( 3 ) . الفتوح ، ج 2 ، ص 181 ؛ مقتل خوارزمى ، ج 2 ، ص 57 ؛ تاريخ الطبرى ، ج 4 ، ص 254 ؛ الكامل فى التاريخ ، ج 4 ، ص 85 ( با اندكى اختلاف ) .\r\n","page_name":" 135 ","page_number":135},
  {"content":"\r\n\r\nكجا و پيامبر اكرم ( ص ) ، سرور اوّلين و آخرين كجا ؟ يزيد لعين كجا و حسين ( ع ) ، سرور همهء جوانان بهشت كجا ؟ به عبارت كوتاه‌تر : شجرهء ملعونهء در قرآن كجا و شجرهء مباركه‌اى كه ريشهء آن ثابت و شاخه‌اش در آسمان است كجا ؟\r\nيزيد سخن خويش را با مشيّت و قضا و قدر الهى پايان مىبرد ، درحالى كه از آن هيچ نمىدانست . اين سلاح همهء ستمگران است كه همه چيز را به اين نقطه ختم كنند و با ترويج مرام جبرگرايى در چنين مقامهايى ، صداى مخالفان خود را خاموش ، و مردمان ساده لوح را فريب مىدهند .\r\nآرى ، يزيد زمانى به اين موضع انفعالى رو آورد كه آن عمل زشت را مرتكب شد و نسبت به سر سبط پيامبر ( ص ) و ميوهء دل بتول اسائه ادب كرد . از اين رو نوشته‌اند كه او اين سخنان را هنگامى گفت كه از سوى ابو برزه اسلمى « 1 » يا ابن حكم « 2 » مورد اعتراض قرار گرفت ؛ و پس از آن به ابيات ابن زبعرى تمثّل جست .\r\nيزيد خود مىدانست كه حسين ( ع ) كيست و در ميان دلهاى مردمان آگاه چه منزلتى دارد .\r\nابن كثير با اعتراف به جايگاه ابا عبداللّه ( ع ) در چشم مردم مىنويسد : مردم به حسين ( ع ) گرايش داشتند . زيرا او سرورى بزرگ و فرزند دختر رسول خدا ( ص ) بود و در روى زمين ، در آن روز ، كسى به پاى او نمىرسيد . « 3 »\r\n\r\nتمثّل جستن يزيد به ابيات ابن زبعرى\r\nخوارزمى گويد : سپس يزيد با چوبدستى ، دندانهاى حسين ( ع ) را آشكار كرد و بر آنها مىزد و مىگفت : . . . پس يكى از اعضاى مجلس وى گفت : چوبدستىات را بردار ! به خدا سوگند بارها ديده‌ام كه لبهاى محمد ( ص ) در جاى چوب توبود و آن را مىبوسيد . پس يزيد چنين سرود :\r\nاى جغد بد نوا هر چه خواهى بگو كه تو بر كارى انجام شده سوگوارى مىكنى ؛\r\nهر پادشاهى ونعمتى زوال‌پذير است و مصائب همه را به بازيچه مىگيرند ؛\r\n\r\n\r\n","description":"","footnote":"\r\n( 1 ) . الكامل فى التاريخ ، ج 4 ، ص 85 ؛ البداية والنهاية ، ج 8 ، ص 197 .\r\n( 2 ) . بحار الانوار ، ج 45 ، ص 131 .\r\n( 3 ) . البداية والنهاية ، ج 8 ، ص 151 .\r\n","page_name":" 136 ","page_number":136},
  {"content":"\r\n\r\nاى كاش پدرانم كه در بدر كشته شدند نالهء كشتگان از دم شمشير خزرج را مىشنيدند ؛\r\nو شادى مىكردند و ديگران را در شاديشان شركت مىدادند و سپس مىگفتند : يزيد ، دست مريزاد !\r\nمن از خندف نيستم اگر از رفتار فرزندان احمد ( ص ) انتقام نگيرم !\r\nهاشم پادشاهى را به بازى گرفت و گر نه ، نه خبرى ( از خدا ) رسيد و نه وحيى فرود آمد !\r\nما انتقام خويش را از على گرفتيم و سوار چونان شير ژيان را كشتيم ؛\r\nو سواران و بزرگانشان را كشتيم و اين با كشتگان ما در بدر برابر شد . « 1 »\r\nچند ملاحظه\r\n1 . يزيد در اين مقام به ابيات ابن زبعرى تمثّل جست . اما اصل اشعار را ابن هشام ( متوفاى سال 213 يا 218 ) ، « 2 » محمد بن سلام جمهى ( متوفاى سال 231 ) « 3 » و جاحظ ( متوفاى سال 255 ) « 4 » نوشته‌اند و قديم‌ترين و كامل‌ترينش در سيرهء ابن هشام آمده است .\r\nاما ابن زبعرى ؛ ابو سعد ، عبد الله بن زبعرى بن قيس بن عدى بن سعيد بن سهم ، شاعر جاهلى قريش است . او به شدت با مسلمانان مخالف بود . گويند كه او در فتح مكه به سال هشتم اسلام آورد و در سال پانزده هجرى از دنيا رفت . « 5 »\r\nخوارزمى به نقل از حاكم گويد : ابياتى كه يزيد بن معاويه انشاد كرد ، متعلق به عبداللّه بن زبعرى است كه در روز احد و هنگام شهادت حمزه و گروهى از مسلمانان سرود ؛ و آن قصيده‌اى بلند است . . . . « 6 »\r\n\r\n\r\n","description":"","footnote":"\r\n( 1 ) . ر . ك . مقتل خوارزمى ، ج 2 ، ص 66 ؛ مقاتل الطالبيين ، ص 119 ؛ الفتوح ، ج 2 ، ص 182 ؛ تذكرة الخواص ، ص 261 ؛ المناقب ، ج 4 ، ص 114 ؛ مثير الاحزان ، ص 101 ؛ تاريخ مدينة دمشق ، ج 19 ، ص 420 ؛ جواهر المطالب ، ج 2 ، ص 299 ؛ الملهوف ، ص 214 ؛ شرح نهج البلاغه ، ابن ابى الحديد ، ج 14 ، ص 280 ؛ العقد الفريد ، ج 5 ، ص 139 ؛ نزل الابرار ، بدخشانى ، ص 159 . سبط ابن جوزى در تذكرة الخواص ، ص 261 در اين باره ادعاى شهرت كرده است .\r\n( 2 ) . السيرة النبوية ، ج 3 ، ص 143 .\r\n( 3 ) . طبقات الشعراء ، ص 57 .\r\n( 4 ) . الحيوان ، ج 5 ، ص 564 .\r\n( 5 ) . الاصابة ، ج 2 ، ص 308 ؛ المؤتلف ، ص 132 .\r\n( 6 ) . مقتل الحسين ، خوارزمى ، ج 2 ، ص 74 .\r\n","page_name":" 137 ","page_number":137},
  {"content":"\r\n\r\nبنا بر نقل ابن هشام پس از سرودن آن شعر توسط عبداللّه بن زبعرى در روز احد ، حسان بن ثابت با قصيده‌اى بلند به او پاسخ داد كه مطلعش اين است :\r\nاى پسر زبعرى ، جنگى روى داد كه اگر سنجيده شود برترى در آن از آن ما بود . « 1 »\r\n2 . يزيد بر ابيات ابن زبعرى چيزهايى افزود كه نشان كفر و نا پاكى و بدنهادى اوست و از كفر و كينه قلبى او نسبت به رسول خدا ( ص ) و خاندان پاكش پرده بر مىدارد .\r\nابن اعثم گويد : سپس اين بيت را از خودش به آنها افزود :\r\nمن از نسل عتبه نيستم اگر از رفتار فرزندان احمد انتقام نگيرم . « 2 »\r\nسبط ابن جوزى گويد : يزيد به آن اشعار افزود و گفت :\r\nهاشم مُلك را به بازيچه گرفت . . . . « 3 »\r\nو از او نقل است كه گفت : گويند : يزيد اين ابيات را بر آن افزود :\r\nديگران را به شادى وا داشتند و سپس از شادمانى پرواز كردند و گفتند : اى يزيد دست مريزاد !\r\nهاشم حكومت را بازيچه گرفت ، و گرنه نه خبرى رسيد و نه وحيى فرود آمد ؛\r\nمن از خندف نيستم اگر از بنى هاشم انتقام نگيرم . « 4 »\r\nاز اين رو - چنان كه در بحثهاى پيشين گفتيم - بسيارى از عالمان دنياى اسلام با استناد به همين اشعار - و ديگر اعمال زشت او - در برابر اين سركش ملحد موضعى روشن و سخت گرفتند . از جمله مجاهد گويد : او در اين قضيه نفاق ورزيد ؛ و به خدا سوگند كه پس از آن ، همهء لشكريانش او را ترك گفتند . « 5 »\r\n\r\n\r\n","description":"","footnote":"\r\n( 1 ) . به دليل بلند بودن قصيده از ذكر كاملش چشم پوشيديم . جويندگان قصيده مىتوانند به السيرة النبوية ، ج 3 ، ص 143 مراجعه كنند . خوارزمى نيز آن را با همين تفصيل با اندكى اختلاف آورده است ( مقتل خوارزمى ، ج 2 ، ص 66 ) .\r\n( 2 ) . الفتوح ، ج 2 ، ص 182 .\r\n( 3 ) . تذكرة الخواص ، ص 261 .\r\n( 4 ) . عبرات المصطفين ، ج 2 ، ص 315 به نقل از مرآة الزمان ، ص 99 .\r\n( 5 ) . المنتظم ، ج 5 ، ص 343 ؛ الرّد على المعتصّب العنيد ، ص 47 ؛ تذكرة الخواص ، ص 261 ؛ البداية والنهاية ، ج 8 ، ص 194 .\r\n","page_name":" 138 ","page_number":138},
  {"content":"\r\n\r\n3 . ما به روشنى بيان كرديم كه سيره نويسان و تاريخ نگاران ، تمثّل يزيد به ابيات ياد شده را نوشته‌اند ؛ هر چند كه در كيفيّت نقل و شمار ابيات با هم اندكى اختلاف دارند . برخى از آنها تنها يك بيت را نقل كرده‌اند « 1 » . برخى دو بيت « 2 » ، برخى سه بيت « 3 » ، برخى چهار بيت « 4 » ، برخى پنج بيت « 5 » ، برخى شش بيت « 6 » ، برخى هفت « 7 » و برخى هشت « 8 » بيت را نقل كرده‌اند .\r\n4 . حضرت زينب ( س ) ، دختر اميرمؤمنان ( ع ) در مقابل سرودن آن اشعار از سوى يزيد چنين فرمود : « بدان كه اين نتيجه تباهى كفر و كينه‌اى است كه به خاطر كشتگان روز بدر در سينه مىجوشد . آن كس كه به ما با ديدهء كينه و عداوت مىنگرد در دشمنى با ما اهل بيت كوتاهى نكند ، كفرش را به رسول خدا ( ص ) آشكار مىكند و آن را با فصاحت كامل بر زبان مىآورد و بىپروا از گناه و بىآنكه حرمتى قائل باشد ، شادمان از قتل پسران پيامبر ( ص ) و اسيرى فرزندانش ، خطاب به پدرانش مىگويد : آنها شادى مىكردند و ديگران را به شادى فرا مىخواندند و مىگفتند اى يزيد دست مريزاد ! خم مىشود و بر دندانهاى ابا عبداللّه - كه بوسه گاه پيامبر ( ص ) است - با چوبدستى مىزند و شادى در چهره‌اش مىدرخشد « 9 » . . . . تو به زودى به جايگاه آنان باز خواهى گشت و آرزو خواهى كرد كه‌اى كاش فلج و لال مىشدى و آن گفته‌ها را بر زبان نمىآوردى و آن كارها را نمىكردى . « 10 »\r\n\r\n\r\n","description":"","footnote":"\r\n( 1 )\r\n. امالى صدوق ، ص 231 .\r\n( 2 ) . مقاتل الطالبيين ، ص 119 ؛ المنتظم ، ج 5 ، ص 343 ؛ الردّ على المتعصّب العنيد ، ص 47 ؛ جواهر المطالب ، ج 2 ، ص 299 ، الاتّحاف بحبّ الاشراف ، ص 56 .\r\n( 3 ) . مثير الاحزان ، ص 101 .\r\n( 4 ) . الخرائج والجرائح ، ج 2 ، ص 580 ؛ البداية والنهاية ، ج 8 ، ص 194 ؛ بحار الانوار ، ج 45 ، ص 167 ، ح 13 ( به نقل از تفسير قمى ) .\r\n( 5 ) . عبرات المصطفين ، ج 2 ، ص 315 ( به نقل از مرآة الزمان ، ص 99 ) الملهوف ، ص 214 ؛ المناقب ، ج 4 ، ص 114 ) .\r\n( 6 ) . بلاغات النساء ، ص 21 ؛ الفتوح ، ج 2 ، ص 182 ؛ الاحتجاج ، ج 2 ، ص 122 .\r\n( 7 ) . روضة الواعظين ، ج 1 ، ص 191 .\r\n( 8 ) . مقتل خوارزمى ، ج 2 ، ص 58 .\r\n( 9 ) . الاحتجاج ، ج 2 ، ص 126 ؛ و به نقل از آن بحار الانوار ، ج 45 ، ص 158 .\r\n( 10 ) . الملهوف ، ص 216 217 .\r\n","page_name":" 139 ","page_number":139},
  {"content":"\r\n\r\n5 . ابن ابىالحديد معتزلى در ضمن ابياتى كه از پسر زبعرى نقل مىكند ، اظهار مىدارد كه آن اشعار را در وصف جنگ احد سروده است :\r\nاى كاش بزرگانم كه در بدر كشته شدند ، نالهء كشتگان از دم شمشير خزرج را مىشنيدند .\r\nهنگامى كه شترش را در قبا فرود آوردند و كشت و كشتار در ميان قبيلهء عبدالاشل فزونى گرفت .\r\nآن گاه گويد : بسيارى از مردم بر اين باورند كه اين اشعار از يزيد بن معاويه است . يكى از كسانى كه دوست ندارم به صراحت از او نام ببرم گفت : آيا اين بيت از يزيد است ؟ گفتم :\r\nشعر از ابن زبعرى مىباشد و يزيد هنگامى كه سر حسين ( ع ) را برايش بردند بدان تمثّل جست . او به اين اندازه قانع نشد و من برايش توضيح دادم و گفتم : مگر نمىبينى كه گفته است : « نالهء كشتگان از دم شمشير خزرج » و حال آنكه سپاه حسين ( ع ) از خزرج نبودند ؛ و شايسته بود كه بگويد : نالهء كشتگان از دم شمشير بنى هاشم . در اين هنگام يكى از حاضران گفت : شايد آن را در جنگ حرّه گفته است . گفتم : منقول اين است كه آن را در هنگام بردن سر حسين ( ع ) نزد وى گفته است و منقول اين است كه شعر ابن زبعرى است و جايز نيست كه منقول را به چيزى كه نقل نشده است وا بگذاريم . « 1 »\r\nدر درستى سخن معتزلى مبنى بر اينكه اصل اشعار از ابن زبعرى است ، هر چند - چنان كه گذشت - يزيد ابياتى بر آن افزود ، ترديدى نيست . همين طور در اينكه هنگام بردن سر حسين ( ع ) نزد وى آن اشعار را خوانده است ، اختلافى وجود ندارد . اما ادعاى وى مبنى بر عدم نقل سرودن اين اشعار در واقعهء حرّه از سوى يزيد درست نيست . ابن عبد ربه اين مطلب را چنين نقل كرده است : مسلم بن عقبه سرهاى اهل مدينه را نزد يزيد فرستاد ؛ چون آنها را در مقابلش افكندند ، آغاز به تمثل جستن به سخن ابن زبعرى در روز احد كرد و گفت :\r\nاى كاش بزرگانم كه در بدر كشته شدند ، نالهء كشتگان از دم شمشير خزرج را مىشنيدند ؛\r\nو شادى مىكردند و ديگران را در شاديشان شركت مىدادند و سپس مىگفتند : يزيد ! دست مريزاد !\r\n\r\n\r\n","description":"","footnote":"\r\n( 1 ) . شرح نهج البلاغه ، ج 14 ، ص 280 ؛ و به نقل از آن بحار الانوار ، ج 45 ، ص 156 ؛ عوالم ، ج 27 ، ص 398 .\r\n","page_name":" 140 ","page_number":140},
  {"content":"\r\n\r\nپس مردى از صحابهء رسول خدا ( ص ) گفت : اى اميرمؤمنان ، از اسلام برگشتى ! گفت :\r\nبلى ، به در گاه خدا توبه مىكنيم . گفت : به خدا سوگند ، هر گز با تو در يك زمين ساكن نخواهم شد ؛ و از پيش او بيرون رفت . « 1 »\r\nدر اينجا يزيد خودش اعتراف دارد بر اينكه سخن او موجب كفر و باز گشت از دين است ! هر چند مىتوان گفت او از اصل مسلمان نبوده است ؟\r\n6 . در تفسير قمى در ذيل آيهء شريفهء  « ذلِكَ وَ مَنْ عاقَبَ بِمِثْلِ ما عُوقِبَ بِهِ ثُمَّ بُغِيَ عَلَيْهِ لَيَنْصُرَنَّهُ اللَّهُ إِنَّ اللَّهَ لَعَفُوٌّ غَفُورٌ »  « 2 » ( بدين خاطر هر كس به همان اندازه كه ستم ديده است مجازات كند و آنگاه بر او ستم كنند ، خدا او را يارى خواهد كرد ، زيرا خداوند بخشايش‌گر و آمرزنده است ) ، مىگويد : مقصود از « و هر كس به همان اندازه كه ستم ديده است مجازات كند » رسول خدا ( ص ) است ؛ كه چون قريش او را از مكّه بيرون راندند و از چنگشان به غار گريخت و او را دنبال كردند تا بكشند ، خداوند آنان را در روز بدر كيفر داد و عتبه ، شيبه ، وليد ، ابو جهل ، حنظلة بن ابىسفيان و ديگران كشته شدند .\r\nپس از وفات رسول خدا ( ص ) ، به انتقام خون آنها حسين و خاندان محمد ( ص ) از روى ستم و دشمنى كشته شدند . و تمثّل جستن يزيد به شعر ابن زبعرى ناظر بر همين موضوع است ؛ آنجا كه گفت :\r\nاى كاش بزرگانم كه در بدر كشته شدند ، نالهء كشتگان از دم شمشير خزرج را مىشنيدند .\r\nو شادى مىكردند و ديگران را در شاديشان شركت مىدادند و سپس مىگفتند : يزيد ، دست مريزاد !\r\nمن از خندف نيستم اگر از رفتار فرزندان احمد انتقام نگيريم !\r\nسرورانى از بزرگانشان را كشتيم ، و آن را برابر كشتگان بدر قرار داديم و معتدل شد .\r\nو شاعرى همانند آن را گفته است :\r\nشيخ به من سفارش كرد و من در آنچه خواست پيروى از او كردم .\r\nنيز ، يزيد در حالى كه سر ، افتاده بود و آن را پشت و رو مىكرد گفت :\r\n\r\n\r\n","description":"","footnote":"\r\n( 1 ) . العقد الفريد ، ج 5 ، ص 139 .\r\n( 2 ) . حج ( 22 ) ، آيه 60 .\r\n","page_name":" 141 ","page_number":141},
  {"content":"\r\n\r\nاى كاش بزرگان گذشتهء ما در حضور بودند ، تا چنان قياسى كنند ، كه بدان قياس نشود ؛\r\nروزهاى بدر ، وزن كردن به اندازه بود .\r\nپس خداى - تبارك و تعالى - فرمود : « و هر كس كيفر دهد » ( يعنى رسول خدا ( ص ) ) ، « به اندازه‌اى كه ستم ديده است » ، يعنى هنگامى كه قصد كشتن وى كردند ، « سپس بر او ستم كنند خدا او را يارى خواهد كرد » ، يعنى به وسيلهء قائم ( ع ) از فرزندانش » . « 1 »\r\n7 . ابن عساكر از حمزة بن زيد حضرمى نقل مىكند كه گفت : زنى را ديدم بسيار زيبا و خردمند به نام ريّا كه بنى اميه وى را بسيار احترام مىكردند . هشام ( بن عبد الملك ) او را احترام مىكرد ، او سواره نزد وى مىآمد . هر كس از بنى اميه كه او را مىديد احترام مىكرد ؛ و مىگفتند كه او دايهء يزيد است و در سنّ صد سالگى همان زيبايى و طراوت دوران جوانى را دارا بود . پس از انتقال خلافت بنىعباس ، وى در منزل يكى از خويشان ، پنهان شده بود . او كه براى مداراى با ما از بنى اميه بد گويى مىكرد ، روزى گفت : يكى از بنى اميه نزد يزيد آمد و گفت : يا اميرمؤمنان ، خداوند تو را بر دشمنان خود و شما - يعنى حسين بن على ( ع ) - پيروزى داد . حسين كشته شد و سرش را اينك نزد تو مىآورند . اندكى بعد سر حسين ( ع ) را آوردند و درون طشتى پيش او گذاشتند . يزيد به غلامش فرمان داد كه پارچه را از رويش بردارد . هنگامى كه چشمش به سر افتاد ، آستينش را جلوى صورتش گرفت - گويى كه بويى از آن استشمام كرد « 2 » - و گفت : سپاس خداى را كه بدون رنج ما را به گنج رساند .  « كُلَّما أَوْقَدُوا ناراً لِلْحَرْبِ أَطْفَأَهَا اللَّهُ »  « 3 » ( هرگاه آتشى براى جنگ افروختند ، خداوند آن را خاموش گردانيد ) .\r\nريّا گويد : من به آن سر نزديك شدم و ديدم كه رنگ حنا دارد .\r\nحمزه گويد : من از ريّا پرسيدم : آيا اين درست است كه مىگويند يزيد با چوبدستى بر لب و دندانش زد ؟\r\n\r\n\r\n","description":"","footnote":"\r\n( 1 ) . تفسير قمى ، ج 3 ، ص 86 ؛ و به نقل از آن ، بحار الانوار ، ج 45 ، ص 167 .\r\n( 2 ) . شبراوى از او نقل مىكند كه گفت : هنگامى كه يزيد سر حسين ( ع ) را بوييد و خوشش نيامد ، من نزديك‌رفتم و ديدم كه بوى بهشت مىدهد ، مانند مشك تيز بوى و بلكه پاكيزه‌تر از آن ( ر . ك . الاتّحاف بحبّ الاشراف ، ص 56 ) .\r\n( 3 ) . مائده ( 5 ) ، 64 .\r\n","page_name":" 142 ","page_number":142},
  {"content":"\r\n\r\nگفت : آرى به خدايى كه جانش را گرفت و مىتواند او را ببخشايد سوگند ، ديدم كه با چوبدستىاش بر لبان حسين ( ع ) مىزد و ابياتى از شعر پسر زبعرى را مىخواند . « 1 »\r\nبعيد نيست كه يزيد در چندين مورد به آن اشعار تمثّل جويد و ممكن است كه آنچه ريّا نقل كرده است مربوط به مجلس خصوصى وى بوده است ، همانطورى كه اين استناد در مجلس عمومى يزيد ، و همين طور در رابطه با شهداى واقعه حره تكرار گشته است .\r\n8 . ابن تيميه - در رساله‌اش با عنوان « سؤال فى يزيد بن معاويه » ( پرسشى دربارهء يزيد بن معاويه ) كه چندين قرن بعد از واقعهء طف در حمايت يزيد نوشته است - ترديد خود را نسبت به اينكه يزيد شعر ابن زبعرى ( اى كاش بزرگانم در بدر حاضر بودند ) بر زبان جارى كرده باشد اظهار كرده است . « 2 »\r\nانكار كسى مثل ابن تيميه نسبت به اين مسأله روشن و مسلّم تاريخى - كه سبط ابن جوزى مدّعى مشهور بودن آن است « 3 » - چيزى جز انكار امرى بديهى نيست ؛ و انگيزه‌اى جز يارى يزيد در كار نيست - خدايش با او محشور گرداند - . ما نيز منابع بحث را به اندازهء كافى ذكر كرده‌ايم و دوباره باز نمىگرديم .\r\n\r\nگفت و گوى امام سجاد ( ع ) با يزيد\r\nپس از واقعهء دردناك طفّ ، جنگ روانى به اوج رسيد ؛ و از جنگ در سايهء شمشيرها چيزى كم نداشت . يزيد مىخواهد كه خود را در همهء زمينه‌ها پيروز وانمود كند و كار را تمام شده ببيند تا بدين وسيله همه چيز به نفع او پايان يافته باشد . او نيك مىداند كه جز با پيروزى در جنگ روانى به اين مقصود نايل نمىشود ؛ و در همين جا ، با برترى يكى از كفه‌ها ، معادله به هم مىخورد . جبهه حق را مىبينيم كه در مسير رهبرش حركت مىكند و در راستاى تحقّق اهداف خود گام بر مىدارد . امام زين العابدين ( ع ) در اين زمينه مهم‌ترين نقش را بر عهده دارد ، چرا كه پس از پدرش حجّت خدا روى زمين است . از اين رو مىبينيم\r\n\r\n\r\n","description":"","footnote":"\r\n( 1 ) . تاريخ مدينة دمشق ، ج 19 ، ص 420 ( زندگينامهء ريّا ، دايهء يزيد بن معاويه ) ؛ سير اعلام النبلاء ، ج 3 ، ص 319 ؛ البداية والنهاية ، ج 8 ، ص 205 ؛ الاتّحاف بحبّ الاشراف ، ص 56 ( با اندكى اختلاف ) .\r\n( 2 ) . ر . ك : سؤال فى يزيد بن معاوية ، ص 14 .\r\n( 3 ) . تذكرة الخواص ، ص 261 .\r\n","page_name":" 143 ","page_number":143},
  {"content":"\r\n\r\nكه زينب كبرى ( س ) همه جا پشت سر او مىايستد . از جمله نقل شده است كه يزيد به زينب ( س ) گفت : با من سخن بگو ! فرمود : سخنگو او - يعنى امام زين العابدين ( ع ) - است . « 1 »\r\nآرى ، عمه‌اش ، زينب كبرى ، نيز پس از او نقش اساسى دارد كه ذكر خواهيم كرد .\r\nامام سجّاد ( ع ) با مشكلات چندى روبرو بود كه بايد بر آنها چيره شود :\r\n1 . طاغوتى به نام يزيد ، زير پوشش خلافت اسلامى ؛ ناچار بايد در حضور همگان رسوا و پرده از پستى واقعى او برداشته مىشد و نزد دوستان و دوستدارانش خرد مىگرديد .\r\n2 . حكومتى خونين زير پوشش دينى ؛ يزيد به آيه‌هاى قرآن استشهاد مىكند و امام ناگزير بايد با آن مقابله كند و در پاسخ به آيه‌هاى قرآنى تمسك بجويد و با تفسير واقعى آن را بيان كند .\r\n3 . تبليغاتى گمراه كننده و جامعهء مسموم ؛ حسين ( ع ) را خارجى معرفى كرده بود ! و بر امام بود كه با همهء اينها با استوارى رو يا رو شود و پدرش ، خودش و اهل بيتش را بشناساند ؛ كه فرزندان رسول خدا ( ص ) هستند ، و اين كار بارها انجام شد .\r\nهمهء اين موارد نياز به موضع‌گيرى قهرمانانه ، شجاعتى علوى و استوارى فاطمى داشت ؛ كه در امام زين العابدين ( ع ) و زينب كبرى ( س ) نمايان بود .\r\nبه جاى خودش معلوم خواهد شد كه چه كسى پيروز شد ؟ !\r\n* * * ابن سعد گويد : سپس بار و بنهء باقيماندهء خاندان حسين ( ع ) را نزد يزيد بن معاويه آوردند .\r\nآنان را درحالى كه با ريسمان بسته شده بودند بر وى وارد كردند . چون در مقابلش ايستادند ، على بن الحسين ( ع ) به او فرمود : اى يزيد تو را به خدا سوگند ، دربارهء رسول خدا ( ص ) ، اگر ما را چنين بسته به ريسمان مىديد ، چه گمان دارى ؟ آيا دلش بر ما نمىسوخت ؟ پس يزيد فرمان داد ريسمان را قطع كردند و آثار شكست در وى پديدار شد . « 2 »\r\n\r\n\r\n","description":"","footnote":"\r\n( 1 )\r\n. المناقب ، ج 4 ، ص 173 .\r\n( 2 ) . الطبقات الكبرى ( ترجمه الامام الحسين ( ع ) ) ، 83 ؛ الرّد على المتعصب العنيد ، ص 49 ؛ تذكرة الخواص ، ص 262 ؛ عبرات المصطفين ، ج 2 ، ص 288 ( به نقل از مرآة الزمان ، ص 100 ) ؛ الكامل فى التاريخ ، ج 4 ، ص 86 ؛ تاريخ دمشق ، ج 19 ، ص 493 ؛ مثير الاحزان ، ص 98 ؛ الملهوف ، ص 213 ؛ جواهر المطالب ، ج 2 ، ص 294 ؛ تسلية المجالس ، ج 2 ، ص 384 ( در اين كتاب آمده است : « . . . نخستين كسى كه نزد يزيد آمد شمر بود كه على بن الحسين ( ع ) را كه دستش به گردنش بسته بود . . . به نزد وى آورد » .\r\n","page_name":" 144 ","page_number":144},
  {"content":"\r\n\r\nبه اين ترتيب امام ( ع ) در نخستين برخورد با آن سركش موفق شد كه او را خلع سلاح كند .\r\nامام ( ع ) نه تنها از نظر روحى او را خرد كرد ، بلكه آن طورى كه ابن سعد و سبط ابن جوزى - در مرآة - تصريح كرده‌اند ، آثار شكست در چهره‌اش پديدار شد .\r\nسبط ابن جوزى گويد : على بن الحسين ( ع ) و زنان باريسمان بسته شده بودند . پس على بن الحسين ( ع ) به او فرمود : « اى يزيد ، چه گمان مىبرى به رسول خدا ( ص ) ، اگر كه ما را برهنه بر شتران بىجهاز ، بسته مىديد ؟ » پس هيچ يك از مردم باقى نماند مگر اينكه گريست . « 1 »\r\nاين روايت تصريح دارد به اينكه اوضاع مجلس با اين سخنان دگرگون شد .\r\nابن نما گويد : پس على بن الحسين ( ع ) گفت : و من كه به غل و زنجير بسته بودم گفتم :\r\nآيا اجازه مىدهى سخن بگويم ؟ گفت : بگو ولى هذيان مگو ! گفتم : من در موضعى قرار دارم كه هذيان نتوانم گفت . آيه به گمان تو اگر رسول خدا ( ص ) مرا در غل ببيند چه خواهد كرد ؟ پس به اطرافيانش گفت : او را باز كنيد . « 2 »\r\nابن اعثم گويد : سپس آنان - اسيران اهل بيت ( ع ) - را آوردند تا بر يزيد وارد كردند . در آن روز بزرگان اهل شام نزدش بودند . هنگامى كه به على بن الحسين ( ع ) نگريست گفت :\r\nاى جوان ، كيستى ؟ گفت : من على بن الحسين ( ع ) هستم . گفت : اى على ، پدرت حسين ( ع ) ، با من قطع رحم كرد ، حقّم را نشناخت و با حكومت من به منازعه پرداخت ؛ پس خداوند با او كرد آنچه را كه ديده‌اى . آن گاه على بن الحسين ( ع ) فرمود :  « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ »  « 3 » ( هيچ مصيبتى\r\n\r\n\r\n","description":"","footnote":"\r\n( 1 ) . تذكرة الخواص ، ص 262 .\r\n( 2 ) . مثير الاحزان ، ص 99 . اگر آن گوينده در روز وفات پيامبر ( ص ) جرأت نمىكرد و نمىگفت كه پيامبر هذيان مىگويد ، يا اينكه درد بر او چيره شده است - العياذ بالله - اين ناپاك نمىتوانست دربارهء فرزندانش چنين سخنانى را بر زبان بياورد .\r\n( 3 ) . حديد ( 57 ) ، آيه 22 .\r\n","page_name":" 145 ","page_number":145},
  {"content":"\r\n\r\nنه در زمين و نه در نَفْسهاى شما ( به شما ) نرسد ، مگر آنكه پيش از آنكه آن را پديد آوريم ، در كتابى است . اين ( كار ) بر خدا آسان است ) .\r\nيزيد به پسرش ، خالد ، گفت : پسرم ، جوابش را بده ، خالد نفهميد كه چه بايد بگويد ، پس يزيد گفت : به او بگو :  « ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  « 1 »  »  « 2 » ( و هرگونه مصيبتى بر شما برسد ، به سبب دستاورد خود شماست ، و ( خدا ) از بسيارى در مىگذرد ) .\r\nاز اين روايت استفاده مىشود كه يزيد به آيه شريفه استشهاد مىكند ، بدون آنكه امام ( ع ) به او پاسخ دهد . در اينجا بايد به روشنى تأمل ورزيد ، چگونه اين سركش در اين مقام - به قصد مغالطه - به آيه شريفه استناد مىكند و امام ( ع ) با اين كه توان جواب دارد ، اما جواب نمىدهد ! از اين رو مىبينيم كه نقل مخدوش شده است .\r\nبرخى مورّخان چيزى درباره پاسخ يزيد به كلام امام ( ع ) ننوشته‌اند ؛ مانند آنچه ابن جوزى در المنتظم « 3 » آورده ، و اين بهتر است .\r\nچه خوب گفته است ابو الفرج اصفهانى در اين مقام : سپس يزيد - لعنه الله - على بن الحسين ( ع ) را فرا خواند و گفت : نامت چيست ؟ گفت على بن الحسين ( ع ) . گفت : مگر خداوند على بن الحسين ( ع ) را نكشت ؟ گفت : من برادرى بزرگ‌تر از خود داشتم كه نامش على بود و شما او را كشتيد ! گفت : بلكه خداوند او را كشت . امام سجاد ( ع ) فرمود :  « اللَّهُ يَتَوَفَّى الْأَنْفُسَ حِينَ مَوْتِها »  « 4 » ( خداوند روح مردم را هنگام مرگشان به تمامى باز مىستاند ) .\r\nيزيد گفت :  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ » .  « 5 » على بن الحسين ( ع ) در پاسخ فرمود :  « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ \r\n\r\n\r\n","description":"","footnote":"\r\n( 1 ) . شورى ( 42 ) آيه 30 .\r\n( 2 ) . الفتوح ، ج 2 ، ص 184 ؛ نيز ر . ك : انساب الاشراف 7 ج 3 ، ص 419 ؛ الطبقات الكبرى ، ص 83 ؛ تاريخ الطبرى ، ج 4 ، ص 352 ؛ الكامل ، ج 4 ، ص 86 ؛ الارشاد ، ج 2 ، ص 120 ؛ اعلام الورى ، ص 249 ؛ مقتل خوارزمى ، ج 2 ، ص 63 ؛ الرّد على المتعصّب العنيد ، ص 49 ؛ عبرات المصطفين ، ج 2 ، ص 288 .\r\n( 3 ) . المنتظم ، ج 5 ، ص 343 .\r\n( 4 ) . زمر ( 39 ) ، آيه 42 .\r\n( 5 ) . شورى ( 42 ) ، آيه 30 .\r\n","page_name":" 146 ","page_number":146},
  {"content":"\r\n\r\n  عَلَى اللَّهِ يَسِيرٌ لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ » .   « 1 »\r\n( هيچ مصيبتى نه در زمين و نه در نَفْسهاى شما ( به شما ) نرسد ، مگر آنكه پيش از آنكه آن را پديد آوريم ، در كتابى است . اين ( كار ) بر خدا آسان است . تا بر آنچه از دست شما رفته اندوهگين نشويد و به سبب آنچه به شما داده است شادمانى نكنيد ؛ و خداوند هيچ خودپسند فخر فروشى را دوست ندارد . ) گويد : مردى از شاميان از جا جهيد و گفت :\r\nبگذاريد او را بكشم ، و زينب ( س ) خود را بر روى او انداخت . « 2 »\r\nپس روشن شد كه مطابق نقل ابوالفرج اصفهانى ، و مواردى كه امام به آن استناد مىكند ، كلام با پاسخ امام زين‌العابدين ( ع ) به پايان مىرسد و كامل مىشود ، و مطلوب و برگزيده ما همين نقل است .\r\nدليلش هم اين است كه على بن ابراهيم قمى نقل مىكند كه امام صادق ( ع ) فرمود :\r\nهنگامى كه سر حسين ( ع ) را نزد يزيد آوردند و على بن الحسين ( ع ) و دختران امير المؤمنين ( ع ) بر وى وارد شدند در حالى كه على بن الحسين ( ع ) به غل و زنجير بسته بود ، يزيد گفت : اى على بن الحسين ( ع ) ، خداى را سپاس كه پدرت را كشت . على بن الحسين ( ع ) فرمود : خداوند قاتل پدرم را لعنت كند . يزيد به خشم آمد و فرمان داد او را گردن بزنند .\r\nپس على بن الحسين گفت : اگر مرا بكشى چه كسى دختران رسول خدا ( ص ) را به خانه باز مىگرداند ؟ آنان جز من محرمى ندارند . گفت : تو آنها را به خانه هايشان باز مىگردانى ! آن گاه سوهانى خواست و غل و زنجير وجامعه از گردن و پايش گشود ؛ و گفت : اى على بن الحسين ، آيا مىدانى قصد من از اين كار چيست ؟ گفت : بلى ، مىخواهى منّت كسى جز تو بر من نباشد . يزيد گفت : آرى به خدا سوگند همين را مىخواستم . سپس گفت : اى على بن الحسين  « ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ »  « 3 » على بن الحسين ( ع ) فرمود :\r\nهرگز ، اين آيه دربارهء ما نازل نشده است . درباره ما اين آيه نازل شده است :  « ما أَصابَ مِنْ مُصِيبَةٍ فِي الْأَرْضِ  . . .  وَ لا تَفْرَحُوا بِما آتاكُمْ »  « 4 » اين ما هستيم كه بر آنچه از دست داده‌ايم تأسف\r\n\r\n\r\n","description":"","footnote":"\r\n( 1 ) . حديد ( 57 ) ، آيه 22 - 23 .\r\n( 2 ) . مقاتل الطالبين ، ص 120 .\r\n( 3 ) . شورى ( 42 ) ، آيه 30 .\r\n( 4 ) . حديد ( 57 ) ، آيه 22 23 .\r\n","page_name":" 147 ","page_number":147},
  {"content":"\r\n\r\nنمىخوريم و براى هر آنچه به دست آورده‌ايم نيز شادى نمىكنيم . « 1 »\r\nآرى ، ابن صباغ مالكى پس از ذكر استشهاد يزيد به آيهء  « ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ »  ، سخنى را از امام زين العابدين ( ع ) نقل مىكند كه به منزلهء تفسير اين آيه است . گويد : على بن الحسين ( ع ) فرمود : « اين در حق ستمگر است نه در حق ستمديده » « 2 » بنا بر اين امام ( ع ) استناد يزيد را از اصل ويران مىكند ، و نا آشنايى او به فهم آيه‌هاى قرآنى را روشن مىگرداند .\r\nگويند : سپس فرمان داد زنان و كودكان را آوردند و در حضورش نشاندند . پس صورت ناخوشايندى ديد و گفت : خداوند پسر مرجانه را زشت گرداند ، چنانچه ميان او و شما خويشاوندى و رَحِم مىبود با شما اين گونه رفتار نمىكرد و شما را اين گونه نمىفرستاد . « 3 »\r\nاين نيز جاى ديگرى بود كه آثار شكست در چهرهء يزيد آشكار شد و چنين سخنان بىپايه‌اى را بر زبان آورد . قصد وى اين بود كه از زير بار مسؤوليت شانه خالى كند و آن را به گردن فاسقى مثل خودش يعنى ابن زياد بيندازد .\r\nدو يادآورى\r\nبرخى مورّخان ، وقوع گفت و گو ميان يزيد و امام زين العابدين ( ع ) و استناد به آن آيه‌هاى شريفه را در مواضع زير ياد كرده‌اند :\r\n1 . ابن قتيبه گويد : نوشته‌اند كه ابو معشر گفت : محمد بن حسين بن على « 4 » برايم حديث كرد و گفت : ما كه دوازده پسر بسته به زنجير بوديم و پيراهن به تن داشتيم بر يزيد وارد شديم . يزيد گفت : آيا وعده‌هاى بندگان عراق را باور كرديد ؟ من از آمدن ابا عبدالله هنگام آمدنش و از كشتن وى هنگام كشته شدنش خبر نداشتم . پس على بن الحسين ( ع ) فرمود :\r\n  « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ »   « 5 »\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 352 ؛ بحارالانوار ، ج 45 ، ص 168 ، ح 14 .\r\n( 2 ) . الفصول المهمّة ، ص 195 .\r\n( 3 ) . ر . ك : تاريخ الطبرى ، ج 4 ، ص 352 ؛ البداية والنهاية ، ج 8 ، ص 196 ؛ اعلام الورى ، ص 249 .\r\n( 4 ) . گويا در اين جا كلمهء على افتاده است و درست آن محمد بن على بن الحسين بن على مىباشد و بر امام‌باقر ( ع ) ، كه در مجلس يزيد حضور داشت ، تطبيق مىكند .\r\n( 5 ) . هيچ مصيبتى ( ناخواسته ) در زمين و نه در وجود شما روى نمىدهد مگر اينكه همهء آنها قبل از آنكه‌زمين را بيافرينيم در لوح محفوظ ثبت است ؛ و اين امر براى خدا آسان است . تا بر آنچه از دستتان مىرود اندوهگين نباشيد و بدانچه به دستتان مىآيد شادمانى نكنيد ؛ و خداوند هيچ متكبر خود ستاينده‌اى را دوست ندارد . ( حديد ( 57 ) ، آيه 22 - 23 ) .\r\n","page_name":" 148 ","page_number":148},
  {"content":"\r\n\r\nپس يزيد به خشم آمد و شروع به بازى با ريش خود كرد و گفت :  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ » .  « 1 » اى اهل شام دربارهء اينان چه نظر داريد ؟ پس يكى از شاميان گفت : « از سگ بد توله مگيريد . . . » « 2 » بنابر اين طبق نقل ابن قتيبه به امام ( ع ) اجازهء پاسخ داده نشد .\r\n2 . ابن عبد ربّه از على بن عبد العزيز از محمّد بن ضحّاك بن عثمان خرامى از پدرش نقل مىكند كه گفت : . . . پس عبيدالله او ( حسين ( ع ) ) را كشت و سر و بار و بنه‌اش را براى يزيد فرستاد . چون سر را پيش او نهادند به سخن حصين بن حمام مرّى تمثل جست و گفت :\r\nسرهاى مردانى را مىشكافند كه براى ما عزيز بودند ؛ و آنان نافرمانبردارتر و ستمگرترند .\r\nعلى بن الحسين ( ع ) - كه در ميان اسيران بود - به او گفت : بهتر است به جاى شعر ، كتاب خدا را بخوانى . خداوند مىفرمايد :   « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ » .   « 3 » يزيد به خشم آمد و شروع به بازى با ريشش كرد و سپس گفت :\r\nشايسته تو و پدرت چيز ديگرى از كتاب خداست . خداوند مىفرمايد :  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ »  « 4 » اى اهل شام دربارهء اينان چه نظرى داريد ؟ . . . » « 5 »\r\nمطابق اين خبر - نيز - يزيد به امام اجازهء پاسخ گفتن نداد . « 6 »\r\n\r\n\r\n","description":"","footnote":"\r\n( 1 )\r\n. اگر شما را مصيبتى رسد ، به خاطر كارهايى است كه مىكنيد ؛ و خدا بسيارى از گناهان را عفو مىكند ( شورى ( 42 ) ، آيه 30 ) .\r\n( 2 ) . الامامة و السياسة ، ج 2 ، ص 8 . ر . ك : العقد الفريد ، ج 5 ، ص 131 ؛ شرح الاخبار ، ج 3 ، ص 268 ، ح 1172 ؛ جواهر المطالب ، ج 2 ، ص 272 ؛ تاريخ طبرى ، ج 4 ، ص 355 .\r\n( 3 ) . حديد ( 57 ) آيه 22 - 23 .\r\n( 4 ) . شورى ( 42 ) ، آيه 30 .\r\n( 5 ) . العقد الفريد ، ج 5 ، ص 131 .\r\n( 6 ) . ر . ك . تذكرة الخواص ، ص 262 ؛ كفاية الطالب ، ص 432 ؛ جواهر المطالب ، ج 2 ، ص 217 .\r\n","page_name":" 149 ","page_number":149},
  {"content":"\r\n\r\nحافظ طبرانى به نقل از ليث گويد : حسين بن على - رضى الله عنهما - از اينكه به اسارت آنان در آيد « 1 » ، سر باز زد . پس با او جنگيدند و او را كشتند و فرزندانش را و اصحابش را كه با وى پيكار مىكردند در جايى به نام طف به قتل رساندند ؛ و على بن الحسين ( ع ) و فاطمه و سكينه دختران حسين ( ع ) را نزد عبيدالله زياد بردند . على [ بن الحسين ( ع ) 
  ] در آن روز جوانى تازه بالغ بود . او آنان را نزد يزيد بن معاويه فرستاد و او فرمان دادتا سكينه پشت تخت او بايستد تا سر پدر و خويشاوندانش را نبيند . على بن الحسين - رضى الله عنهما - به زنجير بسته بود . يزيد سر حسين ( ع ) را گذاشت و بر دندانهايش زد و گفت :\r\nسرهاى مردانى را مىشكافتيم كه براى ما دوستند ؛ در حالى كه آنان نافرمانبردارتر و ستمگرترند .\r\nآن گاه على بن الحسين ( ع ) گفت :  « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ » .  « 2 »\r\nپس بر يزيد گران آمد كه به بيت شعرى مثل بزند و على بن الحسين ( ع ) آيه‌اى از كتاب خدا را تلاوت كند . پس گفت : بلكه « بِمَا كَسَبَتْ أَيْدِيكُمْ وَ يَعْفُو عَنْ كَثيرٍ » . « 3 »\r\nعلى بن الحسين ( ع ) گفت : به خدا سوگند ، اگر رسول خدا ( ص ) ما را مىديد ، دوست داشت كه ما را از زنجير آزاد كند . يزيد گفت : راست گفتى ؛ و زنجير از آنان برداشتند .\r\nفرمود : اگر در حضور رسول خدا ( ص ) ايستاده بوديم ، دوست داشت كه ما را نزديك گرداند . گفت : راست گفتى ؛ و آنان را نزديك آوردند .\r\nفاطمه و سكينه مىكوشيدند تا سر پدرشان را ببينند و يزيد در مجلس خود كوشش داشت كه سر پدرشان را از آنها بپوشاند . . . . « 4 »\r\n\r\n\r\n","description":"","footnote":"\r\n( 1 )\r\n. در مأخذ « يستأنس / انس بگيرد » آمده است : كه تصحيف مىباشد و درست آن چيزى است كه ما ثبت‌كرده‌ايم . انْ يُسْتَأْسَرَ / به اسارت افتد . ر . ك . تاريخ الاسلام ، ذهبى ، ص 18 ؛ سير اعلام النبلاء ، ج 3 ، ص 319 ؛ تاريخ مدينة دمشق ، ج 19 ، ص 493 ؛ مجمع الزوائد ، ج 9 ، ص 195 .\r\n( 2 ) . حديد ( 57 ) ، آيه 22 - 23 .\r\n( 3 ) . شورى ( 42 ) ، آيه 30 .\r\n( 4 ) . المعجم الكبير ، ج 3 ، ص 109 ، ح 2806 ؛ تاريخ مدينة دمشق - شرح حال فاطمه بنت الحسين - ج 19 ، ص 493 ؛ سير اعلام النبلاء ، ج 3 ، ص 319 ؛ تاريخ الاسلام ، ص 18 ؛ مجمع الزوائد ، ج 9 ، ص 195 .\r\n","page_name":" 150 ","page_number":150},
  {"content":"\r\n\r\nتأمّلى كه ياد آور شديم در اين نقل جارى مىگردد . به فرض درستى اين نقل ، گفت و گوى ميان امام و يزيد را بايد بر اين حمل كرد كه امام مىخواست يزيد را خلع سلاح كند ، به اين صورت كه از خودش و اهل بيتش تعريف كند كه اينان فرزندان رسول خدا ( ص ) هستند و آنچه به نام خلافت اسلامى انجام مىشود ، بر خلاف سنّت رسول خدا ( ص ) است ؛ و امام ( ع ) در اين كار موفق شد .\r\nابن اعثم و خوارزمى گويند : - عبارت از اوّلى است - . على بن الحسين ( ع ) پيش رفت و در برابر يزيد ايستاد و چنين آغاز به سخن نمود :\r\nطمع مداريد كه شما خوارمان كنيد و ما شمارا بزرگ بداريم و درحالى كه شما آزارمان مىدهيد ، دست از آزارتان برداريم . خداوند مىداند كه ما شما را دوست نمىداريم ؛ و اگر شما ما را دوست نداشته باشيد نكوهشتان نمىكنيم .\r\nيزيد گفت : راست گفتى اى جوان ! ولى پدر و جدّ تو قصد امير شدن داشتند ، اما خداى را سپاس كه آن دو را خوار كرد و خونشان را ريخت .\r\nعلى بن الحسين ( ع ) به او فرمود : اى پسر معاويه و هند و صخر ، پيش از آنكه تو به دنيا بيايى امارت در ميان پدران و نياكانم بوده است . در جنگ بدر و احد ، پرچم رسول خدا ( ص ) به دست جدّم على بن ابى طالب ( ع ) بود . در حالى كه پدر و جدّ تو پرچمهاى كفر را به دست داشتند .\r\nآن گاه على بن الحسين ( ع ) فرمود :\r\nآن گاه كه پيامبر خدا ( ص ) از شما بپرسد : شما كه آخرين امّت بوديد ، با خاندان و اهل بيتم پس از من چگونه رفتار كرديد ؟ شمارى را به اسارت برديد و شمارى ديگر را در خون غلتان كرديد . آيا اين بود مزد خير خواهى من كه پس از من با فرزندانم اين گونه رفتار كرديد !\r\nسپس فرمود : واى بر تو اى يزيد . اگر تو مىدانستى كه چه كرده‌اى و نسبت به پدرم ، اهل بيتم ، برادرم و عموهايم چه جنايتى مرتكب شده‌اى ، به كوهها مىگريختى و بر ريگها مىنشستى و از اينكه سر حسين ( ع ) ، پسر فاطمه ( س ) و على ( ع ) ، بر دروازهء شهر نصب است ،\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nفرياد آه و واويلا سر مىدادى . او امانت رسول خدا ( ص ) در ميان شما است . پس مژده باد تو را كه فرداى قيامت ، آن گاه كه مردم براى روزى كه در آن شكى نيست گرد آيند ، خوار و پشيمان خواهى بود . « 1 »\r\nچند نكته قابل تأمل در روايت ابن اعثم به چشم مىخورد :\r\n1 . موضع محكم و استوار امام در اين مقام .\r\n2 . امام ( ع ) مسؤوليت قتل حسين ( ع ) - وماجراهاى واقعهء طف و پس از آن - را به گردن يزيد افكند و عمق آن فاجعهء بزرگ را به او گوشزد كرد و او را از آتش جهنم ترساند .\r\n3 . جايگاه جبهه يزيد روشن شد و به او فهمانده شد كه او و پدر و جدّش بر خط باطل هستند ؛ و در مقابل ، امام و پدر و جدّش بر روش حق هستند و قيام حسينى استمرار همان رويارويى و مقابله است .\r\n4 . نيز مطابق اين خبر ، يزيد خود را رسوا مىكند . پيش از اين ديديم كه او تلاش داشت از مسؤوليت قتل امام حسين ( ع ) شانه خالى كند ، و به دروغ ادّعا مىكرد كه از قتل حسين ( ع ) با خبر نبوده و به اين رضايت نداشته است . در حالى كه - در اين خبر - مىبينيم پرده از ضمير خويش بر مى دارد و با صراحت براى قتل سيد الشهدا ( ع ) شادمانى مىكند و خداوند را به اين خاطر سپاس مىگويد !\r\n\r\nيزيد درصدد قتل امام ( ع ) برمىآيد\r\nفقيه محدّث ، قطب راوندى ، گويد : نقل شده است كه چون على بن الحسين ( ع ) را نزد يزيد بردند ، درصدد قتل وى بر آمد . پس او را در مقابل خود ايستانيد و با او سخن مىگفت ، تا سخنى از زبانش بكشد كه موجب قتل وى گردد . على ( ع ) در حالى كه تسبيح كوچكى بر دست داشت و آن را با انگشت مىچرخاند ، پاسخ يزيد را مىداد و او صحبت مىكرد .\r\nدر اين هنگام يزيد گفت : من با تو صحبت مىكنم و تو در حالى كه تسبيح مىگردانى به من پاسخ مىدهى ، چگونه‌اين كار رواست ؟\r\n\r\n\r\n","description":"","footnote":"\r\n( 1 ) . الفتوح ، ج 2 ، ص 184 ؛ نيز ر . ك . مقتل خوارزمى ، ج 2 ، ص 62 ؛ تسلية المجالس ، ج 2 ، ص 286 ؛ بحار الانوار ، ج 45 ، ص 135 ( با اندكى اختلاف ) .\r\n","page_name":" 152 ","page_number":152},
  {"content":"\r\n\r\nگفت : پدرم از جدّم برايم روايت كرد كه پس از نماز صحبت نمىكرد تا آنكه تسبيحش را مقابل خويش مىگذاشت مى گفت : « پروردگارا من صبح كردم در حالى كه تو را تسبيح مىگويم و ستايش مىكنم ؛ و لا إله الا الله و تكبير مىگويم و به اندازه‌اى كه تسبيح را مىچرخانم تو را تمجيد مىكنم » . سپس تسبيح خويش را برمىداشت و آن را مىچرخاند و بدون آنكه با تسبيح ذكرى بگويد ، هر چه مىخواست مىگفت ؛ و فرموده است كه اينها برايش ذكر به حساب مىآيد و تا هنگام رفتن به بسترش موجب نگهدارى اوست . هنگامى كه به بستر مىرفت ، همان سخن را تكرار مىكرد و تسبيح را زير سر مىگذاشت ؛ و اين كار از اين هنگام تا آن هنگام برايش ذكر محسوب مىگرديد . من نيز به پيروى از جدّم چنين مىكنم .\r\nيزيد - عليه اللعنه - بار ديگر به او گفت ؛ با هر يك از شما كه صحبت مىكنم ، چيزى مىگويد كه بدان وسيله برترى مىيابد ؛ و از او درگذشت و به وى نيكى كرد و فرمان به آزادىاش داد . « 1 »\r\n\r\nاشاره برخى حاضران به كشتن امام زين العابدين ( ع )\r\nمسعودى مىگويد : چون ( امام حسين ( ع ) ) به شهادت رسيد ، على بن الحسين ( ع ) را همراه حرم نزد يزيد ملعون بردند . فرزندش ابو جعفر ( ع ) را نيز كه در آن هنگام دو سال و چند ماه داشت وارد كردند . يزيد با ديدن او گفت : اى على بن الحسين ، چگونه ديدى ؟\r\nگفت : چيزى را ديدم كه خداوند پيش از آفرينش آسمانها و زمين مقدّر كرده بود . يزيد با همنشينانش دربارهء او به مشورت پرداخت . آنان به قتل وى نظر دادند و گفتند : از سگ بد توله مگير .\r\nآن گاه امام ( ع ) آغاز به سخن كرد و پس از حمد و ثناى الهى خطاب به يزيد گفت : اينان نظرى بر خلاف نظر همنشينان فرعون دادند : هنگامى كه فرعون دربارهء موسى و هارون با آنها به مشورت پرداخت ، گفتند : او و برادرش را منتظر بگذار . در حالى كه اينان به كشتن ما نظر دارند و اين دليل دارد .\r\nيزيد گفت : دليلش چيست ؟\r\n\r\n\r\n","description":"","footnote":"\r\n( 1 ) . الدعوات ، ص 61 ، ح 152 ؛ و به نقل از آن ، بحار الانوار ، ج 45 ، ص 200 .\r\n","page_name":" 153 ","page_number":153},
  {"content":"\r\n\r\nفرمود : آنان هدايت يافته بودند ولى اينان در گمراهى هستند ؛ و پيامبران و فرزندانشان را جز فرومايه زادگان نمىكشند .\r\nپس يزيد سر به زير انداخت و آن گاه طبق آنچه نقل شده فرمان داد كه بيرونشان برند . « 1 »\r\nاين سخن هر جا كه بوده دربردارندهء نيكوترين برهان و محكم‌ترين دليل بود و هيچ جايى براى فرار يزيد باقى نگذاشت .\r\n\r\nرويارويى امام زين العابدين ( ع ) با مرد شامى در مجلس يزيد\r\nابن سعد گويد : پس مردى از اهل شام برخاست و گفت : اسيرانشان بر ما حلالند ! على بن الحسين ( ع ) فرمود : دروغ گفتى و فرومايگى كردى . چنين حقّى ندارى مگر آنكه از دين ما خارج شوى و به دين ديگرى در آيى . يزيد لختى سر به زير افكند و سپس به مرد شامى گفت : بنشين . « 2 »\r\nقاضى نعمان از على بن الحسين ( ع ) نقل مىكند كه فرمود : مرا به همراه ديگر اهل حرم حسين ( ع ) و حرم كسانى كه با وى به شهادت رسيده بودند ، نزد يزيد فرستادند . چون به نزد يزيد ملعون رسيديم . مردى از اهل شام برخاست و گفت : اى اميرمؤمنان ، زنانشان بر ما حلالند . على بن الحسين ( ع ) فرمود : دروغ گفتى مگر اينكه از ملّت اسلام بيرون به روى و اين را با بىدينى روا دانى . يزيد لختى سر به زير افكند و فرمان داد كه زنان را نزد زنانش بردند . . . » « 3 »\r\n\r\nزينب كبرى در مجلس يزيد\r\nاو دختر على ( ع ) و فاطمه ( س ) و خواهر حسن ( ع ) و حسين ( ع ) و تربيت يافته مكتب نبوّت و ولايت است . او امروز به عنوان قهرمان ميدان ، با صلابت كامل در مقابل ستمگر\r\n\r\n\r\n","description":"","footnote":"\r\n( 1 ) . اثبات الوصية ، ص 145 .\r\n( 2 ) . الطبقات الكبرى ( ترجمة الامام الحسين ( ع ) ) ، ص 83 ؛ الطبقات الكبرى ، ( ترجمة الامام على بن الحسين ( ع ) ) ؛ ج 5 ، ص 212 المنتظم ، ج 5 ، ص 345 ؛ مرآة الزمان - مخطوط - ص 100 ( طبق عبرات المصطفين ) ؛ شرح الاخبار ، ج 3 ، ص 253 ( در اين كتاب آمده است : يزيد سر به زير افكند و در اين باره چيزى نگفت ) . سير اعلام النبلاء ، ج 3 ، ص 303 ( با اندكى اختلاف ) .\r\n( 3 ) . شرح الاخبار ، ج 3 ، ص 158 ، ح 1089 .\r\n","page_name":" 154 ","page_number":154},
  {"content":"\r\n\r\nمىايستد و با شجاعت تمام با او سخن مىگويد . زيرا كه او واقعيت زوال‌ناپذير را نزد خداوند مىبيند و مىداند كه برادرش پيروز و ستمگر خوار و مغلوب است . از اين رو مىبينيم كه هيچ بيم و هراسى به دل راه نمىدهد و در امتداد انقلاب كربلا به انجام وظيفه مىپردازد و مجسمهء تمام نماى ارزشهاى عالى و اهداف والاى آن است .\r\nزينب كبرى ( س ) به هنگام سخن گفتن ، به سخن مىآيد و در هنگام خاموشى خاموش مىماند . هنگامى كه يزيد مىخواهد با وى سخن بگويد ، مسؤوليت را بر عهدهء على بن الحسين ( ع ) قرار مىدهد و مىگويد : « سخنگو اوست » « 1 » تا بدين وسيله ، امام ، حجّت و رهبر كاروان را معرفى كند . هنگامى كه وقت مناسب است مىبينيم كه رشته كلام را به دست مىگيرد و چنان عالى سخن مىگويد كه نشان مىدهد تربيت يافتهء مكتب امير مؤمنان على بن ابى طالب ( ع ) است .\r\nقندوزى گويد : سپس يزيد ملعون فرمان داد كه حرم حسين ( ع ) و اهل بيتش را نزد او حاضر كنند . زينب ( س ) فرمود : اى يزيد ! آيا به خاطر قتل حسين ( ع ) از خدا نمىترسى و اين تو را بس نبود كه دختران رسول خدا ( ص ) را از عراق به شام آوردى به اين هم بسنده نكردى و آنان را همانند كنيزان بر رهوارهاى برهنه نشاندى ! اى يزيد ! برادرم حسين ( ع ) را كسى جز تو نكشت و اگر فرمان تو نبود پسر مرجانه توان كشتن او را نداشت . زيرا شمار نيروى او كمتر و او خود فرومايه‌تر است . آيا از خدا نترسيدى كه او را كشتى ؟ در حالى كه رسول خدا ( ص ) دربارهء او و برادرش فرمود : « حسن و حسين ( ع ) سرور جوانان بهشت از همهء آفريدگانند » اكر بگويى نه ، دروغ گفتى و اگر بگويى آرى ، بر ضد خود حكم و بر رفتار بد خويش اعتراف كرده‌اى .\r\nسپس فرمود : « نسلى است كه برخى از برخى ديگر پيروى مىكند » ؛ و يزيد شرمسار و خاموش ماند . « 2 »\r\nدر اين خطاب حضرت زينب ( س ) چند نكته است كه ناگزير بايد به آنها توجه كرد :\r\n\r\n\r\n","description":"","footnote":"\r\n( 1 ) . المناقب ، ج 4 ، ص 173 .\r\n( 2 ) . ينابيع المودّة ، ج 3 ، ص 92 .\r\n","page_name":" 155 ","page_number":155},
  {"content":"\r\n\r\n1 . انگشت نهادن بر انتساب به رسول خدا ( ص ) ، به منظور شكستن جوّ تبيلغاتى مشوّه و مسموم .\r\n2 . تأكيد بر نهادن مسؤوليت قتل امام حسين ( ع ) بر گردن يزيد و بستن راه گريز بر او ؛ و اينكه اگر فرمان او نبود ، پسر مرجانه قدرت ارتكاب آن جنايت را نداشت .\r\n3 . تأثير سخن حضرت زينب ( س ) به طورى كه يزيد از دادن پاسخ عاجز ماند .\r\n\r\nدر حضور سر امام ( ع )\r\nزينب كبرى ( س ) هنگام مواجه شدن با سر برادرش ، سيد الشهدا ( ع ) ، با گرفتن موضعى عاطفى مجلس را به شدّت زير تأثير قرار داد ، به طورى كه همهء حاضران به گريه آمدند ، در حالى كه يزيد خاموش بود .\r\nسيّد بن طاووس گويد : زينب كبرى ( س ) با ديدن سر حسين ( ع ) دست برد و گريبانش را چاك كرد و با صدايى اندوهگين كه قلبها را به درد مىآورد فرمود : « اى حسين ، اى حبيب رسول خدا ( ص ) ، اى فرزند مكّه و مدينه ، اى فرزند فاطمه سرور زنان عالم ، اى پسر دختر برگزيدهء خدا .\r\nراوى گويد : به خدا سوگند همهء كسانى كه در مجلس حاضر بودند گريستند و يزيد خاموش بود . « 1 »\r\n\r\nخطبهء زينب كبرى در مجلس يزيد\r\nاين خطبه از درخشان‌ترين خطبه‌هاى تاريخى است و به صورت كامل كنندهء قيام مبارك حسين ( ع ) در آمده است .\r\nاستاد باقر شريف قرشى گويد : در اين خطبه نوهء رسول خدا ( ص ) جبروت سركش را نابود كرد و شكست و ننگ را بر او وارد ساخت ؛ و به او فهماند كه دعوتگران حق در مقابل سركشان و ظالمان سر فرود نمىآورند . « 2 »\r\n\r\n\r\n","description":"","footnote":"\r\n( 1 ) . الملهوف ، ص 213 ؛ مثير الاحزان ، ص 100 ؛ الاحتجاج ، ج 2 ، ص 123 ؛ تسلية المجالس ، ج 3 ، ص 384 .\r\n( 2 ) . حياة الامام الحسين ( ع ) ، ج 3 ، ص 380 .\r\n","page_name":" 156 ","page_number":156},
  {"content":"\r\n\r\nكسان بسيارى اين خطبه را نقل كرده‌اند كه قديم ترينشان ابن طيفور ( متوفاى 280 ) است . ما به خاطر قدمت و مضامين عالىاش ، نخست آن را نقل مىكنيم و سپس نقل خوارزمى را مىآوريم ؛ چونكه ميان اين دو نقل اختلاف فراوان است و نقل دوم از مطالب و مضامينى و الا و عالى برخوردار است .\r\nابن طيفور گويد : پس از آنكه يزيد به ابيات ابن زبعرى تمثل جست ، زينب ( س ) ، دختر على ( ع ) فرمود :\r\nخداى بزرگ به راستى مىفرمايد :  « ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ »  « 1 » ( آن گاه فرجام كسانى كه بدى كردند ( بسى ) بدتر بود . ( چرا ) كه آيات خدا را تكذيب كردند و آنها را به ريشخند مىگرفتند ) . اى يزيد ! آيا گمان برده‌اى كه با بستن راه‌هاى زمينى و تار كردن افقهاى آسمان بر ما و چونان اسيران ، ما را از اين سو به آن سو بردن ، ما در نزد خداوند خوار گشته‌ايم و تو عزيز ، و اين موجب منزلت تو در نزد خداوند مىشود ؟ آيا اينك كه دنيا را به كام و كارها را سامان يافته مىبينى ، باد به غبغب انداخته و به خود پسندى تمام شادى مىكنى ؟ اگر امروز مُلك و اقتدار ما به تو داده شده است ، اندكى درنگ كن و اين سخن خداى را به ياد آور كه مىفرمايد :  « وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ »  « 2 » ( و البته نبايد كسانى كه كافر شده‌اند تصور كنند اينكه به ايشان مهلت مىدهيم براى آنان نيكوست ، ما فقط به ايشان مهلت مىدهيم تا بر گناه ( خود ) بيفزايند و آن گاه عذابى خفّت آور خواهند داشت ) . اى پسر آزاد شده ، آيا اين از عدل است كه زنان و كنيزان تو پرده نشين باشند و دختران رسول خدا ( ص ) را چونان اسيران در كوچه و بازار بگردانى ؟ و آنان را با سر برهنه و چهره باز از اين شهر به آن شهر ببرى تا مردم در آبشخورها و منزلگاهها به تماشايشان بنشينند و دور و نزديك و شريف و وضيع ديده بر چهره‌هايشان اندازند و مردى كه سرپرستى\r\n\r\n\r\n","description":"","footnote":"\r\n( 1 ) . روم ( 30 ) ، آيه 10 .\r\n( 2 ) . آل عمران ( 3 ) ، آيه 178 .\r\n","page_name":" 157 ","page_number":157},
  {"content":"\r\n\r\nيا حمايتشان كند نداشته باشند ! آن كس كه بر ما اهل بيت نظر بغض‌آلود و كينه‌آلود مىافكند ، چرا بايد در دشمنى ما كوتاهى كند ؟ ! آن گاه بىهيچ احساس گناهى و بىآنكه جرمت را بزرگ بشمرى با چوبدستى بر لب و دندان ابا عبدالله ( ع ) مىزنى و مىگويى : « اى كاش بزرگانم در بدر ، حاضر بودند » ؟ چرانبايد اين را بگويى و پدرانت را فرا نخوانى ؛ كه با ريختن خون اهل بيت محمد ( ص ) و ستارگان زمين از آل ابو طالب انتقام گرفتى و زخم‌هايتان التيام يافت . بدان كه به زودى به آنان خواهى پيوست و آرزو خواهى كرد كه اى كاش شل و لال بودى و نمىگفتى كه « شادى مىكردند و از شادمانى هلهله مىكردند » . خداوندا حق ما را بستان و انتقام ما را از كسانى كه بر ما ستم كردند بگير . تو با اين خون‌هايى كه از فرزندان رسول خدا ( ص ) ريخته‌اى و حرمتى كه از آنها شكسته‌اى ، نزد آن حضرت حاضر خواهى شد ؛ و اين سخن خداى - تبارك و تعالى - است كه مىفرمايد :  « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ » .  « 1 » ( هرگز كسانى را كه در راه خدا كشته شدند مرده مپنداريد ، بلكه زنده‌اند و نزد پروردگارشان روزى مىخورند ) . آن كسى كه تو را تشويق كرد و زمام امور مسلمانان را به تو سپرد به زودى خواهد دانست ؛ آن گاه كه داور خداوند و دادخواه محمد ( ص ) باشد و اعضاى بدنت بر ضد تو گواهى دهند « چه بد جانشينى براى ستمگرانند » و « جايگاه چه كسى بدتر و سپاهش ناتوان‌تر است » . هر چند كه گفت و گوى با تو بر مصيبتهاى من مىافزايد - چون قدر و منزلتت را كوچك مىبينم و تو را فروتر از آنكه نكوهش و توبيخ كنم مى پندارم - اما چه كنم كه ديده‌ها اشك بار و سينه‌ها سوزان است ؛ و اين كار نه ما را بس است و نه بىنيازمان مىكند . اينك حسين ( ع ) كشته شده است و حزب شيطان ما را نزد حزب نابخردان مىبرد ، تا به خاطر شكستن حرمت خداوند ، اموال خداى را به آنان بدهند . اين دستها به خون ما آلوده است و اين دهانها براى خوردن گوشت ما به آب افتاده است ؛ و بر آن بدنهاى پاك و پاكيزه كفتارها گله گله مىآيند و مىروند . اگر ما را غنيمت انگاشته‌اى بدان ، در آن روزى كه به كيفر كردار خود مىرسى ، ما را از دست رفته خواهى يافت ، و در آن هنگام كه جز آنچه از پيش فرستاده‌اى نيابى خويش را زيانكار خواهى ديد . تو از پسر مرجانه كمك بخواهى و او از تو ؛ و در كنار ميزان ، تو و پيروان تو به روى يكديگر عوعو كنيد ؛ و خواهى ديد برترين توشه‌اى كه\r\n\r\n\r\n","description":"","footnote":"\r\n( 1 ) . آل عمران ( 3 ) ، آيه 169 .\r\n","page_name":" 158 ","page_number":158},
  {"content":"\r\n\r\nمعاويه با تو همراه كرده اين بوده كه فرزندان محمّد ( ص ) را كشته‌اى . به خداسوگند من جز از خدا نترسيده‌ام و جز نزد او شكايت نمىبرم ، هر مكرى خواهى بينديش و هر چه از دستت مىآيد انجام ده و هر چه مىتوانى دشمنى كن . به خدا ننگ اين رفتارى كه با ما كرده‌اى پاك نخواهد شد . خداى را سپاس كه سرانجام سروران جوانان بهشت را به سعادت و مغفرت ختم كرد و بهشت را برايشان واجب ساخت . از خدا مىخواهم كه درجات آنان را بالا برد و فضل بيشتر را بهرهء آنان كند ؛ كه او سرپرست و توانا است . « 1 »\r\nاما خوارزمى ماجرا را چنين نقل كرده است : آن گاه زينب ، دختر على ( ع ) و فرزند فاطمه ( س ) - دختر رسول خدا ( ص ) - برخاست و پس از حمد و ستايش الهى و درود بر سرور پيامبران چنين گفت : خداى بزرگ به راستى مىفرمايد !  « ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ »  « 2 » ( آن گاه فرجام كسانى كه بدى كردند بسى بدتر بود . ( چرا ) كه آيات خدا را تكذيب كردند و آنها را به ريشخند مىگرفتند ) . اى يزيد ! آيا گمان برده‌اى كه با بستن راه‌هاى زمين و تار كردن افق‌هاى آسمان بر ما ، و چونان اسيران از اين سو به آن سوبردن ؛ ما در نزد خداوند خوار گشته‌ايم و تو عزيز ؟ و اين كار موجب منزلت تو در نزد خداوند مىشود ؟ شادمانى مىكنى ؟ اگر امروز ملك و اقتدار ما به تو داده شده است ، اندكى درنگ كن و اين سخن خداى را از ياد مبر كه مىفرمايد :\r\n « وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ » .  « 3 »\r\n( و البته نبايد كسانى كه كافر شده‌اند تصور كنند اينكه به ايشان مهلت مىدهيم براى آنان نيكوست ، ما فقط به ايشان مهلت مىدهيم تا بر گناه خود بيفزايند و آن گاه عذابى خفّت آور خواهند داشت ) . اى پسر آزاد شده ! آيا اين از عدالت است كه زنان و كنيزان تو در پرده باشند و دختران رسول خدا ( ص ) را چونان اسير در كوچه و بازار بگردانى ؟ و آنان را باسر برهنه و چهرهء باز از اين شهر به آن شهر ببرى تا مردم در آبشخورها و منزلگاه‌ها به تماشايشان بنشينند و دور و نزديك و شريف و وضيع ديده بر چهره‌هايشان بيندازند و\r\n\r\n\r\n","description":"","footnote":"\r\n( 1 ) . بلاغات النساء ، ص 35 .\r\n( 2 ) . روم ( 30 ) ، آيه 10 .\r\n( 3 ) . آل عمران ( 3 ) ، آيه 178 .\r\n","page_name":" 159 ","page_number":159},
  {"content":"\r\n\r\nمردى كه سرپرستىشان كند و يا كسى كه از آنها حمايت كند نداشته باشند ؟ ! آرى ، البتّه ما نمىتوانيم از كسى كه دندان در جگر نيكان فرو مىبرد و گوشت او با خون شهيدان روييده است چشم يارى داشته باشيم ! آن كس كه بر ما اهل بيت نظر بغض آلود و كينه‌آميز افكند ، چرا بايد در دشمنى ما كوتاهى كند ؟ آن گاه تو بىهيچ احساس گناه و با كمال بىچشم و رويى با چوبدستى بر دهان ابا عبدالله ( ع ) بزنى و بگويى :\r\n لَأَهَلُّوا واسْتَهَلُّوا فَرِحاً * ثُمَّ قَالُوا يا يَزيدُ لا تَشَلْ \r\nچرا نبايد اين را بگويى و پدرانت را فرا نخوانى ؛ كه با ريختن خون اهل بيت محمد ( ص ) و ستارگان زمين ، از آل عبدالمطلب انتقام گرفتى و زخمهايتان التيام يافت . پدرانت را نام مىبرى ، گويا صدا مىزنى ، بدان كه تو به زودى به آنها خواهى پيوست و آرزو خواهى كرد كه‌اى كاش فلج و لال بودى و چنين سخنهايى را بر زبان نمىراندى .\r\nپروردگارا ، حق ما را بستان و از كسانى كه بر ما ستم كرده‌اند انتقام بگير و بر آنان كه خون ما را ريختند و حاميان ما را كشتند خشم خويش را فرو بار . به خدا سوگند كه با اين كار تنها پوست خود را كنده و گوشت خود را خورده‌اى ! تو با اين خونها كه از فرزندان رسول خدا ( ص ) ريخته‌اى و حرمتى كه از آنان شكسته‌اى نزد آن حضرت حاضر خواهى شد و روزى كه خداوند آنان را گرد آورد و متّحدشان سازد ، از تو انتقام خواهد گرفت و حقّ آنان را از تو خواهد ستاند ،  « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ »  « 1 »  .  تو را همين بس كه خداوند داور ، محمّد ( ص ) طلبكار و جبرئيل گواه باشد . و آن كه تو را تشويق كرد و زمام امور مسلمانان را به تو سپرد ، به زودى خواهد دانست كه « چه بد جانشينانى براى ستمگرانند » « 2 » ؛ و « جايگاه چه كسى بدتر و سپاهش ناتوان‌تر است » « 3 » .\r\n\r\n\r\n","description":"","footnote":"\r\n( 1 )\r\n. كسانى را كه در راه خدا كشته شده‌اند مرده مپندار ، بلكه زنده‌اند و نزد پروردگارشان به ايشان روزىمىدهند . ( آل عمران ( 3 ) ، آيه 169 ) .\r\n( 2 ) . اشاره است به بخش اخير آيهء پنجاهم سورهء كهف : « بِئْسَ لِلظَّالِميِنَ بَدَلًا » .\r\n( 3 ) . اشاره است به بخش اخير آيه هفتاد و پنجم سورهء مريم : « . . . فَسَيَعْلَمُونَ مَنْ هُوَ شَرٌ مَكَاناً و أَضْعَفُ جُنْداً » .\r\n","page_name":" 160 ","page_number":160},
  {"content":"\r\n\r\nهر چند كه گفت و گوى با تو بر مصايب من مىافزايد - چون قدر و منزلتت را كوچك مىبينم و تو را فروتر از آن كه نكوهش و توبيخ كنم مىپندارم - اما چه كنم كه ديده‌ها اشكبار و سينه‌ها سوزان است .\r\nچه شگفت است كشته شدن نجيبان حزب خدا به دست رها شدگان حزب شيطان ! دست‌هايى به خون ما آلوده است و دهان‌هايى براى خوردن گوشت ما به آب افتاده است ؛ و بر آن بدن‌هاى پاك و مطهر گرگان و كفتارها گله گله مىآيند و مىروند . « 1 » اگر ما را غنيمت انگاشته‌اى بدان ، در آن روزى كه به كيفر كردار خود برسى ما را از دست رفته خواهى يافت و خود را زيانكار ! و خداوند بر بندگان ستم روا نمىدارد . من از تو به خدا شكايت و بر او تكيه مىكنم . هر مكرى خواهى بينديش و هر چه از دستت بر مىآيد كوتاهى مكن . به خدا سوگند كه ياد ما را از خاطره‌ها نخواهى زدود و چراغ وحى ما را خاموش نخواهى كرد و به كنه كار ما پى نخواهى برد و از ننگ رفتار بدى كه با ما كرده‌اى نخواهى رست و از رسوايى آن رهايى نخواهى يافت . بدان كه راه تو جز فريب نيست و چند روزى بيش نخواهى پاييد و در آن روزى كه منادى ندا دهد : « نفرين خداوند بر ستمكاران » جمع تو پراكنده خواهد شد .\r\nسپاس خدايى را كه بر رفتار پيشينيان ما مهر سعادت و رحمت زد و كار آيندگان ما را با شهادت و بخشايش به پايان برد . از خداوند مىخواهم كه پاداش آنان را كامل گرداند ، بر اجرشان بيفزايد و سر منزلشان را نيكو گرداند و پايان كار ما را شرافت قرار دهد كه او رحيم و دوست دارنده است . بس است ما را خداوند و او نيكو حمايتگرى است ، چه نيكو سرورى و چه نيكو يارى ! « 2 »\r\nمرحوم كاشف الغطاء در اين باره مىگويد : آيا قلم موى هيچ نقاش و نوآورترين نمايشگرى مىتواند حال يزيد ، غرور و خود پسندى ، شادمانى و خوشحالى او از پيشرفت\r\n\r\n\r\n","description":"","footnote":"\r\n( 1 ) . اشاره به گرگ صفتان درنده خويى كه در كربلا گرد آمدند و امام را كشتند ، و هنوز راه باطل را مىپيمايند .\r\n( 2 ) . مقتل خوارزمى ، ج 2 ، ص 63 ؛ نيز ر . ك : مثير الاحزان ، ص 101 ؛ الملهوف ، ص 215 ؛ الاحتجاج ، ج 2 ، ص 123 ؛ بحار الانوار ، ج 45 ، ص 133 ؛ اعلام النساء ، ج 2 ، ص 95 و ديگران ( با اندكى اختلاف ) .\r\n","page_name":" 161 ","page_number":161},
  {"content":"\r\n\r\nامور و انتظام حكومت و لذت پيروزى و انتقام را بهتر از اين تصور كند و نمايش دهد ؟\r\nو آيا در توان و امكان هيچ كس هست كه دشمن خويش را چنين با قدرت استدلال بكوبد و پشيمان سازد ، و به آنچه آن حضرت با آن كلمات رسيد برسد ؟ آن هم با آن وضعيتى كه از او مىدانيم ! سپس حضرت به اين اندازه هم بسنده نكرد و بر آن شد تا براى يزيد و كسانى كه نزدش حضور داشتند ، ذلّت باطل و عزّت حق و بىاعتنايى و بىتوجهى خويش را به قدرت ، حكومت و هيبت و ترس به نمايش بگذارد . زينب ( س ) در صدد بر آمد تا بىمقدارى و بىارزشى و زشت كردارى و پستى اصل و فرعش را به او بشناساند . « 1 »\r\nمرحوم فكيكى مىنويسد : « بياييم با هم دربارهء اين خطبهء آتشين تأمل كنيم ؛ كه چگونه ميان فنون بلاغت و روش‌هاى فصاحت و سخنورى و ميان معانى حماسه و قدرت استدلال و نيروى رويارويى و دفاع در راه آزادى حق و اعتقاد ، با چنان صراحتى جمع كرد كه از فرو رفتن شمشير در ژرفاى قلب نافذتر و از فرو رفتن نيزه در بدن انسان در ميدانهاى پيكار و مبارزه تيزتر بود . براى يزيد جهيدن بر نيش افعى و سوار شدن بر نوك نيزه از شنيدن اين استدلال كوبنده كه پرورش يافتهء مجد و شرف در روى طاغوتهاى بنى اميه و فرعونهايشان در كاخهاى افتخار و مجالس دولت‌هاى هِرَقْلى و اشرافىگرى زشت كوبيد ، آسان‌تر بود . اين خطبهء كوبندهء تاريخى پيوسته از قهرمانيهاى آن بانوى جاودانه و دليرى بىمانندش حكايت مىكند . نفس قوى ، حساس و شاعر او الگوى اخلاقى عالى و برتر بود ؛ و اين ادبيات جاندار براى هميشه روزگار و نسلى پس از نسل و هر ياد كردى از واقعهء خونين و دردناك طف براى سركشان ستمگر ، كوبنده خواهد بود . « 2 »\r\n\r\nنگاهى گذرا به مضامين خطبه\r\nاين خطبهء شيوا از مضامينى عالى و مواضعى محكم بر خوردار است كه به برخى از آنها اشاره مىشود :\r\n1 . بيان يك نكتهء مهمّ در معارف اسلام دربارهء مهلت دادن خداوند به سر كشان و ستمگران و كافران و تبهكاران ؛ و اينكه اين كار جز براى اتمام حجّت با آنها و افزايش\r\n\r\n\r\n","description":"","footnote":"\r\n( 1 ) . السياسة الحسينيّة ، ص 30 .\r\n( 2 ) . حياة الامام الحسين ( ع ) ، ج 3 ، ص 381 ، به نقل از مجلّهء الغرى ، سال هفتم ، شمارهء 6 .\r\n","page_name":" 162 ","page_number":162},
  {"content":"\r\n\r\nگناهشان نيست . در اين مقام ، آنچه يزيد به آن دست يافته است به خاطر ارزشمندى او در نزد خداوند نيست ! بلكه بايد پيمانه‌اش پر شود ، و بداند كه عذابى دردناك در انتظار اوست .\r\n2 . بيان ستم يزيد در حكومت ؛ با آنكه مدّعى تجسّم خلافت اسلامى است .\r\n3 . تأكيد بر مسألهء حفظ منزلت زن و لزوم غيرت‌ورزى .\r\n4 . تأكيد بر اين نكته كه كار يزيد نتيجه كفر اوست و براى انتقام از كشته شدن نزديكان كافر يزيد به دست لشكر رسول خدا ( ص ) در بدر مىباشد . اين كار در حقيقت كشيدن شمشير بر روى رسول خدا ( ص ) و انتقام‌گيرى از وى پس از پنجاه سال از وفات آن حضرت بود .\r\n5 . تأكيد بر اينكه حكومت و ولايت از آن خاندان محمد ( ص ) است نه ديگران ؛ آنجا كه فرمود : « آن گاه كه حكومت و اقتدار ما به تو رسيد » .\r\n6 . اشاره به مسؤوليت كسى كه سركشى را بر گردهء مسلمانان سوار كرده است . حضرت بدين وسيله به يزيد كه مىخواهد رفتارش را به قضا و قدر الاهى واگذارد ، پاسخ مىدهد .\r\n7 . تصريح بر ناتوانى يزيد و اطرافيانش براى از ميان بردن ياد اهل بيت ( ع ) ؛ چنين كارى از هيچ كس ساخته نيست .\r\n8 . بيان عظمت مقام شهيد و والايى شهادت در انديشهء اسلامى .\r\n9 . انداختن مسؤوليت مستقيم قتل امام ( ع ) به گردن يزيد .\r\n\r\nموضع يزيد نسبت به خطبه\r\nخوارزمى - پس از نقل خطبه - مىنويسد كه يزيد گفت :\r\nاى صدايى كه در ميان صداها ستايش مىشوى ، چه آسان است مرگ بر نوحه گران . « 1 »\r\nاستاد باقر شريف قرشى گويد : خطابهء حضرت زينب ( س ) ، چونان صاعقه‌اى بر سر يزيد غرّيد و غرورش را شكست و شكوهش را نابود ساخت ، به طورى كه از دادن پاسخ\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 63 . به گفتهء ابن نما و ابن طاووس ، پس از آن يزيد اين شعر را خواند :\r\n يا صيحة تحمد من صوائح * ما اهون الموت على النوائح \r\n( مثير الاحزان ، ص 101 ؛ الملهوف ، ص 218 ) .\r\n","page_name":" 163 ","page_number":163},
  {"content":"\r\n\r\nعاجز ماند و چيزى نتوانست بگويد ، جز اينكه بر اين گفتهء شاعر [ كه از خوارزمى نقل شد 
  ] تمثّل جست .\r\nهيچ مناسبتى ميان آن خطابهء بزرگى كه زينب كبرى ( س ) در طىّ آن ماهيّت يزيد را آشكار كرد و او را از همهء ارزشهاى انسانى عارى ساخت و ميان شعر يزيد كه اعلام مىدارد ، فرياد فريادگران ستايش مىشود و نوحه براى نوحه سرايان آسان است ، وجود ندارد . كدام ربط موضوعى ميان اين دو امر وجود دارد ؟ « 1 »\r\n\r\nموضع زينب كبرى ( س ) در برابر خواست مرد شامى\r\nشيخ مفيد گويد : فاطمه ، دختر امام حسين ( ع ) گفت : چون در حضور يزيد نشستيم و بر ما رقّت آورد ، مردى سرخ‌گون از شاميان برخاست و گفت : اى اميرمؤمنان ، اين كنيزك را به من بده - مقصودش من بودم - . من كه دختركى زيبا روى بودم بر خود لرزيدم و پنداشتم كه اين كار براى آنها روا است . پس جامهء عمه‌ام زينب ( س ) را گرفتم . او مىدانست كه چنين چيزى نمىشود ، خطاب به مرد شامى گفت : به خدا سوگند كه دروغ گفتى و پستى به خرج دادى . به خدا تو و او چنين حقّى نداريد ! يزيد به خشم آمد و گفت : دروغ گفتى .\r\nاين حقّ من است و اگر بخواهم ، آن را انجام مىدهم ! فرمود : به خدا سوگند ، خداوند چنين حقّى به تو نداده است مگر آنكه از ملّت ( اسلام ) بيرون روى و به دين ديگرى در آيى . يزيد به خشم آمد و گفت : آيا با اين سخنان رو در روى من قرار مىگيرى ؟ اين پدر و برادرت بودند كه از دين بيرون رفتند . زينب ( س ) فرمود : تو و جدّ تو و پدر تو با دين خداوند و دين پدر و برادرم هدايت يافته‌ايد ، اگر مسلمان باشى . يزيد گفت : دروغ گفتى اى دشمن خداوند ! فرمود : تو اكنون اميرى ، به ستم دشنام مىدهى و با سلطنت خود بر ما سلطه مىجويى ! گويا يزيد با اين سخنان شرمنده شد وخاموش گرديد . مرد شامى بار ديگر گفت : اين دخترك را به من ببخش . يزيد گفت : دور شو ، خداوند به تو مرگ ببخشد . « 2 »\r\n\r\n\r\n","description":"","footnote":"\r\n( 1 ) . حياة الامام الحسين ( ع ) ، ج 3 ، ص 383 .\r\n( 2 ) . الارشاد ، ج 2 ، ص 121 . نيز ر . ك . الفتوح ، ج 2 ، ص 184 ؛ مقتل خوارزمى ، ج 2 ، ص 62 ؛ روضة الواعظين ، ج 1 ، ص 192 ؛ مثير الاحزان ، ص 100 ؛ اعلام الورى ، ص 249 ؛ الاحتجاج ، ج 2 ، ص 131 ؛ تذكرة الخواص ، ص 264 ؛ الملهوف ، ص 218 ؛ جواهر المطالب ، ج 2 ، ص 295 ؛ تسلية المجالس ، ج 2 ، ص 385 و ديگران با اختلاف در نقل .\r\n","page_name":" 164 ","page_number":164},
  {"content":"\r\n\r\nچند ملاحظه\r\n1 . ابن جوزى در « الرّد على المعتصب العنيد » ( ص 52 ) مىگويد : اما اينكه گفت :\r\n« حق دارم كه آنان را به اسارت درآورم » ، امرى است كه معتقد و انجام دهنده‌اش مستحقّ لعنت است . صاحب تذكرة الخواص گويد : اين كه ابن زياد با حسين ( ع ) جنگيد و عمر سعد را مأمور كشتن او كرد و سرها را نزد خود آورد شگفت نيست . شگفت كار يزيد است كه آنان را خوار كرد ، با چوب بر دندان‌هاى او زد و خاندان پيامبر ( ص ) را بر شتران برهنه به اسارت برد و قصد داشت كه فاطمه ، دختر حسين ( ع ) ، را به مردى كه او را طلب كرد بدهد . همين طور است سخن يزيد كه وقتى مرد شامى فاطمه را طلب كرد گفت :\r\nاسير كردن شما حق من است .\r\n2 . خوارزمى - هنگام ذكر گفت و گوى ميان يزيد و حضرت زينب ( س ) - مىنويسد :\r\nزينب ( س ) فرمود : « اميرى مسلط ستمگرانه دشنام مىدهد و با سلطنت خود چيرگى مىجويد . خداوندا به تو شكايت مىكنم و نه ديگران . يزيد شرم كرد و پشيمان شد و با شرمسارى سر به زير افكند . مرد شامى همان سخن را باز گفت : اى اميرمؤمنان ! اين دخترك را به من بده . يزيد گفت : از من دور شو ، خداوند تو را لعنت كند و به تو مرگ ببخشايد ! واى بر تو ، اين سخن را مگو كه او دختر على ( ع ) و فاطمه ( ع ) است ؛ و اينان خاندانى هستند كه تا بوده‌اند با ما كينه داشته‌اند ! » . « 1 »\r\nسبط ابن جوزى به نقل از هشام بن محمّد گويد : هنگامى كه زنان را نزد يزيد بردند مردى از شاميان به دختر زيباى حسين ( ع ) ، فاطمه ، نگاه كرد و گفت : اين را به من ببخش كه اينان بر ما حلالند . دخترك فرياد زد و بر خود لرزيد و جامهء عمه‌اش ، زينب ( س ) ، را گرفت . پس زينب ( س ) فرياد بر آورد كه يزيد چنين حقّى ندارد . يزيد به خشم آمد و گفت :\r\nاگر بخواهم انجام مىدهم . زينب ( س ) گفت : روى از قبلهء ما بگردان و به دين ديگرى در آى و آنچه خواهى بكن . پس خشم او فرو نشست . « 2 »\r\n\r\n\r\n","description":"","footnote":"\r\n( 1 ) . مقتل خوارزمى ، همانجا ؛ ر . ك . الفتوح ، ج 2 ، ص 184 .\r\n( 2 ) . تذكرة الخواص ، ص 264 .\r\n","page_name":" 165 ","page_number":165},
  {"content":"\r\n\r\nمهم‌تر از اينها نوشتهء ابن طاووس است . او مىنويسد : مردى از اهل شام به فاطمه ، دختر حسين ( ع ) نگاه كرد و گفت : اى اميرمؤمنان ! اين دخترك را به من بده . فاطمه به عمه‌اش گفت : عمه جانم ، آيا يتيم مىشوم و بعد مرا به كنيزى مىبرند ؟ زينب ( س ) فرمود : نه ، به اين فاسق اعتنا مكن . شامى گفت : اين دخترك كيست ؟ يزيد ملعون گفت : اين فاطمه ، دختر حسين ( ع ) ، و آن عمه‌اش ، زينب دختر على ( ع ) ، است . شامى گفت : حسين ( ع ) ، پسر فاطمه ( ع ) و على بن ابى طالب ( ع ) است ؟ گفت : بلى . شامى گفت : اى يزيد خدا تو را لعنت كند خاندان پيامبرت را مىكشى و فرزندانش را به اسارت مىگيرى ؟ به خدا سوگند من فكر مىكردم كه اينها اسيران روم اند ! يزيد گفت : به خدا سوگند تو را نيز به آنها ملحق مىكنم . سپس فرمان داد تا او را گردن زدند . « 1 »\r\nاين خبر نيز حاكى از سلطهء تبليغات گمراه كننده و دروغين در شام است . از اين رو مىبينيم كه اهل‌بيت رسول خدا ( ص ) و پيشاپيش همه امام زين‌العابدين ( ع ) و زينب كبرى ( س ) پيوسته تأكيد مىورزيدند كه فرزندان رسول خدا ( ص ) و ميوهء دل على و فاطمه ( ع ) هستند .\r\n3 . برخى نوشته‌اند كه اين ماجرا براى فاطمه ، دختر على ( ع ) ، اتفاق افتاد ؛ و آنگاه به بيان موضع زينب كبرى ( س ) در اين باره پرداخته‌اند . بلاذرى « 2 » ، شيخ صدوق « 3 » ، طبرى « 4 » ، ابن اثير « 5 » ، ابن جوزى « 6 » و ابن كثير « 7 » ( با اختلاف در نقل ) از اين دسته‌اند .\r\nاما فاطمه ، دختر على ( ع ) ؛ شيخ مفيد « 8 » ، ابن شهر آشوب « 9 » ، طبرسى « 10 » ، ابن ابى الحديد « 11 »\r\n\r\n\r\n","description":"","footnote":"\r\n( 1 ) . الملهوف ، ص 218 ؛ تسلية المجالس ، ج 2 ، ص 358 .\r\n( 2 ) . انساب الاشراف ، ج 3 ، ص 416 .\r\n( 3 ) . امالى الصدوق ، ص 231 ؛ و به نقل از آن ، بحار الانوار ، ج 45 ، ص 154 .\r\n( 4 ) . تاريخ الطبرى ، ج 4 ، ص 353 .\r\n( 5 ) . الكامل فى التاريخ ، ج 4 ، ص 86 .\r\n( 6 ) . الرّد على المعتصّب العنيد ، ص 49 ؛ المنتظم ، ج 5 ، ص 344 .\r\n( 7 ) . البداية والنهاية ، ج 8 ، ص 196 .\r\n( 8 ) . الارشاد ، ج 1 ، ص 355 .\r\n( 9 ) . المناقب ، ج 3 ، ص 305 ؛ و به نقل از آن بحار الانوار ، ج 42 ، ص 92 .\r\n( 10 ) . اعلام الورى ؛ به نقل از آن بحار الانوار ، ج 42 ، ص 94 .\r\n( 11 ) . شرح نهج البلاغه ؛ و به نقل از آن ، بحار الانوار ، ج 42 ، ص 90 .\r\n","page_name":" 166 ","page_number":166},
  {"content":"\r\n\r\nو ديگران او را در زمرهء فرزندان اميرالمؤمنين ( ع ) به شمار آورده‌اند ؛ و مادرش ام ولد بود .\r\nاز عنبسهء عابد نقل است كه گفت : فاطمه ، دختر على ( ع ) ، آن قدر عمر كرد كه امام صادق ( ع ) وى را ديد . « 1 »\r\nاما در اينجا دو موضوع مهم است :\r\nيكم : دربارهء حضور وى در واقعهء طف و پس از آن ، اطلاعى نداريم .\r\nدوم : قرائن حاليه و مقاليه حاكى از آن است كه اين قضيه به فاطمه ، دختر حسين ( ع ) ، مربوط مىشود و نه فاطمه ، دختر على ( ع ) ؛ كه نقل شده است همسر محمد بن عقيل بود . « 2 »\r\nاما اينكه در برخى روايات آمده است كه او گفت : پس خواهرم را كه از من بزرگ‌تر و داناتر بود ، گرفتم « 3 » ؛ يا : جامهء خواهرم زينب ( س ) را گرفتم ، در مقابل ، روايت قابل اعتمادى داريم كه خوارزمى نقل مىكند كه فاطمه ، دختر حسين ( ع ) ، گفت : پس جامهء خواهرم و عمه‌ام ( س ) زينب را گرفتم « 4 » ؛ و مراد از خواهر ، سكينه ، دختر امام حسين ( ع ) است و با اين روايت آن مطالب قابل جمع است .\r\n4 . برخى از آوردن نام خوددارى كرده و تنها به ذكر عنوان « زيبارويى از دخترانشان « 5 » » يا « زيبا رويى از دخترانش « 6 » » ، يا « دختركى از آنان « 7 » » بسنده كرده‌اند و سپس همان موضع زينب ( س ) را باز گو نموده‌اند .\r\n5 . در اين ميان تنها ابو الفرج اصفهانى اين ماجرا را به حضرت زينب ( س ) نسبت داده است . وى پس از ذكر گفت و گوى ميان امام زين العابدين ( ع ) و يزيد مىنويسد : مردى از\r\n\r\n\r\n","description":"","footnote":"\r\n( 1 ) . قرب الاسناد ، ص 163 ، ح 594 ؛ به نقل از آن بحار الانوار ، ج 42 ، ص 106 .\r\n( 2 ) . بحار الانوار ، ج 42 ، ص 92 .\r\n( 3 ) . امالى صدوق ، ص 231 .\r\n( 4 ) . مقتل خوارزمى ، ج 2 ، ص 62 .\r\n( 5 ) . تهذيب الكمال ، ج 6 ، ص 429 .\r\n( 6 ) . البداية والنهاية ، ج 8 ، ص 199 .\r\n( 7 ) . سير اعلام النبلاء ، ج 3 ، ص 309 .\r\n","page_name":" 167 ","page_number":167},
  {"content":"\r\n\r\nاهل شام برخاست و گفت : بگذار تا او را بكشم . پس زينب ( س ) خود را بر روى او انداخت .\r\nآن گاه مرد ديگرى برخاست و گفت : اى امير المؤمنين ، وى را به من ببخش تا او را به كنيزى بگيرم . زينب ( س ) گفت : نه ، چنين حقّى را نه تو دارى و نه او ، مگر اينكه از دين خداوند بيرون رويد . يزيد فرياد زد : بنشين ؛ و او نشست . سپس زينب ( س ) رو به او كرد و گفت : اى يزيد ، خون‌هاى ما تو را بس است ؛ و على بن الحسين ( ع ) فرمود : اگر نسبت به اين زنان رحم دارى و قصد دارى مرا بكشى ، كسى را با آنان همراه كن تا به مقصدشان برساند . يزيد بر او رقت آورد و گفت : كسى جز تو آنها را نمىبرد . « 1 »\r\n6 . حضرت زينب ( س ) بر يزيد سركش كه - به پندار خودش - در اوج قدرت بود ، به پيروزى قطعى دست يافت . بارها و بارها او را محكوم كرد . و موفق شد نادانى مدّعى خلافت بر مردم و نا آشنايى او به امور دينى را آشكار سازد . اسير به شمار آوردن زنان مسلمان در جنگ درست نيست و نمىتوان با آنها چونان اسير رفتار كرد . تا چه رسد به دختران رسول خدا ( ص ) !\r\n\r\nنقش ام كلثوم در مجلس يزيد\r\nعلّامهء مجلسى دربارهء تقاضاى مرد شامى از يزيد مىنويسد : در برخى كتابها آمده است : ام كلثوم به مرد شامى گفت : اى فرو مايه دهانت را ببند ، خداوند زبانت را قطع ، چشمانت را كور ، دستانت را خشك كند ؛ و جايگاهت را آتش قرار دهد . فرزندان فرومايگان نمىتوانند فرزندان پيامبران را به خدمت بگيرند . گفت : به خدا سوگند هنوز سخنش به پايان نرسيده بود كه خداوند دعاى وى را در حق آن مرد اجابت فرمود . پس گفت : خداى را سپاس كه پيش از رسيدن آخرت ، تو را در دنيا كيفر داد . اين كيفر كسى است كه به حرم رسول خدا ( ص ) چشم اندازد . « 2 »\r\n\r\nنقش سكينه ، دختر امام حسين ( ع ) ، در مجلس يزيد\r\nشيخ مفيد گويد : سكينه دختر امام حسين ( ع ) . . . مادرش رباب ، دختر امرىء القيس بن عدى ، از قبيلهء كلب ، و او مادر عبد الله بن حسين است . . . . « 3 »\r\n\r\n\r\n","description":"","footnote":"\r\n( 1 ) . مقاتل الطالبيين ، ص 120 .\r\n( 2 ) . بحار الانوار ، ج 45 ، ص 137 .\r\n( 3 ) . الارشاد ، ج 2 ، ص 135 .\r\n","page_name":" 168 ","page_number":168},
  {"content":"\r\n\r\nسكينه در همهء مراحل قيام امام حسين ، و از جمله در مجلس يزيد ، نقش مهمّى داشت .\r\nآن حضرت به شيوهء برادرش امام سجّاد ( ع ) و عمه‌اش زينب كبرى ( س ) حركت مىكرد ، همان اهداف را دنبال مىنمود و به همان روش‌ها توسل مىجست . از اين رو مىبينيم كه از اسيران به عنوان اينكه از آل محمد ( ص ) هستند ياد مىكند تا بر جوّ مسموم محيط چيره گردد .\r\nحِمْيرى از عبدالله بن ميمون ، از جعفر بن محمد از پدرش نقل مىكند كه فرمود : چون فرزندان امام حسين ( ع ) را نزد يزيد بردند ، آنان را در روز و با روى باز وارد كردند . پس شاميان جفا پيشه گفتند : زيباتر از اين اسيران نديده‌ايم ، شما كه هستيد ؟ سكينه ، دختر حسين ( ع ) ، فرمود : ما اسيران آل محمد ( ص ) ، هستيم . « 1 »\r\nمىبينيم كه آن حضرت با استوارى هر چه تمام رو در روى يزيد قرار مىگيرد و او را ناگزير مىسازد كه از موضع خود عقب بنشيند ، به طورى كه اظهار پشيمانى كرد و به دروغ ، مسؤوليت را به گردن پسر مرجانه افكند .\r\nابن سعد گويد : سكينه دختر حسين ( ع ) گفت : اى يزيد ، آيا دختران رسول اللّه ( ص ) بايد اسير باشند . « 2 »\r\nيزيد گفت : اى دختر برادر ! به خدا سوگند اين كار ، بر من بيش از تو گران مىآيد .\r\nو گفت : به خدا سوگند كه اگر ميان پسر زياد و حسين ( ع ) قرابتى مىبود ، اقدام به اين كار نمىكرد ، ولى سميه ميان آن دو جدايى افكنده است !\r\nو گفت : بدون قتل امام حسين ( ع ) نيز از فرمانبردارى اهل عراق خوشنود بودم . خداوند ابا عبد الله ( ع ) را رحمت كند . ابن زياد در كشتن او شتاب ورزيد . اگر من مصاحب او بودم و تنها راه دفع جنگ از وى ، كاسته شدن بخشى از عمرم مىبود ، دوست داشتم كه مرگ را از او دور سازم ! و دوست داشتم كه او را با مسالمت نزد من مىآوردند . « 3 »\r\n\r\n\r\n","description":"","footnote":"\r\n( 1 ) . قرب الاسناد ، ص 26 ، ح 81 ؛ و به نقل از آن بحار الانوار ، ج 45 ، ص 169 ، ح 15 .\r\n( 2 ) . بر گرفته از سير اعلام النبلاء و ديگر منابع .\r\n( 3 ) . الطبقات الكبرى ( ترجمة الامام الحسين ( ع ) ، ص 83 ) ؛ عبرات المصطفين ، ج 2 ، ص 288 ، به نقل از مرآة الزمان ، ص 100 ؛ سير اعلام النبلاء ، ج 3 ، ص 303 ( با اندكى اختلاف ) .\r\n","page_name":" 169 ","page_number":169},
  {"content":"\r\n\r\nشيخ صدوق گويد : سپس زنان امام حسين ( ع ) را نزد يزيد بن معاويه آوردند ، زنان آل يزيد و دختران و زنان معاويه نيز در ميان آنها بودند . زنان ولوله و عزا به پا كردند . يزيد سر حسين ( ع ) را در مقابل خويش گذاشت . پس ( سكينه ) گفت : به خدا سوگند من سنگدل‌تر از يزيد نديده‌ام و هيچ كافر و مشركى را بدتر و ستمگرتر از او نديده‌ام « 1 » ؛ و يزيد به سر نگاه مىكرد و مىگفت :\r\nاى كاش بزرگان من در بدر حاضر بودند و نالهء كشتگان از دم شمشير خزرج را مىشنيدند . « 2 »\r\n\r\nنقش فاطمه ، دختر امام حسين ( ع ) در مجلس يزيد\r\nشيخ مفيد گويد : فاطمه دختر امام حسين ( ع ) . . . مادرش امّ اسحاق ، دختر طلحة بن عبيداله ، از قبيله تيم است . « 3 »\r\nابن عبد ربه گويد : شاميان ، دختران رسول خدا ( ص ) را به عنوان اسير بر شتران بىجهاز سوار كردند . چون بر يزيد وارد شدند ، فاطمه ، دختر امام حسين ( ع ) گفت : اى يزيد ، آيا دختران رسول خدا ( ص ) بايد اسير باشند ؟ گفت : نه بلكه آزادگانى محترمند . نزد دختر عموهايت برو ، خواهى ديد كه آنان نيز همانند تو رفتار مىكنند . فاطمه گويد : نزد آنها رفتم و ديدم كه همهء آنان به صورت خويش مىزدند و مىگريستند . « 4 »\r\nابن نما گويد : فاطمه بنت الحسين ( ع ) ، گفت : اى يزيد ، آيا دختران رسول خدا ( ص ) اسيرند ! آن گاه مردم و اهل سراى يزيد گريستند به طورى كه صداها بلند شد . « 5 »\r\n\r\n\r\n","description":"","footnote":"\r\n( 1 )\r\n. در الكامل فى التاريخ ، ج 4 ، ص 85 ؛ الفصول المهمّه ، ص 195 و مرآة الزمان ص 101 ( مخطوط - طبق‌عبرات المصطفين ، ج 2 ، ص 283 ) آمده است : « هيچ كافر به خدايى را بهتر از يزيد بن معاويه نديدم » . شايد منظورش اين است كه كفرش آن قدر روشن است كه از او بهتر نمىتوان كافرى را ديد ؛ اگر نگوييم كه برخى دوستداران يزيد براى كاستن از زشتى كارى كه از او سر زد ، چنين دروغ‌هايى را افزوده‌اند .\r\n( 2 ) . امالى صدوق : ص 230 ؛ و به نقل از آن بحار الانوار ، 45 ، ص 154 ؛ روضة الواعظين ، ج 1 ، ص 191 .\r\n( 3 ) . الارشاد ، ج 2 ، ص 135\r\n( 4 ) . العقد الفريد ، ج 5 ، ص 132 .\r\n( 5 ) . مثير الاحزان ، ص 99 .\r\n","page_name":" 170 ","page_number":170},
  {"content":"\r\n\r\nقاضى نعمان گويد : فاطمه ، دختر امام حسين ( ع ) ، گفت : اى يزيد ! دربارهء دختران رسول خدا ( ص ) كه نزد تو اسيرند چه مىگويى ؟ پس گريه‌اش چنان شدت گرفت كه زنانش شنيدند و آن قدر گريستند كه همهء حاضران در مجلس صدايشان را شنيدند . « 1 »\r\nطبرى از ابو عوانة بن حكم كلبى چنين نقل مىكند : سپس زنان امام حسين را نزد يزيد بردند . پس زنان آل يزيد و دختران و خانواده‌اش و زنان معاويه فرياد بر آوردند و ولوله كردند . چون آنها را بر يزيد وارد كردند ، فاطمه ، دختر امام حسين ( ع ) - كه از سكينه بزرگ‌تر بود - گفت : اى يزيد ، آيا دختران رسول خدا بايد اسير باشند ؟ يزيد گفت : دختر برادرم ، من از اين كار اكراه داشتم . گفت : گوشواره‌اى براى ما نگذاشتند . يزيد گفت : دختر برادرم ، آنچه بر تو وارد شده از آنچه از تو گرفته شده است بزرگ‌تر است . سپس آنان را به سراى يزيد بن معاويه انتقال دادند . « 2 »\r\nنكته در خور توجّه در اينجا باز گشت و سر فرود آوردن كامل يزيد بن معاويه است .\r\nكلام اهل بيت ( ع ) عترت چنان تأثيرى گذارد كه مجلس زير و رو شد ؛ و مجلسى كه بر پايهء شادمانى يزيد تشكيل يافته بود به مجلس سوگوارى حسين ( ع ) و پايگاهى براى انقلاب بر ضدّ يزيد تبديل شد . رقّت آوردن بر اهل بيت ( ع ) ، لعن پسر مرجانه و گريه يزيد را هم كه در اخبار آمده است بايد بر همين موضوع حمل كرد . چونكه اين كار او به خاطر گريه مردم و ترس از بر پايى آشوب و زوال قدرتش بود .\r\nاما دربارهء اينكه نقل شده است فاطمه گفت كه گوشواره‌اى براى ما نگذاشتند بايد گفت :\r\n1 . صادر شدن اين سخن از او ثابت نشده و صحّت آنچه از ايشان نقل شده است جاى تأمل دارد .\r\n2 . به فرض اينكه چنين سخنى گفته باشد ، به منظور نشان دادن زشتى كارهايى بود كه جلّادان يزيد در معركهء طف مرتكب شدند ، نه اينكه آن را طلب كرده باشد .\r\n\r\n\r\n","description":"","footnote":"\r\n( 1 ) . شرح الاخبار ، ج 3 ، 168 .\r\n( 2 ) . تاريخ طبرى ، ج 4 ، ص 355 ؛ الكامل فى التاريخ ، ج 4 ، ص 86 ؛ البداية والنهاية ، ج 8 ، ص 197 ؛ نور الابصار ، ص 132 ( با اندكى اختلاف ) .\r\n","page_name":" 171 ","page_number":171},
  {"content":"\r\n\r\n3 . در ميان آنچه از اهل بيت ( ع ) غارت كردند برخى مواريث فاطمه زهرا ( س ) بود كه هيچ چيز با آن برابرى نمىكرد . بنابراين مطالبهء آن تنها به معناى دستيابى به يك شىء مادى نبود .\r\n\r\nموضع‌گيرى برخى اهل كتاب در مجلس يزيد\r\nرسالت انقلاب حسينى به طايفه ، ملّت و يا زمان خاصى منحصر نمىشود . از اين رو مىبينيم كه مرتكبان و مسبّبان اين فاجعهء بزرگ تنها از سوى مسلمانان مورد تنفر و مخالفت قرار نمىگيرند ، بلكه همه آزادگان جهان در طول روزگار از آنان بيزارى مىجويند ؛ و از آن جمله برخى اهل كتاب حاضر در مجلس يزيد بودند .\r\n\r\nريشه‌هاى مسأله\r\nاين درست است كه عمق فاجعه و تراژدى طلب مىكند كه هر انسان آزاده‌اى در برابرش موضع روشن ، عالى و استوار بگيرد . اما در اينجا ريشه‌هاى مسأله به مطالبى باز مىگردد كه در آثار و كتاب‌هاى اهل كتاب دربارهء واقعهء كربلا آمده است .\r\nسالم بن ابى جعده از كعب الاحبار نقل مىكند كه گفت : در كتاب ما آمده است كه مردى از فرزندان محمد رسول الله ( ص ) كشته مىشود و هنوز عرق چارپايان يارانش خشك نمىشود كه به بهشت در مىآيند و دست در گردن حور العين مىاندازند . در اين هنگام حسن ( ع ) بر ما گذشت و ما گفتيم : آيا او اين است ؟ گفت : نه . سپس حسين ( ع ) بر ما گذشت و ما گفتيم : آيا او اين است ؟ گفت : آرى . « 1 »\r\nدر كامل الزيارة از خالد ربعى نقل شده است كه گفت : كسى كه از كعب شنيده بود برايم چنين نقل كرد : نخستين كسى كه قاتل حسين ( ع ) را لعنت كرد ابراهيم خليل الرحمن بود . خودش او را لعن كرد و از فرزندانش نيز عهد و پيمان گرفت كه او را لعن كنند . سپس موسى بن عمران او را لعن كرد و امّتش را نيز به اين كار فرمان داد . سپس داود او را لعن كرد و بنى اسرائيل را به اين كار فرمان داد . سپس عيسى او را لعن كرد و فراوان مىگفت :\r\n\r\n\r\n","description":"","footnote":"\r\n( 1 ) . امالى صدوق ، ص 203 ، مجلس 29 ، ح 220 ؛ بحار الانوار ، ج 44 ، ص 224 ، ح 2 .\r\n","page_name":" 172 ","page_number":172},
  {"content":"\r\n\r\nاى بنى اسرائيل قاتلش را لعنت كنيد ؛ و اگر روزگارش را درك كرديد از يارى او باز مايستيد . زيرا هر كس با او شهيد شود گويى كه با پيامبران در جنگ پيشروى كرده است . . . گويا من به بارگاهش مىنگرم . هيچ پيامبرى نبود مگر اينكه كربلا را زيارت كرد و كنارش ايستاد و گفت : تو بقعه‌اى هستى با خير فراوان و ماه تابان در تو مدفون مىشود . « 1 »\r\nخوارزمى نقل مىكند كه وقتى كعب الاخبار در روزگار عمر بن خطاب مسلمان شد به مدينه آمد . مردم شهر از او دربارهء حوادث روزگار آخر الزمان مىپرسيدند و او در پاسخ آنها مىگفت : « بزرگ‌ترين آنها درگيرى خونينى است كه هرگز فراموش نمىشود ؛ و آن همان فسادى است كه خداى متعال در كتاب شما از آن ياد كرده و فرموده است : « تباهى در خشكى و دريا آشكار گرديد . » تبهكارى با هابيل به دست قابيل آغاز گرديد و با قتل حسين بن على ( ع ) پايان مىپذيرد . سپس كعب گفت : شايد قتل حسين را آسان مىگيريد ، آيا نمىدانيد كه در روز قتل او درهاى همهء آسمانها گشوده مىشود و به آسمان اجازه داده مىشود كه خود تازه بگريد ؟ وقتى ديديدكه سرخى از شرق و غرب آسمان برآمده است ، بدانيد كه براى حسين ( ع ) مىگريد . به او گفتند : اى ابا اسحاق چرا آسمان براى پيامبران پيشين و فرزندانشان و براى كسانى كه از حسين ( ع ) بهتر بودند چنين نمىكند ؟ او جواب داد : واى بر شما قتل حسين ( ع ) كارى است بس بزرگ ، چرا كه او پسر دختر بهترين پيامبران است و او را آشكارا و ظالمانه به قتل مىرسانند و سفارش رسول خدا ( ص ) را درباره‌اش رعايت نمىكنند ، در حالى كه از نسل پيامبر ( ص ) و پارهء تن اوست و با دريايى از اندوه در كربلا كشته مىشود . » « 2 »\r\nابن كثير گويد : « از كعب الاحبار رواياتى دربارهء كربلا نقل شده است . » « 3 »\r\nرأس الجالوت گفته است : « من مىشنيدم كه فرزند يكى از پيامبران در كربلا كشته\r\n\r\n\r\n","description":"","footnote":"\r\n( 1 ) . كامل الزيارات ، ص 67 ، ح 2 ؛ نيز ر . ك . العوالم ، ج 17 ، ص 593 ، ح 2 ؛ بحار الانوار ، ج 44 ، ص 301 ، ح 10 .\r\n( 2 ) . مقتل خوارزمى ، ج 2 ، ص 169 .\r\n( 3 ) . البداية والنهاية ، ج 8 ، ص 201 .\r\n","page_name":" 173 ","page_number":173},
  {"content":"\r\n\r\nمىشود . چون به اين سرزمين مىرسيدم ، چارپايم چنان مىدويد كه من جا مىماندم ! اما پس از كشته شدن حسين ( ع ) به آرامى حركت مىكردم . » « 1 »\r\nسبط بن جوزى به نقل از ابن سيرين گويد : پانصد سال پيش از بعثت پيامبر ( ص ) سنگى به زبان سريانى پيدا شد كه ترجمهء عربى آن چنين بود :\r\nأرتجوا امّة قتلت حسيناً شفاعة جدّه يوم الحساب « 2 »\r\nآيا قاتلان حسين ( ع ) در روز قيامت از جدّش اميد شفاعت دارند ؟\r\nخوارزمى از يكى از رهبران بنى سليم نقل مىكند كه گفت : بزرگان ما براى ما چنين نقل كرده‌اند : بر يكى از كنيسه‌هاى روم وارد شديم . در ديوارش صخره‌اى ديدم كه در آن چنين نوشته بود :\r\nآيا امتى كه حسين را كشته است در روز قيامت به شفاعت جدّش اميد دارد ؟\r\nنه به خدا سوگند ، براى آنها شفيعى نيست ؛ و آنان در قيامت در عذاب هستند .\r\nما به يكى از بزرگان كنيسه گفتيم : از چه زمانى اين نوشته در اينجا هست ؟ گفت :\r\nسيصد سال پيش از بعثت پيامبر شما . « 3 »\r\nدر برخى كتاب‌ها آمده است كه ششصد سال پيش از مبعث رسول خدا ( ص ) اين شعر در اينجا يافت شده است . « 4 »\r\nزرندى از سليمان بن يسار نقل مىكند : سنگى يافت شد كه بر آن نوشته شده بود :\r\n\r\n\r\n","description":"","footnote":"\r\n( 1 ) . الكنى ( از دولابى ) ، ج 2 ، ص 20 ؛ المعجم الكبير ، ج 3 ، ص 118 ، ح 2827 ؛ سير اعلام النبلاء ، ج 3 ، ص 291 ؛ الكامل فى التاريخ ، ج 4 ، ص 90 .\r\n( 2 ) . تذكرة الخواص ، ص 274 ، بسيارى از مورخان ديگر نيز همين معنا را با اندكى اختلاف نقل كرده‌اند ، مثل : نظم درر المسطين ، ص 219 ؛ كشف الغمة ، ج 2 ، ص 54 ؛ فرائد السمطين ، ج 2 ، ص 160 ؛ كشف الغمّة ، ج 2 ، ص 54 ؛ البداية والنهاية ، ج 8 ، ص 202 ؛ احقاق الحق ، ج 11 ، ص 567 ؛ الرجال ، شيخ عثمان دورة الحنفى ، ص 386 ؛ الاخبار الطوال ، ص 109 ؛ تاريخ الخميس ، ج 2 ، ص 299 ؛ حياة الحيوان ، ج 1 ، ص 60 ؛ نور الابصار ، ص 122 .\r\n( 3 ) . مقتل خوارزمى ، ج 2 ، ص 93 ؛ بشارة المصطفى ، ص 201 ؛ امالى صدوق ، ص 193 ، مجلس 27 ح 203 ؛ روضة الواعظين ، ج 1 ، ص 193 ؛ مجمع الزوائد ، ج 9 ، ص 199 ؛ احقاق الحق ، ج 11 ، ص 557 560 .\r\n( 4 ) . كفاية الطالب ، ص 838 ؛ تهذيب الكمال ، ج 6 ، ص 442 .\r\n","page_name":" 174 ","page_number":174},
  {"content":"\r\n\r\nناگزير فاطمه ( س ) در قيامت باز مىگردد ، در حالى كه پيراهنش به خون حسين ( ع ) آغشته است ؛ واى بر كسى كه در روز قيامت ، چون در صور دميده شود ، شفيعانش دشمنش باشند . « 1 »\r\nمهم‌ّتر از همهء اينها در عهد جديد و قديم مطالبى آمده است كه بر امام حسين ( ع ) انطباق دارد . استاد شيخ احمد الواسطى در كتاب ارزشمند « اهل البيت فى الكتاب المقدس » مىنويسد :\r\n\r\nيوحنا از قربانى كربلا خبر مىدهد\r\nدر سفر يو حنا آمده است :\r\nكى أتّا نشحطتا\r\nفى بدمخا قانيتا لإيلوهيم\r\nمن كل مشبحا فى لا شون فى كل عم فى گوى\r\nفى ايريه فا اشمع\r\nقول ملاخيم ربيم\r\nقورئيم عوشير فى حاخما\r\nفى گبورها فى هدار كافود فى براخا « 2 »\r\nتو آنى كه قربانى شدى\r\nو خون پاكت را براى بيدارى اقوام و ملّتها\r\nبه عنوان قربانى ، تقديم پيشگاه پروردگار كردى\r\nاين كشته\r\nبه مجد و عزّت و كرامت ابدى خواهد رسيد\r\nچرا كه او\r\nتجسّم عالى قهرمانى و فداكارى است .\r\n\r\n\r\n","description":"","footnote":"\r\n( 1 ) . نظم دررالسمطين ، ص 219 .\r\n( 2 ) . يوحنا : 9 12 ، ص 463 ، « اصل العبرى » ، عهد جديد .\r\n","page_name":" 175 ","page_number":175},
  {"content":"\r\n\r\nمتن عبرى ، از خلال آنچه بر زبان يوحنا جارى شده است ، به امام حسين ( ع ) اشاره دارد ؛ مبنى بر اينكه او قربانىاى است كه جان خود و اهل بيتش را به خاطر خداوند فدا كرد ؛ و او در طول گذشت روزگاران و نسل‌ها به مجد و عزّت خواهد رسيد . اين معنا از تحليل لغوى متن عبرى بر مىآيد : نشحطتا ، اسم فاعل از فعل شاحط به معناى « سر بريد و كشت » مىباشد . « 1 » فعل قانيتا در عبارت بَدِمْخا قا نيتا در اصل قانا به معناى خريد و تا در قانيتا ، تاى مخاطب است ؛ « 2 » و كل عبارت تأكيد ديگرى است بر اينكه قربانى خونش را به ازاى نزديكى به خداوند و كسب رضايت او مىفروشد . آنگاه به نكتهء ديگرى اشاره مىكند و آن اين است كه قربانى تقديم شده به وسيلهء حسين ( ع ) ، متعلق به همهء اقوام و ملتها با زبانها و نژادهاى گوناگون است . آنجا كه مىگويد : « من كل مشبحا و لاشون و عمّ و گوى » . « 3 » آن گاه با عبارت « فى اشمع قول ملاخيم ربيم قورئيم عوشر فى حاخمافى گبورا فى هدار كافود » « 4 » ، تأكيد مىورزد كه خداوند مجد و كرامت و عزّت را نصيب سيد الشهدا ( ع ) خواهد كرد . اين عبارت‌ها بر سيد الشهدا ( ع ) ، قربانى كربلا ، انطباق دارد ؛ زيرا او تنها كس در ميان همهء شهيدان تاريخ است كه اين ويژگىها را دارا مىباشد .\r\n\r\nأرميا از قربانگاه كربلا خبر مىدهد\r\nدر سفر ارميا آمده است :\r\nفى هيوم هَهو كاشلوا\r\nفى نافلوا تسافوناعل يد نهر فرات\r\nفى آكلا حيرب\r\nفى سابعا\r\nفى راوتا من دمام\r\n\r\n\r\n","description":"","footnote":"\r\n( 1 ) . المعجم الحديث ، ص 471 .\r\n( 2 ) . همان ، ص 104 و 425 .\r\n( 3 ) . همان ، ص 240 ، 369 ، 48 .\r\n( 4 ) . همان ، ص 81 ، 114 ، 212 .\r\n","page_name":" 176 ","page_number":176},
  {"content":"\r\n\r\nكى زبيح لأدوناى يهفا\r\nتسفاؤوت با ايرتس\r\nتسافون إل نهر فرات « 1 »\r\nدر آن روز كشتگان در معركه مىافتند\r\nدر نزديكى نهر فرات\r\nو نيزه‌ها و شمشيرها سير و سيراب مىشوند\r\nاز خون‌هايى كه در ميدان نبرد جارى مىگردد\r\nبه سبب كشتار ربّ الجنود در زمين\r\nواقع در شمال نهر فرات\r\nمتنى كه ارميا از آن خبر مىدهد ، به روشنى كامل از قربانگاه طف در كربلاى حسين ( ع ) پرده بر مىدارد . تحليل لغوى نشاندهندهء سختى حوادث آن روز است . آنجا كه كشتگان در ميدان نبرد مىافتند : « كاشلوا فى نافلوا » ؛ در شمال نهر فرات : « تسافونا عل يد نهر فرات » . « 2 »\r\nآن گاه بر اين نكته تأكيد مىورزد كه شمشيرها و نيزه‌ها از خون‌هايى كه در ميدان نبرد مىريزد سير و سيراب مىشود : « فى آكلا حيرب فى سابعا فى راوتا من دمّام » ؛ و بار دوّم اشاره مىكند كه اين كشتار در شمال نهر فرات اتفاق مىافتد : « تسافون إل نهر فرات » . اينكه ارميا از سقوط شهيدان و سيراب شدن شمشيرها از خون آنها در زمينى واقع بر نهر فرات خبر مىدهد به روشنى دلالت دارد بر اينكه آن سرزمين كربلا است . چرا كه عبيداللّه زياد چون عمر سعد را در رأس سپاه فرستاد ، در جايى در كنار فرات به نام كربلا به حسين بر خورد ؛ « 3 » پس او را از آن منع كردند و ميان او و آب حايل گشتند . اين دو متن واخبارى كه دربارهء حوادث كربلا و پيش آمدهاى سيّد الشهدا ( ع ) در آنها آمده است ، با آنچه از رسول\r\n\r\n\r\n","description":"","footnote":"\r\n( 1 ) . العهد القديم ، سفر ارميا ، 46 : 6 ، 10 ، ص 782 « اصل العبرى » .\r\n( 2 ) . العهد الجديد ، ص 226 ، 311 ، 406 .\r\n( 3 ) . اهل البيت فى الكتاب المقدس ، ص 113 - 118 .\r\n","page_name":" 177 ","page_number":177},
  {"content":"\r\n\r\nخدا ( ص ) و ائمه ( ع ) دربارهء مظلوميت حسين ( ع ) و اشاره به قتل وى در دوران كودكىاش نقل شده است مطابقت دارد . « 1 »\r\n\r\nرئيس يهود در مجلس يزيد\r\nقطب راوندى گويد : چون رئيس يهود بر يزيد وارد شد گفت : اين سر كيست ؟ گفت :\r\nسر يك شورشى است . گفت : او كيست ؟ گفت : حسين ( ع ) . گفت : پسر چه كسى است ؟\r\nگفت : پسر على ( ع ) . گفت : مادرش كسيت ؟ گفت : فاطمه ( س ) . گفت : فاطمه ( س ) كيست ؟\r\nگفت : دختر محمد ( ص ) . گفت : پيغمبرتان ؟ ! گفت : آرى .\r\nگفت : خداوند به شما پاداش خير ندهد ! ديروز پيامبرتان بود و امروز پسر دخترش را كشتيد ؟ واى بر تو ، ميان من و داود هفتاد و چند پدر فاصله هست . باز هم هر وقت يهوديان مرا مىبينند تعظيم مىكنند . آن گاه بر روى طشت خم شد و سر را بوسيد و گفت : گواهى مىدهم كه خدايى جز اللّه نيست و اين كه جدّ تو رسول خدا است ؛ و بيرون رفت . پس يزيد فرمان به قتل وى داد . « 2 »\r\nاين اعثم بعد از ذكر گفت و گوى ميان امام زين العابدين ( ع ) و يزيد مىگويد : يكى از عالمان بزرگ يهود كه در مجلس حاضر بود گفت : اى امير مؤمنان ، اين جوان كيست ؟\r\nگفت : صاحب اين سر پدر او است . گفت : اى امير مؤمنان ، صاحب سر كيست ؟ گفت : حسين بن على بن ابى طالب ( ع ) . گفت : مادرش كيست ؟ گفت : فاطمه ( س ) ، دختر محمد ( ص ) ، حِبْر گفت : سبحان اللّه ! اين پسر دختر پيامبرتان است كه به اين زودى او را كشتيد ؟ شما با فرزندان پيامبر خود بسيار بد رفتار كرده‌ايد ! به خدا سوگند اگر پيامبر ما ، موسى بن عمران ، فرزندى از خود به يادگار مىگذاشت ، پس از خداوند او را مىپرستيديم . پيامبر شما ديروز از ميان شما رفت و شما به فرزندش حمله برديد و او را كشتيد ! چه بد امّتى هستيد .\r\nگويد : يزيد گروهى را مأمور حلق‌آويز كردنش كرد . آن گاه يهودى برخاست و گفت : اگر مىخواهيد مرا بكشيد يا زنده بگذاريد يا رهايم كنيد ، اما من در تورات خوانده‌ام كه\r\n\r\n\r\n","description":"","footnote":"\r\n( 1 ) . اهل البيت فى الكتاب المقدس ، ص 113 - 118 .\r\n( 2 ) . الخرائج و الجرائح ، ج 2 ، ص 581 ؛ نيز ر . ك . بحارالانوار ، ج 45 ، ص 187 .\r\n","page_name":" 178 ","page_number":178},
  {"content":"\r\n\r\nهر كس پيامبر زاده‌اى را بكشد ، تا زنده است شكست خورده ( و ملعون ) باشد و چون بميرد خداوند در آتش جايش دهد . « 1 »\r\nابن عبد ربّه از ابو الاسود ، محمد بن عبد الرحمن نقل مىكند كه گفت : وقتى رأس الجالوت « 2 » را ديدار كردم ، گفت : ميان من و داود هفتاد پدر فاصله است . باز هم هرگاه يهود مرا مىبينند ، احترام مىكنند ، حقّ مرا مىشناسند و نگهدارى مرا بر خود واجب مىدانند . اما ميان شما وپيامبرتان تنها يك پشت فاصله است ؛ و شما پسرش را كشتيد . « 3 »\r\nخوارزمى گويد : « برخى عالمان گفته‌اند : يهوديان ، به احترام عصاى موسى ، تكان دادن و يا آتش زدن درختى را كه عصاى موسى از آن بود ، تحريم كردند . مسيحيان از آن رو كه چوب صليب از جنس چوبى است كه عيسى را بر آن دار زدند ، بر آن سجده مىكنند .\r\nمجوسيان به اعتبار اينكه آتش بر ابراهيم سرد و سلامت شد آن را احترام مىكنند . اما اين امّت ، فرزندان پيامبرشان را كشتند ، در حالى كه خداوند « عزّوجلّ » به محبّت و دوستى آنان سفارش كرد و فرمود :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « 4 »  » .  « 5 » ( بگو براى رسالت مزدى از شما نخواهم ، مگر دوستى با خويشاوندانم ) .\r\n\r\nفرستادهء پادشاه روم در مجلس يزيد\r\nسبط ابن جوزى از عبيد بن عمير نقل مىكند كه گفت : فرستادهء قيصر روم كه در مجلس يزيد حاضر بود به وى گفت : اين سر كيست ؟ گفت : سر حسين ( ع ) . گفت : حسين ( ع ) كيست ؟ گفت : پسر فاطمه ( س ) . گفت : فاطمه ( س ) كيست ؟ گفت : دختر محمد ( ص ) .\r\n\r\n\r\n","description":"","footnote":"\r\n( 1 ) . الفتوح ، ج 2 ، ص 185 . نيز ر . ك . مقتل خوارزمى ، ج 2 ، ص 71 ؛ تسلية المجالس ، ج 2 ، ص 396 ؛ بحار الانوار ، ج 45 ، ص 139 ( با اختلاف بسيار اندك ) .\r\n( 2 ) . در مثير الاحزان آمده كه منظور پسر يهوذاست .\r\n( 3 ) . العقد الفريد ، ج 5 ، ص 132 ؛ نيز ر . ك . الطبقات الكبرى ( ترجمة الامام الحسين ( ع ) ) ، ص 87 ، ح 306 ؛ تذكرة الخواص ، ص 263 ؛ مثير الاحزان ، ص 103 ؛ الملهوف ، ص 220 .\r\n( 4 ) . شورى ( 42 ) ، آيه 23 .\r\n( 5 ) . مقتل خوارزمى ، ج 2 ، ص 101 .\r\n","page_name":" 179 ","page_number":179},
  {"content":"\r\n\r\nگفت : پيامبرتان ؟ گفت : بلى . گفت : پدرش كيست ؟ گفت : على بن ابى طالب ( ع ) . گفت :\r\nعلى بن ابى طالب ( ع ) كيست ؟ گفت : پسر عموى پيامبرمان . گفت : مرگ بر شما با اين دينى كه داريد . به حقّ مسيح سوگند كه شما هيچ چيز را پاس نمىداريد . نزد ما ، در يكى از جزيره‌ها ديرى است كه سم خرى كه عيسى بر آن سوار شده در آنجا است . ما همه ساله از جاى جاى زمين به زيارت آن دير مىرويم ، برايش نذر مىكنيم ، و همانطور كه شما كعبهءتان را احترام مىكنيد ، ما نيز احترامش مىكنيم . من گواهى مىدهم كه شما بر باطل هستيد ؛ آن گاه برخاست و ديگر نزد يزيد باز نگشت . « 1 »\r\nخوارزمى همين ماجرا را با تفصيل بيشتر از امام زين العابدين ( ع ) نقل مىكند كه فرمود :\r\nهنگامى كه سر حسين ( ع ) را نزد يزيد آوردند مجالس شرابخوارى بر پا كرد ؛ و سر را پيش خود مىگذاشت و شراب مىنوشيد . روزى فرستادهء پادشاه روم را - كه از اشراف و بزرگان آن سرزمين بود - در مجلس خويش حاضر ساخت . فرستاده گفت : اى پادشاه عرب ، اين سر كيست ؟ گفت : تو را با اين سر چه كار است ؟ گفت : پس از آنكه باز گردم ، پادشاه ما از هر چه ديده‌ام از من مىپرسد ؛ و من دوست دارم كه داستان اين سر را برايش باز گويم تا او نيز در اين شادمانى و خوشحالى با تو شريك گردد . يزيد گفت : اين سر حسين بن على بن ابى طالب ( ع ) است . گفت : مادرش كيست ؟ گفت : فاطمهء زهرا ( س ) .\r\nگفت : دختر چه كسى ؟ گفت : دختر پيامبر خدا ( ص ) . فرستاده گفت : لعنت بر تو و بر دينى كه تو دارى . هر دينى از دين تو بهتر است . بدان كه من از نوادگان داودم و ميان من و او پدران بسيارى فاصله است . با وجود اين ، مسيحيان مرا احترام مىكنند و خاك پايم را براى تبرّك بر مىدارند . به خاطر اينكه نوهء داود هستم . ولى شما فرزند دختر رسول خدا ( ص ) را مىكشيد ! در حالى كه ميان او و پيامبر جز يك مادر فاصله نيست . اين چه دينى است ؟ ! فرستاده سپس گفت : اى يزيد ، آيا داستان كنيسهء حافر را شنيده‌اى ؟ گفت :\r\nبگو تا بشنوم ! گفت : ميان عمان و چين دريايى است به طول يك سال راه كه هيچ نشانى از آبادى در آن ديده نمىشود ، مگر يك شهر در ميان آب به طول و عرض هشتاد فرسخ .\r\n\r\n\r\n","description":"","footnote":"\r\n( 1 ) . تذكرة الخواص ، ص 263 .\r\n","page_name":" 180 ","page_number":180},
  {"content":"\r\n\r\nدر روى زمين ، شهرى بزرگ‌تر از آن نيست و از آنجا كافور ، ياقوت و عنبر مىآورند و درختانشان عود است . اين شهر به دست مسيحيان است و هيچ پادشاهى در آنجا حكومتى ندارد . در اين شهر كنيسه‌هاى بسيارى است كه بزرگترينشان كنيسهء حافر است .\r\nدر محراب اين كنيسه ، ظرفى است طلايى و درونش سُمى نهاده است كه گويند آن سم چارپاى سوارى حضرت عيسى ( ع ) است . گرد اين ظرف ؛ طلا ، جواهر ، ديبا و ابريشم تزيين شده است . همه ساله شمار بسيارى از مسيحيان به آنجا مىروند و بر گردش طواف و آن را زيارت مىكنند و مىبوسند و به بركت آن از خداوند حاجت مىطلبند . اين است رفتار مسيحيان ؛ سُمى كه مىپندارند از آنِ چارپاى سوارى حضرت عيسى ( ع ) است . اما شما فرزند دختر پيامبرتان را مىكشيد . نفرين بر شما و بر دين شما !\r\nيزيد گفت : اين نصرانى را بكشيد . زيرا چون به كشورش برگردد ، ما را رسوا مىكند و از ما بد مىگويد ؛ و جلّادان آهنگ كشتن او كردند . مرد مسيحى كه خود را در آستانهء كشتن ديد گفت : اى يزيد ، آيا قصد كشتن مرا دارى ؟ گفت : آرى . گفت : بدان كه من ديشب پيامبرتان را به خواب ديدم كه به من گفت : اى مرد نصرانى ، تو اهل بهشتى ! من از سخن او به شگفت آمدم تا اينكه اين قصّه برايم پيش آمد . اينك گواهى مىدهم : لا إله الا الله ، محمد رسول الله ( ص ) ، سپس آن سر شريف را در آغوش كشيد و آغاز به گريستن كرد تا آنكه به قتل رسيد . « 1 »\r\nآن گاه خوارزمى مىنويسد : مجد الائمّه سرخسكى از ابى عبداللّه حدّاد نقل مىكند كه مرد نصرانى شمشير كشيد و به قصد زدن يزيد به او حمله ور شد . اما خدمتكاران جلوى او را گرفتند و او را كشتند ؛ و او در آن حال مىگفت : شهادت ، شهادت . « 2 »\r\nچه خوب نقل كرده است ابن شهر آشوب از يكى از شاعران عرب :\r\nواى از شرمسارى اسلام در برابر مخالفانش ؛ كه با معايب و لغزش‌ها بر او چيره گشتند ؛\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 72 ؛ مثير الاحزان ، ص 103 ؛ الملهوف ، ص 221 ؛ تسلية المجالس ، ج 2 ، ص 397 ؛ بحار الانوار ، ج 45 ، ص 189 ؛ عوالم العلوم ، ج 17 ؛ ص 418 .\r\n( 2 ) . مقتل خوارزمى ، ج 2 ، ص 72 .\r\n","page_name":" 181 ","page_number":181},
  {"content":"\r\n\r\nخاندان عُزَيْر خرش را احترام مىكنند و به خاطر ترميم سُم رستگارى مىبينند ؛\r\nو شمشيرهاى شما ، براى خشنودى يزيد فاجر به خون پسر دختر پيامبرتان آغشته است . « 1 »\r\n\r\nنقش امام زين العابدين ( ع ) در شام\r\nامام سجاد ( ع ) در شام مسؤوليت بسيار سنگينى به دوش داشت . آن حضرت خود را با حكمرانان تبهكار و مردمانى نابخرد رو در روى ديد ؛ و بايد كه رسالت خون شهيدان كربلا و در رأس آنها سيد الشهدا ، امام حسين ( ع ) ، را ادا مىكرد .\r\n\r\nزينب كبرى ( س ) رهبر كاروان را معرفى مىكند\r\nپيش از اين گفتيم كه وقتى يزيد خواستار سخن گفتن حضرت زينب ( ع ) شد ، ايشان به برادر زاده‌اش ، امام سجاد ( ع ) اشاره كرد و فرمود : « سخن گو او هست » « 2 » ؛ و به اين ترتيب مىخواست كه رهبر كاروان پيروزمند را معرفى كند .\r\n\r\nامام سجاد ( ع ) اهل بيت ( ع ) را از راه قرآن معرفى مىكند\r\nساليان درازى مىگذشت و نوشتن و نشر احاديث مربوط به اهل بيت ( ع ) ممنوع بود ، تا چه رسد به درك و فهم آنها ! پس از رحلت رسول اكرم ( ص ) ، به بهانهء اينكه مردم به جاى قرآن به حديث مشغول مىشوند ، از تدوين احاديث جلوگيرى كردند !\r\nشگفت‌تر اينكه حكومتها مردم را از فهم باطن قرآن منع كردند و اصرار داشتند كه تنها بايد ظاهر قرآن را خواند و از تأويل آن خوددارى ورزيد . همانطور كه معاويه ، ابن عباس را از اين كار منع كرد « 3 » .\r\nبنابراين امام ( ع ) مىبايست كه از فرصت استفاده كند و در كالبد اين امّت مرده روح تازه بدمد و آنان را به سوى حقايق قرآنى و شناخت مصاديق آن راهنمايى و هدايت كند .\r\n\r\n\r\n","description":"","footnote":"\r\n( 1 ) . المناقب ، ج 4 ، ص 123 .\r\n( 2 ) . المناقب ، ج 4 ، ص 173 .\r\n( 3 ) . ر . ك . الاحتجاج ، ج 2 ، ص 82 .\r\n","page_name":" 182 ","page_number":182},
  {"content":"\r\n\r\nاز اين رو مىبينيم كه امام ( ع ) براى آشنا ساختن مردم با واقعيات امور ، به آيه‌هاى شريفه‌اى كه دربارهء اهل بيت ( ع ) نازل شده است استدلال مىكند ؛ مانند گفت و گوى حضرت با مرد شامى و استدلال بر آيه‌هاى شريفه ذيل :\r\n-  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  ( بگو : براى رسالت از شما مزدى نمىخواهم ، مگر دوستى در حق خويشاوندانم ) .\r\n-  « وَ آتِ ذَا الْقُرْبى حَقَّهُ » \r\n-  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى »  ( و بدانيد هر آن غنيمتى كه فرا چنگ آوريد ، يك پنجم آن از آن خدا و رسول و خويشاوندان است ) .\r\n-  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  « 1 » ( خداوند مىخواهد كه پليدى را از شما اهل بيت بزدايد و پاكتان سازد ، پاك كردنى ) .\r\n\r\nخطبه امام زين العابدين ( ع )\r\nامام ( ع ) تنها به ذكر آيه‌هاى شريف تطبيق يافته بر اهل بيت ( ع ) بسنده نكرد ، بلكه در مقابل يزيد سركش موضعى قاطع گرفت ، با استوارى تمام رو در رويش ايستاد و با كمال دليرى با او سخن گفت . حضرت به اين نيز بسنده نكرد ، بلكه رشتهء سخن را به دست گرفت و با مخاطب قرار دادن عموم مردم ، از روى آنچه سالها پوشيده بود پرده برداشت ؛ و اين هنگامى بود كه خطيب شامى در سخنانش رضايت آفريدگان را با خشم آفريدگار معامله كرد .\r\nخوارزمى گويد : نقل شده است كه يزيد فرمان داد منبر و خطيبى آوردند تا به بدگويى حسين ( ع ) و پدرش بپردازد « 2 » . خطيب بر فراز منبر رفت و پس از حمد و ثناى الهى از على و حسين ( ع ) بد گفت و هر چه توانست از معاويه و يزيد تعريف و تمجيد كرد . در اين\r\n\r\n\r\n","description":"","footnote":"\r\n( 1 ) . ر . ك . بخش‌هاى پيشين همين كتاب .\r\n( 2 ) . در الفتوح ( ج 2 ، ص 185 ) آمده است : آن‌گاه يزيد خطيب را فرا خواند و فرمان داد تا منبرى آماده كردند . پس به خطابه خوان گفت : منبر برو و مردم را از بدىهاى حسين و على ( ع ) و كارهايى كه كرده‌اند آگاه ساز .\r\nدر المناقب ( ج 4 ، ص 168 ) و كتاب الاحمر آمده است : اوزاعى گويد : هنگامى كه على بن الحسين ( ع ) و سر پدرش را نزد يزيد در شام آوردند ، به خطيبى توانا فرمان داد : دست اين جوان را بگير و با خود به منبر ببر و مردم را نسبت به سوء نظر پدرش و جدّش و جدايى آنان از حقّ و ستم بر ضد ما آگاه كن . گويد : او همهء بدىها را به آنان نسبت‌داد و چون پايين آمد ، على بن‌الحسين ( ع ) از جاى برخاست و پس از حمد و ثناى الهى گفت . . .\r\n","page_name":" 183 ","page_number":183},
  {"content":"\r\n\r\nهنگام على بن الحسين ( ع ) فرياد بر آورد و خطاب به او گفت : واى بر تو اى سخنگو ! خشنودى آفريدگان را با خشم آفريدگار معامله كردى و آتش جهنّم را بر خود خريدى .\r\nآن گاه فرمود : اى يزيد ! اجازه بده تا بر اين چوب‌ها بالا روم و سخنانى بر زبان آورم كه هم خشنودى خداوند در آن باشد و هم كسانى كه در اينجا نشسته‌اند ، پاداش و ثواب ببرند .\r\nيزيد نپذيرفت ، ولى مردم گفتند : اى اميرمؤمنان ، اجازه بده تا بالا رود ، شايد چيزى از او بشنويم . يزيد گفت : اگر او از منبر بالا رود ، تا من و خاندان ابو سفيان را رسوا نكند پايين نمىآيد « 1 » . گفتند : مگر او چقدر چيز بلد است ؟ گفت : او از خاندانى است كه دانش با جانشان آميخته و علم به آنها خورانده شده است .\r\n\r\n\r\n","description":"","footnote":"\r\n( 1 )\r\n. طبرسى مشابه اين [ قضيه 
  ] را دربارهء سيد الشهدا در زمان معاويه نقل كرده است . او از موسى بن عقبه نقل‌كرده است كه گفت : به معاويه گفته شد : مردم به حسين بن على ( ع ) چشم دوخته‌اند ، كاش فرمان مىدادى كه منبر برود و خطبه بخواند . زيرا زبانش بند مىآيد و لكنت دارد . گفت : « ما دربارهء حسن ( ع ) نيز همين گمان را داشتيم ، اما كار به آنجا كشيد كه او در چشم مردم بزرگ شد و ما را رسوا كرد » . ولى مردم آن قدر اصرار كردند كه به حسين ( ع ) گفت : اى ابا عبد الله ، كاش منبر مىرفتيد و خطبه مىخوانديد . حسين ( ع ) منبر رفت . خداى را حمد و سپاس گفت و بر پيامبرش درود فرستاد . در اين حال از مردى شنيد كه مىگفت : اين كه خطبه مىخواند كيست ؟ حسين ( ع ) گفت : ما حزب پيروزمند خدا ، خاندان نزديك رسول خدا ( ص ) ، و اهل بيت پاكيزهء او و يكى از دو چيز گرانبها هستيم ؛ كه رسول خدا ما را دوّم كتاب خدا قرار داد . كتابى كه تفصيل همه چيز در آن است ، باطل نه از پيش به آن وارد نه از پس . در تفسير قرآن بر ما تكيه مىشود ، تأويلش ما را به عقب نمىاندازد ، بلكه از حقايقش پيروى مىكنيم . پس ، از ما اطاعت كنيد . چرا كه اطاعت ما واجب است و همپايه اطاعت از خدا و پيامبرش مىباشد . خداى عزّ وجلّ فرموده است : « خداو پيامبر را اطاعت كنيد و از اولو الامر فرمان بريد و چون در امرى اختلاف كرديد ، آن را به خدا و پيامبر ارجاع دهيد » ( نساء ، 59 ) ؛ فرمود : « و اگر آن را به پيامبر و اولو الامرشان برگشت مىدادند ، از حقيقت امر آگاه مىشدند و اگر فضل و رحمت خدا نبود ، جز اندكى همگى از شيطان پيروى مىكرديد ( نساء ، آيه 83 ) . از اينكه به نداى شيطان گوش فرا دهيد شما را بيم مىدهم . چرا كه او دشمن آشكار شماست و در آن صورت مانند دوستانش خواهيد بود كه به آنهاگفت : « امروز هيچ كس بر شما پيروز نخواهد شد و من شما را پناه خواهم داد . ولى وقتى دو گروه رو در رو شدند به عقب بازگشت و گفت : من از شما بيزارم » ( انفال ، آيه 48 ) . آن گاه از شمشيرها ضربت خواهيد خورد ، نيزه‌ها به تن شما فرود خواهد رفت ، عمودها شما را خرد خواهد كرد و تيرها شما را هدف خواهد گرفت . سپس ايمان كسانى كه پيش‌تر ايمان نياورده و در ايمانشان خيرى كسب نكرده باشند پذيرفته نمىگردد .\r\nمعاويه گفت : اى ابا عبد الله ! بس است ، حقّ سخن را ادا كردى ! ( الاحتجاج ، ج 2 ، ص 94 ) .\r\n","page_name":" 184 ","page_number":184},
  {"content":"\r\n\r\nبه هر حال مردم آن قدر اصرار كردند تا به او اجازهء بالا رفتن داد . حضرت بر فراز منبر قرار گرفت و پس از حمد و ثناى الهى چنان خطابه‌اى خواند ، كه اشك چشم‌ها جارى شد و دلها به لرزه درآمد .\r\nحضرت فرمود : شش چيز به ما داده شده است و به هفت چيز برترى يافته‌ايم . دانش ، بردبارى ، جوانمردى ، شيوايى سخن ، دلاورى و دوستى در دلهاى مؤمنان به ما عطا شده است ؛ و برترىهاى ما اينهاست : پيامبر برگزيده ، محمد ( ص ) ، از ماست . صدّيق ( على ( ع ) ) از ماست . جعفر طيّار از ماست . ( حمزه ) شير خدا و رسول ( ص ) از ماست . سرور زنان عالم ، بتول ، از ماست . دو سبط اين امّت و دو سرور جوانان بهشت از ما هستند . هركس مرا مىشناسد كه مىشناسد و براى كسانى كه مرا نمىشناسند حسب و نسب خويش را باز مىگويم : منم فرزند مكّه و منى ، منم فرزند زمزم و صفا ، منم فرزند آنكه زكات را در ردا حمل مىكرد . منم فرزند بهترين كسى كه پيراهن و ردا پوشيد . منم فرزند بهترين كسى كه نعلين و كفش به پا كرد . منم فرزند بهترين كسى كه طواف وسعى به جاى آورد . منم فرزند بهترين كسى كه حجّ گزارد و لبّيك گفت . منم فرزند كسى كه با براق به آسمان برده شد .\r\nمنم فرزند كسى كه از مسجد الحرام به مسجد الاقصى برده شد - منزه است‌كسى كه او را سير داد - ، منم فرزند كسى كه جبرئيل او را به سدرة المنتهى رساند . منم فرزند كسى كه نزديك و نزديك‌تر شد تا به قاب قوسين يا نزديك‌تر رسيد . منم فرزند كسى كه با فرشتگان آسمان نماز گزارد . منم فرزند كسى كه خداى بزرگ وحى كرد بر آنچه وحى كرد . منم فرزند محمد مصطفى ( ص ) .\r\nمنم فرزند على مرتضى . منم فرزند كسى كه با مشركان جنگيد تا آنكه لا إله الا اللّه گفتند . منم فرزند كسى كه در حضور رسول خدا ( ص ) با شمشير ضربت زد ؛ و با دو نيزه جنگيد و دو بار هجرت كرد و دو بار بيعت نمود و به دو قبله نماز گزارد ، در بدر و حنين جنگيد و چشم به هم زدنى به خداوند كفر نورزيد . منم فرزند شايسته‌ترين مؤمنان ، وارث پيامبر ، در هم كوبندهء ملحدان ، فرمانرواى مسلمانان ، نور مجاهدان ، زينت عبادتگران ، افسر گريه كنندگان ، شكيباترين شكيبايان و برترين شب زنده داران آل ياسين و خاندان رسول پروردگار عالميان . منم فرزند تأييد شدهء توسط جبرئيل و يارى شده توسط ميكائيل .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nمنم فرزند حمايت كننده از حريم مسلمانان و كسى كه با پيمان شكنان و ستمگران و خوارج پيكار كرد و با دشمنان ناصبى اش جنگيد ؛ و پر افتخارترين فرد قريش و نخستين كس از مؤمنان كه خدا را لبيك گفت . پيشگام‌ترين پيشگامان ، در هم كوبندهء تجاوزگران ، بنيان كن مشركان و تيرى از تيرهاى خدا بر ضدّ منافقان ، زبان حكمت عابدان ، ياور دين خدا ، ولىّ امر خدا ، باغ حكمت خدا و ظرف علم خدا . جوانمرد و بخشنده ؛ بزرگوار و پاكيزه‌اى از سرزمين بطحا ، راضى به رضاى خدا و مورد رضاى پروردگار . پيشاهنگ ، رادمرد ، شكيبا و بسيار روزه دار ؛ پاكيزه و استوار ، دلاور و پر بخشش . بركنندهء ريشه ستمگران ؛ پراكنده ساز احزاب . از همه مهربانتر ، بخشنده‌تر و زبان آورتر ، مصمم و سر سخت‌تر . شير دلاور ، ابر پر باران . در ميدان جنگ دشمنان را در هم مىشكست و چونان تند باد ، دشمنان را به سان خار و خاشاك از هم مىپاشيد . سنگ زيرين آسيا . شير حجاز ، صاحب اعجاز ، سپهر لار عراق ، امام به نص و استحقاق ؛ مكّى ، مدنىّ ، ابطحىّ ، تهامىّ ، خيفىّ ، عقبىّ ، بدرىّ ، احدىّ ، شجرى ، مهاجرى ، سرور مردم عرب و شير ميدان كارزار ؛ وارث مشعر و منى ؛ پدر دو سبط :\r\nحسن و حسين . مظهر عجايب ، پراكنده ساز سپاه‌هاى زبده ؛ برق جهنده ، نور شتابنده ؛ شير پيروز خدا ، خواستهء هر جوينده ؛ بر هر پيروزى پيروز ، اين جدّ من على بن ابى طالب است .\r\nمنم فرزند فاطمهء زهرا ، منم فرزند سرور زنان ، منم فرزند پاكيزهء بتول ، منم فرزند پارهء تن رسول . . . « 1 »\r\n\r\n\r\n","description":"","footnote":"\r\n( 1 ) . اين فراز خطبه در مناقب چنين آمده است : منم فرزند على مرتضى ، منم فرزند فاطمهء زهرا ، منم فرزند خديجهء كبرى ، منم فرزند كسى كه او را ظالمانه كشتند ، منم فرزند كسى كه او را از پشت سر بريدند ، منم فرزند كسى كه تشنه جان داد ؛ منم فرزند افتاده به خاك كربلا ، منم فرزند كسى كه عمامه و ردايش را غارت كردند ، منم فرزند كسى كه فرشتگان آسمان و زمين برايش گريستند ، منم فرزند كسى كه جنّيان زمين و پرندگان آسمان برايش نوحه سرايى كردند ، منم فرزند كسى كه سرش را روى نيزه هديه مىدهند ، منم فرزند كسى كه خانواده‌اش را از عراق به شام به اسارت مىبرند . اى مردم خداوند متعال ما را در بوتهء آزمايشى نيكو قرار داد و پرچم هدايت و عدالت و تقوا را به ما سپرد و پرچم گمراهى را به دشمنان ما داد . ما اهل بيت را به شش خصلت يعنى دانش ، بردبارى ، شجاعت ، بخشندگى ، محبت و جاى داشتن در دل مؤمنان فضيلت بخشيده است ؛ و به ما چيزهايى عطا كرده كه به جهانيان پيش از ما نكرده است . آمد و شد فرشتگان و فرو فرستادن كتابهاى آسمانى را در ما قرار داده است .\r\n","page_name":" 186 ","page_number":186},
  {"content":"\r\n\r\nگويد : او پيوسته « منم منم » مىگفت و خود را معرفى مىكرد ، تا آنكه صداى گريه و زارى مردم بلند شد و يزيد كه بيمناك برخاستن فتنه بود ، به مؤذّن دستور داد كه اذان بگويد . پس سخن امام ( ع ) قطع شد و حضرت خاموش گشت .\r\nچون مؤذن گفت : « اللّه اكبر » على بن الحسين ( ع ) گفت : بزرگى را بزرگ شمردى كه هيچ كس را با او قياس نتوان كرد و با حواس درك نگردد . هيچ چيز از خداوند بزرگ‌تر نيست .\r\nمؤذن گفت : « أشهد ان لا إله الا الله » ، على [ بن الحسين ( ع ) 
  ] گفت : مويم و پوستم و گوشتم و خونم و مغزم و استخوانم به آن گواهى مىدهد .\r\nهنگامى كه گفت : « اشهد انّ محمداً رسول الله » ، على [ بن الحسين ( ع ) 
  ] از بالاى منبر رو به يزيد كرد و گفت : اى يزيد ! آيا اين محمّد جدّ توست يا جدّ من ؟ اگر بگويى كه جدّ توست ، دروغ گفته‌اى و اگر بگويى كه جدّ من است ، پس چرا خاندانش را كشتى ؟\r\nگويد : چون مؤذّن از اذان و اقامه فراغت يافت ، يزيد پيش رفت « 1 » و نماز ظهر را به جاى آورد « 2 » .\r\nاين خطبه را بسيارى از مورّخان و سيره نويسان نقل كرده‌اند . برخى آن را به طور كامل نقل كرده‌اند ، مانند ابن اعثم « 3 » ، خوارزمى « 4 » ، محمد بن ابى طالب « 5 » . برخى بيشترش را نقل كرده‌اند ، مانند ابن شهر آشوب « 6 » و مجلسى « 7 » . برخى پاره‌اى از آن را نقل كرده‌اند ،\r\n\r\n\r\n","description":"","footnote":"\r\n( 1 ) . در الفتوح آمده است : يزيد پيش رفت و با مردم نماز ظهر را برگزار كرد . چون از نمازش فراغت يافت ، فرمان داد تا براى على بن الحسين ( ع ) و خواهران و عمه هايش خانه‌اى آماده كردند . آنان در آنجا سكونت گزيدند و چندين روز براى حسين ( ع ) نوحه سرايى و گريه كردند .\r\n( 2 ) . مقتل خوارزمى ، ج 2 ، ص 69 71 .\r\n( 3 ) . الفتوح ، ج 2 ، ص 185 .\r\n( 4 ) . مقتل خوارزمى ، ج 2 ، ص 69 .\r\n( 5 ) . تسلية المجالس ، ج 2 ، ص 391 ؛ بحار الانوار ، ج 45 ، ص 137 ، به نقل از صاحب المناقب .\r\n( 6 ) . المناقب ، ج 4 ، ص 168 .\r\n( 7 ) . بحار الانوار ، ج 45 ، ص 161 ، ح 6 .\r\n","page_name":" 187 ","page_number":187},
  {"content":"\r\n\r\nمثل ابو الفرج اصفهانى « 1 » ؛ و برخى تنها به اشاره و ذكر مقدمات آن بسنده كرده‌اند ، مثل ابن نما « 2 » و سيد بن طاووس « 3 » .\r\n\r\nنگاهى گذرا به خطبه و باز تاب آن\r\nامام سجاد ( ع ) - در آن بخش‌هايى از خطبهء شريفشان كه به ما رسيده است - تنها به معرفى خود و خاندانش بسنده فرمود و متعرض چيز ديگرى نشد . شايد رازش اين بود كه مىدانست جامعهء شام دربارهء اهل بيت ( ع ) و منزلت والايشان چيزى نمىداند . زيرا آنها در كنار حكومت سركشانى از بنى اميه تربيت يافته بودند كه حقايق را از آنها پنهان كرده و آنان را با شير دوستى فرزندان شجرهء ملعونه - بنى اميه - و دشمنى خاندان پيامبر ( ص ) پرورده بودند .\r\nاز اين رو مىبينيم كه امام ( ع ) مشكل را - در اين مرحله - از راه عاطفى درمان مىكند ؛ چرا كه تأثيرش در اين مقطع خاص از هر وسيلهء ديگرى بيشتر است . از محتواى خطبه چنين بر مىآيد كه شنوندگان از عامهء مردم بودند ، نه از اعيان و اشراف . فضاى اين مجلس با فضاى مجلس عام يزيد كه پر از اعيان و اشراف و بزرگان و رجال اهل كتاب و برخى نمايندگان دولتهاى آن روز بود تفاوت داشت « 4 » .\r\nاز اين رو مىبينيم كه به ذكر مزاياى اهل بيت ( ع ) مىپردازد و مردانى از آنها را ياد مىكند كه بىمانند و بىنظيرند ؛ و مىفرمايد كه پيامبر برگزيده از ماست ، صدّيق - يعنى على بن ابى طالب ( ع ) - از ماست ؛ طيّار - منظورش جعفر بن ابى طالب‌است - از ماست .\r\nشير خدا و رسول او - مقصودش حمزه سيد الشهدا است - از ماست . سرور زنان عالم - يعنى فاطمه زهرا ( س ) - از ماست . دو سبط اين امّت و دو سرور جوانان بهشت - يعنى حسنين ( ع ) - از مايند . حضرت ابتدا مقصودشان را از مصاديق اين اوصاف ، مثل صديق و\r\n\r\n\r\n","description":"","footnote":"\r\n( 1 ) . مقاتل الطالبيين ، ص 121 .\r\n( 2 ) . مثير الاحزان ، ص 102 .\r\n( 3 ) . الملهوف ، ص 19 .\r\n( 4 ) . مؤيدش اين است كه سخنرانى در مسجد ايراد شد ، نه در مجلس . ر . ك . بحار الانوار ، ج 45 ، ص 161 .\r\n","page_name":" 188 ","page_number":188},
  {"content":"\r\n\r\nسرور جوانان بهشت ، به روشنى بيان نمىكند ؛ تا آنكه اوصاف گوناگونى را كه كاشف از برخى زواياى زندگى و فضايل آنهاست باز گويد و بهتر در دلها نفوذ كند ؛ همان طورى كه در عمل نيز چنين شد .\r\nپس از آن امام ( ع ) به ذكر اصل ، ريشه ، نسب و وطن خويش مىپردازد ، تا همگان بدانند كه او شاخه‌اى از شجرهء نبوى ، ميوهء علوى ، جوهر فاطمى و مرواريد حسينى و از قلب مكّه و مدينه است . اما حكومت سركش اميّه واقعيت را براى مردم وارونه ساخته و با دروغ پراكنى ، آنان را به عنوان خروج كنندگان بر خليفه يزيد ، به مردم معرفى كرده است !\r\nامام ( ع ) پس از تبيين ويژگىهاى جدّش رسول خدا ( ص ) از وحى و معراج و . . . به بيان ويژگىهاى جدّ مظلومش ، اسد الله الغالب ، امام على بن ابى طالب ( ع ) ، مىپردازد و جامعهء شامى براى نخستين بار اوصافى از او را مىشنود . او كسى بود كه در حضور رسول خدا ( ص ) با دو شمشير و دو نيزه ضربه زد ، دو بار هجرت كرد ، دو بار بيعت كرد ، به دو قبله نماز گزارد ؛ در بدر و حنين جنگيد و چشم بر هم زدنى به خداوند كفر نورزيد . . . وارث پيامبران ، كوبندهء ملحدان و سرور مسلمانان . . . تاج گريه كنندگان و شكيباترين شكيبايان ، . . . مؤيّد به جبرائيل و منصور به ميكائيل . . . قاتل ناكثان و قاسطان و مارقان . . . .\r\nآن گاه به بيان گوشه‌اى از ويژگىهاى جدّه‌اش صديقهء كبرى ، انسيهء حورا ، فاطمهء زهرا ( س ) مىپردازد و در اوج سخنش مىفرمايد : « من پسر كسى هستم كه ظالمانه كشته شد . . . » . اين سخن را در حالى مىگويد كه حاكم ستمگر - يزيد - در مجلس نشسته است ؛ و با اشاره به برخى فجايع كربلا مىفرمايد : « من پسر كسى هستم كه سرش را از پشت بريدند . من پسر كسى هستم كه تشنه كام جان داد . من پسر افتادهء در كربلايم . من پسر كسى هستم كه عمامه و ردايش غارت شد » .\r\nحضرت با اين سخنان مردم را آگاه ساخت كه پدرش حسين ( ع ) ، مظلوم و تشنه كشته شد ؛ سر مباركش را از پشت بريدند ؛ پيكرش را در كربلا افكندند و عمامه و ردايش را غارت كردند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nدر نتيجه مجلس به خاطر قتل حسين ( ع ) زير و رو شد ! همان گونه كه جهان در عزاى حسين ( ع ) دگرگون شد . چرا نشود و حال آنكه امام ( ع ) فرموده است : « من پسر كسى هستم كه فرشتگان آسمان بر او گريستند . من پسر كسى هستم كه جنّيان در زمين و پرندگان در هوا برايش نوحه سزايى كردند . . . » .\r\nاين چيزى بود كه در كربلا روى داد كه به سبب قتل امام حسين ( ع ) در هستى اتفاق افتاد . اما كارى كه اينك در شام بايد كرد و ناچار بايد اذهان تودهء غافل و تباه را نسبت به آن روشن نمود اين است كه اگرچه پيكر پاك حسين ( ع ) در كربلاست ، ولى سر شريف و خاندان آن حضرت اينك در شام و در حضور آنهاست ؛ و امام ( ع ) با اين سخنان ، آنان را نسبت به اين مطلب توجه داد : « من پسر كسى هستم كه سرش بر نيزه هديه داده مىشود .\r\nمن پسر كسى هستم كه حرمش را از عراق تا شام به اسارت مىبرند . . . » .\r\nسركشِ زادهء ستمگر ، يزيد بن معاويه ، چاره‌اى جز اين نديد كه به بهانهء اذان به مؤذّن پناه ببرد . او از همان نخست مىدانست كه اگر امام ( ع ) منبر رود اوضاع بر ضدّ او عوض مىشود و تصريح كرد كه اگر او به منبر رود تا او و خاندان ابو سفيان را رسوا نكند ، پايين نمىآيد . چرا كه او از خاندانى است كه همهء وجودشان را دانش فرا گرفته است ؛ ولى فشار افكار عمومى او را مجبور ساخت . به گمان من او نمىدانست كه اوضاع تا اين اندازه به زيانش تمام مىشود و گرنه هرگز به اين كار رضايت نمىداد . او به دليل ترس از مردم و فرار از چاله به اين كار رضايت داد ، اما در چاهى افتاد كه كارهاى زشت و نيّات پليدش براى او كنده بود ؛ و سخن حقّ كه از قلبى پاك بر زبانى صادق جارى شد ، او را رسوا ساخت .\r\nآرى ، يزيد جز به وسيلهء اذان نمىتوانست سخن امام ( ع ) را قطع كند . همانطور كه پدرش - معاويه - تنها با بلند كردن قرآنها از شمشير جدّش - على ( ع ) - توانست كه بگريزد ! اما امام ( ع ) با اين نيرنگ نيز با بيان حقيقت ربوبى ، واقعيت توحيد و عصارهء رسالت به رويارويى پرداخت و خطاب به يزيد فرمود : اى يزيد ! آيا اين محمّد جدّ من است يا جدّ تو ! اگر بگويى كه جدّ توست دروغ گفته‌اى و اگر بگويى كه جدّ من است ، پس چرا خاندانش را كشتى ؟\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبه اين ترتيب امام ( ع ) پرسش بىپاسخى را براى يزيد مطرح ساخت ؛ و آن اين بود كه محمد پيامبر خدا ( ص ) كه بر گمان خودت كه به پيامبريش گواهى مىدهى و بر امتش رياست مىكنى و - با ستم و دروغ - مدعى خلافتش هستى ، آيا جدّ توست يا جدّ من ؟ اگر ادعا كنى كه جدّ توست اين دروغى است روشن و همه مىدانند كه از تبار شجرهء ملعونه هستى و اگر بگويى كه جدّ من است ، پس چرا خاندان و فرزندش را كشتى و اهل بيتش را اسير كردى ؟\r\nيكى از مورّخان گفته است : سخنرانى امام ( ع ) در ميان جامعه شامى تأثيرى به سزا نهاد ، به طورى كه به يكديگر نگاه مىكردند و به ناكامى و زيانى كه به آنها رسيده بود اشاره مىكرد . به طورى كه نظرشان از يزيد برگشت « 1 » و به او با ديدهء پستى و حقارت نگاه مىكردند .\r\n\r\nامام سجّاد ( ع ) با مكحول ، صحابى رسول خدا ( ص )\r\nطبرسى - پس از نقل خطبهء امام زين العابدين ( ع ) - مىنويسد : « پس - على بن الحسين ( ع ) - از منبر فرود آمد و به سوى درب مسجد رفت . در آنجا مكحول « 2 » - صحابى رسول خدا ( ص ) -\r\n\r\n\r\n","description":"","footnote":"\r\n( 1 ) . حياة الامام الحسين ( ع ) ، ج 3 ، ص 38 ( به نقل از جوهرة الكلام فى مدح السادة الاعلام ، ص 128 ) .\r\n( 2 ) . او - به نوشتهء مزى - ابو عبد الله ، مكحول شامى است . از وى با كنيهء ابو ايوب و ابو مسلم نيز ياد شده‌است . ولى در حافظه‌ها ابو عبد الله دمشقى فقيه مانده است . خانه‌اش در دمشق نزديك سوق الأحد بود . . . محمد بن منذر هرمى گفته است كه اصل او از هرات است . . . و محمد بن سعد ، وى را در طبقهء سوم از تابعان شام ذكر كرده است . . . محمد بن عبد الله بن عمار موصلى گويد : مكحول امام اهل شام است . . . از زهرى نقل است : عالمان چهار تن هستند : سعيد بن ميّب در مدينه ، عامر شعبى در كوفه ، حسن بن ابى الحسن در بصره و مكحول در شام ( تهذيب الكمال ، ج 28 ، ص 464 ) .\r\nمامقانى گويد : مكحول در كتاب‌هاى رجال ما ذكر نشده است . ابو موسى او را از صحابه شمرده و او را با عنوان غلام رسول خدا ( ص ) توصيف كرده است . ابن ابى الحديد در شرح نهج البلاغه نوشته است : كه او از دشمنان امير المؤمنين ( ع ) بود ( تنقيح المقال ، ج 3 ، ص 246 ، شمارهء 12108 ) .\r\nمحدث قمى گويد : مكحول عالم و تابعى اهل شام است . . . و ابن ابى الحديد او را در شمار دشمنان على ( ع ) بر شمرده است . . . در كتاب الاختصاص از سعيد بن عبد العزيز نقل است كه گفت : مكحول بيشتر به دشمنى با على بن ابى طالب ( ع ) گرايش داشت و هرگاه از على ياد مىكرد ، از ايشان نام نمىبرد ، و مىگفت : ابو زينب ( مستدرك سفينة البحار ، ج 9 ، ص 72 ) .\r\n","page_name":" 191 ","page_number":191},
  {"content":"\r\n\r\nايشان را ديد و گفت : اى فرزند رسول خدا ( ص ) ، روز را چگونه به شب بردى ؟ فرمود :\r\nدر ميان شما همانند قوم بنى اسرائيل در ميان خاندان فرعون روز را به شب مىبريم ؛ كه « پسرانشان را سر مىبرند . و زنانشان را زنده مىدارند و در اين كار آزمونى بزرگ از سوى پروردگارتان است » « 1 » .\r\n\r\nامام زين العابدين ( ع ) با منهال « 2 »\r\nمحدّث بزرگوار على بن ابراهيم از امام صادق نقل كرده است كه فرمود : منهال بن عمر در ديدار با ( علىّ ) « 3 » بن الحسين ( ع ) گفت : اى فرزند رسول خدا ( ص ) چگونه صبح كردى ؟ .\r\nحضرت فرمود : واى بر تو ! آيا تو نبايد بدانى كه من چگونه صبح كردم ؟ ! ما در ميان قوم خود ، همانند بنى اسرائيل در ميان خاندان فرعون صبح كرديم . پسرانمان را مىكشند و زنانمان را زنده مىدارند « 4 » . بهترين انسان‌ها پس از رسول خدا ( ص ) بر منبرها لعنت مىشود ؛ و به دشمنان ما مال و شرافت عطا مىگردد . دوستداران ما را كوچك مىدارند و از حقّشان مىكاهند ؛ و مؤمنان پيوسته چنين‌اند . عجم از عرب حق‌شناسى مىكند كه محمد ( ص ) از آنها بود و قريش به عرب فخر مىفروشد كه محمد ( ص ) از آنها بود . عرب بر عجم فخر مىفروشد كه محمد ( ص ) از آنها بود ؛ ولى براى ما اهل بيت ، هيچ كس حقّى قايل نيست . ما اين گونه صبح كرديم ، اى منهال ! » « 5 » .\r\n\r\n\r\n","description":"","footnote":"\r\n( 1 ) . الاحتجاج ، ج 2 ، ص 134 ؛ بحار الانوار ، ج 45 ، ص 162 .\r\n( 2 ) . او منهال بن عمرو اسدى است . شيخ ، وى را با همين عنوان ، در جايى ، از اصحاب امام حسين ( ع ) و در جايى ديگر از اصحاب على بن الحسين ( ع ) بر شمرده است ؛ و با افزودن كلمهء « غلامشان » او را از اصحاب امام باقر ( ع ) بر شمرده است . وى را در شمار اصحاب امام صادق نيز آورده است . او مىنويسد : منهال بن عمرو ، غلام اهل بيت و اهل كوفه بود . او از على بن الحسين و اباجعفر و اباعبدالله - عليه السلام - روايت كرد . برقى وى را از اصحاب على بن الحسين ( ع ) شمرده است . او از اصبغ و على بن عباس روايت كرد . . . ر . ك : معجم رجال الحديث ، ج 2 ، ص 10 ، شماره 12725 .\r\n( 3 ) . اين نام در نسخهء چاپ شده افتاده است ؛ و علامهء مجلسى آن را از او ، از امام على بن الحسين ( ع ) نقل‌كرده است .\r\n( 4 ) . اشاره به اين آيه شريفه است : « إِنَّ فِرْعَوْنَ عَلَا فِى الْأَرْضِ وَ جَعَلَ أَهْلَهَا شِيَعاً يَسْتَضْعِفُ طَائِفَةً مِنْهُمْ يُذَبِّح‌ُأَبْنَاءَهُمْ و يَسْتَحْيِى نِسَاءَهُمْ إِنَّهُ كَانَ مِنَ الْمُفْسِدينَ » ( قصص : آيه 4 ) .\r\n( 5 ) . تفسير القمى ، ج 2 ، ص 134 ، به نقل از آن بحار الانوار ، ج 45 ، ص 84 .\r\n","page_name":" 192 ","page_number":192},
  {"content":"\r\n\r\nابن اعثم كوفى گويد : روزى على بن الحسين ( ع ) در بازارهاى دمشق راه مىرفت كه شخصى به نام منهال بن عمرو طائى به پيشواز ايشان رفت و گفت : اى فرزند رسول خدا ! روزها چگونه بر شما مىگذرد ؟ فرمود : روزها مانند روز بنى اسرائيل در ميان خاندان فرعون مىگذرد كه مردانشان را مىكشتند و زنانشان را زنده نگه مىداشتند . اى منهال ! در حالى كه عرب به عرب بودن محمّد ( ص ) بر ديگران فخر مىفروشد و قريش بر ديگر اعراب فخر مىفروشد كه محمّد ( ص ) از آنهاست ، ما خاندان محمّد ( ص ) در حالى زندگى مىكنيم كه مال ما را به يغما برده‌اند ، بر ما ستم روا داشته‌اند ، بر ما چيره شده‌اند و ما را كشته‌اند ، پراكنده‌اند و رانده‌اند . اى منهال ! انّا لله وانّا اليه راجعون ، از اين زندگانى كه ما در آن به سر مىبريم . « 1 »\r\nملاحظه\r\nابن شهر آشوب ماجراى گفت و گوى ميان امام سجّاد ( ع ) و سؤال كننده را همانند نقل فرات كوفى در تفسيرش ، نوشته است ، جز اينكه او آغاز مطلب را آورده است : پس مردى از شيعيانش به نام منهال بن عمر طائى و در روايتى مكحول ، صحابى رسول خدا ( ص ) ، برخاست . « 2 »\r\nولى ظاهر اين است كه اين واقعه يك بار نبوده بلكه چند بار اتفاق افتاده است . به ويژه آنكه بنابر روايت گفت و گوى بامكحول در گوشه‌اى از مسجد و گفت و گوى با منهال در بازار دمشق انجام شد ؛ و بعيد نيست كه دو پرسش ، پاسخى مكرر و نزديك به هم داشته باشد .\r\nبه هر حال امام ( ع ) ، به خاطر مصايب و فاجعه‌هايى كه او به چشم ديد و هيچ كس تاب تحمّل آنها را ندارد ، آه مىكشد و كلمه استرجاع « انا لله و انا اليه راجعون » بر زبان مىآورد .\r\n\r\n\r\n","description":"","footnote":"\r\n( 1 ) . الفتوح ، ج 2 ، ص 187 ؛ بحار ج 45 ، ص 84 . اين روايت با اندكى اختلاف در منابع ذيل آمده است : تفسير فرات كوفى ، ص 149 ، ح 187 ؛ المناقب ، ص 138 ؛ مقتل الخوارزمى ، ج 2 ، ص 71 ؛ مثير الاحزان ، ص 105 ؛ المناقب ، ج 4 ، ص 169 ؛ الملهوف ، ص 222 ؛ مختصرتاريخ دمشق ، ج 17 ، ص 224 .\r\n( 2 ) . الفتوح ، ج 2 ، ص 187 .\r\n","page_name":" 193 ","page_number":193},
  {"content":"\r\n\r\nابن نما مىگويد : خداوند به مهيار « 1 » بركت دهد كه دربارهء اهل بيت ( ع ) گفته است :\r\nبه احترام او چوب‌هاى منبرش را تعظيم مىكنند در حالى كه فرزندانش را زير پا نهاده‌اند .\r\nبا كدام قانون فرزندانش از شما پيروى كنند و حال آنكه افتخار شما اين است كه يار و پيرو او هستيد . « 2 »\r\n\r\nبا آراى گمراه شدهء عمومى . . . يك بار ديگر\r\nهمّت امام ( ع ) اين بود كه افكار را روشن سازد و بيش از هر چيز به كشف حقايق بپردازد .\r\nتا اينجا گوشه‌هايى از سخنان و گفت و گوهاى ايشان را نقل كرديم . در ادامه برخى از پرسش‌هايى را كه براى امام مطرح شد مىآوريم و در پاسخهاى ايشان مىبينيم كه ايشان چه اندازه به اين مسأله اهتمام دارد .\r\nفرات بن ابراهيم كوفى از يحيى بن مساور نقل مىكند كه گفت : « مردى از اهل شام نزد على بن الحسين ( ع ) آمد و پرسيد : آيا شما على بن الحسين ( ع ) هستيد ؟ فرمود : آرى .\r\nگفت : پدرت مؤمنان را كشت . على بن الحسين ( ع ) گريست و سپس صورتش را پاك كرد و گفت : واى بر تو ، چگونه يقين كردى كه او مؤمنان را كشته است ؟ گفت : به اين گفتهء او :\r\n« برادران ، بر ما ستم كردند ، پس ما بر ستمشان با آنان جنگيديم . » فرمود : آيا قرآن مىخوانى ؟ گفتم : مىخوانم . فرمود : آيا اين سخن خدا را شنيده‌اى : و به سوى عاد برادرشان هود را . . . و به سوى مدين برادرشان شعيب را . . . و به سوى ثمود برادرشان صالح را » . « 3 » گفت : بلى ، فرمود : آيا برادر خانوادگىشان بود يا برادر دينىشان ؟\r\n\r\n\r\n","description":"","footnote":"\r\n( 1 ) . مهيار بن مرزويه ، ابوالحسن يا ابوالحسين ديلمى ، شاعر است و اسلوبش قوى است . مرعّا مىگويد : مهيار فصاحت عرب و زيبايى معانى را يك جا جمع كرد . زبيدى گويد : شاعر زمانش ، ايرانى الاصل ، از اهل بغداد . به دست شريف رضى اسلام آورد رضى پير است و مهيار در شعر و ادب دست پروردهء اوست . او به سال 428 در بغداد در گذشت ( الاعلام ، ج 7 ، ص 317 ، نيز ر . ك . تاريخ بغداد ، ج 13 ، ص 276 ، المنتظم ، ج 8 ، ص 94 ؛ البدايه و النهايه ، ج 12 ، ص 41 ؛ ابن خلكان : ج 2 ، ص 149 ) .\r\n( 2 ) . مثير الاحزان ، ص 106 ؛ الملهوف ، ص 223 .\r\n( 3 ) . هود ، آيه‌هاى 50 ، 84 و 61 .\r\n","page_name":" 194 ","page_number":194},
  {"content":"\r\n\r\nگفت : برادر خانوادگىشان . فرمود : اندوهم را بر طرف كردى ، خداوند اندوهت را بر طرف كند » . « 1 »\r\nعيّاشى نيز مانند اين روايت را نقل كرده است . « 2 »\r\n\r\nزندانى كردن امام زين العابدين ( ع )\r\nمدائنى گويد : « جاى زندانى شدن امام زين العابدين ( ع ) امروز مسجد است » . « 3 » شايد اين همان مسجد واقع در كنار مقام رأس الحسين در مسجد اموى كنونى است .\r\nابن الحورانى گويد : كمال دميرى در « حياة الحيوان الكبرى » به نقل از ابن عساكر گويد : و مسجد على بن الحسين ( ع ) ، زين العابدين ( ع ) در جامع دمشق معروف است .\r\nگفتم : در شمال شرقى مسجد بود و هر شبانه روز هزار ركعت نماز مىگذارد ؛ و آن مسجدى است با لطافت كه جلال و هيبتى دارد . به زيارتش مىروند و به آن تبرّك مىجويند » . « 4 »\r\nشيخ صدوق از فاطمه بنت على ( صلوات الله عليها ) نقل مىكند كه فرمود : آن گاه يزيد ملعون فرمان داد تا زنان حسين ( ع ) را به همراه على بن الحسين ( ع ) در زندانى حبس كنند كه نه آنها را از گرما حفظ مىكرد و نه از سرما ، تا آنكه صورت‌هاشان پوست انداخت » . « 5 »\r\n\r\nتلاش براى ترور امام زين العابدين ( ع )\r\nو زين العابدين در بند اسارت است و خيانتكاران آهنگ كشتن او كنند . « 6 »\r\n\r\n\r\n","description":"","footnote":"\r\n( 1 ) . تفسير فرات كوفى ، ص 192 ، ح 248 .\r\n( 2 ) . تفسير العياشى ، ج 2 ، ص 152 ، ح 43 به نقل از آن البرهان فى تفسير القرآن ، ج 2 ، ص 224 ؛ با اندكى اختلاف .\r\n( 3 ) . المناقب ، ج 4 ، ص 173 .\r\n( 4 ) . الاشارات الى اماكن الزيارات ، موسوم به زيارات الشام ، ص 20 .\r\n( 5 ) . امالى صدوق ، ص 221 ، مجلس 31 ، حديث 234 ؛ به نقل از آن بحار الانوار ، ج 45 ، ص 140 .\r\n( 6 ) . از اشعار ام كلثوم ، دختر على بن ابى طالب ( ع ) ، كه هنگام رفتن به مدينه سرود ( ر . ك . بحار الانوار ، ج 45 ، ص 198 ) .\r\n","page_name":" 195 ","page_number":195},
  {"content":"\r\n\r\nامام سجاد ( ع ) چندين جا در معرض قتل و ترور قرار گرفت ، ولى خداوند او را حفظ نمود ، چرا كه مىخواست حجّت خويش را در زمين نگاه دارد .\r\nاز جمله اين جاها يكى كربلا بود . سبط ابن جوزى گويد : « على بن الحسين را از آن رو زنده گذاشتند كه هنگام كشته شدن پدرش بيمار بود . شمر كه بر او گذشت گفت : او را بكشيد . اما پس از او عمر سعد آمد و چون او را ديد گفت : متعرض اين جوان نشويد .\r\nسپس به شمر گفت : واى بر تو ، براى حَرَم ( زنان كاروان حسينى ) كه مىماند ؟ ! » « 1 »\r\nجاى ديگر كوفه بود . طبرى پس از گفت و گوى ميان امام ( ع ) و ابن زياد مىنويسد : ابن زياد به خشم آمد و گفت : چگونه جرأت مىكنى كه جواب مرا بدهى و چگونه به خود اجازه مىدهى كه سخن مرا رد كنى ؟ برويد و او را گردن بزنيد » . پس زينب خود را به او آويخت و مانع گرديد . « 2 »\r\nجاى ديگر شام بود و موارد آن متعدد بود :\r\nقطب راوندى مىنويسد : نقل شده است كه چون سر حسين ( ع ) را نزد يزيد ملعون بردند ، در صدد بر آمد كه او را گردن بزند . » « 3 »\r\nاز امام صادق ( ع ) نقل شده است كه فرمود : على بن الحسين ( ع ) را به كند و زنجير بسته بودند . پس يزيد ملعون گفت : اى على بن الحسين ! خداى را سپاس كه پدرت را كشت . على بن الحسين ( ع ) فرمود : لعنت خدا بر قاتل پدرم . گويد : يزيد به خشم آمد و فرمان داد او را گردن بزنند . على بن الحسين ( ع ) فرمود : اگر مرا بكشى ، چه كسانى دختران رسول خدا ( ص ) را به خانه‌هاشان مىرساند ، حال آنكه آنهامحرمى جز من ندارند . . . « 4 »\r\nصاحب « الاحتجاج » پس از نقل خطبه سجاديّه و باز گشت امام ( ع ) به منزل مىگويد :\r\nسپس امام ( ع ) خطاب به يزيد فرمود : اى يزيد شنيده‌ام كه آهنگ كشتنم را دارى ، اگر ناگزير بايد مرا بكشى ، كسى را همراه اين زنان بفرست تا آنها را باز گرداند . » « 5 »\r\n\r\n\r\n","description":"","footnote":"\r\n( 1 ) . تذكرة الخواص ، ص 258 .\r\n( 2 ) . اعلام الورى ، ص 247 .\r\n( 3 ) . بحار ، ج 45 ، ص 200 .\r\n( 4 ) . بحار ، ج 45 ، ص 168 .\r\n( 5 ) . همان ، ص 162 .\r\n","page_name":" 196 ","page_number":196},
  {"content":"\r\n\r\nابن شهر آشوب به نقل از مدائنى گويد : هنگامى كه امام سجاد ( ع ) انتساب خود را به پيامبر ( ص ) باز گفت ، يزيد خطاب به جلّاد گفت : او را به اين باغ ببر و بكش و در همانجا دفن كن . پس او را به باغ برد . او سرگرم كندن بود و امام سجاد ( ع ) نماز مىگذارد . چون درصدد قتلش بر آمد ، دستى از آسمان چنان او را زد كه با صورت به زمين افتاد و فرياد برآورد و وحشت سراسر وجودش را فرا گرفت . پس خالد پسر يزيد او را ديد در حالى كه از صورتش چيزى باقى نبود . آن گاه نزد پدرش باز گشت ؛ و او فرمان داد جلّاد را در آن چاله دفن كنند و حضرت را آزاد سازند . محل حبس زين العابدين ( ع ) امروزه مسجد است » . « 1 »\r\nمسعودى پس از ذكر گفت و گوى ميان امام ( ع ) و يزيد مىنويسد : « يزيد با همپالگيهايش در كار او رايزنى كرد و آنان رأى به قتلش دادند » . « 2 »\r\nابن كثير مىنويسد : « نقل شده است كه يزيد در كارشان به مشورت پرداخت ، پس يكى از آن ميان - كه خداى رويش را زشت گرداند - گفت : اى اميرمؤمنان ، از سگ بد نبايد توله گرفت . على بن الحسين ( ع ) را بكش تا از نسل حسين هيچ كس باقى نماند » . پس يزيد سكوت كرد . « 3 »\r\nابن عساكر به نقل از ريّا ، دايهء يزيد ، مىنويسد : « يكى از اصحاب رسول خدا ( ص ) نزد يزيد آمد و گفت خداوند تو را بر دشمن خدا و پسر دشمن پدرت پيروزى بخشيد ! اين جوان را بكش تا اين نسل قطع گردد . زيرا در حالى كه اينان زنده‌اند ، بر آنچه دوست مىدارى نمىرسى . آخرين كسى با تو بر سر حكومت منازعه كند او - على بن الحسين ( ع ) - است ؛ و تو ديده‌اى كه پدرت از دست پدرش چه‌ها ديده ؛ و خود از او چه‌ها ديده‌اى .\r\nديدى كه مسلم بن عقيل چه كرد . پس ريشه اين خانواده را قطع كن . اگر اين جوان را بكشى ، بخصوص نسل حسين ( ع ) قطع مىشود ؛ و گرنه اگر يك تن هم از اينان بماند انتقامشان را از تو مىگيرد . اينان مردمانى مكّارند و مردم به آنها گرايش دارند . به ويژه\r\n\r\n\r\n","description":"","footnote":"\r\n( 1 ) . المناقب ، ج 4 ، ص 173 . شايد آنچه صاحب الاحتجاج نوشته بعد از وقوع اين مسأله بوده است .\r\n( 2 ) . اثبات الوصية ، ص 145 .\r\n( 3 ) . البداية والنهاية ، ج 8 ، ص 198 .\r\n","page_name":" 197 ","page_number":197},
  {"content":"\r\n\r\nمردم كوچه و بازار عراق مىگويند : پسر رسول خدا ( ص ) ، پسر على و فاطمه ( س ) . او را بكش كه گرامىتر از صاحب اين سر نيست .\r\nيزيد گفت : بر نخيزى و ننشينى ، تو ناتوان و ذليلى . نه ، من آنها را وا مىگذارم ، هر گاه كسى از آنها سربلند كرد ، شمشيرهاى خاندان ابو سفيان او را در بر مىگيرد .\r\nگويد : « نام آن صحابى رسول خدا ( ص ) را برايم گفته بودند ، ولى اينك نامش را نمىگويم و از او ياد نمىكنم » « 1 »\r\nدرنگ و ملاحظه\r\nنكاتى چند از اين روايت در خور توجه و درنگ است :\r\n1 . پافشارى بسيار شخصى كه گفته‌اند از اصحاب رسول خدا ( ص ) بوده است بر قتل تنها فرزند باقى مانده از نسل آن حضرت . او به يك بار ارائه اين پيشنهاد بسنده نمىكند ، بلكه پشت سر هم آن را تكرار مىنمايد .\r\n2 . بطلان نظريه عدالت همهء صحابه ! آيا اين عدالت است كه بر كشتن فرزند رسول خدا ( ص ) پا فشارى كند ؟ مگر اينكه بگوييم اين دسته از صحابهء عادل در زمرهء پيروان خاندان ابو سفيان هستند !\r\n3 . اعتراف دشمن به گرايش مردم به خاندان رسول خدا ( ص ) ، آنجا كه مىگويد : « و مردم به اينان گرايشى دارند » البته او مىخواهد كه به اين وسيله يزيد را بر قتل امام ( ع ) تحريك كند .\r\n4 . شگفت از راوى خبر است كه نام آن صحابى عادل را پنهان مىكند ! شايد معتقد است كه اين كار موجب حفظ منزلتش مىشود !\r\n\r\nتجلى مكارم اخلاق\r\nنقل شده است كه يزيد فرمان داد آنچه از اهل بيت ( ع ) گرفته‌اند باز پس دهند و او\r\n\r\n\r\n","description":"","footnote":"\r\n( 1 ) . تاريخ مدينة دمشق ، ج 19 ، ص 420 ، ذيل زندگى نامهء ريا . نيز ر . ك . البدايه و النهايه ، ج 8 ، ص 204 ؛ تاريخ الاسلام ، ذهبى ، ج 3 ، ص 12 ؛ الجوهره ، تلمسانى ، ج 2 ، ص 218 .\r\n","page_name":" 198 ","page_number":198},
  {"content":"\r\n\r\nدويست دينار نيز بر آن افزود . امام زين العابدين ( ع ) نيز آن را گرفت و ميان تهيدستان تقسيم كرد « 1 » .\r\n\r\nسر حسين ( ع ) در دمشق\r\nپيكرش در كربلا آغشته به خون است و سرش را بر نيزه‌ها مىگردانند ؛\r\nسر شريف حسين ( ع ) در استمرار رسالت نهضت حسينى نقشى بسزا داشت . پيش از اين گفتيم كه سر مقدس در دمشق سخن گفت و قرآن تلاوت كرد ؛ و اين بزرگترين حجّت و نيكوترين دليل بر منزلت بلند و مقام والاى آن امام شهيد ، نزد خداى تبارك و تعالى است .\r\nمعجزهء سر شريف محدود به آنچه گفتيم نبود ، بلكه امور و شواهد ديگرى نيز وجود دارد :\r\nبيهقى به نقل از ابو معشر گويد : حسين - رضى الله عنه - با همهء همراهانش - رحمهم الله - كشته شد و سرش را نزد عبيدالله بن زياد بردند و روى سپرى در پيش او نهادند . وى سر را نزد يزيد فرستاد ؛ و او فرمان داد آن را شسته و درون پارچه‌اى نهادند . سپس رويش خيمه‌اى بر پا كردند و پنجاه مرد را بر آن گماشتند .\r\nيكى از آنها گفت : من در حالى كه دربارهء يزيد و كشته شدن حسين ( ع ) به دست او فكر مىكردم خوابيدم . در همين حال بودم كه ديدم نورى در داخل ابرى سبز ميان خيمه را روشن كرد . من صداى صيحه اسبان را شنيدم و يك منادى ندا كرد : اى احمد فرود آى .\r\nپس رسول خدا ( ص ) همراه گروهى از پيامبران و فرشتگان فرود آمد . آن گاه وارد خيمه شد سر را گرفت و آن را مىبوسيد و مىگريست و به سينه مىچسباند . سپس رو به همراهانش كرد و گفت : ببينيد كه امتم با فرزندانم چه كردند ، چرا به سفارش من دربارهء آنها عمل نكردند و چرا حق مرا نشناختند ؟ خداوند شفاعتم را به آنها نرساند .\r\nگويد : در اين هنگام شمارى از فرشتگان مىگفتند : اى محمّد ، خداى تبارك و تعالى سلامت مىرساند و به ما فرمان داده است كه گوش به فرمان و فرمانبردار شما باشيم .\r\n\r\n\r\n","description":"","footnote":"\r\n( 1 ) . الملهوف ، ص 224 ؛ مثير الاحزان ، ص 106 .\r\n","page_name":" 199 ","page_number":199},
  {"content":"\r\n\r\nما را فرمان ده تا زمين را بر آنها زير و رو كنيم . حضرت فرمود : امّتم را وا گذاريد كه آنها مهلت و دورانى دارند .\r\nگفتند : اى محمّد ، خداى عزّ وجل به ما فرمان داده است كه اين چند تن را بكشيم .\r\nفرمود : آنگونه كه فرمان يافته‌ايد عمل كنيد .\r\nگويد : ديدم كه هر كدام از آنها به يكى از ما ضربه زد و همهء افراد به جز من در رختخوابشان كشته شدند . من فرياد زدم : يا محمّد ! پرسيد : آيا بيدارى ؟ گفتم : بلى . فرمود :\r\nاو را وا گذاريد تا تهيدست زندگى كند و نكوهيده بميرد . بامدادان نزد يزيد رفتم و او را شكسته و غمزده ديدم . پس آنچه را ديده بودم برايش نقل كردم . گفت : « راه خودت را برو و نزد پروردگارت توبه كن » « 1 » .\r\nاز شبلنجى نقل است كه گفت : سليمان اعمش نقل كرد و گفت : سالى براى حجّ بيت اللّه الحرام و زيارت قبر پيامبر ( ص ) بيرون رفتيم . در همان حال كه سرگرم طواف خانه بودم ، مردى را ديدم كه بر پرده‌هاى كعبه آويخته و مىگويد : « خدايا بر من ببخش ، هر چند گمان ندارم چنين كنى » . چون از طواف فراغت يافتم ، گفتم : سبحان الله ، مگر اين مرد چه گناهى كرده است ؟ و از او كناره گرفتم .\r\nپس بار ديگر بر او گذشتم و او مىگفت : « خدايا بر من ببخش ، هر چند گمان ندارم چنين كنى » . چون از طواف فراغت يافتم سوى او رفتم و گفتم : اى مرد ! تو در جايگاهى عظيم هستى ، خداوند در اينجا گناهان بزرگ را مىبخشد . اگر از او در خواست مغفرت و رحمت كنى اميد دارم كه چنين كند ، چرا كه او نعمت بخشنده‌اى بزرگوار است . گفت : اى بندهء خدا تو كه هستى ؟ گفتم : من سليمان اعمش هستم .\r\nگفت : اى سليمان ! من تنها در جست و جوى تو بودم و آرزوى كردم همانند تو باشم .\r\nبيا دستم را بگير و از داخل كعبه بيرون ببر . سپس گفت : اى سليمان ! گناهم بزرگ است .\r\nگفتم : اى مرد ! آيا گناه تو بزرگ‌تر است يا آسمانها ، يا زمينها ، يا عرش ؟ ، گفت : اى سليمان ، گناه من بزرگ‌تر است ! اجازه بده موضوع شگفتى را كه ديده‌ام برايت نقل كنم . گفتم :\r\n\r\n\r\n","description":"","footnote":"\r\n( 1 ) . المحاسن و المساوى ، ص 62 .\r\n","page_name":" 200 ","page_number":200},
  {"content":"\r\n\r\nبگو ، خدايت رحمت كند . گفت : من يكى از هفتاد نفرى بودم كه سر حسين بن على - رضى الله عنهما - را نزد يزيد بن معاويه مىبرديم . او فرمان داد كه سر را در بيرون شهر نصب كردند و فرمان داد آن را پايين آوردند و درون طشتى از طلا قرار دادند و داخل خانه‌اى كه مىخوابيد گذاشتند . نيمه‌هاى شب زن يزيد بيدار مىشود و مىبينيد پرتوى از نور به سوى آسمان مىتابد . او به شدّت مىترسد و يزيد از خواب بيدار مىشود . زن مىگويد : اى مرد ! برخيز كه من چيزى شگفت مىبينم . يزيد به آن نور نگاه مىكند و مىگويد : خاموش باش كه من نيز مىبينم .\r\nگويد : فرداى آن روز فرمان داد تا سر را درون خيمه‌اى از ديباى سبز بردند و به هفتاد تن از ما فرمان داد كه از آن نگهدارى كنيم . فرمان داد كه براى ما خوراك و آشاميدنى آوردند ، تا آنكه آفتاب غروب كرد و پاسى از شب گذشت و ما خوابيديم . من بيدار شدم و به آسمان نگاه كردم و ابرى بسيار بزرگ ديدم كه صدايى همانند صدايى پيچيده در كوه و بال زدن پرنده داشت آمد تا به زمين چسبيد . مردى كه دو جامهء بهشتى به تن و چند فرش و كرسى در دست داشت ، فرش را گسترد و صندليها را رويش افكند و روى گام‌هايش ايستاد و گفت : فرود آى اى ابو البشر ! فرود آى اى آدم ! پس پيرمردى بسيار زيباروى فرود آمد و رفت تا كنار سر ايستاد و گفت : سلام بر تو اى ولىّ خدا ! سلام بر تو اى باقيماندهء صالحان ! سعادتمند زيستى و رانده شده به قتل رسيدى و همچنان تشنه بودى تا آنكه خداوند تو را به ما ملحق كرد . خداوند تو را رحمت كند و قاتلت را نبخشايد ! واى بر قاتلت از آتش روز قيامت ! پس فرود آمد و بر يكى از آن صندليها نشست .\r\nگفت : اى سليمان ! اندكى بعد ابر ديگرى پايين آمد تا به زمين چسبيد و شنيدم كه كسى ندا مىدهد : اى نبى خدا فرود آى ! اى نوح فرود آى ! در اين هنگام مردى كه در آفرينش از همهء مردان كامل‌تر بود و با هيبت‌تر با چهره‌اى زرد و دو جامهء بهشتى بر تن پيش رفت و بالاى سر ايستاد و گفت : سلام بر تو اى اباعبدالله ! سلام بر تو اى باقيماندهء صالحان ! سعادتمند زيستى و رانده شده به قتل رسيدى و همچنان تشنه بودى تا آنكه خداوند تو را به ما ملحق كرد . خداوند تو را رحمت كند و قاتلت را نبخشايد . واى بر قاتلت از آتش\r\nروز قيامت ! پس فرود آمد و بر يكى از آن صندليها نشست .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nگفت : اى سليمان ! اندكى بعد ابرى بزرگ‌تر از آن آمد و رفت تا به زمين چسبيد . پس صدايى برخاست و شنيدم كه منادى ندا مىدهد : اى خليل خدا فرود آى ! اى ابراهيم فرود آى ! در اين هنگام پيرمردى نمكين و ميانه بالا ، با رويى سپيد آمد تا بالاى سر ايستاد و گفت : سلام بر تو اى اباعبدالله ! سلام بر تو اى باقيماندهء صالحان ! سعادتمند زيستى و آن گاه رانده شدى و به قتل رسيدى و همچنان تشنه بودى تا آنكه خداوند تو را به ما ملحق كرد . خداوند تو را رحمت كند و قاتلت را نبخشايد . واى بر قاتل تو از آتش روز قيامت ! پس كنار رفت و بر يكى از آن صندليها نشست .\r\nاندكى بعد ابرى بزرگ فرود آمد كه صداى رعد و پر زدن پرنده از آن به گوش مىرسيد .\r\nفرود آمد تا به زمين چسبيد . پس صدايى برخاست و شنيدم كه منادى ندا مىدهد : اى نبىّ خدا فرود آى ! اى موسى بن عمران فرود آى ! در اين هنگام مردى نيرومند و با هيبت كه دو جامه بهشتى به تن داشت ، رفت تا بالاى سر ايستاد و همان سخنى را كه پيش از اين نقل شد تكرار كرد . سپس كنار رفت و بر يكى از آن صندليها نشست .\r\nاندكى بعد ابر ديگرى آمد و صدايى همانند رعد و بال زدن پرنده داشت . پس فرود آمد تا بر زمين نشست و شنيدم كسى مىگفت : اى عيسى فرود آى ! اى روح خدا فرود آى ! در اين هنگام مردى را ديدم سرخ روى و زردى در آن ديده مىشد و دو جامه بهشتى به تن داشت . پس آمد تا در كنار سر ايستاد و همان گفته‌هاى آدم را تكرار كرد . پس كنار رفت و روى يكى از آن صندليها نشست .\r\nاندكى بعد ابر ديگرى آمد كه صدايى عظيم همانند پر زدن پرنده داشت . پس فرود آمد تا به زمين نشست ؛ و اذان گفته شد و شنيدم كه كسى مىگفت : فرود آى ، اى محمد ! فرود آى ، اى احمد ! فرود آى ! در اين هنگام پيامبر ( ص ) را ديدم كه دو جامهء بهشتى پوشيده بود و در سمت راستش صفى از فرشتگان و حسن و فاطمه - رضى الله عنهما - حضور داشتند . حضرت آمد تا به سر نزديك شد و آن را به سينه چسباند و به شدّت گريست . سپس آن را به مادرش فاطمه ( س ) داد . او نيز آن را به سينه چسباند و به شدّت گريست به طورى كه صداى گريه‌اش بلند شد و هر كس در آنجا صدايش را شنيد با او گريست .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nآنگاه آدم ( ع ) به پيامبر ( ص ) نزديك شد و گفت : سلام بر فرزند پاكيزه . سلام بر اخلاق پاكيزه . خداوند پاداشت را بزرگ گرداند ، سوگواريت را براى فرزندت حسين نيكو گرداند .\r\nآن گاه نوح ، ابراهيم ، موسى ، و عيسى - عليهم السلام - برخاستند و سخن آدم را تكرار كردند و به ايشان تسليت گفتند .\r\nآنگاه پيامبر ( ص ) فرمود : اى پدر من آدم و اى پدرم نوح و اى پدرم ابراهيم و اى برادرم موسى و اى برادرم عيسى ! شما گواهى دهيد - و گواهى خداوند بس است - بر امّتم كه چگونه با رفتار با پسرم و فرزندم حسين ( ع ) ، پاداشم دادند .\r\nسپس يكى از فرشتگان به ايشان نزديك شد و گفت : اى ابا القاسم ! دلهاى ما را دريدى . من فرشتهء نگهبان آسمان دنيايم . خداوند به من فرمان داده است كه از شما اطاعت كنم . اگر اجازه دهيد آن را بر سر امّت شما فرود مىآورم به طورى كه يك تن از آنها زنده نماند .\r\nسپس فرشته‌اى ديگر برخاست و گفت : اى ابا القاسم ، دلهاى ما را پاره كردى . من نگهبان درياهايم ، خداوند به من فرمان داده است كه از شما اطاعت كنم . اگر اجازه دهيد همهء آبها را بر سر آنها جارى مىسازم ، به طورى كه يك تن از آنها زنده نماند .\r\nآنگاه رسول خدا ( ص ) فرمود : اى فرشتگان پروردگار من ، دست از امّت من برداريد ، چرا كه ميان من و آنان وعده گاهى است كه از آن تخلّف نمىورزم .\r\nآنگاه آدم برخاست و خطاب به آن حضرت گفت : خداوند بهترين پاداشى را كه به پيامبران مىدهد ، به خاطر كار امّتت به تو عنايت فرمايد .\r\nآنگاه حسن ( ع ) گفت : اى جد بزرگوار ! اين خفتگان از برادرم نگهبانى مىدهند و سرش را نيز اينان آوردند .\r\nسپس پيامبر ( ص ) فرمود : اى فرشتگان پروردگار من ! اينان را به ازاى قتل پسرم بكشيد . به خدا سوگند ، اندكى بعد همهء يارانم را ديدم كه سرشان بريده است .\r\nگويد : فرشته‌اى به من چسبيد تا مرا بكشد . من فرياد زدم : اى ابا القاسم ! پناهم ده و بر من رحم كن ، خداوند بر تو رحم كند .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nحضرت فرمود : دست از او برداريد ؛ به من نزديك شد و فرمود : تو هم از هفتاد نفرى ؟\r\nگفتم : بلى . سپس دستش را روى شانه‌ام گذاشت و مرا با صورت روى زمين خواباند و فرمود :\r\n« خداوند تو را نبخشايد . خداوند استخوانهايت را به آتش بسوزاند » . از اين رو من از رحمت خداوند نوميد گشتم . پس اعمش گفت : « از من دور شو كه مىترسم به خاطر تو مجازات شوم » « 1 » .\r\n\r\nدار زدن سر شريف در دمشق\r\nذهبى به نقل از حمزة بن يزيد حضرمى گويد : « يكى از خويشاوندانم براى من نقل كرد كه او سر حسين ( ع ) را براى مدت سه روز در دمشق بر سر دار ديد » « 2 » .\r\nشبراوى گويد : ابوالفضل گفت : « پس از رسيدن سر شريف به دمشق آن را درون طشتى در برابر يزيد نهادند و او با چوبدستى بر دندان‌هاى شريفش مىزد . آنگاه فرمان داد آن را دار بزنند ؛ و سه روز در دمشق بر سر دار بود » « 3 » .\r\nباعونى نوشته است كه سر را سه روز در دمشق نصب كردند و سپس در انبار اسلحه قرارش دادند « 4 » .\r\nعلامهء مجلسى نقل كرده است كه سر حسين ( ع ) را سه روز در دمشق بر دار كردند و سپس در انبارهاى بنى اميه نگه داشتند « 5 » .\r\nآنچه گفتيم دربارهء خود سر شريف بود ، اما دربارهء جاى به دار كشيدن آن ، دو نقل است :\r\n1 . بر در مسجد دمشق\r\nشيخ صدوق و ابن فتّال نقل كرده و گفته‌اند : « سپس يزيدفرمان داد سر حسين ( ع ) را بر در مسجد دمشق نصب كردند » « 6 » .\r\n\r\n\r\n","description":"","footnote":"\r\n( 1 ) . احقاق الحق ، ج 11 ، ص 335 ، به نقل از نور الابصار ، ص 125 ؛ نيز ر . ك : بحار الانوار ، ج 45 ، ص 187 ، به نقل از الخرائج و الجرائح ، ج 2 ، ص 581 ( با اختلاف ، به ويژه در آنچه مربوط به سر شريف است ) .\r\n( 2 ) . سير اعلام النبلاء ، ج 3 ، ص 319 .\r\n( 3 ) . الاتّحاف بحبّ الاشراف ، ص 69 .\r\n( 4 ) . جواهر المطالب ، ج 2 ، ص 299 .\r\n( 5 ) . بحار الانوار ، ج 45 ، ص 145 .\r\n( 6 ) . امالى صدوق ، ص 231 ، به نقل از آن بحارالانوار ، ج 45 ، ص 154 ؛ روضة الواعظين ، ج 1 ، ص 191 .\r\n","page_name":" 204 ","page_number":204},
  {"content":"\r\n\r\n2 . بر در سراى يزيد\r\nعلامهء مجلسى به نقل از صاحب مناقب گويد : « ابو مخنف و ديگران نوشته‌اند كه يزيد فرمان داد سر حسين ( ع ) را بر در خانه‌اش نصب كردند » « 1 » .\r\n\r\nسر شريف در خانه يزيد\r\nبلاذرى گويد : « يزيد سر حسين ( ع ) را نزد زنانش فرستاد . پس دخترش عاتكه ، مادر يزيد بن عبد الملك آن را گرفت و شستشو داد و آن راروغن ماليد و خوشبو ساخت . يزيد پرسيد : اين چيست ؟ گفت : سر پسر عمويم را ژوليده نزدم فرستادى و من آن را مرتب و خوشبو ساختم » « 2 » .\r\n\r\nگرداندن سر شريف در شهرهاى شام\r\nقاضى نعمان گويد : « آنگاه يزيد ملعون فرمان داد تا سر حسين ( ع ) را در شهرهاى شام و ديگر شهرها بگردانند . » « 3 »\r\n\r\nنخستين سرى كه در اسلام حمل گرديد\r\nسر حسين ( ع ) را حمل كردند ؛ و مورّخان تصريح كرده‌اند كه آن نخستين سرى بود كه در اسلام بر نيزه حمل شد « 4 » .\r\n\r\nاسلام آوردن يهودى به بركت سر شريف\r\nخوارزمى گويد : « نقل شده است چون سر حسين ( ع ) را به شام مىبردند ، شب آنان را فرا گرفت . پس نزد مردى يهودى فرود آمدند . چون نوشيدند و مست شدند ، به او گفتند :\r\nسر حسين ( ع ) نزد ماست . گفت : آن رانشانم بدهيد . پس آن را درون صندوقى كه از آن\r\n\r\n\r\n","description":"","footnote":"\r\n( 1 ) . بحار الانوار ، ج 45 ، ص 142 .\r\n( 2 ) . انساب الاشراف ، ج 3 ، ص 416 .\r\n( 3 ) . شرح الاخبار ، ج 3 ، ص 159 .\r\n( 4 ) . المعجم الكبير ، ج 3 ، ص 134 ، ح 2876 ؛ الرّد على المعتصب العنيد ، ص 40 ؛ كشف الغمّة ، ج 2 ، ص 54 ؛ مجمع الزوائد ، ج 9 ، ص 196 ؛ الجوهر الثمين ، ص 78 .\r\n","page_name":" 205 ","page_number":205},
  {"content":"\r\n\r\nنورى به سوى آسمان مىتابيد ، نشانش دادند . يهودى به شگفت آمد و آن را به امانت خواست . آنها نيز آن را نزد وى به امانت نهادند . سپس يهودى - كه سر را بر آن حال ديده بود - خطاب به آن گفت : نزد جدّت از من شفاعت كن . پس سر به سخن آمد و گفت : شفاعت من براى محمّديان است و تو محمّدى نيستى .\r\nيهودى خويشاوندانش را جمع كرد . سپس سر را گرفت و درون طشتى نهاد و رويش گلاب ريخت . و درون آن كافور و مشك و عنبر ريخت . سپس به فرزندان و خويشاوندانش گفت : اين سر پسر دختر محمّد ( ص ) است . آن گاه گفت : افسوس كه جدّت محمّد ( ص ) را نديدم تا به دست او اسلام آورم و در ركابت بجنگم . آيا اگر اينك اسلام آورم در قيامت از من شفاعت مىكنى ؟ خداوند سر را به سخن در آورد به طورى كه با زبان رسا گفت :\r\nاگر اسلام بياورى ، من شفيع تو هستم . اين را سه بار گفت و خاموش گشت . آن گاه مرد و خويشاوندانش اسلام آوردند .\r\nگفت : مىگويم : « شايد اين مرد يهودى راهب « قنّسرين » بود چرا كه او به وسيلهء سر حسين ( ع ) اسلام آورد و در اشعار از او ياد شده است ؛ و جوهرى و جرجانى آن را در مرثيه‌هاى حسين ( ع ) نقل كرده‌اند » « 1 » .\r\n\r\nرباب بر حسين سوگوارى مىكند\r\nدر تاريخ فرمانى آمده است كه رباب ، دختر امرئ القيس در شام براى حسين ( ع ) سوگوارى كرد . او پس از آنكه سرش را گرفت و بوسيد در دامن گذاشت و مىگفت :\r\nوا حسينا ، حسين را فراموش نمىكنم ، نيزه‌هاى دشمنان آهنگ او كردند ؛\r\nاو را كشته در كربلا ترك گفتند ، خداوند دو سوى كربلا را سيراب نگرداند « 2 » .\r\n\r\nسر حسين ( ع ) نزد دختر يتميش\r\nعماد الدين طبرى به نقل از كتاب الحاويه نوشتهء قاسم بن محمّد بن احمد مأمونى چنين\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 115 ، ح 49 ؛ و به نقل از آن ، احقاق الحق ، ج 11 ، ص 499 ؛ بحار الانوار ، ج 45 ، ص 172 ، ح 20 ؛ العوالم ، ج 17 ، ص 417 ، ح 18 .\r\n( 2 ) . تاريخ الفرمانى ، ص 4 ؛ طبق هامش شرح الاخبار ، ج 3 ، ص 178 .\r\n","page_name":" 206 ","page_number":206},
  {"content":"\r\n\r\nنقل مىكند : « زنان اهل بيت نبوّت ، شهادت پدران كودكان را از آنها پنهان مىكردند و به آنها مىگفتند كه پدرانشان به مسافرت كجا و كجا رفته‌اند . وضعيت به همين منوال بود تا آنكه يزيد فرمان داد تا وارد سرايش گردند . حسين ( ع ) دختر چهار ساله‌اى داشت . نيم شبى از خواب برخاست و گفت : پدرم حسين ( ع ) كجاست ؟ من او را در خواب به شدّت نگران ديدم . زنان با شنيدن اين سخن به گريه در آمدند و ديگر كودكان نيز با آنان گريستند و صداى آه و ناله بلند شد ، به طورى كه يزيد از خواب بيدار شد و گفت : چه خبر است ؟ چون داستان را برايش باز گفتند ، آن ملعون فرمان داد كه سر پدرش را براى دخترك ببرند . هنگامى كه سر شريف را آوردند و در دامنش گذاشتند ، پرسيد : اين چيست ؟ گفتند : سر پدرت . دخترك با بىتابى فرياد زد و بيمار شد و در همان شام از دنيا رفت . « 1 »\r\nدر « الايقاد » نوشتهء سيد محمد على شاه عبد العظيمى به نقل از العوالم و ديگر كتاب‌ها ماجرا را ذكر كرده كه خلاصهء آن چنين است : « حسين ( ع ) دختر كوچكى داشت كه او را دوست مىداشت و هم كودك او را . گويند كه نامش رقيه بود و سه سال داشت . او كه با اسيران شام همراه بود شب و روز در فراق پدر گريه مىكرد . به او مىگفتند : به سفر رفته است « 2 » . شبى دخترك پدر را در خواب ديد و چون بيدار شد ، بسيار بىتابى مىكرد و گفت : پدر و نور چشم مرا بياوريد . هر چه اهل بيت ( ع ) براى خاموش كردنش كوشيدند ، اندوه و گريه‌اش بيشتر شد . اهل بيت ( ع ) نيز از گريه‌اش اندوهناك شدند و به گريه در آمدند . سيلى به صورت زدند و خاك بر سر پاشيدند و مو پريشان كردند . فرياد ناله و زارى آنها بلند شد و يزيد كه آن را شنيد ، گفت : چه خبر است ؟ گفتند : دختر كوچك حسين ( ع ) پدرش را به خواب ديده است . اينك بيدار شده و او را مىخواهد و گريه و فرياد مىكند . چون يزيد اين را شنيد گفت : سر پدرش را ببريد در جلوى او بگذاريد ، تا دل خوش كند . آن گاه سر حسين ( ع ) را درون سينى نهادند و رويش را پوشيدند و جلوى\r\n\r\n\r\n","description":"","footnote":"\r\n( 1 ) . كامل بهائى ، ج 2 ، ص 179 ، به نقل از آن نفس المهموم ؛ معالى السبطين ، ج 2 ، ص 170 .\r\n( 2 ) . منظورشان سفر آخرت بود .\r\n","page_name":" 207 ","page_number":207},
  {"content":"\r\n\r\nدخترك گذاشتند . گفت : اى مرد ! من پدرم را خواستم ، نه غذا . گفتند : پدرت اينجاست .\r\nدخترك در پوش را برداشت و سرى را ديد و گفت : اين چه سرى است ؟ گفتند : سر پدر توست . رقيّه سر را برداشت و به سينه چسباند و مىگفت : پدر جانم ! چه كسى تو را با خونت خضاب كرد ؟ پدر جانم ! چه كسى رگهايت را بريد ؟ پدر جانم ! چه كسى مرا در خردسالى يتيم كرد ؟ پدر جانم ! يتيم تا بزرگ شود چه كسى را دارد ؟ پدر جانم ! زنان چه كسى را دارند ؟ پدر جانم ! بيوه زنان اسير چه كسى را دارند ؟ پدر جانم ! چشم‌هاى گريان چه كسى را دارند ؟ پدر جانم ! زنان تباه و غريب چه كسى را دارند ؟ پدر جانم ! موهاى پريشان چه كسى را دارند ؟ پدر جانم ! پس از تو كسى نداريم و نوميديم . پدر جانم ! اى كاش فدايت مىشدم . پدر جانم ! اى كاش پيش از اين كور مىبودم . پدر جانم ! اى كاش در خاك شده بودم و نمىديدم كه مويت به خون خضاب شده است . پس دهانش را روى دهان شهيد مظلوم نهاد و آن قدر گريست كه از هوش رفت . چون تكانش دادند ، ديدند كه روح از قفس دنيا پرواز كرده است . صداى اهل بيت ( ع ) به گريه بلند شد و اندوه و عزا تازه گرديد ، هر كس از شاميان كه صداى گريهء آنها را شنيد گريست . مرد و زن در آن روز گريستند . پس يزيد فرمان داد كه او را غسل دادند و دفن كردند . » « 1 »\r\n\r\nگفتارى پيرامون حضرت رقيّه ( س )\r\nگفته‌اند كه امام حسين ( ع ) تنها دو دختر داشت و آن دو سكينه و فاطمه بودند . در پاسخ بايد گفت هرچند اين طور نقل شده است ، اما مورد اتّفاق عموم نيست ؛ و رواياتى ديگر حاكى از آن است كه حضرت سه دختر و بلكه - به قولى - چهار دختر داشت .\r\nطبرى امامى مىنويسد : آن حضرت سه دختر به نام‌هاى زينب ، سكينه و فاطمه داشت » . « 2 »\r\nاز كسانى كه قول آخر را نوشته‌اند ، علّامه اربلى و ابن صبّاغ مالكى هستند . آن دو گفته‌اند : « شيخ كمال الدين بن طلحه گفت : فرزندان پسر و دختر حسين ( ع ) ده تن بودند .\r\n\r\n\r\n","description":"","footnote":"\r\n( 1 ) . الايقاد ، ص 179 ؛ معالى سبطين ، ج 2 ، ص 170 ؛ به نقل از او و منتخب طريحى .\r\n( 2 ) . دلائل الامامة ، ص 181 ؛ نيز ر . ك : المناقب ، ج 4 ، ص 77 ؛ الهداية الكبرى ، ص 202 ؛ كشف الغمّة ، ج 2 ، ص 39 ؛ اسعاف الراغبين ، چاپ شده در هامش نور الابصار ، ص 195 ( طبق احقاق الحق ، ج 11 ، ص 451 ) .\r\n","page_name":" 208 ","page_number":208},
  {"content":"\r\n\r\nشش پسر و چهار دختر . فرزندان پسر على اكبر ، على اوسط - زين العابدين - ، على اصغر ، محمد ، عبدالله و جعفرند . . . و دختران زينب ، سكينه و فاطمه هستند . اين قول مشهور است » . « 1 »\r\nاربلى و ابن صبّاغ از نام دختر چهارم به صراحت ياد نكرده‌اند . بنابراين شايد او همان كسى است كه در ميان مردم به رقيّه شهرت دارد .\r\nاگر گفته شود كه شايد اين رقيّه ، دختر امام على بن ابى طالب ( ع ) بوده باشد مىگوييم ؛ نمىتوان به اين نقل اعتماد كرد ، زيرا روايتهاى مربوط به وى دو دسته است :\r\nدستهء اوّل روايتهايى است كه تصريح دارد او در كودكى مرد . مثل آنچه سبط ابن جوزى نوشته و مىگويد : ابن اسحاق به اولاد فاطمه ( س ) از على ( ع ) ، محسن را افزوده است - كه در كودكى مرد - و ليث نيز ، رقيّه را افزوده است كه او نيز در كودكى مرده است . » « 2 »\r\nبنابراين نمىتوان گفت كه مقصود از رقيّه در اين مقام ، رقيّه دختر على ( ع ) است . زيرا فاصله زمانى ميان وفات اميرالمؤمنين ( ع ) تا پس از واقعهء طف ، او را از كودكى بيرون مىآورد ! اين در صورتى است كه فرض كنيم او در پايان زندگانى امام على ( ع ) به دنيا آمده باشد و گرنه مسأله دشوارتر مىشود .\r\nدستهء دوم رواياتى است كه تصريح دارد به اينكه او بزرگ شد و با مسلم بن عقيل ازدواج كرد « 3 » مورّخان نوشته‌اند : از جمله كسانى كه همراه امام حسين ( ع ) در كربلا به شهادت رسيد ، عبدالله بن مسلم بن عقيل بود و تصريح كرده‌اند كه مادرش رقيّه ، دختر على بن ابى طالب ( ع ) بود . « 4 »\r\nولى با وجود اين نمىتوان گفت كه رقيّهء مدفون در شام ، همان دختر على ( ع ) است ، به چند دليل :\r\n\r\n\r\n","description":"","footnote":"\r\n( 1 ) .\r\n( 2 ) . الفصول المهمّة ، ص 199 ؛ و مانند آن در كشف الغمّة ، ج 2 ، ص 38 در اين كتاب آمده است : اين قول مشهور است ؛ سپس مىگويد : او چهار پسر و دو دختر داشت ؛ و روايت نخست مشهورتر است .\r\n( 3 ) . تذكرة الخواص ، ص 322 .\r\n( 4 ) . ر . ك : كتاب الثقات ، ج 2 ، ص 311 ؛ شرح الأخبار ، ج 2 ، ص 195 ؛ تاريخ الطبرى ، ج 4 ، ص 359 ؛ تاريخ خليفة بن خيّاط ، ص 145 ؛ الكامل فى التاريخ ، ج 4 ، ص 93 .\r\n","page_name":" 209 ","page_number":209},
  {"content":"\r\n\r\nيكم - معلوم نيست كه او در واقعه طفّ حضور داشته است ، گرچه شواهد و قراينى حضورش را تأييد مىكنند ، مانند فرستاده شدن همسرش ، مسلم بن عقيل ، به كوفه و حضور فرزندانش از دختر و پسر به همراه حسين ( ع ) . بنابراين طبيعت حال اقتضا دارد كه رقيه نيز با برادرش ( حسين ) در اين مرحلهء حساس و بسيار مهمّ همراه بوده باشد .\r\nدوم - دليلى براى وفات ايشان در شام نداريم ، بلكه اخبارى داريم كه قبر وى در مصر است . « 1 » اين موضوع ياقوت حموى و ديگران آورده‌اند ؛ « 2 » و گرنه به طور معمول وى بايد در مدينه وفات يافته باشد .\r\nسوم - شواهد كه دربارهء وفات اين بانو نقل شده است - چنان كه روشن است - به طور كامل با اينكه زنى بزرگ بوده باشد تفاوت مىكند .\r\nنقلهاى مربوط به تعمير قبر وى و اين را كه او دخترى خردسال بوده است ، بايد به موارد فوق افزود .\r\nشيخ حائرى مازندرانى مىنويسد : برخى اشخاص صالح برايم نقل كرده‌اند كه رقيه ، دختر حسين ( ع ) در دمشق ضريحى دارد . وقتى ديوارهاى قبرش خراب شد ، خواستند كه او را بيرون بياورند و قبر را تجديد بنا كنند . اما هيچ كس از ترس داخل قبر نمىرفت .\r\nپس شخصى از سادات به نام سيّد ابن مرتضى حاضر شد و وارد قبر گرديد . پارچه‌اى بر روى جنازه افكند و او را بيرون آورد و معلوم شد كه دخترى كوچك و نابالغ است ؛ كه پيكرش از شدّت ضربت مجروح مىباشد . من اين مطلب را براى يكى از عالمان فاضل گفتم و او نيز آن را از زبان يكى از بزرگان خود برايم نقل كرد » . « 3 »\r\n\r\n\r\n","description":"","footnote":"\r\n( 1 )\r\n. ر . ك : لطائف المنن و الاخلاق ، ص 404 ؛ الدر المنثور ، زينب فواز ، ص 206 ؛ نيز در هامش الاشارات الىاماكن الزيارات ، ص 26 .\r\n( 2 ) . معجم البلدان ، ج 5 ، ص 167 ؛ مادهء مصر ، شمارهء 11304 ؛ الاتّحاف بحبّ الاشراف ، ص 95 ؛ اعيان الشيعة ، ج 7 ، ص 34 .\r\n( 3 ) . معالى السبطين ، ج 2 ، ص 171 ؛ تفصيل موضوع را علامهء حجت ، محمد هاشم خراسانى از سيد محمد على شامى ، سبط سيد ابراهيم دمشقى ، آل سيد مرتضى ، از جدّش سيد ابراهيم كه در كار اصلاح قبر شريف شركت داشت نقل كرده و گفته است كه اين داستان در حدود سال 1280 روى داد . ر . ك . منتخب التواريخ ص 388 .\r\n","page_name":" 210 ","page_number":210},
  {"content":"\r\n\r\nچهارم - تصريح برخى از نويسندگان ، مثل آنچه منتخبات التواريخ ، نوشته محمّد اديب آل تقىالدين حصنى نقل شده است كه حضرت رقيه دختر خردسال امام حسين ( ع ) در باب الفراديس مدفون است . « 1 »\r\nاز شعرانى در باب دهم كتاب المنن نقل شده است : « يكى از خواصّ برايم نقل كرده كه رقيه ، دختر امام حسين ( ع ) در بارگاه نزديك جامع دار الخليفه يزيد ، به همراه جماعتى ديگر از اهل بيت ( ع ) مدفون است . اين مسجد امروزه به جامع شجرة الدر مشهور است در سمت چپ جويندهء سيده نفيسه است و جايى كه حضرت رقيه در آن مدفون است در سمت راستش قرار دارد . بر سنگ نصب شده بر در اين خانه چنين نوشته شده است :\r\n بُقْعَةٌ شُرِّفَتْ بِآلِ النبىّ * وَ بِبِنْتِ الحسينِ الشهيد رقيّة » « 2 » \r\nبناى اين قبر شريف ، پس از پيروزى انقلاب اسلامى و برپايى جمهورى اسلامى در ايران به رهبرى امام خمينى ( قدس سره الشريف ) تجديد بنا شد و به صورت بنايى بزرگ درآمد و رمز فداكارى و جهاد در راه خدا و اعتلاى كلمهء توحيد در آمده است .\r\nاگر گفته شود كه آيا در سخنان امام حسين ( ع ) نام او به صراحت آمده است ؟ پاسخ اين است : آرى ، براى نمونه سيّد بن طاووس نوشته است كه امام ( ع ) هنگام وداع با اهل بيت فرمود : خواهرم امّ كلثوم ، و تو اى زينب و تو اى رقيه و تو اى فاطمه و تو اى رباب ، مواظب باشيد پس از كشته شدن من گريبان چاك مدهيد ، صورت مخراشيد و سخن ناروا بر زبان مياريد . » « 3 »\r\nقندوزى نوشته است كه امام ( ع ) ندا داد : « اى امّ كلثوم ، اى سكينه ، اى رقيه ، اى عاتكه ، اى زينب ، و اى اهل بيت من از من بر شما سلام باد » . « 4 »\r\n\r\n\r\n","description":"","footnote":"\r\n( 1 ) . منتخبات التواريخ ، مراقد اهل بيت در شام ( به زبان فارسى ) ، ص 45 .\r\n( 2 ) . معالى السبطين ، ج 2 ، ص 171 .\r\n( 3 ) . الملهوف ، ص 141 .\r\n( 4 ) . ينابيع المودّة ، ج 3 ، ص 79 ؛ و به نقل از آن احقاق الحق ، ج 11 ، ص 633 .\r\n","page_name":" 211 ","page_number":211},
  {"content":"\r\n\r\nهر دو احتمال درباه او امكان دارد . هر چند كه از ظاهر سخن گفتارى كه سيّد بن طاووس نقل كرده است چنين بر مىآيد كه مقصود آن حضرت از رقيّه ، به هنگام وداع ، رقيّه دختر على ( ع ) است ؛ و مىتوان آن را دليل ديگرى براى حضور وى در كربلا شمرد .\r\n\r\nمحل سكونت اهل بيت ( ع ) در شام\r\nشيخ صدوق از فاطمه ، دختر على ( ع ) ، نقل كرده است كه گفت : « سپس يزيد ( لعنة الله ) فرمان داد زنان حسين ( ع ) را به همراه على بن الحسين ( ع ) در جايى زندانى كردند كه نه آنها را از گرما حفظ مىكرد و نه از سرما ، به طورى كه پوست صورتشان كنده شد » . « 1 »\r\nقاضى نعمان پس از نقل گريهء يزيد گويد : « گويند اين واقعه پس از آن بود كه آنها را در منزلى جاى داد كه نه از سرما حفظشان مىكرد و نه از گرما . يك ماه و نيم در آنجا ماندند و به طورى كه از گرماى آفتاب پوست صورتشان كنده شد . سپس آزادشان كرد . » « 2 »\r\nابن نما گويد : « زنان در جايى جاى داده شدند كه نه از گرما حفظشان مىكرد و نه از سرما به طورى كه با وجود پنهان كردن صورت‌ها و سايه انداختن پرده‌ها ، چهره‌هاشان پوست انداخت و خونابه جارى گرديد . در آن حال شكيب از كف رفته و بىتابى بر آنها چيره گشته بود و اندوه با آن زنان بينوا همنشين شده بود . » « 3 »\r\nسيّد بن طاووس گويد : « سپس يزيد فرمان داد آنان را در منزلى جاى دادند كه نه آنها را از گرما حفظ مىكرد و نه از سرما . آنان آن قدر در آنجا ماندند كه پوست صورتشان كنده شد » . « 4 »\r\nشيخ مفيد گويد : « سپس يزيد فرمان داد تا زنان را در خانه‌اى جداگانه جاى دادند .\r\nبرادرشان على بن الحسين ( ع ) نيز همراهشان بود . خانه‌اى متّصل به كاخ يزيد به آنها اختصاص دادند ؛ و چند روزى در آن اقامت كردند » . « 5 »\r\n\r\n\r\n","description":"","footnote":"\r\n( 1 ) . امالى صدوق ، ص 231 ، مجلس 31 ، ص 243 ؛ به نقل از آن ، بحار الانوار ، ج 45 ، ص 140 ؛ نيز ر . ك . روضة الواعظين ، ج 1 ، ص 192 .\r\n( 2 ) . شرح الاخبار ، ج 3 ، ص 269 .\r\n( 3 ) . مثير الاحزان ، ص 102 .\r\n( 4 ) . الملهوف ، ص 219 ؛ نيز ر . ك . تسلية المجالس ، ج 2 ، ص 396 .\r\n( 5 ) . الارشاد ، ج 2 ، ص 122 ؛ اعلام الورى ، ص 249 .\r\n","page_name":" 212 ","page_number":212},
  {"content":"\r\n\r\nاز برخى روايات - علاوه بر آنچه گفته شد - چنين بر مىآيد كه آن خانه خراب بود ، به طورى كه بيم آن مىرفت بر سرشان خراب شود .\r\nصاحب بصائر الدرجات به نقل از محمد بن على حلبى مىنويسد : « شنيدم كه امام صادق ( ع ) مىفرمود : چون على بن الحسين ( ع ) و همراهانش را نزد يزيد بن معاويه - لعنت خدا بر آنهاباد - آورند ، وى را در خانه‌اى جاى دادند . « 1 » يكى از آنها گفت : ما را به اين خانه آورده‌اند كه بر سر ما ويران شود . ( نگهبانان ) گفتند : اينان را ببينيد كه مىترسند بر سرشان ويران شود . در حالى كه فردا آنها را بيرون مىبرند و مىكشند . على بن الحسين ( ع ) گفت : در ميان ما كسى جز من « رطانه » نمىدانست و رطانه در نزد اهل مدينه به معناى رومى است » . « 2 »\r\nطبرانى امامى از يحيى بن عمران حلبى نقل مىكند كه گفت : على بن الحسين ( ع ) را با زنان همراهش نزد يزيد بن معاويه آوردند . پس آنها را درون خانه‌اى قرار دادند و گروهى عجم را كه زبان عربى نمىدانستند بر آنها گماردند . يكى از ( اهل بيت ) به ديگرى گفت :\r\nما را در اين خانه قرار داده‌اند تا بر سر ما خراب شود و كشته شويم . آن گاه على بن الحسين ( ع ) به زبان رومى به نگهبانان گفت : آيا مىدانيد آنان چه مىگويند ؟ اينها چنين و چنان مىگويند . نگاهبانان گفتند : گفته‌اند كه شما را فردا بيرون مىبرند و مىكشند . سپس على بن الحسين ( ع ) گفت : هرگز ، خداوند چنين چيزى را نمىخواهد . آنگاه رو به آنها كرد و مطلب را به زبان خودشان به آنها فهماند » . « 3 »\r\n\r\nخواب سكينه ، دختر حسين ( ع ) در شام\r\nابن نما گويد : سكينه در دمشق چنين خوابى ديد : گويى كه پنج بزرگوار نورانى پيش آمدند . روى سر هر كدام پيرى ايستاده بود و فرشتگان پيرامونشان را گرفته بودند .\r\n\r\n\r\n","description":"","footnote":"\r\n( 1 )\r\n. در روايت دلائل الامامة آمده است : « آنان را درون خانه‌اى قرار دادند » ؛ و اين درست‌تر است .\r\n( 2 ) . بصائر الدرجات ، ص 338 ، باب 12 ، ح 1 ؛ به نقل از آن بحار الانوار ، ج 45 ، ص 177 ؛ نيز ر . ك . المناقب ، ج 4 ، ص 145 .\r\n( 3 ) . دلائل الامامة ، ص 204 ، ح 125 .\r\n","page_name":" 213 ","page_number":213},
  {"content":"\r\n\r\nخدمتكارى نيز پياده با آنها مىرفت . آن نژادگان رفتند و خدمتكار آمد و به من نزديك شد و گفت : اى سكينه ، جدّت سلامت مىرساند . گفتم : بر رسول خدا سلام باد . اى پيك رسول خدا تو كه هستى ؟ گفت : خدمتكارى از خدمتكاران بهشت . گفتم : اين پيرانى كه همراه اين نژادگان آمده‌اند كيستند ؟ گفت : اوّل آدم ، دوم ابراهيم خليل الله ، سوم موسى كليم الله و چهارم عيسى روح الله است . گفتم : آن كسى كه محاسنش را گرفته و مىافتد و بلند مىشود كيست ؟ گفت : جدّت رسول خدا ( ص ) . گفتم : به كجا مىروند ؟ گفت : سوى پدرت حسين ( ع ) .\r\nمن رفتم و كوشيدم خود را به وى برسانم و بگويم كه ستمگران ، پس از او با ما چه كرده‌اند . در همين حال بود كه ديدم پنج كجاوه از نور آمدند درون هر يك از آنها زنى است . گفتم : اين زنانى كه مىآيند چه كسانى هستند . گفت : اوّلى حوا ، مادر انسانها ، دومى آسيه دختر مزاحم ، سومى مريم ، دختر عمران ، چهارمى خديجه ، دختر خويلد ، و پنجمى دست بر سرش نهاده و مىافتد و بلند مىشود . گفتم : او كيست ؟ گفت : جدّه‌ات فاطمه ( س ) ، دختر محمد ( ص ) ، مادر پدرت . گفتم به خدا سوگند به او خواهم گفت كه با ما چه كرده‌اند .\r\nسپس خود را به او رساندم و در برابرش ايستادم و گريه كنان گفتم : مادر جان ! به خدا سوگند حقّ ما را انكار كردند . مادر جان ! به خدا سوگند جمع ما را از هم پراكندند ؛ مادر جان ! به خدا سوگند حريم ما را مباح كردند . مادر جان ! به خدا سوگند پدرمان حسين را كشتند . فرمود : اى سكينه ! بس است ، ديگر مگو كه جگرم را سوزاندى و بندهاى قلبم را پاره كردى . اين پيراهن پدرت حسين هميشه با من است و از من جدا نخواهد شد تا آنكه خداى را با آن ديدار كنم .\r\nسپس بيدار شدم و خواستم كه آن خواب را پوشيده نگهدارم ولى براى خانواده‌ام بازگو كردم ؛ كه ميان مردم شايع شد » . « 1 »\r\nسيّد بن طاووس ضمن نقل بخشى از خواب از زبان سكينه نقل كرده كه اين خواب در\r\n\r\n\r\n","description":"","footnote":"\r\n( 1 ) . مثير الاحزان ، ص 104 ، به نقل از آن بحار الانوار ، ج 45 ، ص 140 .\r\n","page_name":" 214 ","page_number":214},
  {"content":"\r\n\r\nچهارمين روز اقامت در شام ديده است . « 1 » علّامهء مجلسى جزئيات بيشترى را به نقل از برخى تأليفات شيعى نقل كرده است « 2 » .\r\n\r\nمدّت اقامت اهل بيت ( ع ) در شام\r\nتنها كسى كه از مورّخان كهن به مدت اقامت اهل بيت ( ع ) در شام تصريح كرده است ، قاضى ابو حنيفة ، نعمان بن محمّد تميمى مغربى ، متوفاى سال 363 هجرى است . او مىگويد : « آنها يك و نيم ماه در آنجا ماندند » « 3 » . سيّد بن طاووس در نقلى نزديك به اين مىگويد : « يك ماه در آنجا ماندند » « 4 » . اما ديگران تنها به ذكر عنوان كلّى بسنده كرده‌اند . مثل شيخ مفيد كه مىگويد : « چند روز در آنجا ماندند » « 5 » . طبرى نيز از وى نقل كرده است « 6 » .\r\nآرى علامهء مجلسى به نقل برخى از كتابهاى اصحاب آورده است كه آنان مدّت ده روز در شام اقامت كردند ، آنجا كه مىگويد : « بنا بر نقل مدّت هفت روز برايش عزا گرفتند . چون روز هشتم فرا رسيد ، يزيد آنان را فرا خواند و به آنها پيشنهاد ماندن داد . اما آنها نپذيرفتند و آهنگ باز گشت به مدينه كردند ، پس برايشان كجاوه ساختند » « 7 » . اما معلوم نيست كه ايشان مطلب را از كجا نقل كرده و اين روايت قابل استناد نيست .\r\nاگر نقل ابن سعد را بپذيريم كه يزيد كس به مدينه فرستاد و از آنجا چند تن از موالى سالمند بنى هاشم نزد وى آمدند و او چند تن از موالى ابو سفيان را با آنها همراه كرد و\r\n\r\n\r\n","description":"","footnote":"\r\n( 1 ) . الملهوف ، ص 220 . در آنجا آمده است : سكينه در خواب به جدّه‌اش فاطمه زهرا گفت : مادر جان ! به خداسوگند حق ما را انكار كردند ، مادر جان ! به خدا سوگند ، جمع ما را پراكنده ساختند . مادر جان ! به خدا سوگند ، حريم ما را مباح شمردند . مادر جان ! به خدا سوگند ، پدرمان حسين را كشتند .\r\n( 2 ) . بحار الانوار ، ج 45 ، ص 194 .\r\n( 3 ) . شرح الاخبار ، ج 3 ، ص 269 .\r\n( 4 ) . اقبال الاعمال ، ص 589 .\r\n( 5 ) . الارشاد ، ج 2 ، ص 122 .\r\n( 6 ) . اعلام الورى ، ص 249 .\r\n( 7 ) . بحار الانوار ، ج 45 ، ص 196 .\r\n","page_name":" 215 ","page_number":215},
  {"content":"\r\n\r\nسپس اسيران را همراهشان به مدينه فرستاد « 1 » ، در اين صورت - با توجّه به زمان فرستادن پيك به مدينه و باز گشت آنها به شام - به طور يقين مدّت اقامتشان بيشتر مىشود .\r\n\r\nحقيقت يا خيال ؟\r\n1 . گفته‌اند : يزيد فرمان داد زنانِ - اهل بيت ( ع ) - را همراه با آنچه نياز دارند در خانه‌اى جداگانه جاى دادند و على بن الحسين ( ع ) نيز در همان خانه جاى داشت « 2 » .\r\nدربارهء اين روايت بايد گفت : آن خانه با خانهء ويرانه‌اى كه درباره‌اش گفته‌اند آنها را از گرما و سرما حفظ نمىكرد ، به طورى كه پوست صورت‌هايشان كنده شد ، « 3 » تفاوت مىكند .\r\nاين خانه‌اى بود كه پس از وقايع مجلس يزيد ، آنها را به اينجا انتقال دادند . دليلش نيز مطالبى است كه طبرى در دنبالهء اين مطلب آورده است : آن گاه اسيران رفتند تا به خانهء يزيد در آمدند . پس هيچ يك از زنان خاندان معاويه نماند مگر اينكه به استقبالشان آمد و مىگريست « 4 » . اين خانه - يا آن طور كه از ظاهر نقل طبرى بر مىآيد و ديگران نيز گفته‌اند كه يزيد آنها را در سراى خاص خويش جاى داد « 5 » - خانهء خود يزيد يا خانه‌اى چسبيده به خانهء او بود « 6 » . اينكه برخى محل اسكان اهل بيت ( ع ) در شام را خانه‌اى خوب و درست توصيف كرده‌اند ، نادرست است و ناشى از عدم دقت در رواياتى است كه در اين زمينه آمده است . مؤيّد اين مطلب گفتار سيّد محمّد بن ابى طالب است كه مىگويد : « نقل شده كه آن ملعون از بيم تفرقه و بر پايى فتنه آغاز به پوزش خواهى كرد و به نكوهش عمل ابن زياد پرداخت . على بن الحسين ( ع ) را احترام مىكرد و زنان را به سراى خواص خويش انتقال داد ؛ و غذاى صبح و شام را با سرورمان ، امام سجاد ( ع ) ، مىخورد « 7 » .\r\n\r\n\r\n","description":"","footnote":"\r\n( 1 )\r\n. الطبقات الكبرى ، ص 84 ( زندگينامهء امام حسين ( ع ) از بخش چاپ نشده ) .\r\n( 2 ) . تاريخ الطبرى ، ج 3 ، ص 339 ( چاپ دار الكتب العلمية بيروت ) ؛ و مانند آن در نور الابصار ، ص 132 .\r\n( 3 ) . امالى صدوق ، ص 231 ؛ شرح الاخبار ، ج 3 ، ص 269 ؛ روضة الواعظين ، ج 1 ، ص 192 ؛ مثير الاحزان ، ص 102 ؛ الملهوف ، ص 219 ؛ تسلية المجالس ، ج 2 ، ص 396 ؛ بحار الانوار ، ج 45 ، ص 140 .\r\n( 4 ) . تاريخ الطبرى ، ج 3 ، ص 339 .\r\n( 5 ) . مقتل خوارزمى ، ج 2 ، ص 74 ؛ تسلية المجالس ، ج 2 ، ص 339 ؛ بحار الانوار ، ج 45 ، ص 134 .\r\n( 6 ) . الارشاد ، ج 2 ، ص 122 ، اعلام الورى ، ص 24 .\r\n( 7 ) . تسلية المجالس ، ج 2 ، ص 457 .\r\n","page_name":" 216 ","page_number":216},
  {"content":"\r\n\r\n2 . گفته‌اند : يزيد تا هنگامى كه على بن الحسين ( ع ) حاضر نمىشد ، صبحانه و شام نمىخورد « 1 » . دربارهء اين نقل بايد گفت : اگر كه درست باشد - اين موضوع زمانى بود كه كفهء معادله عوض شد و اوضاع به زيان يزيد تغيير كرد . او براى حفظ ظاهر و از روى سياست و از ترس فتنه اقدام به اين كار كرد . اما در پنهان و در واقع ، مىدانيم كه بارها در صدد قتل امام زين العابدين ( ع ) بر آمد و مىخواست ترورش كند ؛ و در گفت و گوى با امام ( ع ) نيز از نيات پليدش پرده برداشت .\r\n3 . گفته‌اند : يزيد از على بن الحسين ( ع ) خواست كه با پسرش ، خالد ، كشتى بگيرد « 2 » .\r\nاين نيز خطاست و به طور قطع نا درست مىباشد . اگر كه مضمون خبر درست باشد ، به عمرو بن الحسن ( ع ) مربوط مىگردد ؛ كه سيره نويسان و مورّخان از او ياد كرده‌اند . از جمله ابن سعد در الطبقات مىگويد : سپس على بن الحسين ، حسن بن حسن و عمرو بن حسن ( ع ) را فرا خواند ؛ و به عمرو بن حسن ( ع ) كه در آن روز يازده سال داشت گفت : آيا با اين - يعنى خالد بن يزيد - كشتى مىگيرد ؟ گفت : نه ، ولى كاردى به من و كاردى به او بده تا با او بجنگم . پس يزيد او را به خود چسباند و به اين بيت تمثل جست : اين خويى است كه از احزم مىشناسم ، آيا مار به جز مار مىزايد « 3 » ؟\r\nاز اين نقل دانسته مىشود ، آنچه در برخى كتابها به جاى عمرو بن الحسن ( ع ) ، عمرو بن الحسين ( ع ) آمده است ، تصحيف مىباشد . زيرا براى آن حضرت فرزندى به اين نام نمىشناسيم . مضافاً اينكه از نسل پاك آن حضرت به جز على بن الحسين ( ع ) باقى نماند .\r\n\r\n\r\n","description":"","footnote":"\r\n( 1 )\r\n. مقتل خوارزمى ، ج 2 ، ص 74 ؛ المنتظم ، ج 5 ، ص 344 ؛ تاريخ الطبرى ، ج 4 ، ص 353 ؛ الكامل فىالتاريخ ، ج 4 ، ص 7 ؛ تسلية المجالس ، ج 2 ، ص 399 ؛ البداية والنهاية ، ج 8 ، ص 197 .\r\n( 2 ) . مقتل خوارزمى ، ج 2 ، ص 74 ؛ المناقب ، ج 4 ، ص 172 ؛ الاحتجاج ، ج 2 ، ص 134 ، به نقل از آن ، بحارالانوار ، ج 42 ، ص 162 .\r\n( 3 ) . الطبقات الكبرى ( ترجمة الامام الحسين ( ع ) ) ، ص 84 نيز ر . ك . تاريخ الطبرى ، ج 4 ، ص 353 ؛ الكامل فى التاريخ ، ج 4 ، ص 87 ؛ مثير الاحزان ، ص 105 ( در اين كتاب به جاى عمرو بن الحسن ( ع ) ، عمر بن الحسن ( ع ) آمده است . نيز آمده است كه يزيد پيش از خواندن بيت گفت : كوچك و بزرگتان دست از دشمنى ما بر نمىداريد ) ؛ الملهوف ، ص 223 .\r\n","page_name":" 217 ","page_number":217},
  {"content":"\r\n\r\nگمان قوى بر اين است كه مزدوران بنى اميه پس از مشاهده تأثير سخن امام ( ع ) در قلب پايتخت حكومت سياه بنى اميه ، اين گونه امور را ساخته و ميان مردم پخش كرده‌اند ؛ يا اينكه ناشى از سهل انگارى نويسندگان است .\r\nدربارهء چگونگى شعرى كه يزيد به آن مثل زده است ، اختلاف نظر وجود دارد . خوارزمى آن را اين گونه نقل كرده است :\r\nاين خويى است كه از احزم مىشناسم ، مگر مار بد جز مار بد مىزايد ؟ « 1 »\r\nابن جوزى آن را « سنتى است كه از احزم مىشناسم » « 2 » نقل كرده است . در يكى از نسخه‌هاى كتابش همانند الطبقات و نور الابصار چنين آمده است « و آيا مار جز مارهايى زايد » .\r\nدر المناقب آمده است : اين نافرمانيى است از نافرمانىها ، آيا مار به جز مار مىزايد ؟ « 3 » سپس مىگويد : در كتاب الاحمر گفته است : گواهى مىدهم كه تو فرزند على بن ابى طالب ( ع ) هستى « 4 » .\r\nدر الاحتجاج آمده است كه او گفت : مار جز مار نمىزايد . گواهى مىدهم كه تو پسر على بن ابى طالب هستى « 5 » .\r\nاصل بيت - چنان كه از ابن كلبى نقل شده است - از ابو اخزم طايى ، جدّ ابوحاتم يا جدّ جدّ اوست . او پسرى به نام اخزم داشت كه گفته‌اند پدر و مادرش را اذيّت مىكرد . او مرد و دو پسر از خود گذاشت . روزى هر دو به جدّشان حمله كردند و او را زدند ؛ و او گفت :\r\nفرزندانم مرا به خون آغشته كردند ، اين خويى است كه من از احزم مىشناسم\r\nيعنى اينان نيز در اذيّت كردن مانند پدرشان هستند . . . . اين مثل در شباهت‌هاى نزديك ميان افراد زده مىشود « 6 » .\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 74 .\r\n( 2 ) . المنتظم ، ج 5 ، ص 344 .\r\n( 3 ) . نور الابصار ، ص 132 .\r\n( 4 ) . المناقب ، ج 4 ، ص 173 .\r\n( 5 ) . الاحتجاج ، ج 2 ، ص 134 .\r\n( 6 ) . مجمع الامثال ، ج 1 ، ص 375 ، شماره 1933 .\r\n","page_name":" 218 ","page_number":218},
  {"content":"\r\n\r\n4 . گفته‌اند : فاطمه ، دختر على ( ع ) ، به زن يزيد گفت : « چيزى براى ما باقى نگذاشته‌اند » .\r\nيزيد متوجّه شد و گفت : « آنچه به آنها رسيده بزرگ است » . سپس هر چه را گفتند ، دو برابرش را به آنها داد « 1 » .\r\nاز همين قبيل است نقل ابن اثير كه مىگويد : « يزيد دربارهء چيزهايى كه از آنها گرفته بودند پرسيد و دو برابرش را به آنها داد » « 2 » . نيز آنچه طبرى و ابن كثير نقل كرده‌اند : « يزيد به همهء زنان پيغام داد كه از شما چه گرفته‌اند ؟ و به هر يك از آنها هر اندازه‌اى كه ادّعا كرد ، دو برابرش را داد » « 3 » .\r\nدربارهء اين روايات بايد گفت : اوّل اينكه ، ما درستى اين اخبار را نمىپذيريم . زيرا شأن اهل بيت ( ع ) - كه اهل بيت حماسه و غيرت و صاحبان عزّت و سر بلندى هستند - بالاتر و والاتر از آن است كه از مردى خبيث و بد رفتار و بد نهاد چيزى بگيرند . اين روايات جز جعليّات و ساخته‌هاى طرفداران بنى اميه از سر كينه و دشمنى با اهل بيت ( ع ) ، چيزى نيست .\r\nدوم اينكه ، به فرض پذيرش آنها ، تقاضاى اهل بيت ( ع ) جنبهء مادى نداشت بلكه در ميان چيزهاى غارت شده مواريث خاص اهل بيت ( ع ) بود ، به ويژه آنچه به حضرت زهرا ( س ) تعلّق داشت ؛ كه با هيچ چيز قابل تعويض نبود . « 4 »\r\nسوم اينكه ، ممكن است برخى زنان اهل بيت ( ع ) چنين امورى را نقل كرده باشند ؛ و مقصودشان بيان عمق فاجعهء و جنايتى بود كه در كربلا اتفاق افتاد ؛ تا اينكه در تاريخ بماند و بر سر زبان‌ها بيفتد ، نه اينكه خواسته باشند چيزى را طلب كنند .\r\nچهارم اينكه ، هر كس مالش غصب شده باشد حقّ دارد كه آن را مطالبه كند و هيچ\r\n\r\n\r\n","description":"","footnote":"\r\n( 1 ) . الطبقات الكبرى ( ترجمة الامام الحسين ( ع ) ) ص 83 ؛ مانند همين سخن از فاطمه دختر امام حسين ( ع ) نقل شده است كه به امّ كلثوم ، همسر يزيد ، گفت . ر . ك : عبرات المصطفين ، ج 2 ، ص 289 ، به نقل از مرآة الزمان ( نسخه خطى ) ، ص 100 .\r\n( 2 ) . الكامل فى التاريخ ، ج 4 ، ص 86 .\r\n( 3 ) . تاريخ الطبرى ، ج 4 ، ص 355 ؛ البدايه و النهايه ، ج 8 ، ص 198 .\r\n( 4 ) . الملهوف ، ص 222 .\r\n","page_name":" 219 ","page_number":219},
  {"content":"\r\n\r\nعيبى هم ندارد . امّا چيزهايى كه به اين نقل افزوده شده پذيرش آن را جاى تأمّل كرده است . در اينجا اهداف سياسى فاسدى است كه از آنها چشم نمىتوان پوشيد .\r\n5 . در پژوهش پيرامون وقايع كربلا به روايت‌هايى بر مىخوريم كه از وقايع بسيار سريع مىگذرند و از آنها چشم مىپوشند ، گويى كه هيچ اتّفاقى نيفتاده است ؛ يا اينكه كار به خير و سلامت پايان يافته است . نمونهء اين روايات به شرح ذيل است :\r\nذهبى به نقل از عمرو بن دينار گويد : « حديث كرد ما را محمّد بن على ( ع ) از پدرش كه گفت : « پس از آنكه حسين كشته شد و ما وارد كوفه شديم ، به مردى بر خورديم . او ما را به خانه‌اش برد و در بستر خواباند . من خوابيدم و با صداى اسبان در كوچه‌ها بيدار شدم .\r\nسپس ما را نزد يزيد بردند . با ديدن ما اشكش جارى شد و هر چه خواستيم به ما داد ! و گفت : در ميان قوم شما امورى پيش خواهد آمد ، تو به آنها وارد مشو . . . » « 1 » نمىدانيم چگونه مىتوان تصوّر كرد كه با آن مراقبتهاى شديد ابن زياد ، چگونه امكان دارد مردى باقيماندهء كاروان را به خانه‌اش ببرد ؟\r\nكسى كه به حقايق نا آگاه باشد و اين خبر را بخواند ، چنين تصوّر مىكند كه اين روايات تنها از يك سفر عادى حكايت مىكند ؛ و هيچ خبرى در كوفه نبوده است : نه از زندان ، نه وقايع مجلس عبيداللّه زياد . در راه رسيدن به شام نيز چيزى روى نداده است و با خوبى و سلامت به شام رسيدند و يزيد هم چنان متأثّر شد كه چشمانش پر از اشك گرديد !\r\nطبرانى - پس از ذكر برخى حوادث مجلس يزيد و گفت و گوى امام با وى - چنين نقل مىكند : « فاطمه و سكينه ( س ) در تلاش بودند تا سر پدرشان را ببينند . امّا تلاش يزيد در مجلس اين بود كه سر پدرشان را از آنها پنهان كند . آنگاه فرمان داد كه وسايل سفرشان را آماده سازند و به آنها خوبى كرد و به سوى مدينه رفتند » « 2 » .\r\nهمهء روايات ديگرى هم كه از اين نوع داريم ، يا بيان بخش ناقصى از حادثه است و يا به منظور تحريف حقايق تاريخ نقل شده‌اند .\r\n\r\n\r\n","description":"","footnote":"\r\n( 1 )\r\n. سير اعلام النبلاء ، ج 3 ، ص 320 .\r\n( 2 ) . المعجم الكبير ، ج 3 ، ص 109 ، ح 2806 .\r\n","page_name":" 220 ","page_number":220},
  {"content":"\r\n\r\n\r\nپيروزى مظلوم\r\n\r\nپيروزى خون بر شمشير\r\nجنگ و درگيرى در كربلا روى داد ، امّا همهء ماجرا پايان نيافت . آرى ، رهبر نهضت بر زمين افتاد و او را با لب تشنه سر بريدند و سر مباركش را بر نيزه كردند ، امّا نبرد پايان نيافت و هر گز نخواهد يافت .\r\nخواستند به ظاهر حكم كنند و بگويند كه خليفه پيروز شده است ؛ چرا نگويند ؟ و حال آنكه رهبر كاروان كشته شد . زن و فرزندانش به اسارت در آمدند و آنها را همراه سرهاى شهيدان از شهرى به شهر ديگر بردند ، تا آنكه به پايتخت رسيدند و ساكنان شهر شادى مىكردند و تصوّرشان اين بود كه اين كار نشان پيروزى و ظفرمندى است !\r\nآرى ، آنها مرتكب جنايتى شدند كه دلها را مشمئز مىكند و كارهايى كردند كه جگر را خون مىكند ، اما يك چيز را از ياد بردند و آن سنّت خداوندى بود كه بر هر چيزى چيره است !\r\nآنان خواستند نور خدا را با دهان‌هايشان خاموش كنند ، اما خداوند اين را نخواست :\r\n « يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ »  « 1 » ( آنها با دهان قصد خاموش كردن نور خداوند متعال را دارند ، ولى خداوند نمىگذارد و نورش را كامل مىكند ؛ اگر چه كافران كراهت داشته باشند ) . خداوند در جاى ديگر فرموده است :\r\n « يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ »  « 2 » ( آنها مىخواهند نور خدا را با دهان خاموش كنند ولى خداوند كامل كنندهء نور خويش است ، هر چند كافران خوش نداشته باشند ) .\r\nآنان درصدد بودند كه حجّت خداوند را مغلوب سازند و حال آنكه خداوند متعال فرموده است :  « كَتَبَ اللَّهُ لَأَغْلِبَنَّ أَنَا وَ رُسُلِي إِنَّ اللَّهَ قَوِيٌّ عَزِيزٌ »  « 3 » ( خداوند مقرّر داشته است كه من و رسولانم پيروز مىشويم . زيرا خداوند نيرومند و شكست‌ناپذير است ) .\r\n\r\n\r\n","description":"","footnote":"\r\n( 1 )\r\n. توبة ( 9 ) ، آيه 32 .\r\n( 2 ) . صف ( 61 ) ، آيه 8 .\r\n( 3 ) . مجادلة ( 58 ) ، آيه 21 .\r\n","page_name":" 221 ","page_number":221},
  {"content":"\r\n\r\nآنان بر اين پندار بودند كه پيروزى تنها با شمار و نيرو است . اما اين سخن خداى بزرگ را فراموش كرده بودند :  « كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ »  « 1 » ( چه بسيار گروه‌هاى كوچكى كه به اذن خداوند بر گروه‌هاى بزرگ پيروز گشتند ) .\r\nاز اين منطق به سنّت ثابت الهى در نبرد حقّ و باطل مىرسيم و آن پيروزى حقّ بر باطل است . خون بر شمشير پيروز است ، چرا كه خداوند مىفرمايد :    « وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ ، إِنَّهُمْ لَهُمُ الْمَنْصُورُونَ ، وَ إِنَّ جُنْدَنا لَهُمُ الْغالِبُونَ »    « 2 » ( به طور مسلّم فرمان ما دربارهء بندگانى كه آنها را به رسالت مىفرستيم ، پيشتر صادر شده است ، كه آنها يارى شدگانند و سپاه ما پيروزند ؛ و فرمود :  « فَإِنَّ حِزْبَ اللَّهِ هُمُ الْغالِبُونَ »  « 3 » ( و مؤمنانى كه انصار خدايند پيروزند ) .\r\n\r\nچگونه معادله دگرگون شد ؟\r\nموضوع دگرگون شدن معادله ، تغيير اوضاع و جابه‌جا شدن كفّه‌هاى موازنه ، يكباره و بدون مقدّمه حاصل نشده بلكه اين كار محصول تلاش‌هاى بسيار و نتيجه سختىهاى فراوانى بود كه اهل بيت امام حسين ( ع ) و در رأس آنها امام سجاد ( ع ) و حضرت زينب ( ع ) تحمل كردند . اين تلاشها ، بلافاصله پس از شهادت امام حسين ( ع ) آغاز شد و در كوفه و در راه شام استمرار يافت و در دمشق به بار نشست ؛ و تا خانهء يزيد امتداد يافت . به طورى كه اركان حكومتش از داخل و خارج به لرزه در آمد . اين موضوعى است كه در اين مرحله به آن مىپردازيم و بر برخى جوانب آن متمركز شده ، برخى زوايايش را مورد دقّت قرار مىدهيم .\r\n\r\nنگاهى به نقش امام زين العابدين ( ع )\r\nموضع امام زين العابدين ( ع ) را در برابر مسائل فراوانى كه پس از عاشورا تا هنگام رسيدن ايشان به شام - و به ويژه آنچه در شام اتفاق افتاد - ديديم ؛ و شواهد چندى\r\n\r\n\r\n","description":"","footnote":"\r\n( 1 ) . بقرة ( 2 ) ، آيهء 249 .\r\n( 2 ) . الصافات ( 37 ) ، آيه 171 - 173 .\r\n( 3 ) . المائدة ( 5 ) ، آيهء 56 .\r\n","page_name":" 222 ","page_number":222},
  {"content":"\r\n\r\nرا دربارهء نقش بارز امام ( ع ) نسبت به مردم ، حكومت و شخصيت‌ها يادآور شديم .\r\nامام ( ع ) توانست موانعى را كه حكومت بنى اميه ايجاد كرده بود از ميان بردارد و ويران سازد . حصار تبليغاتى تحميل شده بر مردم را بشكند و حقايق پوشيده را بر ايشان آشكار سازد .\r\nامام ( ع ) در يك جا مردمانى ساده دل را مىبيند كه حقايق را بر ايشان وارونه جلوه داده‌اند ؛ با اين گروه با سعهء صدر رفتار مىكرد . مانند آن مرد شامى كه خداوند را به خاطر قتل حسين ( ع ) و خاندانش شكر مىكند ، اما پس از شنيدن آيه‌هاى قرآنى نازل شده در حق اهل بيت ( ع ) - مانند آيهء تطهير و آيهء مودّة و دوستى خاندان رسالت و . . . - به فطرت پاك خويش باز مىگردد و مىگويد : خداوندا ! من به سبب سخنانى كه در دشمنى اين قوم گفته‌ام به درگاهت توبه مىكنم . خداوندا من از دشمنان محمّد و آل محمّد ، از جنّ و انس ، بيزارى مىجويم » . « 1 » و يزيد اين را تحمل نكرد و فرمان به قتل پيرمرد شامى داد . « 2 »\r\nتمسّك به قرآن و استدلال به اين كتاب شريف ، بهترين شيوه‌اى بود كه امام ( ع ) در اين مقطع ، براى استدلال انتخاب كرد . زيرا بنى اميّه - چنان كه گفتيم - از گسترش روايات مربوط به فضائل اهل بيت ( ع ) به طور كامل جلوگيرى كردند و در مقابل ، احاديثى در فضيلت دشمنانشان جعل نمودند !\r\nبرخورد امام ( ع ) با اشخاص ساده لوح فريب خورده - مانند داستان آن مرد شامى - و يا ديگرانى كه از اين قرار نبودند ، در راستاى كشف حقايق و بيدار سازى اذهان خفته بود .\r\nمانند آنچه دربارهء سخن گفتن امام ( ع ) با مكحول ، « 3 » صحابى رسول خدا ( ص ) و يا منهال نقل شده است . « 4 »\r\n\r\n\r\n","description":"","footnote":"\r\n( 1 ) . الفتوح ، ج 2 ، ص 183 ؛ تفسير فرات كوفى ، ص 153 ، ح 191 ؛ امالى صدوق ، ص 230 ؛ روضة الواعظين ، ج 1 ، ص 191 ؛ الاحتجاج ، ج 2 ، ص 120 ؛ مقتل خوارزمى ، ج 2 ، ص 61 ؛ بحار الانوار ، ج 45 ، ص 154 و 166 .\r\n( 2 ) . الملهوف ، ص 211 ؛ تسلية المجالس ، ج 2 ، ص 384 .\r\n( 3 ) . الا حتجاج ، ج 2 ، ص 134 ؛ به نقل از آن بحار الانوار ، ج 45 ، ص 162 .\r\n( 4 ) . تفسير القمى ، ج 2 ، ص 134 ؛ الفتوح ، ج 2 ، ص 187 ؛ با تفسير فرات الكوفى ، ص 149 ؛ مقتل خوارزمى ، ج 2 ، ص 71 .\r\n","page_name":" 223 ","page_number":223},
  {"content":"\r\n\r\nدر جاى ديگرى مىبينيم كه در رويارويى با طاغوت ، با قدرت ايمان و نيروى بيان و اقامهء دليل به او حمله مىكند ، به طورى كه جز خوارى و زيانكارى چيزى براى او باقى نمىگذارد . سپس به او وعدهء آتش مىدهد چرا كه پيرو شيطان بوده و خود نتيجه و ميوهء بت پرستان است . از اين رو به اوچنين مىفرمايد : اى يزيد تو را به خدا سوگند مىدهم ، به گمان تو اگر رسول خدا ( ص ) ما را به ريسمان بسته مىديد چه مىكرد ؟ آيا بر ما رقّت نمىآورد ؟ پس يزيد فرمان داد كه ريسمان را بريدند و نشانه‌هاى شكست در او ديده شد ؛ « 1 » و همهء حاضران گريستند « 2 » . هنگامى كه يزيد - مدعى خلافت رسول خدا ( ص ) - بر بيتى از شاعر جاهلى استشهاد مىكند ، امام پاسخ او را با آيهء قرآنى مىدهد . اين امر بر يزيد گران مىآيد « 3 » و چاره‌اى جز اين نمىبيند كه به آيه‌اى قرآنى ، به طور نابجا پناه ببرد .\r\nامّا امام براى او و براى همگان عدم آشنايى او با قرآن و عدم درك معنايش را اثبات مىكند . « 4 » آيا چنين كسى مىتواند داعيه دار خلافت اسلام باشد ؟ با كمال تأسف بيشتر تاريخ نويسان ، اين بخش اخير را نقل نكرده‌اند .\r\nاين نمونهء تلاش‌هايى است كه دربارهء رويارويى امام ( ع ) با طاغوت و شكستن جبروت و اقتدار او نقل شده است .\r\nاما در زمينه برخورد با عامهء مردم ؛ اوج آن را در سخنرانى غرّايى مىبينيم كه در مقابل اجتماع فراوان مردم با حضور يزيد ملعون ايراد مىكند . ما دربارهء تأثير وبازتاب اين سخنرانى به تفصيل سخن گفته‌ايم « 5 » و در اينجا تنها به آنچه سيّد محمّد بن ابى طالب در هنگام نقل اين خطبه آورده است بسنده مىكنيم : « او پيوسته ، خود را معرفى مىكرد تا\r\n\r\n\r\n","description":"","footnote":"\r\n( 1 ) . الطبقات الكبرى ، ص 83 ؛ الرّد على المتعصّب العنيد ، ص 49 ؛ تذكرة الخواص ، ص 262 ؛ الكامل فىالتاريخ ، ج 4 ، ص 86 ؛ تاريخ دمشق ، ج 19 ، ص 493 ؛ مثير الاحزان ، ص 98 ؛ الملهوف ، 213 ؛ جواهر المطالب ، ج 2 ، ص 294 .\r\n( 2 ) . تذكرة الخواص ، ص 262 .\r\n( 3 ) . المعجم الكبير ، ج 3 ، ص 109 ، ح 2806 ؛ تاريخ مدينة دمشق ، ج 19 ، ص 493 ؛ سير اعلام النبلاء ، ج 3 ، ص 319 ؛ تاريخ الاسلام ، ص 18 ؛ مجمع الزوائد ، ج 29 ، ص 195 .\r\n( 4 ) . تفسير القمى ، ج 2 ، ص 352 ؛ الفصول المهمّة ، ص 195 .\r\n( 5 ) . ر . ك . مبحث « نگاهى گذرا به خطبه و باز تاب آن » در همين كتاب .\r\n","page_name":" 224 ","page_number":224},
  {"content":"\r\n\r\nآنكه صداى گريه و نالهء مردم بلند شد و يزيد ترسيد كه مبادا آشوب به پا شود و به مؤذن فرمان داد كه سخن او را قطع كند . » « 1 »\r\nاز همين جا به راز اقدام يزيد مبنى بر زندانى كردن امام ( ع ) « 2 » ، يا فرمان به ترور وى « 3 » و پيشنهاد برخى صحابه « 4 » و مشاوران يزيد ، « 5 » مبنى بر به شهادت رساندن امام ( ع ) پى مىبريم .\r\nاين شواهد متقن مؤيّد ميزان موفّقيت تلاش‌هاى امام ( ع ) در زمينه‌هاى گوناگون مىباشد .\r\n\r\nنگاهى به نقش زينب كبرى ( س )\r\nحضرت زينب ( س ) در راستاى انجام وظيفهء تبليغاتى خود در امتداد نهضت حسينى تلاش بسيارى كرد و مجسمهء كامل ارزش‌هاى و الا و اهداف بلند اين نهضت بود .\r\nاو دختر على و فاطمه ( ع ) است .\r\nاو خواهر حسنين ( ع ) است .\r\nاو در آغوش نبوّت و در سايه ولايت تغذيه شد و پرورش يافت .\r\nاو مصيبتهايى ديد كه هيچ كس مانندش را نديده است !\r\nاو ديروز شاهد مظلوميت‌هاى پايان غم بار زندگى جدّش رسول خدا ( ص ) بود . سپس شاهد مظلوميت‌هاى مادر شهيدش ، فاطمه زهرا ( س ) بود و ديد كه چگونه پهلويش را شكستند « 6 » و در خانه‌اش را آتش زدند . « 7 » او كسى است كه همراه مادرش در مسجد حضور يافت و آن سخنرانى غرّايى را كه او ايراد فرمود ، نقل كرد . « 8 »\r\n\r\n\r\n","description":"","footnote":"\r\n( 1 ) . تسلية المجالس ، ج 2 ، ص 395 .\r\n( 2 ) . المناقب ، ج 4 ، ص 173 ؛ امالى صدوق ، ص 231 ؛ بصائرالدرجات ، ص 339 ؛ بحارالانوار ، ج 45 ، ص 140 .\r\n( 3 ) . بحار الانوار ، ج 45 ، ص 168 و 200 ؛ المناقب ، ج 4 ، ص 173 .\r\n( 4 ) . تاريخ مدينة دمشق ، ج 19 ، ص 420 .\r\n( 5 ) . اثبات الوصية ، ص 145 ؛ البداية و النهاية ، ج 8 ، ص 198 .\r\n( 6 ) . كتاب سليم بن قيس هلالى ، ص 40 ؛ الاحتجاج ، ج 11 ، ص 212 ؛ نيز ر . ك : امالى صدوق ، ص 176 ، ح 178 ؛ ارشاد القلوب ، ص 295 ؛ فرائد السمطين ، ج 2 ، ص 35 ؛ نوادر الاخبار ، ص 161 .\r\n( 7 ) . اثبات الوصيّة ، ص 124 .\r\n( 8 ) . الاحتجاج ، ج 1 ، ص 253 ؛ و ر . ك : بلاغات النساء ، ص 19 ؛ معانى الاخبار ، ص 354 ، امالى طوسى ، 238 ؛ كشف الغمّة ، ج 2 ، ص 114 ؛ شرح نهج البلاغة ، ابن ابى الحديد ، ج 16 ص 233 ؛ اعلام النساء ، ج 4 ، ص 128 ؛ احقاق الحق ، ج 10 ، ص 306 ؛ بحار الانوار ، ج 43 ، ص 195 .\r\n","page_name":" 225 ","page_number":225},
  {"content":"\r\n\r\nبدين وسيله وى آموخت كه چگونه با قدرت بيان و صلابت ايمان با حكمرانان ستمگر برخورد كند . اگر در پى ريشهء خطبه‌هاى حضرت زينب ( س ) باشيم بايد به وقايع پس از رسول خدا ( ص ) توجه كنيم ؛ آن گاه معلوم خواهد شد كه همهء آنها به خطبهء فدكيهء مادرش ، حضرت زهرا ( س ) باز مىگردد .\r\nپس از آن غربت و شهادت پدر مظلومش ، على بن ابى طالب ( ع ) و سپس امام حسن ( ع ) بود .\r\nاما امروز او قهرمان ميدان كربلا شده است و وظيفهء خويش را به نيكوترين وجه در جايگاه‌هاى مختلف انجام مىدهد :\r\n1 . پيروى از امام زمانش و برادر زاده‌اش ، على بن الحسين ( ع ) ؛ كه در برابر يزيد او را به عنوان سخنگو معرفى كرد « 1 » .\r\n2 . استوار ايستادن در برابر يزيد سركش .\r\n3 . تأثير كلام وى در ميان جامعهء شام و به ويژه مجلس يزيد ، و پيش از آن در كوفه .\r\n4 . تأثير فراوان در قلب پايتخت و در خانهء يزيد - چنان كه تفصيل آن خواهد آمد - .\r\n5 . گرفتن موضع عاطفى در برابر سر برادرش حسين ( ع ) ، به طورى كه مجلس چنان منقلب شد كه گفته‌اند : « به خدا سوگند همهء حاضران را گرياند » « 2 » .\r\n6 . ايراد سخنرانى آتشين در مجلس يزيد كه از معانى عالى ، مضامينى و الا و براهينى متقن بر خوردار است . ما در اين باره به شرح سخن گفتيم .\r\n\r\nنگاهى به نقش و تأثير ديگر اهل بيت ( ع )\r\nپيش از اين موضعگيرىهاى استوار اهل بيت ( ع ) را در مواضع مختلف و جاهاى گوناگونى ياد آور شديم .\r\nاز آن جمله موضعى است كه امّ كلثوم در برابر تقاضاى مرد شامى از يزيد « 3 » گرفت .\r\n\r\n\r\n","description":"","footnote":"\r\n( 1 ) . المناقب ، ج 4 ، ص 173 .\r\n( 2 ) . الاحتجاج ، ج 2 ، ص 123 .\r\n( 3 ) . بحار الانوار ، ج 45 ، ص 137 .\r\n","page_name":" 226 ","page_number":226},
  {"content":"\r\n\r\nموضعگيرى ديگر مربوط به سكينه است كه خاندان پاك پيامبر ( ص ) را اين گونه معرفى كرد : « ما اسيران آل محمديم ( ص ) » « 1 » . اين سخن در اذهان مردم اين پرسش را بر انگيخت كه اگر اينان از آل محمد ( ص ) هستند ، پس چرا بايد اسير باشند ؟ و آيا اين است آن محبّت نسبت به خويشاوندان كه خداوند آن را پاداش جدّشان رسول خدا ( ص ) قرار داد ؟ نيز آن حضرت با اين سخن از باطن يزيد پرده برداشت : « به خدا سوگند من كافرى را سنگدل‌تر و كافرتر و مشركى را بدتر و ستمگرتر از او نديده‌ام » « 2 » همو بود كه با اين سخن خود يزيد را خوار كرد : « اى يزيد ! آيا دختران رسول خدا بايد اسير باشند ؟ » « 3 »\r\nموضعگيرى ديگر ، مربوط به فاطمه ، دختر حسين ( ع ) است ؛ به طورى كه وقتى وارد خانهء يزيد شدند ، همهء زنان بنىسفيان به گريه درآمدند « 4 » . ابن نما گويد : فاطمه ، دختر حسين ( ع ) گفت : « اى يزيد ، آيا دختران رسول خدا ( ص ) بايد اسير باشند ؟ پس همهء مردم و ساكنان خانهء يزيد صدايشان بر گريه بلند شد » « 5 » .\r\nنيز آنچه دربارهء عمرو بن الحسن ( ع ) نقل شده است ؛ در هنگامى كه يزيد از او خواست كه با پسرش ، خالد ، كشتى بگيرد . « 6 »\r\nدقّت در اين امور - هر چند كه دشمنان ، بسيارى از آنها را از روى دشمنى و كينه و حسد پنهان كرده‌اند و تنها بخش اندكى به ما رسيده است - نشان مىدهد كه اهداف اين كاروان تحقّق يافت و آن زمان به اوج خود رسيد كه نشان داد مردم از خواب غفلت بيدار شده و پرده از درون زشت طاغوتيان برداشته شد ؛ و به اين گونه آوردگاه كربلا به صورت\r\n\r\n\r\n","description":"","footnote":"\r\n( 1 ) . قرب الاسناد ، ج 26 ، ص 88 ؛ به نقل از آن ، بحار الانوار ، ج 45 ، ص 169 ، ح 15 .\r\n( 2 ) . امالى صدوق ، ص 230 ؛ به نقل از آن بحار الانوار ، ج 45 ، ص 154 .\r\n( 3 ) . الطبقات الكبرى ، ص 83 ؛ سير اعلام النبلاء ، ج 3 ، ص 303 .\r\n( 4 ) . العقد الفريد ، ج 5 ، ص 132 ؛ مثير الاحزان ، ص 99 ؛ شرح الاخبار ، ج 3 ، ص 268 ؛ تاريخ الطبرى ، ج 4 ، ص 355 ؛ الكامل فى التاريخ ، ج 4 ، ص 86 ؛ البداية والنهاية ، ج 8 ، ص 197 .\r\n( 5 ) . مثير الاحزان ، ص 99 .\r\n( 6 ) . الطبقات الكبرى ، ( ترجمة الامام الحسين ( ع ) ) ، ص 84 ؛ تاريخ الطبرى ، ج 4 ، ص 353 ؛ الكامل فى التاريخ ، ج 4 ، ص 78 ؛ مثير الاحزان ، ص 105 ؛ الملهوف ، ص 223 .\r\n","page_name":" 227 ","page_number":227},
  {"content":"\r\n\r\nبزرگ ترين و شريف‌ترين آوردگاه حقّ بر ضد باطل ، براى همهء روزگار تبديل شد .\r\n\r\nنگاهى به موضع برخى صحابه\r\nدر طول بحث‌هاى گذشته ياد آور شديم كه برخى از صحابه و ياران پيامبر ( ص ) نسبت به فاجعهء بزرگ كربلا نقشى مثبت ايفا كردند . آنان حق را بر زبان آوردند ، از واقعيت سخن گفتند و مواضعى عالى گرفتند . مقصود ما اين نيست كه با اين سخنان آنها را در يارى نكردن حسين ( ع ) تبرئه كنيم ، بلكه مقصود اين است كه نفس گرفتن چنين مواضعى در ميان مردم تأثير گذار بود و موجب تأثير در افكار عمومى گرديد . از جمله آن صحابه افراد ذيل هستند :\r\n1 . سهل بن سعد : وى - پس از آنكه دانست اسيران اهل بيت ( ع ) را به همراه سر امام حسين ( ع ) به شام آوردند - چنين گفت : شگفتا ! سر حسين را هديه مىآورند و مردم شادى مىكنند ؟ « 1 »\r\n2 . واثلة بن اسقع : وى هنگامى كه - پس از آوردن سر حسين ( ع ) - شنيد كه مردى از شاميان حسين ( ع ) و پدرش را لعن مىكند گفت : به خدا سوگند ، پس از آنكه شنيدم رسول خدا ( ص ) دربارهء على ، حسن و حسين و فاطمه ( س ) گفت آنچه را كه گفت ، پيوسته آنان را دوست مىدارم . . . . « 2 »\r\n3 . ابو برزهء اسلمى : وى پس از مشاهدهء اينكه يزيد با خيزران بر لب و دندان حسين ( ع ) مىزد ، در اعتراض به او گفت ، اى يزيد ، چوبدستىات را بردار ! به خدا سوگند بارها ديده‌ام كه رسول خدا ( ص ) دندانهايش را مىبوسيد . « 3 »\r\n4 . زيد بن ارقم : او نيزى موضعى مشابه ابو برزهء اسلمى گرفت و گفت : از دندانهايش دست بردار كه بارها رسول خدا ( ص ) را ديدم كه آنها را مىبوسد . يزيد گفت : اگر\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 60 ؛ تسلية المجالس ، ج 2 ، ص 379 ؛ بحار الانوار ، ج 45 ، ص 127 .\r\n( 2 ) . اسد الغابة ، ج 2 ، ص 20 ؛ ذهبى مانند اين مطلب را دربارهء وائلة بن اسقع گفته است ؛ و گويا اين دو يكى باشند ( سير اعلام النبلاء ، ج 3 ، ص 314 ) .\r\n( 3 ) . تذكرة الخواص ، ص 261 ؛ ر . ك : تهذيب الكمال ، ج 6 ، 428 ؛ تاريخ الطبرى ، ج 4 ، ص 293 ؛ المنتظم ، ج 5 ، ص 342 ؛ الرّد على المتعصّب العنيد ، ص 47 ؛ سير اعلام النبلاء ، ج 3 ، ص 309 ، ؛ البداية و النهاية ، ج 8 ، ص 194 ، و 199 . نيز ر . ك : همين كتاب مباحث مربوط به مجلس يزيد .\r\n","page_name":" 228 ","page_number":228},
  {"content":"\r\n\r\nپير و خرفت نبودى ، به يقين تو را مىكشتم . « 1 » اشاره سيّد حميرى در اشعارش به او مىباشد . « 2 »\r\n5 . نعمان بن بشير : گفته‌اند كه او در مجلس يزيد به كارش اعتراض كرد . « 3 »\r\nخوارزمى به نقل از عكرمة بن خالد گويد : سر حسين ( ع ) را به دمشق نزد يزيد بن معاوية آوردند و نصب كردند . يزيد گفت : بگوييد نعمان بن بشير نزد من بيايد . وقتى كه آمد ، گفت : رفتار عبيدالله زياد را چگونه ديدى ؟ گفت : جنگ به نوبت است . گفت :\r\nسپاس خدايى را كه او را كشت ! نعمان گفت : اميرمؤمنان - معاويه - قتل او را خوش نمىداشت . گفت : اين پيش از خروجش بود . اگر او بر امير المؤمنين خروج مىكرد ، به خدا سوگند ، اگر مىتوانست او را مىكشت . نعمان گفت : من نمىدانم كه او چه مىكرد ! سپس نعمان بيرون رفت و يزيد گفت : چنان كه مىبينيد او به ما پيوسته است و امير مؤمنان - معاويه - وى را ولايت داده و مقامش را بالا برده است . اما پدرم مىگفت : هيچ يك از انصار را نمىشناسم مگر اينكه على ( ع ) و خاندانش را دوست مىدارد و با قريش به تمامى دشمنى مىورزد . « 4 »\r\nاين در حالى است كه ابن ابى الحديد با صراحت عنوان مىكند كه او از على ( ع ) برگشت ، آنجا كه مىگويد : نعمان بن بشير از على ( ع ) جدا شد و با او دشمن بود . او در خونريزىهاى معاويه شركت فعّال داشت ؛ و از فرماندهان پسرش ، يزيد ، بود تا آنكه به همان حال در گذشت . « 5 »\r\nو نيز موضعى كه از يكى از صحابه در قبال يزيد گرفت ، به طورى كه يزيد تاب نياورد و گفت : به خدا سوگند ، اگر مصاحبت تو با رسول خدا ( ص ) نبود ، گردنت را مىزدم ؛ و او پاسخ داد : واى بر تو ، حقّ مصاحبت مرا با رسول خدا ( ص ) رعايت مىكنى ولى حقّ فرزندى\r\n\r\n\r\n","description":"","footnote":"\r\n( 1 ) . الخرائج و الجرائح ، ج 2 ، ص 58 .\r\n( 2 ) . المناقب ، ج 4 ، ص 114 .\r\n( 3 ) . الجوهرة ، ج 2 ، ص 219 ؛ طبق عبرات المصطفين ، ج 2 ، ص 310 .\r\n( 4 ) . مقتل خوارزمى ، ج 2 ، ص 59 .\r\n( 5 ) . شرح نهج البلاغة ، ج 4 ، ص 77 .\r\n","page_name":" 229 ","page_number":229},
  {"content":"\r\n\r\nپسر رسول خدا ( ص ) را رعايت نمىكنى ؟ پس صداى گريه مردم بلند شد و نزديك بود كه فتنه برپا شود . « 1 »\r\n\r\nبرخى دوستداران اهل بيت در شام\r\nدر تحليل واقعيات اجتماعى ناگزير بايد به اين نكته توجّه كنيم ؛ و آن اين كه برخى روايت‌ها حاكى از وجود شمارى از دوستداران اهل بيت ( ع ) در شام و در قلب پايتخت دولت اموى است ؛ و اين چيزى نيست كه بتوان در اين مقطع از آن چشم پوشيد .\r\nمؤيّد اين مطلب روايت سهل بن سعد است كه مىگويد : به سوى بيت المقدس رفتيم تا اينكه در شام به شهرى رسيديم با نهرهاى فراوان و درختان انبوه ، پرده‌هاى ديبا آويخته و شادمان بودند و به يكديگر تبريك مىگفتند ؛ و زنان با دف و طبل مىزدند . با خودم گفتم : شايد مردم شام عيدى دارند كه ما نمىدانيم . در همين حال گروهى را سرگرم گفت و گو ديدم . از آنان پرسيدم ، آقايان ! در شام عيد است و ما نمى دانيم ؟ گفتند : اى پيرمرد ، غريب به نظر مىآيى ! گفتم : من سهل بن سعد هستم . رسول خدا ( ص ) را ديده و سينه‌اى پر از حديث وى دارم . گفتند : اى سعد ! آيا در شگفت نيستى كه چرا آسمان خون نمىبارد و زمين ساكنانش را فرو نمىبلعد ؟ گفتم : چرا ؟ گفتند : سر حسين ، فرزند رسول خدا ( ص ) را از عراق به شام فرستاده‌اند و هم اينك مىرسد . . . » . « 2 »\r\nاين خبر حاكى از وجود وجدان‌هايى بيدار و آگاه به امور و تميز دهنده حقّ از باطل است . بنابراين ناچار بايد براى آنها در پشتيبانى نهضت حسينى و بيدار كردن مردم سهمى قايل شد ، هر چند كه جزئياتش را نمىدانيم .\r\nدر نقل ديگرى آمده است كه يكى از تابعان با فضيلت ، پس از مشاهدهء سر حسين ( ع ) مدت يك ماه از انظار پنهان شد . پس از آنكه وى را ديدند و دليلش را از او پرسيدند ، گفت : آيا نمىبينيد كه چه بر ما نازل شده است ؟ و آنگاه اين شعر را خواند :\r\nاى پسر دختر محمد ( ص ) ! سرت را در حالى آوردند كه سخت به خونش آغشته بود ؛\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 58 .\r\n( 2 ) . مقتل خوارزمى ، ج 2 ، ص 60 .\r\n","page_name":" 230 ","page_number":230},
  {"content":"\r\n\r\nاى پسر دختر محمد ( ص ) ! گويى كه با كشتن تو ، به عمد و آشكارا پيامبرى را كشته‌اند ؛\r\nتو را تشنه كشتند و در كشتن تو ملاحظه هيچ تأويل و تنزيلى را نكردند ؛\r\nبه خاطر كشتن تو تكبير مى گويند و حال آنكه به تحقيق با كشتن تو تكبير و تهليل را كشتند ؛\r\nآى آن كه اگر عزادارى براى كسى نيكو باشد ، گريستن بر او خوب و زيبا است ؛\r\nپس ، جان ابرها بامدادان و جان بادها شبانگاهان گريست . « 1 »\r\n\r\nنفوذ برخى دوستداران در دستگاه اموى\r\nبرخى از رويدادهاى تاريخى چنين نشان مىدهد كه شمارى از دوستداران اهل بيت ( ع ) در دستگاه حكومت اموى نفوذ داشته‌اند . از جمله روايتى است كه طبرى دربارهء آزادى اسيران در كوفه نقل مىكند ؛ كه سنگى در زندان افتاد و به آن نامه‌اى بسته بود و در آن خبر مىداد كه پيك خبر آنها را فلان روز نزد يزيد بن معاويه برده و فلان روز حركت مىكند و در روز فلان باز مىگردد . اگر صداى تكبير شنيديد ، بر قتل خود يقين كنيد و اگر صداى تكبير نشنيديد ، ان شاء الله ، امان يافته‌ايد . « 2 » اين خود مؤيد نفوذ دوستداران اهل بيت ( ع ) در دستگاه حكومت اموى است .\r\nآنچه از امام صادق ( ع ) دربارهء سر شريف حسين ( ع ) نقل شده نيز مؤيد مطلب فوق است . ايشان فرموده است : اما هنگامى كه سرش را به شام بردند ، يكى از دوستداران ما آن را دزديد و در كنار اميرمؤمنان ( ع ) دفن كرد . « 3 » دربارهء محل دفن سر شريف در آينده بحث خواهيم كرد .\r\n\r\nيزيد در خانه‌اش با مشكل روبرو مىشود\r\nعمق فاجعه كربلا همه جانها را تحت تأثير قرار داد ، به طورى كه به خانهء يزيد هم\r\n\r\n\r\n","description":"","footnote":"\r\n( 1 ) . تسلية المجالس ، ج 2 ، ص 382 ؛ ( اين مطلب را سيّد محمّد بن ابى طالب در ضمن رويدادهاى شام آورده است ) .\r\n( 2 ) . تاريخ الطبرى ، ج 4 ، ص 354 ؛ الكامل فى التاريخ ، ج 4 ، ص 84 .\r\n( 3 ) . كامل الزيارات ، ص 34 ، باب 9 ، ح 5 ؛ الكافى ، ج 4 ، ص 571 ، ح 1 ؛ بحار الانوار ، ج 45 ، ص 178 .\r\n","page_name":" 231 ","page_number":231},
  {"content":"\r\n\r\nنفوذ كرد و كنترل اوضاع از دست وى خارج شد . شواهد تاريخى كه اين مطلب را ثابت مىكند به اين شرح است :\r\n1 . گريه زنان خاندان اموى\r\nبلاذرى گويد : هنگامى كه زنان حسين ( ع ) را نزد زنان يزيد بن معاويه آوردند ، چندتن از آنها فرياد بر آوردند و شيون كردند . « 1 »\r\nابن فتّال گويد : سپس زنان حسين ( ع ) را نزد يزيد بن معاويه - خداوند آن دو را لعنت و خوار كند - آوردند . پس زنان خانوادهء يزيد و دختران معاويه و خانواده‌اش فرياد برآوردند و شيون كردند و ماتم گرفتند . « 2 »\r\nاز فاطمه ، بنت الحسين ( ع ) نقل است كه گفت : « پس بر آنها وارد شدم ، و هيچ زن سفيانىاى را نديدم ، مگر آنكه بر صورت و سينه مىزد و مىگريست » . « 3 »\r\nابن صبّاغ گويد : ( يزيد ) گفت : « آنان را به حرم وارد كنيد » ، چون آنها را وارد حرمش كردند ، همهء زنان خاندان يزيد آمدند و به خاطر مصايبى كه بر آنها وارد آمده بود اظهار دلسوزى و اندوه كردند . « 4 »\r\nطبرى به نقل از فاطمه ، دختر على ( ع ) مىنويسد : « پس بيرون رفتند تا به سراى يزيد وارد شدند . پس هيچ زنى از خاندان معاويه نماند ، مگر آنكه به استقبالشان آمد و مىگريست و بر حسين ( ع ) نوحه سرايى مىكرد » . « 5 »\r\nبلاذرى مىنويسد : چون سر حسين ( ع ) را نزد يزيد بن معاويه بردند و بر خانواده‌اش در كاخ خضرا در دمشق وارد كردند ، دختران و زنان معاويه فرياد برآوردند ؛ و يزيد مىگفت :\r\n\r\n\r\n","description":"","footnote":"\r\n( 1 ) . انساب الاشراف ، ج 3 ، ص 417 .\r\n( 2 ) . روضة الواعظين ، ج 1 ، ص 191 .\r\n( 3 ) . العقد الفريد ، ج 5 ، ص 132 ؛ جواهر المطالب ، ج 2 ، ص 273 .\r\n( 4 ) . الفصول المهمّة ، ص 195 ؛ ر . ك : جواهر المطالب ، ج 2 ، ص 295 ؛ نور الابصار ، ص 132 .\r\n( 5 ) . تاريخ الطبرى ، ج 4 ، ص 353 ؛ و ر . ك : المنتظم ، ج 5 ، ص 344 ؛ تذكرة الخواص ، ح 265 ؛ الكامل فى التاريخ ، ج 4 ، ص 86 ؛ مقتل خوارزمى ، ج 2 ص 73 ؛ البداية و النهاية ، ج 8 ، ص 197 ؛ تسلية المجالس ، ج 2 ، ص 399 ؛ البحار ج 45 ، ص 142 .\r\n","page_name":" 232 ","page_number":232},
  {"content":"\r\n\r\nاى فريادى كه از فريادگران نيكوست ، چه آسان است مرگ بر نوحه سرايان ؛\r\nهرگاه خداوند كارى را مقدّر سازد ، انجام مىشود . ما بدون انجام اين كار هم از فرمانبردارى اينان خوشنود بوديم . « 1 »\r\nبلى ، قاضى نعمان مطلبى را نقل كرده است كه از ريشه با آنچه گفتيم مغايرت دارد ، و انگيزه و كيفيت گريه و زارى آنها صورت ديگرى پيدا مىكند . وى به نقل از\r\n\r\n\r\n","description":"","footnote":"\r\n( 1 ) . انساب الاشراف ، ج 3 ، ص 419 نيز ر . ك : تذكرة الخواص ، ص 265 ، آنجا كه مىگويد : چون زنان حسين بن على ( ع ) بر زنان يزيد وارد شدند گفتند ، واحسينا ! يزيد صدايشان را شنيد و گفت : اى فريادى كه . . .\r\nاحاله دادن امور به قضا و قدر - بدون درك معناى صحيح آن - روش بنى اميه و طرفدارانشان بود ؛ و براى اينكه خود را از جناياتى كه مرتكب شده بودند ، تبرئه كنند ، به ترويج تفكر جبر گرايى در مقابل اختيار و خواب كردن عقول مردم مىپرداختند .\r\nحضرت آيت الله جعفر سبحانى در كتاب ابحاث فى الملل و النحل ، ( ج 1 ، ص 233 ) مىنويسد : بنى اميه مسأله قضا و قدر را ابزارى براى توجيه كارهاى زشت خويش قرار دادند ؛ و انواع بيهوده‌گرى و فسادى را كه مرتكب مىشدند ، به قضا و قدر نسبت مىدادند .\r\nابو هلال عسكرى ( در اوايل الاوائل ، ج 2 ، ص 125 ) مىنويسد : معاويه نخستين كسى بود كه پنداشت همه كارهاى بندگان به خواست خدا انجام مىگيرد . از اين رو در پاسخ ام المؤمنين عايشه دربارهء علت نصب يزيد به عنوان خليفه مسلمانان گفت : كار يزيد ، قضايى از قضاهاى ( الهى ) است و بندگان را به كار خويش اختيار نباشد . ( الامامة و السياسة ، ج 1 ، ص 167 ) . وقتى عبدالله نيز دليل نصب يزيد را از معاويه‌پرسيد ، همين پاسخ را به وى داد . . . حكومت جائر اموى با قدرت هر چه تمام‌تر كوشيد كه اين فكر را در جامعهء اسلامى تثبيت كند ؛ و مخالفان نيز با ظلم و ستم و تبعيد روبرو شوند . دكتر محمود صبحى ( در كتاب نظرية الامامة ، ص 334 ) مىنويسد : « معاويه براى پشتيبانى حكومتش از قدرت تنها استفاده نمىكرد ، بلكه ايدئولوژى را نيز به كار مىگرفت كه عمق عقيده را زير تأثير قرار مىداد . او ميان مردم اعلام مىكرد كه خلافت ميان او و على بود و چون خداى را در اين كار داور قرار دادند به نفع او و به زيان على ( ع ) رأى داد ! نيز هنگامى كه خواست از اهل حجاز براى پسرش يزيد بيعت بگيرد ، اعلام كرد كه انتخاب يزيد قضاى الهى است و مؤمنان را در كارشان اختيار نمىباشد . و همچنين نزديك بود در افكار مسلمانان چنين القا كند كه هرچه خليفه فرمان مىدهد ، هر چند كه فرمانبردارى خداوند در مخالفت با آنها باشد ، قضاى الهى است كه بر بندگان مقدّر ساخته است » .\r\nچنين دستاويزى به غير امويانى كه در خدمت خلفا و امرايشان بودند نيز سرايت كرد . براى مثال هنگامى كه عبد الله بن مطيع به عمرو بن سعد بن أبى وقاص به خاطر قتل امام حسين اعتراض كرد و گفت : « همدان و رى را بر قتل پسر عمويت برگزيدى » ، چنين پاسخ داد : « اينها امورى بود كه از آسمان مقدر شده بود . من پيش از واقعه در كار او انديشه كردم ولى او زير بار نرفت » ( طبقات ابى سعد ، ج 5 ، ص 148 ) .\r\n","page_name":" 233 ","page_number":233},
  {"content":"\r\n\r\nعلى بن الحسين ( ع ) مىنويسد : « فرمان داد كه زنان را نزد زنانش بردند . آن گاه فرمان به آوردن سر حسين ( ع ) داد و چوبدستى را بر روى دندانها بلند كرد . زنانش ( زنان خاندان حسينى ) كه چنين ديدند ، صدا به گريه و زارى بلند كردند . پس - يزيد ملعون - نزد زنانش رفت و گفت : شما را چه شده است كه همراه دختر عموهايتان نمىگرييد ؛ و براى نافرمانى خداوند و مسخره كردن اولياى الهى دستور داد كه همراهشان ناله و گريه كنند .\r\nسپس گفت : سرهاى مردانى را مىشكافيم كه براى ما عزيزند ، ولى آنها نافرمان‌تر و ستمگرتر بودند .\r\nما شكيبايى ورزيديم و شكيبايى خوى ما بود ، با شمشيرهايمان كه سرها و دستها را مىشكافد . شادمانى و طرب يزيد فروكش كرد ولى زنان همچنان گريه و زارى مىنمودند .\r\nزنان يزيد نيز با آنان داد و فرياد مىكردند و او مىگفت : مانند ماتم اين روز نديده‌ام كه همهء زنان براى كشتگان آنان بگيرند .\r\n2 . موضع‌گيرى همسر يزيد\r\nطبرى به نقل از قاسم بن بخيت مىنويسد : چون بر يزيد وارد شدند ، سر را پيش او نهادند و ماجرا را برايش نقل كردند . گويد : هند ، دختر عبدالله بن عامر بن كريز - كه همسر يزيد بود - پس از شنيدن آن سخنان ، سر را پوشاند و به مجلس آمد و گفت : اى امير مؤمنان ! آيا اين سر حسين ، پسر فاطمه ، دختر رسول خدا ( ص ) ، است ؟ « 1 » گفت : آرى ، براى فرزند رسول خدا ( ص ) و كسى كه قريش ماتم زدهء اوست شيون كن . ابن زياد شتاب كرد و او را كشت ، خداوند او را بكشد ! » « 2 »\r\nولى خوارزمى اين مطلب را پس از وقايع مربوط به ورود اهل بيت حسين ( ع ) به كاخ يزيد نقل كرده و گفته است : « هند دختر عبدالله بن عامر بن كريز ، زن يزيد بيرون آمد و در حالى كه سرش برهنه بود پرده را دريد . سپس به يزيد پرخاش كرد و گفت : آيا سر پسر فاطمه ( س ) بر در خانهء من آويزان است ؟ يزيد او را پوشاند و گفت : بلى ! اى هند ، براى او\r\n\r\n\r\n","description":"","footnote":"\r\n( 1 ) . شرح الاخبار ، ج 3 ، ص 158 .\r\n( 2 ) . تاريخ الطبرى ، ج 4 ، ص 355 ؛ الكامل فى التاريخ ، ج 4 ، ص 84 ؛ جواهر المطالب ، ج 2 ، ص 293 .\r\n","page_name":" 234 ","page_number":234},
  {"content":"\r\n\r\nشيون كن و بر پسر دختر رسول خدا ( ص ) و قريش ناب گريه كن ! ابن زياد شتاب كرد و او را كشت ، خدا او را بكشد ! » . « 1 »\r\nدر روايت سيّد محمّد بن ابى طالب « 2 » و علامهء مجلسى « 3 » آمده است كه او در حالى كه سرش برهنه بود ، پرده را پاره كرد و به يزيد كه در مجلس عمومى نشسته بود پرخاش كرد ؛ پس يزيد وى را پوشاند . بنابراين او پس از ورود اهل بيت ( ع ) به خانه‌اش به مجلس يزيد رفته است .\r\nابن سعد گويد : « ام كلثوم ، دختر عبدالله بن عامر بن كريز ، بر حسين ( ع ) گريست . وى آن روز همسر يزيد بن معاويه بود . يزيد گفت : او حق دارد كه بر بزرگ و آقاى قريش گريه و زارى كند » . « 4 »\r\n3 . خواب همسر يزيد\r\nعلامهء مجلسى گويد : در برخى از تأليفات اصحاب ما آمده است : « از هند ، زن يزيد ، نقل است كه گفت : در حال رفتن به رختخواب بودم كه ديدم درى از آسمان گشوده شدو فرشتگان دسته دسته به سوى سر حسين ( ع ) مىآيند و مىگويند : درود بر تو اى يا اباعبد الله ، درود بر تو اى فرزند رسول خدا ، من در همين حال بودم كه ديدم ابرى از آسمان فرود آمد ؛ كه مردان بسيارى در آن بودند . در ميان آنان مردى بود با چهره‌اى چون ماه تابان . پيش آمد تا آنكه خم شد و دندان‌هاى جلوى حسين ( ع ) را بوسيد و گفت : اى پسرم تو را كشتند ! آيا آنان را مىبينى كه تو را نشناختند و از نوشيدن آب منعت كردند . اى پسرم ! من جدّ تو رسول خدايم ، اين پدرت على مرتضى ( ع ) است ، اين برادرت حسن ( ع ) است اين عمويت جعفر است ، اين عقيل است ، اين دو حمزه و عباسند ؛ آن گاه اهل بيتش را يكى پس از ديگرى بر شمرد .\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 73 .\r\n( 2 ) . تسلية المجالس ، ج 2 ، ص 399 .\r\n( 3 ) . بحار الانوار ، ج 45 ، ص 142 .\r\n( 4 ) . الطبقات الكبرى ، ص 83 ؛ سير اعلام النبلاء ، ج 3 ، ص 303 ؛ عبرات المصطفين ، ج 2 ، ص 289 ، به نقل از مرآة الزمان ، ص 100 .\r\n","page_name":" 235 ","page_number":235},
  {"content":"\r\n\r\nهند گفت : من سراسيمه و ترسان از خواب بيدار شدم و ديدم كه از سر حسين ( ع ) نورى مىتابد . سپس در جست و جوى يزيد بر آمدم و ديدم كه در اتاقى تاريك رفته و رو به ديوار كرده و مىگويد : مرا با حسين چه كار ؟ غم واندوه وجودش را در بر گرفته بود . آن گاه در حالى كه سرش پايين بود به خواب رفت » . « 1 »\r\n4 . عزادارى حسين ( ع ) در خانهء يزيد\r\nاهل بيت حسين ( ع ) كاخ يزيد را به عزا خانه و ماتم سراى حسين ( ع ) تبديل كردند ؛ آنجا كه يكى از مورّخان تصريح كرده است : « و ماتم به پا كردند » ؛ « 2 » و اين پس از ورود اهل بيت ( ع ) به خانهء يزيد بود .\r\nبرخى ديگر تصريح كردند كه آنها مدّت سه روز براى حسين ( ع ) ماتم گرفتند . « 3 »\r\nاوضاع چنان بر ضدّ يزيد بن معاويه ملعون تغيير كرد كه اقدام به برپايى عزا براى حسين ( ع ) به مدّت سه روز كرد .\r\nابن سعد گويد : « يزيد به زنان خاندان ابو سفيان فرمان داد كه سه روز براى حسين ( ع ) عزا به پا كردند . پس هر زنى كه به ما رسيد گريه و شيون مىكرد ؛ و مدّت سه روز براى حسين ( ع ) نوحه سرايى كردند » « 4 » .\r\nبلاذرى گويد : « هنگامى كه زنان حسين ( ع ) را نزد زنان يزيد بن معاويه بردند ، شمارى از آنها فرياد بر آوردند و شيون سر دادند و براى حسين ماتم به پا كردند ؛ و گفته مىشود كه يزيد اجازهء اين كار را به آنها داد » « 5 » .\r\n\r\n\r\n","description":"","footnote":"\r\n( 1 ) . بحار الانوار ، ج 45 ، ص 196 ؛ و ر . ك : نور الابصار ، ص 135 ، كه خواب را به طور مفصّل نقل كرده است .\r\n( 2 ) . تاريخ الطبرى ، ج 4 ، ص 355 ؛ الكامل فى التاريخ ، ج 4 ص 86 ؛ تذكرة الخواص ؛ ص 365 ؛ روضةالواعظين ، ج 1 ، ص 191 ؛ جواهر المطالب ، ج 2 ، ص 295 .\r\n( 3 ) . تاريخ الطبرى ، ج 4 ، ص 353 ؛ الكامل فى التاريخ ، ج 4 ص 87 ؛ مقتل خوارزمى ، ج 2 ص 73 ؛ تسلية المجالس ، ج 2 ، ص 399 ؛ بحار الانوار ، ج 45 ، ص 142 .\r\n( 4 ) . الطبقات الكبرى ، ص 83 ؛ نيز ر . ك : تذكرة الخواص ، 262 ؛ عبرات المصطفين ، ج 2 ، ص 289 ، به نقل از مرآة الزمان ، ص 100 ؛ سير اعلام النبلاء ، ج 3 ، ص 303 .\r\n( 5 ) . انساب الاشراف ، ج 3 ، ص 417 .\r\n","page_name":" 236 ","page_number":236},
  {"content":"\r\n\r\nسيّد بن طاووس گويد : « سپس يكى از زنان بنى هاشم كه در خانهء يزيد بود شروع به گريه براى حسين ( ع ) كرد و مىگفت : اى حبيب من ، اى سرور من ، اى سرور اهل بيت ، اى پسر محمد ، اى غمخوار بيوه زنان و يتيمان ، اى كشتهء فرزندان فرومايگان . راوى گفت :\r\nهر كس صداى او را شنيد ، گريه كرد » « 1 » .\r\nاز برخى روايات چنين استفاده مىشود كه عزادارى بيش از سه روز ادامه يافت ؛ و شايد تعيين سه روز مربوط به فرمان عزادارى يزيد باشد . علامهء مجلسى به نقل از تأليفات برخى از اصحاب ما ، پس از نقل خواب همسر يزيد ، مىنويسد : « چون يزيد صبح كرد ، حرم رسول خدا ( ص ) را فرا خواند و به آنها گفت : چه كارى را بيشتر دوست مىداريد ، ماندن نزد مرا يا رفتن به مدينه را ؟ و شما جايزه‌اى عالى داريد ؟\r\nگفتند : پيش از هر چيزدوست داريم كه براى حسين ( ع ) نوحه سرايى كنيم . گفت : هر چه مىخواهيد انجام دهيد . آنگاه خانه هايى را در دمشق برايشان خالى كردند و همهء هاشميان و قريشيان براى حسين ( ع ) جامهء سياه پوشيدند و بنا بر نقل مدّت هفت روز نوحه سرايى كردند . . . » « 2 » .\r\nبلكه بايد گفت كه سوگوارى و نوحه سرايى براى حسين ( ع ) ، در طول مدّت حضور آنان در دمشق ، انجام مىشد . زيرا اين كار تنها به ريختن اشك خلاصه نمىشد ، بلكه رسالت خون حسين ( ع ) بود كه پايه هاى حكومت يزيد را به لرزه در آورد ؛ و بلكه راه نابودى هر ستمگرى چون‌يزيدبود .\r\nابن اعثم گويد : « چند روزى را ماندند و براى حسين ( ع ) گريه و نوحه سرايى كردند » « 3 » .\r\nابن نما گويد : « زنان در مدّت اقامتشان در دمشق با اندوه و ناله نوحه سرايى و با شيون و زارى گريه مىكردند . مصايب اسيران ، بسيار بزرگ و جانكاه و زخمهاشان درمان‌ناپذير بود » « 4 » .\r\n\r\n\r\n","description":"","footnote":"\r\n( 1 ) . الملهوف ، ص 213 ؛ تسلية المجالس ، ج 2 ، ص 384 .\r\n( 2 ) . بحار الانوار ، ج 45 ، ص 196 .\r\n( 3 ) . الفتوح ، ج 2 ، ص 185 .\r\n( 4 ) . مثير الاحزان ، ص 102 .\r\n","page_name":" 237 ","page_number":237},
  {"content":"\r\n\r\nسيّد بن طاووس گويد : « آنان در مدّت اقامتشان در سرزمين ياد شده براى حسين ( ع ) نوحه سرايى مىكردند » « 1 » .\r\n\r\nگريه ساختگى يزيد\r\nكار به آنجا كشيد كه يزيد از روى ريا و به طور ساختگى ، به ناچار در برابر مردم گريه كرد . ابن قتيبه مىنويسد : « يزيد آنقدر گريست كه نزديك بود جانش پر بكشد ! و اهل شام با صداى بلند گريه كردند » « 2 » .\r\nابن قتيبه در اين روايات مبالغه كرده است و آنچه نوشته يا به قدرت نمايش يزيد باز مىگردد و يا اينكه ناشى از ميزان طرفدارى روايان و نويسندگان از يزيد است ، خداوند آنان را با او محشور گرداند !\r\n\r\nيزيد به ارائهء برخى خدمات فرمان مىدهد !\r\nبيم نابودى حكومت و برپايى فتنه ، يزيد را وادار كرد تا رفتارخود با اسيران را تغيير دهد . پيش از اين گفتيم كه اهل بيت را نخست در خانه‌اى سكونت داد كه آنها را نه از سرما حفظ مىكرد و نه از گرما . به طورى كه صورتهايشان پوست انداخت « 3 » ؛ اما ببينيم كه از آن پس چه رفتارى در پيش گرفت .\r\nابن قتيبه گويد : سپس - يزيد پس از آن گريه ساختگى - گفت : « از آنان دست بكشيد ، آنها را به حمام ببريد و شستشويشان دهيد و برايشان سايه‌بان بزنيد » . پس چنين كردند ؛ و به خوراكشان رسيد ؛ و آنها را پوشاند و مال و جامهء فراوان به آنان داد « 4 » .\r\nبا وجود اين بعيد نيست كه انجام چنين خدماتى اين گونه صحيح نباشد و گمان قوى\r\n\r\n\r\n","description":"","footnote":"\r\n( 1 ) . الملهوف ، ص 219 .\r\n( 2 ) . الامامة والسياسة ، ج 2 ، ص 8 .\r\n( 3 ) . امالى صدوق ، ص 231 ، مجلس 31 ، ح 243 ؛ شرح الاخبار ، ج 3 ، ص 269 ؛ مثير الاحزان ، ص 102 ؛ الملهوف ، ص 219 ؛ روضة الواعظين ، ج 1 ، ص 192 ؛ تسلية المجالس ، ج 2 ، ص 396 ؛ بحار الانوار ، ج 45 ، ص 140 .\r\n( 4 ) . الامامة والسياسة ، ج 2 ، ص 8 .\r\n","page_name":" 238 ","page_number":238},
  {"content":"\r\n\r\nبر اين است كه از دروغ‌پردازىهاى ياران بنى اميه در راستاى حمايت از يزيد و وارونه جلوه دادن حقايق تاريخى باشد خداوند خوارشان كند !\r\n\r\nاظهار پشيمانى يزيد و لعنت ابن زياد\r\nيزيد نا چار شد از كارى كه در قبال سيد الشهدا حسين بن على بن ابى طالب ( ع ) و ياران بزرگوار و با وفايش انجام داده اظهار پشيمانى كند . او كارگزار خود در كوفه يعنى عبيد الله زياد را لعنت مىكرد و اين به چند سبب بود :\r\n1 . بيزارى عامهء مردم : به طورى كه شنيد مردم با او دشمن شده ، او را لعن مىكنند و دشنام مىدهند . اين بيزارى عموم مسلمانان را شامل مىشد ؛ آنجا كه شخص يزيد با صراحت مىگويد : « خداوند پسر مرجانه را لعنت كند ! او كارى كرد كه مسلمانان با من دشمنى كنند و بذر كينهء مرا در دلهايشان كاشت » « 1 » . « خداوند پسر مرجانه را لعنت كند . . .\r\nابن زياد بذر كينه مرا در دل خوب و بد و نيكوكار و تبهكار كاشت » « 2 » .\r\nجلال‌الدين سيوطى گويد : « پس از كشته شدن حسين ( ع ) و يارانش ، ابن زياد سرهاشان را نزد يزيد فرستاد . او نخست از قتل آنان خوشحال شد ، اما پس از آنكه مسلمانان از وى بيزارى جستند و مردم با او دشمنى ورزيدند ، پشيمان شد ؛ و مردم حقّ داشتند كه با او دشمنى كنند » « 3 » .\r\nشيخ صبان گويد : « پس از آنكه مسلمانان بر اين كار از وى بيزارى جستند و جهانيان با او دشمنى ورزيدند ، پشيمان شد » « 4 » .\r\n( 2 ) 2 . بيزارى خاص\r\nالف ) بزرگان شام : سبط بن جوزى گويد : « پس از آنكه يزيد ، آن رفتار را نسبت به سر حسين ( ع ) انجام داد ، بزرگان شام چهره‌شان دگرگون شد و از كارش بيزارى جستند » « 5 » .\r\n\r\n\r\n","description":"","footnote":"\r\n( 1 )\r\n. تذكرة الخواص ، ص 265 .\r\n( 2 ) . همان ، ص 261 .\r\n( 3 ) . تاريخ الخلفاء ، ص 166 .\r\n( 4 ) . اسعاف الراغبين ، ص 188 .\r\n( 5 ) . عبرات المصطفين ، ج 2 ، ص 284 ، به نقل از مرآة الزمان ، ص 100 .\r\n","page_name":" 239 ","page_number":239},
  {"content":"\r\n\r\nب ) لشكر يزيد : ابن جوزى از مجاهد - پس از ذكر مثل زدن يزيد به اشعار ابن زبعرى - نقل مىكند : در اين اشعار نفاق ورزيده است . وانگهى به خدا سوگند هيچ كس در سپاه او نماند مگر آنكه او را ترك گفت ؛ يعنى بر او عيب گرفتند و نكوهشش كردند » « 1 » .\r\nج ) بيزارى خانواده يزيد : در اين باره پيشتر بحث گرديد .\r\nبه اين ترتيب روشن شد كه اظهار ندامت يزيد و لعن پسر مرجانه تنها از بيم زوال حكومتش و نابودى خودش بود و چيزى جز مكر و فريب و دروغ نبود . اين روح واقعيت است ؛ گرچه رواياتى داريم كه به برخى جنبه‌هاى ظاهرى اين موضوع پرداخته است ، با وجود اين برخى موارد توسط دوستداران بنى اميه در آنها راه يافته است كه ناگزير بايد بدانها توجّه داشت ، و سره را از ناسره باز شناخت .\r\nابن اثير گويد : « و گويند : چون سر حسين به يزيد رسيد ، وضعيت ابن زياد نزد او نيكو شد و بر عطايش افزود ، به او جايزه داد و از كرده‌اش شادمان گرديد . اما اندكى بعد ، از دشمنى مردم نسبت به خود و لعن و دشنام آنان با خبر شد و از كشتن حسين ( ع ) پشيمان گرديد . او مىگفت : چه مىشد اگر براى رعايت احترام رسول خدا ( ص ) و رعايت حق خويشاوندى حسين ( ع ) ، اذيت را تحمل مىكردم و حسين را در خانهء خودم جاى مىدادم و آنچه حكم مىكرد به او مىدادم ، هر چند اين كار موجب سستى سلطنتم مىشد ! و اين كار را بخاطر رسول خدا ( ص ) و رعايت حق خاندان وى انجام مىدادم . خداوند پسر مرجانه را لعنت كند ! در حالى كه [ حسين 
  ] از او خواست كه دستش را در دست من بگذارد ، يا به يكى از مرزها برود تا خداوند او را بميراند ، نپذيرفت و او را به قتل رساند ؛ و مرا با كشتن او مورد دشمنى مسلمانان قرار داد و در دلهاشان بذر دشمنى كاشت . در نتيجه نيكو كار و تبهكار به خاطر عظمت قتل حسين ( ع ) به دست من ، با من دشمن شدند . مرا با پسر مرجانه چه كار . خداوند او را لعنت كند و بر او خشم گيرد » « 2 » .\r\n\r\n\r\n","description":"","footnote":"\r\n( 1 ) . الرّد على المتعصّب العنيد ، ص 47 ؛ و ر . ك : البداية والنهاية ، ج 8 ، ص 192 .\r\n( 2 ) . الكامل فى التاريخ ، ج 4 ، ص 87 ؛ نيز ر . ك : تذكرة الخواص ، ص 265 ؛ سير اعلام النبلاء ، ج 3 ، ص 37 ؛ تاريخ الاسلام ، ص 20 .\r\n","page_name":" 240 ","page_number":240},
  {"content":"\r\n\r\nدرنگ و ملاحظه\r\n1 . يزيد اعتراف دارد به اينكه پشيمانى او ناشى از كينه و دشمنى مسلمانان نسبت به وى پس از كشتن امام حسين ( ع ) بوده است ؛ و گرنه چرا بايد نخست شادمانى و سرور داشته باشد و پس از آن پشيمانى حاصل شود .\r\n2 . اينكه مىگويد : « آنچه او حكم مىكرد به او مىدادم ، هر چند كه اين كار موجب سستى سلطنتم مىشد » ، واقعيت آن است كه امام ( ع ) معتقد به عدم مشروعيت حكومتش بود و رسول خدا ( ص ) نيز تصريح فرموده است كه « خلافت بر آل ابو سفيان حرام است » . « 1 »\r\nبنابراين هدف امام [ حسين 
  ] ( ع ) كندن بنياد حكومت و سلطنتش بود ؛ و بس . در آن صورت حكومتش حتى ضعيف هم باقى نمىماند .\r\n3 . اما اينكه مىگويد : « و از او خواست كه دستش را در دست من بگذارد » ، « اين نيز يكى از دروغهاى فراوان خود يزيد يا از ساخته‌هاى ياوران اوست . و گرنه امام شهيد موضع استوار خويش را چنين اعلام كرد : « نه به خدا سوگند ، من نه با شما دست مىدهم و نه در برابر شما اظهار بندگى مىكنم » . « 2 » و نيز فرمود : « آگاه باشيد كه فرومايهء فرومايه زاده مرا ميان كشتن و ذلّت مخير كرده است و ذلّت پذيرى از من دور است » . « 3 »\r\n4 . اما لعنت كردن ابن مرجانه ؛ به فرض صحّت چنين چيزى تنها جنبهء صورى و نمايشى داشته است ، زيرا كه پيش از اين گفتيم كه خود يزيد پس از شهادت حسين ( ع ) او را فرا خواند و از او تشكّر كرد و با او شراب نوشيد . « 4 » پاسخ اينكه گفته‌اند بر ابن زياد خشم گرفت و نيّت قتل او را كرد « 5 » نيز همين است . دليلش هم اين است كه پس از آن هيچ كارى به جز سپاسگزارى از او نكرد .\r\n\r\n\r\n","description":"","footnote":"\r\n( 1 ) . بحار الانوار ، ج 45 ، ص 326 .\r\n( 2 ) . همان ، ص 7 .\r\n( 3 ) . الاحتجاج ، ج 2 ، ص 99 ؛ به نقل از آن بحارالانوار ، ج 45 ، ص 83 .\r\n( 4 ) . ر . ك : فصل « قتل حسين ( ع ) به وسيله يزيد و رضايت او به اين كار » .\r\n( 5 ) . تذكرة الخواص ، ص 265 ، به نقل از تاريخ ابن جرير .\r\n","page_name":" 241 ","page_number":241},
  {"content":"\r\n\r\nاز همين قبيل است نقل ابن جوزى از واقدى كه گفته است : « چون سرها را نزد وى آوردند گفت : سميّه ميان من و ابا عبدالله جدايى افكند و موجب قطع رحم گرديد ! اگر من نزد او بودم از او در مىگذشتم ! اما خداوند كار انجام شدنى را بايد انجام دهد . اى حسين ، خدايت رحمت كند ! تو را مردى كشت كه حقّ ارحام را نشناخت » . « 1 » ولى ما با شواهد محكم و ذكر اعترافهاى گوناگون ثابت كرديم كه خود او به قتل حسين ( ع ) فرمان داد . « 2 » اما آن خبيث مىخواست شانه خالى كند و از بيم اينكه مردم بر او بشورند ، كشتن امام حسين ( ع ) را به گردن فاسقى مثل خودش افكند .\r\nاين جاى بسى شگفتى است كه مىبينيم كسانى مىخواهند يزيد را از اين جنايت زشت تبرئه كنند ؛ ولى با اين كار ، خود را آلوده ساخته‌اند . از جملهء اينان صاحب خطط الشام است ، آنجا كه مىگويد ، « اشتباه ابن زياد در قتل حسين ( ع ) و اسير كردن خاندان پاكش ، بزرگترين وسيله براى بردن آبروى يزيد و خاندان يزيد فراهم آورد . آنها اين تهمت‌ها را به او زدند و از كرامتش كاستند با آنكه او در حكومت دارى چون گسترش كشورگشايى و جنگ با دشمنان رومى ، به شيوهء پدرش رفتار مىكرد » . « 3 »\r\nآرى او به روش پدرش عمل كرد ؛ و بلكه در بىعدالتى و ظلم و ستم و سركشى و ايستادن در برابر حق و كشتن خاندان پاك پيامبر ( ص ) از او نيز پيش افتاد و با پاى خودش به سوى عذاب پروردگار جهانيان رفت .\r\nدر اين صورت ، هيچ كس نمىتواند اهداف واقعى خود را با اشتباه خواندن كار ابن زياد پنهان كند . چرا كه در كار ابن زياد چيزى جز پياده ساختن دستور يزيد نبوده است ؛ و پنهان شدن پشت مسأله كشورگشايى - در راستاى يارى رسانى به ستمكارى چون يزيد - ، مشكلى را حلّ نمىكند .\r\nشايد نويسندهء « خطط الشام » ، واقعهء حرّه و كشتار مردم مدينه و ويران كردن كعبه را از جمله فتوحات يزيد قلمداد مىكند !\r\n\r\n\r\n","description":"","footnote":"\r\n( 1 ) . تذكرة الخواص ، ص 261 .\r\n( 2 ) . ر . ك : مبحث « كشتن امام حسين ( ع ) » در همين كتاب .\r\n( 3 ) . خطط الشام ، ج 1 ، ص 113 .\r\n","page_name":" 242 ","page_number":242},
  {"content":"\r\n\r\nسخن را با نقلى از محمد بن ابى طالب به پايان مىبريم كه گفته است : « خداوند يزيد و پدرش و دو جدّ او و برادرش و پيروان و دوستانش را لعنت كند ؛ در آن هنگام كه با چوب خيزران بر لب و دندان حسين ( ع ) مىزد و به شعر ابن زبعرى مثل مىزد . . . و آن هنگامى كه در برابر پرسش مرد شامى با زينب ( س ) به درشتى و زشتى سخن گفت . . . و به حسين بن على ( ع ) گفت : پدرت و جدّت قصد رسيدن به حكومت را داشتند . پس خداى را شكر كه آن دو را كشت و خونشان را ريخت . . . او سر حسين ( ع ) را بر دروازهء شهرى كه مردمانى ستمگر داشت - يعنى دمشق - نصب كرد ؛ و فرزندان پيامبر را همانند اسيران ترك و روم بر پلكان مسجد نگه داشت . سپس آنان را در سرايى جاى داد كه نه از گرما حفظشان مىكرد و نه از سرما به طورى كه صورتهايشان پوست انداخت و رنگهايشان تغيير كرد . او به خطيب خود فرمان داد كه منبر رود و مردم را از بدىهاى اميرمؤمنان و حسين ( ع ) خبر دهد ؛ و كارهايى از اين قبيل . سپس خودش ابن زياد را لعنت مىكند و از كارش بيزارى مىجويد و از كرداراو شانه خالى مىكند . آيا كار آن ملعون جز به فرمان وى و ترساندنش از مخالفت با خودش بود ؟ دليل اينكه آن لعين خونهاى اهل بيت ( ع ) را ريخت تنها اين بود كه يزيد او را با سخنانش ترساند و در نامه‌اى كه هنگام دادن حكومت كوفه برايش فرستاد ، او را بر قتل حسين ( ع ) تشويق كرد ؛ و به او فرمان داد كه در راه حسين ( ع ) كمين بگذارد و راهها را بر او ببندد . او در نامه‌اش به ابن زياد گفت : « در ميان روزگاران روزگار تو به حسين ( ع ) مبتلا شده است و در اين نوبت يا آزاد مىشوى و يا مانند بردگان به خدمت گرفته مىشوى ، پس به تهمت زندان كن و به گمان بكش . . . »\r\nاظهار بيزارى آن لعين از كار ابن زياد از بيم برپايى فتنه و تظاهر نزد عامّه مردم بود .\r\nزيرا كه مردم همهء كارها و رفتار فجيع او را زشت شمردندو از كار او ناراضى بودند . به ويژه آن صحابه و تابعانى كه در زمان او زنده بودند ؛ مانند سهل بن سعد ساعدى ، منهال بن عمرو ، نعمان بن بشيرو ابو برزهء اسلمى كه شنيده و ديده بودند كه چگونه پيامبر ( ص ) او و برادرش را احترام مىكند . همين طور ، همهء ارباب مذاهب از يهود و نصارا . . . هيچ يك از مسلمانان در سرزمينهاى اسلامى از كار او راضى نبود ؛ مگر آن دسته از پيروان\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nخاندان ابو سفيان كه نفاق در دلهايشان ريشه دوانده بود . حتّى بيشتر خاندان و زنان و عموزاده‌هايش از اين كارناراضى بودند » . « 1 »\r\n\r\nوعده يزيد به امام سجاد ( ع )\r\nابن نما گويد : « يزيد به زين العابدين ( ع ) وعده داد كه سه حاجت او را برآورده سازد » . « 2 » از نقل سيّد بن طاووس چنين استفاده مىشود كه اين وعده پس از اعتراض امام ( ع ) نسبت به سخنان خطيب شامى بود ؛ و يزيد ، در آن روز به امام ( ع ) وعده داد . « 3 » بنابراين اين وعده يكى از دستاوردهاى موضع استوارى بود كه امام ( ع ) گرفت . از آن پس بود كه يزيد اظهار سرشكستگى كرد و كار به آنجا رسيد كه به وعده‌هايش وفا كند .\r\nسيّد ابن طاووس گويد : يزيد به على بن الحسين ( ع ) گفت : نيازهاى سه گانه‌اى را كه وعدهء برآوردن آنها را به تو دادم ذكر كن . حضرت فرمود : يكم ؛ اينكه روى آقا و مولايم حسين ( ع ) را به من نشان دهى تا از او توشه بر گيرم ، به او نگاه كنم و وداعش گويم . دوم ؛ اينكه آنچه از ما گرفته شده است به ما باز گردان . سوم ؛ اينكه ، اگر آهنگ كشتن مرا دارى ، كسى را با اين زنان همراه كن تا آنها را به حرم جدّشان باز گرداند « 4 » .\r\nيزيد گفت : چهرهء پدرت را هرگز نخواهى ديد . از كشتن تو چشم پوشيدم ؛ و زنان را جز تو كسى به مدينه باز نمىگرداند . اما اموالى كه از شما گرفته شده است ، من چندين برابر قيمتش را به شما مىدهم .\r\nحضرت فرمود : مال تو را نمىخواهيم و آنچه را از ما گرفته‌اند نيز به اين دليل طلب كردم كه دوك فاطمه ( س ) ، دختر پيامبر ( ص ) ، روپوش ، گردنبند و پيراهنش در ميان آنها است . يزيد فرمان داد كه آنها را باز گرداندند و دويست دينار نيز بر آن افزود . زين العابدين ( ع ) نيز آنها را گرفت و ميان تهيدستان و بينوايان تقسيم كرد » « 5 » .\r\n\r\n\r\n","description":"","footnote":"\r\n( 1 ) . تسلية المجالس ، ج 2 ، ص 400 ( با تلخيص ) .\r\n( 2 ) . مثير الاحزان ، ص 103 .\r\n( 3 ) . الملهوف ، ص 219 .\r\n( 4 ) . درخواست سوم در مقاتل الطالبيين ، ص 120 و الاحتجاج ، ج 2 ، ص 135 آمده است .\r\n( 5 ) . الملهوف ، ص 226 ؛ مثير الاحزان ، ص 106 با تلخيص .\r\n","page_name":" 244 ","page_number":244},
  {"content":"\r\n\r\nسيّد محمّد بن ابى طالب گويد : نقل شده است كه چون آن لعين از بروز تفرقه و ايجاد آشوب ترسيد ، آغاز به پوزش خواهى ، نكوهش رفتار ابن زياد و تعظيم و تكريم على بن الحسين ( ع ) كرد . زنان را به سراى خاصّ خود انتقال داد وصبح و شام را با مولاى ما ، زين العابدين ( ع ) غذا مىخورد . همهء حاضران صحابه و تابعان و بزرگان بنى اميه ، به آن ملعون پيشنهاد كردند كه حرم رسول خدا ( ص ) را باز گرداند ؛ به آنها نيكى كند و كارهايشان را سر و سامان دهد . پس سرورمان على بن الحسين ( ع ) را احضار كرد و گفت : « من به شما وعده داده‌ام كه سه خواسته از شما را بر آورده سازم ؛ آنها را ذكر كن » « 1 » . . . سپس حضرت آنچه را كه گذشت ، ذكر كرد .\r\nخبرى كه سيّد بن طاووس و ابن نما نقل كرده‌اند از چند جنبه قابل تأمل است :\r\n1 . توضيح امام ( ع ) مبنى بر اينكه آثارى از فاطمه زهرا ( س ) در ميان آنچه از اهل بيت ( ع ) غارت شده موجود است ، ما را به علّت كلّى اين درخواست رهنمون مىگردد . بنابراين ، اين روايت ، همه مطالبى را كه در اين زمينه نقل گرديده تفسير مىكند .\r\n2 . تصريح امام ( ع ) مبنى بر اينكه آثارى از فاطمه زهرا ( س ) و دوك ، پيراهن ، گردنبند و مقنعه ايشان در ميان آنهاست ما را به لزوم اهتمام ورزيدن به حفظ آثار پيامبر ( ص ) و خاندان پاكش و تبرّك جستن به آنها رهنمون مىگردد .\r\n3 . مسألهء در گذشتن يزيد از قتل امام زين العابدين ( ع ) نشان مىدهد كه آن خبيث نيّت قتل و ترور امام ( ع ) را داشت ؛ و لازمهء آن هم دروغ بودن ادّعاى وى مبنى بر دوست نداشتن قتل حسين ( ع ) است . اگر او به قتل حسين ( ع ) فرمان نداده بود و به آن راضى نبود - با آنكه به زعم خودش بر او خروج كرده بود - پس چگونه ابتدا قصد مىكند پسرش را بكشد - در حالى كه در اسارت به سر مىبرد - و بعد او را مورد بخشش قرار مىدهد .\r\n4 . اينكه گفت : « هرگز او را نخواهى ديد » ناظر بر فرستادن سر شريف به مدينه است - چنان كه در باره‌اش سخن خواهيم گفت - .\r\n5 . فرمان يزيد براى باز گرداندن آنچه گرفته شده بود ، دلالت دارد بر اينكه اموال\r\n\r\n\r\n","description":"","footnote":"\r\n( 1 ) . تسلية المجالس ، ج 2 ، ص 457 .\r\n","page_name":" 245 ","page_number":245},
  {"content":"\r\n\r\nغارت شدهء اهل بيت ( ع ) را براى وى فرستاده بودند .\r\n6 . كار امام ( ع ) مبنى بر تقسيم پول اضافه - دويست دينار - كاشف يكى از زواياى اخلاق عالى متجلّى در اهل بيت نبوت ( ص ) است .\r\n\r\nمشورت يزيد با بزرگان شام\r\nابن عبد ربّه مىنويسد : . . . ( يزيد گفت ) : اى اهل شام دربارهء اينان چه نظرى داريد ؟ . . .\r\nنعمان بن بشير انصارى گفت : ببين اگر رسول خدا ( ص ) آنان را در اين حالت مىديد چگونه رفتار مىكرد ، تو نيز آن طور رفتار كن ، گفت : دست از آنها بداريد و برايشان سايه‌بان بزنيد . سپس به خوراكشان رسيد و به آنها لباس پوشاند و جوايز بسيارى براى آنها فرستاد و گفت : اگر ميان آنها و پسر مرجانه نسبتى بود ، آنها را نمىكشت . سپس آنان را به مدينه بازگرداند » . « 1 »\r\nاز روايات چنين برمىآيد كه اين گفت و گو و مشورت خواهى ، در اواخر دوران اقامت اهل بيت ( ع ) در شام انجام پذيرفت نه در مجلس عمومى يزيد - آن طور كه از ظاهر برخى كتابها بر مىآيد - ، زيرا پيش از اين شواهد چندى ذكر كرديم كه مجالس يزيد تكرار شد ، هر چند كه ميزان اهميّت آنها به يك اندازه نبود . بنابراين در اين هنگام يزيد به دنبال راهى براى گريز از حادثه‌اى بود كه اركان حكومتش را به لرزه در آورده بود . مؤيّد اين مطلب نقل قاضى نعمان است كه مىگويد : سپس گفت : اى اهل شام ! دربارهء اينان چه نظرى داريد . . .\r\nنعمان بن بشير گفت : ببين كه اگر رسول خدا ( ص ) زنده بود با آنها چگونه رفتار مىكرد ، تو نيز چنان كن . يزيد گريست و فاطمه ، دختر حسين ( ع ) گفت : « اى يزيد ! دربارهء دختران رسول خدا ( ص ) كه اسير دست تواند چه مىگويى ؟ » پس گريه‌اش شدت گرفت ! به طورى زنانش آن را شنيدند : و چنان گريستند كه همهء حاضران در مجلس صدايشان را شنيدند .\r\nگويند : اين واقعه پس از جاى دادنشان در منزلى بود كه نه آنها را از سرما حفظ مىكرد و نه از گرما . پس مدّت يك ماه و نيم در آن سكونت داشتند به طورى كه از شدّت گرما پوست صورت‌هايشان كنده شد ؛ سپس آزادشان كرد . « 2 »\r\n\r\n\r\n","description":"","footnote":"\r\n( 1 ) . العقد الفريد ، ج 5 ، ص 131 ؛ الامامة والسياسة ، ج 2 ، ص 8 ؛ جواهر المطالب ، ج 2 ، ص 271 ؛ مقتل خوارزمى ، ج 2 ، ص 65 ؛ مثير الاحزان ، ص 98 ؛ الملهوف ، ص 218 .\r\n( 2 ) . شرح الاخبار ، ج 3 ، ص 268 .\r\n","page_name":" 246 ","page_number":246},
  {"content":"\r\n\r\n\r\nتجهيز اسيران اهل بيت ( ع ) به سوى مدينه\r\nسيّد ابن طاووس گويد : « آنگاه - يزيد - فرمان داد كه اسيران را به وطنشان مدينة الرسول باز گردانند » . « 1 »\r\nشيخ مفيد گويد : « آن گاه يزيد نعمان بن بشير را فرا خواند و گفت : آماده شو كه همراه اين زنان به مدينه به روى » . « 2 »\r\nباعونى گويد : « يزيد گفت : آنان راتجهيز كنيد ؛ و به نعمان بن بشير فرمان داد تا نيازمنديهاشان را تأمين و همراهشان حركت كند » . « 3 »\r\nطبرى گويد : « آن گاه يزيد بن معاويه گفت : اى نعمان بن بشير ! نيازمنديهاشان را تأمين كن و مردى امين و صالح از اهل شام را با آنها بفرست و سپاه و يارانى با او همراه كن تا آنها را به مدينه ببرد » . « 4 »\r\n\r\n\r\n","description":"","footnote":"\r\n( 1 ) . الملهوف ، ص 225 .\r\n( 2 ) . الارشاد ، ج 2 ، ص 122 .\r\n( 3 ) . جواهر المطالب ، ج 2 ، ص 295 .\r\n( 4 ) . تاريخ الطبرى ، ج 4 ، ص 353 ؛ ر . ك : الكامل فى التاريخ ، ج 4 ، ص 87 ؛ روضة الواعظين ، ج 1 ، ص 192 ؛ المنتظم ، ج 5 ، ص 344 ؛ بحار الانوار ، ج 45 ، ص 145 به نقل از صاحب المناقب .\r\n","page_name":" 247 ","page_number":247},
  {"content":"\r\n . \r\n","description":"","footnote":"","page_name":" 248 ","page_number":248},
  {"content":"\r\n\r\n\r\nفصل دوم : حركت كاروان پيروز\r\n\r\n","description":"","footnote":"","page_name":" 249 ","page_number":249},
  {"content":"\r\n . \r\n","description":"","footnote":"","page_name":" 250 ","page_number":250},
  {"content":"\r\n\r\n\r\nخروج از شام\r\nبزرگان كاروان حسينى در انجام وظيفهء خويش در اين مقطع مهمّ زمانى و مكانى به پيروزى كامل رسيدند ، به طورى كه بيم برپايى آشوب و فتنه و آشفتگى عمومى و بيرون رفتن سر رشته امور از دست يزيد ، وى را به انديشه فرو برد تا با جدّيّت تمام در پى پافتن راه حلّى براى اين مشكل باشد . از اين رو به نعمان بن بشير فرمان داد تا كاروان پاك حسينى را آمادهء بازگشت به مدينه سازد ، و ديديم كه از آن هنگام به بعد برخورد با اهل بيت رسول خدا ( ص ) صورت ديگرى پيدا كرد .\r\nاستاد باقر شريف قرشى گويد : « خطبه‌ها سخن روز مجامع و مجالس شد و مانند گدازه ، بر ضدّ آن دولت ستمگر مىجوشيد و حاكى از يك انفجار مردمى براى سرنگونى دولت يزيد بود . مردم شام به پستى و خباثت ذات يزيد پى بردند . افكار عمومى بر ضدّ او تغيير كرد به طورى كه حتى در مجلس خودش با انتقاد روبرو شد و از نظر اجتماعى سقوط كرد و در نزد مردم بىارج و منزلت گرديد » . « 1 »\r\n\r\nيزيد از امام على بن الحسين ( ع ) پوزش مىخواهد\r\nسيّد محمّد بن ابى طالب گويد : « بيشتر مردم دنيا از كار يزيد ناخوشنود بودند ، از اين رو ، از بيم آنكه مبادا سر رشته امور را از دست بدهد و يا فتنه‌اى مهارناشدنى\r\n\r\n\r\n","description":"","footnote":"\r\n( 1 ) . حياة الامام الحسين ( ع ) ، ج 3 ، ص 413 .\r\n","page_name":" 251 ","page_number":251},
  {"content":"\r\n\r\nبرپا شود ، اظهار پوزش خواهى كرد و به انكار پناه برد . او پوزش خواست ولى پوزش ، او را چه سود ؟ ! » « 1 »\r\nشيخ مفيد گويد : چون در صدد تجهيزشان بر آمد ، على بن الحسين ( ع ) را فرا خواند و با او خلوت كرد و سپس گفت : « خداوند پسر مرجانه را لعنت كند . به خدا سوگند اگر من همراه پدرت بودم هر آنچه را كه مىخواست به او مىدادم و مرگ را به هر قيمتى از او دفع مىكردم . ولى خداوند آنچه را كه ديدى مقدّر كرد . از مدينه با من مكاتبه كن و هر حاجتى كه دارى از من بخواه » ؛ و جامهء او و خانواده‌اش را تقديم كرد » . « 2 »\r\nامام على بن حسين ( ع ) روى از او برگرداند ، چرا كه سخن او جز براى گريز از خوارى و ننگى كه نصيبش شده بود ، نبود .\r\nابن سعد گويد : « يزيد به على بن الحسين ( ع ) گفت : اگر دوست دارى نزد ما بمان كه با تو صلهء رحم كنيم و حقّ شما را به جاى آوريم ، چنين مىكنم ؛ و اگر بخواهى شما را به خانه و كاشانهء خودتان بازمىگردانم . حضرت فرمود : مرا به سرزمينم باز گردان . پس او را به مدينه باز گرداند و به مقصد رساند » . « 3 »\r\nخوارزمى گويد : « نقل شده است كه يزيد به آنها پيشنهاد كرد كه در دمشق بمانند . اما آنها نپذيرفتند و گفتند : « ما را به مدينه باز گردان كه آنجا محلّ هجرت جدّ ماست » . پس به نعمان بن بشير گفت : « نيازمندىهاى اينان را تأمين كن و مردى امانتدار و صالح را از اهل شام با آنها همراه كن و سپاه و يارانى را با آنان گسيل‌دار . » سپس آنها را جامه داد و روانه كرد و براى آنان خوراك و اسباب پذيرايى مقرّر داشت » . « 4 »\r\n\r\n\r\n","description":"","footnote":"\r\n( 1 ) . تسلية المجالس ، ج 2 ، ص 403 .\r\n( 2 ) . الارشاد ، ج 2 ، ص 122 ؛ نيز ر . ك : اعلام الورى ، ص 249 ؛ تاريخ الطبرى ، ج 4 ، ص 353 ؛ الكامل فى التاريخ ، ج 4 ، ص 87 ؛ الاحتجاج ، ج 2 ، ص 135 ؛ بحارالانوار ، ج 45 ، ص 162 ، ح 6 ؛ روضة الواعظين ، ج 1 ، ص 192 ؛ مقتل خوارزمى ، ج 2 ، ص 74 ؛ البداية و النهاية ، ج 8 ، ص 197 ؛ تسلية المجالس ، ج 2 ص 399 ؛ بحارالانوار ، ج 45 ، ص 145 به نقل از مناقب .\r\n( 3 ) . طبقات ( ترجمة الامام الحسين ( ع ) ) ، ص 84 ؛ نيز ر . ك : الطبقات الكبرى ، ج 5 ، ص 212 و ترجمة الامام على بن الحسين ( ع ) ) با المنتظم ، ج 5 ، ص 345 ؛ تذكرة الخواص ، ص 265 ؛ عبرات المصطفين ، ج 2 ، ص 351 ، به نقل از مرآة الزمان ، ص 101 .\r\n( 4 ) . مقتل خوارزمى ، ج 2 ، ص 74 .\r\n","page_name":" 252 ","page_number":252},
  {"content":"\r\n\r\nقاضى نعمان گويد : يزيد فرمان به آزادى على بن الحسين ( ع ) داد و او را ميان ماندن نزد خودش و يا بازگشت مخيّر ساخت ؛ و او بازگشت به مدينه را انتخاب كرد ؛ سپس وى را فرستاد » . « 1 »\r\nپس از ماجراى سر حسين ( ع ) و اهانت به حرم حسينى و يارانش و ماجراى بيمارى على بن الحسين ( ع ) و ارادهء الهى به بازيابى سلامت وى و اينكه سلسله امامت قطع نگردد ، يزيد ملعون آنان را آزاد ساخت و به سوى مدينه بازگشتند . « 2 »\r\n\r\nتقديم اموال به اهل بيت ( ع ) و عدم پذيرش آن از سوى اهل بيت ( ع )\r\nعلّامهء مجلسى به نقل‌يكى از اصحاب ما مىنويسد : « چون روز هشتم فرا رسيد ، يزيد زنان را فرا خواند و به آنان پيشنهاد ماندن داد . اما آنها نپذيرفتند و در صدد بازگشت به مدينه برآمدند . پس برايشان كجاوه آماده ساخت و آنها را تزيين كرد . و فرمان داد زيراندازهاى ابريشم آوردند و به آنان مال بخشيد و گفت : اى ام كلثوم ، اين اموال به جاى آن مصايبى كه به شما رسيده است ! ام كلثوم گفت : چه بىشرم و بىچشم و رويى ؟ ! برادر و اهل بيتم را مىكشى و عوضشان را به من مىدهى ! » . « 3 »\r\n\r\nخروج از شام چه زمانى بود ؟\r\nبرخى روايات حاكى از آن است كه خروج از شام در بيستم ماه صفر انجام شد .\r\nشيخ مفيد گويد : در بيستم اين ماه ( صفر ) حرم سرور و مولايمان ابا عبد الله الحسين ( ع ) از شام به مدينة الرسول بازگشتند » . « 4 »\r\nشيخ طوسى گويد : « در روز بيستم اين ماه ( صفر ) حرم سرور و مولايمان ابا عبد الله الحسين بن على بن ابى طالب ( ع ) از شام به مدينة الرسول ( ص ) باز گشتند » . « 5 »\r\n\r\n\r\n","description":"","footnote":"\r\n( 1 ) . شرح الاخبار ، ج 3 ، ص 159 .\r\n( 2 ) . همان ، ج 2 ، ص 252 .\r\n( 3 ) . بحار الانوار ، ج 45 ، ص 196 .\r\n( 4 ) . مسار الشيعة ، ص 46 .\r\n( 5 ) . مصباح المتهجّد ، ص 730 ؛ به نقل از آن بحار الانوار ، ج 101 ، ص 334 .\r\n","page_name":" 253 ","page_number":253},
  {"content":"\r\n\r\nشيخ رضى الدين على بن يوسف بن مطهرّ حلّى گويد : « در روز بيستم صفر سال 61 يا 62 - بنابر اختلاف روايت دربارهء قتل سرور ما حسين ( ع ) - « 1 » حرم مولايمان ابا عبد الله الحسين ( ع ) از شام به مدينة الرسول بازگشتند » . « 2 »\r\nاما در بارهء اين روايت بايد گفت كه شهادت امام حسين ( ع ) در سال 61 از اخبار متواتر است و بنابراين ، جايى براى اين ترديد وجود ندارد .\r\nكفعمى گويد : « در بيستم اين ماه ( صفر ) اهل حرم امام حسين ( ع ) به مدينه بازگشتند » . « 3 »\r\nوى در جاى ديگر گويد : « و در اين روز ( بيستم صفر ) حرم حسين ( ع ) از شام به مدينه بازگشتند » . « 4 »\r\nاگر فرض بگيريم كه مقصود از خروج از شام به مدينه ، روز خروج از شام باشد و نه روز ورود كاروان به مدينه ، و بگوييم كه سر مبارك در روز اول صفر به شام وارد گرديد و اهل بيت حسينى ( ع ) نيز در همين روز به شهر وارد شدند - با آنكه احتمال دارد كه سر را پيش از آنها آورده باشند - در اين صورت مدت حضورشان در شام بيست روز بوده است .\r\nاز قاضى نعمان نقل كرديم كه مدت حضورشان يك و نيم ماه بوده است و در اينجا رأى ميانه‌اى از ابن طاووس وجود دارد كه معتقد است مدت اقامت اهل بيت ( ع ) يك ماه بوده است . « 5 »\r\n\r\nهمراهان كاروان\r\nبه فرمان يزيد گروهى با كاروان حسينى همراه گشتند ؛ كه در تاريخ از آنها با عنوان كلى\r\n\r\n\r\n","description":"","footnote":"\r\n( 1 ) . با توجه به وقوع شهادت امام حسين ( ع ) در سال 61 هجرى جاى چنين ترديدى باقى نماند .\r\n( 2 ) . العدد القوية ، ص 219 ، شماره 11 .\r\n( 3 ) . مصباح الكفعمى ، ص 510 .\r\n( 4 ) . همان ، ص 489 .\r\n( 5 ) . اقبال الاعمال ، ص 589 .\r\n","page_name":" 254 ","page_number":254},
  {"content":"\r\n\r\nيا با نام ياد شده است ؛ و ما با طرح دو پرسش در اين زمينه به بحث مىپردازيم :\r\nپرسش يكم : همراهان چه كسانى بودند ؟\r\n1 . يك لشكر : مسكويه رازى گويد : « سپس يزيد زنان و على بن الحسين ( ع ) را تجهيز كرد و لشكرى را با آنها همراه ساخت تا آنها را به مدينه باز گرداند » . « 1 »\r\n2 . يك دسته : ابن نما گويد : « سپس يزيد فرمان داد اسيران را به همراه نعمان بن بشير با يك دسته به وطنشان در مدينه باز گردانند » . « 2 »\r\n3 . سى سوار : احمد بن داود دينورى گويد : « سپس يزيد فرمان داد آنان را به نيكوترين شكل تجهيز كنند و به على بن الحسين ( ع ) گفت : « همراه زنان رهسپار شو تا آنان را به وطنشان برسانى » . مردى را با نيز با سى سوار به همراهش فرستاد كه پيشاپيش آنها حركت مىكرد و دور از آنها فرود مىآمد ، تا آنكه آنها را به مدينه رساند » . « 3 »\r\n4 . شمارى از دوستداران ابوسفيان : خوارزمى از ابو العلا حافظ ، از بزرگانش نقل مىكند كه پس از آوردن سر حسين ( ع ) و نيز اهل و عيالش به نزد يزيد ، فرستاده‌اى به مدينه گسيل داشت تا آنكه شمارى از دوستداران بنى هاشم را نزد وى فرستادند . آنگاه شمارى از دوستداران خاندان ابو سفيان را با آنها همراه ساخت و بار و بنهء [ امام 
  ] حسين ( ع ) و بازماندگان خاندانش را با آنان فرستاد ، آنان را به همه‌چيز مجهّز ساخت و هر نيازى كه در مدينه داشتند فرمان به برآوردن آن داد . » « 4 »\r\n5 . نعمان بن بشير : همان طورى كه از ابن نما « 5 » و باعونى « 6 » نقل كرديم . از نوشته‌هاى شيخ مفيد « 7 » و طبرسى « 8 » نيز اين مطلب استفاده مىشود .\r\n\r\n\r\n","description":"","footnote":"\r\n( 1 ) . تجارب الامم ، ج 2 ، ص 75 .\r\n( 2 ) . مثير الاحزان ، ص 106 .\r\n( 3 ) . الاخبار الطوال ، ص 261 .\r\n( 4 ) . مقتل خوارزمى ، ج 2 ، ص 75 ؛ بحار الانوار ، ج 45 ، ص 145 ؛ نيز ر . ك : طبقات ابن سعد ( ترجمة الامام الحسين ( ع ) ) ، ص 84 .\r\n( 5 ) . مثيرالاحزان ، ص 106 .\r\n( 6 ) . جواهر المطالب ، ج 2 ، ص 295 .\r\n( 7 ) . ارشاد ، ج 2 ، ص 122 .\r\n( 8 ) . اعلام الورى ، ص 249 .\r\n","page_name":" 255 ","page_number":255},
  {"content":"\r\n\r\n6 . محرز بن حريث كلبى : از سبط بن جوزى نقل شده است كه گفت : « يزيد محرز بن حريث كلبى را با آنان همراه ساخت » . « 1 »\r\n7 . مردى از بهرا : ابن سعد گويد : « يزيد محرز بن حريث كلبى و مردى از بهرا را - كه هر دو از افاضل اهل شام بودند - با آنان همراه ساخت » . « 2 »\r\n8 . چند تن از دوستداران سالمند بنى هاشم : ابن سعد گويد : « سپس يزيد به مدينه فرستاد ، كه شمارى از دوستداران سالمند بنى هاشم و بنى على را نزد وى فرستادند و او نيز شمارى از دوستداران ابوسفيان را باآنها همراه ساخت . آنگاه بارو بنهء حسين و باقيماندهء زنان و خاندان و كودكانش را با آنهافرستاد . آنها را به همه چيز مجهّز ساخت و هر نيازى كه در مدينه داشتند فرمان به برآوردن آن داد » . « 3 »\r\n9 . شمارى از دوستداران خاندان على ( ع ) : چنان كه پيشتر از طبقات نقل كرديم ؛ و آن عطف خاص بر عام است ، همانطور كه ممكن است برخى موارد ياد شده را در برخى ديگر گنجانيد .\r\nپرسش دوّم : اين همراهى براى چه بود ؟\r\nاين جاى بسى شگفتى است كه كسى بگويد يزيد اين افراد را تنها براى محافظت از اهل بيت ( ع ) فرستاد . گرچه ظاهر قضيهء چنين نشان مىدهد ، اما يزيد از اين كار دو هدف را دنبال مىكرد : محافظت از اهل بيت ( ع ) و تسلط بر اوضاع . مورد دوّم به مقصود او نزديك‌تر بود . زيرا پس از آن تأثيرى كه وجود اهل بيت ( ع ) در پايتخت و انتشار حقايق در ديگر شهرها داشت ، طبيعى بود كه يزيد از پيدايش شورش و انقلاب در برخى شهرهاى مسير راه بيمناك باشد . با توجه به همين نكته رژيم فرستاده‌اى را به مدينه گسيل داشت تا شمارى از دوستداران سالمند بنى هاشم و بنى على را براى همراهى كاروان نزد وى اعزام دارند .\r\n\r\n\r\n","description":"","footnote":"\r\n( 1 ) . مرآة الزمان ، طبق نقل عبرات المصطفين ، ج 2 ، ص 351 .\r\n( 2 ) . الطبات الكبرى ، ص 84 . ( ترجمة الامام الحسين ( ع ) از قسم چاپ نشده )\r\n( 3 ) . همان .\r\n","page_name":" 256 ","page_number":256},
  {"content":"\r\n\r\n\r\nآنچه هنگام ترك دمشق شنيده شد\r\nابن اعثم گويد : آنگاه يزيد فرمان داد كه زاد و توشه فراوان به آنها دادند ؛ و فرمان داد آنان را به مدينه ببرند . همين كه از دمشق جدا شدند ، شنيدند كه منادى در آسمان ندا مىدهد و مىگويد :\r\nاى كسانى كه از روى ظلم حسين را كشتيد ، مژده باد شما را به عذاب و شكنجه !\r\nهمهء آسمانيان بر شما نفرين مىكنند ، پيامبران و فرستادگان و كشته شدگان ؛\r\nموسى و داود و حامل انجيل بر شما لعنت فرستاده‌اند . « 1 »\r\n\r\nخوشرفتارى در راه\r\nابن سعد گويد : « يزيد به كسانى كه همراهشان فرستاد فرمان داد كه هرگاه و هر كجا خواستند آنان را فرود آورند » . « 2 »\r\nبه نقل از دينورى آورديم كه يزيد مردى را در رأس سى سوار با آنان همراه كرد كه پيشاپيش آنها حركت كند و دور از آنها فرود آيد تا آنان را به مدينه برساند . « 3 »\r\nشيخ مفيد گويد : « يزيد به همراه نعمان بن بشير ، پيكى را فرستاد و به او توصيه كرد كه آنان را در شب حركت دهد و آنها بايد پيشاپيش او حركت كنند به طورى كه از چشمش دور نشوند . هرگاه فرود آمدند از آنها كناره بگيرد و او و يارانش همانند نگهبانان در پيرامونشان پراكنده شوند ، به طورى كه اگر يكى از آنان خواست براى وضو يا قضاى حاجتى فرود آيد ، شرمسار نگردد . نعمان با آنها حركت كرد و در راه آنان را فرود مىآورد و - همانطور كه يزيد سفارش كرده بود - با آنان مدارا مىكرد ؛ و مراعات حالشان را مىنمود تا آنكه وارد مدينه شدند » . « 4 »\r\n\r\n\r\n","description":"","footnote":"\r\n( 1 ) . الفتوح ، ج 2 ، ص 187 .\r\n( 2 ) . الطبقات ( ترجمة الامام الحسين ( ع ) ) ، ص 84 .\r\n( 3 ) . أخبار الطوال ، ص 261 .\r\n( 4 ) . الارشاد ، ج 2 ، ص 122 ؛ نيز ر . ك : تاريخ الطبرى ، ج 4 ، ص 354 ؛ الكامل فى التاريخ ، ج 4 ، ص 88 ؛ مقتل خوارزمى ، ج 2 ، ص 74 ؛ اعلام الورى ، ص 249 ؛ روضة الواعظين ، ج 1 ، ص 192 ، تسلية المجالس ، ج 3 ، ص 399 ؛ بحار الانوار ، ج 45 ، ص 146 .\r\n","page_name":" 257 ","page_number":257},
  {"content":"\r\n\r\nشبلنجى گويد : پس از آن يزيد به نعمان بن بشير فرمان داد تا نيازمنديهاى آنان را براى رفتن به مدينهء منوّره تأمين كند و مردى امين از اهل شام را با گروهى مسلّح با آنان همراه ساخت . . . و به پيكى كه همراهشان فرستاد دربارهء آنها سفارش كرد . او با سپاه همراه با آنان حركت مىكرد ؛ و اهل بيت ( ع ) به گونه‌اى در پيش حركت مىكردند كه از نظر دور نباشند . هر گاه فرود مىآمدند با همراهانش از آنان كناره مىگرفت و پيرامونشان نگهبانى مىداد . نعمان حالشان را مىپرسيد و در همهء امور با آنها مهربانى مىكرد و در حركت سخت نمىگرفت تا آنكه وارد مدينه شدند . « 1 »\r\nمؤيّد اين مطلب روايت طبرى است كه به نقل از ابو مخنف مىنويسد : « حارث بن كعب گفت : فاطمه ، دختر على ( ع ) ، به من گفت : به خواهرم زينب ( س ) گفتم : خواهرم ! اين مرد شامى در همراهى ما با ما نيكى كرده است ، نمىخواهى انعامى به او بدهيم ؟ گفت :\r\nبراى انعام دادن به او جز زيورهايمان چيزى نداريم . گفت : آيا همين زيورها را بدهيم ؟\r\nگفت : آرى ، فاطمه مىگويد : من و خواهرم گردنبندها و دستبندهامان را باز كرديم و براى او فرستاديم و از او پوزش خواستيم و گفتيم : اين پاداش خوشرفتارى تو در مدّت همراهى با ماست . مرد شامى گفت : اگر كارى كه كرده‌ام براى دنيا مىبود ، زيورهاى شما مرا خوشنود مىساخت . ولى به خدا سوگند من اين كار را جز براى خدا و خويشاوندى شما با رسول خدا ( ص ) نكرده‌ام » . « 2 »\r\nشايد مقصود از آن مرد شامى ، محرز بن حريث كلبى يا مردى از بهرا است كه ابن سعد درباره‌شان مىگويد : « آن دو از افاضل اهل شام بودند » . « 3 » اگر چه از نقل ابن نما و باعونى چنين استفاده مىشود كه متولّى اين كار نعمان بن بشير بود . « 4 » اما او از انصار و اهل مدينه است و در نتيجه نمىتوان او را شامى خواند ، مگر اينكه گفته شود كه او پس از سكونت در شام ، شامى گرديد - يعنى اينكه او هويّت شامى و اصالت مدنى دارد ! - .\r\n\r\n\r\n","description":"","footnote":"\r\n( 1 ) . نور الابصار ، ص 132 .\r\n( 2 ) . تاريخ الطبرى ، ج 4 ، ص 254 ؛ نيز ر . ك : الكامل فى التاريخ ، ج 4 ، ص 84 ؛ مقتل خوارزمى ، ج 2 ، ص 74 ؛ البداية و النهاية ، ج 8 ، ص 197 ؛ بحار الانوار ، ج 45 ، ص 146 با اختلاف بسيار اندك .\r\n( 3 ) . الطبقات الكبرى ( ترجمة الامام الحسين ( ع ) ) ، ص 84 .\r\n( 4 ) . مثير الاحزان ، ص 106 ؛ جواهر المطالب ، ج 2 ، ص 295 .\r\n","page_name":" 258 ","page_number":258},
  {"content":"\r\n\r\n\r\nبه سوى كربلا\r\n\r\nزيارت قبر امام حسين ( ع )\r\nسيد بن طاووس گويد : « راوى گفت : چون اهل و عيال حسين ( ع ) از شام بازگشتند و به - راه - عراق رسيدند به راهنما گفتند : « ما را از راه كربلا ببر » ؛ پس ( رفتند ) تا به جايگاه شهادت رسيدند » . « 1 »\r\nسيّد محمّد بن ابى طالب گويد : « پس تقاضا كردند كه آنها را از راه عراق ببرد تا با ابا عبد الله ( ع ) تجديد عهد كنند » . « 2 »\r\nقندوزى گويد : « آن گاه يزيد فرمان داد كه آنها را به مدينه باز گردانند . پس راهنما آنان را حركت داد ؛ و امام و زنان به او گفتند : « تو را به حقّ پروردگار ، ما را از راه عراق ببر » . او نيز چنين كرد تا به كربلا رسيدند » . « 3 »\r\nاين امر هيچ بعيد نمىنمايد ، چرا كه - طبق روايت ابن سعد در طبقات - يزيد به فرستادگان همراهشان فرمان داد كه هر جا و هر وقت كه خواستند آنان را فرود آورد « 4 » . بنابراين ، با درخواست اهل بيت ( ع ) مبنى بر عبور از كربلا ، اين درخواست مورد اجابت قرار مىگرفت .\r\n\r\nنخستين زائر قبر امام حسين ( ع ) كيست ؟\r\nابن نما به نقل از ابن عايشه گويد : سليمان بن قتّهء عدوى - هم پيمان بنى تميم - سه روز پس از شهادت حسين ( ع ) از كربلا گذر كرد . چون به قتلگاه شهيدان نظر كرد ، خود را به اسب عربىاش تكيه داد و چنين سرود :\r\nبر خانه‌هاى خاندان محمد ( ص ) گذر كردم ، اما آنها را مانند روز كوچيدنشان نيافتم ؛\r\nآيا نديدى كه خورشيد در غم فقدان حسين ( ع ) بيمار گشت و زمين خشك و ترنجيده شد ؟\r\nآنها اميد دلها بودند اما اينك مصيبت زده شده‌اند ؛ و اين مصايب عظيم و بزرگ گشته‌اند ؛\r\n\r\n\r\n","description":"","footnote":"\r\n( 1 ) . الملهوف ، ص 225 .\r\n( 2 ) . تسلية المجالس ، ج 2 ، ص 458 .\r\n( 3 ) . ينابيع المودّة ، ج 3 ، ص 92 .\r\n( 4 ) . الطبقات ( ترجمة الامام الحسين ( ع ) من القسم غير المطبوع ) ، ص 84 .\r\n","page_name":" 259 ","page_number":259},
  {"content":"\r\n\r\nهر گاه تهيدستان قيس از ما تقاضا مىكنند ، عطايشان مىدهيم و چون كفشى از ما بلغزيد قيس ما را مىكشد ؛\r\nقطره‌اى از خون ما نزد طايفهء « غنى » است ؛ و ما روزى آن را طلب خواهيم كرد ، هر جا كه بكوچد ؛\r\nخداوند اين خانه و ساكنانش را از رحمت خود دور مگرداناد ! هر چند كه به رغم خواست من امروز از ساكنانش تهى است ؛\r\nبدانيد كه كشته خاندان هاشم در كربلا ، گردنهاى قريش را زير پا گذاشت و ذليل كرد ؛\r\nآسمان در فراقش گريه و زارى مىكند و ستارگان ، بر او نوحه سر مىدهند و درود مىفرستند . « 1 »\r\nچه بسا با استدلال به اين روايت كسى بگويد كه سليمان بن قتّهء عدوى ، نخستين زائر قبر حسين ( ع ) بود . چه آنكه ابن نما تصريح كرده است كه او سه روز پس از قتل حسين ( ع ) به كربلا آمد .\r\nاما در اين باره بايد گفت :\r\n1 . تا آنجا كه ما مىدانيم هيچ كس ، اين سخن را نگفته است .\r\n2 . اين قيد را تنها ابن نما ذكر كرده ولى بقيهء سيره نويسان و مورّخان تنها به ذكر سوگوارى سليمان بسنده كرده‌اند ، بىآنكه آن را به روز « 2 » يا جاى « 3 » خاصّى مقيّد سازند .\r\n3 . اين روايت تنها حاكى از گذر سليمان از كربلا و نگاه به قتلگاه شهيدان است ؛ و حال آنكه گذر و نظر اعمّ از اين است كه با قصد زيارت باشد يا نباشد ؛ و اين با قصد زيارت قبر اباعبدالله ( ع ) تفاوت مىكند . چرا كه « اعمال به نيّات است » و « براى هركس آن چيزى است كه در نيّت دارد » « 4 » .\r\n\r\n\r\n","description":"","footnote":"\r\n( 1 ) . مثيرالاحزان ، ص 110 ؛ به نقل از آن بحارالانوار ، ج 45 ، ص 293 .\r\n( 2 ) . ر . ك : تذكرة الخواص ، ص 272 ؛ الملهوف ، ص 233 ؛ ينابيع المودة ، ج 3 ، ص 100 .\r\n( 3 ) . ر . ك : الطبقات ( ترجمة الامام الحسين ( ع ) ) ، ص 92 ؛ مقاتل الطالبيين ، ص 121 ؛ انساب الاشراف ، ج 3 ، ص 420 ؛ المناقب ، ج 4 ، ص 117 ؛ مروج‌الذهب ، ج 3 ، ص 64 ؛ تهذيب‌الكمال ، ج 6 ، ص 447 ؛ سير اعلام‌النبلاء ، ج 3 ، ص 318 ، الاستيعاب ، ج 1 ، ص 379 ؛ البداية والنهاية ، ج 8 ، ص 213 ؛ جواهر العقدين ، ج 12 ، ص 333 .\r\n( 4 ) . ميزان الحكمة ، ج 10 ، ص 277 ، ح 20661 و 20662 .\r\n","page_name":" 260 ","page_number":260},
  {"content":"\r\n\r\n4 . واژهء قتلگاه ناظر به محلّ شهادتشان مىباشد و اين اعم از آن است كه قبل از دفن اجساد مطهر يا بعد از دفن باشد . در اينجا از اين جنبه ابهام وجود دارد . چرا كه اگر پيش از دفن پيكرهاى پاك بوده باشد ، عنوان زيارت قبور بر آن صدق نمىكند ؛ و بنابراين وضعيّت او نيز همانند وضعيّت بنى اسد است كه - بنا بر نقل - در كار تدفين شهيدان شركت جستند ، و از آنان به عنوان نخستين زائر ياد نمىشود .\r\n5 . در برخى نقل‌ها آمده است كه سليمان در ضمن ابياتش گفت :\r\nبدانيد كه كشتهء خاندان هاشم در كربلا گردن‌هاى قريش را زير پا گذاشت و ذليل كرد .\r\nپس عبدالله بن حسن بن حسن ( ع ) به او گفت : واى بر تو ، چرا نگفتى : گردن‌هاى مسلمانان را زير بار گذاشت و ذليل كرد . « 1 »\r\nوقتى كه مىدانيم كه عبدالله بن حسن ( ع ) در روز سوّم ( پس از شهادت امام ( ع ) ) در كربلا حضور نداشت ؛ مفهومش اين است كه وى اين اشعار را بعدها سروده است . مگر اينكه گفته شود ؛ كه سليمان آنچه را پيشتر سروده بود ، بعدها تكرار كرد و عبد الله بن حسن مثنى به او اعتراض نمود .\r\nخلاصه اينكه نمىتوانيم سليمان را به عنوان نخستين زائر قبر حسين ( ع ) معرفى كنيم .\r\nآرى ، شايد بتوان گفت كه او نخستين شاعرى بود كه پس از شهادت آن حضرت برايش مرثيه سرايى كرد و با اين كار شرافتى انكار ناپذير كسب نمود . به ويژه كه در آن روزگار ترسناك ، ظلم و ستم بر مردم چيره بود . از اين رو اهميّت نقل ابو الفرج اصفهانى روشن مىشود كه - پس از نقل آن ابيات - مىگويد : « گروهى از شاعران متأخّر براى حسين ( ع ) مرثيه سرايى كرده‌اند . اما از پيشينيان مرثيه‌اى به ما نرسيده است ، چرا كه شاعران ، از بيم بنى اميه جرأت انجام چنين كارى را نداشتند » « 2 » .\r\nبنابراين عنوان نخستين زائر تنها بر مردى شريف و عارفى كامل يعنى صحابى بزرگ و برجسته ، جابر بن عبد الله انصارى - رضوان الله عليه - منطبق است كه به منظور زيارت قبر سيد الشهدا ( ع ) از مدينه به كربلا رفت . بسيارى از علما تصريح كرده‌اند كه او\r\n\r\n\r\n","description":"","footnote":"\r\n( 1 ) . الطبقات ، ص 92 ( ترجمة الامام الحسين ( ع ) و مقتله ) ؛ تذكرة الخواص ، ص 272 .\r\n( 2 ) . مقاتل الطالبيين ، ص 121 .\r\n","page_name":" 261 ","page_number":261},
  {"content":"\r\n\r\nنخستين كسى است كه عنوان زائر قبر حسين ( ع ) را كسب كرد ؛ اين شرافت و افتخار و ذخيره او را بس است .\r\nشيخ مفيد گويد : « و در روز بيستم آن ماه ( صفر ) . . . و آن روزى است كه جابر بن عبدالله بن حزام انصارى ( رض ) ، صحابى رسول خدا ( ص ) براى زيارت قبر آقا ابا عبدالله ( ع ) از مدينه به كربلا آمد ؛ و او نخستين كس از مردم بود كه آن حضرت را زيارت كرد » « 1 » .\r\nو اين مطلب را بسيارى از دانشمندان ، از جمله شيخ طوسى ، علامه حلى ، شيخ رضىالدين حلى ، كفعمى ، مجلسى ، محدث نورى و ديگران آورده‌اند . « 2 »\r\n\r\nجابر بن عبدالله انصارى و عطيهء عوفى در كربلا\r\nجابر بن عبدالله انصارى همان صحابى جليل القدرى است كه عبد الرحمن بن سابط درباره‌اش مىگويد : همراه جابر بودم كه حسين بن على ( ع ) داخل شد . در اين هنگام گفت : هر كس دوست دارد به مردى از اهل بيت ( ع ) بنگرد ، به وى نگاه كند . گواهى مىدهم كه من اين سخن را از زبان رسول خدا ( ص ) شنيده‌ام . « 3 »\r\nاو از اهل معرفت بود و چون توفيق شهادت در ركاب امام حسين ( ع ) نصيب وى نگشت ، براى ابراز محبّت نسبت به آن حضرت و تجديد عهد و پيمان با ايشان و نيز براى اظهار مخالفت نسبت به سلطهء حاكم ، براى زيارت قبر شريف آن حضرت بار سفر بست .\r\nشيخ ابو جعفر محمّد بن ابى القاسم ، محمّد بن على طبرى از اعمش از عطيهء عوفى چنين نقل مىكند : همراه با جابر بن عبدالله انصارى براى زيارت قبر حسين ( ع ) حركت كردم . چون به كربلا رسيد ، نزديك ساحل فرات رفت و غسل كرد ، آنگاه دو جامه به تن كرد و\r\n\r\n\r\n","description":"","footnote":"\r\n( 1 ) . مسار الشيعة ، ص 46 .\r\n( 2 ) . ر . ك : مصابح المتهجّد ، ص 730 ؛ لؤلؤ و مرجان ، ص 147 ؛ العدد القويّة ، ص 219 ، شماره 11 ؛ به نقل از آن : بحارالانوار ، ج 98 ، ص 195 ؛ مصباح الكفعمى ، ص 489 ؛ بحار الانوار ، ج 101 ص 334 ؛ مستدرك الوسائل ، ج 3 ، ص 580 .\r\n( 3 ) . مقتل خوارزمى ، ج 1 ، ص 147 ؛ نيز ر . ك : ذخاير العقبى ، ص 129 ، تاريخ الاسلام ، ذهبى ، ج 3 ، ص 8 ؛ سير اعلام النبلاء ، ج 3 ، ص 190 ؛ نظم دررالسمطين ، ص 208 ؛ البداية والنهاية ، ج 8 ، ص 206 ؛ مجمع الزوائد ، ج 9 ، ص 187 ؛ اسعاف الراغبين ، ص 206 ؛ ينابيع المودة ، ص 222 ؛ نور الابصار ، ص 116 ؛ مشارق الانوار ، خمراوى ، ص 114 ؛ ارجح المطالب ، ص 281 ؛ احقاق الحق ، ج 11 ، ص 289 - 291 .\r\n","page_name":" 262 ","page_number":262},
  {"content":"\r\n\r\nاز هميانى ، مقدارى مشك برداشت و بر بدنش پاشيد . سپس با هر گامى كه بر مىداشت خدا را ياد مىكرد ، و چون به قبر نزديك شد گفت : دستم را روى قبر بگذار « 1 » ؛ و من گذاشتم .\r\nاو روى قبر افتاد و غش كرد . من مقدارى آب بر او پاشيدم و چون به هوش آمد سه بار گفت : « يا حسين ( ع ) » . سپس گفت : « آيا دوستى پاسخ دوستش را نمىدهد ؟ ! » ؛ و افزود :\r\n« تو چگونه مىتوانى پاسخ دهى ، و حال آنكه رگ‌هاى گردنت را بريده‌اند و ميان پيكر و سرت جدايى افتاده است . من شهادت مىدهم كه تو پسر خاتم پيامبرانى و پسر امير مؤمنانى و پسر هم پيمان تقوا و فرزند هدايتى ؛ پنجمين اصحاب كسايى ؛ پسر سرور نقيبانى ؛ پسر فاطمه برترين زنان جهانى ، چگونه چنين نباشى و حال آنكه پروردهء دست سرور پيامبرانى ، و در دامن پارسايان پرورش يافتى و از پستان ايمان شير خوردى و با اسلام از شير بريده شدى . پس پاكيزه زيستى و پاكيزه مردى . اما دل‌هاى مؤمنان در فراق تو ناخوش است ، در حالى كه در خوبى حال تو شك ندارد . سلام و خوشنودى خداوند بر تو باد . من گواهى مىدهم كه تو به همان راهى رفتى كه برادرت يحيى بن زكريا رفت » .\r\nآن گاه چشم‌ها را دور قبر گرداند و گفت : سلام بر شما كه در راه حسين ( ع ) فدا شديد و در ركابش جان باختيد . گواهى مىدهم كه شما نماز را به پا داشتيد و زكات را پرداختيد ، به معروف امر و از منكر نهى كرديد . با كافران جهاد كرديد و آن قدر خداى را عبادت كرديد تا مرگتان فرا رسيد . به خدايى كه محمّد ( ص ) را به پيامبرى برگزيد سوگند كه ما نيز در آنچه انجام داديد شريكيم » .\r\nعطيه گويد : به او گفتم : اى جابر چگونه ؟ و حال آنكه ما در دشتى فرود نيامديم و از كوهى بالا نرفتيم و شمشيرى نزديم و اين گروه ميان سرها و پيكرهايشان جدايى افتاده است . فرزندانشان يتيم و زنانشان بيوه شده‌اند !\r\nگفت : اى عطيه ! از حبيبم رسول خدا ( ص ) شنيدم كه فرمود : « هر كس گروهى را دوست بدارد با آنان محشور مىگردد و هر كس از كار گروهى راضى باشد ، با آنان شريك است . »\r\n\r\n\r\n","description":"","footnote":"\r\n( 1 )\r\n. مىتوان علّت عدم شركت جابر را در واقعهء كربلا همين مطلب به شمار آورد . زير از اين عبارت استفاده‌مىشود كه او در آن هنگام نا بينا و معذور بوده است . مؤيّد اين مطلب روايت ابن قتيبه ( الامامة و السياسة ، ج 1 ، ص 214 ) دربارهء واقعهء حرّه است كه مىگويد : « جابر بن عبد الله انصارى در آن هنگام بينايى اش را از دست داده بود . . . » . روشن است كه فاصلهء زمانى ميان واقعهء حرّه و حادثهء كربلا حدود يك سال بوده است .\r\n","page_name":" 263 ","page_number":263},
  {"content":"\r\n\r\nبه خدايى كه محمّد را به حقّ به پيامبرى برگزيد ، نيّت من و نيّت يارانم بر آن كارى است كه حسين ( ع ) و يارانش كردند . مرا به سوى خانه‌هاى كوفه ببر . چون پاره‌اى راه رفتيم گفت : اى عطيه ! گمان ندارم كه پس از اين سفر تو را ببينم ، آيا مىخواهى كه تورا وصيّتى كنم ؟ دوست بدار دوستدار آل محمد ( ص ) را تا هنگامى كه دوستشان مىدارد و دشمن بدار دشمن آل محمد ( ص ) تا هنگامى كه دشمنشان مىدارد ؛ هر چند روزه‌دار و نمازگزار باشد . با دوست‌دار محمّد و آل محمّد ( ص ) مهربانى كن ، چرا كه اگر بر اثر گناه فراوان يك گامش بلغزد ، با محبّت آنان گام ديگرش ثابت مىماند ( و جبران مىگردد ) . دوستدار آنان به بهشت و دشمنانشان به دوزخ باز مىگردند » . « 1 »\r\nدر اين نقل چند نكته جاى تأمل دارد :\r\n1 . عظمت معرفت جابر ؛ و اين به خاطر معرفت بالايى بود كه نسبت به منزلت اهل بيت محمد ( ص ) داشت .\r\n2 . داشتن موضع مهم ؛ آنجا كه جابر ، دشمنان امام حسين ( ع ) را در زمرهء ملحدان به شمار آورد .\r\n3 . ادب جابر نسبت به ابا عبد الله ( ع ) ؛ و اين نتيجه كمال معرفت وى بود . از اين رو مىبينيم كه نخست غسل مىكند و سپس بدنش را با مشك خوشبو مىسازد ، آن گاه در هر گامى خدا را ياد مىكند . پس از لمس قبر بىهوش مىشود و سپس سه بار فرياد يا حسين سر مىدهد . نيز فرازهاى زيارتش نشانگر ميزان معرفتى كه نسبت به رسول خدا ( ص ) و جانشين و نوه‌اش دارد .\r\n4 . از اين نقل چنين استفاده مىشود كه جابر پس از زيارت به طرف خانه‌هاى كوفه رفت و از ديدارش با امام زين العابدين ( ع ) و ديگر اعضاى خانوادهء حسين ( ع ) چيزى ذكر نشده است . تحقيق در اين باره خواهد آمد .\r\nسيّد بن طاووس كيفيت زيارت جابر از قبر ابا عبد الله الحسين ( ع ) و ياران با وفايش را به تفصيل آورده است كه آن را به طور كامل در اينجا نقل مىكنيم :\r\n\r\n\r\n","description":"","footnote":"\r\n( 1 ) . بشارة المصطفى ، ص 74 ؛ نيز ر . ك : مقتل خوارزمى ، ج 2 ، ص 176 .\r\n","page_name":" 264 ","page_number":264},
  {"content":"\r\n\r\nگويد : « عطا « 1 » گفت : روز بيستم صفر با جابر بن عبد الله همراه بودم . چون به غاضريه رسيديم در نهر آنجا غسل كرد و لباس پاكيزه را كه همراه داشت پوشيد . آن گاه به من گفت : اى عطا ! آيا عطرى با خوددارى ؟ گفتم : مشك دارم . سپس سر و ديگر اعضايش را با آن خوشبو كرد و پياده رفت تا نزد سر حسين ( ع ) رسيد و سه بار تكبير گفت و از هوش رفت . چون به هوش آمد ، شنيدم كه مىگويد :\r\nسلام بر شما اى خاندان خدا ! سلام بر شما اى برگزيدگان خدا ! سلام بر شما اى برگزيدگان از آفريدگانش ! سلام بر شما اى سرور سروران ! سلام بر شما اى شيرهاى بيشه ! سلام بر شما اى كشتىهاى نجات ! سلام و رحمت و بركات خداوند بر تو باد ، اى ابا عبد الله !\r\nسلام بر تو اى وارث علم انبيا ! سلام بر تو اى وارث آدم برگزيدهء خداوند ! سلام بر تو اى وارث نوح ، پيامبر خدا ! سلام بر تو اى وارث ابراهيم ، دوست خدا ! سلام بر تو اى وارث اسماعيل ، قربانى خدا ! سلام بر تو اى وارث موسى ، هم‌سخن با خدا ! سلام بر تو اى وارث عيسى ، روح الله ! سلام بر تو اى فرزند محمد مصطفى ( ص ) ! سلام بر تو اى فرزند على مرتضى ! سلام بر تو اى فرزند فاطمهء زهرا ! سلام بر تو اى شهيد و پسر شهيد ! سلام بر تو اى كشتهء فرزند كشته ! سلام بر تو اى ولى خدا و فرزند ولىّ او ! سلام بر تو اى حجت خدا و فرزند حجّت او بر بندگانش !\r\nگواهى مىدهم كه تو نماز را به پاداشتى و زكات را پرداختى و به معروف امر و از منكر نهى كردى ، با پدر و مادرت نيك كردى ، با دشمنانت جهاد كردى . گواهى مىدهم كه تو سلام را مىشنوى و به آن پاسخ مىدهى ؛ و اينكه تو حبيب ، دوست ، نجيب ، برگزيده ، و پسر برگزيدهء خدايى .\r\nتو را با شوق زيارت كردم ، پس نزد خداوند از من شفاعت كن اى آقاى من ! من به وسيلهء جدّ تو ، سرور پيامبران و پدرت سرور جانشينان و مادرت سرور زنان جهان نزد خداوند شفاعت مىطلبم . خداوند كسانى كه تو را كشتند و آنها را كه بر تو ستم كردند و با تو دشمنى ورزيدند و كينه‌ات را به دل گرفتند از اوّلين و آخرين لعنت كند .\r\n\r\n\r\n","description":"","footnote":"\r\n( 1 )\r\n. ظاهر آن است كه عطا همان عطية باشد ، همان گونه كه محدث نورى در لؤلؤ و مرجان ، ص 149 ، اين‌احتمال را داده است .\r\n","page_name":" 265 ","page_number":265},
  {"content":"\r\n\r\nآن گاه روى قبر خم شد و گونه‌ها را به آن ساييد و چهار ركعت نماز گزارد . سپس بر سر قبر على بن الحسين ( ع ) آمد و گفت : سلام بر تو اى مولاى من و پسر مولاى من ! خداوند قاتل تو را بكشد ! خداوند آن را كه بر تو ستم كرد بكشد ! من با دوستى شما به خداوند نزديكى مىجويم و از دشمنانتان نزد خداوند بيزارى مىجويم .\r\nسپس آن را بوسيد و دوركعت نماز به جاى آورد و رو به قبور شهيدان كرد و گفت :\r\nسلام بر ارواح اقامت گزيده در كنار قبر ابا عبد الله ( ع ) . سلام بر شما اى شيعيان خدا و شيعيان رسول او و شيعيان اميرمؤمنان و حسن و حسين ! سلام بر شما اى پاكيزگان . سلام بر شما اى هدايتگران . سلام بر شما اى نيكان ! سلام بر شما و بر فرشتگانى كه پيرامون قبرهايتان مىچرخند . اميدوارم خداوند ما و شما را در جايگاه رحمتش در زير عرش جاى دهد .\r\nسپس كنار قبر عباس فرزند اميرمؤمنان ( ع ) آمد و ايستاد و گفت :\r\nسلام برتو اى ابا القاسم ! سلام بر تو اى عباس بن على ! سلام بر تو اى پسر امير مؤمنان ، گواهى مىدهم كه تو نصيحت فراوان كردى و امانت را ادا كردى و با دشمن خود و دشمن برادرت جهاد كردى . درود خداوند برروح پاكت و خداوند به تو پاداش بهترين برادر را عنايت فرمايد .\r\nپس دو ركعت نماز گزارد و به درگاه خداوند دعا كرد و رفت » . « 1 »\r\nاين زيارت حاكى از ميزان عظمت و معرفت و منزلت والاى اين صحابى بزرگ است .\r\nاما اينكه عطيه چه زمانى به جابر پيوست ؟ آيا عطيه در مراسم حج - آن سال - شركت جست و بعد با جابر همراه گرديد ؟ يا اينكه جابر به كوفه آمد و به اتّفاق به زيارت قبر حسين ( ع ) آمدند ؟ اينها پرسشهايى است كه پاسخ آنها براى ما روشن نشده است .\r\n\r\nبيان شخصيت جابر و عطيه\r\n1 . جابر بن عبدالله بن عمرو بن حزام انصارى\r\nكشى نقل كرده است كه او از نخستين كسانى بود كه به سوى امير مؤمنان ( ع ) بازگشت . « 2 »\r\n\r\n\r\n","description":"","footnote":"\r\n( 1 ) . مصباح الزائر ، ص 286 ، به نقل از آن بحار الانوار ، ج 101 ، ص 329 .\r\n( 2 ) . اختيار معرفة الرجال ، ج 1 ، ص 38 ، ح 78 .\r\n","page_name":" 266 ","page_number":266},
  {"content":"\r\n\r\nاو آخرين باقيماندهء اصحاب رسول خدا ( ص ) بود . او به طور كامل به اهل بيت پيوسته بود .\r\nدر مسجد مىنشست و در حالى كه عمامهء سياه به سر بسته بود صدا مىزد : « اى شكافندهء دانش » ، « 1 » او عصا زنان در كوچه‌هاى مدينه مىگشت و مىگفت : « على ( ع ) بهترين انسانهاست » « 2 » و چون پيرمردى كهنسال بود ، حجّاج كارى به او نداشت » . « 3 »\r\nمحدّث نورى گويد : « او از نخستين كسانى است كه پيش از همه به اميرمؤمنان على ( ع ) پيوستند . او حامل سلام رسول خدا ( ص ) به شكافنده علوم اوّلين و آخرين است . او نخستين كسى بود كه در روز اربعين به زيارت ابا عبد الله ( ع ) رفت . سند اخبار لوح آسمانى ، كه اخبارى از خداى پروردگار جهانيان بر خلافت امامان هدايت در آن درج است ، به او ختم مىشود . از ميان همهء صحابه تنها او موفق شد آن لوح را كه نزد حضرت فاطمه ( س ) بود ، ببينند . علاوه بر اين نيز او مناقب و فضايل بىشمارى دارد » . « 4 »\r\nمحدّث قمى از او چنين ياد مىكند : « او صحابى جليل القدرى است كه ارتباط او با اهل بيت ( ع ) و منزلت والاى او مشهورتر از آن است كه ذكر گردد . در سال 78 ه . ق درگذشت و رواياتى كه نشانگر فضايل او هست بسيار فراوان مىباشد » . آنگاه پس از ذكر برخى از آنها مىگويد : مىگويم : از « اسد الغابة » نقل شده است كه او دربارهء جابر گفت :\r\nوى در هجده جنگ با پيامبر ( ص ) شركت جست و در جنگ صفّين با على ( ع ) همراه بود .\r\nاو در پايان عمر كور شد . . . او آخرين تن از كسانى است كه در عقبه شركت داشت و در مدينه از دنيا رفت . تا آن جا كه مىگويد : او حديث فراوان به ياد داشت و حافظ سنّت‌هاى [ رسول خدا ( ص ) 
  ] بود . شيخ - رحمه الله - گفت : او در بدر وهجده غزوه با رسول خدا ( ص ) شركت داشت ؛ و اين مطابق قول جابر است كه گفت : در نوزده جنگ شركت داشتم . والله العالم » . « 5 »\r\n\r\n\r\n","description":"","footnote":"\r\n( 1 ) . اختيار معرفة الرجال ، ج 1 ، ح 88 ، مقصود وى امام محمد باقر ( ع ) بود .\r\n( 2 ) . همان ، ص 44 ، ح 93 .\r\n( 3 ) . همان ، ج 2 ، ص 124 ، ح 195 .\r\n( 4 ) . مستدرك الوسائل ، ج 3 ، ص 580 ، فايدهء پنجم از خاتمه ، زندگينامهء جابر ، به نقل از آن ، سفنة البحار ، ج 1 ، ص 141 .\r\n( 5 ) . سفينة البحار ، ج 1 ، ص 140 - 141 .\r\n","page_name":" 267 ","page_number":267},
  {"content":"\r\n\r\nخويى نوشته است كه او در بدر و هجده غزوه همراه پيامبر ( ص ) شركت داشت . از اصحاب رسول خدا ( ص ) ، اصحاب برگزيدهء على ( ع ) و اعضاى شرطهء خميس آن حضرت ، و اصحاب حسن ، حسين ، سجاد و باقر - عليهم السلام - و مردى بلند مرتبه بود . كلينى از امام باقر ( ع ) نقل كرده است كه فرمود : « و جابر دروغ نگفت « 1 » » . « 2 »\r\n2 . عطية بن سعد بن جنادهء عوفى از جديلهء قيس\r\nمحدّث قمى از وى با كنيهء ابوالحسن ياد كرده و گفته است : « عطيهء عوفى يكى از رجال علم و حديث است . و از اعمش و ديگران روايت مىكند . اخبار فراوانى در فضايل امير المؤمنين ( ع ) از وى نقل شده است . . . او كسى است كه همراه جابر انصارى - كه از فضايلش اين است كه نخستين كسى بود كه حسين ( ع ) را زيارت كرد - به زيارت حسين ( ع ) مشرف شد . نقل شده است كه سعد بن جناده - پدر عطية - نزد على ( ع ) در كوفه آمد و گفت :\r\nاى اميرمؤمنان ! خداوند پسرى به من داده است ، نامش را شما بگذاريد . حضرت فرمود :\r\nاين عطيهء الهى است ؛ و پس از آن عطيه ناميده شد . مادرش رومى بود . عطيه با ابن اشعث قيام كرد . وى به فارس گريخت و حجّاج به محمد بن قاسم ثقفى نوشت كه عطيه را فرا بخوان ، اگر على بن ابىطالب ( ع ) را لعنت نكرد او را چهار صد شلّاق بزن و سر و ريش وى را بتراش .\r\nچون او را فرا خواند نامهء حجّاج را برايش خواند او نپذيرفت ؛ و او نيز وى را چهار صد شلاق زد و سر و ريش وى را تراشيد . چون قتيبة بن مسلم حكمرانى خراسان يافت ، عطيه نزد او رفت و پيوسته در خراسان بود ، تا آنكه عمر بن هبيره به حكومت عراق رسيد . عطيه طىّ نامه‌اى از او خواست كه به عراق رود و او نيز اجازه داد . سپس به كوفه رفت و همچنان در آنجا بود تا آنكه در سال 111 وفات يافت . او حديث فراوان مىدانست و ثقه بود .\r\nدر « ملحقات الصراح » آمده است : عطيهء عوفى ، پسر سعيد ، تفسيرى در پنج بخش دارد .\r\nاو سه بار قرآن را از جنبهء تفسير بر ابن عباس عرضه كرد . اما از جنبهء قرائت ، او هفتاد بار قرآن را بر ابن عباس عرضه كرد .\r\n\r\n\r\n","description":"","footnote":"\r\n( 1 ) . معجم رجال‌الحديث ، ج 4 ، ص 330 ، شماره 2026 ؛ به نقل از آن ، المفيد من معجم رجال‌الحديث ، ص 100 .\r\n( 2 ) . براى آشنايى بيشتر با شخصيت وى ر . ك : رجال الشيخ ، ص 73 ؛ الاصابة ، ج 1 ، ص 213 ؛ تهذيب الاسماء ، ج 1 ، ص 142 ؛ الاعلام ، ج 1 ، ص 213 ؛ تنقيح المقال ، ج 1 ، ص 199 .\r\n","page_name":" 268 ","page_number":268},
  {"content":"\r\n\r\nاز كتاب « بلاغات النساء » چنين برمىآيد كه او خطبهء فاطمهء زهرا را پيرامون فدك از عبدالله بن حسن ( ع ) شنيد . « 1 »\r\nابن نما گويد : « هنگامى كه اهل و عيال حسين ( ع ) به كربلا رسيدند ، ديدند كه جابر بن عبدالله انصارى و گروهى از بنىهاشم ، همزمان ، سرگرم زيارت هستند . پس با حزن و اندوه و نوحه سرايى بر آن مصيبتى كه جگر دوستان را مىسوزاند ، با يكديگر ديدار كردند » « 2 » .\r\nسيّد بن طاووس گويد : « چون به محلّ قتلگاه حسين ( ع ) رسيدند ، ديدند كه جابر بن عبدالله انصارى و گروهى از بنى هاشم و شمارى از مردان اهل بيت پيامبر ( ص ) براى زيارت قبر حسين ( ع ) آمده‌اند . آنان همزمان رسيدند و با حزن و اندوه با يكديگر ديدار كردند » . « 3 »\r\n\r\nبرپايى عزا در سرزمين طف\r\nكاروان حسينى پس از شام نيز در ميدان نبرد ، يعنى طف ، مجلس عزادارى بر پا كرد و با اين كار سنّت حسنه‌اى پايه گذارى شد كه تا به امروز ادامه يافته است . مجلس عزايى كه در كربلا بر پا شد ، به وسيلهء اهل بيت حسين ( ع ) بود كه عمق فاجعه را از نزديك به چشم ديده بودند . جابر بن عبدالله انصارى و گروهى از بنى هاشم و مردانى از خاندان پيامبر ( ص ) نيز كه براى زيارت قبر حسين ( ع ) آمده بودند در آن شركت جستند . زنان آن سرزمين نيز نزد آنها آمدند ، و اهل بيت ( ع ) چند روزى را در كربلا ماندند ؛ و مطابق برخى تواريخ ، اين عزادارى سه روز ادامه يافت .\r\nسيّد ابن طاووس گويد : « ماتمى جگر سوز به پا كردند و زنان آن سرزمين نيز نزد آنها آمدند و چند روزى به اين حالت ماندند » . « 4 »\r\nقندوزى به نقل از ابو مخنف گويد : « آنان به مدّت سه روز عزادارى كردند » . « 5 »\r\n\r\n\r\n","description":"","footnote":"\r\n( 1 ) . سفينة البحار ، ج 2 ، ص 205 مادهء عطا .\r\n( 2 ) . مثيرالاحزان ، ص 107 .\r\n( 3 ) . الملهوف ، ص 225 ؛ تسلية المجالس ، ج 2 ، ص 458 .\r\n( 4 ) . الملهوف ، ص 225 .\r\n( 5 ) . ينابيع المودّة ، ج 3 ، ص 92 ؛ المنتخب ، ج 2 ، ص 483 .\r\n","page_name":" 269 ","page_number":269},
  {"content":"\r\n\r\n\r\nتحقيق پيرامون اربعين\r\nدربارهء تاريخِ آمدن اهل بيت ( ع ) به كربلا اختلاف نظر وجود دارد : آيا در چهلم نخست بود ؟ يا دوم ؟ يا جز آن .\r\nاما اصل آمدنشان به كربلا جاى شك و ترديد ندارد . زيرا - علاوه بر امكان آن - در بسيارى از كتاب‌هاى معتبر نقل شده است ؛ و اينكه برخى علماى بزرگ آن را نقل نكرده‌اند ، تصريح به عدم آمدن نيست ، چرا كه عدم ذكر اعم از ذكر عدم است ؟\r\nامّا دربارهء زمان آمدن اختلاف است . برخى بر اين باورند كه در اربعين نخست بود .\r\nبرخى ديگر امكان وقوعش را در اربعين نخست انكار كرده و گفته‌اند كه اين مدّت كافى نيست و ناچار پس از آن بايد انجام شده باشد ، ولى در اربعين دوّم هم نبوده بلكه در ميان دو اربعين بوده است .\r\nاما اينكه در اربعين دوّم ( يعنى در سال 62 ) بوده باشد بسيار بعيد است ، هر چند كه برخى آن را ذكر كرده‌اند ، « 1 » ولى نمىتوان به آن توجّه كرد .\r\nاما شمارى از گروه نخست ( يعنى كسانى كه مىگويند بازگشت در اربعين نخست بوده است ) اينهايند :\r\n1 . ابو ريحان بيرونى ؛ او مىگويد : « در بيستم ( صفر ) سر حسين ( ع ) نزد پيكرش بازگردانده شد و با آن دفن گرديد . زيارت اربعين در اين روز است و حرم ايشان پس از بازگشت از شام به زيارت وى شتافتند » . « 2 »\r\n2 . شيخ بهايى : « نوزدهم ماه صفر ، روز زيارت ابا عبد الله ( ع ) است . اين زيارت از امام صادق ( ع ) نقل است . در اين روز - اربعين - جابر به زيارت آن حضرت ( ع ) آمد ، كه با آمدن اهل بيت آن حضرت ( ع ) از شام به كربلا و به مقصد مدينه همزمان گرديد . بر ساكن آن شهر سلام و درود باد » . « 3 »\r\n3 . علامهء مجلسى : در رابطهء با علت استجبار زيارت حضرت سيدالشهداء ( ع ) در روز\r\n\r\n\r\n","description":"","footnote":"\r\n( 1 ) . مانند ناسخ التواريخ .\r\n( 2 ) . الاثار الباقية ، ص 321 .\r\n( 3 ) . توضيح المقاصد ، ص 6 .\r\n","page_name":" 270 ","page_number":270},
  {"content":"\r\n\r\nاربعين مىفرمايد : « مشهور ميان اصحاب اين است كه علت آن ، بازگشت اهل بيت حسين ( ع ) در چنين روزى به كربلا است ، هنگامى كه از شام بر مىگشتند . و على بن الحسين ( ع ) سرها را به پيكرها ملحق ساخت » . « 1 »\r\nبرخى از ظاهر عبارت علامه مجلسى چنين برداشت كرده‌اند كه ايشان شهرت بين اصحاب را دربارهء بازگشت اهل بيت در روز اربعين بازگو نموده‌اند . ولى ممكن است گفته شود كه متعلق شهرت استحباب زيارت حضرت سيدالشهداء ( ع ) در روز اربعين است ، نه بازگشت اهل بيت در روز اربعين به كربلا . « 2 »\r\n4 . شهيد قاضى طباطبايى : ايشان براى اثبات اين مطلب خود را به رنج افكنده و پيرامون اين موضوع كتاب بزرگى نوشته است . ما در هنگام بيان دلايل محدّث نورى خلاصه‌اى از استدلالهاى ايشان را خواهيم آورد .\r\nشمارى از عالمان هستند كه هيچ متعرّض اين مطلب نشده‌اند ، مانند شيخ مفيد ، « 3 » حلّى « 4 » و كفعمى . « 5 » اينان تنها به ذكر بازگشت اهل بيت ( ع ) از شام به مدينه بسنده كرده و دربارهء رسيدنشان به كربلا چيزى نگفته‌اند .\r\nبرخى ديگر در اين مسأله توقّف كرده جانب هيچ يك از طرفين را نگرفته‌اند . مانند جدّمان حضرت آيت الله شيخ محمدرضا طبسى نجفى ، آنجا كه مىگويد : « بحث دربارهء اين است كه آيا آنان در اربعين نخست يا سال بعد به كربلا آمدند ؟ از ظاهر برخى راويات چنين برمىآيد كه آمدنشان در سال نخست بود ؛ و ظاهر عبارت ابن طاووس در لهوف نيز چنين است . . . در ناسخ آمده است كه در اين باره خبر صريحى نداريم . و در پايان گفته است : آمدن آل الله در سال شهادت محال است ، اما آمدن جابر و گروهى از بنى هاشم در اربعين نخست بدون اشكال مىباشد . شيخ عماد الدين حسن بن على طبرى از معاصران خواجه نصير الدين طوسى در كامل بهايى گويد : « خاندان پيامبر ( ص ) در شانزدهم ربيع الاول\r\n\r\n\r\n","description":"","footnote":"\r\n( 1 ) . بحار الانوار ، ج 101 ، ص 334 .\r\n( 2 ) . اربعين حسينى ، ص 52 .\r\n( 3 ) . مسار الشيعة ، ص 46 .\r\n( 4 ) . العدد القويّة ، ص 219 .\r\n( 5 ) . مصباح الكفعمى ، ص 489 و 510 .\r\n","page_name":" 271 ","page_number":271},
  {"content":"\r\n\r\nوارد دمشق شدند » و الحاق سر شريف به جسد مطهّر ، طبق نقل ناسخ ، در بيستم ماه صفر و در اربعين دوم بوده است . كسى كه معتقد به قول دوم است مىگويد : ماندن اهل بيت ( ع ) در كوفه به گونهء اختصار نبود . از شهرها ، سرزمين‌ها و روستاها گذشتند و ده روز در نزديكى ميافارقين ، سه روز در نصيبين و سه روز در بيرون شام توقّف كردند ، كه با مدّت توقّفشان در زندان كوفه و غيره نزديك بيست روز مىشود . پس چگونه در بيستم صفر سال نخست كه شهادت در آن واقع شد ، رسيدند ، خدا بهتر مىداند . بنا هم بر اين نبود كه حركت و آمدنشان از شام به كربلا به طريق اعجاز صورت پذيرد . بنابر اين من در اين مسأله از توقف كنندگان هستم . اما مشهور نزد عوام الناس در سال نخست است ، با آنكه از ظاهر شمارى از تواريخ برمىآيد كه دوران توقفشان در شام از يك ماه كم‌تر نبوده است » . « 1 »\r\nبرخى از علما بازگشت در اربعين اول را از اساس نفى كرده و به طور جدّ آن را بعيد شمرده‌اند ؛ كه از جمله اينهايند :\r\n1 . سيّد بن طاووس ؛ وى در اقبال الاعمال گويد : من در كتاب مصباح خواندم كه حرم حسين ( ع ) همراه سرورمان على بن الحسين ( ع ) در روز بيستم صفر به مدينه رسيدند . در غير مصباح يافتم : « آنان در راه بازگشت از شام در روز بيستم صفر به كربلا نيز رسيدند » .\r\nاين هر دو بعيد مىنمايد ، چرا كه ابن زياد طىّ نامه‌اى به يزيد ماجرا را برايش نوشت و براى بردنشان اجازه گرفت ؛ و تا رسيدن پاسخ آنها را نفرستاد . اين خود نيازمند حدود بيست روز يا بيشتر است . زيرا نقل شده است كه وقتى آنها را به شام برد ، مدّت يك ماه را در جايى كه آنان را از سرما و گرما حفظ نمىكرد بودند . صورت قضيه نيز اقتضا مىكند كه رسيدنشان به كربلا يا مدينه بيش از چهل روز طول كشيده باشد . اما اينكه به آنها اجازه بازگشت به كربلا داده باشند ، امكان دارد ، ولى در روز بيستم صفر به آنجا نرسيدند . چرا كه بنا بر نقل ، آنها و جابر بن عبدالله انصارى همزمان رسيدند . در حالى كه اگر جابر از حجاز براى زيارت آمده باشد ، رسيدن خبر به آنجا و آمدن وى ، خود بيش از چهل روز طول مىكشد . بر فرض اينكه جابر از حجاز ، يا كوفه يا جايى ديگر رسيده باشد نيز قضيه به همين صورت است . « 2 »\r\n\r\n\r\n","description":"","footnote":"\r\n( 1 ) . مقتل الامام الحسين ( ع ) - نسخهء خطى - ص 285 ( جلد اول اين كتاب با تحقيق نويسنده به چاپ رسيد ) .\r\n( 2 ) . اقبال الاعمال ، ص 589 .\r\n","page_name":" 272 ","page_number":272},
  {"content":"\r\n\r\nدربارهء اين روايت بايد گفت : در مصباح شيخ طوسى نيامده است كه « حرم حسين ( ع ) در روز بيستم صفر به مدينه رسيدند » ، بلكه در اين كتاب آمده است : « بازگشت حرم سرورمان ابا عبد الله الحسين ( ع ) از شام به مدينة الرسول در روز بيستم ماه صفر بود » . « 1 »\r\nپيش از اين گفتيم كه اگر مقصود مبدأ بازگشت باشد - نه رسيدن و ورود به مدينه - در آن صورت مقصود روز حركت از شام است و نمىتوان آن را بعيد شمرد .\r\n2 . علامهء مجلسى ؛ وى مىگويد : « فائده : دربارهء اينكه علّت استحباب زيارت آن حضرت در اين روز - اربعين - چيست ؟ چيزى نيامده است . طبق مشهور ميان اصحاب علّت اين است كه حرم حسين ( ع ) در چنين روزى در بازگشت از شام ، به كربلا رسيد و على بن الحسين ( ع ) سرها را به پيكرها ملحق ساخت . گفته‌اند كه در چنين روزى به مدينه رسيدند ؛ و اين هر دو بسيار بعيد است . زيرا زمان ، چنان كه از اخبار و روايات برمى آيد ، اين امكان را نمىدهد و اينكه اين واقعه در سال بعد بوده باشد نيز بعيد است » . « 2 »\r\nوى در زاد المعاد « 3 » نيز اين مطلب را بعيد دانسته است ؛ و آنچه ما در حاشيهء سخن سيّد ابن طاووس آورديم ، در اينجا نيز جارى است .\r\n3 . محدث نورى ؛ وى اين مطلب را به طور كامل بعيد شمرده و دلايلى آورده است كه قابل توجه است و ما در مبحث آينده ، « داورى ميان محدّث نورى و قاضى طباطبايى » ، آنها را ذكر خواهيم كرد .\r\n4 . محدث قمى ؛ او نيز از كسانى است كه اين مطلب را بعيد شمرده و انكار كرده است . « 4 »\r\n5 . شيخ محمد ابراهيم آيتى ؛ وى ضمن نفى اين مطلب آن را از افسانه‌هاى تاريخى برشمرده است . « 5 »\r\n6 . شهيد مطهرى ؛ وى خبر ديدار اهل بيت ( ع ) با جابر را با جديّت رد كرده و گفته\r\n\r\n\r\n","description":"","footnote":"\r\n( 1 ) . مصباح المجتهد ، ص 730 .\r\n( 2 ) . بحار الانوار ، ج 101 ، ص 334 .\r\n( 3 ) . زاد المعاد ، به نقل از آن مقتل الامام الحسين ( ع ) ، طبسى نجفى .\r\n( 4 ) . منتهى الآمال ، ج 1 ، ص 817 .\r\n( 5 ) . بررسى تاريخ عاشورا ، ص 148 .\r\n","page_name":" 273 ","page_number":273},
  {"content":"\r\n\r\nاست : تنها كسى كه اين مطلب را نقل كرده سيّد بن طاووس در لهوف است و هيچ كس ديگرى آن را ذكر نكرده است . خود سيّد هم در ديگر كتابهايش آن را نياورده است و دليل عقلى نيز آن را مردود مىشمارد . « 1 »\r\nدربارهء نظر ايشان بايد گفت : اگر مقصودشان از انكار ديدار ، انجام نپذيرفتن آن در روز چهلم باشد - آن طور كه از ظاهر عبارت ايشان چنين بر مىآيد و به ويژه آنكه دليل عقلى را نيز ضميمهء آن كرده است - سيد بن طاووس حتى در لهوف همچنين چيزى را نگفته است .\r\nاما اگر مقصود انكار اصل ديدار باشد ، سيد در اين قضيه تنها نيست و بسيارى از علماى ديگر بر اين مطلب تصريح كرده‌اند از آن جمله‌اند : شيخ ابن نما كه معاصر سيّد بوده است ؛ « 2 » شيخ بهايى ؛ « 3 » سيد ابن ابى طالب ؛ « 4 » علامه مجلسى ؛ « 5 » قندوزى « 6 » و ديگران نيز گفته‌اند .\r\nنظريهء برگزيده را درباره اين موضوع بيان خواهيم كرد .\r\n\r\nداورى ميان محدّث نورى و قاضى طباطبايى\r\nما در ضمن بيان ديدگاه‌هاى گوناگون در اين مسأله گفتيم كه محدث نورى از منكران بازگشت در اربعين نخست است ، در حالى كه شهيد قاضى از معتقدان اثبات اين موضوع است . اما آن دو بزرگوار براى اثبات نظريه خويش دلايلى ارائه داده‌اند كه ما خلاصه‌اش را در اينجا مىآوريم و آن گاه ديدگاه برگزيده را بيان خواهيم كرد .\r\n1 . با محدث نورى\r\nاو مىگويد : سيّد ابن طاووس كه خبر ديدار اهل بيت ( ع ) رابا جابر بن عبد الله انصارى نقل كرده كتاب اللهوف را در آغاز تكليف واوان جوانى تأليف كرده است ، به دو دليل :\r\nاوّل آنكه طريقه ايشان در تمام مؤلفات و بر ذكر مأخذ نقل و سند روايت به قدر ميسور است . به خلاف سيره ايشان در اين كتاب و كتاب مصباح الزائر كه در اين دو ذكرى\r\n\r\n\r\n","description":"","footnote":"\r\n( 1 ) . حماسهء حسينى ، ج 1 ، ص 30 .\r\n( 2 ) . مثير الاحزان ، ص 107 .\r\n( 3 ) . توضيح المقاصد ، ص 6 .\r\n( 4 ) . تسلية المجالس ، ج 2 ، ص 458 .\r\n( 5 ) . جلاء العيون ، ص 450 .\r\n( 6 ) . ينابيع المودّة ، ج 3 ، ص 92 .\r\n","page_name":" 274 ","page_number":274},
  {"content":"\r\n\r\nاز مأخذ و سند نيست و وجهى جز عدم اتقان تام در آن ايام و قلت اطلاع ندارد ؛ و از لهوف مختصر ترهم تأليف دارد ، مثل مجتنى و در آنجا ابداً نقلى بىذكر مأخذ و غير مستند نكرده .\r\nپس اگر در نقل از آن كتاب ايراد مىشود ، منافاتى با بزرگى مقام و كثرت اطلاعشان در احاديث و آثار ندارد ، زيرا كه در آن درجات بعد از آن به تدريج پيدا شده .\r\nدوم آنكه سيّد معظم مذكور در كتاب اجازات در مقام ذكر مؤلفات خود تصريح دارد كه كتاب مصباح الزائر را در اوايل تكليف نوشته است . و در اول لهوف فرموده كه چون مصباح الزائر را نوشتم و زائر از حمل‌هر كتاب ديگر مستغنى است خواستم چون به جهت زيارت عاشورا مشرف مىشود با خود نبرد . اين مختصر را كه مناسب تنگى وقت زوار است در مقتل نوشتم كه به آن كتاب منضم شود » . « 1 »\r\nمناقشه در دو مقدمهء نورى\r\nمقصود محدث نورى از اين دو مقدمه اين است كه سيد بن طاووس لهوف را - كه منبع كهن‌تر در اين مسأله است - در سن جوانى و زمانى كه هنوز به پختگى نرسيده بود نوشت و از اين رو در اين مسأله چندان قابل اعتماد نيست . اما هر دو مقدمهء او جاى تأمل دارد :\r\n1 . عدم ذكر مأخذ و اسناد ناشى از عدم اتقان تام و قلّت اطلاع ايشان - آن طور كه او گفته - نيست . بلكه چون مؤلف قصد نوشتن كتابى كم حجم و با موضوعات فراوان و قابل حمل در بارگاه حسين ( ع ) و غيره را داشته ناگزير بايد چنين مىكرده است ؛ و گرنه نقض غرض مىشود ؛ و شايسته‌تر آن است كه به كتابهاى مفصل‌ترى چون مصباح شيخ اكتفا شود .\r\n2 . سيد ( ابن طاووس ) در اجازات خويش گويد : « از چيزهايى كه در آغاز تكليف بدون ذكر اسرار و آشكار نمودن رموز تأليف كردم كتاب مصباح الزائر و جناح المسافر در سه مجلد بود » ، « 2 » آن گاه به ذكر ديگر تأليفات خويش مىپردازد و مىگويد : « و كتاب الملهوف على قتلى الطفوف را تأليف كردم ؛ و هيچ كس را نمىشناسم كه پيش از من چنين كتابى نوشته باشد و كسى كه آن را ببيند ، نسبت به آن آگاه خواهد شد » . « 3 » چه بسا خواننده از اين\r\n\r\n\r\n","description":"","footnote":"\r\n( 1 ) . لؤلؤ و مرجان ، نورى ، محدث ، انتشارات اميركبير ، تهران ، 1279 ، ص 148 149 .\r\n( 2 ) . بحار الانوار ، ج 107 ، ص 39 .\r\n( 3 ) . همان ، ص 42 .\r\n","page_name":" 275 ","page_number":275},
  {"content":"\r\n\r\nعبارت چنين استنباط كند كه اللهوف آخرين تأليف سيّد باشد ، به خاطر اينكه آن را در پايان ديگر تأليفاتش قرار داده است ، و با عدم قبول اين مطلب قدر متيقّن اين است كه اين تأييد از جانب ايشان نسبت به مضمون كتاب در مرحلهء كمال عمر شريفشان و پس از فراغت بسيارى از تأليف‌هايشان انجام شده است . بنا بر اين چنين اظهار نظرى اين گونه ، مبنى بر كم ارزش جلوه دادن كتاب شايسته نيست .\r\n3 . جالب اين است كه خود محدّث نورى كه كتاب « مصباح الزائر » را كه به تصريح مؤلف در اوان تكليف نوشته است ، كتابى معتبر معرفى كرده است ، « 1 » و كتاب « لهوف » را با احتمال تأليف در همان اوان ، كتابى غير متقن مىداند ! و اين دو مطلب با هم قابل جمع نيست .\r\n4 . وانگهى ضميمه ساختن آن به « مصباح الزائر » دليل بر نوشتن آن در اوان تكليف نيست . بلكه مؤلّف بعدها اين كار را شايسته دانسته است . چنان كه خود او نيز به اين مطلب تصريح دارد .\r\n5 . بر اين اضافه مىكنم كه تأليف چنين كتاب‌هايى در سنين نوجوانى از عنايت‌هاى ويژهء الهى است كه نصيب بندگان برگزيدهء خويش مىسازد . از اين رو مىبينيم كه برخى از علماى سابق در اوان تكليف و يا پيش از آن مجتهد بوده‌اند .\r\n6 . سيّد در اين زمينه تنها نيست و نمونهء ديگر علّامهء بزرگوار و فقيه ، ابن نماى حلّى ( 567 - 645 ) است . « 2 » او نيز خبر اين ديدار را نقل كرده است و هيچ كس نمىگويد كه اين مطلب را در اوان تكليفش نوشته است ! و اين ناشى از چه و چه است . او از نظر زمانى نيز متقدم بر سيد بن طاووس است . چرا كه ولادت سيد به سال 589 ه . و وفات او به سال 664 ه . بود . در حالى كه ابن نما در سال 567 ه . به دنيا آمد و در سال 645 ه . وفات يافت .\r\nبنا بر اين او 22 سال پيش از سيّد به دنيا آمد و 21 سال پيش از وى وفات يافت .\r\nبنا بر اين لحن گفتار محدث نورى دربارهء آن عالم بزرگ مناسب نيست .\r\n7 . شهيد قاضى در اين باره پاسخى دارد كه چنين است :\r\n\r\n\r\n","description":"","footnote":"\r\n( 1 ) . لؤلؤ و مرجان ، ص 148 .\r\n( 2 ) . ر . ك : مقدمهء مثير الاحزان ، ص 9 .\r\n","page_name":" 276 ","page_number":276},
  {"content":"\r\n\r\n« قائل به اين مسأله تنها سيد بن طاووس در لهوف نيست . بلكه ابوريحان بيرونى متوفاى سال 440 به اين موضوع تصريح دارد و در ميان اصحاب مذهب اماميه مشهور است - ادعايى كه مجلسى كرده است - و علماى قرن يكم تا هفتم بر آن اتفاق نظر دارند . نخستين كسى كه در اين باره اشكال كرده است سيد بن طاووس در الاقبال و از متأخران محدّث نورى است » . « 1 »\r\nبنا بر اين مسأله از چارچوب نقل يك راوى ناشناخته در سنين نوجوانى بيرون مىآيد و مسأله‌اى ريشه دار تلقى مىگردد . بلى ، به زودى ملاحظاتى چند دربارهء سخن شهيد قاضى نيز خواهيم داشت . محدث نورى به هفت نكته استدلال مىكند .\r\nهفت نقطه نظر محدّث نورى\r\nسپس محدث نورى مىگويد : رسيدن اهل بيت به كربلاى معلا به نحوى كه سيد در لهوف ذكر نموده منافى است با امور بسيار و جمله ازاخبار و تصريح جمعى از علما و اخيار و به اختصار به آنها اشاره مىشود :\r\nاول آنكه سيد معظم مذكور بعد از مدتى خود ملتفت به بعضى از نقصهاى آن شده ، آن را بعيد دانسته است .\r\nآن گاه مطلبى راكه پيشتر از سيد نقل كرديم آورده و پس از آن مىگويد : اين خلاصهء كلام ايشان است در اقبال و العجب كه در لهوف استيذان پسر مرجانه را از يزيد و حمل او اهل بيت را بعد از آمدن جواب ذكر كرده و با اين حال آن قصه را از آن راوى نقل فرموده .\r\nاين دو هرگز با هم جمع نشود .\r\nدوم آنكه احدى از اجلّاء فن حديث و معتمدين اهل سيره و تواريخ در سياق ذكر مقتل اشاره به اين قصّه نكردند با آنكه ذكر آن از جهاتى شايسته و محل اعتنا بود ، بلكه از سياق كلامشان انكار آن معلوم مىشود .\r\nآن گاه به ذكر سخن شيخ مفيد در الارشاد پيرامون فرمان يزيد مبنى بر تجهيز اهل بيت به سوى مدينه مىپردازد ، تا آنجا كه مىگويد : و نعمان به وصيت يزيد عمل نمود و اهل بيت عصمت را به آرامى و مدارا برد تا داخل مدينه شدند ؛ و نشود كه ايشان درمسير خود به كربلا روند و جابر را ملاقات كنند و چند روز عزادارى كنند و شيخ مفيد آن را در محل معتمدى نديده باشد يا ديده و در اين مقام اشاره به آن نكند و قريب به همين\r\n\r\n\r\n","description":"","footnote":"\r\n( 1 ) . تحقيق دربارهء اربعين اول ، ص 2 .\r\n","page_name":" 277 ","page_number":277},
  {"content":"\r\n\r\nعبارت را ابن اثير در كامل التواريخ ذكر كرده و طبرى نيز در تاريخ خود كه از تواريخ معتبره است مختصرى در اين مقام گفته و در هيچ كدام ذكرى از سفر عراق نيست . « 1 »\r\nسوم آنكه شيخ مفيد در مسار الشيعه در وقايع ماه صفر فرموده است : در روز بيستم آن ماه ، سفر رجوع حرم حضرت ابا عبدالله الحسين عليه السلام بود ، از شام به سوى مدينهء طيبه و آن روز ، روزى است كه وارد شد جابر بن عبدالله از مدينه به كربلا به جهت زيارت قبر حضرت ابى عبدالله عليه السلام و او اول كسى است كه آن جناب را زيارت كرده و قريب به همين عبارت را شيخ طوسى در مصباح متهجد ( 730 ) و علامهء حلى در منهاج الصلاح و كفعمى در دو موضع از مصباح خود ( 489 و 510 ) ذكر كرده و ظاهر عبارت آن است كه روز اربعين از شام بيرون آمدند ، نه آنكه وارد مدينه شدند . چنانچه بعضى تو هم كردند . چه از دمشق تا مدينه كم‌تر از يك ماه سير قافله متعارف نشود .\r\nخصوص آن قافله حسب دستور العمل يزيد به نعمان كه با آن رفتار نمود و بعد ما بين اين دو بلد زياده از دويست فرسخ است و اگر مراد آن بود تغيير عبارت نمىداد و در حق جابر كه اختلافى در ورود او در روز اربعين نيست ، به ورود در اينجا به رجوع تعبير نمىفرمود و در هر حال اين كلمات صريح است در نيامدن ايشان به‌كربلا و الا ذكرآن در وقايع ماه صفر از جهاتى اولى بود . چهارم آنكه تفصيل ورود جابر در كربلاى معلّا در دو كتاب معتبر موجود است و ابداً ذكرى از ورود اهل بيت و ملاقات ايشان با جابر در آنجا نيست . اول شيخ جليل القدر عماد الدين ابو القاسم طبرى آملى كه از تلا مذهء ابو على پسر شيخ طوسى است در كتاب بشارة المصطفى ( ص ) كه از كتب نفيسه موجود است ، مسنداً روايت كرده از اعمش كه از بزرگان محدثين است و او از عطية بن سعد بن جنادهء عوفى كوفى جدلى كه او نيز از روات اماميه است و اهل سنت در رجال خود تصريح كرده‌اند كه او را ستگو بود و در سال 111 وفات كرد روايت كرده كه گفت با جابر بيرون رفتيم به جهت زيارت حسين بن على صلوات الله عليهما آن گاه شرح داد كيفيت ورود خود و جابر را به كربلا و از اين خبر شريف معتبر معلوم مىشود جابر چند ساعتى بيش در آنجا درنگ نكرده و كسى را ملاقات ننمود . و به حسب عادت نشود كه اهل بيت وارد شوند\r\n\r\n\r\n","description":"","footnote":"\r\n( 1 ) . لؤلؤ و مرجان ، ص 150 .\r\n","page_name":" 278 ","page_number":278},
  {"content":"\r\n\r\nو با جابر ملاقات كنند و عطيه در نقل چگونگى آن سفر زيارت با جابر ابدا اشاره به آن نكند . . . و گمان ندارم صاحب عقل سليمى باور كند كه حضرت سجاد ( ع ) به آنجا بيايد و در ظاهر اول زيارت آن جناب باشد و اشاره به آن نشود و زيارتى و سخنى از آن حضرت نقل نكند و از جابر نقل زيارت كند كه تا كنون شيعيان در آن روز به آن عمل كنند .\r\nپنجم آنكه ابو مخنف لوط بن يحيى از بزرگان محدثين و معتمد ارباب سير و تواريخ است و مقتل او در نهايت اعتبار ، چنان چه از نقل اعاظم علماى قديم از آن و از ساير مؤلفاتش معلوم مىشود . ليكن افسوس كه اصل مقتل بىعيب او در دست نيست و اين مقتل موجود كه به او نسبت دهند مشتمل است بر بعضى مطالب منكره مخالف اصول مذهب و البته آن را دشمنان و جهّال به جهت پاره‌اى از اغراض فاسده در آن كتاب داخل كردند و از اين جهت از حد اعتبار و اعتماد افتاده بر منفردات آن هيچ وثوقى نيست و لهذا ما قصه ورود اهل بيت را به كربلا در اربعين به او نسبت نداديم و حال آنكه قريب به عبارت لهوف را او نيز دارد و عالم جليل شيخ خلف آل عصفور در بعضى رسائل خود كه اجوبهء سى مسأله است زحمت بسيارى در تطبيق اعظم منكرات آن كتاب بر اصول مذهب كشيده و لكن بر متأمل در آن پوشيده نيست كه جز تكلّف حاصلى ندارد . به هر حال در اين اعصار براى آن مقتل نسخ مختلفه به زياده و نقصان ديده شده و آن نسخ در اين مطلب متّفقند كه اهل بيت جلالت را زمان حركت از راه تكريت و موصل ونصيبين و حلب و شام بردند و آن راه ، راه سلطانى است و غالبا آباد و به دهكده بسيار و شهرهاى معموره عبور مىكند و از كوفه تا شام از آن راه قريب چهل منزل است و قضاياى عديده و بعضى كرامات در ايام سير از آن راه در آنجا موجود ؛ و نشود تمام آن از دسّ و ضاعين باشد . سيما كه در بعضى از آنها داعى بر وضع نيست و علاوه بر آن شواهد بسيار بر صدق اصل اين مطلب كه سير از آن راه بوده يافت مىشود . از ساير كتب معتبره‌ى مثل قصّهء دير راهب قنّسرين و بروز كرامت باهره از سر مبارك در آنجا - چنانچه ابن شهر آشوب در مناقب خود نقل كرده قنسرين در يك منزلى حلب است كه در سنهء 351 به جهت غارت روم خراب شد و قصهء يحيى يهودى حرانى و شنيدن او تلاوت قرآن را از سرمنور در وقت عبور از آنجا و اسلام و شهادت او چنان چه فاضل متبحر جليل سيد جلال الدين عطاء الله بن السيد غياث الدين فضل الله بن سيد عبد الرحمن محدث معروف در كتاب روضة الاحباب\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nنقل كرده و گفته است كه قبر يحيى در آنجا است و معروف است به يحيى شهيد و دعا در سر قبر او مستجاب مىشود و حرّان شهرى بود در شرقى فرات در بلاد جزيره - ما بين فرات و دجله - و نيز قريه‌اى است از توابع حلب و احتمال هر يك مىرود و او نيز اكثر آن منازل را اسم برده و قضايا نقل كرده با اختلافى در آن با آنچه ابو مخنف و تصريح عالم جليل و بصير ، عماد الدين حسن بن على طبرسى ، صاحب مؤلفات رائقه مثل اسرار الامامة و غيرها در كتاب كامل السقيفه كه معروف است به كامل بهائى بر آنكه در آن سير به آمُد و موصل و نصيبين و بعلبك و ميافارقين و شيرز عبور نمودند و آمد كنار دجله است ، مثل موصل . چهارم در سه منزلى شام است و پنجم نزديك به ديار بكر است كه از بلاد جزيره است و ششم قريب به حماة بين حلب و شام است ؛ و بعضى قصص و حكايات براى آن منازل نقل كرده و محل گذاشتن سر مبارك در معره در دو فرسخى حلب است و از قراى اوست چنان چه بعضى از علماى اعلام نقل كردند و ذكر اين منزل و چگونگى رفتار اهل آن با لشكر ابن زياد در آن مقاتل موجود است . نيز فاضل المعى ملا حسين كاشفى قضاياى متعدده در حين عبور از بسيارى از آن منازل در كتاب روضة الشهدا نقل كرده و غير اين مواضع كه حال در نظر نيست ؛ و غرض تمسك و استشهاد به هر يك از آنها نيست . هر چند بعضى از آنها در نهايت اعتبار است ، بلكه از مجموع آن منصف اطمينان تام پيدا خواهد كرد كه سير از آن خط بود علاوه معارضى از اخبار و كلمات اصحاب تا كنون به نظر نرسيده و چون عاقل تأمل كند سير از كربلا به كوفه و از آنجا به شام با ملاحظهء اقل ايام توقف در آن دو بلد و از شام تا كربلا در مدت چهل روز از ممتنعات خواهد شمرد و اگر از آنچه گفتيم اغماض كنيم و فرض نماييم كه سير از برّيه و غربى فرات بود ، آن هم بعد از تأمل صادق نظير اول است . همه از كوفه تا شام به خط مستقيم 175 فرسخ است . روز دوازدهم ورود كوفه سيزدهم انعقاد آن مجلس مىشود و ايام رفتن قاصدبه شام و مراجعت به كوفه كمتر از بيست روز چنانچه در اقبال گفته نشود و اين استيذان ابن زياد از يزيد و حمل اسيران را به شام بعد از آمدن جواب سيد در لهوف نيز ذكر كرده و ابن اثير در كامل نقل كرده كه چون آل حسين ( ع ) به كوفه رسيدند ، ابن زياد ايشان را حبس نمود و قاصدى نزد يزيد فرستاد و اخبار كرد به حال ايشان . روزى سنگى در آن مجلس افتاد كه مكتوبى به آن بسته بود و\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nدر آن نوشته بود قاصدى به جهت امر شما نزد يزيد رفته ، روز فلان به آنجا مىرسد و روز فلان بر مىگردد . پس اگر آواز تكبير شنيديد ، يقين كنيد كه شما را خواهند كشت و گرنه شما را امان دادند . چون دو روز يا سه روز به آمدن قاصد مانده بود ، باز سنگى كه به آن نوشته بسته بود به آنجا افتاد و در آن نوشته بود وصاياى خود را بكنيد كه زمان رسيدن قاصد نزديك شده . چون قاصد رسيد معلوم شد يزيد امر كرده كه ايشان را نزد او فرستند و اما آنچه بعضى از افاضل علما در حواشى همهء مزاربحار احتمال داده كه استيذان جواب به توسط كبوتر بود كه ملوك سابق آن را به جهت قاصدى و بردن خط از بلدى به بلدى تربيت مىكردند فاسد است . زيرا كه در عصر بنى اميه و اوايل بنى عباس اين كار متداول نبود . بلكه شهاب الدين احمد بن يحيى بن فضل الله العمرى تصريح كرده در كتاب تعريف كه اصل آن قسم كبوتر كه آن را حمام هدى و حمام رسائلى مىگويند در موصل بوده و ملوك فاطمين بسيار به او اعتنا داشتند و از كتاب نمائم الحمائم محىالدين ابن عبدالظاهر نقل كرده كه اول ملوك كه آن را از موصل نقل كرده نور الدين محمود بن زنگى بود در سنهء 565 و با لجمله از اقبال گذشت كه يك ماه در حبس شام بودند و بعد از بيرون آمدن هفت روز مشغول عزا دارى بودند . چنانچه در كامل بهائى است و محمد بن جرير طبرى در تاريخ خود گفته كه يزيد ده روز ايشان را در خانهء خود نگاه داشت و بعد از آن ايشان را روانه كرد . در مراجعت با نهايت اجلال و اكرام و تأنى و وقار در شب سير مىكردند . چنانچه از كلام شيخ مفيد كه گذشت و ديگران معلوم مىشود . و اگر در هر شب هشت فرسخ بر همان خط مستقيم سير كرده باشند ، مدت سير قريب به بيست و دو روز خواهد بود و حال آنكه از آن خطبه جهت قلّت آب و ساير ما يحتاج سير ميسّر نباشد . خصوص براى آن قافلهء زنان و كودكان و ضعيفان .\r\nششم آنكه با رسيدن حضرت سجاد ( ع ) در آن روز به كربلا و جماعتى از مردان بنى هاشم و مشرف شدن ايشان به زيارت حضرت ابى عبد الله عليه السلام با جابر در يك روز ، بلكه در يك وقت ، مناسب نبود جابر را اول زائر آن حضرت گويند و اين را از مناقب او شمرند . شيخ مفيد در مسار الشيعه چنانچه گذشت گفته . . . « 1 » .\r\n\r\n\r\n","description":"","footnote":"\r\n( 1 ) . لؤلؤ و مرجان ، ص 153 - 160 .\r\n","page_name":" 281 ","page_number":281},
  {"content":"\r\n\r\nهفتم آنكه بر هر ناظرى در كتب مقاتل مخفى نيست كه بعد از ندامت ظاهرى رجس پليد يزيد و عذر خواستن‌و مخير نمودن آل الله را بين ماندن در شام و بر گشتن به وطن اصلى مدينه طيبه و اختيار كردن ايشان مراجعت رادر اينكه به عزم مدينه از شام بيرون رفتند و از عراق و كربلا ذكرى در آنجا نبود و بنا بر رفتن به آن جانب نبود و راه شام به عراق از خود شام از راه حجاز جدا مىشود و قدر مشتركى ندارند . چنان‌كه از مترددين شنيده شده و از اختلاف طول اين سه بلد با يكديگر معلوم مىشود . پس هر كه خواهد از شام به عراق رود ، از آنجا عازم و به خط عراق خواهد رسيد و اگر اهل بيت ( ع ) از آنجا به اين عزم بيرون آمدند چنانچه ظاهر عبارت لهوف است ، بىاطلاع آن خبيث و بىاذن او ، هرگز براى ايشان ميسّر نبوده و نشود و در آن مجلس ذكرى از اين عزم نشود و ظاهر اين است كه در سير به عراق جز زيارت تربت مقدّسه مقصدى نداشتند و گمان نمىرود با آن خبث شريره يزيد و پليدى فطرتش اگر اظهار مىكردند و اذن مىخواستند راضى شود و اذن دهد و مصارف سفر را دو چندان كند با آن دنائت طبع و بىحيايى كه دويست دينار دهد و بگويد اين به عوض آنچه از شما رفته . به هر حال اين استبعادى است كه به يك باره وثوق را از كلام آن راوى مجهول كه در لهوف از او نقل كرده و البته يكى از اهل سير و تواريخ است مىبرد و چون منضم شود به آن شواهد مقدمه اساس اين احتمال از خراب خواهد شد « 1 » .\r\nمناقشه با محدّث نورى\r\nمناقشه در نكتهء يكم :\r\nسيّد در لهوف به انجام ديدار در خصوص روز اربعين اشاره نكرده ، بلكه تنها خبر ديدار را ذكر كرده است . همانطور كه ابن نما نيز ذكر كرده است ؛ و چگونگى بلا مانع بودن اين دو خواهد آمد .\r\nمناقشه در نكتهء دوم :\r\nاوّل اينكه شهيد قاضى طباطبائى در پاسخ اينكه چرا شيخ مفيد از اين مطلب ياد نكرده مىنويسد : بناى او نقل آنچه به او رسيده به طور مسند بوده است ؛ هرچند كه خلاف مشهور\r\n\r\n\r\n","description":"","footnote":"\r\n( 1 ) . لؤلؤ و مرجان ، ص 161 - 162 .\r\n","page_name":" 282 ","page_number":282},
  {"content":"\r\n\r\nبوده باشد . « 1 » دوم اينكه ، عدم ذكر اعم از عدم وقوع است ، و اينان آن را نفى نكرده‌اند . سوم اينكه ، چنانچه نوشتيم گروهى مانند بيرونى ، شيخ بهائى و ديگران بازگشت اهل بيت به كربلا را در روز اربعين آورده‌اند .\r\nمناقشه در نكتهء سوم :\r\nچنان كه پيشتر گفتيم ، با استنباط ايشان از كلمهء رجوع كه به معناى خروج از شام است نه به معناى رسيدن به مدينه ، با ايشان موافقيم . گويا سخن وى « اگر چه برخى چنين پنداشتند » ناظر بر نوشتهء سيّد بن طاووس در اقبال الاعمال است . اما دربارهء اينكه اين واژه‌ها در عدم آمدنشان به كربلا صراحت داشته باشد ، با او موافق نيستيم و گفتيم كه عدم ذكر اعمّ است ، به ويژه با در نظر گرفتن آنچه پيرامون روش شيخ مفيد در كتاب تاريخشان ذكر كرديم .\r\nامّا اينكه مىنويسد : بازگشت آنان از مدينه در كم‌تر از يك ماه امكان ندارد ، شهيد قاضى شواهدى چندى بر امكان آن ذكر كرده است و سخن ايشان خواهد آمد .\r\nمناقشه در نكتهء چهارم :\r\nيكم : تعبير اين محدّث بزرگ از مصباح الزائر به عنوان يك كتاب معتبر ، با تصريح بر اينكه سيّد آن را در اوان تكليف خود تأليف كرده است ؛ و در عين حال چنين و چنان است ، برگشت از گفته‌هاى پيشين مىباشد . وى لهوف را با مصباح الزائر - كه در سن جوانى تأليف شده - ضميمه مىكند و با سرايت دادن ضعف اين به آن ، استناد مىكند كه خبر ديدار را نمىتوان پذيرفت .\r\nدوم : بعيد شمردن محدّث به جاى خودش درست است ، اما اينكه عطيه از آن ياد نكرده درست است و ما در جاى خودش علت آن را خواهيم آورد .\r\nمناقشه در نكته پنجم :\r\nاين مهمترين دليل ذكر شده از سوى محدّث نورى است ؛ و مقصود از آن اثبات امتناع در فرض مسأله است . شهيد قاضى طباطبايى ضمن پاسخ به محدّث نورى امكان آن را به اثبات رسانده است كه در پايان گفته‌هاى نورى دلايل ايشان را ذكر خواهيم كرد .\r\n\r\n\r\n","description":"","footnote":"\r\n( 1 )\r\n. تحقيق در اربعين اول ، ص 94 .\r\n","page_name":" 283 ","page_number":283},
  {"content":"\r\n\r\nمناقشه در نكتهء ششم :\r\nبا فرض اين باز هم مانعى وجود ندارد كه جابر از ديگران براى زيارت پيشى گرفته باشد و عنوان نخستين زائر بر او صدق كند . بلكه از روايات چنين استفاده مىشود كه جابر آز آنان پيشى گرفت ، چون سيّد ابن طاووس مىگويد : پس به قتلگاه رسيدند و جابر بن عبدالله را ديدند . « 1 » از اين رو نتيجه مىگيريم كه هر چند ديدار در يك روز صورت گرفته ، امّا تشرّف به زيارت قبر در يك زمان نبوده است - نظريه برگزيده در اين مسأله خواهد آمد .\r\nمناقشه در نكته هفتم :\r\nيكم : وجود قدر مشترك داشتن راه مدينه و عراق چيزى است كه از لهوف استفاده مىشود . اما در نقل ابن نما - كه مقدّم بر لهوف است - چيزى در اين باره ديده نمىشود .\r\nبنابر اين چنانچه اهل بيت از خود شام قصد رفتن به كربلا را گرفته باشند مىتوانستند از مسير شمال دمشق خارج شده ، و با پيمودن راه آباد سلطانى ( كه قدر مشترك ندارد ) به كربلا بازگردند .\r\nدوم : اشكال كننده وجود قدر مشترك را به دو دليل نفى كرده است :\r\nالف - استناد به گفتهء كسانى كه در روزگار وى آنجا رفت و آمد داشتند . ولى اين كافى نيست ، زيرا راهها پيوسته در حال تغيير و تبديلند ؛ و نمىتوان پنداشت كه بيش از هزار سال از عمر راهى بگذرد و به همان حال نخست خود باقى باشد . از اين رو مسأله نياز به تحقيق و تتبع بيشتر دارد .\r\nب - تكيه ايشان بر ملاحظه طول جغرافيايى اين سه سرزمين . اين نيز در اين مقام مشكلى را حل نمىكند . چرا كه راه‌به منافع عمومى كسانى - از اهالى آن مناطق - كه آن را طى مىكنند باز مىگردد . از اين رو بسيار ديده مىشود كه براى عبور از شهرها و روستاهاى خاصى راه طولانى مىشود ؛ چرا كه مقصود تنها مبدأ و مقصد نيست . بنابراين در سفرهاى هوايى ملاحظهء طول جغرافيايى شهرها كاربرد دارد .\r\nج - ملاحظهء نقشهء جغرافيايى ، وجود قدر مشترك را در يك مسير شام به عراق تأييد مىكند ، پس از خروج از دمشق و سپرى ساختن حدود 115 كيلومتر از سمت جنوب ،\r\n\r\n\r\n","description":"","footnote":"\r\n( 1 ) . الملهوف ، ص 225 .\r\n","page_name":" 284 ","page_number":284},
  {"content":"\r\n\r\nدر منطقهء « بصرى » راه شام به كوفه و كربلا ( طريق بادية الشام ) از راه شام به مدينه جدا مىگردد . « 1 »\r\nسوم : آنچه ايشان در اين مقام بعيد شمرده وارد نيست . زيرا با تصريح ايشان بر اختلاف حالت يزيد در روز خروج اسيران از شام ابراز پشيمانى وى در ظاهر و با در نظر گفتن فرمان‌هاى يزيد به لزوم خوشرفتارى با آنان و به ويژه با در نظر گرفتن آنچه از ابن سعد نقل كرديم ، مبنى بر اينكه يزيد به كسانى كه همراهشان فرستاد فرمان داد كه هر كجا و هر گاه خواستند آنان را فرود آورند ، « 2 » هيچ بعيد نيست كه خواستار رفتن به كربلا شده باشند ؛ يا از خود شام و يا پس از خروج از آنجا ، و اين درخواست نيز مورد پذيرش قرار گيرد .\r\nاما اينكه نام كربلا را نبرده و تنها به ذكر مدينه بسنده كرده‌اند ، مشكلى ايجاد نمىكند ؛ زيرا مقصد نهايى براى آنان مدينه بود و كربلا براى آنها حكم يكى از منزلگاه‌هاى ميان راه را داشت . پرسش يزيد هم ناظر بر انتخاب محلّ اقامت دائمى بود نه موقّتى و طبيعى است كه پاسخ نيز مطابق پرسش باشد و از اين رو تنها به ذكر مدينه بسنده كردند ؛ و اين منافاتى ندارد كه كسى كه آهنگ مدينه دارد از كربلا نيز بگذرد .\r\n2 . همراه با قاضى طباطبايى\r\nاز اينها كه بگذريم ، شهيد سعيد قاضى طباطبايى با جديّت تمام در صدد اثبات اين بر آمده كه باز گشت ، در اربعين نخست بوده است . از آنجا كه مهم‌ّترين دليل مطلب نورى وجه پنجم مىباشد ، ما نيز خلاصهء سخنان آن شهيد را در اين باره مىآوريم و ملاحظاتى را در اين زمينه ذكر مىكنيم .\r\nايشان مىگويد : بازگشت اهل بيت در اربعين نخست و الحاق سرهاى شهيدان به پيكرهايشان ، ميان علما مشهور و تا قرن هفتم مورد اتّفاق بوده است . نخستين كسى كه در اين باره اشكال كرده سيّد بن طاووس در « الاقبال » است . امّا مسألهء ديدارشان با جابر را ابن طاووس و ابن نما نوشته‌اند . هر چند كه روز ورود را تعيين نكرده‌اند ، اما به يقين در\r\n\r\n\r\n","description":"","footnote":"\r\n( 1 ) . اربعين حسينى ، ص 89 .\r\n( 2 ) . الطبقات ( ترجمة الامام الحسين ( ع ) ) ، ص 84 .\r\n","page_name":" 285 ","page_number":285},
  {"content":"\r\n\r\nاربعين بوده است . چرا كه هيچ كس آن را غير اربعين نقل نكرده و تشرّف جابر در اربعين چيزى است كه علما آن را فهميده‌اند و ارباب مقاتل بر آن اتفاق نظر دارند .\r\nسپس - در توجيه امكان حركت - مىگويد : شتران رهوار و اسبان عربى كه در آن روزگار مورد استفاده قرار مىگرفت ، مسافت‌هايى دراز را در مدتى كوتاه طى مىكرد ؛ و شايد مانند آنها را در روزگار ما نتوان يافت !\r\nاستدلال قاضى طباطبائى به ده نكته\r\nسپس ايشان شواهد چندى را براى تحقّق سفر از عراق به شام - و بالعكس - در مدّت ده يا هشت يا هفت و بلكه كمتر روز ذكر مىكند . از آن جمله است :\r\n1 . سيّد محسن امين در « اعيان الشيعه » مىنويسد : ميان عراق و شام راه مستقيمى وجود دارد كه عرب‌هاى عقيل در زمان ما تنها در يك هفته آن را طى مىكنند .\r\n2 . نيز آقاى امين ( ره ) مىنويسد : عرب‌هاى صليب - اهل حوران واقع در قبلهء دمشق - تا عراق را در مدت هشت روزى مىپيمودند .\r\n3 . خبر مرگ معاويه يك هفته بعد به كوفه رسيد . مامقانى در تنقيح المقال به نقل از كشّى با اسنادش از ابو خالد تمّار گويد : روز جمعه‌اى همراه ميثم تمّار كنار فرات بودم ، كه بادى وزيدن گرفت و او در يكى از كشتيهاى روم بود . گويد : بيرون آمد و به باد نگاه كرد و گفت : جلوى كشتىتان را ببنديد . اين بادى است سخت . هم اينك معاويه مرد . گويد :\r\nجمعه بعد قاصدى از شام رسيد و من ضمن ديدار با او ، كسب خبر كردم و گفتم : اى بندهء خدا ! چه خبر ؟ گفت : حال مردم بسيار خوب است . امير المؤمنين مرد و مردم با يزيد بيعت كردند . گفتم : چه روزى وفات كرد ؟ گفت : روز جمعه . « 1 »\r\n4 . مرگ معاويه در پانزدهم رجب سال شصت و حركت امام حسين ( ع ) از مدينه در 28 رجب بوده است ؛ و در همين فاصلهء زمانى - سيزده روز - رسيدن پيك و عدم بيعت تحقّق يافت ، با آنكه فاصلهء ميان شام و حجاز بيش از عراق است .\r\n5 . طبرى نوشته است كه بسر بن أرطاة به ابو بكر مهلت داد كه ظرف يك هفته از كوفه به شام برود و باز گردد ؛ و رفتن او نزد معاويه و بازگشت وى نزد بسر در هفت روز\r\n\r\n\r\n","description":"","footnote":"\r\n( 1 ) . تنقيح المقال ، ج 3 ، ص 262 ، شماره 12344 .\r\n","page_name":" 286 ","page_number":286},
  {"content":"\r\n\r\nانجام شد . از اينجا معلوم مىشود كه او از كوفه تا شام را در سه و نيم روز رفت و در سه و نيم روز بازگشت .\r\n6 . در مسأله نجات مختار از زندان ، عميره ، حامل نامهء عبدالله بن عمر - شوهر خواهر مختار - نزد يزيد رفت و نامهء آزاديش را از او گرفت و عازم كوفه شد و پس از يازده روز خود را به آنجا رساند .\r\n7 . امام حسين ( ع ) در هشتم ذى حجّه از مكّه خارج شد ، فاصلهء آنجا تا كوفه نزديك به 380 فرسخ است . در حالى كه امام با سرعت هم حركت نمىكرد ، در دوّم محرّم به كوفه رسيد . پس معلوم مىشود كه كاروان ايشان توانست اين مسافت را در مدّت 24 روز طى كند از اينجا دانسته مىشود كه آنان روزانه نزديك به پانزده فرسخ راه مىپيموردند ( با آنكه در برخى منزل گاهها توقف داشتند ) .\r\n8 . بسيارى از كتاب‌هاى معتبر - مثل آثار الباقية - تصريح كرده‌اند كه ورود اهل بيت ( ع ) به شام در اوّل صفر بود ؛ آنان در حدود بيستم يا پانزدهم محرم از كوفه عازم شام شدند و طى مدّت ده يا پانزده روز خود را به شام رساندند و بازگشت آنان به عراق در چنين مدّتى بعيد نيست . ابوريحان بيرونى كه به اوضاع آگاه و بر كيفيت حركت در آن روزگار مطلع بود ، اين را نوشته و نه آن را بعيد شمرده و نه ردّ كرده است .\r\n9 . نقل شده است كه هارون الرشيد و ابوحنيفه « 1 » ماه ذى حجّه را در كوفه يا بغداد نو مىكردند و پس از ديدن ماه براى حجّ بيرون مىآمدند .\r\n10 . شيخ مفيد به نقل از خيزران اسباطى گويد : نزد ابوالحسن ، على بن محمّد ( ع ) به مدينه رفتم . به من گفت : از واثق چه خبر دارى ؟ گفتم : فدايت شوم ، من كه آمدم سالم بود . من از همهء مردم او را زودتر ديده‌ام . من ده روز پيش او را ديده‌ام . گويد : به من فرمود : مردم مدينه مىگويند كه او مرده است . گفتم : من از همهء مردم زودتر او را ديده‌ايم . فرمود : مردم مىگويند او مرده است . هنگامى كه به من گفت : مردم مىگويند فهميدم كه مقصودش خود او است . . . . « 2 »\r\n\r\n\r\n","description":"","footnote":"\r\n( 1 )\r\n. او ابوحنيفة ، سائق الحاج ، سعيد بن بيان كه به اعتقاد نجاشى اهل همدان بود ، در حالى كه شيخ طوسى ، كشى و برقى او را اهل كوفه مىدانند . ر . ك : معجم الرجال ، ج 8 ، ص 111 .\r\n( 2 ) . الارشاد ، ج 2 ، ص 301 .\r\n","page_name":" 287 ","page_number":287},
  {"content":"\r\n\r\nآنچه را كه شهيد قاضى در صدد نتيجه‌گيرى آن است مىتوان چنين خلاصه كرد : از اينكه مىگويد : « من ده روز است كه او را ديده‌ام » فهميده مىشد كه او 380 فرسخ را ده روزه پيموده است .\r\nچكيدهء نتيجه‌گيرى شهيد قاضى طباطبايى\r\nاز همهء اينها به دست مىآيد كه حركت در طى ده‌روز امكان‌پذير است و آنچه محدّث نورى نوشته استبعادى بيش نيست ؛ و شواهد تاريخى موجود اين امكان را ثابت مىكند .\r\nخلاصهء كلام آنكه نوشته سبط ابن جوزى درست است كه مىگويد : آنان كوفه را در پانزدهم محرّم به سوى شام ترك گفتند . آنان در اوّل صفر به شام رسيدند و حدود هجده روز در آنجا ماندند . سپس در مدت هشت يا ده روز به كربلا رفتند و توانستند كه در بيستم صفر - اربعين - به كربلا باز گردند و به آنجا وارد شوند - و اين مطلبى است كه در صدد اثبات آن هستيم .\r\nسپس در پاسخ دلايل طرف مقابل مىگويد : اما دربارهء مسألهء كسب اجازه پسر مرجانه از يزيد و بازگشت پيك نزد وى كه بيست روز وقت نياز دارد و يك ماه ماندنشان در شام - كه محدّث نورى آن را نوشته و بر پايه آن بازگشت در اربعين را نفى كرده است - بايد گفت :\r\nاوّل اينكه قاصد مىتواند در مدّت حدود سه روز برسد - چنان كه ذكر آن در خبر بسر بن ارطاة گذشت .\r\nدوم اينكه كسب اجازه به وسيله كبوتر نامه‌بر انجام شده باشد ؛ و اين ممكن است ، زيرا نخستين كسى كه كبوتر را به اين مقصود به كار گرفت نوح پيامبر و سپس سليمان و همچنين ايرانيان بودند . بنابر اين استفادهء آن در آن روزگار مرسوم بوده است .\r\nسوم اينكه هيچ دليل معتبرى براى يك ماه ماندن آنها در شام وجود ندارد . بلكه تاريخهاى معتبر آن را چند روز - هشت تا ده روز - دانسته‌اند .\r\nنيز گفته است : وانگهى ميان علماى اماميه مشهور است كه سر مطهّر در اربعين نخست به وسيله امام زين العابدين ( ع ) ، به پيكر مطهر ملحق شد ؛ و مجلسى ، شهرت اصحاب را پيرامون بازگشت اهل بيت ( ع ) در بيستم صفر نقل كرده است .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nچكيدهء دلايل قاضى طباطبايى و مناقشهء آن\r\nبنابر اين چكيدهء دلايل قاضى طباطبايى اينهاست :\r\n1 . مشهور اين است كه بازگشت اهل بيت در اربعين اوّل انجام شد .\r\n2 . طبق شواهد گوناگون تاريخى ، بازگشت در چنين مدّتى ممكن است .\r\n3 . از آنجا كه جابر قبر امام حسين ( ع ) را در اربعين زيارت كرده ، بنا بر اين ديدار نيز در اربعين انجام شده است ، زيرا هيچ كس جز اين را نگفته و آنچه علما فهميده‌اند همين است .\r\nدربارهء اين دلايل بايد گفت :\r\nاوّل اينكه اين شهرت كفايت نمىكند . به ويژه آنكه گفتيم علامهء مجلسى « 1 » نيز از آن چشم پوشيده و به طور كامل بازگشت در اربعين نخست را بعيد شمرده است .\r\nدوم اينكه ، حقيقت اين است كه شواهد تاريخى گوناگونى كه شهيد قاضى طباطبايى ذكر مىكند - كه دلالت بر ميزان تتبّع و رنج فراوانى است كه برده است - مسأله را از صورت محال بودن خارج كرده و به شكل امرى ممكن در مىآورد ؛ و به اين ترتيب بنياد سخن محدّث نورى ويران مىشود . اما اين اندازه براى اثبات مقصود كفايت نمىكند ، زيرا مطلوب ما اثبات وقوع است نه امكان ؛ و امكان شىء اعمّ از وقوع آن است .\r\nسوم اينكه ، درست اين است كه جابر قبر امام ( ع ) را در اربعين زيارت كرد ؛ ولى ما انجام ديدار را در اين روز نفى مىكنيم . به ويژه آنكه ابن نما و سيّد بن طاووس - اين دو منابع اصلى خبر ديدار هستند - زمان ديدار را تعيين نكرده‌اند . بنا بر اين مانيز ملازمهء ميان آن دو را نفىمى كنيم .\r\n\r\nنظريهء برگزيده\r\nآنچه به نظر مىرسد اين است كه جابر بن عبدالله انصارى ، آن صحابى بزرگوار عالم عارف آگاه كه رنج سفر را بر خود هموار ساخت و - در سنّ پيرى و با نابينايى - از مدينه به\r\n\r\n\r\n","description":"","footnote":"\r\n( 1 ) . بحار الانوار ، ج 101 ، ص 334 .\r\n","page_name":" 289 ","page_number":289},
  {"content":"\r\n\r\nكربلا آمد ، به يك بار زيارت قبر سيد الشهدا ( ع ) بسنده نكرد . بلكه دست كم دو بار قبر آن حضرت را زيارت كرد . اما زيارت نخست وى همانى است كه ما آن را از طبرى امام ، « 1 » سيّد ابن طاووس « 2 » و خوارزمى « 3 » نقل كرديم . همان زيارتى كه عطيه آن را نقل كرد ؛ و اين زيارت با زيارت همزمان با ديدار فرق مىكند ، به چند دليل :\r\n1 . در اين زيارت ذكرى از خبر ديدار نمىيابيم ، بلكه شايد به عدم ديدار نيز در آن تصريح شده است . زيرا در نقل طبرى و خوارزمى آمده است كه جابر از عطيه خواست كه به سوى خانه‌هاى كوفه برود و گفت : « مرا به سوى خانه‌هاى كوفه ببر » ، آن گاه به راه افتادند . اين بسيار بعيد است كه ديدارى صورت گرفته باشد و با وجود اهميّت فراوانى كه دارد ، عطيه آن را ذكر نكرده باشد .\r\n2 . از خبر طبرى ، سيّد ابن طاووس و خوارزمى استفاده مىشود كه در هنگام زيارت اين دو ، جز آنها هيچ كس نبوده است ، ولى در ضمن خبر همزمان با ديدار ، آمده است كه گروهى از بنى هاشم نيز آنجا بودند . ابن نما گويد : « چون اهل و عيال حسين ( ع ) به كربلا رسيدند ، ديدند كه جابر بن عبد الله انصارى - رحمة الله عليه - و گروهى از بنى هاشم سرگرم زيارت ايشانند » . « 4 » سيّد گويد : « چون به قتلگاه رسيدند ، جابر بن عبد الله انصارى ، گروهى از بنى هاشم و مردانى از خاندان پيامبر ( ص ) را ديدند كه براى زيارت قبر حسين ( ع ) آمده‌اند ، پس همزمان رسيدند » .\r\nبنابر اين از اين دو روايت استفاده مىشود كه شمارى از بنى هاشم و مردانى از خاندان پيامبر ( ص ) وارد كربلا شدند - گرچه آنان را به طور كامل نمىشناسيم - امّا نامى از عطيه در اينجا نمىيابيم ؛ و چنانچه حاضر مىبود ، ديدار با اين گروه را روايت مىكرد . پس نتيجه مىگيريم كه دو زيارت بوده است .\r\n3 . تصريح بسيارى از علما مبنى بر اينكه جابر نخستين زائر حسين ( ع ) بود ، تقدّم زيارت\r\n\r\n\r\n","description":"","footnote":"\r\n( 1 ) . بشارة المصطفى ، ص 74 .\r\n( 2 ) . مصباح الزائر ، ص 286 .\r\n( 3 ) . مقتل خوارزمى ، ج 1 ، ص 167 .\r\n( 4 ) . مثير الاحزان ، ص 107 .\r\n","page_name":" 290 ","page_number":290},
  {"content":"\r\n\r\nوى را بر زيارت شمارى از بنى هاشم ثابت مىكند ؛ و گرنه هيچ وجهى ندارد كه از ميان همگان چنين عنوانى به وى داده شود .\r\nبنابراين نتيجه مىشود زيارتى كه طبرى ، سيّد و خوارزمى نقل كرده‌اند - كه در آن يادى از عطيه هست ، اما از ورود گروهى از بنى هاشم و خبر ديدار يادى نيست - با آنچه ابن نما و سيّد در اللهوف ذكر كرده‌اند - و از عطيه نيز يادى در آن نيست - تفاوت مىكند . آن زيارت ديگرى است كه جابر پس از زيارت نخست خويش ، موفّق به انجامش گرديد ؛ و از انسان با معرفت و بصيرى چون جابر بعيد نيست كه چند بار به زيارت رفته و به يك زيارت بسنده نكرده باشد .\r\nبنابراين - چنان كه از منابع گوناگون آورديم - روز اربعين روزى است كه جابر قبر امام حسين ( ع ) را زيارت كرد . اما آمدن اهل بيت ( ع ) و انجام ديدار با وى و گروهى از بنىهاشم در زيارتى ديگر و بعد از آن صورت پذيرفته است ، هر چند كه زمانش را به طور دقيق نمىتوانيم تعيين كنيم ، همانطور كه ابن نما و سيّد ( در اللهوف ) آن را تعيين نكرده‌اند ، به اين ترتيب در مسألهء بازگشت اهل بيت ( ع ) به كربلا گره باز و مشكل حل مىشود : چگونه آمدند ؟ آيا اصلا آمدند ؟ آيا رسيدن ممكن است يا نه ؟ و اقوال پراكنده‌اى كه ميان قبول و ردّ و توقّف در اين زمينه موجود است همه از ميان مىرود .\r\nاما اينكه شهيد قاضى طباطبايى مىنويسد كه علما اين طورمى فهمند ، چنين نيست ؛ و ناشى از ثبوت ملازمهء ميان زيارت جابر در اربعين اول و انجام ديدار با اهل بيت ( ع ) در كربلا است كه خود مبنى بر رسيدنشان در اربعين نخست است ؛ و اين ملازمه ثابت شده نيست .\r\nاما آنچه ايشان نوشته است جز براى اثبات امكان بازگشت اهل بيت ( ع ) و رفع امتناع و استبعاد نيست ؛ و اين نهايت چيزى است كه مىتوان از آن استفاده كرد - و به راستى كه در اين كار موفّق شده است - اما در اين مقام نمىتوان به آن استناد جست ، چرا كه با فرض پذيرش آن ، تحقّقش در فرض فرستادن پيك - و امثال آن - كه شأن آنها سرعت حركت است ، امكان‌پذير مىباشد . يا اينكه شرايط خاصّى در ميان باشد ( مثل رسيدن براى انجام مناسك حج يا اجراى دستور . . . ) ، نه در مثل اين كاروان كه شأنش خلاف آن است . زيرا كه\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاين كاروان به طبيعت حالش حامل زن و كودك بود و پيش از رسيدن به شام از منزلگاههاى گوناگون عبور كرد . پس از خروج از شام نيز رفتار با آنها تغيير يافت و محافظانشان فرمان يافتند كه در حركت و توقّف حال آنان را رعايت كنند و هيچ نظرى براى اينكه در اربعين نخست به كربلا برسند در ميان نبود ! بنابراين هيچ انگيزه‌اى براى رساندن يا رسيدنشان در اربعين به كربلا در كار نبود .\r\nبلى اگر دربارهء بازگشت اهل بيت ( ع ) در اربعين اوّل روايات معتبرى مىداشتيم ، لازم بود كه به آنها پايبند باشيم ، ولى چنين چيزى نيست . آنچه هم كه بيرونى « 1 » و بهايى « 2 » در اين باره نقل كرده‌اند الزام آور نيست ، چرا كه تخصص اصلى آنها تاريخ نبوده است .\r\nخود اين دو نيز اشخاصى ذى فنون بوده‌اند و شايد اين ملازمه منتفى به ذهنشان خطور كرده است . اضافه مىكنم كه آنچه قاضى نعمان ( متوفاى سال 363 ه ) - كه از نظر زمانى و خبرويت ( در روايت ) متقدّم بر آنها است - نقل كرده با گفته‌هاى آنان تعارض دارد . او در كتاب « شرح الاخبار » تصريح كرده است كه اهل‌بيت رسول خدا ( ص ) ، يك و نيم ماه در شام ماندند « 3 » .\r\nبنابراين از اينجا روشن مىشود كه با در نظر گرفتن ماندنشان در شام ، با ضميمه ساختن مسأله كسب اجازهء پسر مرجانه از يزيد و در نظر گرفتن حالت كاروان در رفت و آمد ، بازگشت اين كاروان در اربعين اوّل امرى بس بعيد است ، هر چند كه به جاى خودش در موارد ديگر امكانش وجود داشته باشد .\r\nاز اينجا نتيجه مىگيريم كه سر شريف نيز هنگام آمدن اهل بيت ( ع ) ملحق شد ، مگر آنكه به وجهى كه سيّد ابن طاووس ذكر كرده است ، ملتزم باشيم ، و آن را امرى ويژه و با شرايطى خاص بدانيم .\r\nبنابراين نظريه برگزيده در اين مسأله اين است كه بازگشت اهل بيت پيامبر ( ص ) به كربلا نه در اربعين اوّل و نه در اربعين دوّم ، بلكه در فاصلهء ميان اين دو بوده است .\r\n\r\n\r\n","description":"","footnote":"\r\n( 1 )\r\n. الآثار الباقية ، ص 321 .\r\n( 2 ) . توضيح المقاصد ، ص 6 .\r\n( 3 ) . شرح الاخبار ، ج 3 ، ص 269 .\r\n","page_name":" 292 ","page_number":292},
  {"content":"\r\n\r\n\r\nتعيين روز اربعين\r\nبه اتّفاق همگان روز بيستم صفر روز اربعين است ؛ به جز آنچه از شيخ بهايى نقل كرديم كه روز نوزدهم صفر را اربعين قرار داده است « 1 » . اما او تنها كسى است كه چنين اعتقادى دارد و اين اختلاف نيز ناشى از به حساب آوردن يا نياوردن روز عاشورا است . گويا نبايد آن را به حساب آورد زيرا مقصود گذشت آن مقدار زمان بعد از شهادت است . بنابراين روز يازدهم محرم يك روز از شهادت مىگذردو به همين ترتيب پيش مىرود تا آنكه روز بيستم صفر چهل روز از شهادت امام ( ع ) مىگذرد .\r\nسيّد ابن طاووس مىگويد : « اگر گفته شود : چگونه روز بيستم صفر روز اربعين مىشود ، چرا كه اگر قتل امام حسين ( ع ) روز دهم محرّم باشد ، روز دهم جزء اربعين به حساب مىآيد و چهل و يك روز مىشود ، در پاسخ گفته مىشود : شايد ماه محرّم كه امام ( ع ) در آن كشته شد ناقص بوده است و روز بيستم صفر چهل روز كامل بوده است . چنانچه روز اربعين با بيست روز از صفر محاسبه شود ، يا اينكه همانطور كه گفتيم ماه ناقص است يا آنكه ماه كامل است ، ولى روز شهادت آن حضرت ، در زمرهء عدد چهل محسوب نمىشود . چرا كه قتل وى در پايان روز بوده و همهء آن روز در عدد به شمار نمىآيد . چنين تأويلى براى عارفان كافى است ، و آنان خود به اسرار پروردگار عالميان در تعيين وقت‌هاى زيارت پاكان آگاه‌ترند » « 2 » .\r\n\r\nفضيلت زيارت امام حسين ( ع ) در اربعين\r\nشيخ حرّ عاملى بابى را به نام « باب تأكيد استحباب زيارت‌امام حسين ( ع ) در روز چهلم شهادت ايشان كه آن روز بيستم صفر است » ناميده است « 3 » .\r\nشيخ مفيد و شيخ طوسى گفته‌اند : « از ابو محمد ، حسن بن على عسكرى ( ع ) نقل است كه فرمود : مؤمن پنج علامت دارد : 51 ركعت نماز ، زيارت اربعين ، انگشتر به دست راست كردن ، گونه بر خاك ساييدن و بلند بسم الله الرحمن الرحيم گفتن » « 4 » .\r\n\r\n\r\n","description":"","footnote":"\r\n( 1 )\r\n. توضيح المقاصد ، ص 6 .\r\n( 2 ) . اقبال الاعمال ، ص 589 .\r\n( 3 ) . وسائل الشيعة ، ج 14 ، ص 478 ، كتاب الحج ، باب 56 .\r\n( 4 ) . كتاب المزار ، شيخ مفيد ، ص 60 ؛ تهذيب الاحكام ،\r\n","page_name":" 293 ","page_number":293},
  {"content":"\r\n\r\nشيخ طوسى به نقل از صفوان جمّال گويد : « مولايم امام صادق ( ع ) دربارهء زيارت اربعين به من فرمود : هنگام بالا آمدن آفتاب زيارت مىكنى و مىگويى : سلام بر ولىّ خدا و حبيب او . . . و زيارت را ذكر كرد تا آنكه فرمود : و دو ركعت نماز به جاى مىآورى و آنچه دوست دارى دعا ميكنى و باز مىگردى » .\r\n\r\nملحق ساختن سر شريف به پيكر مطهر\r\nچه خوب گفته است دعبل خزاعى در مرثيه‌اش ، آنجا كه مىگويد :\r\nسر پسر دختر محمد ( ص ) و جانشين او ، براى بينندگان بر نيزه بالا برده مىشود ،\r\nو مسلمانان مىبينند و مىشنوند ، ولى نه انكار مىكنند و نه اندوه مىخورند ،\r\nچشمها با ديدن تو كور مىگردد و مصيبت تو هر شنونده‌اى را كر مىسازد ؛\r\nپلكهايى را بيدار كردى در حالى كه خود برايشان خواب بودى و چشمى را در خواب كردى كه به وسيلهء تو در خواب نمىرفت ، هيچ بوستانى نيست مگر آنكه آرزو مىكند كه منزلگاه و آرامگاه تو باشد . « 1 »\r\nفخر شيعه و سند شريعت ، علامهء مجلسى گويد : « مشهور ميان علماى اماميهء ما اين است كه سر آن حضرت با پيكرش دفن شد . على بن الحسين ( ع ) آن را باز گرداند » « 2 » .\r\nسيّد محمّد بن ابى طالب گويد : « اماسر حسين ( ع ) ؛ نقل شده است كه به كربلا باز گردانده و با پيكرش دفن گرديده ؛ و نظر شيعه بر اين بوده است » « 3 » .\r\nاما دربارهء چگونگى آن ، بدخشانى گويد : « سپس ( يزيد ) فرزندان حسين ( ع ) و سر آن حضرت را همراه على بن الحسين ( ع ) به مدينه فرستاد » « 4 » .\r\nپس بنا بر عبور آنان از كربلا ، سر شريف به پيكر مطهر ملحق شد ؛ و اين چيزى است - كه چنان كه مىآيد - روايت شده است .\r\n\r\n\r\n","description":"","footnote":"\r\n( 1 ) . المناقب ، ج 4 ، ص 126 ؛ مثير الاحزان ، ص 107 ؛ كفاية الطالب ، ص 446 ؛ بحار الانوار ، ج 45 ، ص 255 .\r\n( 2 ) . بحار الانوار ، ج 45 ، ص 145 .\r\n( 3 ) . تسلية المجالس ، ج 2 ، ص 459 .\r\n( 4 ) . نزل الأبرار ، ص 160 .\r\n","page_name":" 294 ","page_number":294},
  {"content":"\r\n\r\n\r\nاقوال دربارهء محل دفن سر حسين ( ع )\r\nقول مشهور علماى اماميه را مبنى بر اينكه سر شريف در كربلا دفن شد نقل كرديم ؛ و اينك تفصيل گفتار :\r\nدربارهء محل دفن سر شريف جاهاى گوناگونى از جمله موارد زير نقل شده است :\r\n1 . كربلاى مقدس : بسيارى از علماى ما بر اين تصريح كرده‌اند - به طورى كه در ميان آنها مشهور گشته و بلكه برخى ادّعاى اجماع كرده‌اند - و برخى از علماى اهل تسنن نيز اين را نوشته و برخى روايات نيز بر آن دلالت دارد .\r\nشيخ صدوق از فاطمه ، دختر على ( ع ) نقل مىكند كه گفت : در بيت المقدس هر سنگى را كه از روى زمين برداشتند ، زير آن خون تازه ديده شد و مردم ديدند كه آفتاب بر روى ديوار ، همانند ملحفه‌هاى رنگ شده قرمز رنگ است ، تا آنكه على بن الحسين ( ع ) با زنان خارج شد و سر حسين ( ع ) را به كربلا باز گرداند » « 1 » .\r\nاز سيّد مرتضى چنين پرسيدند : « آيا آنچه دربارهء بردن سر مولاى شهيدمان ابا عبدالله ( ع ) به شام نقل شده درست است ؟ و اين چه وجهى دارد ؟ او در پاسخ گفت : اين امرى است كه همهء راويان و مصنّفان دربارهء روز طف نقل كرده‌اند و همه بر آن اتّفاق نظر دارند .\r\nهمچنين نقل كرده‌اند كه سر پس از بردن به آنجا باز گردانده شد و همراه با جسد در طف دفن گرديد » « 2 » .\r\nطبرسى گويد : « سّيد اجلّ ، مرتضى ، در برخى مسائل خويش نوشته است كه سر حسين بن على ( ع ) از شام به بدنش در كربلا باز گردانده شد و به آن ملحق گرديد ، و خدا دانا است » « 3 » .\r\nابن فتّال نيشابورى مضمون آنچه را كه شيخ صدوق نقل كرده آورده كه دالّ بر تأييد آن است « 4 » .\r\n\r\n\r\n","description":"","footnote":"\r\n( 1 ) . امالى صدوق ، ص 231 ، مجلس 31 ، ح 243 ؛ به نقل از آن ، بحار الانوار ، ج 45 ، ص 140 .\r\n( 2 ) . رسائل الشريف المرتضى ، ج 3 ، ص 130 .\r\n( 3 ) . اعلام الورى ، ص 250 .\r\n( 4 ) . روضة الواعظين ، ج 1 ، ص 192 .\r\n","page_name":" 295 ","page_number":295},
  {"content":"\r\n\r\nابن نماى حلّى پس از ذكر اقوال گوناگون دربارهء محل دفن مثل مدينه و دمشق - نزد باب الفراديس ، كنار برج سوّم ، در سوى مشرق - و مصر مىگويد : « قول مورد اعتماد اين است كه سر ، پس از گردانده شدن در شهرها ، باز گردانده و همراه جسد دفن شد » « 1 » .\r\nسيّد بن طاووس در الملهوف گويد : « امّا سر حسين ( ع ) ؛ نقل شده است كه باز گردانده شد و در كربلا با پيكر شريفش دفن گرديد و عمل شيعيان نيز بر طبق معناى ياد شده مىباشد » « 2 » .\r\nاز بيرونى « 3 » و شيخ بهايى « 4 » نيز نقل كرديم كه بر الحاق سر شريف به جسد ، در كربلا ، تصريح دارند .\r\nسيّد در الاقبال وجهى را براى چگونگى الحاق ذكر كرده است « 5 » .\r\n\r\n\r\n","description":"","footnote":"\r\n( 1 ) . مثير الاحزان ، ص 106 .\r\n( 2 ) . الملهوف ، ص 225 ؛ به نقل از آن ، بحار الانوار ، ج 45 ، ص 144 .\r\n( 3 ) . الآثار الباقية ، ص 321 .\r\n( 4 ) . توضيح المقاصد ، ص 6 .\r\n( 5 ) . گويد : در پاسخ به اينكه بازگشت سر مولايمان حسين ( ع ) در روز بيستم صفر چگونه بود : بدان كه بازگشت سر مقدس مولايمان حسين - صلوات الله عليه - به پيكر شريفشان از مواردى است كه قرآن كريم به آن گواهى مىدهد ، آنجا كه خداى - جل جلاله - مىفرمايد : « وَلَا تَحْسَبَنَّ الَّذِينَ قُتِلُوا فِى سَبِيلِ اللَّهِ أَمْوَاتاً بَلْ أَحْيَاءٌ عِنْدَ رَبِّهِمْ يُرْزَقُونَ » ( و آنهايى را كه در راه خدا كشته شدند مرده بر نشمريد ، بلكه زنده‌اند و نزد پروردگارشان روزى مىخورند ) . آيا با آنكه خداوند خبر داده است كه او از حيث به شهادت رسيدن زنده است و نزد پروردگار روزى مىخورد و مصون است ، جاى شكّى باقى مىماند . بنابراين شايسته نيست كه عارفان در اين باره شك كنند .\r\nاما چگونگى زنده شدن ايشان پس از شهادت و چگونگى جمع شدن سر شريف ايشان به پيكر مطهّرشان پس از جدا شدن از آن ؛ پرسشى است كه نشان بىادبى بنده نسبت به پروردگار - جل جلاله - كه چگونگى تدبير و توانايىهايش را به‌او بشناساند . اين نشان جهل بنده واقدام به چيزى است كه نه وظيفه دارد آن‌را بداند و نه از اوصاف آن پرسش كند . اما تعيين روز بازگشت ، روز چهلم از قتل وى و وقتى كه حسين صلوات الله و سلامه عليه در آن كشته شد و خداوند - جل جلاله - او را به شرافت فضل خويش انتقال داد ، اسلام زير و رو شد و حقّ مغلوب گرديد ؛ و بازگشت از امور دنيوى نيست و روشن است كه به قدرت خداوند انجام شد . اما من نزديك به ده روايت گوناگون در بحث از سر شريف ديدم كه همهء آنها منقولاتى بيش نيست . من تاكنون نام كسى را به ياد ندارم و پيدا نكرده‌ام كه از اهل شام بوده و سر را به جسد شريفش در كربلا برگردانده باشد - كه كامل‌ترين درود و سلام‌ها بر صاحبش باد - و از كيفيت ورود به حرم معظّم ايشان و كندن ضريح مقدّس و مكرّمش اطلاعى ندارم ؛ و نمىدانم كه آن را در جاى خودش از جسد گذاشت يا در ضريح ضميمهء آن ساخت . پس بهتر است كه انسان به وظيفهء واجب خويش يعنى تصديق قرآن عمل كند ؛ مبنى بر اينكه جسد مقدس پس از شهادت سخن گفت و اينكه او زنده است و در سراى سعادت روزى مىخورد ؛ و آنچه در بيان قرآن كريم آمده است ، ما را از آوردن دليل و برهان بىنياز مىكند . ( اقبال الاعمال ، ص 588 ) .\r\n","page_name":" 296 ","page_number":296},
  {"content":"\r\n\r\nسيّد محمّد بن ابىطالب گويد : « اما سر حسين ( ع ) ؛ نقل شده است كه به كربلا باز گردانده و با جسد شريفش دفن گرديد ؛ و مبناى عمل طايفه همين بود » « 1 » .\r\nخوارزمى كارى را كه سليمان بن عبد الملك با سر شريف انجام داد اين گونه نقل مىكند :\r\n« سر شريف مدّت سه روز در دمشق به دار آويخته شد و آنقدر در صندوقخانه‌هاى بنى اميه ماند كه سليمان بن عبد الملك به حكومت رسيد ؛ و آن را طلب كرد . چون نزد وى آوردند ، چيزى جز استخوان سفيد و خشك نبود . پس آن را درون سبدى گذاشت و خوشبو كرد و رويش پارچه‌اى گذاشت و بر آن نماز خواند و در قبرستان مسلمانان به خاك سپرد . چون عمر بن عبد العزيز به حكومت رسيد ، به آن مكان فرستاد و آن را از او طلب كرد ؛ و او داستان را برايش نقل كرد . پس از محلّى كه در آن دفن شده بود پرسيد ، آن گاه آن را نبش كرد و سر را برداشت و خدا مىداند كه چه كرد . اما از ظاهر دينش چنين بر مىآيد كه آن را به كربلا فرستاد و با جسدش دفن كرد » « 2 » .\r\nدربارهء اين خبر بايد گفت : اگر كه اين خبر درست باشد در حقّ يكى ديگر از شهيدان واقعهء طف است نه سيّد الشهدا ( ع ) ، زيرا مشهور نزد ما اين است‌كه سر آن حضرت به وسيلهء امام زين العابدين ( ع ) به جسد ملحق گرديد ، از اين رو علامهء مجلسى در پاسخ اين نقل گفته است : « مىگويم : اينها گفته‌هاى مخالفان در اين باره است ؛ و مشهور در ميان علماى اماميه اين است كه سر آن حضرت با جسدش دفن شد . على بن الحسين ( ع ) آن را باز گرداند » « 3 » .\r\nشبراوى گويد : « وگويند ( سر ) پس از چهل روز از شهادتش ، نزد جسدش به كربلا باز گردانده شد » « 4 » .\r\n\r\n\r\n","description":"","footnote":"\r\n( 1 ) . تسلية المجالس ، ج 2 ، ص 459 .\r\n( 2 ) . مقتل خوارزمى ، ج 2 ، ص 75 .\r\n( 3 ) . بحار الانوار ، ج 45 ، ص 145 .\r\n( 4 ) . الاتّحاف بحبّ الاشراف ، ص 70 .\r\n","page_name":" 297 ","page_number":297},
  {"content":"\r\n\r\nشبلنجى گويد : « اماميه بر اين باور است كه ( سر ) به جسد باز گردانده شد و چهل روز پس از شهادت در كربلا دفن گرديد » « 1 » .\r\nحتى گاه گفته مىشود : اين تنها در ميان اماميه نيست كه دفن در كربلا شهرت دارد ، بلكه نزد همهء مسلمانان شهرت دارد . چنان كه سبط ابن جوزى گويد : دربارهء سر چندين قول مختلف وجود دارد كه مشهورترينش اين است كه همراه اسيران به مدينه باز گردانده شد . سپس به نزد جسد به كربلا باز گردانده شد و همراهش دفن گرديد . اين را هشام و ديگران گفته‌اند « 2 » .\r\nپوشيده نماند كه هر چند روايت‌هاى شيعه دربارهء چگونگى الحاق با ديگران اختلاف دارد - زيرا ميان آنان مشهور است كه امام على بن الحسين ( ع ) سر پدرش را به پيكرش ملحق كرد ، در حالى كه ديگران يا آن را پس از بازگشت اسيران و يا جز آن ذكر مىكنند - اما مهم اصل ملحق شدن به جسد و دفن آن در زمين كربلا است .\r\n2 . نجف اشرف : علامهء مجلسى گويد : اخبار بسيارى رسيده است كه كنار قبر امير المؤمنين ( ع ) دفن است « 3 » .\r\nمىگويم : گويا سخن ايشان ناظر بر روايات وارده در باب زيارت امير المؤمنين ( ع ) است .\r\nاز آن جمله است روايت كلينى كه به نقل از يزيد بن عمر بن طلحه مىگويد : اباعبدالله ( ع ) ، در حيره به من گفت : آيا آنچه را به تو وعده كردم نمىخواهى ؟ گفتم : چرا - يعنى رفتن به قبر امير المؤمنين صلوات الله عليه - گويد : حضرت سوار شد و پسرش اسماعيل نيز با او سوار گرديد . « 4 » من نيز با آن دو سوار شدم تا آنكه از الثويه گذشت « 5 » . ميان حيره و نجف كنار ذكوات زمين بايرى بود . حضرت فرود آمد و اسماعيل هم فرود آمد و من نيز با آن دو\r\n\r\n\r\n","description":"","footnote":"\r\n( 1 ) . نور الابصار ، ص 133 .\r\n( 2 ) . تذكرة الخواص ، ص 265 .\r\n( 3 ) . بحار الانوار ، ج 45 ، ص 145 .\r\n( 4 ) . كذا در روايت كامل الزيارات .\r\n( 5 ) . محلى است نزديك كوفه و گفته‌اند در كوفه ؛ و گفته‌اند خرابهء كوچكى است در كنار الحيره به فاصلهء يك ساعت از آن . ر . ك : معجم البلدان ، ج 2 ، ص 101 ، شماره 2584 .\r\n","page_name":" 298 ","page_number":298},
  {"content":"\r\n\r\nفرود آمدم . او نماز گزارد ، اسماعيل نماز گزارد و من هم نماز گزاردم . پس به اسماعيل فرمود : برخيز و بر جدّت حسين ( ع ) سلام كن . گفتم : فدايت شوم ، مگر قبر حسين ( ع ) در كربلا نيست ؟ فرمود : بلى ، اما هنگامى كه سرش را به شام بردند ، يكى از مواليان ما آن را دزديد و در كنار امير المؤمنين ( ع ) دفن كرد « 1 » .\r\nابان بن تغلب گويد : با ابا عبد الله ( ع ) همراه بودم ، چون از پشت كوفه گذر كرد ، فرود آمد و دو ركعت نماز گزارد . آن گاه كمى پيش رفت و دو ركعت نماز گزارد . آن گاه كمى حركت كرد و فرود آمد و دو ركعت نماز گزارد . آن گاه فرمود : اينجا محل قبر امير مؤمنان ( ع ) است . گفتم : فدايت شوم ؛ و آن دو جايى كه در آن نماز گزاردى ؟ فرمود : جايگاه سر حسين ( ع ) و جايگاه فرود آمدن قائم « 2 » .\r\nابن قولويه نقل مىكند : ابو عبد الله ( ع ) فرمود : چون به « غرى » رسيدى دو قبر مىبينى ، قبرى كوچك و قبرى بزرگ . اما قبر بزرگ از آنِ اميرمؤمنان است و آن قبر كوچك سر حسين بن على ( ع ) است « 3 » .\r\nاز يونس بن ظبيان نقل است كه گفت : در يك شب مهتابى و در هنگام وارد شدن امام صادق ( ع ) بر ابو جعفر در حيره نزد ايشان بودم . حضرت نگاهى به آسمان كرد و فرمود :\r\nاى يونس ! آيا مىبينى كه اين ستارگان چقدر زيبايند ؟ بدان كه اينها امان اهل آسمان هستند و ما امان براى اهل زمين هستيم . سپس فرمود : اى يونس ! كدام را بيشتر دوست دارى ، استررا يا الاغ را ؟ . گويد : گمان كردم كه حضرت به دليل قدرت استر ، آن را بيشتر دوست دارد و گفتم : الاغ را . فرمود : دوست دارم كه آن را به من بدهى . گفتم : مانعى ندارد .\r\nپس من و او هر دو سوار شديم . چون از حيره بيرون آمديم گفت : اى يونس ! پيش برو .\r\n\r\n\r\n","description":"","footnote":"\r\n( 1 ) . الكافى ، ج 4 ، ص 571 باب موضوع رأس الحسين ( ع ) ، ح 1 ؛ كامل الزيارات ، ص 34 ، باب 9 ، ح 4 ؛ وسائل الشيعة ، ج 14 ، ص 400 ، ح 1926 ؛ بحار الانوار ، ج 45 ، ص 178 ؛ نيز ر . ك : تهذيب الاحكام ، ج 6 ، ص 35 ، ح 72 ؛ به نقل از آن وسائل الشيعة ، ج 14 ، ص 399 ، ح 19455 .\r\n( 2 ) . الكافى ، ج 4 ، ص 572 ، ح 2 ؛ كامل الزيارات ، ص 34 ، باب 9 ، ح 5 ؛ وسائل الشيعة ، ج 14 ، ص 400 ، ح 19457 ؛ نيز ر . ك : تهذيب الاحكام ، ج 6 ، ص 34 ، ح 71 ؛ به نقل از آن ، وسائل الشيعة ، ج 14 ، ص 399 ، ح 19454 .\r\n( 3 ) . كامل الزيارات ، ص 35 ، ح 6 به نقل از آن وسائل الشيعة ، ج 14 ، ص 402 ، ح 19460 .\r\n","page_name":" 299 ","page_number":299},
  {"content":"\r\n\r\nگويد : پس به طور پيوسته مىفرمود : راست برو ، چپ برو ؛ و چون به ذكوات حمر رسيد فرمود : همين جاست ؟ گفتم : بلى . پس به طرف راست رفت و سپس آهنگ جايى را كرد كه در آن آبى و چشمه‌اى بود . آنگاه وضو ساخت و سپس به پشته نزديك شد و در كنارش نماز گزارد ، آن گاه بر روى آن خم شد و گريست . سپس به سوى پشته‌اى پايين‌تر از آن رفت و همان كار را تكرار كرد . سپس فرمود : اى يونس كارى را كه من انجام دادم تو نيز انجام ده . من چنان كردم و چون فراغت يافتم به من فرمود : اى يونس ! آيا اين مكان را مىشناسى ؟ گفتم : نه . فرمود : جايى كه اوّل در كنارش نماز خواندم ، قبر اميرمؤمنان است و پشتهء ديگر جايگاه سر حسين بن على بن ابى طالب ( ع ) است . هنگامى كه عبيدالله زياد ملعون سر حسين ( ع ) را به شام فرستاد آن را به كوفه باز گرداند . او گفت : آن را از شهر بيرون ببريد كه مردم آشوب به پا مىكنند . پس خداوند آن را نزد اميرمؤمنان ( ع ) برد . پس سر با جسد است و جسد با سر « 1 » .\r\nعلامهء مجلسى در توضيح اين خبر گويد : « اين كه مىفرمايد « پس سر با جسد است » يعنى پس از آنكه به ظاهر در اينجا دفن شد در كربلا به جسد ملحق شد ، يا - چنان كه در برخى اخبار آمده است - همراه جسد به آسمان برده شد . يا اينكه بدن اميرمؤمنان ( ع ) براى اين سر به مثابهء بدن است ، چونكه آن دو از يك نور واحدند » « 2 » .\r\nشيخ طوسى به نقل از مفضّل بن عمر گويد : امام صادق ( ع ) بر برجى مايل در راه غرى گذر كرد . آن گاه دو ركعت نماز در كنارش خواند . به ايشان گفته شد : اين چه نمازى بود ؟\r\nفرمود : اينجا محلّ سر جدّم حسين بن على ( ع ) است كه آن را در اينجا گذاشتند « 3 » .\r\nولى ممكن است گفته شود : آن ، جاى گذاشتن سر بود نه محل دفن آن . مگر اينكه اين احتمال با فعل امام يعنى نماز دفع شود . تأمّل كنيد ، چون فعل و كار امام ( ع ) اعمّ از آن است كه اينجا محل قرار دادن سر و يا مدفن آن باشد .\r\n\r\n\r\n","description":"","footnote":"\r\n( 1 ) . كامل الزيارات ، ص 36 ، باب 9 ، ح 10 ؛ به نقل از آن ، وسائل الشيعة ، ج 14 ، ص 402 ، ح 19461 ؛ بحار الانوار ، ج 45 ، ص 178 ، ح 29 .\r\n( 2 ) . بحار الانوار ، ج 45 ، ص 178 .\r\n( 3 ) . وسائل الشيعة ، ج 14 ، ص 401 ، ح 19459 .\r\n","page_name":" 300 ","page_number":300},
  {"content":"\r\n\r\nشيخ عبد الكريم بن طاووس گويد : محمد بن مشهدى در كتاب مزارش مطلبى آورده كه صورت آن چنين است : « محمّد بن خالد طيالسى به نقل از سيف بن عميره گويد : پس از ورود ابوعبدالله ( ع ) ، همراه صفوان بن مهران جمّال و گروهى از اصحابمان به غرى رفتيم و اميرمؤمنان ( ع ) را زيارت كرديم . چون از زيارت فراغت يافتيم ، صفوان صورتش را به سوى حرم ابا عبد الله ( ع ) برگرداند و گفت : ما حسين بن على ( ع ) را از اين مكان و از كنار سر اميرمؤمنان ( ع ) زيارت مىكنيم . صفوان گويد : و همراه مولايم امام صادق ( ع ) زيارت كردم و او نيز چنين كرد » « 1 » .\r\nسپس شيخ حرعاملى گويد : اين شامل قصد زيارت از دور و شامل قصد زيارت سر حسين ( ع ) مىشود « 2 » .\r\nبه هر صورت اين مكان از مكان‌هاى مقدّسى است كه شايسته است مؤمن عارف اظهار ادب كند و مولايش را زيارت كند . و مىبينيم كه شيخ حرّ عاملى در كتاب « وسائل الشيعه » بابى را زير عنوان « باب استحباب زيارت سر حسين ( ع ) كنار قبر اميرمؤمنان ( ع ) و استحباب خواندن دو ركعت نماز براى زيارت هر يك از آن دو » باز مىكند . « 3 »\r\nعمل عارف كامل ، فقيه مجدّد مجاهد ، بنيانگذار جمهورى اسلامى ايران ، حضرت آيت الله العظمى امام خمينى - اعلى الله مقامه الشريف - را نيز بايد بر همين معنا حمل كرد .\r\nايشان - آن طور كه گفته شده است - « 4 » در طول مدت چهارده سال اقامت در نجف هرگز از بالاى سر امام اميرمؤمنان ( ع ) گذر نكرد ، به احتمال وجود سر شريف در آنجا و براى احترام به آن .\r\nاما سبط ابن جوزى در نقلى مىگويد : « عبدالله بن عمرو ورّاق در كتاب المقتل نوشته است كه چون سر حسين ( ع ) را پيش ابن زياد آوردند به حجامت گرى فرمان داد و گفت :\r\nآن را اصلاح كن . او اصلاحش كرد و گوشت و رگهاى زير گلو و گوشهاى اطرافش را پاك كرد .\r\n\r\n\r\n","description":"","footnote":"\r\n( 1 ) . فرحة الغرى ، ص 96 .\r\n( 2 ) . وسائل الشيعة ، ج 14 ، ص 401 ، ح 19458 .\r\n( 3 ) . همان ، ص 398 ، كتاب الحجّ ، ابواب المزار ما يناسبه ، باب 32 .\r\n( 4 ) . حجة الاسلام و المسلمين آقاى قرهى اين مطلب را براى نويسنده گفتند .\r\n","page_name":" 301 ","page_number":301},
  {"content":"\r\n\r\nآن گاه عمرو بن حريث مخزومى بر خواست و به ابن زياد گفت : تو به مقصود خود از اين سر رسيدى ، حال چيزى را كه از آن جدا كردى به من بده . گفت : با آن چه مىكنى ؟ گفت :\r\nدفنش مىكنم . گفت : بگير . عمرو آن را گرفت و درون پارچه‌اى از خز پيچيد و به خانه برد و غسل داد و خوشبو ساخت و كفن كرد و در خانه‌اش دفن كرد ؛ آنجا امروزه در كوفه به سراى خزّ ، سراى عمرو بن حريث مخزومى مشهور است » « 1 » .\r\nدربارهء اين روايت بايد گفت كه بر فرض درستى آن ، عمرو آنچه را كه به سر شريف متصل بود دفن كرد و نه خود سر را - خبر هم به صراحت همين را مىگويد : زيرا اين كار پيش از فرستادن سر شريف به شام صورت گرفت .\r\nخداوند كسى را كه مرتكب اين كار شد و به اين جنايت و فاجعهء بزرگ رضايت داد براى هميشه لعنت كند .\r\n3 . مدينه ( بقيع ) : در مبحث آينده پيرامون اوضاع مدينه ، پس از قتل امام حسين ( ع ) و آنچه پيرامون ارسال يزيد ، سر شريف را نزد كارگزار خود در آن شهر ، يعنى عمرو بن سعيد نقل شده است بحث خواهيم كرد . از اين روبهشت بقيع - مدينه - يكى از مكانهايى است كه گفته مىشود سر شريف در آن دفن گرديد .\r\nابن سعد گويد : آن گاه عمرو بن سعيد فرمان داد سر حسين ( ع ) را كفن كرده در بقيع و در كنار قبر مادرش دفن كردند « 2 » .\r\nابن نما گويد : « اما سر شريف ، مردم در باره‌اش اختلاف دارند . گروهى گفته‌اند : عمرو بن سعيد آن را در مدينه دفن كرد » ، آن گاه پس از نقل ديگر اقوال ، قول دفن در كربلا را اختيار مىكند ومىگويد : « اين قول مورد اعتماد است » . « 3 »\r\nخوارزمى به نقل از حافظ ابو العلا مىگويد : « يزيد سر حسين ( ع ) را نزد عمرو بن سعيد\r\n\r\n\r\n","description":"","footnote":"\r\n( 1 ) . تذكرة الخواص ، ص 259 .\r\n( 2 ) . الطبقات ( ترجمة الامام الحسين ( ع ) ) ، ص 85 ؛ نيز ر . ك : المنتظم ، ج 5 ، ص 344 ؛ الرّد على المتعصّب العنيد ، ص 49 ؛ تذكرة الخواص ، ص 265 ؛ سير اعلام النبلاء ، ج 3 ، ص 315 ؛ نهاية الاردب ، ج 20 ، ص 481 ؛ البداية والنهاية ، ج 8 ، ص 205 - از ابن سعد .\r\n( 3 ) . مثير الاحزان ، ص 106 .\r\n","page_name":" 302 ","page_number":302},
  {"content":"\r\n\r\nبن عاص فرستاد كه در آن هنگام كارگزارش در مدينه بود . پس عمرو گفت : دوست داشتم كه آن را پيش من نمىفرستاد . آن گاه فرمان داد كه آن را دفن كردند در بقيع نزد قبر مادرش فاطمه دفن نمودند » . « 1 »\r\nباعونى گويد : « مشهور در ميان مورّخان و سيره نويسان اين است كه سر حسين ( ع ) را زياد بن ابيه فاسق نزد يزيد بن معاويه و يزيد آن را نزد عمرو بن سعيد اشدق فرستاد كه آن هنگام در مدينه بود . پس آن را مهيّا ساخته در نزد قبر مادرش در بقيع دفن كرد » . « 2 »\r\nدر شذرات الذهب آمده است : « درست اين است كه سر محترم در بقيع كنار مادرش ، فاطمه ( س ) ، دفن شد . به اين صورت كه يزيد آن را نزد كارگزار خود در مدينه ، عمرو بن سعيد اشدق ، فرستاد و او آن را كفن‌كرده و دفن نمود » . « 3 »\r\nشبلنجى گويد : « گويند در بقيع كنار قبر مادرش و برادرش حسن ( ع ) دفن گرديد . اين قول ابن بكّار ، علّامهء همدانى و ديگران است » . « 4 »\r\nبه هر حال اين احتمال ناشى از ارسال سر شريف به مدينه است . چنان كه ابن حجر مىگويد : « يزيد سرش را به همراه باقيماندهء فرزندانش به مدينه فرستاد » . « 5 »\r\nپاسخ همان است كه علامهء مجلسى داده است . اما فرستادن سر به مدينه هيچ مشكلى را ايجاد نمىكند زيرا ممكن است كه اين جريان در دوران حضور اهل بيت ( ع ) در شام انجام شده باشد ؛ و سخن يزيد هم كه به امام سجاد ( ع ) گفت : چهرهء پدرت را هرگز نخواهى ديد ، « 6 » بر همين مطلب حمل مىشود . هيچ منعى ندارد كه پس از رسيدن سر از مدينه به شام رأى او عوض شده و آن را به امام سجاد ( ع ) تسليم كرده باشد .\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 75 ؛ بحار الانوار ، ج 45 ، ص 145 ؛ تاريخ الاسلام ، ذهبى ، ص 20 .\r\n( 2 ) . جواهر المطالب ، ج 2 ، ص 299 .\r\n( 3 ) . شذرات الذهب ، ج 1 ، ص 67 .\r\n( 4 ) . نور الابصار ، ص 133 .\r\n( 5 ) . الصواعق المحرقة ، ص 294 .\r\n( 6 ) . الملهوف ، ص 226 .\r\n","page_name":" 303 ","page_number":303},
  {"content":"\r\n\r\nاما سخن ابن حجر مبنى بر اينكه يزيد سر و خانوادهء حسين ( ع ) را به مدينه فرستاد ، با گذشتن آنها از كربلا و دفن سر در آنجا و سپس رفتن آنان به مدينه منافاتى ندارد ؛ و خبر بلاذرى پيرامون بازگشت سر شريف از مدينه به شام خواهد آمد . « 1 »\r\n4 . شام : بلاذرى گويد : كلبى گفت : يزيد سر او را به مدينه فرستاد . پس آن را بر چوبى نصب كردند و سپس به دمشق بازگرداندند و در آنجا در ديوارى دفن گرديد و به قولى در دار الاماره و به قولى در گورستان . « 2 »\r\nگويند : مقصود از ديوار ، باغ يا بوستان و منظور از دارالاماره ، قصر الخضراء ( كاخ سبز ) بود كه در كنار مسجد اموى و در سوى جنوب آن واقع بود . « 3 »\r\nگويد : « و سر حسين ( ع ) در ديوارى در دمشق دفن گرديد ، ديوار قصر يا ديوارى ديگر ؛ گروهى گفته‌اند : در قصر گودالى عميق كندند و آن را دفن كردند » . « 4 »\r\nابن عساكر به نقل از ريّا مىنويسد : « سر در انبارهاى سلاح ماند تا آنكه سليمان بن عبد الملك به حكومت رسيد . او به دنبال آن فرستاد و چون نزد وى آوردند خشك شده بود و استخوانى سفيد باقى مانده بود . سپس آن را درون سبدى نهاد و خوشبو كرد و رويش پارچه انداخت و در قبرستان مسلمانان دفن كرد . چون عمر بن عبد العزيز به حكومت رسيد ، دنبال انباردار - انباردار اسلحه خانه - فرستاد كه سر حسين ( ع ) را نزد من بفرست . او نوشت و سليمان آن را گرفت و درون سبدى نهاد و برآن نماز خواند و دفنش كرد ، و اين سخن نزد او درست آمد . هنگامى كه مسوّده وارد شدند از جاى سر پرسيدند پس آن را نبش كردند و برداشتند . و خدا مىداند كه پس از آن چه كردند » . « 5 » ابن كثير گويد :\r\nمسوّده يعنى بنى عباس . « 6 »\r\n\r\n\r\n","description":"","footnote":"\r\n( 1 ) . انساب الاشراف ، ج 3 ، ص 419 .\r\n( 2 ) . همان .\r\n( 3 ) . عبرات المصطفين ، ج 2 ، ص 341 .\r\n( 4 ) . انساب الاشراف ، ج 3 ، ص 416 .\r\n( 5 ) . تاريخ مدينة دمشق ، ج 7 ، ص 421 .\r\n( 6 ) . البداية والنهاية ، ج 8 ، ص 205 . اوّل اين روايت در جواهر المطالب ، ج 2 ، ص 211 و الاتحاف ، ص 69 نقل شده است .\r\n","page_name":" 304 ","page_number":304},
  {"content":"\r\n\r\nخوارزمى حكايت مىكند : « سليمان بن عبد الملك بن مروان ، پيامبر ( ص ) را به خواب ديد كه گويا با او نيكى و مهربانى مىكند . پس حسن بصرى را فرا خواند و داستان را برايش گفت و تأويل آن را پرسيد . حسن گفت : شايد دربارهء خاندانش كار نيكى كرده‌اى . سليمان گفت : من سر حسين بن على ( ع ) را در گنجينهء يزيد بن معاويه پيدا كردم . پس آن را با پنج پارچهء ديبا پوشاندم و همراه گروهى از يارانم بر آن نماز خواندم و به خاك سپردم . حسن گفت : پيامبر ( ص ) به سبب اين كار از تو خوشنود شده است . پس به حسن بصرى نيكى كرد و فرمان داد به او جايزه دادند » . « 1 »\r\nابن جوزى گويد : « ابن ابى الدنيا نوشته است كه آنان در گنجينهء يزيد سر حسين ( ع ) را ديدند و آن را كفن كردند و در دمشق ، كنار باب الفراديس دفن كردند » . « 2 »\r\nوى اين مطلب را در « الرّد على المتعصّب العنيد » نيز به نقل از ابن ابى الدنيا از حديث عثمان بن عبد الرحمن از محمد بن عمر بن صالح آورده و سپس خبر را آن طور كه در « المنتظم » آمده ، نقل كرده وسپس گفته است : « و عثمان و محمّد نزد اهل حديث چيزى نيستند و روايت نخست - يعنى دفن در بقيع - درست است » . « 3 »\r\nابن نما به نقل از منصور بن جمهور گويد : « ( سليمان ) وارد گنجينهء يزيد بن معاويه شد چون آن را گشود ، خمى بزرگ و سرخ رنگ در آن ديد . پس به غلامش سليم گفت :\r\nاين را نگهدار ، كه گنجى از گنجهاى بنى اميه است . چون آن را باز كرد ، سر حسين ( ع ) در آن بود كه با رنگ سياه خضاب گشته بود . پس به غلامش گفت : پارچه‌اى برايم بياور .\r\nچون آورد ، آن را درونش پيچيد و در دمشق كنار باب الفراديس ، كنار برج سوم در سوى مشرق دفن كرد » . « 4 »\r\nسپس به نقل ديگر اقوال مىپردازد و قولى را كه در كربلا دفن شده است مىپذيرد . « 5 »\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 75 ؛ بحار الانوار ، ج 45 ، ص 145 . مضمون خواب در نظم در السمطين ، ص 226 و الاتحاف ، ص 70 نيز نقل شده است .\r\n( 2 ) . المنتظم ، ج 5 ، ص 344 .\r\n( 3 ) . الرّد على المتعصّب العنيد ، ص 50 ؛ نيز ر . ك : جواهر المطالب ، ج 2 ، ص 229 .\r\n( 4 ) . جواهر المطالب ، ج 2 ، ص 229 .\r\n( 5 ) . مثير الاحزان ، ص 106 .\r\n","page_name":" 305 ","page_number":305},
  {"content":"\r\n\r\nسبط ابن جوزى به ذكر آنچه را كه جدّش از ابن ابى الدنيا به عنوان قول سوم در مسأله نقل مىكند مىپردازد ؛ و در آن آمده است : « پس آن را كفن كردند و در باب الفراديس در دار الاماره دفن كردند . واقدى نيز چنين گفته است » . « 1 »\r\nآنگاه مىگويد : « قول چهارم اين است كه سر در مسجد رقّه بر ساحل فرات در شهر مشهور است » . اين مطلب را عبدالله بن عمر ورّاق در كتاب المقتل آورده و گفته است :\r\n« چون سر حسين ( ع ) را به حضور يزيد بن معاويه آوردند گفت : من آن را به جاى سر عثمان نزد آل ابى معيط خواهم فرستاد . آنها در رقّه سكونت داشتند . او فرستاد و آنان سر را در يكى از سراهايشان دفن كردند . سپس آن سرا داخل مسجد جامع قرار گرفت .\r\nگويد : و اكنون در كنار سدره موجود است و همانند نيل نه بر آن زمستان مىگذرد و نه تابستان » . « 2 »\r\nذهبى به نقل از ابو اميّه كلاعى گويد : « از ابو كرب شنيدم كه گفت : من در ميان كسانى بودم كه به وليد بن يزيد در دمشق حمله كردند . سبدى را برداشتم و گفتم بىنيازى من در اين است . آن گاه اسبم را سوار شدم و از دروازهء توما بيرون رفتم . چون آن را باز كردم ، سرى را در آن ديدم كه بر آن نوشته بود : اين سر حسين بن على ( ع ) است . پس با شمشيرم گودالى كندم و آن را دفن كردم » . « 3 »\r\nابن كثير نقل ابن ابى الدنيا را از طريق عثمان بن عبد الرحمان از محمد بن عمر بن صالح نقل كرده مىگويد كه آن دو ضعيفند . سپس مىافزايد : « گفتم : امروزه محلّ آن به مسجد الرأس در باب الفراديس دوّم مشهور است . آن گاه آنچه را كه ابن عساكر از ريّا نقل كرد ، بازگو كرده است » . « 4 »\r\nابن حورانى گويد : « داخل باب الفراديس بارگاه حسين ( ع ) است و مسجد الرأس ناميده مىشود و اينك مشهور است ؛ و آن بارگاهى است با جلال و شكوه و براى مخارجش\r\n\r\n\r\n","description":"","footnote":"\r\n( 1 ) . تذكرة الخواص ، ص 265 .\r\n( 2 ) . همان .\r\n( 3 ) . سير اعلام النبلاء ، ج 3 ، ص 316 ؛ تاريخ الاسلام ، ص 20 ؛ سير اعلام النبلاء ج 3 ، ص 319 .\r\n( 4 ) . البداية والنهاية ، ج 8 ، ص 205 .\r\n","page_name":" 306 ","page_number":306},
  {"content":"\r\n\r\nموقوفه‌هايى دارد . مردم براى زيارت ، دعا ، تبرّك و درخواست حاجت به اين مسجد مىروند و بسيار مورد قبول است » . « 1 »\r\nدر دايرة المعارف آمده است : « و در باب الفراديس بارگاه حسين بن على است » . « 2 »\r\nاز همهء آنچه گفته شد چنين معلوم مىشود كه روايات پيرامون دفن سر شريف در شام بر چند نوع است . برخى از آنها از راه ضعيف نقل شده است ، چنان كه به آن اعتراف كرده‌اند و برخى را خود راويان نپذيرفته‌اند .\r\nاقوال مربوط به تعيين مكان سر شريف گوناگون و به شرح زير است :\r\nالف ) دمشق - در يكى از ديوارهايش - .\r\nب ) در دار الاماره در دمشق .\r\nج ) در گورستان ، در دمشق .\r\nد ) در كاخ سبز در دمشق .\r\nه ) كنار باب الفراديس در دمشق .\r\nو ) در مسجد رقّه .\r\nز ) نزديك دروازهء توما .\r\n5 . مصر : ابن نما گويد : گروهى از اهل مصر برايم نقل كردند كه آنان « مشهد الرأس » را بارگاه كريم مىنامند و مقدارى روكش طلا دارد . بسيارى از مردم در مراسم به آنجا مىروند ، زيارتش مىكنند و مىپندارند كه در آنجا دفن است . « 3 »\r\nسبط ابن جوزى گويد : « دربارهء سر حسين ( ع ) چندين قول وجود دارد . . . پنجم اينكه خلفاى فاطمى آن را از باب الفراديس به عسقلان بردند و سپس به قاهره انتقال دادند . او در آنجا است ؛ و بارگاهى عظيم دارد كه زيارتگاه عده‌اى است » . « 4 »\r\n\r\n\r\n","description":"","footnote":"\r\n( 1 ) . الاشارات الى اماكن الزيارات ، ص 25 .\r\n( 2 ) . دائرة المعارف ، ج 8 ، ص 2 .\r\n( 3 ) . مثير الاحزان ، ص 106 .\r\n( 4 ) . تذكرة الخواص ، ص 265 .\r\n","page_name":" 307 ","page_number":307},
  {"content":"\r\n\r\nما سخن ابن نما و سبط بن جوزى را در پذيرش اينكه سر شريف در كربلا دفن شده است نقل كرديم .\r\nابن كثير گويد : « طايفهء موسوم به فاطميان كه بر سرزمين مصر قبل از سال چهارصد تا پس از سال 660 فرمانروايى كردند ، ادعا كردند كه سر حسين ( ع ) به سرزمين مصر رسيد و آنها آن را در آنجا دفن كردند ؛ بعد از سال پانصد بر آن بارگاهى ساختند كه امروز در مصر به تاج الحسين ( ع ) مشهور است . اين در حالى است كه بسيارى پيشوايان اهل علم تصريح كرده‌اند كه اين اصالت ندارد » . « 1 » آن گاه ابن كثير به پندار خودش به ذكر علّتش مىپردازد كه كينه‌اش را به خوبى از لابه‌لاى آن آشكار ساخته است .\r\nشبلنجى گويد : « دربارهء سر حسين ( ع ) اختلاف كرده‌اند كه پس از بردنش به شام به كجا رفته و در كجا استقرار يافته است . گروهى بر اين باورند كه يزيد فرمان داد آن را در شهرها بگردانند . پس آن را گرداندند تا به عسقلان رسيدند ؛ و امير شهر در آنجا دفنش كرد . هنگامى كه فرنگيان بر عسقلان چيره شدند طلائع ، وزير نيك فاطميان در ازاى مال فراوانى آن را گرفت و چند منزل به پيشوازش رفت ؛ و آن را درون كيسه‌اى از حرير سبز بر تختى آبنوس نهاد . زير آن را با مشك و عنبر فرش كرد و بارگاه معروف حسين ( ع ) در قاهره را در نزديكى خان خليلى بر آن بنا كرد . . . همان جايى كه گروهى از صوفيه از آن به بارگاه قاهرى ياد مىكنند .\r\nمناوى در طبقاتش گويد : « يكى از افراد اهل كشف و شهود برايم گفت كه اطلاع يافته است كه سر با جسد در كربلا دفن گرديده و بعدها در بارگاه قاهرى آشكار شده است ! زيرا حكم حالت در برزخ ، حكم انسانى است كه در آبى جارى باشد ؛ و پس از آن در مكان ديگرى برود . پس چون سر جدا شده است به اين محلّ ، موسوم به بارگاه حسينى مصرى ، آمده است ؛ و نوشته كه سر با او سخن گفته است » . « 2 »\r\nدر كتاب خطط مقريزى ، پس از صحبت دربارهء بارگاه حسين ( ع ) چنين آمده است :\r\n\r\n\r\n","description":"","footnote":"\r\n( 1 ) . البداية والنهاية ، ج 8 ، ص 205 .\r\n( 2 ) . نور الابصار ، ص 133 .\r\n","page_name":" 308 ","page_number":308},
  {"content":"\r\n\r\n« حمل سر شريف از عسقلان به قاهره و رسيدنش به آنجا در روز يك شنبه هشتم جمادى الآخر سال 548 بود . . . گفته مىشود كه اين سر شريف چون از بارگاه واقع در عسقلان بيرون آورده شد ديدند كه خونش هنوز تازه است و بويى همانند بوى مشك دارد » . « 1 »\r\nشبراوى گويد : « علامهء شعرانى گفته است : چون سر شريف در بلاد مشرق دفن گرديد و مدّتى بر آن گذشت ، وزير طلائع بن رزيك براى آن رشوه پرداخت و با خرج سى هزار دينار آن را به مصر انتقال داد و بارگاه شريف را بر آن بنا كرد ؛ و او و لشكرش با پاى برهنه به طرف صالحيه در راه شام به استقبال سر شريف رفتند . سپس طلايع آن را درون جامه‌اى از حرير سبز بر تختى آبنوس نهاد و زير آن را با مشك و عنبر فرش كرد و من بارها آن را زيارت كرده‌ام . . . آن گاه به ذكر خواب شيخ شهاب الدين احمد بن شبلنجى حنفى مىپردازد » . « 2 »\r\nطلائع بن رزيك نايب مصر بود . شبراوى بر اين مطلب تصريح كرده « 3 » و تفصيل وقايعى را كه در هنگام انتقال سر از عسقلان به قاهره در سال 548 ه روى داد ذكر مىنمايد . « 4 »\r\nدر صورتى كه اين موارد درست باشد ، به يكى از اصحاب امام حسين ( ع ) كه همراه ايشان به شهادت رسيدند مربوط مىشود ؛ هيچ يكى از اهل بيت ( ع ) دربارهء دفن سر شريف در مصر چيزى نگفته است و اهل خانه به آنچه در آن مىگذرد آگاه‌ترند .\r\nبنا بر اين قول برگزيده همان قول مشهور است كه سر شريف به جسد مطهر در كربلا ملحق گرديد .\r\nسخن را با نوشته‌اى از سبط ابن جوزى به پايان مىبريم : سر و پيكر او در هر كجا كه دفن باشد ، او در قلبها و جانها جاى دارد و ساكن درون و ذهن دوستان است . آنگاه مىگويد :\r\nيكى از بزرگان ما در اين باره سروده است :\r\n\r\n\r\n","description":"","footnote":"\r\n( 1 ) . نور الأبصار ، ص 135 .\r\n( 2 ) . الاتحاف ، ص 75 .\r\n( 3 ) . همان ، ص 97 .\r\n( 4 ) . همان ، ص 78 - 82 .\r\n","page_name":" 309 ","page_number":309},
  {"content":"\r\n\r\nسرورمان حسين را در شرق و غرب زمين مجوييد ؛\r\nهمه جا را واگذاريد و به من روى آوريد كه بار گاهش در قلب من است . « 1 »\r\n\r\nبه سوى مدينه\r\nاهل بيت رسول خدا ( ص ) پس از انجام عزادارى بر سيّد الشهدا ( ع ) در كربلا ، آنجا را به قصد مدينه ترك گفتند .\r\nسيد بن طاووس گويد : راوى گفت : سپس براى رفتن به مدينه از كربلا جدا شدند . « 2 »\r\n\r\n\r\n","description":"","footnote":"\r\n( 1 ) . تذكرة الخواص ، ص 266 .\r\n( 2 ) . الملهوف ، ص 226 . نيز ر . ك : تسلية المجالس ، ج 2 ، ص 459 ؛ ينابيع المودّةّ ، ج 3 ، ص 92 ؛ المنتخب ، ج 2 ، ص 483 و غير اينها .\r\n","page_name":" 310 ","page_number":310},
  {"content":"\r\n\r\n\r\nفصل سوم : به سوى مدينة الرسول ( ص )\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\n\r\nمدينه پيش از رسيدن خبر شهادت امام حسين ( ع )\r\nمدينه منوّره در انتظار شنيدن خبر بزرگ‌ترين حادثه و عظيم‌ترين فاجعهء جهانى بود . . .\r\nچگونه چنين نباشد . و حال آنكه آن خبردر بارهء قتل كسى بود كه جدّش سرور كاينات درباره‌اش فرمود : « حسين از من است و من از حسينم » . « 1 »\r\nبرخى خويشاوندان و اصحاب پيامبر ( ص ) به طور اجمال از سر نوشت حسين ( ع ) آگاه بودند ؛ و اين از طريق اخبارى بود كه به طور مستقيم يا با واسطه از صاحب رسالت ( ص ) شنيده بودند . گرچه اينان رستگارى بزرگ را از دست دادند يا اينكه در يارى پسر دختر پيامبرشان كوتاهى ورزيدند ، اما با وجود اين در حالت ترس و سراسيمگى منتظر حادثه بودند !\r\nهمسر پيامبر ( ص ) ام سلمه - كه شرافت علم و معرفت يافته بود ؛ و رازدار پيامبر ( ص ) گرديده بود - در برابر اين فاجعه نقشى بزرگ ايفا كرد . زيرا سالها پيش از شهادت حسين ( ع ) رسول خدا ( ص ) خاك كربلا را نزد وى به وديعت سپرده بود و او آن را حفظ كرد و سرخ شدنش نشان تحقّق فاجعه بود . چنان كه خواهيم ديد ، ايشان روايت‌هاى بسيارى در اين باره نقل كرده است .\r\nابن عباس نيز به نوبهء خود پيرامون اين موضوع روايت‌هاى بسيارى نقل كرده و مواضع بسيار خوبى گرفته بود ؛ كه با وجود اينها در صدد توجيه عدم حضور وى در كربلا نيستيم .\r\n\r\n\r\n","description":"","footnote":"\r\n( 1 ) . تهذيب التهذيب ، ج 2 ، ص 299 و . . .\r\n","page_name":" 313 ","page_number":313},
  {"content":"\r\n\r\nبرخى قصائد و اشعار نيز در دست است كه در مواردى به جنّ نسبت داده‌شده است .\r\nهر چند چنين اشعارى در موضع امكان و بلكه وقوع قرار دارند ، چرا كه مصيبت قتل حسين ( ع ) همهء هستى و آفريدگان و همهء موجودات را در بر گرفت ، اما يك احتمال ديگر نيز وجود دارد و آن اين است كه اين اشعار از برخى دوستداران اباعبد الله الحسين ( ع ) و محبّان اهل بيت صادر شده باشند ، يا دست كم برخى از آنها چنين باشند . البتّه جمع ميان اين دو نيز هيچ اشكالى ندارد ، به اين معنا كه برخى از آنها از جنّ صادر شده باشد و برخى ديگر را شيعيان امام ( ع ) ، از انسانها ، سروده باشند .\r\nبرخى خوابها و رؤياهاى راست و درست از امثال كسانى چون امّ سلمه و ابن عباس و ديگران نيز بر سر زبان مردم بود و با تأثيرى كه در ميان جامعه مىنهاد ، آنان را براى شنيدن خبر فاجعه آماده مىساخت .\r\nنبايد فراموش كرد كه حوادث آسمانى و زمينى بسيارى هم كه پس از شهادت حسين ( ع ) در مناطق مختلف روى داد ، فضاى مناسبى را براى اين كار فراهم آورد .\r\nدر اينجا برخى از روايت‌هاى مربوط به اين موضوع كه تبيين كنندهء ماجراهاى اين دورهء زمانى مىباشد به شما خوانندهء گرامى تقديم مىگردد .\r\n\r\nنقش ام سلمه\r\n\r\nآگاهى امّ سلمه از سر نوشت امام ( ع )\r\nطبرانى به نقل از ام سلمه مىنويسد : « رسول خدا ( ص ) فرمود : حسين بن على ( ع ) در آغاز سال شصتم مهاجرت من كشته مىشود » « 1 » .\r\n\r\nامّ سلمه تربت حسين ( ع ) را مىبيند\r\nطبرانى از امّ سلمه چنين نقل مىكند : « روزى رسول خدا ( ص ) در خواب بود . پس سراسيمه بيدار شد و خاكى سرخ در دست داشت و آن را مىبوسيد . گفتم : اى رسول خدا ،\r\n\r\n\r\n","description":"","footnote":"\r\n( 1 ) . المعجم الكبير ، ج 3 ، ص 110 ، ح 2807 .\r\n","page_name":" 314 ","page_number":314},
  {"content":"\r\n\r\nاين چه خاكى است ؟ فرمود : جبرئيل به من خبر داد كه اين - حسين ( ع ) - در سرزمين كربلا كشته مىشود . به جبرئيل ( ع ) گفتم : خاك زمينى را كه در آن كشته مىشود نشانم بده ؛ و اين همان خاك است » « 1 » .\r\nحاكم به نقل از عبد الله بن وهب بن زمعه گويد : امّ سلمه ( رض ) به من خبر داد كه رسول خدا ( ص ) شبى به قصد خواب درازكشيد ، اما سراسيمه بيدار شد ، بار ديگر دراز كشيد و به خواب رفت . سپس سراسيمه بيدار شد ، ولىكم‌تر از آنچه بار نخست ديدم .\r\nسپس خوابيد و در حالى كه خاكى در دست داشت و آن را مىبوسيد بيدار شد . گفتم : اى رسول خدا ، اين چه خاكى است ؟ فرمود : جبرئيل به من خبر داد كه اين - حسين ( ع ) - در سرزمين عراق كشته مىشود . به جبرئيل گفتم : « خاك زمينى را كه در آن كشته مىشود نشانم بده » ؛ و اين همان خاك است .\r\nسپس گفت : اين حديث طبق موازين بخارى و مسلم صحيح است ولى آن دو نقلش نكرده‌اند « 2 » .\r\nطبرانى از مطلب بن عبدالله بن حنطب از ام سلمه نقل مىكند كه گفت : « روزى رسول خدا ( ص ) در اتاق من نشسته بود ؛ و فرمود : هيچ كس بر من وارد نشود . من منتظر ماندم .\r\nآن گاه حسين ( ع ) وارد شد و من شنيدم كه صداى هق هق گريه رسول خدا بلند است .\r\nنگاه كردم و ديدم كه حسين ( ع ) در دامن اوست و پيامبر ( ص ) به صورتش دست مىكشد و مىگريد . گفتم : به خدا سوگند ، هنگامى كه داخل شد نفهميدم . فرمود : جبرئيل با ما در اتاق بود . پرسيد : آيا او را دوست مىدارى ؟ گفتم : از دنيا آرى ؟ گفت : امّت تو او را در زمينى به نام كربلا خواهند كشت . آن گاه جبرئيل مقدارى از تربتش را برداشت و به رسول خدا ( ص ) نشان داد . چون حسين ( ع ) را در هنگام كشتن محاصره كردند ، پرسيد : نام اين زمين چيست ؟ گفتند : كربلا . فرمود : خداو رسول او راست گفتند . زمين اندوه و گرفتارى » « 3 » .\r\n\r\n\r\n","description":"","footnote":"\r\n( 1 ) . المعجم الكبير ، ج 3 ، ص 116 ، ح 2821 ؛ ر . ك : كنز العمال ، ج 13 ، ص 657 ، 37667 .\r\n( 2 ) . المستدرك على الصحيحين ، ج 4 ، ص 398 ، به نقل از آن ، احقاق الحق ، ج 11 ، ص 339 ؛ سير اعلام النبلاء ، ج 3 ، ص 289 ؛ ذخائر العقبى ، ص 157 .\r\n( 3 ) . المعجم الكبير ، ج 3 ، ص 115 ، ح 2819 .\r\n","page_name":" 315 ","page_number":315},
  {"content":"\r\n\r\nهمو از صالح بن أريد از ام سلمه نقل مىكند كه گفت : « رسول خدا ( ص ) به من فرمود :\r\nبر در خانه بنشين و كسى بر من وارد نشود . من بر در خانه ايستادم كه ديدم حسين ( ع ) آمد .\r\nرفتم كه او را بگيرم ، اما كودك از من پيشى گرفت و بر جدّش وارد شد . گفتم : اى پيامبر خدا ، خدا مرا فدايت گرداند ، فرمودى كه هيچ كس بر شما وارد نشود ولى پسرت آمد .\r\nمن رفتم كه او را بگيرم اما او از من پيشى گرفت . چون اين كار به درازا كشيد از در نگاه كردم و ديدم كه در دستانت چيزى را زير و رو مىكنى و اشكتان جارى است و كودك روى شكمتان است . فرمود : آرى ، جبرئيل نزد من آمد و به من خبر داد كه امّتم او را مىكشند . از خاكى هم كه روى آن كشته مىشود برايم آورد و همين است كه در دستانم زير و رو مىكنم » « 1 » .\r\nيادآورى\r\n1 . ام سلمه تنها كسى نيست كه اخبار مربوط به آوردن تربت حسين ( ع ) به وسيلهء جبرئيل براى جدّش رسول خدا ( ص ) را نقل كرده است . بلكه ديگرانى همانند عايشه و زينب دختر جحش نيز رواياتى را دربارهء اين موضوع مهمّ نقل كردند « 2 » كه اينك مجال ذكر آنها نيست .\r\n2 . او تنها كسى نبود كه تربت حسين ( ع ) را پيش از شهادتش ديد . بلكه اشخاص ديگرى نيز بودند كه آن را ديدند و در رأس آنها امام اميرمؤمنان ( ع ) بود . نام برخى از اين اشخاص به اين شرح است :\r\nالف ) امام اميرمؤمنان على بن ابى طالب ( ع )\r\nطبرانى از عبد الله بن نجى از پدرش نقل مىكند كه او با على ( ع ) سفر كرد . چون در مقابل نينوا قرار گرفت ، فرمود : شكيبا باش ابا عبدالله ! شكيبا باش در كنار نهر فرات ! گفتم : اين چه سخنى است ؟ فرمود : روزى بر رسول خدا ( ص ) وارد شدم در حالى كه اشك از چشمانش سرازير بود . گفتم : اى رسول خدا ( ص ) آيا كسى شما را به خشم آورده است ؟\r\nچرا چشمان شما را اشكبار مىبينم ؟ فرمود : جبرئيل از نزدم برخاست و به من خبر داد\r\n\r\n\r\n","description":"","footnote":"\r\n( 1 ) . المعجم الكبير ، ج 3 ، ص 115 ، ح 2820 .\r\n( 2 ) . همان ، ص 113 ، ح 2815 ؛ مجمع الزوائد ، ج 9 ، ص 188 ، 189 ، 192 .\r\n","page_name":" 316 ","page_number":316},
  {"content":"\r\n\r\nكه امّتم فرزندم ، حسين را مىكشند . سپس به من گفت : آيا مىخواهى كه از خاكش به شما نشان دهم ؟ گفتم : بلى . پس دست دراز كرد و كفى برداشت كه پس از ديدن آن ، از ريختن اشك چشمم نمىتوانم جلوگيرى كنم . « 1 »\r\nب ) ابوبكر ، عمر ، حذيفه ، عمار و ابوذر\r\nطبرانى از عايشه نقل مىكند كه گفت : حسين بن على ( ع ) بر رسول خدا ( ص ) وارد شد ، در حالى كه بر آن حضرت وحى مىشد . رسول خدا ( ص ) رو به زمين خوابيده بود و حسين ( ع ) بر پشت آن حضرت نشست و بازى مىكرد . جبرئيل ، گفت : اى محمد ! آيا دوستش دارى ؟ گفت : اى جبرئيل ! چرا نبايد فرزندم را دوست بدارم ؟ گفت : امّت تو ، پس از تو او را خواهند كشت . آن گاه جبرئيل دست دراز كرد و خاكى سفيد آورد و گفت : اى محمّد ! پسرت در اين سرزمين كشته مىشود و نامش طف است . چون جبرئيل از نزد رسول خدا ( ص ) رفت ، حضرت بيرون آمد ، درحالى كه خاك در دستش بود گريه مىكرد .\r\nآن گاه فرمود : اى عايشه ! جبرئيل به من خبر داد پسرم حسين در زمين طف كشته مىشود ، و امّتم پس از من مورد امتحان قرار خواهد گرفت .\r\nآن گاه نزد اصحابش رفت كه على ، ابوبكر ، عمر ، حذيفه ، عمار ، و ابوذر ( رض ) در ميان آنها بودند ، و آن حضرت مىگريست . گفتند : اى رسول خدا ! گريه شما براى چيست ؟\r\nفرمود : جبرئيل به من خبر داد كه پسرم حسين ( ع ) پس از من در زمين طف كشته مىشود ، اين خاك را برايم آورد و به من خبر داد كه آرامگاهش در آنجاست » . « 2 »\r\n\r\nتربت حسين ( ع ) نزد امّ سلمه\r\nطبرانى به نقل از انس بن مالك گويد : « فرشته‌اى از پروردگار عزّوجلّ اجازه خواست كه پيامبر ( ص ) را زيارت كند ؛ و حق تعالى اجازه داد . پس آمد . در حالى كه حضرت در\r\n\r\n\r\n","description":"","footnote":"\r\n( 1 ) . المعجم الكبير ، ج 3 ، ص 111 ، ح 2811 ؛ نيز ر . ك : مسند احمد ، ج 1 ، ص 85 ؛ مجمع الزوائد ، ج 9 ، ص 187 و گويد : « رجال آن ثقه‌اند و تنها نجى اين را نقل نكرده است » ؛ تهذيب الكمال ، ج 6 ، ص 407 ، سير اعلام النبلاء ج 3 ، ص 288 ، مقتل خوارزمى ، ج 1 ، ص 170 .\r\n( 2 ) . المعجم الكبير ، ج 3 ، ص 113 ، ح 2814 .\r\n","page_name":" 317 ","page_number":317},
  {"content":"\r\n\r\nخانهء ام سلمه بود . رسول خدا ( ص ) فرمود : اى ام سلمه ! در را نگهدار كه هيچ كس بر ما وارد نشود . در همين حال كه آنها بر در خانه بودند ، حسين آمد و در را باز كرد . آنگاه بر پشت پيامبر ( ص ) مىپريد و حضرت او را نوازش مىكرد و مىبوسيد . فرشته گفت : اى محمد ! آيا دوستش مىدارى ؟ فرمود : بلى . ( گفت ) : بدان كه امّت تو او را خواهند كشت و اگر بخواهى خاك آن جايى را كه در آن كشته مىشود ، به شما نشان مىدهم . پس دست دراز كرد و براى آن حضرت خاكى سرخ رنگ آورد . ام سلمه آن را گرفت و در جامه‌اش قرار داد . ثابت گفت : ما مىگفتيم : آن ( خاك ) كربلا است » . « 1 »\r\nطبرانى از شقيق بن سلمه از ام سلمه نقل مىكند كه گفت : « حسن و حسين - رضى الله عنهما - در خانهء من در حضور رسول خدا ( ص ) بازى مىكردند . آن گاه جبرئيل نازل شد و گفت : اى محمد ! امّت تو پس از تو اين پسرت را مىكشند - و با دست به حسين ( ع ) اشاره كرد - پس رسول خدا ( ص ) گريست و او را به سينه چسباند . فرمود : « اين خاك نزد تو امانت است » . رسول خدا ( ص ) آن را بوييد و گفت : « واى ، اندوه و گرفتارى » .\r\nگويد : رسول خدا ( ص ) فرمود : اى امّ سلمه ! هر گاه اين خاك به خون تبديل شد ، بدان كه پسرم كشته شده است . گويد : ام سلمه آن را درون شيشه‌اى نهاد و همه روزه به آن نگاه مىكرد و مىگفت : آن روزى كه تو به خون تبديل گردى ، روزى است بس بزرگ » . « 2 »\r\nشيخ مفيد گويد : با اسنادى ديگر از ام سلمه نقل شده است كه گفت : « شبى رسول خدا ( ص ) از نزد ما بيرون رفت و مدّت زيادى از ما پنهان بود . سپس ژوليده و غبار آلود آمد و\r\n\r\n\r\n","description":"","footnote":"\r\n( 1 ) . المعجم الكبير ، ج 3 ، ص 112 ، ح 2813 ؛ مسند احمد بن حنبل ، ج 3 ، ص 242 ؛ دلائل النبوة ، ج 6 ، ص 469 ؛ الخصائص الكبرى ، ج 2 ، ص 125 . به نقل از بيهقى و ابو نعيم ؛ ذخائر العقبى ، ص 146 ، آن گاه گويد : بغوى در معجم خويش و ابو حاتم در صحيح خود آن را نقل كرده‌اند ؛ الصواعق المحرقة ، ص 292 ؛ تهذيب الكمال ، ج 6 ، ص 408 ؛ مجمع الزوائد ، ج 9 ، ص 187 ، 190 ؛ كنز العمال ، ج 13 ، ص 657 ، ح 37669 و ديگران .\r\n( 2 ) . المعجم الكبير ، ج 3 ، ص 114 ، ح 2813 ؛ كفاية الطالب ، ص 426 ؛ تهذيب الكمال ، ج 6 ، ص 480 ؛ مجمع الزوائد ، ج 9 ، ص 189 ؛ تهذيب التهذيب ، ج 2 ، ص 346 ؛ الصواعق المحرقة ، ص 292 ؛ ذخائر العقبى ، ص 146 ؛ الخصائص الكبرى ، ج 2 ، ص 125 ؛ طرح الترتيب ، ج 1 ، ص 41 ، طبق احقاق الحق ، ج 11 ، ص 347 .\r\n","page_name":" 318 ","page_number":318},
  {"content":"\r\n\r\nدستش فشرده بود . گفتم : اى رسول خدا ( ص ) ، چرا شما را ژوليده و غبار آلود مىبينم ؟\r\nفرمود : هم اينك مرا به زمينى به نام عراق موسوم به كربلا بردند . در آنجا قتلگاه فرزندم حسين ( ع ) و گروهى از فرزندان و اهل بيتم را به من نشان دادند . من پيوسته خون‌هايشان را جمع مىكنم و اكنون در دست من است ؛ و دستش را برايم باز كرد و فرمود : بگير و آن را نگهدار . من آن را گرفتم ؛ و خاكى سرخ مانند بود . سپس آن را درون شيشه‌اى نهادم و در آن را بستم و آن را داشتم . چون حسين ( ع ) از مكّه رهسپار عراق شد هر شب و روز آن شيشه را بيرون مىآوردم و مىبوييدم و به آن نگاه مىكردم . سپس براى مصايبش مىگريستم . چون روز دهم محرّم فرا رسيد - و آن روزى است كه حسين ( ع ) در آن كشته شد - در آغاز روز آن را بيرون آوردم ، مانند اوّلش بود . سپس در آخر روز به سوى آن بازگشتم و آن را خونى تازه ديدم . سپس در خانه‌ام دم فرو بستم و گريستم و خشم خويش را فرو خوردم ؛ از بيم آنكه مبادا دشمنانش در مدينه بشنوند و فورى بدگويى كنند . من پيوسته آن وقت را در نظر داشتم تا آنكه پيك آمد و خبر شهادت او را داد و آنچه ديده بودم تحقّق يافت » . « 1 »\r\nابن اثير گويد : « نقل شده است كه پيامبر ( ص ) خاكى را كه جبرئيل از تربت حسين ( ع ) برايش آورده بود به‌ام سلمه داد . سپس پيامبر ( ص ) به‌ام سلمه فرمود : هنگامى كه اين خاك تبديل به خون شد ، حسين كشته شده است . امّ سلمه آن خاك را درون شيشه‌اى نزد خود نگاه داشت . هنگامى كه حسين كشته شد خاك تبديل به خون گرديد ؛ واو مردم را نيز از قتل او آگاه ساخت » . « 2 »\r\nطبرى گويد : روزى كه حسين ( ع ) در كربلا كشته شد ، ام سلمه در مدينه شيشه‌اى بيرون آورد كه در آن خون بود ؛ و گفت : به خدا سوگند كه حسين كشته شد . گفتند : از كجا دانستى ؟ گفت : رسول خدا ( ص ) مقدارى از تربتش را به من داد و گفت : هر گاه\r\n\r\n\r\n","description":"","footnote":"\r\n( 1 ) . الارشاد ، ج 2 ، ص 130 و به نقل از آن بحار الانوار ، ج 44 ، ص 239 ، ح 31 ؛ اعلام الورى ، ص 217 ؛ روضة الواعظين ، ج 1 ، ص 193 ؛ نيز ر . ك : الصواعق المحرقة ، ص 292 ؛ نظم در السمطين ص 215 .\r\n( 2 ) . الكامل فى التاريخ ، ج 4 ، ص 93 .\r\n","page_name":" 319 ","page_number":319},
  {"content":"\r\n\r\nكه تبديل به خون شد ، بدان كه فرزندم كشته شده است ؛ و ماجرا همانطور كه او گفت بود » « 1 » .\r\nخوارزمى نوشته است كه رسول خدا ( ص ) آن مشت خاكى را كه فرشته - از تربت حسين ( ع ) - آورد ، گرفت و آن را مىبوييد و مىگريست و در حال گريه مىگفت : پروردگارا ! در قاتل فرزندم مباركى قرار مده و او را به آتش جهنم وارد كن . سپس آن خاك را به ام سلمه داد و به او خبر داد كه حسين ( ع ) در ساحل فرات كشته مىشود ؛ و فرمود : اى ام سلمه ! اين خاك را نزد خود نگهدار و هر گاه كه به خون تازه تبديل شد ، در آن هنگام فرزندم حسين كشته مىشود » « 2 » .\r\nحتّى از برخى نقل‌ها چنين استفاده مىشود كه امّ سلمه دو شيشه از تربت حسين ( ع ) را نگهدارى مىكرد . يكى از آنها را رسول خدا ( ص ) به وى داده بود و ديگرى را از دست حسين ( ع ) گرفته بود .\r\nفقيه محدّث ، قطب راوندى نقل كرده است كه چون حسين ( ع ) آهنگ عراق كرد ، ام سلمه به وى گفت : به سوى عراق مرو ؛ كه من از رسول خدا ( ص ) شنيدم كه مىفرمود : « فرزندم حسين در سرزمين عراق كشته مىشود » و نزد من شيشهء خاكى است كه به من داده است .\r\nفرمود : به خدا سوگند كه من هم به همين ترتيب كشته مىشوم ؛ و اگر به عراق هم نروم ، مرا مىكشند . اگر دوست دارى آرامگاه و قتلگاه يارانم را به شما نشان مىدهم . آن گاه دستش را به صورت ام سلمه كشيد . پس خداوند چشمانش را چنان باز كرد كه همهء آنها را به او نشان داد ؛ و مقدارى از خاك آنجا را نيز برداشت و در شيشهء ديگرى به او داد و فرمود : چون اين دو شيشه به خون تبديل شدند ، بدان كه من كشته شده‌ام . امّ سلمه گفت : چون روز عاشورا فرا رسيد ، بعد از ظهر به آن دو شيشه نگاه كردم و ديدم كه پر از خون گشته‌اند . پس ( ام سلمه ) فرياد زد ؛ و در آن روز هر سنگ و كلوخى كه برمىداشتند ، زيرش خون تازه ديده مىشد » « 3 » .\r\n\r\n\r\n","description":"","footnote":"\r\n( 1 ) . دلائل الامامة ، ص 180 .\r\n( 2 ) . مقتل خوارزمى ، ج 1 ، ص 162 ؛ تسلية المجالس ، ج 2 ، ص 112 .\r\n( 3 ) . الخرائج والجرائح ، ج 1 ، ص 253 ، ح 7 ، به نقل از آن بحار الانوار ، ج 45 ، ص 89 ، ح 27 ؛ العوالم ، ج 17 ، ص 157 ، ح 7 .\r\n","page_name":" 320 ","page_number":320},
  {"content":"\r\n\r\nاز روايتى كه فقيه ، ابن حمزه ، به طور مرسل از امام باقر ( ع ) نقل مىكند - بعد از ذكر آنچه به مضمون نقل راوندى نزديك است - چنين بر مىآيد كه او ( ام سلمه ) خاكى را كه حسين ( ع ) به او داد با آنچه نزد خودش بود مخلوط كرد « 1 » .\r\n\r\nآنچه امّ سلمه در شب قتل حسين ( ع ) شنيد\r\nخوارزمى به نقل از امّ سلمه مىنويسد : « جبرئيل نزد پيامبر ( ص ) آمد و گفت : امّت تو ، او - حسين ( ع ) - را پس از تو مىكشند . سپس به وى گفت : آيا مىخواهى از تربت قتلگاهش به شما نشان دهم ؟ فرمود : بلى . پس مقدارى از آن آورد و رسول خدا ( ص ) آن را درون شيشه‌اى نهاد . چون شب قتل حسين ( ع ) فرا رسيد ، امّ سلمه گفت : از گوينده‌اى شنيدم كه مىگفت :\r\nاى كسانى كه از روى جهل حسين ( ع ) را مىكشيد ! مژده باد شما را به عذاب و شكنجه ! شما بر زبان پسر داوود و موسى و صاحب انجيل لعنت شده‌ايد .\r\nگويد : پس گريست و شيشه را باز كرد و ديد كه تبديل به خون شده است » « 2 » .\r\nترمذى از سلمى نقل مىكند كه گفت : « بر امّ سلمه وارد شدم و او را گريان ديدم . گفتم :\r\nچرا مىگرييد ؟ گفت : رسول خدا ( ص ) را ديدم - يعنى در خواب - كه سر و محاسنش خاك‌آلود بود . گفتم : شما را چه شده است ، اى رسول خدا ؟ فرمود : هم اينك شاهد قتل حسين بودم » « 3 » .\r\n\r\n\r\n","description":"","footnote":"\r\n( 1 ) . الثاقب فى المناقب ، ص 331 ، فصل 5 ، ح 272 ؛ نيز ر . ك : الهداية ، ص 202 ؛ عيون المعجزات ، ص 69 ، با اختلاف .\r\n( 2 ) . مقتل خوارزمى ، ج 2 ، ص 94 ؛ به نقل از آن ، احقاق الحق ، ج 11 ، ص 347 ؛ نظم دررالسمطين ، ص 217 ؛ الصواعق المحرقة ، ص 293 و منابع ديگر .\r\n( 3 ) . الجامع الصحيح ؛ سنن ترمذى ، ج 5 ، ص 657 ، باب 31 مناقب الحسن و الحسين ( ع ) ، ح 3771 . نيز ر . ك : المعجم الكبير ، ج 23 ، ص 373 ، ح 882 ؛ المستدرك ، ج 4 ، ص 19 ؛ تاريخ دمشق ، ترجمة الامام الحسين ( ع ) ص 388 ، ح 328 ؛ كفاية الطالب ، ص 433 ؛ أسد الغابة ، ج 1 ، ص 22 ، الخصائص الكبرى ، ج 2 ، ص 126 ؛ البداية والنهاية ، ج 8 ، ص 202 ؛ سير اعلام النبلاء ، ج 3 ، ص 316 ؛ تاريخ الاسلام ، ص 17 ؛ الصواعق المحرقة ، ص 294 ؛ تهذيب التهذيب ، ج 2 ، ص 307 ؛ تلخيص المستدرك ، ج 4 ، ص 19 ؛ تهذيب الكمال ، ج 2 ، ص 439 ؛ و ر . ك : مصابيح السنّة ، ص 207 ؛ مقتل خوارزمى ، ج 2 ، ص 96 ؛ اسماء الرجال ، ذهبى ، ج 2 ، ص 141 ؛ جامع الاصول ، ابن اثير ، ج 10 ، ص 24 ؛ المختار فى مناقب الاخبار ، ص 22 ؛ ذخائر العقبى ، ص 148 ؛ نظم دررالسمطين ، ص 217 ؛ تهذيب التهذيب ، ج 2 ، ص 353 ؛ بنا به نقل احقاق الحق ، ج 11 ، ص 355 .\r\n","page_name":" 321 ","page_number":321},
  {"content":"\r\n\r\nباعونى - پس از ذكر خبر سلمى - گويد : سپس گفت : « آيا اين كار را كردند ؟ خداوند قبرها و خانه هاشان را از آتش پر كند » . آن گاه بيدار شد و بيهوش گرديد « 1 » .\r\nخوارزمى پس از ذكر خبر گويد : « در اخبار مرسل آمده است كه سلمى از اهل مدينه گفت : « رسول خدا ( ص ) شيشه‌اى را كه خاك طف در آن بود به ام سلمه داد و به وى گفت :\r\n« هرگاه كه اين تبديل به خون شد در آن هنگام حسين ( ع ) كشته مىشود » . سلمى گويد :\r\nصدايى از حجرهء ام سلمه بلند شد و من نخستين كسى بودم كه خود را به آنجا رساندم ، و گفتم : چه مصيبتى بر شما وارد آمده است ، اى ام المؤمنين ؟ گفت : رسول خدا ( ص ) را به خواب ديدم كه بر سرش خاك ريخته بود . گفتم : شما را چه شده است ؟ فرمود : مردم به پسرم حمله كردند و او را كشتند و در همين ساعت من او را كشته ديدم . پس بر خود لرزيدم و بيدار شدم و به طرف شيشه رفتم و ديدم كه خون از آن مىجوشد . سلمى گويد : من ديدم كه آن شيشه در حضورش گذاشته است » . « 2 »\r\nشيخ صدوق از ام سلمه چنين نقل مىكند : بامدادى ام سلمه از خواب برخاست و مىگريست . به ايشان گفته شد : چرا گريه مىكنيد ؟ فرمود : فرزندم حسين ( ع ) كشته شده است . از آن هنگام كه رسول خدا ( ص ) رحلت فرموده جز امشب او را به خواب نديده‌ام .\r\nگفتم : پدرم و مادرم فدايتان باد ، چرا شما را رنگ پريده مىبينيم ؟ فرمود : از آغاز شب پيوسته براى حسين ( ع ) و يارانش قبر مىكنم » . « 3 »\r\nشيخ طوسى به نقل از عبد الله بن عبّاس گويد : در خانه‌ام خوابيده بودم كه صدايى عظيم و بلند از خانهء امّ سلمه ، همسر پيامبر ( ص ) ، شنيدم . بيرون رفتم و راهنمايم مرا به خانه‌اش برد . مردم مدينه نيز از زن و مرد نزد وى آمدند . چون به او رسيدم گفتم : اى مادر مؤمنان ، چه شده است كه چنين داد و فرياد مىكنيد ؟ او پاسخى به من نداد و به سوى زنان بنى هاشم رفت و گفت : اى دختران عبد المطلب ! ياريم دهيد و با من گريه كنيد . به\r\n\r\n\r\n","description":"","footnote":"\r\n( 1 ) . جواهر المطالب ، ج 2 ، ص 298 .\r\n( 2 ) . مقتل خوارزمى ، ج 2 ، ص 96 ؛ بحار الانوار ، ج 45 ، ص 232 .\r\n( 3 ) . امالى صدوق ، ص 202 مجلس 29 ، ح 217 ؛ امالى مفيد ، 319 ، مجلس 38 ، ح 6 ؛ امالى طوسى ، ص 90 ، مجلس 3 ، ح 140 ؛ روضة الواعظين ، ص 170 .\r\n","page_name":" 322 ","page_number":322},
  {"content":"\r\n\r\nخدا سوگند كه سرور شما و سرور جوانان بهشت كشته شد . به خدا سوگند نواده و گُل رسول خدا ( ص ) ، حسين ، كشته شد . گفتند : اى مادر مؤمنان ! اين را از كجا دانستى ؟ گفت :\r\nهم اينك رسول خدا را ژوليده و غبار آلود به خواب ديدم . چون از اين وضعيتش پرسيدم گفت : امروز فرزندم ، حسين ( ع ) ، و اهل بيتش كشته شدند و من آنها را دفن كردم و هم اينك از دفنشان فراغت يافتم . گفت : من برخاستم تا آنكه داخل خانه شدم و هنوز حالم به جا نيامده بود . پس نگاه كردم و تربت حسين ( ع ) را ديدم كه جبرئيل از كربلا آورد و گفت : هر گاه اين تربت به خون تبديل شد ، بدان كه پسرت كشته شده است . رسول خدا ( ص ) آن را به من داد و گفت : اين تربت را درون شيشه‌اى بگذار و نزد خود نگهدار . هر گاه كه به خون تازه تبديل شد ، حسين كشته شده است . من هم اينك آن شيشه را ديدم كه تبديل به خون تازه شده بود ، و مىجوشيد . گويد : امّ سلمه مقدارى از آن خون را گرفت و صورتش را به آن آغشته كرد و آن روز براى حسين ( ع ) ماتم و عزادارى به‌پا كرد . تا آنكه سوارى خبرش را آورد ؛ و او در همان روز كشته شده بود .\r\nعمرو بن ثابت گفت : پدرم گفت : من به منزل ابو جعفر ، محمد بن على ( ع ) رفتم و دربارهء اين حديث از او پرسيدم و برايش گفتم كه اين حديث را سعيد بن جبير از عبد الله بن عباس نقل كرده است . ابو جعفر فرمود : اين حديث را عمر بن ابى سلمه از مادرش از ام سلمه برايم نقل كرده است .\r\nابن عباس - در روايتى كه سعيد بن جبير از او نقل مىكند - گفت : چون شب فرا رسيد ، رسول خدا ( ص ) خاك آلود و ژوليده به خوابم آمد . من ماجرا را برايش گفتم و از او دربارهء وضعيّت خودش پرسيدم . به من فرمود : آيا نمىدانى كه از دفن حسين و يارانش فراغت يافته‌ام ؟\r\nعمرو بن ابى المقدام گويد : سدير برايم از ابو جعفر امام محمّد باقر ( ع ) نقل كرد كه جبرئيل خاكى را كه حسين ( ع ) روى آن كشته مىشود ، نزد پيامبر ( ص ) آورد . ابوجعفر ( ع ) گفت : آن خاك نزد ما است » . « 1 »\r\n\r\n\r\n","description":"","footnote":"\r\n( 1 ) . امالى طوسى ، ص 315 ، مجلس 11 ، ح 64 . ابن شهر آشوب آن را از مسند احمد از انس و غزالى در كيمياى سعادت و ابن بطة در الابانة و از پانزده طريق و [ نيز 
  ] از ابن حبيش تميمى روايت كرده‌اند . ( المناقب ، ج 4 ، ص 55 ، به نقل از آن ، العوالم ، ج 17 ، ص 507 ، ح 1 ؛ بحار الانوار ، ج 45 ، ص 227 ، ح 22 ) .\r\n","page_name":" 323 ","page_number":323},
  {"content":"\r\n\r\nفقيه ، ابن حمزه از امام باقر ( ع ) چنين نقل مىكند : شبى كه بامدادش حسين بن على - صلوات الله عليهما - در آن كشته شد ، رسول خدا ( ص ) ژوليده و غبار آلود و گريان به خواب امّ سلمه آمد . وى گفت : اى رسول خدا ( ص ) چه شده است كه شما را گريان و غبار آلود و ژوليده مىبينم ؟ فرمود : هم اينك فرزندم حسين ( ع ) و يارانش را دفن كردم . امّ سلمه از خواب بيدار شد و با صداى بلند فرياد زد و گفت : اى واى پسرم ! پس مردم مدينه جمع شدند و گفتند : چه مصيبتى بر شما وارد شده است ؟ گفت : پسرم ، حسين بن على ( ع ) كشته شد . گفتند : از كجا دانستى ؟ گفت : رسول خدا ( ص ) گريان و ژوليده و غبار آلود به خوابم آمد و به من خبر داد كه هم اينك حسين و يارانش را دفن كرده است . گفتند : خوابى است آشفته . گفت : همين جا باشيد ، تربت حسين نزد من است ، پس شيشه را نزد آنها آورد و به صورت خون تازه بود » . « 1 »\r\n\r\nامّ سلمه نوحهء جنّ را مىشنود\r\nشيخ صدوق از امّ سلمه - همسر پيامبر ( ص ) - نقل مىكند كه گفت : از آن هنگام كه پيامبر ( ص ) وفات يافت صداى نوحهء جنّ را نشنيدم و خود را به من نشان ندادند ، مگر آن شبى كه به مصيبت فرزندم گرفتار شدم .\r\nيكى از جنيان مىگفت : آگاه باش اى چشم و با كوشش اشك بريز ؛\r\nكه پس از من بر شهيدان كسى نمىگريد ؛\r\nبر قومى كه مرگ آنان را راهنمايى مىكند ؛\r\nبه سوى ستمگرى در سرزمين بنده‌اى . « 2 »\r\n\r\n\r\n","description":"","footnote":"\r\n( 1 ) . الثاقب فى المناقب ، ص 330 ، حديث ، 272 ؛ الهداية الكبرى ، ابو عبدالله حسين بن حمدان خصيبى ، ص 203 ؛ نيز ر . ك : اثبات الوصية ، ص 262 ، عيون المعجزات ، ص 69 ؛ الصراط المستقيم ، ج 2 ، ص 179 ، حديث 7 ؛ مدينة المعاجز ، ج 3 ، ص 489 ، حديث ، 1003 ؛ معالم الزلفى ، ص 90 .\r\n( 2 ) . امالى صدوق ، ص 202 ، مجلس 29 ، ح 218 ؛ ر . ك : احقاق الحق ، ج 11 ، ص 573 ؛ شرح الاخبار ، ج 3 ، ص 167 ، ح 1107 ؛ مقتل خوارزمى ، ج 2 ، ص 195 ؛ مثير الاحزان ، ص 108 ؛ تاريخ دمشق ، ترجمة الامام الحسين ( ع ) ص 393 - 397 ؛ تذكرة الخواص ، ص 269 ؛ كفاية الطالب ، ص 442 ؛ ذخائر العقبى ، ص 150 ؛ الخصائص الكبرى ، ج 2 ، ص 127 ، مجمع الزوائد ، ج 9 ، ص 199 ، تهذيب الكمال ، ج 6 ، ص 441 ؛ معجم الطبرانى ، ص 2869 ؛ آكام المرجان ، ص 147 ، طبق احقاق الحق ، ج 11 ، ص 573 .\r\n","page_name":" 324 ","page_number":324},
  {"content":"\r\n\r\n\r\nفرياد امّ سلمه و ضجهء اهل مدينه\r\nپيش از اين به نقل از ابن عباس گفتيم كه مردم مدينه - زن و مرد - از شنيدن فرياد و گريهء امّ سلمه به خانهء وى آمدند . يعقوبى در تأييد اين مطلب چنين نقل مىكند : نخستين كسى كه در مدينه فرياد بر آورد ، ام سلمه همسر پيامبر ( ص ) بود . حضرت شيشه‌اى را به وى داده و فرموده بود : جبرئيل به من خبر داد كه امّتم حسين ( ع ) را مىكشند و اين خاك را به من داده است ؛ و به من ( امّ سلمه ) گفت : هر گاه كه به خون تازه تبديل شد بدان كه حسين ( ع ) كشته شده است . آن شيشه نزد او بود ؛ و چون آن ساعت فرا رسيد ، هر لحظه به آن شيشه نگاه مىكرد . وقتى ديد كه به خون تبديل شده است فرياد بر آورد : وا حسينا ! اى واى پسر رسول خدا ! زنان از هر سو فرياد بر آوردند ، به طورى كه در مدينه فريادى بلند شد كه هرگز مانندش شنيده نشده بود » . « 1 »\r\n\r\nخلاصه سخن\r\nام سلمه به سبب انتسابى كه به رسول خدا ( ص ) و شناختى كه نسبت به اهل بيت رسول خدا ( ص ) داشت و به خاطر اداى رسالت خويش در برابر آل‌الله در دوران عدم حضور اهل بيت مصطفى ( ص ) در مدينه نقشى محورى ايفا كرد و تأثيرى به سزا نهاد . به طورى كه مدينه با فرياد او به ضجّه و با ناله‌اش به لرزه در آمد - سلام و رضوان خدا بر وى باد - . شايد علّت اينكه - طبق روايت شيخ طوسى - به پرسش ابن عباس پاسخ نداد ، اين بود كه به خاطر يارى ندادن سبط رسول خدا ( ص ) او را نكوهش كرده باشد .\r\n\r\nآگاهى ابن عباس از سرنوشت امام حسين ( ع )\r\nابن عباس از كسانى بود كه نسبت به سرنوشت حسين ( ع ) آگاهى داشت و طبيعى بود كه منتظر خبر شهادت وى باشد .\r\nحاكم به نقل از ابن عباس گويد : « ما و بسيارى از اهل بيت ( ع ) هيچ شك نداشتيم كه حسين ( ع ) در طفّ كشته مىشود » . « 2 »\r\n\r\n\r\n","description":"","footnote":"\r\n( 1 ) . تاريخ اليعقوبى ، ج 2 ، ص 245 .\r\n( 2 ) . مستدرك الحاكم ، ج 3 ، ص 179 ، به نقل از آن الخصائص الكبرى ، ج 2 ، ص 126 .\r\n","page_name":" 325 ","page_number":325},
  {"content":"\r\n\r\n\r\nخواب ابن عباس و اطّلاع آن به برخى مردم\r\nاحمد از ابن عباس نقل مىكند كه گفت : « نيمروزى پيامبر ( ص ) را به خواب ديدم ، در حالى كه ژوليده و غبار آلود بود و شيشه‌اى از خون به دست داشت . گفتم : پدر و مادرم به فدايتان باد . اى رسول خدا ( ص ) ، اين چيست ؟ فرمود : اين خون حسين و ياران اوست كه پيوسته از اوّل امروز آن را جمع مىكنم . ما آن روز را شمارش كرديم و معلوم شد كه در آن روز به شهادت رسيده است » . « 1 »\r\nابن عساكر به نقل از على بن زيد بن جدعان گويد : « ابن عباس از خواب بيدار شد و كلمهء استرجاع  ( إِنَّا لِلَّهِ وَ إِنَّا إِلَيْهِ راجِعُونَ )  بر زبان راند و گفت : به خدا سوگند حسين ( ع ) كشته شد . يارانش به او گفتند : نه ، اين شدنى نيست . گفت : رسول خدا ( ص ) را ديدم كه شيشه‌اى از خون با خود داشت . پس فرمود : آيا مىدانى كه امّتم پس از من چه كردند ؟\r\nپسرم حسين ( ع ) را كشتند ؛ و اين خون او و يارانش هست كه نزد خداى عزّوجلّ مىبرم .\r\nگويد : روز و ساعتى را كه اين سخن را گفت نوشت . بيش از 24 روز طول نكشيد كه در مدينه به آنان خبر رسيد كه حسين ( ع ) در آن روز و در آن ساعت كشته شد » . « 2 »\r\n\r\n\r\n","description":"","footnote":"\r\n( 1 ) . مسند احمد بن حنبل ، ج 2 ، ص 283 ؛ المعجم الكبير ، ج 3 ، ص 116 ، ح 2822 ؛ عبرات المصطفين ، ج 2 ، ص 123 ؛ شرح الاخبار ، ج 3 ، ص 168 ، ح 1110 ؛ الاستيعاب ، ج 1 ، ص 381 ؛ تاريخ بغداد ، ج 1 ، ص 142 ؛ المستدرك على الصحيحين ، ج 4 ، ص 398 ؛ مناقب على بن ابى طالب ( ع ) ، ص 78 ، ح 116 ؛ مقتل خوارزمى ، ج 2 ، ص 94 ؛ ترجمة الامام الحسين ( ع ) از تاريخ دمشق ، ص 385 ، ح 325 ؛ دلائل النبوة ، ج 6 ، ص 471 ؛ الرّد على المتعصّب العنيد ، ص 52 ؛ أسد الغابة ، ج 1 ، ص 22 ؛ اعلام الورى ، ص 218 ؛ تذكرة الخواص ، ص 268 ؛ تاريخ الخلفاء ، ص 166 ؛ الخصائص الكبرى ، ص 126 ؛ نظم دررالسمطين ، ص 217 ؛ سير اعلام النبلاء ، ج 3 ، ص 315 ؛ تاريخ الاسلام ، ص 17 ؛ تلخيص المستدرك ، ج 4 ، ص 398 ؛ ذخائر العقبى ، ص 158 ؛ الاصابة ، ج 1 ، ص 335 ، الصواعق المحرقة ، ص 294 ؛ تهذيب التهذيب ، ج 2 ، ص 306 ؛ جواهر المطالب ، ج 2 ، ص 297 ؛ البداية والنهاية ، ج 8 ، ص 202 ؛ مجمع الزوائد ، ج 9 ، ص 194 ؛ تهذيب الكمال ، ج 6 ، ص 439 ؛ بحار الانوار ، ج 45 ، ص 231 ؛ عوالم ، ج 17 ، ص 510 ، باب 4 ، ح 1 ؛ احقاق الحق - ملحقات - ج 11 ، ص 369 ؛ نيز ر . ك : مشكاة المصابيح ، ص 572 ؛ الفضائل ، قطيعى ، ج 2 ، ص 780 ، طبق عبرات المصطفين ، ج 2 ، ص 125 .\r\n( 2 ) . تاريخ مدينة دمشق ، ج 14 ، ص 237 ( ط دار الفكر دمشق ) ؛ مختصر تاريخ دمشق ، ابن عساكر ، ج 7 ، ص 152 ؛ كشف الغمّة ، ج 2 ، ص 56 ؛ كفاية الطالب ، ص 428 ؛ البداية والنهاية ، ج 8 ، ص 202 ؛ جواهر المطالب ، ج 2 ، ص 297 ؛ احقاق الحق ؛ مجمع الزوائد ، ج 9 ، ص 194 ؛ تهذيب الكمال ، ج 6 ، ص 439 ؛ بحارالانوار ، ج 45 ، ص 231 ؛ عوالم ، ج 17 ، ص 510 ، باب 4 ، ح 1 ؛ احقاق الحق - ملحقات - ج 11 ، ص 369 ؛ نيز ر . ك : مشكاة المصابيح ، ص 572 ، الفضائل للقطيعى ، ج 2 ، ص 780 ، طبق عبرات المصطفين ، ج 2 ، ص 125 .\r\n","page_name":" 326 ","page_number":326},
  {"content":"\r\n\r\nزرندى گويد : در روايتى است كه ابن عباس در خواب بود . چون بيدار شد كلمهء استرجاع بر زبان آورد . اهل مدينه ترسيدند و گفتند : چه شده ؟ چه اتّفاقى افتاده است ؟\r\nگفت : رسول خدا ( ص ) را ديدم كه چيزى از زمين برمىدارد . گفتم : پدر و مادرم فدايت باد ، اى رسول خدا ( ص ) ، اين چه كارى است كه انجام مىدهيد ؟ فرمود : خون حسين ( ع ) است كه به آسمان مىبرم . « 1 »\r\nبه هر حال ابن عباس نسبت به فاجعه يقين حاصل كرد و مردم را از قتل حسين ( ع ) آگاه ساخت ؛ و اين چيزى است كه ابن اثير بر آن تصريح كرده مىگويد : ابن عباس گفت :\r\n« شبى كه حسين ( ع ) كشته شد رسول خدا ( ص ) را ديدم كه شيشه‌اى به دست داشت و در آن خون جمع مىكرد . پرسيدم : اى رسول خدا ( ص ) اين چيست ؟ گفت : خون حسين ( ع ) و ياران اوست كه نزد خداوند متعال مىبرم . ابن عباس بامدادان مردم را از قتل حسين ( ع ) آگاه كرد و خوابش را باز گفت ؛ و معلوم شد كه در آن روز كشته شده است » « 2 » .\r\nابن شهر آشوب در نقل خويش ويژگى هايى را ذكر كرده است كه از نقل آنها ناگزيريم . گويد : پس از كشته شدن حسين ( ع ) ابن عباس رسول خدا ( ص ) را در خواب ديد كه چهره‌اش غبار آلود ، پاهايش برهنه و چشمانش گريان است ؛ و دامن پيراهنش را به خود چسبانده بود و اين آيه را مىخواند :  « وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ »  « 3 » ( و مپندار كه خداوند از آنچه ستمكاران مىكنند غافل است ) ؛ و فرمود : من به كربلا رفتم و خون حسين ( ع ) را از زمين جمع كردم و اينك در دامن من است و مىروم كه در حضور پروردگارم عليه آنها اقامهء دعوى كنم » « 4 » .\r\n\r\n\r\n","description":"","footnote":"\r\n( 1 ) . نظم دررالسمطين ، ص 218 .\r\n( 2 ) . الكامل فى التاريخ ، ج 4 ، ص 93 .\r\n( 3 ) . ابراهيم ( 14 ) ، آيه 42 .\r\n( 4 ) . المناقب ، ج 4 ، ص 84 ؛ نيز ر . ك : تسلية المجالس ، ج 2 ، ص 441 .\r\n","page_name":" 327 ","page_number":327},
  {"content":"\r\n\r\n\r\nآنچه اهل مدينه شنيدند\r\nشيخ بزرگوار ، ابن قولويه از عمرو بن عكرمه نقل مىكند كه گفت : شب قتل حسين ( ع ) را در مدينه به صبح آورديم . در اين هنگام يكى از غلامان ما مىگفت : بامدادان شنيدم كه منادى ندا مىداد و مىگفت :\r\nاى كسانى كه حسين را جاهلانه كشتيد ؛\r\nمژده باد شما را به عذاب و شكنجه ؛\r\nهمهء اهل آسمان بر شما نفرين مىكنند ؛\r\nهم پيامبران ، هم فرستادگان و هم كشتگان ؛\r\nشما بر زبان پسر داوود لعنت شديد ؛\r\nو نيز بر زبان روح الله ، حامل انجيل « 1 » .\r\nمطهر بن طاهر مقدسى گويد : اهل مدينه در آن شبى كه حسين ( ع ) در روز آن كشته شد ، شنيدند كه هاتفى ندا مىدهد :\r\nپيامبر بر جبينش دست كشيد ؛ و او نورى در چهره دارد ؛\r\nپدر و مادرش از بزرگان قريشند ؛\r\nو جدّ او بهترين جدّها است . « 2 »\r\nابن نما حلّى گويد : از روايت‌هايى كه تنها نطنزى در كتاب خصائص از ابو ربيعه از ابو قبيل نقل مىكند ، اين است : گويند : شنيده شد كه در آسمان مدينه گوينده‌اى مىگفت :\r\nاى كسى كه قائل به فضيلت خاندان محمّد ( ص ) هستى ؛\r\nپيام ما را بدون هيچ سستى برسان ؛\r\n\r\n\r\n","description":"","footnote":"\r\n( 1 ) . كامل الزيارات ، ص 97 ، باب 29 ، ح 10 ، به نقل از آن بحار الانوار ، ج 45 ، ص 238 ؛ الارشاد ، ج 2 ، ص 124 ؛ تاريخ الطبرى ، ج 4 ، ص 358 ؛ الكامل فى التاريخ ، ج 4 ، ص 90 ؛ مثير الاحزان ، ص 107 ؛ به نقل از آن بحارالانوار ، ج 45 ، ص 235 ؛ كشف الغمّة ، ج 2 ، ص 68 ؛ تذكرة الخواص ، ص 270 ؛ روضة الواعظين ، ج 1 ، ص 139 ؛ البداية والنهاية ، ج 8 ، ص 200 ؛ الملهوف ، ص 208 ؛ تسلية المجالس ، ج 2 ، ص 372 ؛ نيز ر . ك : تاريخ دمشق ، ج 4 ، ص 341 ؛ كفاية الطالب ، ص 295 ؛ نظم دررالسمطين ، ص 217 ؛ ينابيع المودة ، ص 320 ؛ احقاق الحق ، ج 11 ، ص 576 ؛ بحار الانوار ، ج 45 ، ص 199 ، به نقل از شارح ديوان امير المؤمنين ( ع ) .\r\n( 2 ) . البدء و التاريخ ، ج 6 ، ص 12 .\r\n","page_name":" 328 ","page_number":328},
  {"content":"\r\n\r\nشروران بنى اميّه سرورى را كشتند ؛\r\nكه از نظر شأن و عظمت بهترين انسان‌ها بود ؛\r\nفرزند كسى كه در آسمان و زمين بر همه برترى دارد ؛\r\nسبط پيامبر ( ص ) و نابود كنندهء بتها ؛\r\nمشرقها و مغربها گريستند ؛\r\nپس از آنكه انسان‌ها به هر زبانى براى او گريه كردند « 1 » .\r\nابن نما گويد : بر او - حسين ( ع ) - جنّيان ، نوحه سرايى كردند ؛ و شمارى از اصحاب پيامبر ( ص ) از جمله مسوّر بن مخزمه و چند تن ديگر ، نوحه سرايى آنان را مىشنيدند و گريه مىكردند « 2 » .\r\nابن قولويه به نقل از حلبى گويد : امام صادق ( ع ) به من فرمود : « هنگامى كه حسين ( ع ) كشته شد ، خاندان ما در مدينه شنيدند كه گوينده‌اى مىگويد : امروز بلا بر اين امّت نازل شد و آنان روى شادى را نخواهند ديد ، تا آنكه قائمتان قيام كند و دلهايتان را تسلّى بخشد و دشمنانتان را بكشد . مردم از آن صدا به وحشت افتادند و گفتند : اين سخنى تازه است ، به يقين حادثه‌اى اتّفاق افتاده كه ما نمىدانيم . پس از آن بود كه خبر حسين ( ع ) به آنان رسيد ؛ و چون محاسبه كردند معلوم شد كه شهادت ايشان در همان شبى كه آن گوينده سخن گفته بود ، اتّفاق افتاده است « 3 » .\r\nشيخ مفيد به نقل از محفوظ بن منذر گويد : پيرمردى از بنى تميم كه در رابيه سكونت داشت به من گفت : از پدرم شنيدم كه مىگفت : ما از قتل حسين ( ع ) خبر نداشتيم ، تا آنكه در روز عاشورا من به همراه چند تن از افراد قبيله در رابيه نشسته بوديم و شنيديم كه هاتفى مىگفت :\r\nبه خدا سوگند كه پيش از آمدن نزد شما ؛\r\n( حسين ) را ديدم كه در طف گونه‌هايش خاك‌آلود است ؛\r\n\r\n\r\n","description":"","footnote":"\r\n( 1 ) . مثير الاحزان ، ص 95 ، به نقل از آن ، بحار الانوار ، ج 45 ، ص 124 .\r\n( 2 ) . مثيرالاحزان ، ص 107 ، به نقل از آن بحارالانوار ، ج 45 ، ص 235 .\r\n( 3 ) . كامل الزيارات ، ص 336 ، باب 108 ، ح 14 ، به نقل از آن ، بحار الانوار ، ج 45 ، ص 172 .\r\n","page_name":" 329 ","page_number":329},
  {"content":"\r\n\r\nو سرش را بريده‌اند ، پيرامونش مردانى بودند كه خون از گلويشان جارى بود ؛\r\nو مانند چراغ در تاريكى نور افشانى مىكنند ؛\r\nشترم را به انگيزش در آوردم تا شايد به آنها برسم ؛\r\nپيش از آنكه حوريان باكره را ملاقات كنند ؛\r\nاما تقديرى مرا باز داشت كه خداوند انجامش را مقدّر كرده بود ؛\r\nحسين ( ع ) چراغى بود كه از او نور برگرفته مىشد ؛\r\nو آن كارى بود كه خداوند مىداند كه من دروغ نگفته‌ام ؛\r\nدرود خداوند بر آن پيكرى كه قبر حسين ( ع ) آن را در خود گرفته است ؛\r\nاو در غرفه‌ها ( ى بهشت ) شادمانه همسايه رسول خدا ( ص ) و جانشين او و ( جعفر ) طيّار است .\r\nما به او گفتيم : خدايت رحمت كند ، تو كيستى ؟ گفت : من و پدرم از جنّيان اهل نصيبين هستيم ، در صدد بر آمديم كه به يارى حسين ( ع ) برويم و در راهش جانبازى كنيم . به همين خاطر از حجّ باز گشتيم ، ولى ديديم كه كشته شده است » « 1 » .\r\nولى سبط ابن جوزى آن را به گونهء ديگرى نقل كرده و گفته است : « مداينى از مردى از اهل مدينه نقل مىكند كه گفت : « براى پيوستن به حسين ( ع ) - هنگامى كه آهنگ عراق كرد - بيرون رفتم . چون به ربذه رسيدم ، مردى را در آنجا نشسته ديدم . به من گفت : اى بندهء خدا ! شايد مىخواهى حسين را يارى دهى ؟ گفتم : بلى . گفت : من نيز همينطور ، اما بنشين كه من همسفرم را فرستاده‌ام و اينك خبر مىآورد . گويد : ساعتى نگذشت كه همسفرش با چشم گريان آمد . مرد پرسيد : چه خبر ؟ و او گفت :\r\nبه خدا سوگند كه پيش از آمدن نزد شما ( حسين ( ع ) ) را ديدم ؛\r\nكه با گونه‌هاى خاك آلوده و سربريده بر زمين افتاده است ؛\r\nپيرامونش مردانى بودند كه خون از گلويشان جارى بود ؛\r\nو مانند چراغ در تاريكى نور افشانى مىكردند ؛\r\n\r\n\r\n","description":"","footnote":"\r\n( 1 ) . امالى مفيد ، ص 320 ، مجلس 38 ، ح 7 ؛ به نقل از آن بحار الانوار ، ج 45 ، 239 ، ح 9 ؛ امالى شيخ طوسى ، ص 90 ، مجلس 3 ، ح 141 .\r\n","page_name":" 330 ","page_number":330},
  {"content":"\r\n\r\nشترم را به انگيزش در آوردم تا به آنها برسم ؛\r\nپيش از آنكه با حوريان باكره ازدواج كنند ؛\r\nچقدر جانم مشتاق است كه وقتى آنان بر تخت تكيه مىزنند به آنها بپيوندد و آرامش يابد .\r\nپس مردى كه نشسته بود گفت :\r\nبرو كه پيوسته تا روز قيامت تو در قبرى سكونت دارى ؛\r\nكه از باران ابر سيراب مىگردد ؛\r\nهمراه با جوانانى كه جان خود را در راه خدا فدا كردند ؛\r\nو از مال و عيال و خانه جدا شدند » « 1 » .\r\nاز اين روايت و روايت‌هاى ديگر چنين بر مىآيد كه پس از رفتن ابا عبد الله ( ع ) به عراق ، شمارى از مردم گرفتار حالت پشيمانى شدند ؛ و شايد از اينكه پسر دختر پيامبرشان را يارى نداده بودند ، خجلت زده گشته و احساس شرمسارى مىكردند .\r\nزرندى اين خبر را با تفصيل بيشترى نقل كرده و گفته است : « ابو الشيخ در كتابش از محمّد بن عبّاد بن صهيب از پدرش نقل مىكند كه گفت : مردى براى فراگيرى حديث به مدينه آمد و در يكى از مجالس ( حديث ) نشست . مردى بر آنان گذر كرد و به آنان سلام داد . آن گاه مرد ياد شده به او گفت : دوست داريم كه بگويى براى چه آمده‌اى ، آيا آهنگ يارى حسين بن على ( ع ) را دارى ؟ گفت : آرى براى يارى حسين ( ع ) بيرون رفتم . چون به ربذه رسيدم ، مردى را در آنجا نشسته ديدم ؛ و به من گفت : اى ابا عبدالله كجا مىروى ؟\r\nگفتم : براى يارى حسين . گفت : من نيز آهنگ همين كار را دارم . ما پيكى داريم كه هم اينك براى ما خبر مىآورد . گويد : من از سخن او تعجب كردم . ديرى نگذشت و ما سر گرم صحبت بوديم كه مردى آمد و آنكه با من بود پرسيد : چه خبر آورده‌اى ؟ و او چنين سرود :\r\nبه خدا سوگند پيش از آنكه نزد شما بيايم ؛\r\nاو را ديدم كه بر توده‌هاى خاك اثر گذاشته ، همانند اثر شمشير بر گلو ؛\r\n\r\n\r\n","description":"","footnote":"\r\n( 1 ) . تذكرة الخواص ، ص 271 .\r\n","page_name":" 331 ","page_number":331},
  {"content":"\r\n\r\nو پيرامونش مردانى بودند كه خون از گلويشان جارى بود ؛\r\nو مانند چراغ در تاريكى نور افشانى مىكردند ؛\r\nشترم را به انگيزش در آوردم تا شايد به آنها برسم ؛\r\nپيش از آنكه حوريان باكره را ملاقات كنند ؛\r\nچقدر جانم مشتاق است كه روزى آنان بر تخت تكيه مىزنند .\r\nسپس كسى كه با او بودم با چشمانى اشكبار پاسخ او را چنين داد :\r\nدر ميان دلير مردانى كه جان خود را فداى خدا كردند ؛ و از مال و عيال و خانه جدا گشته‌اند ؛\r\nپس تا روز قيامت قبرى را كه تو در آن جاى دارى ، ابر از باران سيراب مىكند .\r\nپس از آن من نگاه كردم و آن دو را نديدم ؛ و فهميدم كه آن دو از جنّيان بوده‌اند . آن گاه به مدينه باز گشتم و خبر رسيد كه حسين ( ع ) كشته شد و سرش را سنان بن انس نخعى نزد يزيد برد » « 1 » .\r\nناگفته نماند كه اين تنها در مدينه و نواحى اطراف نبود كه مردم صداى منادى را شنيدند ، بلكه در چند جاى ديگر نيز شنيده شد كه از جمله جاهاى زير بود :\r\n1 . مكه و اطرافش : قاضى نعمان به نقل از عبد الله بن زواق گويد : « از مردى از انصار شنيدم كه براى معمر حديث مىكرد و مىگفت : چون روز قتل حسين بن على ( ع ) فرا رسيد ، مردى شبانه از منا گذر كرد و از روى كبكب « 2 » ، صدايى را شنيد كه گويى همانند زنان نوحه سرايى مىكرد و مىگفت : « هر چه بتوانم براى حسين گريه مىكنم » ؛ صداى ديگرى از ثبير « 3 » پاسخ داد : « هرچه بتوانم براى فرزند پيامبر گريه مىكنم » . مرد گفت : من آن شب را ياد داشت كردم ، درست همان شبى بود كه در روز آن حسين كشته شد » « 4 » .\r\n\r\n\r\n","description":"","footnote":"\r\n( 1 ) . نظم دررالسمطين ، ص 323 .\r\n( 2 ) . نام كوهى است پشت عرفات و مشرف بر آن . گويند : آن همان كوه سرخى است كه هنگام وقوف در عرفه‌آن را پشت سر قرار مىدهى . ( معجم البلدان ، ج 4 ، ص 492 ، شماره 10107 ) .\r\n( 3 ) . جمحى گويد : ثبيرها چهار تاست : ثبير غينى . . . و ثبير اعرج . . . و ثبير منى . . . و نصر گويد : ثبير از بزرگ‌ترين‌كوه‌هاى واقع در ميان مكه و عرفه است . . . ( معجم البلدان ، ج 2 ، ص 85 ، شماره 2769 ) .\r\n( 4 ) . شرح الاخبار ، ج 3 ، ص 169 ، حديث 1113 .\r\n","page_name":" 332 ","page_number":332},
  {"content":"\r\n\r\n2 . بصره : ابن نما گويد : در بصره شنيدند كه هاتفى شبانه ندا مىداد :\r\nآن نيزه‌هايى كه پيكانش حسين ( ع ) را نشانه رفت ؛\r\nبا قرآن مىجنگد ؛\r\nاز كشته شدن تو فرياد هلهله و شادى سر مىدهند ؛\r\nو حال آنكه با كشتن تو ، تكبير و تهليل را كشتند .\r\nگويى كه پدرت محمد را كشته اند « 1 » ؛\r\nكه خدا و جبرئيل بر او درود و سلام فرستاده‌اند .\r\n\r\nخواب عامر بن سعد بجلى\r\nابن عساكر به نقل از عامر بن سعد بجلى گويد : « هنگامى كه حسين بن على ( ع ) كشته شد ، رسول خدا ( ص ) را به خواب ديدم ؛ كه فرمود : « چنانچه براءبن عازب را ديدى سلام مرا به او برسان و بگو كه قاتلان حسين بن على ( ع ) در آتشند ؛ گرچه نزديك است خداوند همهء اهل زمين را به خاطرش با عذابى دردناك نابود سازد .\r\nگويد : نزد براء رفتم و داستان را برايش نقل كردم . او گفت : راست گفت رسول خدا ( ص ) .\r\nرسول خدا ( ص ) فرمود : هر كس مرا در خواب ببيند ، به يقين مرا ديده است ؛ چرا كه شيطان به صورت من در نمىآيد » . « 2 »\r\n\r\nچكيدن خون از درخت\r\nمصيبت قتل حسين ( ع ) همهء هستى را در بر گرفت . از اين رو مىبينيم كه پس از شهادت ايشان نشانه‌هايى در هستى پديد مىآيد و جهان بر او مىگريد . « 3 » تفصيل\r\n\r\n\r\n","description":"","footnote":"\r\n( 1 ) . مثير الاحزان ، ص 108 .\r\n( 2 ) . ترجمة الامام الحسين ( ع ) من تاريخ دمشق ، ص 444 ، ح 397 . تهذيب الكمال ، ج 6 ، ص 446 ؛ نزل الابرار ، ص 163 .\r\n( 3 ) . از آن جمله شيخ صدوق به نقل از جبلهء مكيّه گويد : از ميثم تمّار - قدّس الله روحه - شنيدم كه مىگفت : به‌خدا سوگند كه اين امت پسر پيامبرش را در دهم ماه محرم مىكشد ، و آن دشمنان خدا روز قتل وى را روز بركت قرار مىدهند . اين كار انجام مىشود ، در علم خداى متعال چنين گذشته است . من اين آگاهى را از مولايم امير مؤمنان ( ع ) دارم . او به من خبر داد كه حتى وحشيان صحرا ، ماهيان دريا و پرندگان آسمان بر او مىگريند . خورشيد و ماه آسمان و زمين و مؤمنان انس و جن و همهء فرشتگان آسمانها و رضوان و مالك و حاملان عرش بر او مىگريند و آسمان خون و خاكستر مىبارد . آن گاه گفت : لعنت خدا بر قاتلان حسين ( ع ) واجب است ، همان گونه كه بر مشركانى كه ديگرى را شريك خدا قرار مىدهند واجب است و همانطور كه بر يهود و نصارا و مجوس واجب است . آن گاه ميثم گفت : اى جبلة ، هر گاه به خورشيد نگاه كردى و ديدى كه همانند خون تازه سرخ است بدان كه مولايت حسين ( ع ) كشته شده است . جبله گويد : روزى بيرون رفتم و خورشيد را روى ديوارها ديدم كه همانند ملحفه‌هاى زرد رنگ شده است . در آن هنگام فرياد زدم و گريستم و گفتم : به خدا سوگند سرورمان حسين بن على ( ع ) كشته شده است . ( امالى صدوق ، ص 189 ، مجلس 27 ، ح 1 ؛ علل الشرايع ، ج 1 ، ص 227 ، ح 3 ؛ به نقل از آنها ، بحار الانوار ، ج 45 ، ص 202 ، ح 4 ) .\r\n","page_name":" 333 ","page_number":333},
  {"content":"\r\n\r\nاين مطلب از حوصلهء بحث حاضر بيرون است و در اينجا تنها به ذكر خبر زير بسنده مىكنيم :\r\nعلامهء مجلسى از برخى كتابهاى معتبر ، از ابومنصور ديلمى به سندش از هند ، دختر جون چنين مىنويسد : « رسول خدا ( ص ) همراه اصحابش به خيمهء خاله‌اش امّ معبد آمد .\r\nكه داستان شيرآور شدن گوسفندش در ميان مردم مشهور است . حضرت و اصحابش در خيمه نيمروز را خوابيدند تا آنكه هوا خنك شد . آن روز هوا گرم و حرارتش شديد بود .\r\nچون از خواب بيدار شد ، آب خواست و دستانش را شست و پاكيزه ساخت . سپس سه بار مضمضه كرد و آب را روى خار بنى كه كنار خيمهء خاله‌اش بود ريخت . سه بار استنشاق كرد و صورت و دستهايش را تا آرنج شست و سپس سر و پاهايش را مسح كرد و فرمود : « اين خار بن مقامى دارد » . سپس اصحابى كه با ايشان بودند چنين كردند . آن گاه برخاست و دو ركعت نماز گزارد . من و ديگر دختران قبيله از اين كار به شگفت آمديم و نماز گزارى را پيش از او به ياد نداشتيم و نديده بوديم . فردا صبح كه بيدار شديم ، خار بن را ديديم كه درختى بلند و تناور شده است . خداوند همهء تيغهايش را كنده و ساقه‌هايش نرم شده است . شاخه‌هايش زياد و ساقه و برگش سبز شده است . آن گاه به بار نشست و ميوه‌اش همانند قارچ بزرگ به رنگ زعفران كوبيده بود . بوى عنبر و طعم عسل داشت . به خداوند سوگند هر گرسنه‌اى كه از آن مىخورد سير مىشد . هر تشنه‌اى از آن مىخورد\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nسيراب مىگرديد . هر بيمارى مىخورد شفا مىيافت و هر نيازمند و دردمندى از آن مىخورد بىنياز مىگرديد . هر شتر و گوسفندى كه از آن مىخورد ، شيرش زياد مىگرديد و خير و بركت را از آن روزى كه حضرت در آنجا فرود آمد در اموال خويش ديديم .\r\nسرزمين ما سر سبز گرديد و چراگاههايش بسيار گشت . ما آن درخت را درخت مبارك مىناميم . صحرانشينان اطراف ما مىآمدند و در سايه‌اش مىنشستند و از برگهايش در سفر با خود بر مىداشتند و در بيابانها با خود مىبردند و براى آنها حكم غذا و آب را داشت . درخت پيوسته در همين وضعيت بود ، تا آنكه بامدادانى ديديم كه ميوه‌هايش ريخته و برگهايش زرد شده است . اين كار ما را اندوهگين ساخت و برايش بيمناك شديم .\r\nاندكى نگذشت كه خبر رحلت رسول خدا ( ص ) رسيد و حضرت در همان روز وفات يافته بود . از آن پس بزرگى ، طعم و ميوه‌اش كم‌تر شد و سى سال به همين شكل ماند . تا آنكه بامدادانى ديدم كه اوّل تا آخر آن پر از خار شده است و طراوتش را از دست داده و همهء ميوه‌هايش ريخته است . اندكى بعد خبر شهادت اميرمؤمنان على بن ابى طالب ( ع ) به ما رسيد . از آن پس ديگر ثمرى نداد ، نه كم و نه زياد . ميوهء درخت قطع شد و ما و اطرافيان ، تنها از برگهايش بر مىگرفتيم و بيماران خود را با آن درمان و براى بيمارىهايمان طلب شفا مىكرديم .\r\nزمان درازى به همين منوال گذشت تا آنكه بامدادانى ديديم كه از ساق آن خون تازه جارى است ، برگ‌هايش پژمرده شده و از آن خونابه مىچكد . با خود گفتيم اتّفاق بزرگى افتاده است . آن شب را ترسان و غمگين خوابيديم و در انتظار خطرى بزرگ بودم . چون تاريكى شب بر ما سايه افكن شد از زير آن درخت صداى آه و ناله و لرزش شديدى به گوش رسيد ؛ و صداى گريانى را شنيدم كه مىگفت :\r\nاى فرزند نبى و اى فرزند وصى ؛\r\nو اى نتيجهء ديگر بزرگان بزرگوار ما .\r\nسپس صداى آه و ناله بلندتر شد و از آنچه مىگفتند چيز زيادى نمىدانستيم . پس از آن بود كه خبر شهادت حسين ( ع ) به ما رسيد و درخت خشك شد . باد و باران شاخه‌هايش را شكست به طورى كه هيچ اثرى از آن نماند .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nعبد الله بن محمّد انصارى گويد : دعبل بن على خزاعى را در مدينة الرسول ديدار كردم و اين داستان را برايش باز گفتم . او منكرش نشد و گفت : حديث كرد مرا پدرم از جدّم از مادرش سعيده ، دختر مالك خزاعيه ، كه آن درخت را ديده و در دوران على بن ابى طالب ( ع ) از ميوه‌اش خورده است . در آن شب نيز صداى نوحه سرايى جنّيان را شنيده و از يكى از آنها اين شعر را حفظ كرده است :\r\nاى پسر شهيد و اى آن كسى كه عمويش ، بهترين عموها ، جعفر طيّار شهيد است ؛\r\nشگفت از آن كاردى كه تيزيش به تو اصابت كرد ، در مقابل روى تو در حالى كه غبار از آن بلند بود . « 1 »\r\nخوارزمى و سيّد محمّد بن ابى طالب نيز اين ماجرا را با اندكى اختلاف نقل كرده‌اند . « 2 »\r\n\r\nداستان كلاغ و فاطمهء صغرى ، دختر امام حسين ( ع )\r\nخوارزمى به نقل از امام سجاد ( ع ) مىنويسد : هنگامى كه حسين ( ع ) كشته شد ، كلاغى آمد و پر و بالش را به خون او آغشته ساخت و پرواز كرد . رفت و در مدينه روى ديوار خانهء فاطمه صغرى ، دختر امام حسين ( ع ) نشست . فاطمه سرش را به سوى او بلند كرد و نگاهى به او افكند و با ديدهء گريان گفت :\r\nكلاغ آواز داد و من به او گفتم اى كلاغ واى بر تو ، خبر مرگ چه كسى را آورده‌اى ؟\r\nگفت : امام . گفتم : كدام امام ؟ گفت : آنكه بر راه درست است ؛\r\nحسين در كربلا ، ميان تيغها و نيزه‌ها است ؛\r\nگفتم : حسين ؟ گفت : افتاده بر روى خاك است ؛\r\nآن گاه پرها او را به پرواز درآوردند و طاقت شنيدن پاسخ را نداشت ،\r\nمن از ( پيغام ) او از ديده اشك ريختم ، اشكى كه خداى را خوشنود سازد و پاداش داشته باشد . « 3 »\r\n\r\n\r\n","description":"","footnote":"\r\n( 1 ) . بحار الانوار ، ج 45 ، ص 233 ، ح 1 .\r\n( 2 ) . مقتل خوارزمى ، ج 2 ، ص 111 .\r\n( 3 ) . تسلية المجالس ، ج 2 ، ص 470 .\r\n","page_name":" 336 ","page_number":336},
  {"content":"\r\n\r\nمحمد بن على ( ع ) فرمود : فاطمه ، خبر شهادت حسين ( ع ) را به مردم مدينه داد ؛ و آنان در پاسخ گفتند : مانند عبد المطلب جادوگرى مىكند . چه زود خبر قتل حسين ( ع ) به اينان رسيد . « 1 »\r\n\r\nپرندهء آغشته به خون در مدينه\r\nعلامهء مجلسى گويد : يكى از اصحاب ما نقل كرده و گفته است : از طريق اهل بيت ( ع ) نقل شده است كه چون حسين ( ع ) در سرزمين كربلا كشته شد و خونش بر زمين ريخت ، پرندهء سفيدى آمد و خود را به خونش ماليد و در حالى كه خون از او مىچكيد ، آمد و پرندگانى را ديد كه روى شاخه‌هاى درختان نشسته‌اند و از آب و دانه سخن مىگويند .\r\nپرندهء آغشته به خون رو به آنان كرد و گفت : واى بر شما ! آيا سرگرم تفريح هستيد و از دنيا و آنچه از آن نهى شده ياد مىكنيد ، و حال آنكه حسين ( ع ) در سرزمين كربلا با لب تشنه سر بريده در اين گرما روى زمين داغ افتاده و خونش بر زمين ريخته است . آن گاه همهء پرندگان به كربلا آمدند و ديدند كه حسين ( ع ) روى زمين افتاده است ؛ پيكرى بىسر و بدون غسل و كفن . بادها بر آن وزيده و بدنش پامال سم اسبان گشته است . زايران او درندگان صحرايند و تنها كسانى كه بر او گريه مىكنند جنيان دشت و بيابانند . خاك از انوارش روشن و آسمان تابان گشته است . پرندگان با ديدن او فرياد بر آوردند و صدا به گريه و زارى بلند كردند و خود را روى خون او انداختند و آغشته ساختند . آن گاه هر كدامشان به سويى پرواز در آمدند تا مردم را از قتل ابا عبدالله الحسين ( ع ) با خبر سازند . از قضاى الهى يكى از اين پرندگان آهنگ مدينة الرسول كرد و پرزنان آمد در حالى كه از بال‌هايش خون مىچكيد . گرد قبر سرورمان رسول خدا ( ص ) چرخى زد و چنين ندا سر داد : « بدانيد كه حسين در كربلا كشته شده است . بدانيد كه حسين در كربلا قربانى شده است » . ديگر پرندگان نيز بر اوگرد آمدند و براى حسين گريه و نوحه سرايى كردند .\r\n\r\n\r\n","description":"","footnote":"\r\n( 1 ) . مقتل خوارزمى ، ج 2 ، ص 92 ، به نقل از آن ، احقاق الحقّ ، ج 11 ، ص 492 ؛ بحار الانوار ، ج 45 ، ص 171 ؛ فرائد السمطين ، ج 2 ، ص 163 ، ح 451 ؛ تسلية المجالس ، ج 2 ، ص 469 ؛ بحار الانوار ، ج 45 ، ص 171 ، ح 19 ؛ العوالم ، ج 17 ، ص 490 ، ح 2 .\r\n","page_name":" 337 ","page_number":337},
  {"content":"\r\n\r\nمردم مدينه با ديدن آن نوحه سرايى مرغان و مشاهدهء خونى كه از بال آن مرغ مىچكيد ، نمىدانستند كه چه اتّفاقى افتاده است ، تا آنكه مدّتى سپرى گشت و خبر قتل حسين ( ع ) رسيد . آن وقت فهميدند كه آن پرنده ، رسول خدا ( ص ) را از قتل پسر فاطمهء بتول و نور چشم پيامبر ( ص ) خبر مىداد .\r\nنقل شده است در آن روزى كه پرنده به مدينه آمد ، در مدينه مردى يهودى بود كه دخترى كور و زمين‌گير و كر داشت و جذام همهء بدنش را گرفته بود . آن پرنده آمد و در حالى كه خون از او مىچكيد روى درختى نشست و در طول شب گريه مىكرد . آن مرد يهودى دخترش را به باغى بيرون مدينه برده بود و در آن باغى كه پرنده در آنجا نشست گذاشت . از قضا آن شب براى آن يهودى مشكلى پيش آمد و براى حلّ آن به شهر رفت و موفّق به بازگشت به باغى كه دختر معلولش در آن بود نشد . دختر هم وقتى ديد پدرش نيامد از تنهايى خواب به چشمش نيامد ، چرا كه پدرش براى او صحبت مىكرد و او را دلدارى مىداد تا بخوابد . سحرگاهان صداى گريه و نالهء پرنده را شنيد و كشان كشان خود را به زير درختى كه پرنده رويش بود رساند . هر گاه كه پرنده ناله مىكرد او نيز با قلبى محزون پاسخش را مىداد . در همين حال قطره‌اى از آن خون روى چشمش چكيد و باز شد . قطرهء ديگرى روى چشم ديگرش چكيد و بهبود يافت . سپس قطرهء ديگرى روى دستهايش چكيد و سالم شد . آن گاه روى پاهايش چكيد و بهبوديافت . به همين ترتيب با هر قطره خونى كه از پرنده چكيد ، همهء بيمارىهاى آن دختر به بركت خون حسين ( ع ) شفا يافت .\r\nبامدادن پدرش به بوستان آمد و دخترى را ديد كه گردش مىكند و نفهميد كه دختر خود اوست . چون از او دربارهء دختر بيمار و معلولش كه در بوستان بوده پرسيد دختر گفت : به خدا سوگند من دختر تو هستم . با شنيدن اين سخن مرد از هوش رفت . چون به هوش آمد برخاست و دختر او را نزد آن پرنده برد . مرد ديد كه پرنده روى درخت لانه مىسازد و با قلبى سوزان و اندوهگين از آنچه بر حسين ( ع ) آمده است ناله مىكند .\r\nيهودى به او گفت : اى پرنده به آن كسى كه تو را آفريده سوگندت مىدهم ، كه به قدرت خداوند با من صحبت كن . پرنده گريه كنان به سخن در آمد و سپس گفت : نيمروزى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nهمراه ديگر پرندگان سرگرم ساختن لانه بوديم كه پرنده‌اى نزد ما فرود آمد و مىگفت :\r\nاى پرندگان ! آيا مىخوريد و خوش مىگذرانيد ؛ و حال آنكه حسين ( ع ) در اين گرماى سوزان در كربلا تشنه افتاده و خونش بر زمين جارى است . سرش را بريده و بر نيزه كرده‌اند و زن و فرزندش را پابرهنه به اسارت برده‌اند . با شنيدن اين سخن به كربلا رفتيم و ديديم كه بدنش در آن دشت افتاده و با خون خويش غسل كرده است و كفن او ريگهاى بيابان مىباشد . ما همه فرود آمديم و بر او نوحه سرايى كرديم و خود را به خون شريفش آغشته ساختيم . سپس هر كدام از ما به سويى پرواز كرد و من به اين جا آمدم .\r\nيهودى با شنيدن اين سخن به شگفت آمد و گفت : اگر حسين ( ع ) نزد خداوند از مرتبه‌اى بلند برخوردار نبود ، خون او شفاى هر دردى نبود . آن گاه آن يهودى و دخترش همراه پانصد تن از خويشاوندانش اسلام آوردند . « 1 »\r\n\r\nمدينه پس از دريافت خبر شهادت امام حسين ( ع )\r\nمدينهء منوره به خاطر خبر قتل امام ابا عبدالله الحسين ( ع ) از هنگام شهادت آن حضرت تا رسيدن اهل بيت ( ع ) به آن شهر ، چهار بار به شرح زير ضجّه و ناله سر داد :\r\n1 . پس از بىتابى امّ سلمه هنگامى كه خاك درون شيشه رنگ خون گرفت و پس از به خواب ديدن پيامبر ( ص ) .\r\n2 . پس از رسيدن فرستادهء ابن زياد و پخش رسمى خبر فاجعه‌آميز كربلا .\r\n3 . پس از آمدن دو فرستادهء يزيد ، كه حامل خبر يا سر امام حسين ( ع ) بودند ، آن طور كه در برخى روايات آمده است .\r\n4 . پس از رسيدن اهل بيت حسين ( ع ) به مدينه و استقبال مردم با شيون و زارى از ايشان .\r\nاما تفصيل مطلب اينكه ما دربارهء مرتبهء اوّل ( تبديل شدن محتواى شيشه به خون و ديدن ام سلمه پيامبر ( ص ) را در خواب و تأثر او ) اندكى پيش از اين بحث كرديم و نياز به تكرار آن نيست . ولى بار چهارم ( يعنى ضجّهء مدينه پس از آمدن اهل بيت ( ع ) به آن شهر )\r\n\r\n\r\n","description":"","footnote":"\r\n( 1 ) . بحار الانوار ، ج 45 ، ص 191 ؛ عوالم ، ج 17 ، ص 493 ، ح 10 .\r\n","page_name":" 339 ","page_number":339},
  {"content":"\r\n\r\nموضوعى است كه در مبحث آينده ( بازگشت باقيماندهء كاروان حسينى به مدينه ) زير عنوان « وضعيت مدينه پس از آگاهى به شهادت امام ( ع ) » به آن خواهيم پرداخت .\r\nاما در اين جا به دو مبحث باقيمانده يعنى وضعيت مدينه پس از آمدن فرستادهء ابن زياد و نيز پس از ورود سر شريف - به حسب برخى روايات - مىپردازيم .\r\n\r\nرسيدن فرستادهء ابن زياد به مدينه\r\nابن زياد ملعون پيكى را براى بردن خبر شهادت حسين ( ع ) نزد عمرو بن سعيد بن عاص والى مدينه فرستاد . اين فرستاده عبد الملك بن ابى الحُدَيث سلمى « 1 » ياعبد الملك بن ابى الحارث سلمى « 2 » و يا عبيدالله بن حارث سلمى « 3 » بوده است .\r\nبرخى از مورّخان تنها به ذكر عنوان كلّى بسنده كرده و اشاره‌اى به نامش نكرده‌اند .\r\nسيّد بن طاووس گويد : عبيدالله زياد طى نامه‌اى به يزيد بن معاويه خبر قتل حسين ( ع ) و نيز خبر اهل بيتش را گزارش داد . چنين نامه‌اى را براى سعيد بن عاص ، امير مدينه نيز فرستاد » . « 4 »\r\nابن اثير گويد : « عبيدالله بن زياد ، كس به مدينه فرستاد تا خبر قتل حسين ( ع ) را به عمرو بن سعيد مژده دهد » . « 5 »\r\nابن كثير مىنويسد : « آن گاه ابن زياد با نوشتن نامه‌اى به امير حرمين ، كشتن حسين ( ع ) را به او مژده داد » . « 6 »\r\nدر همين حال گروهى ديگر مانند طبرى ، مطلب را با تفصيل بيشترى نقل كرده‌اند .\r\n\r\n\r\n","description":"","footnote":"\r\n( 1 )\r\n. الارشاد ، ج 2 ، ص 123 ؛ اما در نقل علامهء مجلسى ( بحار ، ج 45 ، ص 121 ) به نقل از نسخهء ارشاد كه وىبه دست داشته است كه آن شخص عبد الملك بن ابى الحارث سلمى بوده است و اين با گفتهء طبرى مطابقت دارد . از ظاهر امر همچنين بر مىآيد زيرا كه اختلاف به كتابت بر مىگردد و مشابهت كتابت حرث با حديث روشن است .\r\n( 2 ) . تاريخ طبرى ، ج 4 ، ص 356 .\r\n( 3 ) . مثير الاحزان ، ص 94 .\r\n( 4 ) . الملهوف ، ص 207 ؛ نقل از بحار الانوار ، ج 45 ، ص 121 .\r\n( 5 ) . الكامل فى التاريخ ، ج 4 ، ص 88 .\r\n( 6 ) . البداية والنهاية ، ج 8 ، ص 198 .\r\n","page_name":" 340 ","page_number":340},
  {"content":"\r\n\r\nوى مىنويسد : « هشام گفت : عوانة بن حكم برايم حديث كرد و گفت : هنگامى كه عبيدالله بن زياد ، حسين بن على ( ع ) را كشت و سرش را نزد وى آوردند ، عبد الملك بن ابى الحارث سلمى را فرا خواند و گفت : رهسپار مدينه شو تا نزد عمرو بن سعيد بن عاص برسى و قتل حسين را به او مژده بدهى . عمرو بن سعيد بن عاص در آن روز امير مدينه بود . گويد :\r\nاو درصدد بهانه‌جويى بر آمد ولى عبيدالله او را باز داشت و گفت : برو تا به مدينه برسى و نبايد كه خبر پيش از تو به آنجا برسد . مقدارى دينار نيز به او داد و گفت : بهانه مياور و اگر مركبت از رفتن باز ماند ، مركبى ديگر بخر » . « 1 »\r\nما بارها گفته‌ايم كه مردم مدينه در انتظار شنيدن خبر اين فاجعه بودند ؛ و از جمله شواهد آن مطلبى است كه طبرى در همين خبر نقل كرده است : « عبد الملك گفت : من به مدينه رفتم . مردى از قريش مرا ديد و گفت : چه خبر ؟ گفتم : خبر نزد امير است . گفت :\r\nانا لله و انا اليه راجعون ، حسين بن على كشته شد » . « 2 »\r\n\r\nفرستادهء ابن زياد نزد والى مدينه\r\nطبرى گويد : « عبد الملك گفت : چون بر امير عمرو بن سعيد وارد شدم ، پرسيد : چه خبر ؟ گفتم : خبر خوشحال كننده براى امير ، حسين بن على ( ع ) كشته شد . گفت : خبر قتل او را جار بزن . من جار زدم . به خدا سوگند ، هيچ كس را نديدم كه همانند زنان بنى هاشم در خانه‌شان براى حسين ( ع ) شيون و زارى كند .\r\nدر اين هنگام عمرو بن سعيد - خنديد - و گفت :\r\nزنان بنى زياد شيون كردند ، شيونى ! همانند شيون زنان ما در بامداد جنگ ارنب .\r\n- ارنب جنگى بود كه بنى زبيد عليه بنى زياد ، از بنى حارث بن كعب از قبيله عبدالمدان ، برپا كردند و شعر از عمرو معديكرب است - .\r\nآن گاه عمرو گفت : اين شيون به جاى شيون براى عثمان بن عفان !\r\n\r\n\r\n","description":"","footnote":"\r\n( 1 ) . تاريخ طبرى ، ج 4 ، ص 356 .\r\n( 2 ) . الارشاد ، ج 2 ، ص 123 ؛ بحار الانوار ، ج 45 ، ص 121 ؛ الكامل فى التاريخ ، ج 4 ، ص 88 ؛ مثير الاحزان ، ص 94 .\r\n","page_name":" 341 ","page_number":341},
  {"content":"\r\n\r\nآن گاه منبر رفت و مردم را از قتل حسين ( ع ) با خبر كرد « 1 » و پس از دعا براى يزيد بن معاويه فرود آمد . « 2 »\r\n\r\nشيون مردم هنگام شنيدن خبر\r\n« مردم مدينه با شنيدن خبر قتل حسين ( ع ) شيون و زاريشان براى آن حضرت فراوان شد » . « 3 »\r\nشيخ مفيد ، شيخ طوسى و ابن شهر آشوب از ابوهياج عبدالله بن عامر نقل كرده‌اند كه گفت : « هيچ روزى مردم را از زن و مرد به اندازهء آن روز گريان نديدم » . « 4 »\r\n\r\nشدت گرفتن شيون و زارى در خانه‌هاى بنى هاشم\r\nشيخ مفيد از فرستادهء ابن زياد چنين نقل مىكند : « به خدا سوگند ، هرگز نديدم كسى به اندازه‌اى كه بنى هاشم هنگام شنيدن خبر شهادت حسين بن على ( ع ) در خانه هايشان شيون كردند ، شيون كرده باشد » « 5 » .\r\nبلاذرى گويد : شيون و زارى در خانه‌هاى بنىهاشم شدت گرفت . پس عمرو بن سعيد گفت : شيونى به جاى شيون بر عثمان .\r\nو مروان با شنيدن آن گفت :\r\nزنان بنى زياد شيون كردند ، شيونى ! همانند شيون زنان ما در بامداد جنگ ارنب « 6 » .\r\nابن كثير گويد : آن گاه ابن زياد به عمرو بن سعيد ، امير حرمين نامه نوشت و قتل حسين را به او مژده داد . پس فرمان داد تا منادى اين خبر را ندا دهد . با شنيدن اين خبر\r\n\r\n\r\n","description":"","footnote":"\r\n( 1 ) . تاريخ الطبرى ، ج 4 ، ص 356 ؛ الارشاد ، ج 2 ، ص 123 . كشف الغمة ( ج 2 ، ص 68 ) و مثير الاحزان ( 94 ) بخشى از اين روايت را نقل كرده‌اند ، جز اينكه از روايت ابن نما چنين بر مىآيد ، آن كسى كه قتل حسين ( ع ) را ندا داد ، كسى جز فرستادهء ابن زياد بود . آنجا كه مىگويد : پس بر عمرو وارد شدم و گفت : چه خبر ؟ و من به او خبر دادم . او شادمان شد و فرمان داد كه قتل او را ندا دهند .\r\n( 2 ) . الارشاد ، ج 2 ، ص 123 ؛ كشف الغمّة ، ج 2 ، ص 68 .\r\n( 3 ) . انساب الاشراف ، ج 3 ، ص 417 .\r\n( 4 ) . امالى مفيد ، ص 319 ، مجلس 38 ، ح 5 ؛ امالى طوسى ، ص 89 ، مجلس 3 ، ح 139 ؛ المناقب ، ج 4 ، ص 116 .\r\n( 5 ) . الارشاد ، ج 2 ، ص 123 ؛ نيز ر . ك : تاريخ الطبرى ، ج 4 ، ص 356 ؛ كشف الغمة ، ج 2 ، ص 68 .\r\n( 6 ) . انساب الاشراف ، ج 3 ، ص 417 .\r\n","page_name":" 342 ","page_number":342},
  {"content":"\r\n\r\nصداى گريه و زارى زنان بنى هاشم بلند شد ؛ و عمرو بن سعيد مىگفت : اين نيز به جاى گريه زنان عثمان بن عفان « 1 » .\r\nاز قاسم بن نجيب نقل است كه گفت : چون خبر قتل حسين ( ع ) به مردم مدينه رسيد ، ما و زنان بنى هاشم بر او گريه كرديم « 2 » .\r\nسيّد محمّد بن ابىطالب گويد : هنگامى كه حسين ( ع ) كشته شد ، ابن زياد كس فرستاد تا اين خبر را به يزيد گزارش دهد . براى عمرو بن سعيد بن عاص - حاكم مدينه - چنين نامه‌اى را نوشت . عمرو بن سعيد پس از شنيدن خبر بالاى منبر رفت و براى مردم سخنرانى كرد و آنان را از اين خبر آگاه ساخت . به دنبال آن ، بنى هاشم فراوان شيون و زارى نمودند و مجالس عزا و ماتم به پا كردند « 3 » .\r\n\r\nجلّادان حاكم ، كفر و كينه‌شان را آشكار مىسازند\r\nشاعر مىگويد :\r\nقتل و دشنام او را به فال نيك مىگيرند ؛\r\nو با اين حال ( گمان مىكنند ) بر دين پيامبر ، محمّدند !\r\nبه خدا سوگند كه اينان مسلمان نيستند ؛\r\nو گفته‌هاى كفرآميز و ملحدانه بر زبان آوردند ؛\r\nآنان تسليم ترس از نابودى شدند ، در حالى كه قلب‌هايشان ؛\r\nدر تيرگى كينه و حسد پيچيده شده است « 4 » .\r\nاز جمله جلّادان قدرت حاكمه كه آشكارا كفر ورزيد و كينه و حسدش را نسبت به اهل بيت پيامبر ( ص ) ابراز داشت ، عمرو بن سعيد ، يكى از اعضاى شجرهء ملعونه است .\r\nعلامهء امينى گويد : عمرو بن سعيد بن عاص بن اميه اموى ، مشهور به اشدق ، كسى است كه در « مسند احمد » از طريق ابو هريره ، به طور مرفوع ، دربارهء وى آمده است :\r\n\r\n\r\n","description":"","footnote":"\r\n( 1 ) . البداية والنهاية ، ج 8 ، ص 198 .\r\n( 2 ) . همان .\r\n( 3 ) . تسلية المجالس ، ج 2 ، ص 372 .\r\n( 4 ) . مثير الاحزان ، ص 94 .\r\n","page_name":" 343 ","page_number":343},
  {"content":"\r\n\r\n« ستمكارى از ستمكاران بنى اميه بر منبرم بالا مىرود كه خون بينىاش جارى مىگردد » « 1 » .\r\nگويد : كسى كه عمرو بن سعيد را بر منبر رسول خدا ( ص ) ديده بود برايم نقل كرد كه خون از بينى او جارى گرديد . اين ستمگر از كسانى است كه على ( ع ) را بالاى منبرها دشنام مىداد . قسطلانى در « إرشاد السارى فى شرح صحيح البخارى » و انصارى در « تحفة البارى » ، مىگويد : عمرو را از آن رو اشدق ناميده‌اند كه بالاى منبر ، على را بسيار دشنام داد ؛ و پس از آن مبتلا به كجى دهان - يعنى بيماريى در صورتش - گرديد . . . » « 2 » .\r\nگويد : - پس از آمدن فرستادهء ابن زياد نزد او و آگاهى وى از خبر قتل حسين ( ع ) - به منبر رفت و مردم را از قتل او آگاه ساخت . در « مثالب ابى عبيده » آمده است : سپس به قبر شريف اشاره كرد و گفت : « اى محمّد ، روزى به جاى روز بدر » ؛ و شمارى از انصار به او اعتراض كردند « 3 » .\r\nاز ديگر نشانه‌هاى ناپاكى او مطالبى است كه علامهء امينى در ادامه آورده و مىگويد :\r\n« ابو رافع ، يكى از بندگان ابو احيحه ، سعيد بن عاص بن اميه بود . همهء فرزندانش سهمى را كه از اين بنده داشتند بخشيدند ، مگر خالد بن سعيد كه سهم خود را به پيامبر ( ص ) بخشيد و حضرت او را آزاد فرمود . ابو رافع مىگفت : من آزاد شدهء رسول خدايم . پس از آنكه عمرو بن سعيد بن عاص در روزگار معاويه ، حاكميت مدينه يافت ، نزد بهىّ بن ابى رافع فرستاد و گفت : تو بندهء چه كسى هستى ؟ گفت : بندهء رسول خدا ( ص ) . پس او را صد تازيانه زد و رهايش كرد . بار ديگر او را فراخواند و گفت : تو بندهء چه كسى هستى ؟ گفت :\r\nبندهء رسول خدا ( ص ) . باز او را صد تازيانه زد ، تا آنكه شمار تازيانه‌ها به پانصد رسيد .\r\nپس از آنكه از مرگ خويش بيمناك شد ، گفت : من بندهء شما هستم . « 4 »\r\nاز ديگر كسانى كه نسبت به خاندان پيامبر ( ص ) ابراز خباثت و كينه كردند مروان بن حكم بود . چنان كه از التنبيه نقل شده است كه گفت : ابا محمد ، ابن حبيب بصرى را ديدم\r\n\r\n\r\n","description":"","footnote":"\r\n( 1 ) . مسند احمد ، ج 2 ، ص 522 .\r\n( 2 ) . الغدير ، ج 10 ، ص 264 ؛ نيز ر . ك : جلد دوّم همين مجموعه ، تأليف شيخ نجم الدين طبسى ، ص 193 - 194 .\r\n( 3 ) . همان .\r\n( 4 ) . الغدير ، ج 10 ، ص 265 .\r\n","page_name":" 344 ","page_number":344},
  {"content":"\r\n\r\nكه در خبر خود بيت « زنان بنى زياد شيون كردند شيونى » را در خبرى كه نقل كرده آورده و گفته است : هنگامى كه خبر قتل حسين ( ع ) و همراهانش رسيد ، مروان گفت : روزى به جاى روزى ؟ ! يعنى به جاى روز عثمان . آن گاه به قول شاعر اسدى تمثّل جست : « زنان بنى زياد . . . » . « 1 »\r\n\r\nموضع‌گيرى ام سلمه\r\nامّ المؤمنين ، امّ سلمه - سلام الله عليها - در برابر اين جنايت زشتى كه در حقّ ميوهء دل رسول خدا ( ص ) و روح دل دخترش زهراى بتول و اهل بيتش انجام شد ، مواضعى روشن و شجاعانه‌اى داشت كه ما بخش‌هايى از آن را در آغاز همين فصل آورديم .\r\nاما پس از رسيدن خبر شهادت امام حسين ( ع ) نيز ايشان در برابر اين فاجعه مواضع قهرمانانه و سخنانى صريح دارد كه برخى از آنها را در اينجا نقل مىكنيم .\r\nابن جوزى گويد : « ابن ابى الدنيا نوشته است كه چون خبر شهادت حسين ( ع ) به امّ سلمه رسيد ، گفت : كار خود را كردند ؟ خداوند قبرها و خانه‌هاشان را پر از آتش كند ؛ و آنگاه از هوش رفت » . « 2 »\r\nابن سعد به نقل از عامر بن عبدالواحد از شهر بن حوشب گويد : « من نزد امّ سلمه همسر پيامبر ( ص ) بودم كه گفت : ما فريادى را شنيديم . من رفتم تا به ام سلمه رسيدم . او گفت : حسين ( ع ) كشته شد . آنان كار خود را كردند . خداوند قبرها و خانه‌هاشان را از آتش پر كند . او از هوش رفت و ما برخاستيم » « 3 » .\r\nوى همچنين به نقل از عبدالحميد بن بهرام از شهر بن حوشب مىنويسد : « از امّ سلمه شنيدم كه پس از شنيدن خبر شهادت حسين ( ع ) اهل عراق را لعنت كرد و\r\n\r\n\r\n","description":"","footnote":"\r\n( 1 ) . عبرات المصطفين ، ج 2 ، ص 219 . مقصود از اين سخن را در بحث « سر حسين ( ع ) در مدينه » خواهيم ديد .\r\n( 2 ) . الردّ على المتعصّب العنيد ، ص 51 .\r\n( 3 ) . الطبقات ، ترجمة الامام الحسين ( ع ) ، ص 87 ، ح 301 ؛ تاريخ دمشق ( ترجمة الامام الحسين ( ع ) ) ، ص 390 ، ح 330 ؛ تذكرة الخواص ، 267 ؛ سير اعلام النبلاء ، ج 3 ، ص 318 ؛ تهذيب الكمال ، ج 6 ، ص 439 ؛ البداية و النهاية ، ج 8 ، ص 202 .\r\n","page_name":" 345 ","page_number":345},
  {"content":"\r\n\r\nگفت : او را كشتند ، خداوند بكشدشان . او را دعوت كردند و يارى نكردند ، خداوند لعنتشان كند » « 1 » .\r\nحاكم حسكانى به نقل از عبد الحميد بن بهرام مىنويسد : « شهر بن حوشب براى ما حديث كرد و گفت : از امّ سلمه شنيدم كه چون خبر شهادت حسين ( ع ) رسيد عراقيان را لعنت كرد و گفت : او را كشتند ، خداوند بكشدشان . او را دعوت كردند و يارى نكردند ، خداوند لعنتشان كند . من رسول خدا ( ص ) را ديدم كه شبانگاهى فاطمه ( س ) درون كاسه‌اى سفالين حريره‌اى درست كرده و در طبقى نهاده ، آورد و در خدمت ايشان نهاد . حضرت فرمود : پسر عمويت كجاست ؟ گفت : در خانه است . فرمود : برو و او را دعوت كن و دو پسرش را نيز نزد من بياور . فاطمه ( س ) در حالى كه دست دو پسرش را گرفته بود آمد و على ( ع ) نيز در پشت سرش بود . تا آنكه بر رسول خدا ( ص ) وارد شدند . حضرت دو كودك را در دامان نشاند ، على ( ع ) سمت راست و فاطمه ( س ) سمت چپ ايشان نشستند . آن‌گاه عبايى خيبرى را كه در مدينه بر رويش مىخوابيديم از زير پاى من بيرون آورد و آن را روى همهء آنان كشيد . با دست چپ كناره‌هاى عبا را گرفت و دست راستش را به درگاه پروردگار بلند كرد و - سه بار - گفت : پروردگارا اينان خانوادهء من هستند ، پليدى را از آنان دور فرما و آنان را پاك كن پاك كردنى . من گفتم : اى رسول خدا ! آيا من از خانوادهء شما نيستم ؟ فرمود : چرا و مرا نيز زير عبا برد ؛ و پس از آنكه دعايش براى پسر عمويش و دو پسر او و دخترش ، فاطمه ( س ) ، پايان يافت من نيز زير عبا رفتم » « 2 » .\r\n\r\n\r\n","description":"","footnote":"\r\n( 1 ) . الطبقات ، ترجمة الامام الحسين ( ع ) ، ص 89 ، ح 314 ؛ مسند احمد ، ج 6 ، ص 298 ؛ المعجم الكبير ، ج 3 ، ص 114 ، ح 2818 ؛ مثير الاحزان ، ص 95 ؛ شواهد التنزيل ، ج 2 ، ص 111 ، ح 743 ؛ تذكرة الخواص ، ص 267 ؛ الطرائف ، ص 126 ، ح 194 ؛ به نقل از آن بحار الانوار ، ج 45 ، ص 198 ؛ مجمع الزوائد ، ج 9 ، ص 194 ؛ بحارالانوار ، ج 45 ، ص 124 .\r\n( 2 ) . شواهد التنزيل ، ج 2 ، ص 110 ، ح 741 ؛ كشف الغمّة ، ج 2 ، ص 58 . نبايد گفته شود كه او نيز از اهل بيت ( ع ) بوده است ، چرا كه طبق اين روايت زير عبا رفته است . زيرا - به گفته خودش - او زمانى زير عبا رفت كه دعاى پيامبر در حقّ پسر عمويش و دو پسر او و دختر خودش به پايان رسيده بود و در نتيجه مشمول اين سخن پيامبر نمىشود كه فرمود : « پروردگارا اينان خانوادهء من هستند . پليدى را از آنان دور گردان و آنان را پاك كن پاك كردنى » .\r\n","page_name":" 346 ","page_number":346},
  {"content":"\r\n\r\nامّ سلمه با آنكه در شرايطى بس دشوار به سر مىبرد ، روشن ساخت كه مردم در حقّ آخرين باقيمانده اصحاب كسا يعنى پاكيزهء فرزند پاكيزه ، حسين بن على ( ع ) مرتكب جنايت گشته‌اند .\r\nاين بانوى بزرگوار به اين اندازه از موضع‌گيرى هم بسنده نكرد ، بلكه آن را آشكارا اعلام كرد و در ملاء عام و در مسجد رسول خدا ( ص ) لباس سياه پوشيد .\r\nقاضى نعمان درباره امّ سلمه به نقل از ابى نعيم گويد : « هنگامى كه خبر شهادت حسين ( ع ) به ايشان رسيد در مسجد رسول خدا ( ص ) چادر زد و در آن نشست و جامه سياه به تن كرد » « 1 » .\r\n\r\nسوگوارى اسماء دختر عقيل\r\nشيخ مفيد به نقل از ابوهياج ، عبد الله بن عامر گويد : « پس از رسيدن خبر شهادت حسين ( ع ) به مدينه ، اسماء دختر عقيل به همراه گروهى از زنان بيرون آمد تا به قبر رسول خدا ( ص ) رسيد . به قبر پناه برد و در كنارش فرياد بر آورد . آن گاه رو به مهاجران و انصار كرد و مىگفت :\r\nدر روز حساب كه به جز سخن راست شنيده نمىشود چه خواهيد گفت آن گاه كه پيامبر به شما بگويد :\r\nخاندانم را يارى نكرديد يا از آنان غايب بوديد ، و حال آنكه حقّ در نزد ولى امر فراهم آمده بود ؛\r\nاو را تسليم دست ستمكاران كرديد و امروزه هيچ يك از شما به وسيله او در نزد خدا شفاعت نمىشود ؛\r\nدر بامداد طف كه آن مرگها فرا رسيد كسى نبود كه از آنان دفاع كند .\r\nگويد هيچ‌گاه به اندازهء آن روز زن و مرد گريان نديده بوديم » « 2 » .\r\n\r\n\r\n","description":"","footnote":"\r\n( 1 ) . شرح الاخبار ، ج 3 ، ص 171 ، ح 1119 .\r\n( 2 ) . امالى مفيد ، ص 319 ، مجلس 38 ، ح 5 ؛ أمالى الطوسى ، ص 89 ، مجلس 3 ، ح 139 ؛ المناقب ، ج 4 ، ص 116 .\r\n","page_name":" 347 ","page_number":347},
  {"content":"\r\n\r\n\r\nرسيدن دو فرستاده يزيد به مدينه\r\nيزيد دو تن را از سوى خود به مدينه فرستاد و آن دو محرز بن حريث بن مسعود كلبى و مردى از بهرا بودند . چنان كه ابن نما در گفتارى به اين مطلب تصريح كرده مىگويد :\r\n« نقل شده است كه يزيد بن معاويه خبر كشته شدن امام حسين ( ع ) را به وسيله دو تن به نامهاى محرز بن حريث بن مسعود كلبى از بنى عدى بن حباب و مردى از بهرا « 1 » به مدينه فرستاد . آن دو از افاضل اهل شام بودند . چون به شهر رسيدند زنى از دختران عبدالمطلب بيرون آمد - كه گفته مىشود همان زينب دختر عقيل است كه شعر وى مشهور مىباشد - و در حالى كه آستينش را روى سر نهاده بود با آنان ديدار كرد و با چشم گريان مىگفت :\r\n« چه مىگوييد . . . » « 2 » .\r\n\r\nسر حسين ( ع ) در مدينه\r\nدر اينجا اخبار و رواياتى داريم كه مىگويد يزيد به منظور گسترش ترس و وحشت و از بين بردن هر گونه مخالفتى در ميان مردم ، سر امام حسين ( ع ) را به مدينه فرستاد . ما برخى از اين اخبار را در مبحث « اقوال مربوط به محلّ دفن سر امام حسين ( ع ) » آورديم و نيازى به تكرار آنها نيست . گويا اين كار در دوران حضور اهل بيت ( ع ) در شام انجام شده است ؛ و پس از آن سر را به شام باز گرداندند . چنان كه بلاذرى به نقل از كلبى به اين مطلب تصريح كرده و مىگويد : يزيد سر حسين ( ع ) را به مدينه فرستاد . پس آن را بر چوبى نصب كردند و بعد به دمشق باز گرداند « 3 » . سپس سر را به امام زين العابدين ( ع ) دادند و ايشان آن را به پيكر مبارك ملحق ساخت . اين روايت با آنچه قاضى نعمان درباره اقامت يك و نيم ماههء اهل بيت ( ع ) در شام « 4 » و يا حدود يك ماهى كه سيّد بن طاووس نوشته است توافق دارد « 5 » .\r\n\r\n\r\n","description":"","footnote":"\r\n( 1 ) . بهرا قبيله‌اى است از قضاعة ، ر . ك : مجمع البحرين .\r\n( 2 ) . مثير الاحزان ، ص 94 .\r\n( 3 ) . انساب الاشراف ، ج 3 ، ص 419 .\r\n( 4 ) . شرح الاخبار ، ج 3 ، ص 269 .\r\n( 5 ) . در اين باره به تفصيل سخن گفته‌ايم و در اينجا تنها به ذكر آنچه به مدينه مربوط مىشود بسنده مىكنيم .\r\n","page_name":" 348 ","page_number":348},
  {"content":"\r\n\r\nابن سعد گويد : يزيد سر حسين ( ع ) را نزد عمرو بن سعيد بن عاص فرستاد كه در آن روز كارگزار وى در مدينه بود . عمرو گفت : دوست نداشتم كه آن را نزد من بفرستد . مروان گفت : ساكت باش . آن گاه سر را گرفت و ميان دستانش نهاد و گفت :\r\nبه به ! چه سرمايى به دستان مىبخشى ؛\r\nو چه گونه‌هاى سرخ رنگى دارى ؛\r\nگويى ميان دو جامه بلند آرميده‌اى .\r\nبه خدا سوگند گويى كه روزگار عثمان را به چشم مىبينم . عمرو بن سعيد نيز با شنيدن فرياد بنى هاشم گفت :\r\nزنان بنى زياد شيون كردند ، چه شيونى !\r\nهمانند شيون زنان ما در بامداد جنگ ارنب « 1 » .\r\nدر نقل بلاذرى آمده است : عمرو بن سعيد گفت : دوست داشتم كه اميرمؤمنان سرش را نزد ما نمىفرستاد . مروان گفت : بد سخنى گفتى . آن را بياور :\r\nبه به چه سرمايى به دستان مىبخشى و چه گونه‌هاى سرخ رنگى دارى « 2 » .\r\nگويد : عمرو بن شبه برايمان گفت : مرا ابو بكر بن عيسى بن عبد الله بن محمد بن عمر بن على بن ابى طالب از پدرش برايم نقل كرد كه گفت : عمرو بن سعيد بر منبر رسول خدا ( ص ) خون دماغ شد . آن گاه بيار اسلمى فالگير گفت : دوره خونريزى فرا رسيد .\r\nگويد : سر حسين ( ع ) را آوردند و نصب كردند ؛ و زنان آل ابوطالب به فرياد در آمدند .\r\nپس مروان گفت :\r\nزنان بنى زبيد شيون كردند ، چه شيونى ! همانند زنان ما در بامداد جنگ ارنب .\r\nآنان بار ديگر نيز به فرياد آمدند ؛ و مروان گفت :\r\nآنها چنان سركوب شدند كه پايه‌هاى حكومت استقرار يافت . « 3 »\r\n\r\n\r\n","description":"","footnote":"\r\n( 1 ) . الطبقات ( ترجمة الامام الحسين ( ع ) ) ، ص 84 ؛ مقتل خوارزمى ، ج 2 ، ص 75 ؛ و ر . ك : تذكرة الخواص ، ص 265 .\r\n( 2 ) . انساب الاشراف ، ج 3 ، ص 417 .\r\n( 3 ) . همان ، ص 418 .\r\n","page_name":" 349 ","page_number":349},
  {"content":"\r\n\r\nابن نما گويد : « از تاريخ بلاذرى نقل شده است كه چون سر حسين ( ع ) به مدينه رسيد صداى شيون از هر سو بلند شد . پس مروان بن حكم گفت :\r\nآنها چنان سركوب شدند كه پايه‌هاى حكومت استقرار يافت .\r\nآن گاه آغاز به زدن به صورت آن حضرت با چوبدستى كرد و مىگفت :\r\nبه به چه سرمايى به دستان مىبخشى و چه گونه‌هاى سرخ رنگى دارى ،\r\nگويى كه ميان دو جامهء بلند آرميده‌اى ، اى حسين ، اينك از دست تو نفسى راحت مىكشم . « 1 »\r\nقاضى نعمان گوشه‌هايى از اين جريان را روشن كرده مىگويد : « سپس سر حسين ( ع ) را نزد عمرو بن سعيد آوردند . او صورتش را از آن برگرداند و كارش را بزرگ شمرد . پس مروان لعين به آورنده سر گفت : آن را بياور . او سر را به وى داد و آن را به دست گرفت و گفت : به به ! چه سرمايى به دستان مىدهى و چه گونه‌هاى سرخ رنگى دارى » « 2 » .\r\nنيز در شرح الاخبار آمده است : چون يزيد ملعون دستور داد كه سر حسين ( ع ) را در شهرها بگردانند ، آن را به مدينه آوردند . حاكم يزيد بر آن شهر در آن روز عمرو بن سعيد اشدق بود . وى پس از شنيدن صداى شيون زنان بنى هاشم گفت : اين چه صدايى است ؟\r\nگفتند : زنان بنى هاشم سر حسين ( ع ) را ديده‌اند و گريه مىكنند ؛ و مروان بن حكم به اين شعر تمثّل مىجست : « زنان بنى زياد شيون كردند چه شيونى ! همانند شيون زنان ما در بامداد جنگ ارنب » .\r\nمقصود آن ملعون شيون زنان بنى عبد شمس براى كشتگانشان در بدر بود . امّا بهانه‌اى كه در قتل عثمان به دست گرفتند ، خود مروان از كسانى بود كه به او حمله كرد و از گرفتارى كه براى او پيش آمده شادمان بود و همو گفته است .\r\nكسانش خبر مرگش را آوردند ، آرى كلوخ انداز را پاداش سنگ است .\r\nامّا با انگيزه خون خواهيهاى دوران جاهليت مىخواستند كه از فرزندان پيامبر ( ص ) انتقام بگيرند . هنگامى كه مروان ملعون اين سخن را به زبان آورد سعيد بن عاص\r\n\r\n\r\n","description":"","footnote":"\r\n( 1 ) . مثير الاحزان ، ص 95 ؛ به نقل از آن بحارالانوار ، ج 45 ، ص 124 .\r\n( 2 ) . شرح الاخبار ، ج 3 ، ص 160 162 .\r\n","page_name":" 350 ","page_number":350},
  {"content":"\r\n\r\n- حاكم وقت مدينه - گفت : به خدا سوگند دوست نداشتم كه اميرمؤمنان ! - يزيد - سر حسين ( ع ) را براى ما بفرستد . پس مروان گفت : ساكت باش اى مادر مرده و بگو همان‌طور كه پيشينيان گفته‌اند :\r\nچنان ضربتى بر سر « شريز » زدند كه پايه‌هاى پادشاهى فرو ريخت و ناپديد شد . « 1 »\r\nابن ابىالحديد معتزلى به نقل از اسكافى مىنويسد : « اما مروان . . . خبيث‌ترين عقيده و بزرگ‌ترين كفر و الحاد را داشت . او كسى است كه چون سر حسين ( ع ) را به مدينه آوردند براى مردم خطبه خواند . وى در آن هنگام حاكم مدينه بود « 2 » و سر را در دستانش گرفت و گفت :\r\nبه به ! چه سرمايى به دستان مىبخشى و چه گونه‌هاى سرخ رنگى دارى . گويى ميان دو جامه بلند آرميده‌اى .\r\nآن گاه سر را به سوى قبر پيامبر ( ص ) افكند و گفت : اى محمد ( ص ) ! روزى به جاى روز بدر !\r\nاين سخن بر گرفته از شعرى است كه يزيد بن معاويه به آن تمثّل جست ؛ و آن شعر ابن زبعرى است در روزى كه سر به او رسيد و خبر آن مشهور است « 3 » .\r\nآرى بنى اميه با آن كار زشت خويش استمرار جاهليت سياهشان را اثبات كردند . آنان كينه و دشمنى نهفته خويش را آشكار كردند و در صدد بر آمدند كه با نابود كردن خاندان پيامبر ( ص ) ، انتقام خويش را از آن حضرت بگيرند . اينان حتى يك چشم به هم زدنى هم به خدا و رسولش ايمان نياوردند .\r\n\r\nسوگوارى دختر عقيل\r\nدختران عقيل پس از شهادت اباعبدالله الحسين ( ع ) و يارانش در برانگيختن احساسات مردم و ايجاد تحوّل روحى درآنان نقشى به سزا داشتند . پيش از اين عكس العمل يكى از آنان را پس از شنيدن خبر شهادت امام حسين ( ع ) آورديم .\r\n\r\n\r\n","description":"","footnote":"\r\n( 1 ) . شرح الاخبار ، ج 3 ، ص 159 .\r\n( 2 ) . چنان كه گذشت ، امير مدينه در اين دوره عمرو بن سعيد بود ، جز اينكه مروان در مجلس حضور داشت .\r\n( 3 ) . شرح نهج البلاغه ، ج 4 ، ص 71 .\r\n","page_name":" 351 ","page_number":351},
  {"content":"\r\n\r\nپس از او مىبينيم كه - طبق آنچه بيشتر مورّخان به آن تصريح كرده‌اند - خواهرش زينب ، دختر عقيل ، نقشى به سزا داشت . هرچند برخى مورّخان تنها به ذكر عنوان « زنى از عبد المطلب » « 1 » يا « دختر عقيل » « 2 » و يا « امّ لقمان دختر عقيل » « 3 » بسنده كرده‌اند ، ولى بيشتر آنها نوشته‌اند كه او « زينب دختر عقيل » « 4 » بوده است .\r\nاما درباره چگونگى بيرون آمدنش ، مسعودى نوشته است كه همراه با شمارى ديگر از زنان قبيله‌اش با شنيدن خبر كشته شدن بزرگان پريشان مو و سراسيمه بيرون آمد « 5 » .\r\nطبرى مىنويسد : او همراه شمارى ديگر از زنان با روى باز و در حالى كه جامه پوشيده بود ، بيرون آمد « 6 » .\r\nشيخ مفيد گويد : « امّ لقمان دختر عقيل بن ابىطالب هنگام شنيدن خبر شهادت امام حسين ( ع ) همراه خواهرانش امّ هانى ، أسماء ، رمله وزينب دختران عقيل بن ابى طالب با روى باز بيرون آمد . او بر كشتگان طف گريه مىكرد و مىگفت : . . . » « 7 » .\r\nابن فتّال « 8 » و اربلى « 9 » نيز مطلب را به همين شكل نقل كرده‌اند .\r\nابن جوزى گويد : « چون خبر كشته شدن حسين ( ع ) به مدينه رسيد ، دختر عقيل همراه ديگر زنان با روى باز بيرون آمد و مىگفت : . . . » « 10 » .\r\n\r\n\r\n","description":"","footnote":"\r\n( 1 )\r\n. الردّ على المعتصّب العنيد ، ص 51 ؛ مثير الاحزان ، ص 95 .\r\n( 2 ) . مروج الذهب ، ج 3 ، ص 68 ؛ تاريخ الطبرى ، ج 4 ، ص 357 ؛ المنتظم ، ج 5 ، ص 344 ؛ جواهر المطالب ، ج 2 ، ص 296 .\r\n( 3 ) . الارشاد ، ج 2 ، ص 124 ؛ روضة الواعظين ، ج 1 ، ص 192 ؛ كشف الغمّة ، ج 2 ، ص 68 .\r\n( 4 ) . أنساب الاشراف ، ج 3 ، ص 420 ؛ شرح الاخبار ، ج 3 ، ص 499 ، ح 1128 ؛ تذكرة الخواص ، ص 267 ؛ مجمع الزوائد ، ج 9 ، ص 199 ؛ تسلية المجالس ، ج 2 ، ص 372 .\r\n( 5 ) . مروج الذهب ، ج 3 ، ص 68 .\r\n( 6 ) . تاريخ الطبرى ، ج 4 ، ص 357 .\r\n( 7 ) . الارشاد ، ج 2 ، ص 124 .\r\n( 8 ) . روضة الواعظين ، ج 1 ، ص 192 .\r\n( 9 ) . كشف الغمّة ، ج 2 ، ص 68 .\r\n( 10 ) . المنتظم ، ج 5 ، ص 344 .\r\n","page_name":" 352 ","page_number":352},
  {"content":"\r\n\r\nسبط ابن جوزى مىنويسد : واقدى گويد : « چون سر حسين ( ع ) با اسيران به مدينه رسيد ، هيچ كس در مدينه باقى نماند « 1 » و همگى گريه و شيون كنان بيرون آمدند . زينب دختر عقيل نيز با روى باز و موى پريشان بيرون آمد و فرياد مىزد : وا حسينا ! وا اخوتا وا اهلاه ، وا محمّدا ! و آن گاه گفت : . . . » « 2 » .\r\nابن نما گويد : چون دو فرستادهء يزيد به مدينه رسيدند ، زنى از دختران عبد المطلب با موى پريشان بيرون آمد - كه گويند وى زينب دختر عقيل بوده است - ؛ و آستينش را بالاى سر نهاده بود و چون به آنها رسيد در حالى كه مىگريست مىگفت : . . . » « 3 » .\r\nامّا دربارهء مكان اين واقعه ؛ بلاذرى ، طبرانى و قاضى نعمان تصريح كرده‌اند كه در بقيع بوده است ، ولى ديگران جاى اين مكان را در مدينه تعيين نكرده‌اند « 4 » .\r\nاما دربارهء اين كه چه گفته بلاذرى نوشته است : زينب دختر عقيل ، كه بر كشتگان طف نوحه‌سرايى مىكرد ، به بقيع رفت و چنين مىگفت :\r\nچنانچه پيامبر خدا ( ص ) از شما بپرسد :\r\nشما كه آخرين امتها بوديد با اهل بيت ( ع ) و انصار من چگونه رفتار كرديد ؟ !\r\nآيا پيمانى بزرگوارانه نداريد ؟\r\nآيا به پيمانها وفا نمىكنيد ؟\r\nفرزندانم و عمو زادگانم را تباه كرديد ؛\r\nبرخىشان اسير و برخى شان كشته و به خون آغشته‌اند .\r\nپاداش نصايحم اين نبود كه با خويشانم بدرفتارى كنيد « 5 » .\r\n\r\n\r\n","description":"","footnote":"\r\n( 1 )\r\n. تذكرة الخواص ، ص 267 .\r\n( 2 ) . وى تنها كسى است كه اسيران را به سر عطف كرده است و اين روايت او نادرست مىباشد ؛ و شواهد تاريخى كه نقل كرديم آن را تأييد نمىكند .\r\n( 3 ) . مثير الاحزان ، ص 95 ؛ الردّ على المعتصّب العنيد ، ص 51 .\r\n( 4 ) . انساب الاشراف ، ج 3 ، ص 420 ؛ المعجم الكبير ، ج 3 ، ص 126 ، ح 2853 ؛ شرح الاخبار ، ج 3 ، ص 199 ، ح 1128 .\r\n( 5 ) . انساب الاشراف ، ج 3 ، ص 420 .\r\n","page_name":" 353 ","page_number":353},
  {"content":"\r\n\r\nاما ديگران - به جز سبط ابن جوزى و خوارزمى - تنها سه بيت را ، با اختلاف ، ذكر كرده‌اند .\r\nدر ضمن نقل مسعودى آمده است :\r\nپس از رفتن من از دنيا ، نيمى از اهل بيتم اسيرند و نيمى آغشته به خون ، پاداش نصايحم ، بدرفتارى با خويشانم نبود « 1 » .\r\nطبرانى پس از آن مىنويسد : ابوالاسود دوئلى گفت : مىگوييم :  « رَبَّنا ظَلَمْنا أَنْفُسَنا . . . »  « 2 »\r\n( پروردگارا ما بر خويش ستم كرديم . . . ) ؛ و سپس گفت :\r\nمىگويم : بيتابى و خشم من افزوده شد ، خدايا حكومت بنى زياد را برانداز\r\nو آنان را دور گردان ، همانطور كه مكر ورزيدند و خيانت كردند .\r\nچنان كه ثمود و قوم عاد را دور گردانيدى .\r\nاميدوارم كه چون مركبشان ايستاد ، تا روز قيامت نزدشان باز نگردد . « 3 »\r\nقاضى نعمان گويد : « پس ابو الاسود دوئلى گفت : من شنيدم كه او ( زينب دختر عقيل ) مىگفت :  « رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ »  « 4 » ( پروردگارا ! ما بر خويشتن ستم كرديم ؛ و اگر تو بر ما نبخشايى و بر ما رحم نكنى ، از زيانكاران خواهيم بود ) . اين گفتار كسى است كه به دشمنى اهل بيت محمد ( ص ) اعتقاد ندارد . اما آنهايى كه معتقد به دشمنى با آنها بودند و قصدشان از اين كار انتقام از خود آن حضرت بود ، بر كفر خويش و بر جنايتى كه مرتكب شده بودند ، پا فشارى داشتند ؛ و پس از آن نيز شمار بسيارى از آنان را ظالمانه كشتند و كمتر كسى در صدد شمارش آنها بر آمده است - .\r\nكسان ديگرى نيز حق آل محمد ( ص ) را به زور ستاندند و خود را به جاى آنها خليفه\r\n\r\n\r\n","description":"","footnote":"\r\n( 1 ) . مروج الذهب ، ج 3 ، ص 68 ؛ نيز ر . ك : المعجم الكبير ، ج 3 ، ص 126 ، ح 2853 ؛ شرح الاخبار ، ج 3 ، ص 199 ، ح 1128 ؛ تاريخ الطبرى ، ج 4 ، ص 357 ؛ الكامل فى التاريخ ، ج 4 ، ص 89 ؛ الارشاد ، ج 2 ، ص 124 ؛ مقتل خوارزمى ، ج 2 ، ص 76 ؛ كفاية الطالب ، ص 441 ؛ المنتظم ، ج 5 ، ص 344 ؛ تذكرة الخواص ، ص 267 ؛ مثير الاحزان ، ص 95 ؛ مجمع الزوائد ، ج 9 ، ص 199 ؛ جواهر المطالب ، ج 2 ، ص 296 ؛ تسلية المجالس ، ج 2 ، ص 372 ؛ عيون الاخبار ، ج 1 ، ص 213 .\r\n( 2 ) . الاعراف ( 7 ) ، آيه 23 .\r\n( 3 ) . المعجم الكبير ، ج 3 ، ص 126 ، ح 2853 ؛ مجمع الزوائد ، ج 9 ، ص 199 ؛ كفاية الطالب ، ص 441 .\r\n( 4 ) . اعراف ( 7 ) ، آيه 23 .\r\n","page_name":" 354 ","page_number":354},
  {"content":"\r\n\r\nخواندند و همين امر موجب زمين خوردنشان شد .\r\n\r\nخطبهء عمرو بن سعيد\r\nابن سعد پس از ذكر رسيدن سر شريف به مدينه چنين نقل كرده است : « آن گاه عمرو بن سعيد منبر رفت و براى مردم خطبه خواند . او حسين ( ع ) و كار او را يادآور شد و گفت :\r\nبه خدا سوگند ، دوست داشتم كه سرش در پيكرش و جان او در جسمش بود . او از ما بد مىگفت و ما او را مىستوديم . او قطع رحم مىكرد و ما صلهء رحم مىكرديم . همانطور كه عادت او و عادت ما بود !\r\nآن گاه ابن ابى حبيش ، يكى از بنى اسد بن عبد العزى بن قصى برخاست و گفت : بدان كه اگر فاطمه ( س ) زنده بود ، آنچه مىبينى او را اندوهگين مىساخت .\r\nعمرو گفت : خاموش شو ! آيا تو به خاطر فاطمه ( س ) با من منازعه مىكنى و حال آنكه من از نزديكان او هستم ! به خدا سوگند كه او فرزند ماست و مادرش دختر ماست ، آرى به خدا سوگند اگر زنده بود قتلش او را اندوهگين مىساخت ، ولى كسى را كه براى دفاع از خود او را كشته سرزنش نمىكرد !\r\nپس ابن ابىحبيش گفت : او پسر فاطمه ( س ) و فاطمه ( س ) دختر خديجه ، دختر خويلد بن اسد بن عبد العزّى است » « 1 » .\r\nپيش از اين كينه و دشمنى پسر سعيد نسبت به اهل بيت رسول خدا ( ص ) را ياد آور شديم ؛ و بلكه مطالبى را نقل كرديم كه كفر وى را اثبات مىكند . اگر كسى در اين خطبه تأمل بورزد و با فضاى آن آشنا باشد ، از آن به شگفت نمىآيد . چرا كه مىداند ، اين خطبه در فضايى مضطرب و پس از رسيدن خبر به مدينه و رسيدن سر به آن شهر ايراد شد .\r\nاز اين رو در كلام اين شخص پر كينه نوعى عقب گرد ديده مىشود ؛ و خود را در جايگاه يك دفاع كننده‌اى كه تحت تأثير قرار گرفته نشان مىدهد . با وجود اين مىبينيم كه حتى در سخنانى كه در اين شرايط خاص بر زبان مىآورد ، نمىتواند بر بدسرشتى خود سرپوش بنهد .\r\nبلاذرى گويد : در حالى كه عمرو خطبه مىخواند ، ابن ابى حبيش برخاست و گفت :\r\nخداوند فاطمه ( س ) را رحمت كند . عمرو پس از بيان مطالبى چند گفت : شگفتا از\r\n\r\n\r\n","description":"","footnote":"\r\n( 1 ) . الطبقات ( ترجمة الامام الحسين ( ع ) ص 85 .\r\n","page_name":" 355 ","page_number":355},
  {"content":"\r\n\r\nاين الثغ . « 1 » ، تو را با فاطمه ( س ) چه كار ؟ گفت : مادرش خديجه است - مقصودش اين بود كه خديجه از بنى اسد بن عبد العزى است - گفت : آرى به خدا سوگند ؛ و او دختر محمّد ( ص ) است . تو او را از راست گرفتى و من از چپ . دوست داشتم كه اميرمؤمنان او را دور مىكرد و نزد من نمىفرستاد . به خدا سوگند دوست داشتم كه سر حسين ( ع ) روى گردنش و جانش در كالبدش بود » « 2 » .\r\nخوارزمى گويد : گويند : آن گاه عمرو بن سعيد - امير مدينه - منبر رفت و خطبه خواند و در خطبه‌اش گفت : اين سيلى اى است در مقابل سيلى و آسيبى است در مقابل آسيبى و موعظه‌اى است پس از موعظه‌اى  « حِكْمَةٌ بالِغَةٌ فَما تُغْنِ النُّذُرُ »  « 3 » ( حكمتى بود بالغه ولى هشدارها سود نكرد ) . به خدا سوگند دوست داشتم كه سرش در بدنش و جانش در كالبدش مىبود . هر از چند گاه به ما دشنام مىداد و ما او را مىستوديم . او از ما مىبريد و ما به او مىپيوستيم ، همانطور كه عادت ما و عادت او بود ؛ و اين قضيه برايش پيش نمىآمد . ولى چه كنيم با كسى كه براى قتل ما شمشير كشيده است ؟ جز اينكه از خود دفاع كنيم .\r\nآن گاه عبدالله بن سائب برخاست و گفت : بدان كه اگر فاطمه ( س ) زنده بود و سر حسين ( ع ) را مىديد برايش گريه مىكرد . عمر و بن سعيد رو به او كرد و گفت : ما از تو به فاطمه ( س ) نزديك‌تريم ! پدرش عموى ماست . همسرش برادر ماست . پسرش پسر ماست .\r\nبلى اگر فاطمه ( س ) زنده بود چشمانش مىگريست و جگرش اندوهگين مىشد ، ولى قاتل او را كه براى دفاع از خود او را كشت ، سرزنش نمىكرد ! » « 4 »\r\nاستدلال سست و بىپايهء اين ملعون ، زنان فرزند مرده را به خنده مىآورد . آيا اين از دفاع است كه هزاران تن فاسق و تبهكار ، شمارى اندك را به محاصره در آوردند ؛ و حال آنكه آخرين سبط باقيماندهء رسول پروردگار جهانيان و خاندان و نسل و زن و فرزندش و\r\n\r\n\r\n","description":"","footnote":"\r\n( 1 ) . كسى كه لكنت زبان دارد .\r\n( 2 ) . انساب الاشراف ، ج 3 ، ص 418 .\r\n( 3 ) . قمر ( 54 ) ، آيه 5 .\r\n( 4 ) . مقتل خوارزمى ، ج 2 ، ص 76 .\r\n","page_name":" 356 ","page_number":356},
  {"content":"\r\n\r\nشمارى از اصحاب برگزيده‌اش كه زاهدان شب و شيران روز بودند ، در ميانشان حضور داشتند . آن گاه آنان را با لب تشنه بكشند و سرهاشان را ببرند ؛ و زنانشان را اسير كنند و از شهرى به شهرى و از جايى به جايى ببرند . آيا اين همان طوركه ستمگر فرزند ستمگر ، يزيد ملعون و ديگر اذنابش و از آن جمله عمرو بن سعيد و ديگران اعتراف كردند ، چيزى جز گرفتن انتقام از رسول خدا ( ص ) بود .\r\nاما فاطمه ( س ) و پدرش و همسرش و ديگر پيامبران پيش از رسول خدا ( ص ) بر مصيبت حسين ( ع ) گريستند و كسى را كه به قتل او فرمان داد و آن را مرتكب شد و بدان رضايت داد ، لعنت كردند .\r\n\r\nموضع‌گيرى عبدالله بن جعفر\r\nعبداللّه بن جعفر ، پس از وقوع فاجعهء كربلا و شهادت فرزندانش - عون و عبدالله - در ركاب دايىشان ابا عبد الله الحسين ( ع ) ، مواضعى بزرگوارانه گرفت .\r\nاز جمله مواردى كه براى عدم حضور وى در كربلا بدان استناد مىشود ، مطلبى است كه در زيارت ناحيه مقدسه ، منسوب به امام زمان ( ع ) آمده است . آنجا كه در حقّ فرزندش مىگويد : « سلام بر محمّد بن عبداللّه بن جعفر كه به جاى پدرش حضور يافت » . « 1 »\r\nشايد او براى حضور عذرى داشت كه ما نمىدانيم .\r\nاز جمله مواردى كه ما را به موضع مثبت او رهنمون مىشود ، مطلبى است كه طبرى از عبدالرحمن بن عبيد ابى الكنود نقل كرده است : « هنگامى كه خبر قتل دو پسر عبد الله بن جعفر به همراه حسين ( ع ) به وى رسيد ، برخى از دوستان بر وى وارد شدند ؛ و مردم به او تسليت مىگفتند . گويد غلام او - كه گمان ندارم كسى جز ابالسلاس باشد - گفت :\r\nاين چيزى است كه از حسين ( ع ) ديديم و بر سرما آمد ، گويد : عبد الله بن جعفر او را با كفش زد و گفت : اى پسر زن فرومايه ، آيا اين سخن را دربارهء حسين ( ع ) مىگويى ؟\r\nبه خدا سوگند ، اگر نزد او حضور داشتم ، دوست نداشتم از او جدا شوم تا همراهش\r\n\r\n\r\n","description":"","footnote":"\r\n( 1 ) . زيارت ناحيهء مقدسه ، منسوب به امام زمان ( عج ) .\r\n","page_name":" 357 ","page_number":357},
  {"content":"\r\n\r\nبه قتل برسم . به خدا سوگند ، من آن دو را به او مىبخشم و مصيبت آن دو بر من آسان است . آنان همراه برادر و پسر عمويم كشته شدند و او را يارى دادند و در راهش شكيبايى ورزيدند .\r\nآن گاه رو به اهل مجلس كرد و گفت : خداى را سپاس كه با شهادت حسين ( ع ) بر من منّت نهاد و اگر من خود نتوانستم او را يارى دهم ، فرزندانم او را يارى دادند » . « 1 »\r\n\r\nبازگشت باقيماندهء كاروان حسينى به مدينهء منوّره\r\nآنان در نزديك مدينه‌اند ، مدينهء جدّشان ، هجرتگاه پدرشان ، پناهگاه مادرشان ، زادگاهشان و وطن دوستانشان ، چه دشوار است كه با اين وضعيت به شهر وارد شوند .\r\nآنان با حسين ( ع ) بيرون رفتند ولى امروز بدون حسين ( ع ) باز مىگردند ، ولى پرچم سرخش را بر دوش داشتند .\r\nطبيعى است كه اين كاروان بيش از هر چيز رفتارى عاطفى داشته باشد . مردم مدينه با حسين ( ع ) زندگى كرده و با او خو گرفته بودند . در وجود او ، وجود جدّش را با همان دانش ، هيبت ، خلق و خوى ، شجاعت ، غيرت و همهء مكارم اخلاق مىديدند ؛ و امروز مىشنوند كه اهل بيت او به زادگاهش نزديك مىشوند . اهل بيتى كه همراه او بيرون رفتند و تنها باز گشته‌اند ؛ اما رسالتش را با خودهمراه دارند .\r\nاز اين ديدگاه مىبينيم كه كاروان تنها بر ملتزم بودن به ظاهر عاطفى بسنده نكرد ، بلكه بيش از آن به اصول و روش توجه داشت ؛ و به گونه‌هاى مختلف به اين كار استمرار بخشيد . خواه به صورت بر پا ساختن عزا و سوگوارى ، يا استمرار گريه يا ايراد سخنرانى يا خواندن دعاهايى با مضامينى عالى و امثال آن . هدف همهء اينها روشن ساختن افكار و بيدار ساختن جامعه از خواب عميقى بود كه برهمهء افراد چيره گشته بود ، به جز آنها كه به قرآن و عترت تمسك جسته بودند .\r\nآرى ، آن لحظه‌ها ، لحظه‌هاى بسيار دشوار بود . . .\r\n\r\n\r\n","description":"","footnote":"\r\n( 1 ) . تاريخ الطبرى ، ج 4 ، ص 357 . نيز ر . ك : الكامل فى التاريخ ، ج 4 ، ص 89 ؛ مقتل خوارزمى ، ج 2 ، ص 76 ؛ الطبقات ( ترجمة الامام الحسين ( ع ) ) ، ص 85 .\r\n","page_name":" 358 ","page_number":358},
  {"content":"\r\n\r\nشيخ ابن نما حلّى - در توصيف آن حالت - مىگويد : پس از آنكه اعضاى خاندان پيامبر ( ص ) پس از غيبتى طولانى از سفر باز مىگشت . . . اين در حالى بود كه سبط پيامبر را افتاده بر روى خاك و دور از دوستان به جاگذاشته بودند ؛ در بيابانى خشك و برهوت .\r\nنه همنشين براى نجوا و نه پيكى براى امور پيش آمده دارند . و چشمهايشان به خاطر يتيمان پاك باقيمانده گريان بود . آنان افسوس مىخوردند با خود مىگفتند كه اى كاش به اينجا نيامده بودند . من اين ابيات را از زبان گفتار خودم و زبان حال آنان گفته‌ام :\r\nهنگامى كه به آب يثرب وارد شديم ؛\r\nپس از آن كه بر سبط شهيد سيل اشك جارى كرديم ؛\r\nبه خاطر درد و و رنجى كه ما كشيديم ؛\r\nگردن رهوارها كشيده شد و تسليم و رام شدند ؛\r\nدر طف جرعه جرعه جام مرگ نوشيدند ؛\r\nجان‌هايى بزرگوار كه امانتهاى رسول ( ص ) بودند ؛\r\nسعادت و خوشبختى خاندان هاشم به بدى تبديل شد ؛\r\nدر حالى كه آنان همانند ماه تابان بودند ؛\r\nبر تلهايى ايستاديم و بر اهلش گريستيم ؛\r\nاندوهگين در حالى كه بيابانهاى خشك و بىآب و علف نيز مىگريستند . « 1 »\r\n\r\nگفته‌هاى امّ كلثوم\r\nعلّامه مجلسى به نقل از كتابهاى برخى اصحاب ما چنين روايت مىكند : اما امّ كلثوم هنگامى كه به شهر مدينه رسيد گريه مىكرد و چنين مىگفت :\r\nاى شهر جدّ ما ! ما را مپذير ؛\r\nكه ما با اندوه و حسرت آمديم ؛\r\nآگاه باش و رسول خدا ( ص ) را از ما خبر بده ؛\r\n\r\n\r\n","description":"","footnote":"\r\n( 1 ) . مثير الاحزان ، ص 112 .\r\n","page_name":" 359 ","page_number":359},
  {"content":"\r\n\r\nكه ما گرفتار فاجعه پدرمان گشته‌ايم ؛\r\nمردان ما در طف بىسر بر خاك افتاده‌اند و پسران را سر بريده‌اند ؛\r\nبه جدّ ما خبر ده كه ما گرفتار شديم ؛\r\nو پس از گرفتارى ، به اسارت در آمديم ؛\r\nو خانواده‌ات اى رسول خدا ( ص ) چاشتگاهان\r\nدر صحراها عريان و غارت شدند ؛\r\nحسين ( ع ) را سر بريدند و اى رسول خدا ( ص ) ؛\r\nاحترام تو را نسبت به ما رعايت نكردند ؛\r\nاى كاش چشمان تو به اسيران مىافتاد ؛\r\nكه بر شتران بىجهاز حمل مىشوند ،\r\nاى رسول خدا ( ص ) پس از دوران پرده نشينى ؛\r\nاينك چشمان مردمان به ما مىنگرد ؛\r\nتا هنگاميكه تو زنده بودى از ما نگهدارى مىكردى ؛\r\nو چون تو ديده از جهان فرو بستى دشمنان به ما حمله كردند ؛\r\nاى فاطمه ! كاش بر اسيران نظر مىكردى ؛\r\nو مىديدى كه دختران تو در شهرها پراكنده‌اند ؛\r\nاى فاطمه ! كاش بر پيشاهنگ آنها نگاه مىكردى ؛\r\nو اى كاش زين العابدين ( ع ) را مىديدى ؛\r\nاى فاطمه ! كاش مىديدى كه ما شب زنده دارى مىكنيم ؛\r\nو كسى كه شب را زنده بدارد ، كور مىگردد ؛\r\nاى فاطمه ! آنچه تو از دشمنانت ديدى ؛\r\nنسبت به آنچه ما ديديم ، نيم دانگ بيش نبود ؛\r\nاگر زندگى تو به درازا مىكشيد ؛\r\nتا روز قيامت پيوسته بر ما گريه و زارى مىكردى ؛\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nدر بقيع از اين سو به آن سو برو ؛\r\nآن گاه بايست و بگو اى پسر حبيب پروردگار جهانيان ؛\r\nو بگو : اى عمو ، اى حسن تزكيه شده ؛\r\nاهل و عيال برادرت تباه گشتند ؛\r\nاى عمو جان ! برادرت از تو دور افتاد ؛\r\nو در گرو بيابان سوزان گرديد ، بدون سر ؛\r\nو پرندگان و درّندگان با صداى بلند و ترسناك ؛\r\nبر او نوحه سر مىدهند ؛\r\nاى مولاى من ! كاش مىديدى كه پيش راندند ؛\r\nحرمى را كه هيچ ياورى نداشت ؛\r\nبر پشت شتران برهنه و اهل بيت و عيال ؛\r\nسر برهنه مشاهده شدند ؛\r\nمدينه‌اى شهر جد ما ! ما را مپذير ؛\r\nكه ما با حسرت و اندوه آمده‌ايم ؛\r\nهنگامى كه از تو بيرون رفتيم ، همه با هم بوديم ؛\r\nو اكنون كه باز گشته‌ايم نه مردى داريم و نه پسرى ؛\r\nهنگام رفتن ، گروهى متحد بوديم ؛\r\nو اينك با روى باز و غارت شده برگشته‌ايم ؛\r\nما آشكارا در امان خدا بوديم ؛\r\nولى اينك تنها و ترسان باز مىگرديم ؛\r\nو مولايمان حسين ( ع ) انيس ما بود ؛\r\nو اينك در حالى باز مىگرديم كه حسين در آنجا مانده است ؛\r\nما بىمحافظ و بىسرپرستيم ؛\r\nو براى برادرمان نوحه سرايى مىكنيم ؛\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nما بر راهوارها حركت مىكنيم ؛\r\nو شتران دشمنان ما را به سرعت مىبرند ؛\r\nما دختران يس و طه هستيم ؛\r\nو بر پدرمان گريه مىكنيم ؛\r\nما پاكيزگانيم ولى پوششى نداريم و ما خالص شده و برگزيده‌ايم ؛\r\nما بر بلاها شكيباييم ؛\r\nو ما راستگو و نصيحت گريم ؛\r\nآگاه باش اى جدّ بزرگوار كه حسين را كشتند ؛\r\nو احترام خدا را درباره ما رعايت نكردند ؛\r\nاى جدّ بزرگوار دشمن به آرزوهاى خويش رسيد ؛\r\nو از ما انتقام گرفت ؛\r\nبه زنان بىاحترامى كردند ؛\r\nو همه آنان را با زور بر شتران بىجهاز سوار كردند ؛\r\nزينب ( س ) را از خيمه‌اش بيرون آوردند ؛\r\nو فاطمه سر گردان بود و بلند ناله مىكرد ؛\r\nسكينه از سوز جدايى به درگاه خداوند شكايت مىكرد ؛\r\nو از خداى جهانيان مدد مىخواست ؛\r\nو زين العابدين ( ع ) به كند و زنجير بسته شده بود ؛\r\nو خيانت پيشگان قصد كشتن او را كردند ؛\r\nپس از آنان خاك بر سر دنيا ؛\r\nكه ما در اين دنيا جام مرگ نوشيده‌ايم ؛\r\nاين داستان و شرح حال من است ؛\r\nاى شنوندگان بر ما گريه كنيد . « 1 »\r\n\r\n\r\n","description":"","footnote":"\r\n( 1 ) . بحار الانوار ، ج 45 ، ص 197 ؛ ينابيع الموّدة ، ج 3 ، ص 94 .\r\n","page_name":" 362 ","page_number":362},
  {"content":"\r\n\r\n\r\nاعزام بشير بن حذلم از سوى امام زين العابدين ( ع )\r\nنگاهى به حركت كاروان حسينى از كربلا به كوفه و از آنجا تا شام نشان مىدهد كه امام ( ع ) بر اوضاع مسلط بود و تبليغات دروغين را آشكار مىكرد و اوضاع را بر ضدّ حاكمان تغيير مىداد و حقايق پنهان را آشكار مىساخت . در حقيقت راه و روش ايشان روش اقدام و تأثير گذارى بود ، نه انفعال و تأثيرپذيرى .\r\nاز اين جاست كه به راز فرستادن بشير بن حذلم شاعر از سوى امام ( ع ) به مدينه پى مىبريم . او - به عنوان فرستاده امام ( ع ) و به عنوان شاعرى قوى و تأثير گذار بر احساسات - چنان تأثيرى در جامعه گذارد كه اوضاع مدينه دگرگون شد و مردم شهر از زن و مرد و كوچك و بزرگ براى استقبال از اهل بيت ( ع ) پيامبر بيرون آمدند . امام ( ع ) فرصت را غنيمت شمرد و براى مردم به ايراد سخن پرداخت ؛ و همان خطابه‌اى را خواند كه ميزان تأثير آن به زودى آشكار شد .\r\nسيّد ابن طاووس گويد : « بشير بن حذلم گفت : چون به آنجا - يعنى مدينه - نزديك شديم على بن الحسين همراه بار و بنه و زنان و فرزندان فرود آمد و چادر به پا كرد و فرمود : « اى بشير خدا پدرت را رحمت كند ، مردى شاعر بود آيا تو هم چيزى از شعر مىدانى ؟ گفتم : بلى اى فرزند رسول خدا ! من نيز شاعرم . فرمود : به مدينه برو و مردم را از شهادت ابا عبدالله ( ع ) با خبر كن . بشير گويد : من اسبم را سوار شدم و با شتاب رفتم تا وارد مدينه شدم . « 1 » چون به مسجد النبى ( ص ) رسيدم ، صدايم را به گريه بلند كردم و چنين سرودم :\r\n« اى مردم مدينه ديگر اين شهر جاى ماندن نيست ؛\r\nزيرا حسين ( ع ) كشته شده است و بايد فراوان اشك بباريد ؛\r\nپيكر او در كربلا آغشته به خون شد ؛\r\nو سرش را بر نيزه كردند و گرداندند ؛\r\n\r\n\r\n","description":"","footnote":"\r\n( 1 ) . الملهوف ، ص 226 ، به نقل از آن تسلية المجالس ، ج 2 ، ص 460 ؛ و ر . ك : مثير الاحزان ، ص 112 ؛ ينابيع المودّة ، ج 3 ، ص 93 .\r\n","page_name":" 363 ","page_number":363},
  {"content":"\r\n\r\nآن گاه گفتم : اى مردم ! على بن الحسين ( ع ) با عمّه‌ها و خواهرانش در نزديكى شهر منزل كرده و مرا فرستاده است تا شما را نزد او راهنمايى كنم » . « 1 »\r\n\r\nوضعيت مدينه پس از آگاهى مردم بر شهادت امام عليه السلام\r\nسيّد بن طاووس از بشير بن حذلم نقل مىكند كه گفت : « شنيدم كه كنيزكى براى امام حسين ( ع ) نوحه سرايى مىكرد مىگفت :\r\nپيك مرگ خبر مصيبت آقايم را داد ؛\r\nچه دردناك بود .\r\nاى ديدگان من ! در ريختن اشك بخشنده باشيد ؛\r\nو پس از اشك‌هايتان دوباره اشك بريزيد ؛\r\nبر آن كسى كه مصيبتش عرش جليل را تكان داد ؛\r\nو به مجد دين ضربه وارد آمد ؛\r\nو بر پسر پيغمبرخدا و پسر وصىّ او ؛\r\nهر چند كه منزل او از ما بسيار دور است .\r\nسپس گفت : اى پيك مرگ ! اندوه ما را در ماتم ابا عبدالله تازه كردى و زخم‌هايى را كه هنوز بهبود نيافته بود خراشيدى . خدايت رحمت كند ، تو كيستى ؟\r\nگفتم : من بشير بن حذلم هستم و مولايم على بن الحسين ( ع ) كه اينك همراه خانواده ابا عبدالله در فلان جا فرود آمده ، مرا فرستاده است . « 2 »\r\nنيز سيّد ابن طاووس از بشير نقل مىكند كه گفت : با شنيدن اين خبر همهء بانوان محجّبهء مدينه ، با روى باز از خانه‌ها بيرون آمدند و در حالى كه سيلى به صورت مىزدند ، فرياد آه و واويلا سر مىدادند . من هيچ روزى اين اندازه زن و مرد را گريان نديده بودم و هيچ روزى پس از وفات رسول خدا ( ص ) به تلخى آن روز نگذشت . « 3 »\r\n\r\n\r\n","description":"","footnote":"\r\n( 1 ) . الملهوف ، ص 226 ؛ نيز ر . ك : مثير الاحزان ، ص 112 ؛ تسلية المجالس ، ج 2 ، ص 460 ؛ ينابيع المودة ، ج 3 ، ص 93 .\r\n( 2 ) . الملهوف ، ص 227 .\r\n( 3 ) . الملهوف ، ص 226 ؛ تسلية المجالس ، ج 2 ، ص 460 ؛ ينابيع المودة ، ج 3 ، ص 93 .\r\n","page_name":" 364 ","page_number":364},
  {"content":"\r\n\r\nابن نما گويد : « همهء بانوان پرده‌نشين و محجّبهء مدينه بيرون آمدند ؛ و گريه مىكردند ، سيلى به صورت مىزدند و گونه‌هاشان را مىخراشيدند . روزى تلخ‌تر از آن براى اهل مدينه كسى نديده است » . « 1 »\r\nدر اخبار الزينبات از زبان حسن بن حسن آمده است : چون يزيد ما را كه بيش از ده نفر بوديم ، فرمان داد كه ما را به مدينه ببرند . ما . . . به آن شهر رسيديم و حاكم آن روز مدينه عمرو بن سعيد اشدق بود . سپس عبد الملك بن حارث سهمى آمد و خبر آمدن ما را به او داد ؛ او فرمان داد كه در بازارهاى شهر ندا دهند كه زين العابدين ( ع ) و عمو زادگان و عمّه‌هايش نزد شما آمده‌اند . آن گاه مرد و زن و كودك فرياد زنان و گريه‌كنان بيرون آمدند . زنان بنى هاشم نيز با سر برهنه بيرون آمدند و فرياد واحسينا سر مىدادند .\r\nما سه روز و سه شب سوگوارى كرديم و زنان بنى هاشم و مردم مدينه پيرامون ما جمع بودند » . « 2 »\r\nابن نما گويد : « مردم براى ديدار او ( على بن الحسين ( ع ) ) بيرون آمدند و جايگاه‌ها و راهها پر از جمعيت شد » . « 3 »\r\nسيّد ابن طاووس گويد : « بشير بن حذلم گفت : مردم مرا به جاى خودم رها كردند و با شتاب رفتند . من اسبم را هى زدم و چون به آنان رسيدم و ديدم كه جايگاه‌ها و راه‌ها پر از جمعيت است از اسبم فرود آمدم و مردم را پامال كردم تا به در خيمه نزديك شدم » . « 4 »\r\nاين توصيف حاكى از ازدحام جمعيت در پيرامون امام ( ع ) است ، به طورى كه بشير ناچار شد براى رسيدن به نزديك چادر مردم را پامال كند .\r\n\r\nخطبهء امام زين العابدين ( ع )\r\nسيّد ابن طاووس به نقل از بشير گويد : امام سجّاد ( ع ) كه داخل خيمه بود ، در حالى كه دستمالى در دست داشت و اشكش را با آن پاك مىكرد ، بيرون آمد . يكى از خادمان نيز\r\n\r\n\r\n","description":"","footnote":"\r\n( 1 ) . مثير الاحزان ، ص 112 .\r\n( 2 ) . اخبار الزينبات ، ص 113 .\r\n( 3 ) . مثير الاحزان ، همانجا .\r\n( 4 ) . الملهوف ، ص 228 .\r\n","page_name":" 365 ","page_number":365},
  {"content":"\r\n\r\nبا يك كرسى بيرون آمد و آن را گذاشت تا امام بنشيند . حضرت بىاختيار اشك مىريخت و صداى شيون و زارى مردم بلند شد . زنان و كنيزان نوحه سر مىدادند و مردم از همه سو به او تسليت مىگفتند . جايگاه يكپارچه شيون شد . امام سجاد ( ع ) با دست اشاره كرد و از مردم خواست كه ساكت باشند . مردم بلافاصله ساكت شدند و حضرت خطاب به آنان چنين فرمود : « 1 »\r\n   الْحَمْدُ لِلَّهِ رَبِّ الْعالَمِينَ ، الرَّحْمنِ الرَّحِيمِ ، مالِكِ يَوْمِ الدِّينِ ،    سپاس خدايى را كه پروردگار عالميان است ، خدايى كه دور است و در آسمانها جاى اوست و نزديك است و نجواها را مىشنود . او را مىستايم بر فجايع بزرگ روزگار و دردناك‌ترين مصايب ؛ مصايبى كه اشكها را جارى مىسازد ؛ سينه‌ها را تنگ مىگرداند و بر آنها سنگينى مىكند و جان مردم را مىستاند . اى مردم ! خداى بزرگ ما را به مصيبتهايى بزرگ گرفتار ساخت و در اسلام شكافى بزرگ افتاد . ابا عبدالله ( ع ) و خاندانش كشته شدند و زن و فرزندش به اسارت رفتند و سرش را برسر نيزه ميان شهرها گرداندند . آيا كدامين ماتم به پاى اين ماتم مىرسد ؟\r\nاى مردم ! كدام يك از شما پس از كشته شدن حسين ( ع ) مىتواند شادمانى كند ؟ يا كدامين چشمى مىتواند از ريختن اشك خوددارى ورزد ؟ آسمان‌هاى هفتگانه ، امواج درياها ، ستون‌هاى آسمان ، جاى جاى اين زمين پهناور ، شاخه‌هاى درختان ، ماهيان تهِ دريا ، فرشتگان نزديك خدا و همه اهل آسمان‌ها بر او گريستند . كدام قلبى است كه در قتل او نشكند ، يا كدام سينه‌اى است كه در ماتم او ننالد ، يا كدام گوشى است كه خبر اين شكاف افتاده در اسلام را بشنود و كر نشود ؟\r\nاى مردم ! مارا از شهرها راندند و در بيابانها آواره كردند ، چنان كه گويى ما فرزندان ترك و كابليم ، بىآنكه جرمى مرتكب شده باشيم و يا كارى زشت از ما سر زده باشد ، و\r\n\r\n\r\n","description":"","footnote":"\r\n( 1 ) . ابن نما گويد : پس به در چادر بازگشتم و ديدم كه امام ( ع ) بيرون آمده و دستمالى به دست دارد و اشكش را با آن پاك مىكند ، خادمش با او بود و كرسى را كه همراه داشت گذاشت و امام ( ع ) نشست . سوز و گداز بر حضرت چيره و مردم به او تسليت مىگفتند . حضرت با دست اشاره كرد كه ساكت باشند و آنان بلافاصله سكوت اختيار كردند . . . ( مثير الاحزان ، ص 113 ) .\r\n","page_name":" 366 ","page_number":366},
  {"content":"\r\n\r\nيا شكافى در اسلام افكنده باشيم . پيشينيان ما از چنين امورى به دور بودند و اين چيزى جز يك بهتان نيست .\r\nبه خدا سوگند ، اگر پيامبر ( ص ) به جاى اينكه اين مردم را به دوستى ماسفارش كند به جنگ با ما تشويق مىكرد ، رفتارشان زشت‌تر از اين نبود : انا لله و انا اليه راجعون ، از اين مصيبت بزرگ و دردناك و سنگين و تلخ . ما مزد و پاداش مصيبتهايى را كه ديده‌ايم از خداوند مىخواهيم ، « و او پيروزمند و انتقام گيرنده است » . « 1 »\r\nآن گاه حضرت برخاست و رفت تا وارد مدينه شود . « 2 »\r\nدرنگ و ملاحظه\r\nاين خطابه با آن كه كوتاه است امور مهمّى را در بر دارد كه برخى از آنها را يادآور مىشويم .\r\n1 . تأكيد بر حمد و ثناى مستمر الهى در همه حالت‌ها و همه شرايط .\r\n2 . بيان آنچه در جهان هستى روى داده است و اين كه درياها ، آسمانها ، زمين ، درختان ، ماهيان ، فرشتگان ، و اهل آسمان‌ها و آسمان‌هاى جهان بر امام حسين ( ع ) گريستند و آنچه روى داده مصيبتى بزرگ ، دردناك ، فاجعه‌آميز ، تلخ و اسفناك بوده است .\r\n3 . بيان عمق فاجعه‌اى كه مرتكب شده‌اند ، به طورى كه امكان انجام زشت‌تر از آن وجود ندارد و در تاريخ بىسابقه است . به طورى كه اگر - به فرض - پيامبر ( ص ) هم انجام چنين كارى را به آنان سفارش مىكرد چيزى بر آنچه نسبت به آنان انجام دادند نمىافزودند .\r\nعلّامه بحرالعلوم با اشاره به همين مطلب گفته است :\r\nاگر به ايشان فرمان داده مىشد كه دشمنى بورزند و همه تلاش خود را هم به كار مى بستند ، كارى بيش از اين نمىكردند . « 3 »\r\n4 . بيدار كردن و توجيه مردم مبنى بر لزوم موضع‌گيرى در اين زمينه ، آن جا كه مىفرمايد :\r\n\r\n\r\n","description":"","footnote":"\r\n( 1 ) . الملهوف ، ص 228 ؛ مثير الاحزان ، ص 113 ؛ ينابيع المودّة ، ج 3 ، ص 93 با اندكى اختلاف .\r\n( 2 ) . ينابيع المودّة ج 3 ، ص 93 .\r\n( 3 ) . عبرات المصطفين ، ج 2 ، ص 359 .\r\n","page_name":" 367 ","page_number":367},
  {"content":"\r\n\r\nكدام قلبى است كه در قتل او نشكند و يا كدام سينه‌اى است كه در ماتم او ننالد و يا كدام گوشى است كه خبر اين شكاف افتاده در اسلام را بشنود و كر نشود .\r\n\r\nدر مدينهء منوره\r\n\r\nوضعيت اهل بيت هنگام ورود به مدينه\r\nشيخ ابن نما در توصيف وضعيت آن بزرگواران مىنويسد : آن گاه امام زين العابدين ( ع ) و گروهى ديگر وارد خانهء پيامبر ( ص ) شدند و ديدند كه خانه ، ويرانه و خالى از سكنه با اندوه خود خلوت كرده است . در قضاى فرود آمده فرو رفته است ؛ و خطرهاى سهمناك بر آن هجوم آورده‌اند . عذابهاى مرگ بر آن مشرف گشته و سپاه مصايب در آن اردو زده است ؛ و به خاطر از دست دادن بزرگان ، عرصه‌اى وحشتناك دارد . . . .\r\nكنار خانهء پيامبر خدا ، محمد ( ص ) ايستادم ؛\r\nو ديدم كه عرصه‌هايش ويران گشته است ؛\r\nديگر قارىاى در آن قرآن تلاوت نمىكند ؛\r\nو نماز و روزه‌اش تعطيل گشته است ؛\r\nآن خانه پناهگاه علوم و سپر خطرها بود ؛\r\nو جوايزش بر سر آزاد شدگان فرو مىباريد ؛\r\nاز بزرگان خاندان هاشم تهى گشته ؛\r\nو پس از حسين ( ع ) پراكندگىاش گرد نيامده است ؛\r\nاى چشمان من ! در قتل سبط پيامبر بگرييد ؛\r\nاشك سوز و گدازم در فقدان او پايان نمىپذيرد ؛\r\nاى جگرم ! تا كى بايد بر آزار شكيبا بود ؛\r\nآيا گاه آن فرا نرسيده است كه از آه و اندوه بىنياز شود . « 1 »\r\nسيّد محمّد بن ابىطالب كركى گويد : هنگامى كه چشمش بر منزلهاى دوستانى افتاد\r\n\r\n\r\n","description":"","footnote":"\r\n( 1 ) . مثير الاحزان ، ص 114 .\r\n","page_name":" 368 ","page_number":368},
  {"content":"\r\n\r\nكه پرتو افشان ايمان و تجلى اسرار قرآن و سكونتگاه چراغهاى عرفان و خانهاى كرم و احسان بودند و به زبان حال مىگريد و از نبود مردانش مىنالد و اشك از ديده‌شان جارى است و ناله‌اش از سينه‌شان بالا مىرود و با صدايى كه خبر از شدّت سوز و گدازش مىدهد ، فرياد برمىآورد ؛ و از شدّت گرفتاريش خبر مىدهد و هر سوار و پياده‌اى را باخبر مىكند و براى هر كوچ كننده و فرود آمده‌اى مىسرايد :\r\nكجايند آنها كه خورشيد و ماه من بودند ؛\r\nكجايند آنهايى كه جمال و شادى من بودند ؛\r\nكجايند آنها كه پشتيبان و نگهبان من بودند ؛\r\nو هنگامى كه به رنج مىافتم هدايتم مىكردند . . . « 1 »\r\nاز آن هنگامى كه چشمانم انسانى را نديده است ؛\r\nشماتت كننده بسيار شده چون ياورانم كم گشته‌اند ؛\r\nاى چشمهاى من ! اگر اشكهايم خشك گرديد ؛\r\nآن گاه از قلب شكسته خون بباريد ؛\r\nآنگاه خطاب به مجالس كراماتشان و مدارس تلاوتشان و جايگاههاى عبادتشان و محراب‌هاى نمازشان فرياد بر آورد : كجايند كسانى كه بوستان‌هاى كرم با وجودشان خرّم شد و حمايت از ملّتها با وجودشان رقم خورد ؟ كجايند آنهايى كه با ركوع و سجودشان تو را آبادان مىداشتند و در اطاعت معبودشان به پاى مىايستادند ؟ كجايند آنهايى كه پيرامون تو باغهاى نعمت فراوان داشتند و جويبارهاى بخششان در سر تا سر تو جارى بود . پرچمهاى دانش آنان بر پا و چادرهاى شرافتشان زده بود ؟ چه تاريكىهايى را كه از تو با نور بخششهايشان روشن كردند ، و چه وحشت‌هايى را كه از تو با آواز تلاوتشان انس بخشيدند ، چه شبهاو روزهايى را كه از تو با نمازشان زنده نگه داشتند و سحرگاههاى تاريكى از تو را كه با نور شب زنده‌دارى خويش نورانى ساختند !\r\nآن گاه [ خانه 
  ] به زبان حال پاسخ داد و حياط خانه وى را از تغيير اوضاعش خبر داد :\r\n\r\n\r\n","description":"","footnote":"\r\n( 1 ) . در اينجا چند بيت براى رعايت اختصار نقل نگرديد .\r\n","page_name":" 369 ","page_number":369},
  {"content":"\r\n\r\nاز ديار من كوچيدند و در اندوه سراى قلبم سكونت گزيدند . از خانه‌هايم دور شدند و با دراز ساختن دوران جدايى اندوهم را طولانى ساختند . آه ، چقدر آرزومند جاى پاى آنان بر خاك خود هستم ! آه و افسوس كه ماه چهره‌هاشان از منزلگاه‌هاى سعادتم رخت بر بستند . روزگار دوريم از آنان ، نوميدم كرد و در شاديم همچنان اميدوار ماند و روزگار با غارتشان با من دشمنى ورزيد . من پس از آنان در ميان مردم هيچ جايگاه اميدى ندارم . اى واژگان ! قلب من را از اندوه ذوب كنيد . تو ديگر در خاكستر استخوان‌هايم جايگاهى ندارى . اى تن بيمار ! پيش از سپرى شدن زمان و روزگار از شدّت اندوه بمير .\r\nآن حضرت مشاهده كرد كه منزل‌هاى دوستانش از فرط وحشت تاريك است و چون كسى در آنها نيست تهى افتاده‌اند . گويى كه زبان حال با آنان نجوا مىكرد و با بيان گفتار خطاب به آنان مىفرمود : اى سراهايى كه پشتيبانش غايبند و وضعيتش دگرگون گشته و به ويرانه تبديل شده‌اند . اندوهم در فقدان ساكنانت هميشگى است و شور و شوقم به خاطر دورى آسمانت پايان نمىپذيرد . خبر مصيبت‌هايشان اشكم را سرازير مىكند و اخبار درد و رنجشان آه و افسوسم را بر مىانگيزد . سرزمين خالى از آنها قلبم را آتش مىزند و خانه‌هاى نوميدشان عقلم را به وحشت مىاندازد . چرا نبايد آتش زنهء جدايى را از آتش جدايى پر نكند ؛ و فرط شيفتگى جامهء بيمارى را بر اعضا و جوارحم بر ندرد . . . » « 1 »\r\n\r\nوضعيت مدينه پس از ورود اهل حرم حسين ( ع )\r\nخوارزمى گويد : « چون اهل حرم حسين ( ع ) وارد مدينه شدند ، زنان بنى هاشم شيون كردند و شهر يكپارچه فرياد شد . . . » « 2 »\r\nابن فتّال نيشابورى گويد : « . . . تا آنكه وارد مدينه شدند هيچ شيونى همانند شيون بنى هاشم در خانه‌هاشان براى حسين ( ع ) شنيده نشد » . « 3 »\r\n\r\n\r\n","description":"","footnote":"\r\n( 1 ) . تسلية المجالس ، ج 2 ، ص 464 .\r\n( 2 ) . مقتل خوارزمى ، ج 2 ، ص 76 . اين نقل پيش از اين به طور كامل آمد و نيازى به تكرار آن نيست .\r\n( 3 ) . روضة الواعظين ، ج 1 ، ص 192 .\r\n","page_name":" 370 ","page_number":370},
  {"content":"\r\n\r\n\r\nنوحه‌سرايى زنى از دختران عبدالمطلب\r\nابن جوزى به نقل از امام باقر ( ع ) مىنويسد : چون به مدينه رسيدند ، زنى از دختران عبدالمطلب با موى آشفته و در حالى كه آستينش را بالاى سرنهاده بود به ديدار آنان آمد و مىگفت :\r\nآن گاه كه پيامبر خدا ( ص ) از شما بپرسد ؛\r\nشما كه آخرين امتها بوديد ، پس از من با خاندان و اهل بيت من چگونه رفتار كرديد ؟\r\nچه خواهيد گفت ؟ شمارى را پس از من به اسارت برديد ؛\r\nو شمارى ديگر را در خون غلتان كرديد ؛\r\nاين پاداش خير خواهى و پيامبرى من نبود ؛\r\nكه با فرزندانم چنين رفتار بدى كنيد . « 1 »\r\n\r\nكنار مسجد الرسول ( ص )\r\nعلامهء مجلسى مىنويسد : در نوشته‌هاى برخى از اصحاب آمده است : راوى گفت :\r\n« زينب دو ستون در مسجد را گرفت و صدا زد : اى جدّ بزرگوار ! من خبر مرگ برادرم حسين ( ع ) را برايت آورده‌ام » . اشك او در آن حال خشك و گريه و زارى او كاشسته نمىشد ، هر گاه كه به على بن الحسين ( ع ) مىنگريست ، اندوهش تازه مىشد و احساساتش فزونى مىيافت » . « 2 »\r\n\r\nسياه‌پوشى و ماتم‌دارى\r\nبرقى به نقل از عمر بن على بن الحسين ( ع ) مىنويسد : هنگامى كه حسين بن على ( ع )\r\n\r\n\r\n","description":"","footnote":"\r\n( 1 ) . الرّد على المتعصّب العنيد ، ص 51 . نيز ر . ك . البدء و التاريخ ، ج 6 ، ص 12 ؛ البدايه و النهايه ، ج 8 ، ص 199 و 200 ؛ تهذيب الكمال ، ص 429 با اندكى اختلاف . پيش از اين نوحه سرايى دختر عقيل را به هنگام رسيدن خبر شهادت امام ( ع ) به مدينه آورديم . جز اينكه برخى مورّخان - همانطور كه نام‌هايشان را پيش از اين آورديم - اين مطلب را پس از رسيدن حرم حسين ( ع ) نقل كرده‌اند و اين با آنچه گذشت منافاتى ندارد . زيرا اين دو امر ايجابى هستند و اجتماع و تكرارشان در دو زمان منعى ندارد .\r\n( 2 ) . بحار الانوار ، ج 45 ، ص 198 .\r\n","page_name":" 371 ","page_number":371},
  {"content":"\r\n\r\nكشته شد ، زنان لباس سياه و پشمى پوشيدند ؛ و از سرما و گرما شكايت نمىكردند ؛ و على بن الحسين ( ع ) براى عزاداريشان غذا فراهم مىكرد » . « 1 »\r\n\r\nپاداش نگهبانان\r\nزنان علويه ، از كسانى كه مواظبت از آنها را از شام تا مدينه بر عهده داشتند سپاسگزارى كردند . شبلنجى گويد : « [ مرد نگهبان 
  ] از حالشان مىپرسيد و در همهء كارهاشان با آنها مهربانى مىكرد ؛ و در حركتشان بر آنان سخت نمىگرفت تا چون وارد مدينه شدند ، فاطمه دختر حسين ( ع ) به خواهرش ، سكينه ، گفت : اين مرد نسبت به ما نيكى كرده است ، آيا نمىخواهى انعامى به او بدهى ؟ گفت : به خدا سوگند ، براى دادن انعام به او ، چيزى جز اين زيورهايمان نداريم . گفت : همان‌ها را بده . آن گاه دو گوشواره و دو دستبندشان را بيرون آوردند و براى او فرستادند . اما او آنها را باز پس فرستاد و گفت : اگر كارى كه كرده‌ام تنها براى دنيا بود ، به كم‌تر از اينها نيز راضى بودم . ولى من اين كار را جز براى خدا و خويشاوندى شما با رسول خدا ( ص ) نكردم . « 2 »\r\nپيش از اين نيز در بحث « خوشرفتارى در راه » چنين مطلبى را آورديم . با اين اختلاف كه در آنجا گفت و گو ميان فاطمه ، دختر على ( ع ) ، و خواهرش زينب ( س ) ردّ و بدل شد ؛ و آن كسى هم كه دستبند و گردنبند را براى آن مرد فرستاد ، زينب ( س ) بود ؛ و اين مناسب‌تر است . « 3 »\r\nامّا امام زين العابدين ( ع ) به برخى از آنها بهترين پاداش و بالاتر از حدّ پندار داد . طبرى به نقل از أبونمير على بن يزيد گويد : « در هنگام بازگشت از شام من با على بن الحسين ( ع ) همراه بودم . من با زنان همراهش خوشرفتارى مىكردم و در هنگام لزوم از آنها فاصله مىگرفتم و پنهان مىشدم . چون در مدينه فرود آمدند ، مقدارى زيور آلات برايم فرستادند كه من نگرفتم و گفتم : به خدا سوگند ، من اين كار را براى خدا كردم . آن گاه على بن الحسين ( ع )\r\n\r\n\r\n","description":"","footnote":"\r\n( 1 ) . المحاسن ، ص 420 ، باب الاطعام ، باب 26 ، ح 196 و به نقل از آن ، بحار الانوار ، ج 45 ، ص 188 ، ح 33 .\r\n( 2 ) . نور الابصار ، ص 132 .\r\n( 3 ) . تاريخ الطبرى ، ج 4 ، ص 254 ؛ الكامل فى التاريخ ، ج 4 ، ص 88 ؛ مقتل خوارزمى ، ج 2 ، ص 74 ؛ البداية والنهاية ، ج 8 ، ص 197 .\r\n","page_name":" 372 ","page_number":372},
  {"content":"\r\n\r\nسنگى سياه و صاف را گرفت و آن را مهر كرد و گفت : اين را بگير و هر حاجتى داشتى از آن بخواه ، به خدايى كه محمد ( ص ) را به پيامبرى فرستاد ، در خانه از آن سنگ روشنى مىخواستم و آن در تاريكى نور مىداد . اگر آن را بر قفل مىزدم ، باز مىشد و چون آن را در حضور پادشاهان مىگذاشتم ، چيزى جز آنچه دوست داشتم نمىديدم » . « 1 »\r\n\r\nويران ساختن خانه‌هاى متعلق به خاندان حسين ( ع )\r\nاز مواردى كه پرده از سياست سركوبگرانه اموى بر مىدارد ، ويران ساختن خانه‌هاى متعلق به ابا عبدالله ( ع ) است ؛ و اين تأييدگر چيزى است كه بارها گفته‌ايم .\r\nقاضى نعمان گويد : « از جعفر بن محمد ( ع ) نقل شده است كه فرمود : امام حسين ( ع ) در هنگام شهادت هفتاد و چند هزار دينار مقروض بود .\r\nگويد : يزيد از تصرف اموال حسين ( ع ) خوددارى كرد . اما سعيد بن عاص خانه‌هاى متعلق به على بن ابىطالب ( ع ) ، عقيل ، رباب ، دختر امرء القيس ، همسر امام حسين ( ع ) و مادر سكينه ( س ) را ويران ساخت » . « 2 »\r\nاين نيز تأييد ديگرى براى يكى از امور مسلّم تاريخ است ؛ و آن اينكه ما بارها تأكيد كرده و گفته‌ايم كه آنچه در برخى كتابها آمده است كه يزيد به خاطر اتّفاق پيش آمده اظهار اندوه مىكرد ، جز دروغ و نفاق‌ورزى چيزى نبود ؛ و گرنه چرا دست به اين كار زشت زد ؟\r\nملاحظه كنيد اين را كه گفته‌اند يزيد از امام ( ع ) خواست هر گاه در كارى فرو ماند به او نامه بنويسد ؛ و آن گاه با آنها چنين رفتارى انجام مىدهد !\r\n\r\nبرپايى عزا براى حسين ( ع )\r\nقاضى نعمان نقل مىكند كه امام صادق ( ع ) فرمود : از روزى كه حسين بن على ( ع ) به شهادت رسيد ، مدّت يك سال كامل شب و روز ، و سه سال ( در روز ) نوحه سرايى\r\n\r\n\r\n","description":"","footnote":"\r\n( 1 ) . دلائل الامامة ، ص 201 ، ح 119 ؛ ر . ك : نوادر المعجزات ، ج 7 ، ص 116 ؛ اثبات الهداة ، ج 3 ، ص 26 ، باب 17 ، ف 22 ، ح 61 ؛ مدينة المعاجز ، ج 4 ، ص 259 ، ح 1293 .\r\n( 2 ) . شرح الاخبار ، ج 3 ، ص 269 ، ح 1173 .\r\n","page_name":" 373 ","page_number":373},
  {"content":"\r\n\r\nكردند . مسْوَر بن مخرمه و ابو هريره و شمارى ديگر از بزرگان اصحاب رسول خدا ( ص ) به طور پنهانى و با نقاب مىآمدند و مىشنيدند و گريه مىكردند » . « 1 »\r\nاين خبر نشان دهندهء ميزان اندوه هاشميان و اهتمامشان به عزاى سيد الشهدا ( ع ) است . اندوه و سوز و گداز شديد آنها موجب شد كه براى زنده نگهداشتن نام ابا عبدالله ( ع ) و ادامهء راه او ، به اين كار استمرار بخشند .\r\n\r\nنوحه‌سرايى جنّ\r\nزرندى گويد : امام صادق ( ع ) از پدرش چنين نقل مىكند : از روزى كه حسين بن على ( ع ) كشته شد ، مدّت سه سال براى او عزادارى كردند ، وائلة بن اصقع ، مروان بن حكم ، مسْوَر بن مخرمه و شمارى ديگر از بزرگان اصحاب رسول خدا ( ص ) با نقاب مىآمدند و به نوحه سرايى جنّيان گوش مىدادند و گريه مىكردند » . « 2 »\r\n\r\nمرثيه‌سرايى ام‌ّالبنين\r\nاز صاحب رياض الاحزان نقل شده است كه گفت : « امّ البنين ، همسر امير المؤمنين ( ع ) براى حسين ( ع ) عزا به پا كرد . زنان بنى هاشم نزد وى جمع شدند و براى حسين ( ع ) و اهل بيتش گريه مىكردند » . « 3 »\r\nمامقانى گويد : « از نشانه‌هاى نيروى ايمان وى . . . اينكه بشير پس از ورود به مدينه هر گاه خبر مرگ يكى از چهار پسرش را به او مىداد ، چيزى به اين مضمون مىگفت : از حسين ( ع ) برايم بگو . پس از آنكه خبر چهار پسرش را به او داد گفت : بندهاى دلم را پاره كردى ، فرزندانم و هر چه در زير آسمان است فداى حسين ( ع ) باد » . « 4 »\r\nابو الفرج اصفهانى گويد : « امّ البنين . . . به بقيع مىرفت و با سوز و گداز براى پسرانش گريه مىكرد . مردم جمع مىشدند و به گريه‌هايش گوش مىدادند . مروان\r\n\r\n\r\n","description":"","footnote":"\r\n( 1 ) . دعائم الاسلام ، ج 1 ، ص 227 .\r\n( 2 ) . نظم دررالسمطين ، ص 224 ؛ به نقل از آن ، احقاق الحق ، ج 11 ، ص 589 .\r\n( 3 ) . رياض الاحزان ، ص 60 ، طبق هامش شرح الاخبار ، ج 3 ، ص 186 .\r\n( 4 ) . تنقيح المقال ، ج 3 ، ص 70 .\r\n","page_name":" 374 ","page_number":374},
  {"content":"\r\n\r\nاز كسانى بود كه به اين منظور مىآمد . او پيوسته به نوحه سرايى او گوش مىداد و گريه مىكرد ! » .\r\nاين مطلب را على بن محمد بن حمزه از نوفلى ، از حمّاد بن عيسى جهنى از معاويه بن عمار از جعفر بن محمد ( ع ) نقل كرده است . « 1 »\r\nابو الحسن اخفش در شرح الكامل گويد : « او هر روز به بقيع مىرفت و براى او [ عباس 
  ] مرثيه سرايى مىكرد ، فرزند عباس ( ع ) يعنى عبيدالله را نيز با خود مىبرد . مردم مدينه و از جمله مروان حكم براى شنيدن مرثيه‌هايش جمع مىشدند و از سوز نوحه‌هايش به گريه مىآمدند . از سروده‌هاى اوست :\r\nاى كسى كه عباس را در هنگام حمله به فرومايگان ديدى ؛\r\nدر حالى كه به دنبال او ، فرزندان حيدر ، آن شيران شجاع و دلاور ، در حركت بودند ؛\r\nشنيده‌ام كه بر سر فرزندم ضربت زدند آن گاه كه دستانش را بريده بودند ؛\r\nواى بر من كه ضربت عمود سر شير بچه‌ام را خم كرد ؛\r\nاگر شمشير به دست داشتى هيچ كس به تو نزديك نمىشد .\r\nنيز گفته است :\r\nواى بر تو ، مرا ديگر ام‌ّالبنين مخوان ؛\r\nكه شيرهاى ژيان را به يادم آورى ؛\r\nمن فرزندانى داشتم و مرا به آنها صدا مىزدند ؛\r\nولى اينك رگ گردنشان زده شده و كشته شده‌اند ؛\r\nنيزه‌ها بدنهايشان را قطعه قطعه كردند ؛\r\nو همهء آنها نيزه خورده بر زمين افتادند ؛\r\nاى كاش مىدانستم ، آيا همانطور كه گفته‌اند ؛\r\nدست راست عباس قطع بود ؟ « 2 »\r\n\r\n\r\n","description":"","footnote":"\r\n( 1 ) . مقاتل الطالبيين ، ص 90 .\r\n( 2 ) . شرح الكامل ، طبق حاشيهء شرح الاخبار ، ج 3 ، ص 186 .\r\n","page_name":" 375 ","page_number":375},
  {"content":"\r\n\r\n\r\nاندوه رباب\r\nرباب ، همسر امام حسين ( ع ) ، بسيار اندوهگين شد . او به شدّت به آن حضرت علاقمند بود و از اين رو وفادارى شگفتى از خود نشان داد .\r\nابن اثير گويد : « همسر حسين ( ع ) ، رباب ، دختر امرىء القيس با وى همراه بود . او مادر سكينه دختر آن حضرت است . او را همراه ديگر اهل و عيال امام ( ع ) به شام بردند . سپس به مدينه بازگشت ، شمارى از اشراف قريش به خواستگارى او آمدند ، ولى او پاسخ داد : نمىخواهم كه پس از رسول خدا ( ص ) پدر شوهرى بگيرم . او يك سال پس از امام ( ع ) باقيماند ، در حالى كه سقف هيچ خانه‌اى بر او سايه نيفكند ، تا آنكه ضعيف شد و اندوهناك در گذشت » . « 1 »\r\nابن كثير گويد : « هنگامى كه حسين ( ع ) در كربلا به شهادت رسيد ، رباب نيز با او همراه بود . وى علاقهء شديدى نسبت به آن حضرت در خود احساس مىكرد . . . پس از حسين ( ع ) مردمان بسيارى از اشراف قريش به خواستگارى او آمدند و او پاسخ داد : نمىخواهم پس از رسول خدا ( ص ) پدر شوهرى بگيرم . به خدا سوگند كه پس از حسين ( ع ) با هيچ مردى زير يك سقف قرار نخواهم گرفت . او پيوسته براى آن حضرت اندوهگين بود تا رحلت كرد . گويند كه او پس از حسين ( ع ) چند سالى بيش نزيست و خدا داناتر است » . « 2 »\r\nنقل شده است كه او مدّت يك سال سر قبر ابا عبدالله الحسين ( ع ) ماند و سپس به مدينه باز گشت و چنين مىگفت :\r\nتا سال آينده سلام بر شما ؛ و كسى كه يك سال كامل بگريد عذرش خواسته است . « 3 »\r\nاين از جمله اخبارى است كه نمىتوان پذيرفت و بسيار بعيد مىنمايد . از شعر وى نيز چنين استفاده مىشود كه او مدّت يك سال براى حسين ( ع ) گريه كرد ، نه آنكه بر سر قبر آن حضرت مانده باشد . از همين رو يكى از مورّخان آن را با عبارت قيل ( / گفته‌اند ) آورده كه نشان ضعيف بودن آن است . « 4 »\r\n\r\n\r\n","description":"","footnote":"\r\n( 1 ) . الكامل فى التاريخ ، ج 4 ، ص 88 .\r\n( 2 ) . البداية والنهاية ، ج 8 ، ص 212 .\r\n( 3 ) . همان\r\n( 4 ) . الكامل فى التاريخ ، ج 4 ، ص 88 .\r\n","page_name":" 376 ","page_number":376},
  {"content":"\r\n\r\nآرى سبط ابن جوزى گفته است : « او مدّت يك سال پس از حسين ( ع ) زيست و سپس از اندوه درگذشت . او پس از حسين ( ع ) زير سايه هيچ سقفى قرار نگرفت » . « 1 »\r\nبا اين نقل روشن مىشود كه آن بيت شعر را در پايان عمرش گفت . شايد زمانى آن را سرود كه نشانه‌هاى مرگ را به چشم ديد و فهميد كه هنگام جدا شدن جان از كالبدش فرا رسيده است ؛ و گرنه شأن وى اقتضا مىكرد كه تا پايان عمر ، گر چه دراز باشد ، به همان حالت بماند .\r\nبرخى مورّخان نوشته‌اند كه او مرثيه اندوهبارى براى امام ( ع ) سرود و در آن گفت :\r\nآن كسى كه نور بود و از او فروغ مىگرفتند ؛\r\nاينك در كربلا كشته‌اش روى زمين افتاده است ؛\r\nاى سبط پيامبر ، خدايت پاداش نيك دهد ؛\r\nدربارهء رفتارى كه با ما كردى و با تو نيكو رفتار كند ؛\r\nتو كوهى استوار بودى كه به آن پناه مىبردم ؛\r\nو با ما با دلسوزى و ديندارى رفتار مىكردى ؛\r\nديگر يتيمان و تهى دستان و بينوايان كسى را ندارند ؛\r\nكه آنان را بىنياز سازد و به او پناه ببرند ؛\r\nبه خدا سوگند كه هيچ كس را به جاى شما خويشاوند نخواهم گرفت ؛\r\nتا آنكه ميان خاك و گل مدفون شوم . « 2 »\r\n\r\nمرثيه‌خوانى عاتكه دختر زيد\r\nگويند : دربارهء وفادارى همسران امام حسين ( ع ) نقل شده است كه همسرش ، عاتكه ، دختر زيد بن عمرو بن نفيل براى آن حضرت نوحه سرايى مىكرد و با تمام وجودش در رثاى آن حضرت گفته است :\r\nواحسينا ! من حسين را فراموش نمىكنم ؛\r\n\r\n\r\n","description":"","footnote":"\r\n( 1 ) . تذكرة الخواص ، ص 265 .\r\n( 2 ) . ر . ك : الاغانى ، ج 16 ، ص 147 .\r\n","page_name":" 377 ","page_number":377},
  {"content":"\r\n\r\nنيزه‌هاى دشمن او را نشانه رفتند ؛\r\nاو را كشته در كربلا ترك گفتند ؛\r\nپس از او باران كربلا را سيراب مگرداند . « 1 »\r\nاين از يك سو ، ولى از سوى ديگر اين ابيات - با اندكى اختلاف - به رباب همسر امام ( ع ) نسبت داده شده است . او در شام ، پس از آنكه سر حسين ( ع ) را گرفت ، آن را بوسيد و در دامن گذاشت و آن مرثيه را براى او خواند . « 2 »\r\n\r\nامّ سلمه امانتها را به صاحبانش باز مىگرداند\r\nكلينى به نقل از امام باقر ( ع ) مىگويد : « حسين - صلوات الله عليه - هنگام رفتن به عراق كتاب‌ها و وصيت نامه را به امّ سلمه سپرد ؛ و چون على بن الحسين ( ع ) باز گشت به وى داد » . « 3 »\r\nمسعودى همانند اين روايت را نقل كرده ، گويد : « سپس ( امام حسين ( ع ) ) على بن الحسين ( ع ) را ، كه بيمار بود ، حاضر ساخت و اسم اعظم و ميراثهاى پيامبران را به او وصيت كرد و به اطلاع او رساند كه علوم ، كتابها و سلاح را به امّ سلمه داده و به او فرموده است كه آنها را به او بسپرد » . « 4 »\r\nنيز گفته است « چون شهادت اباعبدالله نزديك شد ، او ( على بن الحسين ( ع ) ) را فراخواند و به وى وصيت كرد و فرمان داد كه آنچه را نزد امّ سلمه گذاشته است به همراه ميراثهاى پيامبران و سلاح و كتاب تحويل بگيرد » . « 5 »\r\nاين نيز از مواردى است كه بر بزرگى و عظمت امّ سلمه دلالت دارد . به طورى كه تا پايان عمر مورد اعتماد پيامبر ( ص ) و خاندانش بود ؛ و آنچه هم كه نگهدارى كرد ، چيزهايى بود كه ناچار بايد نزد حجّت خدا بر روى زمين در هر زمانى باشد . آنچه اهميّت اين موضوع را روشن مىسازد ، روايتى است كه ابن حمزهء طوسى از ابو خالد كابلى نقل كرده\r\n\r\n\r\n","description":"","footnote":"\r\n( 1 ) . معجم البلدان ، ج 4 ، ص 505 ، شماره 10176 .\r\n( 2 ) . تاريخ الفرمانى ، طبق هامش شرح الاخبار ، ج 3 ، ص 178 .\r\n( 3 ) . الكافى ، ج 1 ، ص 242 ، ح 3 ، الغيبة ، ص 195 159 ؛ المناقب ، ج 4 ، ص 172 ؛ اعلام الورى ، ص 252 .\r\n( 4 ) . اثبات الوصية ، ص 142 .\r\n( 5 ) . همان ، ص 145 .\r\n","page_name":" 378 ","page_number":378},
  {"content":"\r\n\r\nاست كه گفت : « هنگامى كه ابا عبد الله الحسين - صلوات الله عليه - كشته شد و شيعه سر گردان ماند و على بن الحسين ( ع ) در خانه‌اش نشست ، شيعيان نزد حسن بن حسن رفت و آمد مىكردند . من نيز از كسانى بودم كه نزدش مىرفتم . شيعيان از او سؤال مىكردند ولى او جواب نمىداد . من سر گردان ماندم كه امام چه كسى است و يك روز پرسيدم و گفتم :\r\nفدايت گردم ، آيا سلاح رسول خدا ( ص ) نزد شما است ؟ او به خشم آمد و گفت : اى گروه شيعه آيا ما را به زحمت مىاندازيد ( يا بر ما خورده مىگيريد ) ؟ !\r\nمن محزون و اندوهگين از نزد او بيرون رفتم و نمىدانستم به كجا بروم . هنگام نيمروز از درب خانهء على بن الحسين ( ع ) گذر كردم . به دالان خانه‌اش كه رسيدم ، در را باز كرد ؛ و نگاهى به من انداخت و گفت : « اى كنكر . گفتم : فدايت گردم ، اين نام را كسى جز من و خداوند نمىداند . در دوران كودكى مادرم مرا مىبوسيد و مرا به اين نام مىخواند . فرمود :\r\nنزد حسن بن حسن بوده‌اى ؟ گفتم : آرى . فرمود : اگر دوست دارى من به توخبر مىدهم و اگر مىخواهى تو به من خبر ده . گفتم : پدر و مادرم به فدايتان ، شما خبر دهيد : فرمود : تو دربارهء سلاح رسول خدا ( ص ) از او پرسيدى و او گفت : اى گروه شيعه ! آيا ما را به رنج مىاندازيد ؟ گفتم : فدايت شوم . به خدا سوگند قضيه چنين بوده است . آن گاه به كنيزكى گفت : زنبيل را برايم بياور ؛ و او زنبيلى مهر كرده برايش آورد . حضرت انگشترش را بيرون آورد و آن را باز كرد و سپس فرمود : اين زره رسول خدا ( ص ) است ؛ و آن را گرفت و پوشيد ؛ كه تا نصف ساق پايش بود . سپس به زره فرمود : بلند شو و همان موقع تا زمين رسيد ، آن گاه فرمود : كوتاه شو ؛ و به صورت اوّلش بازگشت . آن گاه حضرت فرمود : رسول خدا ( ص ) هر گاه آن را مىپوشيد به آن چنين مىگفت ؛ و آن اين گونه رفتار مىكرد » . « 1 »\r\n\r\nفاطمه ، دختر امام حسين ( ع ) امانتها را به صاحبانش باز مىگرداند\r\nشيخ كلينى به نقل از امام باقر ( ع ) مىنويسد : « پس از ماجراهايى كه براى حسين بن على ( ع ) پيش آمد ، دختر بزرگش ، فاطمه بنت الحسين ( ع ) ، را فرا خواند و يك كتاب در\r\n\r\n\r\n","description":"","footnote":"\r\n( 1 ) . الثاقب فى المناقب ، ص 363 ، ح 302 ؛ ر . ك : المناقب ، ج 4 ، ص 135 ؛ الهداية الكبرى ، ص 225 ، مدينة المعاجز ، ج 4 ، ص 422 ، ح 1406 .\r\n","page_name":" 379 ","page_number":379},
  {"content":"\r\n\r\nپيچيده و يك وصيتنامه‌اى آشكار به او سپرد . على بن الحسين ( ع ) در حالى كه به درد شكم مبتلا بود آنان را همراهى مىكرد ؛ و آنها جز به بيمارى او نمىانديشيدند . سپس فاطمه آن كتاب را به على بن الحسين ( ع ) داد و پس از آن ، به خدا سوگند ، اى زياد كه آن كتاب به ما رسيد . گفتم : خداوند مرا فدايت گرداند ، داخل آن كتاب چه بود ؟ فرمود : به خدا سوگند آنچه فرزندان آدم از آن هنگام كه خداوند آدم را آفريد تا هنگامى كه دنيا نابود شود ، به آن نياز دارند ، در آن كتاب است . به خدا سوگند ، همهء حدود حتى ديه يك خراش در آن كتاب است » . « 1 »\r\nمعلوم مىشود كه اين امانتها ، جدا از امانتهايى است كه امّ سلمه اقدام به بازگرداندن آنهاكرد ؛ و امام ( ع ) امانتها و وصيتنامه و برخى مواريث را دو قسمت كرد . بخشى از آن را به دست دخترش ، فاطمه ، و بخش ديگر را به‌ام سلمه سپرد تا پس از او آنها را به حجّت خدا در روى زمين تسليم كنند . ما اين اندازه بيشتر نمىدانيم و عقلهاى ما از درك جزئيات آن قاصر است .\r\n\r\nاستمرار گريه و اندوه امام زين العابدين ( ع )\r\nشيخ صدوق از امام جعفر صادق ( ع ) نقل مىكند كه فرمود : گريه كنندگان پنج تن‌اند :\r\nآدم ، يعقوب ، يوسف ، فاطمه دختر محمد ( ص ) و على بن الحسين ( ع ) . آدم آن قدر گريست كه در گونه هايش شيار افتاد . يعقوب آن قدر بر يوسف گريست كه بينايىاش رفت و به او گفتند : « به خدا سوگند كه پيوسته يوسف را ياد مىكنى تا بيمار شوى يا هلاك گردى » « 2 » ، يوسف آن قدر گريست كه زندانيان به رنج افتادند و گفتند : يا روز گريه كن و شب آرام باش و يا شب گريه كن و روز آرام باش و بر سر يكى از اين دو با آنها توافق كرد . فاطمه بنت محمد ( ص ) آن قدر براى رسول خدا ( ص ) گريست كه مردم مدينه به رنج افتادند و گفتند :\r\nگريه‌هاى فراوان تو ما را مىآزارد . از آن پس او به قبرستان شهيدان مىرفت و هر چه مىخواست گريه مىكرد و باز مىگشت . اما على بن الحسين ( ع ) مدت بيست يا چهل\r\n\r\n\r\n","description":"","footnote":"\r\n( 1 ) . ر . ك : بصائر الدرجات ، ص 168 ، ح 24 ؛ المناقب ، ج 4 ، ص 172 ؛ اثبات الوصية ، ص 142 .\r\n( 2 ) . يوسف ( 12 ) ، آيه 85 .\r\n","page_name":" 380 ","page_number":380},
  {"content":"\r\n\r\nسال براى حسين ( ع ) گريست . هر گاه طعام نزدش مىگذاشتند گريه مىكرد ، تا آنكه يكى از غلامانش گفت : فداى شما گردم ، اى فرزند رسول خدا ( ص ) ! من بيمناك هلاك شما هستم . فرمود : من شكايت غم و اندوهم را نزد خداوند مىبرم و از خداوند چيزى مىدانم كه شما نمىدانيد . من هر گاه شهادت فرزندان فاطمه ( ع ) را به ياد مىآورم گريه گلويم را مىفشارد » . « 1 »\r\nابن نما گويد : « از پدرم - رحمة الله عليه - نقل شده است امام زين العابدين - با همهء بردبارى و شكيبايى ، نسبت به اين مصيبت و آزمايش بسيار بيتاب و دردمند بود . مدت چهل سال با اشكى ريزان و قلبى سوزان گريست . روزها را با روزه سپرى مىكرد و شب‌ها را به نماز مىگذراند . چون براى افطارش غذا مىآوردند ، كشتگانش را يادآور مىشد و مىگفت : وا كرباه ( واى از اين اندوه ) و اين را تكرار مىكرد و مىگفت : « فرزند رسول خدا ( ص ) گرسنه كشته شد ، فرزند رسول خدا ( ص ) تشنه كشته شد » ؛ به طورى كه جامه‌اش از اشك خيس مىشد » . « 2 »\r\nنيز گويد : « ابو حمزهء ثمالى گفت : چون از فراوانى گريه‌اش پرسيدند فرمود : يعقوب يكى از فرزندانش را گم كرد ، آن قدر گريست كه چشمانش سفيد شد . اين در حالى بود كه پسرش در دنيا زنده بود و نمىدانست كه او مرده است . من كه ديدم پدرم به همراه هفده تن از اهل بيتم در يك ساعت كشته شدند ، مىخواهيد اندوهشان از قلبم بيرون رود ؟ ! » « 3 »\r\nسيّد ابن طاووس گويد : اى شنونده ! براى اين مصيبت راه حاملان كتاب را در پيش‌گير .\r\nنقل شده است كه سرورمان ، زين العابدين ( ع ) - با آن بردبارى وصف ناپذيرش - براى اين مصيبت بسيار گريه مىكرد و فراوان اندوه مىخورد و رنج مىكشيد .\r\nاز امام صادق ( ع ) نقل شده است كه فرمود : زين العابدين ( ع ) مدّت چهل سال بر پدرش گريست . روزها را روزه مىداشت و شب‌ها را نماز مىگزارد . چون هنگام افطار مىرسيد ،\r\n\r\n\r\n","description":"","footnote":"\r\n( 1 ) . امالى صدوق ، ص 204 ، مجلس ، 29 ، ح 5 ؛ الخصال ، ص 272 / 154 . فتّال نيشابورى پايان آن را نفل كرده است .\r\n( 2 ) . مثير الاحزان ، ص 115 .\r\n( 3 ) . همان .\r\n","page_name":" 381 ","page_number":381},
  {"content":"\r\n\r\nغلامش خوردنى و نوشيدنى را مىآورد و در حضور وى مىنهاد و مىگفت : اى مولاى من بخوريد . حضرت مىفرمود : پسر رسول‌الله ( ص ) گرسنه كشته شد . پسر رسول الله ( ص ) تشنه كشته شد ؛ و پيوسته اين جمله را تكرار مىكرد و مىگريست . به طورى كه غذايش از اشك خيس مىگرديد و نوشيدنيش با آن آميخته مىشد . او پيوسته چنين بود تا به خداى عزوجل پيوست » . « 1 »\r\nخوارزمى از حنان بن سدير از پدرش نقل مىكند كه امام باقر ( ع ) فرمود : پدرم على بن الحسين ( ع ) چنين بود كه هر گاه هنگام نماز فرا مىرسيد پوستش به لرزه در مىآمد و رنگش زرد مىگرديد . هيجانى شديد وجودش را فرا مىگرفت و مو بر بدنش راست مىشد و در حالى كه اشك‌هايش بر گونه جارى بود مىفرمود : اگر بنده مىدانست كه با چه كسى راز و نياز مىكند روى از خدا بر نمىگرداند . روزى به صحرا رفت . غلامش او را دنبال كرد و ديد كه بر سنگى سخت و ناهموار به سجده افتاده است . غلامش گفت : چون صداى ناله و گريه‌اش را شنيدم ، ايستادم . به خدا سوگند من شمردم كه هزار بار مىگفت :\r\n« لا إله الا الله حقّاً حقّا ، لا إله الا الله تعبّداً ورقّا ، لا إله الا الله ايماناً و صدقا » آن گاه سر از سجده بلند كرد ، در حالى كه محاسن و صورتش غرق در اشك چشمش گرديده بود .\r\nغلامش گفت : اى سرور من ! آيا گاه آن فرا نرسيده است كه اشكتان پايان پذيرد و گريه‌تان كم شود ؟ فرمود : واى بر تو ، يعقوب فرزند اسحاق فرزند ابراهيم ، پيامبر و پسر پيامبر بود و دوازده پسر داشت . خداوند تعالى يكى از آنان را پنهان ساخت ، در نتيجه موى سرش از اندوه سفيد گشت و پشتش از غم ، خم گرديد و چشمش از گريه نابينا شد . اين در حالى بود كه پسرش در دنيا و زنده بود . اما من ، پدرم و برادرم و بيست و هفت ( هفده ) تن از اهل بيتم را كشته و افتاده ديدم . چگونه اندوهم پايان پذيرد و گريه‌ام كم شود » . « 2 »\r\nاربلى گويد : امام صادق ( ع ) فرموده است : چون از على بن الحسين ( ع ) درباره فراوانى گريه‌اش پرسيدم ، فرمود : مرا سرزنش مكنيد . يعقوب سبطى از فرزندانش را گم كرده در\r\n\r\n\r\n","description":"","footnote":"\r\n( 1 ) . الملهوف ، ص 233 .\r\n( 2 ) . مقتل خوارزمى ، ج 2 ، ص 124 ؛ الملهوف ، ص 234 ، با اندكى تفاوت .\r\n","page_name":" 382 ","page_number":382},
  {"content":"\r\n\r\nنتيجه آنقدر گريه كرد كه چشمانش سفيد گرديد ، در حالى كه نمىدانست او مرده است .\r\nمن به چشم خود ديدم كه چهارده تن از اهل بيتم در يك سپيده دم كشته شده‌اند ، آيا مىخواهيد كه اندوهشان از دلم برود ؟ » « 1 »\r\n\r\nنقش امام زين العابدين ( ع ) در استمرار پيام\r\nامام ( ع ) نقش خويش را در استمرار بخشيدن به رسالت حسينى ، تثبيت پايه‌ها ونتايج آن و تربيت مردم بر اساس آن ، به نيكوترين وجهى ايفا نمود ؛ و اين كار به شيوه‌هاى زير انجام مىپذيرفت :\r\n1 . تثبيت امر امامت : حكومت ستمگر و هيئت حاكمه مىخواست و دوست داشت كه پس از حسين ( ع ) همه چيز رو به خاموشى برود . امّا امام سجاد ( ع ) با نقش خويش اثبات كرد كه امامت امرى بيرون از چارچوب ارادهء بشر است . كارى خدايى است و لطف و عنايت ويژهء خداوند همراه آن است . آنچه را كه ميان او و عمويش محمّد بن حنفيه « 2 » گذشت ، بايد بر همين موضوع حمل كرد . مؤيّد آن مطالبى است كه اندكى پيش از اين در روايت ابو خالد كابلى آورديم .\r\n2 . تربيت مردم : امام ( ع ) با برخوردارى از نيرو و موهبت الهى ، اقدام به تربيت مردم كرد ، از راه سخنانش و نيز موعظه‌هايى كه بسا در روز جمعه‌و در مسجد الرسول ( ص ) ايراد مىفرمود . روشن است كه حضور مردم در روز جمعه با ديگر روزها تفاوت دارد .\r\nورّام بن ابى فراس از سعيد بن مسيب نقل مىكند كه گفت : « على بن الحسين ( ع ) مردم را در هر جمعه در مسجد الرسول ( ص ) موعظه مىكرد و با اين سخنان آنان را به ترك دنيا و روى آوردن به آخرت ترغيب مىكرد » . « 3 »\r\n3 . پراكندن معارف الهى : از آنجا كه امام ( ع ) در شرايط سياسى بسيار سخت به سر مىبرد ، طبيعى است كه نمىتوانست به نحو دلخواه وارد ميدان شود . از اين رو مىبينيم\r\n\r\n\r\n","description":"","footnote":"\r\n( 1 ) . كشف الغمّة ، ج 2 ، ص 102 .\r\n( 2 ) . ر . ك : الاحتجاج ، ج 2 ، ص 147 و 151 .\r\n( 3 ) . تنبيه الخواطر ، ص 366 .\r\n","page_name":" 383 ","page_number":383},
  {"content":"\r\n\r\nكه ثروت علمى هنگفتى را در قالب دعا به يادگار مىگذارد و در پرتو آن امور گوناگونى را در زمينه‌هاى تربيتى ، عرفانى ، اجتماعى و سياسى چاره انديشى مىكند .\r\n4 . امام ( ع ) و مسألهء انتقام‌گيرى از قاتلان حسين ( ع ) : در تاريخ قرائن و شواهد بسيارى موجود است مبنى بر اين كه رهبرى گرفتن انتقام از قاتلان حسين ( ع ) به دست امام سجاد ( ع ) بود . تفصيل اين مطلب از حوصلهء بحث بيرون است . « 1 » ولى ما مىبينيم كه آن حضرت در دعاهاى مستمر شب و روز خويش به اين مسأله اهتمام مىورزد .\r\nقاضى نعمان گويد : على بن الحسين ( ع ) هر شب و روز دعا مىكرد كه خداوند كشته شدنِ قاتل پدرش را به او نشان دهد . پس از آنكه مختار قاتلان حسين ( ع ) را كشت ، سرهاى كشتهء عبيدالله زياد و عمر سعد را همراه با فرستاده‌اى از سوى خود نزد على بن الحسين ( ع ) فرستاد و به او گفت كه امام سجاد ( ع ) شبها را نماز مىگزارد و چون صبح كند و نماز صبح را بگزارد مىخوابد . آن گاه بر مىخيزد ( و مسواك مىزند ) . سپس برايش غذايى مىآورند .\r\nچون به در خانه‌اش رسيدى دربارهء او بپرس ، هرگاه گفتند كه سفره در حضور ايشان پهن است ، اجازه بگير و سرها را روى سفره‌اش بگذار و بگو : « مختار شما را سلام مىرساند و مىگويد : اى فرزند رسول خدا ( ص ) خداوند انتقام شما را گرفت » . فرستاده چنين كرد و همين كه على بن الحسين ( ع ) سرها را روى سفره‌اش ديد ، براى خدا به سجده افتاد و گفت : سپاس خدايى را كه دعايم را اجابت كرد و انتقام مرا از قاتلان پدرم گرفت . نيز براى مختار دعا كرد و براى او پاداش خير خواست » . « 2 »\r\nميزان تأثيرگذارى امام ( ع ) از عكس العمل حكومت به خوبى پيداست ؛ كه به مواردى از آن اشاره مىشود :\r\n1 . آزار رساندن و دشنام دادن وى بر منبر : سبط ابن جوزى از ابن سعد نقل مىكند كه والى مدينه ، هشام بن اسماعيل مخزومى ، على بن الحسين ( ع ) را مىآزرد و على ( ع ) را بر منبر دشنام مىداد و ناسزا مىگفت . « 3 »\r\n\r\n\r\n","description":"","footnote":"\r\n( 1 )\r\n. ر . ك : ذوب النضار ، ص 97 - 98 و 144 .\r\n( 2 ) . شرح الاخبار ، ج 3 ، ص 270 .\r\n( 3 ) . تذكرة الخواص ، ص 328 .\r\n","page_name":" 384 ","page_number":384},
  {"content":"\r\n\r\nقاضى نعمان گويد : « چون هشام بن اسماعيل مخزومى ولايت مدينه يافت ، على بن الحسين ( ع ) را بسيار آزار و اذيت مىكرد » . « 1 »\r\nشيوهء ديگر واليان نيز همين بود ، گر چه گاهى از نظر شدّت و ضعف اختلاف داشت .\r\n2 . قصد قتل يا مسموم ساختن امام ( ع ) : طبرى - امامى - از ابراهيم بن سعد نقل مىكند كه گفت : « چون واقعهء حرّه پيش آمد و سپاه به مدينه حمله كردو سه روز آن را مباح شمرد ، بَرْدَعهء حمار ، از نزديكان يزيد بن معاويه ( ملعون ) در جستجوى على بن الحسين ( ع ) فرستاد تا او را بكشد يا مسموم سازد . . . » « 2 »\r\n\r\nنقش زينب كبرى ( س ) در استمرار رسالت\r\nخوانندهء محترم در جاهاى گوناگون بر مواضع قهرمانانهء زينب كبرى ( س ) آگاه شد . آن حضرت تا پايان زندگى اين رسالت را ترك نگفت . از جملهء آن جاها مدينهء منوّره است . او در برابر اين فاجعه نقش بسيار بزرگى ايفا كرد . به اين ترتيب كه مردم را براى گرفتن انتقام خون حسين ( ع ) آماده مىكرد و در اين باره سخنرانى مىفرمود . فعاليت‌هاى ايشان چنان تأثيرى بر جا نهاد كه حكومت نتوانست حضور ايشان را در مدينه تحمّل كند و اقدام به تبعيد وى از آن شهر كرد .\r\nصاحب « اخبار الزينبات » نقل مىكند كه مصعب بن عبدالله گفت : زينب ، دختر على ( ع ) ، در دوران حضورش در مدينه مردم را به قيام براى گرفتن انتقام خون حسين ( ع ) وادار مىكرد . چون عبدالله زبير در مكه قيام كرد ، مردم را به گرفتن انتقام حسين ( ع ) و خلع يزيد برانگيخت . چون اين خبر به اهل مدينه رسيد ( و زمينه فراهم گرديد ) ، زينب ( س ) در ميان آنها به سخنرانى پرداخت و آنان را بر قيام براى خونخواهى تشويق مىكرد . وقتى اين خبر به عمرو بن سعيد رسيد ، طى نامه‌اى به يزيد وى را از اين خبر آگاه ساخت . او در پاسخ نوشت كه زينب ( س ) را از مردم جدا كن . او نيز فرمان داد كه به ايشان بگويند كه\r\n\r\n\r\n","description":"","footnote":"\r\n( 1 ) . شرح الاخبار ، ج 3 ، ص 260 ، ح 1162 .\r\n( 2 ) . دلائل الامامة ، ص 198 ، ح 112 .\r\n","page_name":" 385 ","page_number":385},
  {"content":"\r\n\r\nبايد از مدينه خارج شود و به هر جا كه بخواهد برود . زينب ( س ) فرمود : خداوند مىداند كه چه بر سر ما آمده است . برگزيدگان ما را كشتند و ما را راندند و بر شتران بىجهاز سوار كردند . به خدا سوگند اگر خون ما را هم بريزيد ، بيرون نمىرويم .\r\nزينب دختر عقيل به آن حضرت گفت : اى دختر عمو ! خداوند وعده‌اش را دربارهء ما راست گردانيد و زمين را به ارث ما داد ، هر كجاى آن كه بخواهيم منزل مىكنيم . پس خاطرتان آرام و چشمتان روشن باد و خداوند ستمگران را كيفر خواهد داد . آيا مىخواهى پس از اين خوار گردى ؟ به سرزمين امن سفر كن . سپس زنان بنى هاشم بر وى گرد آمدند و با او سخن مهر آميز گفتند و ياريش دادند » . « 1 »\r\nاز برخى روايات استفاده مىشود كه خود يزيد ملعون به انتقال وى از مدينه اشاره كرد . از عبيدالله بن ابىرافع نقل است كه گفت : « از محمد ، ابوالقاسم بن على ، شنيدم كه مىگفت :\r\nهنگامى كه زينب ، دختر على ( ع ) ، همراه زنان و كودكان از شام به مدينه رفت ، ميان او و عمرو بن سعيد بن اشدق - حاكم يزيد در مدينه - اختلاف و آشوب بروز كرد . او نيز طى نامه‌اى به يزيد ، خواستار خروج زينب ( س ) از مدينه شد . يزيد نيز همين مطلب را براى وى نوشت و در نتيجه عمرو حضرت زينب ( س ) و ديگر زنان بنى هاشم را كه مىخواستند ، آمادهء سفر مصر كرد ؛ و ايشان چند روز مانده از رجب به آنجا رسيدند » . « 2 »\r\nاين نشانگر تأثير زينب كبرى در آن جامعه است . به طورى كه هيئت حاكمهء فاسد احساس خطر كرده و به تبعيد ايشان از مدينه اقدام نمودند .\r\nاما تحقيق دربارهء اينكه ايشان به مصر يا به شام رفته است و تعيين مكان وفات و دفن وى ، از حوصلهء اين بحث بيرون است . ولى مهمّ تأكيد اين نكته است كه ايشان وظيفهء خويش را در ابلاغ رسالت حسينى به خوبى انجام دادند و انواع درد و رنج را در اين راه تحمل كردند ؛ و البته پيروز هم شدند .\r\nاز محمد بن عبدالله از امام صادق ( ع ) از پدرش از حسن بن حسن نقل است كه گفت :\r\n\r\n\r\n","description":"","footnote":"\r\n( 1 ) . اخبار الزينبات ، ص 115 .\r\n( 2 ) . همان ، ص 117 .\r\n","page_name":" 386 ","page_number":386},
  {"content":"\r\n\r\nهنگامى كه عمه‌ام ، زينب ( س ) ، از مدينه بيرون رفت ، از زنان بنى هاشم ، فاطمه ، دختر عمويم ، حسين ( ع ) ، و خواهرش سكينه نيز با او همراه شدند » . « 1 »\r\nرقيّة بن عقبة بن نافع فهرى گفته است : من در ميان كسانى بودم كه وقتى زينب ( س ) پس از ديدن آن مصيبت به مصر آمد ، از او استقبال كردند . آن گاه مسلّمة بن مخلد ، عبدالله بن حارث و ابو عميرهء مزنى نزد وى رفتند . مسلّمة او را تسليت گفت و گريست .\r\nزينب ( س ) گريست و حاضران نيز گريه كردند . حضرت فرمود : اين چيزى بود كه خداى رحمان وعده كرد و پيامبران راست گفتند .\r\nاين بود جريان حركت كاروان پيروزمند و تاريخ ساز حسينى . كتاب را با نقلى از باعونى به پايان مىبريم كه گفت :\r\n« پس از آن براى هيچ كس از فرزندان حرب بنيادى بر پا نشد ، تا آنكه خداوند حكومت را از آنان گرفت و دنباله‌شان را بريد و لعنت و خوارى و ننگ ابدى را برايشان به ارث گذارد . عبد الملك بن مروان به حجّاج بن يوسف نوشت : مرا از خون‌هاى اهل بيت ( ع ) معاف دار ؛ كه من ديدم پس از آنكه بنى حرب حسين ( ع ) را كشتند ، خداوند حكومتشان را از آنها گرفت » . « 2 »\r\nيكم ذىقعدهء 1419 ه . ق\r\nمحمّد أمين پورامينى\r\n\r\n\r\n","description":"","footnote":"\r\n( 1 ) . اخبار الزينبات ، ص 118 .\r\n( 2 ) . جواهر المطالب ، ج 2 ، ص 278 .\r\n","page_name":" 387 ","page_number":387},
  {"content":"\r\n . \r\n","description":"","footnote":"","page_name":" 388 ","page_number":388},
  {"content":"\r\n\r\n\r\nفهرست منابع\r\n1 . قرآن كريم\r\n2 . نهج البلاغة\r\n3 . الآثار الباقية عن القرون الخالية ، أبو ريحان ، محمّد بن احمد بيرونى خوارزمى ( ت : 440 ) ، مكتبة المثنّى ، بغداد .\r\n4 . أبحاث فى الملل و النحل ، بحث‌هاى استاد شيخ جعفر سبحانى ، مركز مديريت حوزهء علميّه قم .\r\n5 . أبو الشهداء الحسين بن على ( ع ) ، عبّاس محمود عقّاد ، انتشارات شريف رضى ، قم .\r\n6 . الإتحاف بحبّ الأشراف ، شيخ عبداللّه‌بن محمّدبن عامر شبراوى ، مطبعة الأديبه مصر منشورات رضىّ ، قم .\r\n7 . إثبات الوصيّة للإمام علىّ بن أبى طالب ، أبو الحسن علىّ بن حسين بن على مسعودى هذلى ( ت : 346 ) ، انتشارات رضىّ ، قم .\r\n8 . إثبات الهداة ، شيخ محمد بن حسن حرّ عاملى ، ( ت : 1104 ) .\r\n9 . الاحتجاج ، أبو منصور أحمد بن على بن ابى طالب ( ق 6 ) ، انتشارات اسوه ، إيران .\r\n10 . إحقاق الحقّ ، قاضى شهيد سيّد نور اللّه حسينى مرعشى شوشترى ، تعليقات آيت اللّه العظمى نجفى مرعشى ، كتابخانهء آيت اللّه مرعشى نجفى ، قم .\r\n11 . إحياء علوم الدِّين ، أبو حامد محمّد بن محمّد غزالى ( وفات : 505 ) ، دار المعرفة ، بيروت .\r\n12 . أخبار الزينبات ، منسوب به علّامه ابو الحسين يحيى بن حسن بن جعفر الحجّة بن عبيد اللّه أعرج عبيدلى ، ابن حسين الأصغر ابن امام سجّاد ( ع ) ( 214 - 277 ) .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n13 . الأخبار الطوال ، أبو حنيفة أحمد بن داود دينورى ، ( وفات : 282 ) ، دار إحياء الكتب العربيّة ، قاهره .\r\n14 . اختيار معرفة الرجال ، معروف به رجال كشى ، شيخ طوسى ( وفات : 460 ) ، دانشگاه مشهد ، تحقيق حسن مصطفوى .\r\n15 . اربعين حسينى ، محمد امين پورامينى ، انتشارات حسنين ، قم .\r\n16 . الإرشاد فى معرفة حجج اللّه على العباد ، شيخ مفيد ( 336 - 413 ) ، تحقيق مؤسسة آل البيت لإحياء التراث ، قم .\r\n17 . إرشاد القلوب ، شيخ أبو محمّد ، حسن بن محمّد ديلمى ، منشورات الرضىّ ، قم ، ايران .\r\n18 . الاستيعاب فى معرفة الأصحاب ، ابن عبد البرّ نمرى قرطبى ، ( وفات : 463 ) ، ( چاپ شده در حاشيه الإصابة ) دار إحياء التراث العربى ، بيروت .\r\n19 . اسد الغابة فى معرفة الصحابة ، ابن اثير ، دار إحياء التراث العربى ، بيروت .\r\n20 . إسعاف الراغبين فى سيرة المصطفى و فضائل أهل بيته الطاهرين ، شيخ محمّد الصبان ( چاپ شده در حاشيه نور الأبصار ) .\r\n21 . الإشارات إلى أماكن الزيارات المسمّى زيارات الشام ، ابن الحورانى .\r\n22 . الأعلام ، خير الدين الزركلى ، دار العلم للملايين ، بيروت .\r\n23 . اعلام الورى ، أمين الإسلام أبو على فضل بن حسن طبرسى ( ق 6 ) ، دار المعرفة ، بيروت ، لبنان .\r\n24 . أعلام النساء فى عالمى العرب و الإسلام ، عمر رضا كحالة ، مؤسسة الرسالة ، بيروت .\r\n25 . أعيان الشيعة ، علّامه سيّد محسن امين عاملى ، دار التعارف للمطبوعات ، بيروت .\r\n26 . الأغانى ، أبو الفرج اصفهانى ، ( وفات : 356 ) ، دار الكتب العلمية ، بيروت .\r\n27 . الإصابة فى تمييز الصحابة ، شهاب الدِّين أبوالفضل ، أحمد بن على بن حجر عسقلانى ( وفات : م 852 ) ، دار إحياء التراث العربى ، بيروت .\r\n28 . إقبال الأعمال ، رضىّ الدِّين أبو القاسم علىّ بن موسى بن جعفر بن طاووس ، ( وفات : 664 أو 668 ) ، دارالكتب الإسلامية ، طهران .\r\n29 . الأمالى ، شيخ صدوق ( وفات : م 381 ) ، تحقيق بخش پژوهش هاى اسلامى ، مؤسسهء بعثت ، قم .\r\n30 . الأمالى ، شيخ طوسى ( 385 - 460 ) ، تحقيق بخش پژوهش‌هاى اسلامى ، مؤسسهء بعثت ، قم .\r\n31 . الأمالى ، شيخ مفيد ( ت : 413 ) ، انتشارات جامعهء مدرسين حوزهء علميه قم .\r\n32 . الإمامة و السياسة ، أبو محمّد عبداللّه بن مسلم بن قتيبهء دينورى ( 213 - 276 ) ، ط مصر 1388 ، منشورات الرضىّ ، قم .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n33 . أنساب الأشراف ، بلاذرى ( ق 3 ) زير نظر مكتب البحوث و الدراسات در دار الفكر للطباعة و النشر و التوزيع ، بيروت .\r\n34 . أنصار الحسين ، شيخ محمّد مهدى شمس الدّين ، المؤسسة الدولية للدراسات و النشر ، بيروت .\r\n35 . أهل البيت ( ع ) فى كتاب المقدّس ، أحمد الواسطى ، چاپ‌اول 1997 م .\r\n36 . الإيقاد ، سيّد محمّد على شاه عبد العظيمى ، ( وفات : م 1334 ) ، تحقيق محمّد جواد رضوى كشميرى ، انتشارات فيروز آبادى .\r\n37 . بحار الأنوار الجامعة لدرر أخبار الأئمة الأطهار ، علامّهء مجلسى ( وفات : 1111 ) ، كتابفروشى اسلاميه ، تهران .\r\n38 . البدء و التاريخ ، مطهّر بن طاهر مقدسى ( وفات : م 507 ) ، ط 1962 م .\r\n39 . البداية و النهاية ، أبو الفدا ، حافظ ابن كثير دمشقى ( وفات : 774 ) ، دار الكتب العلميّة ، بيروت .\r\n40 . بررسى تاريخ عاشورا ، دكتر محمّد إبراهيم آيتى ، كتابفروشى صدوق ، تهران .\r\n41 . البرهان فى تفسير القرآن ، سيّد هاشم بحرانى .\r\n42 . بشارة المصطفى ، أبو جعفر محمّد بن ابى القاسم ، محمّد بن على طبرى ( قرن ششم ) ، منشورات المكتبة الحيدرية 1383 ه .\r\n43 . بصائر الدرجات ، أبو جعفر محمّد بن حسين بن فروخ صفّار قمّى ، ( وفات : 290 ه ) ، انتشارات كتابخانهء آيت اللّه العظمى مرعشى نجفى ، قم 1404 .\r\n44 . بلاغات النساء ، أبو الفضل أحمد بن أبى طاهر ، معروف به ابن طيفور ( وفات : 380 ) ، انتشارات كتابفروشى بصيرتى ، قم .\r\n45 . تاج المواليدفى مواليد الائمة و وفياتهم ، طبرسى ( وفات : 548 ) ، چاپ شده در ضمن « المجموعة النفيسة » .\r\n46 . تاريخ الاسلام ، دكتر حسن إبراهيم حسن - معاصر - ، دار إحياء التراث العربى ، بيروت .\r\n47 . تاريخ الاسلام و وفيات المشاهير و الاعلام ، حافظ شمس الدّين محمّد بن أحمد بن عثمان ذهبى ( وفات :\r\n748 ) ، بيروت .\r\n48 . تاريخ بغداد أو مدينة السلام ، حافظ أبو بكر ، أحمد بن على خطيب بغدادى ( وفات : 463 ) ، دار الفكر ، بيروت .\r\n49 . تاريخ خليفة بن خيّاط ، أبو عمرو خليفة بن خيّاط بن أبى هبيره ليثى عصفرى ، ملقّب به « شبّاب » ، ( وفات :\r\n240 ه ) ، مكتبة دار الباز ، مكّة المكرّمة .\r\n50 . تاريخ الخلفاء ، حافظ جلال الدين سيوطى ، ( وفات : 911 ) ، دار الكتب العلميّة ، بيروت .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n51 . تاريخ الطبرى ، ( تاريخ الامم و الملوك ) ، أبو جعفر ، محمّد بن جرير طبرى ، منشورات الأعلمى ، بيروت .\r\n52 . تاريخ مختصر الدول ، غريغوريس أبوالفرج بن هرون طبيب ملطى ، معروف به ابن العبرى ( 623 - 685 ه ) ، دار الرائد اللبنانى .\r\n53 . تاريخ مدينة دمشق ، حافظ أبو القاسم ، على بن حسن بن هبة الله بن عبد الله شافعى معروف به ابن عساكر ( 499 - 571 ) چاپ به صورت خطى ، مكتبه الظاهرية دمشق ، دار البشير .\r\n54 . تاريخ نيسابور ، حافظ أبو الحسن عبد الغافر بن إسماعيل فارسى ( وفات : 529 ) ، منتخب مبحث اول ، انتشارات جامعهء مدرّسين حوزه علمية قم مقدسه ، ط 1403 .\r\n55 . تاريخ يعقوبى ، أحمد بن أبى يعقوب بن جعفر بن وهب ، ابن واضح كاتب عبّاسى معروف به يعقوبى ، دار صادر و دار بيروت ، بيروت .\r\n56 . تجارب الامم ، أبو على مسكويه رازى ( 320 - 421 ) تحقيق دكتر أبو القاسم امامى ، انتشارات سروش ، تهران .\r\n57 . ترجمة ريحانة رسول الله ( ص ) الامام الحسين ( ع ) من تاريخ دمشق لابن عساكر ، تحقيق شيخ محمد باقر محمودى ، مجمع احياء الثقافة الاسلاميّة .\r\n58 . تذكرة الخواص ، سبط ابن جوزى ( 581 - 654 ) ، كتابخانه جديد نينوا ، تهران .\r\n59 . تزويج علىّ ( ع ) بنته من عمر ، شيخ مفيد ، ( وفات : 413 ) ، كنگرهء جهانى هزارهء شيخ مفيد ، قم .\r\n60 . تسلية المجالس و زينة المجالس ، ( مقتل الحسين ( ع ) ) ، محمد بن أبى طالب حسينى موسوى حائرى كركى ، مؤسسة المعارف الاسلاميّة .\r\n61 . تفسير العيّاشى ، أبو النضر محمّد بن مسعود بن عيّاش سلمى سمرقندى ، انتشارات علمى اسلامى ، تهران .\r\n62 . تفسير فرات كوفى ، أبو القاسم ، فرات بن ابراهيم بن فرات كوفى ، ق 3 ، تحقيق محمّد الكاظم ، مؤسسهء چاپ و نشر وزارت فرهنگ و ارشاد اسلامى ، إيران .\r\n63 . تفسير القمى ، ابوالحسين على بن ابراهيم قمى ( قرن 3 - 4 ) ، مطبعة النجف ، 1386 ، تصحيح سيد طيب موسوى الجزائرى .\r\n64 . التلخيص ( تلخيص المستدرك على الصحيحين ) ، حافظ ذهبى ، چاپ شده در ذيل المستدرك على الصحيحين .\r\n65 . تنقيح المقال ، مامقانى .\r\n66 . تنبيه الخواطر ( مجموعه ورام ) .\r\n67 . توضيح المقاصد ، شيح بهاء الدين محمد بن حسين عاملى ( ت : 1030 ، چاپ شده در المجموعة النفيسة .\r\n68 . تهذيب الاحكام ، شيخ طوسى ، 460 ، دارالكتب الاسلامية ، تهران .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n69 . تهذيب التهذيب ، حافظ شهاب الدين أبوالفضل احمد بن على بن حجر عسقلانى ( ت : 852 ) ، تحقيق مصطفى عبدالقادر عطا ، دارالكتب العلميّة ، بيروت .\r\n70 . تهذيب الكمال فى أسماء الرجال ، حافظ جمال الدين أبو حجاج يوسف مزى ( 654 - 742 ) ، تحقيق دكتر بشّار عوّاد معروف ، مؤسسه الرسالة ، بيروت .\r\n71 . الثاقب فى المناقب ، عماد الدين ابو جعفر محمّد بن على طوسى معروف به ابن حمزه ، تحقيق نبيل رضا علوان ، دار الزهراء ، بيروت .\r\n72 . الجامع الصحيح . سنن الترمذى - ابو عيسى محمّد بن عيسى بن سورة ( 209 - 297 ) ، دار عمران ، بيروت .\r\n73 . جلاء العيون ، علّامهء مجلسى ، انتشارات علمى اسلامى ، تهران .\r\n74 . جواهر الكلام فى شرح شرائع الاسلام ، فقيه اكبر شيخ محمد حسن نجفى ، مؤسسة التاريخ العربى ، بيروت ، تحقيق محمود قوچانى .\r\n75 . جواهر المطالب فى مناقب الامام على بن ابىطالب ، شمس الدين ابو البركات محمّد بن احمد دمشقى باعونى شافعى ( ت : 871 ) ، مجمع احياء الثقافة الاسلاميّة .\r\n76 . الجواهر الثمين فى سير الملوك و السلاطين ، ابن دُقماق ( ت : 809 ) ، تحقيق محمّد كمال الدين عزّالدين على ، عالم الكتب ، بيروت .\r\n77 . حجّة السعادة فى حجّة الشهادة .\r\n78 . حماسه حسينى ، شهيد مطهرى ، انتشارات صدرا ، قم .\r\n79 . حول رأس الحسين ( ع ) ، ابن تيميّة .\r\n80 . الحيوان ، أبو عثمان عمرو بن بحر الجاحظ ( 150 - 255 ) ، تحقيق عبدالسلام محمّد هارون ، مكتبة مصطفى البابى و أولاده ، مصر .\r\n81 . حياة الامام الحسين ( ع ) ، باقر شريف قرشى ، انتشارات مدرسهء ايروانى .\r\n82 . الخرائج و الجرائح ، فقيه قطب الدين راوندى ( ت : 573 ) ، تحقيق مؤسسهء امام مهدى ( ع ) ، قم .\r\n83 . الخصال ، شيخ صدوق ( ت : 381 ) .\r\n84 . الخصائص الكبرى ، حافظ جلال الدين عبدالرحمن بن أبى بكر السيوطى ( ت : 911 ) ، دارالكتاب العربى ، بيروت .\r\n85 . خطط الشام ، محمد كرد على ، دارالعلم للملايين ، بيروت .\r\n86 . دائرة المعارف ، معلم پطرس بستانى ، دار المعرفة ، بيروت .\r\n87 . دائرة المعارف القرن العشرين ، محمّد فريد و جدى ، مطبعة دائرة معارف القرن العشرين ، 1386 .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n88 . الدرّ المنثور فى التفسير بالمأثور ، جلال الدّين سيوطى ، كتاب فروشى اسلاميه و كتاب فروشى جعفريه ، تهران .\r\n89 . دعائم الاسلام و ذكر الحلال والحرام والقضايا والاحكام ، قاضى ابوحنيفة نعمان بن محمّد تميمى مغربى ، تحقيق آصف بن على اصغر فيضى ، دار المعارف ، مصر .\r\n90 . الدعوات ، ابوالحسين سعيد بن هبة الله قطب الدين راوندى ( ت : 573 ) ، مؤسسهء امام مهدى ( ع ) ، قم .\r\n91 . دلائل الامامة ، ابوجعفر محمّد بن جرير بن رستم طبرى ، ( ق 5 ) ، تحقيق مؤسسهء بعثت ، قم .\r\n92 . دلائل النبوّة ، ابوبكر احمد بن حسين بيهقى ( 384 - 458 ) ، تحقيق دكتر عبد المعطى قلعجى ، دار الكتب العلمية ، بيروت .\r\n93 . دمشق . . . تاريخ و صور ، دكتر قتيبه شهابى .\r\n94 . ذخائر العقبى فى مناقب ذوى القربى ، حافظ محبّ الدّين احمد بن عبدالله طبرى ، مكتبة القدسى ، القاهرة .\r\n95 . ذرايع البيان فى عوارض اللسان ، آيةالله شيخ محمد رضا طبسى نجفى ( 1322 - 1405 ) .\r\n96 . ذوب النضار فى شرح الثار ، شيخ جعفر بن محمّد بن جعفر معروف به ابن نما حلّى ، مؤسسه و انتشارات اسلامى وابسته به جامعهء مدرسين ، قم .\r\n97 . الردّ على المتعصّب العنيد ، ابن جوزى ، ( وفات : 597 ) ، تحقيق شيخ محمد كاظم محمودى .\r\n98 . رسائل الشريف المرتضى ، تحقيق سيد احمد حسينى ، دارالقرآن الكريم ، قم .\r\n99 . روح المعانى فى تفسير القرآن العظيم و السبع المثانى ، آلوسى بغدادى ، دار احياء التراث العربى ، بيروت .\r\n100 . روضة الواعظين ، محمّد بن فتال نيشابورى ، شهيد به سال 508 ، انتشارات رضى ، قم .\r\n101 . زاد المعاد ، علّامهء مجلسى .\r\n102 . سفينة البحار و مدينة الحكم و الآثار ، شيخ عبّاس قمى ، دار المرتضى ، بيروت .\r\n103 . سير اعلام النبلاء ، شمس الدين محمّد بن احمد بن عثمان الذهبى ( ت : 748 ) ، مؤسسة الرسالة ، بيروت .\r\n104 . السيرة النبويّة ، ابن هشام ( ت : 213 يا 218 ) ، دار احياء التراث العربى ، بيروت .\r\n105 . شذرات الذهب فى اخبار من ذهب ، ابوالفلاح عبد الحىّ بن عماد حنبلى ( وفات : 1089 ) ، دارالكتب العلميّة ، بيروت .\r\n106 . شرح اختيارات المفضل ، خطيب تبريزى ( وفات : 502 ) ، تحقيق دكتر فخرالدّين عبادة ، دار الفكر ، بيروت .\r\n107 . شرح الاخبار فى فضائل الائمّة الاطهار ، قاضى ابوحنيفه نعمان بن محمّد تميمى مغربى ( وفات : 363 ) ، مؤسسه انتشارات اسلامى ، وابسته به جامعهء مدرسين ، قم .\r\n108 . شرح الكامل ، ابوالحسن اخفش .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n109 . شرح نهج‌البلاغه ، ابن ابىالحديد ( 586 - 656 ) ، تحقيق محمّد ابوالفضل ابراهيم ، دار احياء الكتب العربيّة ، عيسى البابى الحلبى و شركاؤه .\r\n110 . شواهد التنزيل لقواعد التفضيل ، حافظ عبيدالله بن عبدالله بن احمد معروف به حاكم حسكانى حذاء حنفى نيشابورى ، ( ق 5 ) ، تحقيق شيخ محمد باقر محمودى ، مجمع احياء الثقافة الاسلاميّة ، قم .\r\n111 . صحيح البخارى ، ابوعبدالله محمّد بن اسماعيل بخارى ، دارالكتب العلميّة ، بيروت ، لبنان .\r\n112 . صحيفة الامام الرضا ( ع ) ، تحقيق مدرسهء امام مهدى ( ع ) ، قم .\r\n113 . الصراط المستقيم الى مستحقّى التقديم ، شيخ زين الدين ابو محمد على بن يونس عاملى نباطى بياضى ، تحقيق : محمّد باقر بهبودى ، المكتبة المرتضوية لاحياء الآثار الجعفرية ، تهران .\r\n114 . الصواعق المحرقة ، احمد بن حجر هيثمى مكّى ، دارالكتب العلميّة ، بيروت .\r\n115 . طبقات الشعراء ، محمد بن سلام جمهى ( 139 - 231 ) ، مؤسسهء بريل ، ليدن ، 1913 م .\r\n116 . الطبقات الكبرى ، ابن سعد ، دار بيروت للطباعة و النشر .\r\n117 . الطبقات الكبرى ، ( ترجمة الامام الحسين ( ع ) و مقتله من القسم غير المطبوع من كتاب طبقات الكبير ) ، ابن سعد ، تحقيق سيّد عبدالعزيز طباطبائى ، مؤسسهء آل البيت لاحياء التراث ، قم .\r\n118 . الطرائف فى معرفة مذاهب الطوائف ، رضىّ الدّين ابوالقاسم على بن موسى ابن طاووس ، ( وفات : 664 ) ، كتاب فروشى خيام ، قم .\r\n119 . العبر فى خبر من غبر ، حافظ ذهبى ( وفات : 748 ) ، تحقيق دكتر صلاح‌الدين منجد ، مطبعة حكومة الكويت ، 1984 م .\r\n120 . عبرات المصطفين ، شيخ محمّد باقر محمودى ، مجمع احياء الثقافة الاسلاميّة .\r\n121 . العدد القويّة لدفع المخاوف اليومية ، رضىّ الدين على بن يوسف بن مطهّر حلّى ( قرن هشتم ) ، تحقيق سيّد مهدى رجائى ، كتابخانه آيت الله العظمى نجفى مرعشى ، قم .\r\n122 . العقد الفريد ، احمد بن محمد بن عبد ربه الاندلسى ، ( ت : 328 ) ، تحقيق دكتر عبدالمجيد ترحينى ، دارالكتب العلميّة ، بيروت ، لبنان .\r\n123 . عوالم العلوم و المعارف و الاحوال من الايات و الاخبار و الاقوال ، شيخ عبدالله بحرانى اصفهانى ، مدرسهء امام مهدى ( ع ) ، قم .\r\n124 . عيون أخبار الرضا ( ع ) ، شيخ محمد بن على بن حسين بن بابويه قمى ، ( وفات : 381 ) ، تصحيح سيد مهدى حسينى لاجوردى .\r\n125 . عيون المعجزات .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n126 . الغدير فى الكتاب و السنّة و الادب ، علّامه شيخ عبدالحسين احمد امينى نجفى ، دارالكتاب العربى ، بيروت .\r\n127 . الفتوح ، احمد بن اعثم الكوفى ، تحقيق دكتر سهيل زكار ، دارالفكر للطباعة و النشر و التوزيع ، بيروت .\r\n128 . فرائد السمطين ، ابراهيم بن محمد بن مؤيّد بن عبدالله بن على بن محمد جوينى خراسانى ( 644 - 730 ) ، مؤسسة المحمودى ، لبنان .\r\n129 . فردوس الاخبار ، الحافظ شيرويه بن شهردار بن شيرويه ديلمى ( وفات : 509 ) ، دارالكتاب العربى ، بيروت .\r\n130 . فرحة الغرى فى تعيين قبر اميرالمؤمنين على بن ابى طالب فى النجف ، سيد عبدالكريم بن طاووس ( ت : 693 ) انتشارات رضى ، قم .\r\n131 . الفصول المهمّة فى معرفة احوال الائمة ( ع ) ، ابن صبّاغ مالكى ( وفات : 855 ) ، مطبعة العدل ، النجف .\r\n132 . قرب الاسناد ، ابوالعباس عبدالله بن جعفر حميرى - از علماى قرن سوم - تحقيق مؤسسه آل البيت لاحياء التراث ، قم .\r\n133 . قيد الشريد ، محمد بن طولون .\r\n134 . الكافى ، شيخ ابوجعفر محمد بن يعقوب بن اسحاق كلينى رازى ( وفات : 328 ) ، دار الكتب الاسلامية ، تهران .\r\n135 . كامل البهائى ، حسن بن على بن محمّد بن على بن حسن طبرى ، مشهور به عماد الدين طبرى ، ( قرن هفتم ) ، كتاب فروشى مرتضوى تهران .\r\n136 . كامل الزيارات ، ابوالقاسم جعفر بن محمد بن قولويه ( وفات ، 367 ) ، تصحيح علّامه امينى ، المطبعة المرتضوية ، نجف ، 1356 .\r\n137 . الكامل فى التاريخ ، شيخ عزّالدّين ابوالحسن على بن ابى الكرم ، معروف به ابن اثير ، دار صادر و دار بيروت ، بيروت .\r\n138 . كتاب الثقات ، حافظ محمد بن حبان بن احمد ابى حاتم تميمى بستى ( وفات : 354 ) ، مؤسسة الكتب الثقافية ، ط حيدر آباد الدكن ، هند .\r\n139 . كتاب سليم بن قيس ، متوفى حدود سال 90 ، تحقيق علاء الدين موسوى ، مؤسسهء بعثت ، تهران .\r\n140 . كتاب المزار ، شيخ مفيد ( وفات : 1413 ) ، مدرسهء امام مهدى ( ع ) ، قم .\r\n141 . كشف الغمّة ، ابوالحسن على بن عيسى بن ابى الفتح اربلى ، كتاب فروشى بنى هاشم ، تبريز ، 1381 .\r\n142 . كفاية الطالب ، حافظ ابوعبدالله محمد بن يوسف بن محمد قرشى گنجى شافعى ( وفات : 658 ) ، تحقيق محمّد هادى امينى ، مؤسسه احياى فرهنگ اهل بيت ، تهران .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n143 . كنز العمّال فى سنن الاقوال و الافعال ، متّقى هندى ، ( وفات : 975 ) ، مؤسسة الرسالة ، بيروت .\r\n144 . لؤلؤ و مرجان ، حاج ميرزا حسين نورى طبرسى ، تحقيق حسين استاد ولى ، دارالكتب الاسلاميّة ، تهران .\r\n145 . مثالب العرب ، هشام بن كلبى ( 96 - 204 ) ، دار الهدى ، بيروت .\r\n146 . مثير الاحزان ، ابن نما حلّى ( 567 - 645 ) ، تحقيق مؤسسه امام مهدى ، قم .\r\n147 . المجدى فى الانساب ، سيد نجم الدّين ابوالحسن على بن محمّد بن علين بن محمّد علوى عمرى نسّابه ( قرن پنجم ) ، كتابخانه آيت الله نجفى مرعشى .\r\n148 . مجمع البحرين ، شيخ فخر الدين طريحى ( وفات : 1085 ) ، دفتر نشر فرهنگ اسلامى ، تهران .\r\n149 . مجمع الزوائد و منبع الفوائد ، حافظ نورالدّين على بن ابىبكر هيثمى ( وفات : 807 ) ، دارالكتاب العربى ، بيروت .\r\n150 . المحاسن ، ابوجعفر احمد بن محمّد بن خالد برقى ، تصحيح سيّد جلال الدّين حسينى محدّث ، دارالكتب الاسلاميّة ، تهران .\r\n151 . المحاسن و المساوئ ، شيخ ابراهيم بن محمّد بيهقى ، دار صادر بيروت .\r\n152 . مختصر تاريخ دمشق لابن عساكر ، محمّد بن مكرم ، معروف به ابن منظور ، تحقيق سيّد احمد صقر ، دار المعرفة ، بيروت .\r\n153 . مراقد أهل البيت فى الشام ( فارسى ) ، سيد احمد فهرى ، انتشارات امير كبير ، تهران .\r\n154 . مروج الذهب و معادن الجواهر ، ابوالحسن على بن حسين بن على مسعودى ، ( وفات : 346 ) ، انتشارات هجرت ، قم .\r\n155 . مسار الشيعة فى مختصر تواريخ الشريعة ، شيخ مفيد ( 336 - 413 ه ) ، كنگرهء جهانى هزارهء شيخ مفيد .\r\n156 . المستدرك على الصحيحين ، امام حافظ ابوعبدالله حاكم نيشابورى ، در المعرفة ، بيروت ، لبنان .\r\n157 . مستدرك الوسائل ، حاج ميرزا حسين نورى طبرسى ، انتشارات كتاب فروشى اسلاميه و مؤسسهء اسماعيليان ، قم .\r\n158 . المسلسلات ، ابو محمد جعفر بن احمد بن على قمى ( المطبوع مع جامع الاحاديث و . . . ) ، تصحيح سيد محمد حسينى نيشابورى ، مجمع پژوهشهاى اسلامى ، مشهد ، ايران .\r\n159 . مسند ابى يعلى الموصلى ، امام حافظ احمد بن على بن مثنى تميمى ( 210 - 307 ) ، تحقيق حسين سليم اسد ، دار المأمون للتراث ، دمشق .\r\n160 . مسند الامام احمد بن حنبل ، دار صادر ، بيروت .\r\n161 . مصابيح السنّة ، بغوى .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n162 . مصباح الزائر ، رضىّ الدّين سيّد على بن موسى بن طاووس ، ( وفات : 664 ) ، مؤسسه آل البيت ( ع ) لاحياء التراث .\r\n163 . مصباح الكفعمى ، شيخ تقىّ الدّين ابراهيم بن على بن حسن بن محمّد بن صالح عاملى كفعمى ، انتشارات رضى و زاهدى ، قم .\r\n164 . مصباح المتهجّد ، شيخ طوسى ( وفات : 460 ) ، تصحيح اسماعيل انصارى زنجانى .\r\n165 . المعارف ، أبو محمد عبدالله بن مسلم بن قتيبه دينورى ( وفات : 276 ) ، دار الكتب العملية ، بيروت .\r\n166 . معالم الزلفى ، سيّد هاشم بحرانى .\r\n167 . معالى السبطين فى احوال الحسن و الحسين ( ع ) ، شيخ محمّد مهدى حائرى مازندرانى ، انتشارات رضى ، قم .\r\n168 . معجم البلدان ، شهاب الدّين ابو عبدالله ياقوت بن عبدالله حموى رومى بغدادى ، دار احياء التراث العربى ، بيروت .\r\n169 . معجم رجال الحديث ، آيت الله سيد ابوالقاسم موسوى خوئى ، چاپ پنجم ، تهران .\r\n170 . المعجم الكبير ، حافظ ابوالقاسم سليمان بن احمد طبرانى ، ( وفات : 360 ) ، تحقيق حمدى عبدالمجيد سلفى ، دار احياء التراث العربى ، مكتبة ابن تميميّة ، قاهرة .\r\n171 . المفيد من معجم رجال الحديث ، محمّد الجواهرى ، انتشارات كتابفروشى محلاتى ، قم .\r\n172 . مقاتل الطالبيّين ، أبوالفرج اصفهانى ( 284 - 356 ) ، تحقيق سيد احمد صقر ، دارالمعرفة ، بيروت .\r\n173 . مقتل الحسين ( ع ) ، ابوالمؤيّد موفّق بن احمد مكّى أخطب خوارزم ، ( وفات : 568 ) ، چاپ نجف ، تحقيق علّامه شيخ محمّد سماوى ، انتشارت مفيد ، قم .\r\n174 . مقتل الحسين ( ع ) ، عبدالرزّاق موسوى مقرم .\r\n175 . مقتل الامام الحسين ( ع ) ، آيت الله شيخ محمّد رضا طبسى نجفى - نسخهء خطى - .\r\n176 . الملهوف على قتلى الطفوف ، رضىّ الدّين ابوالقاسم علىّ بن موسى بن جعفر بن طاووس ، ( ت : 664 ) ، تحقيق فارس تبريزيان ، انتشارات اسوه ، 1414 .\r\n177 . المنتخب فى جمع المراثى و الخطب المشتهر بالفخرى ، شيخ فخرالدين طريحى نجفى ، انتشارات شريف رضى ، تهران .\r\n178 . منتخب التواريخ ، محمّد هاشم خراسانى ، انتشارات علميّهء اسلاميّه ، تهران .\r\n179 . من لا يحضره الفقيه ، ابوجعفر محمد بن على بن حسين بن بابويه قمى ، ( وفات : 381 ) ، جامعهء مدرسين ، قم .\r\n180 . مناقب آل ابى طالب ، ابوجعفر رشيد الدّين محمّد بن على بن شهر آشوب ، ( وفات : 588 ) ، كتاب فروشى علمى ، قم .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n181 . مناقب اميرالمؤمنين ، صنعانى .\r\n182 . مناقب على بن ابى طالب ( ع ) ، ابوالحسن علىّ بن محمّد بن محمّد واسطى جلالى شافعى ، مشهور به ابن مغازلى ، ( وفات : 483 ) ، كتابفروشى اسلاميه ، تهران .\r\n183 . المنتظم من تاريخ الامم و الملوك ، ابوالفرج عبدالرحمن بن على بن محمّد بن جوزى ، ( وفات : 597 ) ، دار الكتب العلميّة ، بيروت .\r\n184 . موسوعة كلمات الامام الحسين ( ع ) ، چند تن از مؤلفان مؤسسه تحقيقات باقر العلوم ( ع ) ، دارالمعروف ، قم .\r\n185 . نزل الابرار بما صحّ من مناقب اهل البيت الاطهار ، حافظ محمّد بن معتمد خان بدخشانى حارثى ، ( وفات :\r\n1226 ) ، تحقيق شيخ محمّد هادى امينى ، كتابخانهء عمومى امام اميرالمؤمنين ( ع ) ، اصفهان .\r\n186 . نظرية الامامة ، دكتر احمد محمود صبحى .\r\n187 . نظم درر السمطين فى فضائل المصطفى و المرتضى و البتول و السبطين ، جمال الدين محمّد بن يوسف بن حسين بن محمّد زرندى حنفى مدنى ( ت : 750 ) ، تحقيق محمّد هادى امينى ، مكتبة نينوى الحديثة ، تهران .\r\n188 . نور الابصار فى مناقب آل بيت النبىّ المختار ، شيخ مؤمن بن حسن مؤمن شبلنجى ، ( قرن 13 ) ، دار الكتب العلميّة ، بيروت .\r\n189 . النهاية فى غريب الحديث و الاثر ، ابن اثير ، ( وفات : 606 ) ، تحقيق محمود محمّد طناحى ، مؤسسه چاپ و نشر اسماعيليان ، قم .\r\n190 . واقعهء كربلا ، شيخ محمّد مهدى شمس الدين ، مؤسسه الدولية للدراسات والنشر ، بيروت .\r\n191 . وسائل الشيعة ، شيخ محمّد بن حسن حرّ عاملى ، ( وفات : 1104 ) ، مؤسسهء آل البيت ( ع ) لاحياء التراث .\r\n192 . وفيّات الاعيان و أنباء ابناء الزمان ، ابوالعباس شمس الدّين احمد بن ابىبكر بن خلكان ( وفات : 681 ) ، دار احياء التراث العربى ، بيروت .\r\n193 . الهداية الكبرى ، ابوعبدالله حسين بن حمدان خصيبى ( وفات : 334 ) ، مؤسسة البلاغ ، بيروت .\r\n194 . ينابيع المودّة ، شيخ سليمان بن ابراهيم قندوزى حنفى ( وفات : 1294 ) ، انتشارات اسوه ، قم .\r\n\r\n","description":"","footnote":"","page_name":" 399 ","page_number":399},
  {"content":"\r\n . \r\n\r\n","description":"","footnote":"","page_name":" 400 ","page_number":400}
  ]